
الجــــــــــــــزء الاول:

كانت ساره دلوعه اهلا والكل يحبها وكانت تتمتع باجمل الصفات من جمال واخلاق طيبه وذكاء واما جمالها فخلو على صوب لانها صدق كانت قمر ..كل اللي يشوفها يتخبل على جمالها .. وهي عمرها 19 سنه يعني في اول سنه جامعه وعندها صديقه روح بالروح وياها وهي رريم لان ساره كانت وحيده فعشان جذي تعتبر ريم اختها وصديقتها وكل شي ..



والقصه تبتدي ::


ام ساره : حبيبتي سارونه وينج ساره 

ساره : هلا امي انا بغرفتي 
طلعت ساره من غرفتها عشان تشوف امها شو تريدها 
ام ساره: وينج ساره من متى اناديج حبيبتي 
ساره : امي كنت اكلم ريم ربيعتي .
ام ساره : وتضحك والله اني اغار من هالريم . كل وقتج وياها 
وضحكت ساره وحضنت امها وقالت : محد مثلج يا حلى واروع ام بالعالم ..
ام ساره : يالله خلي عنج هالكلام : تقول حبيبتي سارونه لاتنسين عزيمه خالتج لنجاح بنته انوره من الثانويه 
ساره : اكيد امي مب ناسيه افا وانا اقدر انسى نجاح نوره .
وراحت ساره واتلبست ولبست احلى ما عندها واتمكيجت بمكياج خفيف وبسيط 
ام ساره : دخلت على ساره تشوفها خلصت ولا 
وشافت ام ساره ساره بجمالها وكشختها وقالت لها : ماشاء الله عليج يا بنتي طالعه مثل القمر اقري على عمرج يا بنتي اخاف يحسدونج 
ساره وهي مبتسمه : على شو يحسدوني امي 
ام ساره : سارونه بلا حركات تعرفين انج حلوه والكل يمدح فيج من صغرج : 
ساره " اكيد لاني طالعه على امي حبيبة عمري

صدقها الام لان ساره مب بس حلوه بل فاااااتنه.. شعرها البني على العسلي وعيونها العسليات الحلوات الوساع اللي كانها عيون الغزال وجسمها كان صدق متناسق كانها عارضه أزياء . 

ام ساره: يالله خلي عنج هالكلام ويالله نروح تاخرنا الدريول يتريانا في السياره 
وراحو كلهم العزيمه 
وكانت ساره احلاهم 
ويت ساره وسلمت على بنت خالتها نوره وباركتلها على نجاحها 
نوره : زين ييتي شو هالتاخير كله ؟
ساره : بعد تعرفيني يوم اختار بدله ولبس كيف اتاخر 
نوره : بس ماشاء عليج طالعه قمر .. غطيتي علي ..
وضحكت ساره 
وقالتلها ساره: محد يغطي على رقه وحلاة بنت خالتي نوره 
ويت من وراهم هند اللي هي بعد بنت خالتها يعني اخت نوره وهند اكبر عن ساره بسنتين وهند تغار من ساروه وايد لانها احلاهم ولان الكل يحبها ويحترمها 
يت هند وقالت لها مب من خاطرها " هلا ساره 
ساره: هلا ببنت خالتي هند شو اخبارج واخبار الدوام 
هند : اكيد تمام 
وراحت عنها هند 
ساره وهي مستغربه : بلاها هند ليش متضايقه؟
نوره : لا حبيبتي هند ما فيها شي بس تعرفين كيف تفكر وهي تعرفينها من صغرها تغار منج 
ساره : ليش تغار ..؟ هند حلوه وزينه 
نوره : بعد تعرفين البنات وغيرتهم 
المهم خلصت الحفله والاغلبيه راحو البيت الا ساره وامها 
وكانو يتكلمون ويضحكون وفجاه دخل ولد خالتها اللي هو اخوهم خالد 
خالد كان اكبر اخوانه وكان طيب وخلوق ووسيم وكل البنات متخبلين عليه ويتريون نظره منه بس هو قلبه مب ملك أحــد غير (ســــاره ).
بعد ومن صغره كان متيم في ساره مب بس متيم بل يموت فيها : ودخل وفجاه شاف ساره .. وكان يشوفها بنظرات وحب ويقول في خاطره : ساره هني واخيرا وينج يا نبض قلبي وينج عني
والكل لاحظ نظراته 
ونوره قالت : الناس يسلمون يا خالد 
ام خالد : وين وصلت يا خالد
هند اختهم : هه هه هه اكيد عيونه على حبيبته ساره . وكانت هند تشوف ساره بنظرات كلها غيره 

وساره استحت واحمرت ونزلت راسها .
خالد بعد استحى ودعى على هند في خاطره 
خالد " السلام عليكم اشحالج بنت خالتي ساره 
ساره : الله يعافيك خالد انت شو اخبارك .
ام ساره : بس ساره ونحن وين رحنا 
ضحكو كلهم على خالد لان ما كان يشوف الا ساره 
وخالد أبد ما كان يتكلم لانه بس يريد يشوف حبيبته ساره .
وقالها وهو يشوفها من فوقها لين تحتها .
خالد : ماشاء الله عليج يا بنت خالتي طالعه اليوم ملاك .
ساره صدق ويها محمر : عيونك الاحلى بس عاد لا تبالغ 
خالد : وربي ما ابالغ المينون اذا شاف جمالج راح يصحى 

نوره : عيل خلا نودي ساره مستشفى الميانين عشان كلهم يصحون ويستوون زينين .
وهني الكل تم يضحك 
بس خالد كان تفكيره كله في ساره .
ام ساره " يالله عن اذنكم بنروح البيت الوقت تاخر 
ام خالد : وين تو الناس بعدنا ما شبعنا منكم 
ام ساره : الود ودنا نتم لين الفير بس ما يصير
ساره : اكيد القعده وياكم ما تنمل يا خالتي 
كلهم وقفو وراحو يسلمون علشان يطلعون وبعد ما وصلت ساره عند خالد 
. وهي منزله راسها : مع السلامه يا ولد خالتي 
خالد وعيونه على ساره : مع السلامه يا القمر اووووه قصدي يا بنت خالتي 
وعلى طول ساره طلعت لانها صدق استحت وما تعرف كيف ترد على كلمات خالد العذبه .
وبعد ما وصلت ساره البيت 
كانت تفكر في ولد خالتها خالد ونظراته وكلماته الساحره .
اما خالد فكان هاليوم احلى يوم عنده وفرحان لان شاف حبيبته ساره 

كانت تفكر في ولد خالتها خالد ونظراته وكلماته الساحره .
اما خالد فكان هاليوم احلى يوم عنده وفرحان لان شاف حبيبته ساره لان من هو صغير يحبها ..
وراح عند امه باخرالليل 

وتم يدق الباب على غرفه امه 
خالد : امايه امايه افتحي الباب 
ام خالد: مستغربه : خالد شوفيك وين يعورك شو فيهم خواتك ..؟
خالد : باسم الله عليج امي ما فينا شي
ام خالد : عيل ليش ياي هالوقت تعرف ساعه كم 
خالد هي الساعه 2 ونص شو يعني .. المهم امي الله يخليج ابي اقولج شي
ام خالد فتحت الباب وهي مستغربه من خالد وتشوفه بنظرات غريبه 
ام خالد : قول اللي عندك يا خالد شو فيك ؟
خالد امي تعرفين اني احب ساره بنت خالتي من صغري ويا هالوقت اللي تخطبينها لي امي اخاف احد ياخذها مني واذا احد خذاها بموت يا امي تعرفين شو يعني بموووووووت . 
ام خالد وهي تضحك على خالد . باسم الله عليك من الموت يا خالد 
الله ياخذ بليسك يا خالد موعينا هالوقت علشان هالسالفه .. لا تخاف ساره ان شاء الله ما بتكون الا لك 
خالد: ابيج تكلمين امها باجر اوكي 
ام خالد : خلاص حبيبي تم بس انت روح نام الحين 


الجــــزء الــــــــــــثانـــي 

:
وفي اليوم الثاني قامت ساره وراحت عند امها 
ساره : صباح الخير يا أحلى واغلى ام بالعالم 
ام ساره وهي مبتسمه : صباح النور يا احلى ساره او قمر على قولت خالد وتمت الام تضحك ..

ساره وهي منحرجه : امايه عاد ليش تضحكين لا تعلقين على كلام خالد ولا هو جذب يوم قالي قمر 
الام : هههههه لا يا بنتي ما اضحك على كلامه بس اضحك على حبه صدق عيال هالايام حبهم غير.
وتمت ساره تضحك على كلام امها .
وفجأه رن موبايل ساره : 
ساره : الو 
ريم صديقتها : هلا سارونه هلا بصديقه عمري
ساره : هلا وغلا بالغاليه 
ريم : شو اخبارج ؟؟ وينج البارحه ما عبرتينا ولا دقيتي علي تعرفيني ما اقدر على بعدج 
ساره: كنا معزومين على نجاح نوره بنت خالتي .
ريم : هاااااااااا اشوف بعض الناس ما عبرونا لازم اكيد شافو الحبيب حبيب الألب.
ساره : بسج عاد لا تذكريني .ترى اخاف اسرح فيه 
ريم : يا ويلي على الحب ..
ساره وهي مستحيه اونها : احم احم 
ريم : سارونه حبيبتي تعالي اليوم بيتنا بنتغدى وبعدين بنروح سيتي سنتر علشان نتشرى اوكي 
ساره : اوكي بس غريبه شو تبين تشرين وليش؟
ريم : يعني محد يروح السوق الا اذا شي مناسبه 
ساره : لا بس مستغربه مب من عوايدج قولي ريم شو عندج 
ريم : امممممممممممممم الصراحه ابي اشتري اشياء حق اخوي اللي يسوى عندي كل شي اخوي فهـــــد 
ساره : فهد ؟(وعلامه تعجب في ويها) ..
سراه : بس فهد مسافر حق الدراسه 
ريم : حبيبتي فهد خلص الدراسه يا صباح الخير لا انتي داريه لا فيه ولا في اخوي 
ساره : وانا شو عرفني في اخوج اصلا انا ما شفته ولا مره 
ريم : يالله بسج رمسه تعالي بيتنا الحين سمعتي ألحيـــــــــــــــن .
ساره : زين باسم الله شو فيج محرجه خلاص الحين بقول حق امايه 

ريم : اترياج بسرعه لا تتأخرين 
ساره : اوكي يالله باااااي
ريم : بااياااااات 

ساره : امايه الحين بروح عند ريم يمكن ولا ؟
ام ساره : الحين افا يعني محد بيتغدى وياي 
ساره : امي اسفه بس ريم تترياني 
الام ونبرت حزن : تعرفين يا ساره انا ما ابي اخرب على طلعاتج بس مثل ما تعرفين اني مالي غيرج بحياتي . ابوج الله يرحمه توفى من خمس سنين يوم يتله نوبه قلبيه لان كان فيه القلب وانا ما يبت غيرج وما عندي الا انتي واذا صار لج شي وتمت تصيح الام ..
ساره والدمعه بعيونها : امايه انا بكون عندج لاخر حياتي لا تصيحين يا امي انا بكون وياج بس الله يخليج ما ابي اشوف دمعه بعيونج ترى دموعج غاليه 
الام( وهي تمسح دموعها) : اسمحيلي يا بنتي ما كنت ابي اضايقبج في هالوقت بس تذكرت ابوج ..
ساره : في حد ما يتذكر ابوي .. اصلا ابوي كان دوم يوصيني عليج يا امايه .. وانا ما راح اخليج 
.وراحت ساره وحضنت امها 
ام ساره : يالله يا بنتي روحي عند ريم تترياج البنت .
ساره : لا خلاص بتم وياج 
ام ساره : لا يا بنتي انا بروح عند خالتج فاطمه وانتي روحي عند ريم 
ساره : اذا بتروحين بيت خالتي فاطمه خلاص يعني مطمنه عليج الحين اقدر اروح .
وراحت ساره اتلبست بسرعه وراحت بيت ريم صديقتها 
اما ام ساره فراحت عند اختها فاطمه 
ام ساره وهي داخله بيت اختها 
ام ساره : السلام عليكم 
فاطمه اختها وبناتها نوره وهند وخالد: وعليكم السلام يا هلا والله 
(اما خالد عيونه على الباب وفي خاطره يقول وينها وينها حبيبة العمر) . 


نوره : خالو وين ساره ؟ليش ما يت وياج 
ام ساره : ساره يا غناتي راحت عند ريم ربيعتها 
خالد وهو متضايق ويقول في خاطره ( هذا وقت تروحين هناك )
خالد : يعني خالو هي بتروح وما بتي بعدين هني 
ام ساره : ولا ما دري يا ولدي هي قالت بتروح ويا ريم وبعدين بيروحون يتشرون 
هند وهي رافعه خشمها : بعد تروح السوق ويا ربيعتها وبروحهم بعد 
ام ساره : ما فيها شي يا بنتي هي ما راحت مكان غلط 
ثانيا بنتي تروح ويا بنت محترمه وساره ما تطلع الا بشيلتها وعباتها.
خالد : ثانيا يا هند لا تدخلين 
نوره : لازم يدافع عنها 
وخالد يشوفها من طرف عينه : نوووووروووه بتسكتين عني ولا ؟
خالد صدق كان معصب علشان كلام هند ولان ماشاف ساره 
نوره : لا لا الله يخليك ما فيه على حشرتك خلاص سكتنا.

أما ساره فهي كانت بيت قوم ريم 
ريم وهي معصبه : سارونه ليش تأخرتي ..
ساره : اسمحيلي يا ريماني بس امي كانت تصيح وما رمت اروح عنها لين ما اواسيها .
ريم (وبويها علامه تعجب): ":ليش تصيح ؟
ساره ونبره صوتها كلها حزن : تصيح على الوالد اللي راح .
ريم : الله يرحمه .اذا انتو جذي تقولون ومتضايقين هالكثر عيل انا شو اقول .. وراحت ريم ويلست على الكرسي وهي ميته صياح .
ساره وهي خايفه على ربيعتها : ريم ريم شو فيج ليش كل هالدموع 
(ريم وعيونها كلها حزن ودموع )
ريم : اصيح اصيح يا ساره لان ييتيييييمه تعرفين شو يعني يتيييمه على الاقل انتي عندج امج الله يخليها بس انا انا انا ؟ وتمت تصيح 
ساره : انتي شو يا ريم عندج عمتج الله يخليها اللي ما تقصر وياكم عندج اخوج فهد .
ريم: محد يا ساره يقدر يا خذ مكانه الوالدين انا فقدت امي يوم كان عمري ست سنين امي راااااحت بمرض السرطان وما حست بحنانها يا ساره وابوي من كثر ما هو متعلق بامي كان يسرع مثل الميانين وهو بعد مات بالحاددث وفقدتهم اثنينتهم بنفس اليوم .. ااااااااه يا ساره ما تعرفين كيف اتالم ما حسيت بحنانهم .. 
ساره وعيونها تدمع على ربيعتها : بس يا ريم عندج اخوج فهد الله يخليه لج.
ريم وتشوف ساره وعيونها محمره من الصياح : فهد .. ههههههههههههه شو تنكتين فهد . فهد فهد؟؟
فهد يا ساره هو نص ميت .فهد يا ساره كان اكثر واحد متعلق في امايه الله يرحمها كان يموت فيها ويوم فقدته صارت له مرض نفسي لانه كان محتاج لحنانها وبعد ما خلص الثانويه سافر وكمل دراسته بالخارج عشان شوي ينسى .فهد يا ساره اكثر واحد متعذب بس شو اقول انا .. ما عندناا حد يا ساره ما عندنا حد ..وراحت حضنت ساره وهي تصيح 
ساره وهي بعد تصيح : ريم انا وياج انا اختج وامي هي امج يا ريم .بس الله يخليج لا تصيحين اطلبيهم الرحمه هذا قضاء الله وقدره .
مسحت ريم دموعها وقالت لساره : اسمحيلي يا ساره يبتج هني وزدت همومج.
سساره : افا عليج يا ريمان .. اذا ما تشتكيلي انا بتشتكين لمنو ؟. انا يا ريم وربي اعتبرج اختي وحبيبتي وربيعة عمري 
مسكت ريم يد ساره وقالتلها : الله لا يحرمنا من بعض 
ويالله نروح نتغدى تراني ميته يوووع .

واما في بنت فاطمه خالة ساره : 
ام ساره : يالله اسمحولي بروح البيت .
فاطمه : تو الناس يا اختي 
ام ساره : أي تو الناس الحين الساعه 8 بروح اكيد غناتي ساره في البيت .يالله من رخصتكم .
نوره : بحفظ الله يا خالتي وسلمي على ساره وااااااااايد 
هند : (وهي تشوف اخوها من فوق لتحت ): وانت يا اخوي ما تبي تسلم على حبيبة القلب 
خالد وهو منقهر : مالج خص .
ودخل غرفته لان كان منقهر واااايد لان ساره ما يت اليوم .

والساعه 11 مساء:
ام ساره : ها ساره شو ان شاء الله استانستي
ساره : اكيد امايه استانست واااايد 
ام ساره : هي تذكرت بنات خالتج يسلمون عليج .
ساره :الله يسلمهم .. امممممممم اكيد الحين معصبين علي لاني ما رحتلهم 
ام ساره : اكثر واااحد منقهر هو فار س الاحلام خالد.
وتمت الام تشوف ساره من طرف عينها وهي تبتسم 
وساره (وهي منزله راسها) .. ها شو أي أي أي أي خالد خالد
ام ساره وهي تضحك " شو فيج قاعده تقولين حروف الهجاء
وتمو يضحكون .

ام خالد راحت عند ولدها تشوفه لان من راحت ام ساره وهو ما طلع منها : 
ام خالد : خالد خالد انت واعي ولا نايم 
خالد وهو منسدح على السرير: هلا امي لا واعي تفضلي 
ام خالد : بلاك يا ولدي شو فيك ليش متضايق ؟
خالد " ما تبيني اتضايق وانا قايلج تكلمين خالو سعاد .
ام خالد وهي تستعبط : أي سعاد ؟
خالد : امايه الله يخليج لا تستعبطين يعني منو سعاد تراج ما عندج الا اخت وحده سعاد ..
ام خالد :: هااااااااااااه قول ام حبيبة عمري ام القمر ام قلبي ساره 
خالد ويشوف امه وهو يضحك " هي ام حبيبتي ساره 
ام خالد : شوف خالد انا كنت بكلمها اليوم بس شفت الوقت غير مناسب لان الكل قاعد ويانا بس اوعدك عن جريب راح اكلمها ولا تزعل يا خلودي .
خالد : اكيد امايه .. الله يخليج بسرعه كلميها 
ام خالد : يالله عليك شو كثر حناااااان قلت لك خلاص بكلمها يالله خلني اروح انام لاني تعبانه اليوم 
خالد وهو في نفسه يقول (:ااااااااااااااااه يا امايه انا اللي تعبان من الحب) 


الجـــزء الثــــــالـــث: 




وبعد هاليوم اتصلت ريم من الصبح حق ساره وساره في سابع نومه 

ريم تتصل فيها 
ريم : الو سارونه سارونه 
ساره وهي معصبه لان مخربين نومها وبتعب تقول : الو منو ؟
ريم : منو يعني انا ريمان 
ساره : الله يهديج يا ريم تتصلين صباح الله خير في هالوقت 
ريم : أي صباح الله خير الحين الساعه 11 قومي بسج رقاد 
ساره : شو تبين خلصيني والله فيه نوم 
ريم :ساروه اليوم نحن معزومين على بيت قوم لطوف ربيعتنا وكل بنات للمدرسه بيروحون هناك يعني وناسه .
ساره وفجأه نشت من المخده : والله صدق رووووعه يعني بنات المدرسه بيجتمعون صدق وناسه بنتذكر ايام المدرسه .ريم : هي والساعه 8 نكون هناك وانا ابي اروح عشان اشتري بدله حلوه لهالمناسبه لان الكل بيكون موجود ابي اتكشخ .
ساره : ليش يا حلوه ما عندج بدله يعني 
ريم : لا عندي طبعا بس ابي اشترلي بدله يديده .شو بتين وياي ولا ؟
ساره : اكيد بيي ومره وحده اشترلي بعد 
ريم : خلاص عيل تعالي بسرعه لا تنسين 
ساره : لا حبيبتي البارحه ما تغدين ويا امايه حرام ما تهون علي بيي العصر وبنتشرى اوكي .
ريم: خلاص حبيبتي اشوفج على خير بس تعالي بسرعه عشان نلحق اوكي بااااي
وسقرت ساره من ريم وراحت عند امها تستشريها وطبعا الام وافقت .

(بيت فاطه خالة ساره )
نوره : والله احس من زمان وما شفت بنت خالتي الغاليه ساره .
هند وباستهزاااء : يعني شو من زمان من اسبوع كانت هني .
نوره : تعرفيني متعوده عليها ولازم اشوفها 
بروح اتصل فيها .
هند .: روحي روحي وانا بروح اتصل في منى 
نوره : انا منى الصرراحه ما عرف ليش ما ارتاح لها احسها حركات وشايفه عمرها .
هند وهي معصبه : والله حبيبتي من لازم ترتاحيلها اهم شي انا ارتاحلها انزين .
نوره : انزين انزين عفان الله بلاج شبيتي علينا تقولين انتي الاكبر مب كاني اكبر منج 
هند وتأشر على صبعها : بسنه وحده اكبريعني ما شي فرق وايد 
نوره : بسنه بشهر باسبوع المهم اكبر منج .خلا اروح اكلم ساره احسن من مجابله ويهج .
هند وهي منقهره : روحي روحي وانا خلا اكلم منى احسن .
واتصلت هند في صديقتها منى . وصح كلام نوره لان منى من النوع المتكبر وايد وعليها سوالف وحركات .
هند : الو مرحبااااااااا
منى : مراحب يا هلا بهنود
هند : هلا فيج .شو وينج 
منى : ويني بعد في البيت قاعده عالمسنجر 
هند : انتي ما تملين من المسنجر 
منى : لا والله وناسه بس انت يلو تجربين بتعرفين كيف .
هند : وين اجرب ما عندي مسنجر واصلا ما احب الكمبيوتر.
هند : لانج ما تعرفين شو داخل الانترنيت حبيبتي اذا تبين تحبين وتعيشين بالغرام يلسي عالانترنيت والمسنجر .
هند وعلامه تعجب في ويها : والله كيف 
منى : انتي تعالي بيتنا وبعلمج كل شي .
هند : والله زين خلاص الحين بقول حق امايه وبيي بيتكم اوكي 
منى : اوكي يالله اترياج 
وطبعا هند للاسف كانت ساذجه وما تعرف صديقتها منى شو تقصد بهالكلام .

اما ريم وساره راحو يتشرون عشان عزيمه اليوم . وهم يتشرون فجأه شافت ولد خالتها خــــــالد ومعاه صديقه محمد .
خالد وهو مستغرب ومبطل عيونه : محمد محمد مب هاي ساره .
محمد : أي ساره .؟
خالد : حبيبة القلب روحي وعمري قوم قوم خلا نروح هناك 
محمد : الله يعينا على الفلم الهندي
وراح خالد ويا ربيعه محمد وخالد عيونه على ساره : 
خالد بصوت ونبرات كلها حب : انا احلم ولا اتخيل ساره موجوده ؟
ساره وهي منحرجه : هلا يا خالد شفت عاد الصدفه شو اخبارك يا ولد خالتي .
خالد وفي خاطره ( لا تقولين ولد خالتي قولي خطيبي او حبيبي: تمام يسرج الحال يا بنت خالتي .ها شو تسوون هني 


ريم ,وهي تشوفه بدلع وتقول: زين قلت شو تسوون زين جمعت قلت يمكن ما شفت غير ساره .
وهني ساره ضحكت برقه : وخالد استحى وقال : لا افا عليج يا ريم كيف انسى ريم صديقه ساره المفضله
اما محمد فماكان يتكلم ولا كلمه لانه عيونه على عيون ريم ومتخبل عليها وساكت .ريم حست بنظرات محمد واستحت وااايد اول مره احد يشوفها بهالنظرات .
ساره : شو اخبارك محمد ؟
محمد في عالم ثاني عالم ريم .
خالد : محمد محمد وين وصلت 
محمد : ها شو شو شو شو السالفه ؟
خالد : نحن اللي نسالك شو السالفه وين وصل تفكيرك 
محمد يرمس شوي شوي ويقول لخالد : معاها معاها ما تشوف كيف حلوه ورقيقه 
خالد : منو 
محمد : منو بعد صديقه حبيبة القلب 
خالد : ريم 
محمد : الله حتى اسمها حلو ريم شيخه الحريم 
خالد وهو يقرص محمد : بسك فضحتنا فضحتنا .
ساره وهي مستغربه : بلاكم عن شو تتكلمون 
خالد : هاا لا لا ما شي ما شي محمد يقول انه يوعان بيروح ياكله شي.
ساره :ها خلاص عيل نحن نترخص عشان ما نتاخر اوكي يا ولد خالتي مع السلامه .
خالد : مع السلامه يا ساره واشوفج على خير 
محمد وعيونه على ريم : مع السلامه ساره وووووو وو مع السلامه يا يا ريم . 
ريم وهي منحرجه ومنزله راسها وبصوت رقيق : مع السلامه يا محمد .
وراح محمد وخالد . وفرحت خالد غير لان شاف حبيبته واما محمد فكان سرحان في ريم 

ساره وهي ميته من الضحك 
ريم وهي مستغربه على ساره : شو فيج ليش تضحكين ؟
ساره وهي مبتسمه : لا حبيبتي سلامتج بس تذكرت نظرات الولهان على بعض الناس .
وهني ريم فهمت شو تقصد وابتسمت : تصدقين سارونه . ما عرفت ان خالد عنده صديق بهالحلاه والجمال .
ساره : طبعا لان خالد ما يمشي الا مع الحلوين مثله 
ريم : خلي عنج هالرمسه وقومي نتشرى يالله 


في بيت منى صديقه هــــــند: 
منى : زين والله ييتي تعالي قعدي عندي براويج اشياء تخبل. 
هند : والله شو هيه؟ 
منى : شوفي انا اكلم واحد عالمسنجر بس شو يموت فيه اتصدقين يحبني واي شي ابي ينفذلي.
هند : وانتي تصدقين انه يحبج حبيبتي هذا اكيد يقص عليج 
منى : أي يقص علي اقولج يموت فيه بس انا مب بس اكلمه بالمسنجر اكلمه بعد بالتلفون .
هند وهي مستغربه وتشوف منى بتعجب : بالتلفون ؟ منى كيف ترضين على عمرج تغازلين .يمكن يقص عليج .
منى : والله انج فاضيه شو يقص علي اقولج يحبني وينفذلي كل شي وما انام الا بكلماته الحلوه والله حياتي صارت روعه وياه ..اااااااااه كيف احبه 
هند وهي بعدها مستغربه : يعني صدق تحبينه يعني ما يقص عليج .
منى : اقولج احبه وبعد بيتزوجني تخيلي تاخذين واحد عن قصه حب والله روعه بس انتي لو تجربين هالشي بتشوفين 
هند : لا لا لا حبيبتي خليني بعيده عن هالسالفه شو تبين خالد اخوي يذبحني .
منى : وهو اصلا شو عرفه .ما بيعرف عن شي انتي بس طيعيني وكلمي واحد وبتشوفين كيف حياتج بتتغير؟
هند: كيف ارمس واحد لا لا لا ما يستوي 
منى : يالغبيه هاي بس فتره خطوبه بعدين هو بيتزوج صدقيني .
هند : ها مممممممممم يتزوجني مممممممم ماعرف خليني افكر 
منى : فكري يا عمري وانا بعطيج رقم صديق اللي اكلمه الحين وبتشوفين كيف حياتج بتتغيرللاحلى .
هند وهي تفكر بالسالفه : ماعرف بس بفكر .
ومنى فرحت لانها قدرت تتجذب على هند اللي بسهوله قصت عليها .


وبعد ما ردت ساره وريم من السوق كانت الساعه تقريبا 6 مساء يعني ما تأخرو وايد وكان عندهم وقت عشان يتلبسون ويتمكيجون . وساره قررت انها تتلبس في بيت ريم عشان مره وحده يروحون ويا بعض لان كل اغراضها كانت وياها وراحت ساره والتلبست وكان لبسها اللون الاحمراللي ياي على شكل فستان بسيط ومكياجها بسيط وحلو وفتحت شعرها العسلي وكانت صدق كانها الورده بجمالها .

أما فهد اخو ريم اللي ياي من السفر كان يبي يسوي مفاجأه لاخته ريم بقدمومه وكان يدور عليها وما لقاها وقال اكيد هي بغرفتها وهو ما يعرف ان ساره اللي بالغرفه وفجأه يوم دخل كانت ساره صاده لصوب المنظره يوم فهد دخل 
فهد تم يصارخ من الفرخه وقال : ريماااااااااااان مفاجأه 
وصدت ساره وشافت رجل غريب ما تعرفه وهي مستحيه ما تعرف شو تسوي لانها ما كانت متغطيه لا بالشيله ولا العبايه وفجأه سكتت ونزلت راسها وما تعرف شو تقول .
اما فهد فكانت بيده هديه ومن المفاجاه او من جمال ساره الهديه طاحت من ايده تلقائيا من دون قصد وتم ساكت وهو يطالعها ويقول في خاطره ( انا أحلم ولا شو السالفه؟ من هذي هاي اكيد حووريه لا أي حوريه اكيد ملاك ما شفت احد بجمالها وهو يطالعها وساكت وهي منزله راسها .
فهد بعد ما حفظ شكلها : ايييي مممممممممم اسمحيلي كنت ابي ابي ابي اختي ريم بس ما عرفت انج موجوده ؟
ساره على طول خذت الشيله وتغطت وهي مستحيه وويها صدق محمر وترد برقه : لا عادي انا الغلطانه لاني ما بندت الباب . ونزلت راسها 
فهد : اسمحيلي اختي 
وطلع من الغرفه وهو حاط راسه على غرفه اخته ويقول : واااااااااااااو شو هالجمال في حياتي ما شفت في جمالها .
وبعدين يت اخته ريم اللي ما كانت تعرف ان اخوها فهد موجود وهي يوم شافته 
ريم فتحت عيونها وتمت تشوفه وتصااااارخ : فهههههههااااااااااااااااااد وتميت تصيح ويت وحضنت اخوها 
ريم وهي حاضنه اخوها بالحيل وتصيح وتقول : فهد وينك فهد ليش خليتني من 4 سنين بروحي تخليت عني يا اخوي .وتمت تصيح 

شو تتوقعون راح يصير بين فهد ؟
وساره وخالد كيف بتكون علاقتهم ؟
وهند هل بترضى انها تغازل وتكلم شاب؟؟ 


الجـــزء الـــرابـــع: 





وراحت ساره مع ريم الحفله وهناك شافو رباعتهم بايام المدرسه ولطيفه طبعا صاحبه العزيمه كانت باستقبالهم 
وراحت حضنت ساره وريم 
لطيفه : يا هلا ومليون مرحبا بحبايبي 
ساره : هلا فيج يالغاليه 

لطيفه : شو هالحلاه كله يا ساره ماشاء الله عليج عيني عليج بارده .
ريم وهي تمزح ويا ربيعتها : ليش عينج عليها بارده شو حاطه عيونج بالثلاجه .
لطيفه وهي تقرص ريم : بسج لا اتمين تحطين عليه الناس يسلمون .
ريم وهي تضحك على لطيفه : : اوه نسيت اشحالج لطووووف
لطيفه : ايه لو سمحتي اسمي لطييييييفه مب لطوف 
ريم وهي تضحك : لا تذكرت يوم الفراشه تقولج لطوف لطوف وين ودي بروش انا ابي نظف الصف 
وتمت لطيفه ميته من الضحك وهي تقول: هي صدقج والله لعوزت الفراشه كنت دوم اخذ بروش التنظيف .
وتمت ساره ولطيفه وريم يضحكون على سوالف المدرسه .
ساره وهي مندمجه بالسوالف : ولا تذكرين لطيفه يوم ريم ما عرفت تحل اسئله الامتحان شو كتبت .
ريم وهي تضحك بس استري علينا فضحتينا .
لطيفه وهي تشوف ريم بنظره لؤم : لا لا يا ساره قولي بس عيل ريم اتم تفضحنا قولي قولي
ساره وهي مبتسمه : يوم ريم ما تعرف تحل تكتب في الامتحان كتبت.. والله انا اعرف الجواب بس ما بحل عشان ما تحسدوني .
وتمو كلهم يضحووووووون .
ريم وهي تمسح دموعها من الضحك : هي والله ذكرتيني ولا الابله شيخه يايه عندي ومعصبه على ردي في الامتحان ويوم عاقبتني نسختني الايه 100 مره وانا ما قصرت خليت خدامتنا تكتب .
لطيفه : حسبي الله على ابليسج معلمه خدامتكم بعد الكتابه 
ريم : انا اصلا يايبتنا خصوصيا حق النسخ .

وطبعا الحفله كانت مره روووووعه كلها سوالف المدرسه.

وردو كلهم البيت .
وساره على طول راحت تنام لانها صدق تعبانه وحتى ريم 
اما فهد فر د متأخر لانه كان ويا ربعه ويوم رد البيت كانت الساعه 3 وكان يبى يشوف اخته ريم بس شافها نايمه 
فهد مساند على السريروهو سرحان ويقول في خاطره ( شو فيني اليوم أول مره اشوف بنت ؟ شفت في لندن بنات شكثر بس ما أثرو فيه . شو فيها ساره غير عنهم ماعرف فيها جاذبيه غير غير. نظره عيونها سحرتني معقوله يا فهد معقوله تكون حبيتنها لا لا لا مستحيل كيف كيف هذا اكيد اعجاب بس ليش ما راحت عن بالي ولا دقيقه ليش اووووووووه خلا اروح انام ابركلي .


وبيت قوم خالد طبعا خالد ما قدر ينام البارحه من كثر ما يفكر في ساره ومن الصبح راح عند امه ودق عليها الباب : 
خالد وهو يدق الباب : امايه امايه يمكن أدخل 
ام خالد : دش يا ولدي تفضل 
خالد وهي زعلان ومتضايق 
ام خالد تشوف خالد بنظره تعجب : شو فيك يا وليدي شو في خاطرك .
خالد وهي متضايق : اميه تعرفين شو اللي في خاطري اباج اليوم تخطبين لي ساره ابيها يا امايه ابيها 
ام خالد : البنت ما بطير يا خالد شو فيك ؟
خالد : بطير ولا ما بطير ابيج تكلمين امها اليوم واليوم سمعتي اليوم بالذات ابيج تخطبينها لي الله يخليج امي 
وراح باس راس امه 
ام خالد : خلاص يا وليدي يوم بيرد ابوك من الشغل راح اقوله ولا تهتم خلاص .
وخالد فاتح عيونه وفرحااااااان : امايه صدق صدق اليوم بتخطبينها لي اليوم 
ام خالد : هي يا امي اليوم شو فيك شوي بطير اثقل يا خالد فضحتنا .
خالد وهي شوي بيطير : امي انا لو عندي جناح جان من زمان شفتيني في السماء في سماء ساره ساره يا امي 
ام خالد وهي تشوف خالد بنظره تعجب : لا بلاه ولدي استخف هذا خطوبه وانت استخفيت لو زواج عيل شو بتسوي .
خالد : ما ادري يمكن اين بستوي مينون مينون .
ام خالد : ليش انت مقصر انت ألحين واستويت مينون .وتمت تضحك على خالد وحركاته .
ام خالد : بس نحن بنسوي مفاجأه حق ساره لان اصلا الام تعرف وهي وافقت من زمان اليوم بنسوي حفله بسيطه عشان مناسبه خطوبتك منها .
خالد : الله يخليج لي يا امي الغاليه صدق احلى مفاجأه.

وراحت ام خالد تتصل في ام ساره عشان تقولها انهم اليوم بيون عندهم على العشاء . 
ام ساره وهي رايحه ادور ساره : سارووونه يمه ساره حبيبتي .
ساره وهي تكلم رباعتها عالمسنجر : هلا يمه تعالي انا بغرفتي .
ام ساروه : سارونه اليوم بنات خالتج كلهم بيون وحتى خالتج .
ساره وهي مستغربه : غريبه ليش انتي عازمتنهم .
ام ساره : لا بس هم اعتقد يايين عشان سالفتج حبيبتي .
ساره استحت وعرفت امها شو قصدت .
وبعد دقايق وصل لها مسج ويوم فتحت المسج شافت المسج : ساره يا عمري حبيت اقولج ان اهلي يايين عشان يسوون حفله صغيره بمناسبه خطوبتنا رسمي واخيرا يا ساره بتتحقق احلامنا.
المرسل : خـــــــــالد

دق قلب ساره بسرعه وما عرفت شو تسوي هي بعد كان حلمها تكون ويا خالد وما عرفت شو تسوي غير حضنت الموبايل وابتسمت .


(في بيت ريم ..) 
راحت ريم غرفه اخوها فهد لان البارحه ما يلست وياه ودخلت عليه وشافته يطلع ملابسه من شنطته .

ريم وهي يايه تحضن اخوها : صبااااااااااح الخير لاحلى فهد .
فهد وهي مبتسم :صباااااااااح النوووور لاحلى ريمان.
ريم وهي تلعب بشعر اخوها : تصدق اخوي اشتقتلك واااايد والله حسيت اني بموت بغيبابك .
فهد وهو معصب: باسم الله عيلج يا ريمان شو تقولين لا تطرين الموت سمعتي .
ريم وهي تتدلع : يالله ليش تحبني .
فهد وهو يمسك يد اخته : كيف ما احبج يا ريم وانتي الوحيده اللي بقيتيلي من وفاتهم .
ريم والدمعه بعيونها : الله يخليك لا تذكرني .
فهد يغير السالفه يوم شاف اخته تدمع : ولا تعالي شو اخبار ربيعتج ساره .
ريم وهي قاعده على كرسي فهد : ماشاء الله الاخ حافظ اسمها .
فهد وهو يبتسم : ليش في احد يشوف جمال ربيعتج وما يحفظ شكلها واسمها .
ريم وهي مستغربه : والله يا اخوي صرت رومانسي بس لا تفكر فيها هي محجوزه .
فهد وهو مستغرب: محجوزه ليش سياره .
ريم : والله يا فهد بعد تعرف تنكت لا صدق ولد خالتها يباها بس بعده ما صارت خطوبه رسميه .

وفجاه رن موبايل ريم وكانت طبعا ساره المتصله .

ساره : الوووووووووو ريماني 
ريم وهي مبطله عيونها وتقول في خاطرها بلاها استخفت ساره : ايه ايه شو فيج انا اسمعج لا تصارخين .
ساره وهي ميته من الوناسه : ريماني واخيرا حلمي راح يتحقق.
ريم: شو لا تقولين قصدج خالد بيي .
ويوم فهد سمع اسم خالد صد صوب اخته ويشوفها بعصبيه .
ساره : هي هي اليوم بيون يخطبوني ريمان الله يخليج تعالي اليوم بيتنا انا محتاجتلج تعالي اوكي 
ريم : افا عليج يالغاليه هذا مب بس احلى يوم عندج والله ان بعد احلى يوم عندي لان سعادتج من سعادتي 
ساره وعيونها تدمع على كلام اعز انسانه : فديتج يا ريم الله لا يحرمني منج .
ريم ولا منج حبيبتي يالله انا الحين يا بيي بيتكم .
ساره : اترياج في امان الله .

وصكت ريم عن ساره وهي فرحانه وايد واستغرب طبعا اخوها عن فرحها المفاجئ.

فهد باستعجاب : ريم شو فيج ليش فرحانه هالكثر كانج حصلتي جائزه نوبل .
ريم وهي تضحك : اااه يا اخوي اليوم يوم مميز عندي لان الغاليه ساره واخيرا بتاخذ اللي حلمت فيه ساره يا اخوي بتنخطب من ولد خالتها .
فهد يوم عرف ان ساره بتنخطب تغيرت ملامحه واتضايق وطلع على طول .
ريم : فهد فهد وين بتروح ؟
فهد وهو معصب : تذكرت شغله ضروريه 
ريم استغربت من اخوها بس ما كان همها الا سعاده ساره.

وطبعا ساره فرحتها كانت غير راح لبست وكل شي لان اليوم يوم خطوبتنها من خالد . 


وفجاه دخلت ريم وصارخت : سااارووووووووووه حبيبتي مبروك مبروك الف مبروك 
ساره وهي تحضن ربيعتها : الله يبارك فيج يا ريمان وعقبااااااااالج .
ريم وهي تسمح دموعها : تستاهلين 
ساره : ليش هالدموع يا ريم ليش
ريم : دموع الفرحه يا الغاليه 
ساره وهي تحضن ربيعتها : فديتج والله يا ريم عمري ما راح احصل مثلج. 
اما فهد وهو راكب السياره كان منقهر واااايد بخطوبه ساره وهو مستغرب ليش هالاهتمام كله ويقول في خاطره : معقوله احبها معقوله بس كيف احبها وما شفتها غير مره . وكان يضرب يده في السكان ويقول ليش يا ساره انا مهتم فيج ليش؟؟؟؟


اما ساره فاتلبست احلى ما عندها ويابت الكوافيره وكانت مثل القمر صدق حلوووووه لبسها وشعرها ومكياجها كل شي.
واستوت حفله صغيره بمناسبه خطوبه ساره لخالد .
والكل كان مستانس وراح شغلو اغنبيه وتمو البنات يرقصن والحريم يصفقون ويوم نزلت ساره الكل سكت وانبهر بجمال ساره والكل تم يطالعها .
ام ساره : ماشاء الله عليج يا بنتي الله يخلي شبابج .
ام خالد : والله ولدي اختار ملكه جمال .
وهند تشوفها باحتقار وميته من الغيره : أي جمال كله مكياج.
نوره : لا حبيبتي لا مكياج ولا شي اصلا ساره جمال رباني حبيبتي ماشاء الله عليها والغبي اللي يقول انها مب حلوه.
وتمت تشوف اختها هند من فوق لتحت يعني الكلام كانت قاصدتنها لهند. 

وبعد ما خلصت الحفله والمعازيم راحو 
خالد وهو يتصل على نوره اخته ويترجاها عشان يبى يدخل ويشوف ساره .
نوره بعد ما صكرت التلفون من عند اخوها : ساره ترى اخوي ذبحنا يبى يشوفج يمكن .
ابو خالد : كيف يشوفها شو ما يصير هذا مب محرمها بعده بس خطوبه بينهم .
ام خالد : معلي يا بوخالد خلا ايي يشوف خطيبته بس نحن بنكون وياهم بس دقايق يعني ...ثانيا اكيد ساره بتتغطا بشيلتها وعباتها وما اطلع الا ويها 
نوره وهي ماسكه التلفون : يعني اتصل فيه واقوله ايي.
ام ساره : هي يا بنتي عاد ترى خالد مب غريب تراه ولد اختي يعني من الاهل 
واتصلت نوره في خالد اللي شوي بيتخبل من الوناسه لان بيشوف ساره .
واول ما دخل سلم على خالته وامه وكان يدور على ساره .
ضحكت ام ساره : شو فيك يا خالد اقعد ساره الحين بتي .
ساره دخلت وهي طبعا متغطيه بس ويها ظاهر وهي مستحيه وماسكه ريم من الزياغ والخوف والتوتر .

.خالد يوم شاف ساره شوي صدق بيتينن من جمالها وهو كان قاعد بس يوم شافها وقف ومبطل عيونه .
وماعرف كيف يتكلم وهوقاعد يشوف عيون ساره : ساره اشحالج ؟
ساره مستحيه : هلا خالد بخير الله يعافيك وانت شو اخبارك ؟
خالد :يسرج الحال يا يا يا ساره .

والكل رجع بيته 
وخالد كان طااااااااير من الفرح علشان خطوبته من حبيبة العمر .وحتى ساره كانت فرحانه .

وبعد اسبوعين من خطوبتهم كانت السنه اليديده يعني الدواما ت بدت وقررت ساره انها تترك الجامعه لانها كانت بالسنه الاولى لانها بتزوج يعني صعب عليها تكمل 3 سنين وقررت انها تشتغل مع نوره في البنك واما هند فكانت في اخر سنه يعني الثانويه العامه وطبعا صديقتها منى كانت وياها .

بدت المدرسه وسلمت هند على البنات وراحت عند منى 
هند : ااااااااااااه تصدقين الاجازه بسرعه خلصت .
منى وهي زعلانه : صدقج والله ما تهنينا بالاجازه ولا تعالي شو اخبار خطيبه اخوج .
هند وهي ماسكه شنطتها : لا تذكريني فيها روحي ما احبها 
منى : ليش هي طيبه ما سوت شي ولا قولي تغارين 
هند فرت الشنطه على كرسيها : حبيبتي ليش اغار انا واثقه في جمالي.
منى تريد تبدأ خطتها : انزين مب حرام هالجمال كله ومحد يشوفه يعني ما تتهنين .

هند تشوف منى بتعجب: شو قصدج ؟ ما فهمت ؟
منى وهي راحت عند هند وتمت تشوفها : حبيبتي أعتقد نسيتي السالفه اللي قلت لج من مده ؟
هند وهي تشوف ربيعتها بتعجب: أي سالفه ؟
منى : يوم قلت لج اني بعرفج على اخو ربيعي وحياتج بتكون غير صدقيني يا هند حياتج بتكون للاحلى راح تزووجين عن قصه حب وتتهنين بجمالج .
هند وهي متوتره : ههااا ممممم ماعرف خايفه يا منى خايفه .
ويت منى ومسكت يد هند وبنظره خبث: لا تخافين انتي كلميه يوم واحد وبتشوفين .شو موافقه ؟
هند ساكته وتمت تفكر ./:_________ 
منى : ها شو قلتي موافقه .طيعيني يا هند .
هند بعد ما فكرت قالت : هي موافقه بس اذا ما عيبتني السالفه ما بكلمه 
منى وبضحكه خبث وبؤم : لا حبيبتي ماراح تندمين خلاص راح اعطيج رقم الولهان اليوم .
هند وهي خايفه : خلاص خلاص اليوم اليوم بس يالله قومي نروح بنتأخر عن الصف من اول يوم.

وطبعا قدرت منى تقص وتتجذب على صديقتها الساذجه هند. 


الجـــــزء الخـــــامس


وكان اول يوم لشغل نوره وبنت خالتها ساره في البنك البريطاني وتوظفو لانهم عندهم مؤهلات كثيره والاكثر انهم يطقنون اللغه الانجليزيه .
ساره : اتصدقين ان اليوم اول يوم وصدق احس برهبه وخوف اول مره اتوظف.
نوره وهي ماسكه ملف بايدها : انا الصراحه ما حس بشي بالعكس فرحانه وايد .
نوره وهي تشوف ساره : بس مب حرام عليج كنتي في السنه الاولى بالجامعه وطلعتي ؟
ساره : لا حبيبتي ما اقدر ببقالي 3 سنوات وانا وخطيبي خالد بتفقين انا نتزوج بعد سنه تقريبا .
نوره باستهزاء وتعليق على كلام ساره : يالله خطيبي خالد .مب كأنه اخوي
ابتسمت ساره على كلامها .
اما هند بعد ماردت من المدرسه 
هند : امايه امايه 
ام خالد : نعم امي خير.
هند : يالله انا ميته من يوووووووع وين الغده .
الام : صبري غناتي على اختج بعدها ما يت من الشغل 
هند وبعصبيه : اف اف اف يعني لازم اتريه الانسه نوره لين تشرف .
الام : هي لازم تراها اختج وحتى خالد ما ياه .
هند : شوفي اذا ما يو اكثر عن عشر دقايق بروح اكل بروحي .
الام : على هواج وكيفج.
ساره ومعها نوره في السياره رادين بيوتهم من الشغل .
ساره وهي تسوق : شو رايج نوره نروح اليوم مع ريم نتشرى وبعدين نتعشى في ماجدونالز.
هند : فكره حلوه بس بستأذن من امي واخوي اوكي.
ساره بدلع : اخوج ما بيقول شي اذا عرف انج ويايه حبيبتي .
هند : طبعا ست الحسن والجمال .
وبعد ما هند اتغدت اتصلت ربيعتها منى .
هند توها تبى ترقد ورن تلفونها .
هند ومنقهره منو يتصل بهالوقت : الو
منى : هلا والله شو هنود رقدتي .
هند : ليش تخلين حد يرقد . منى ابي ارقد اختصري
منى : انزين انزين كلتيني. اقول ما تبين رقم الحبيب ولا نسيتي .
هند وهي بتوتر وتصد تشوب الباب خايفه احد يسمع : عاد الله يهديج هذا وقته .
منى : ومتى عيل يالله انا بعطيج الرقم .
هند : شو تبيني انا تصل .
منى : لا يالغبيه بس خذي الرقم عشان يوم يتصل تعرفين ان هو شو في بخليه يتصل الساعه 6 اوكي 
هند : لا ل اشوفي خلا يتصل الساعه 7 لان هالوقت نوره بتطلع ويا ساره 
منى : اوكي خلاص يالله خذي الرقم *******
..وفي المساء ظرهت ساره ويا نوره وريم بمركز البستان عشان يتشرون ويروحون يتعشون .
نوره وهي تمر بين المحلات : الله يهديج يا ساره ما لقيتي الا البستان نتشرى من كثر المحلات .
ريم : هي صدقج نوره ما شي وايد محلات يا ساره .
ساره : ليش حبيبتي عندهم والله محلات حلوه صح ما عندهم وايد محلات بس عندهم بدل حلوه وبعد لان البستان مب زحمه مثل باقي المراكز . 
نوره : مب زحمه لان اليوم السبت تعالي ايام الويك اند وشوفي الزحمه وبالذات الخميس.
وراحو طبعا يتشرون وبعد ما خلصو راحو تعشون في المركز نفسه .
ومحمد ربيع خالد كانوا في السياره .
خالد وهو يسوق: يا اخي ماعرف اليوم وين نطلع .
محمد : هي صدقق ملل .
محمد وهو يشوف خالد : ولا تعال شو اخبار الحلوه ريم 
خالد وبنظره يشوف محمد : وشو اللي ذكرك فيها الحين .
محمد اونه مستحي : لا بس الصراحه من زمان ما شفتها ولا اقول من شفتها ذيج المره وانا والل كله افكر فيها .
خالد : يعني الحب من اول نظره يالاخ .
محمد : هي صدقت .بس ماشاء الله عليها تدخل الخاطر وحلوه بعد .اتصدق خاطري اشوفها .
خالد فكر بفكره وشاف محمد بخبث وابتسامه عريضه : تعرف شو بحقق حلمك .
محمد وهي مستغرب: شو قصدك؟ شو بتسوي ?
خالد وهو واثق من عمره : اقولك خلا المهمه لي واصبر .
وفجأه خذ الموبايل واتصل في اخته نوره :
خالد : الوو نوروه 
نوره وهي تبتسم وتغمز ساره :هلا بالخطيب الغالي .
ساره وهي تقرص نوره وتقولها بصوت واطي : بس فضحتينا .
خالد : نوروه وينكم ؟
نوره : نحن في مركز البستان قاعدين نبى نطلب عشاء.
خالد : وين بالضبط حددي.
وقالتله نوره الموقع بالضبط .
نوره : ليش يا اخوي شو بتخاوينا .
خالد وهو مستانس : هي اذا ما عندج مانع . 
نوره : لا طبعا يا اخوي ما عندي مانع اكيد .
خالد : اصلا لو عندج مانع بعد بيي.
ضحكت نوره .
نوره وهي تبتسم : اوكي اخوي يالله نترياك.
ساره : شو تتريين منو ؟
نوره وهي تبتسم : حبيبتي الخطيب يبى يتعشى ويانا .
ريم وهي فاتحه عيونها : ها ااااااا .. شو . شو يتعشى أي انا من الاهل . استحي .
نوره : سكتي سكتي شو تستحين عشره عمر ويا بعض .
ساره وهي مساكه ايد ريم :حبيبتي انتي من الاهل لا تنسين اني اعتبرج اختي .
ريم : بعد عمري والله يا ساره . بس ؟
نوره : لا بس ولا شي يالله خلا نطلب لنا .
خالد وهي مبتسم وفرحان وايد ويشوف محمد : ها يالغالي شوف حققت حلمك .
محمد وبنظره تعجب : شو السال فه أي حلم .
خالد : يالاهبل ما قلت انك تبى تشوف ريم خلاص بوديك عندها ونتعشى ويا بعض.
محمد وهو متوتر: هااا شو انا ايه عللا كيفك . شو اتعشى وياهم ما تعرف اني استحي .
خالد يضرب على كتف محمد : ايه شو تستحي انت حرمه .
محمد : حرمه في ويهك .ولا قول انت اصلا الربحان في هالسالفه ضربت عصفورين بحجر .
خالد وهو يستعبط : ها ليش شو سويت انا .
محمد : اونك تبى تحقق حلمي عشان اشوف الريم وانت اصلا بعد تبى تشووف خطيبتك ساره .
خالد وهي مبتسم : ياا خي مثل ما قلت عصفورين بحجر.
وبعد ما وصل عند قوم ساره وريم ونوره .
خالد ويا محمد يايين صوبهم .
الريم كانت تشرب عصيرويوم شافت محمد غصت .
ساره تضرب على ظهرها : ايه شو فيج اول مره تشربين عصير فضحتينا .
ريم وهي تشوف محمد ومعصبه : ساره الله لا يبارك فيج انتي ما قلتي ان محمد ربيع خالد بيي.
ساره فجأه شافت محمد ويا خالد : وي وي خالد ياه.
ريم وتضرب عل ايد ساره : ساره ويعه . انا بحاله وانتي بحاله ثانيه اقولج محمد شو يايبنه انا خالد ويالله يالله وايي محمد .
نوره وهي مستغربه وتشوف الريم : وانتي شو عرفج في محمد يالريم.
ساره وهي تبتسم وتستهزء: لازم تحفظ اسمه وشكله من هذاك اليوم نحن في المركز وهي كله تمدح فيه .
ريم : بس سكتي فضحتينا هم يايين صوبنا .
خالد وعيونه على ساره : السلام عليكم .
ساره منزله راسها ومستحيه : وعليكم السلام . 
محمد وهو متوتر وخايف وعيونه على ريم : الس الس السلام عليكم .احالكم بنات
ساره وريم ونوره وعليكم السلام يا هلا .
نوره : تفضلو ليش واقفين؟
خالد وهو قعد علىالكرسي : دام فضلج يا اختي .
خالد وهو يمسك من دشداشه محمد : مجمد بلاك واقف تعال ايلس .
محمد وتوه يبى ييلس: ها ان شاء الله .
وطبعا طول القعده محمد عيونه علىالريم وخالد اكيد عيونه ما فارقت ساره .
خالد وهو يكلم ساره : ها ساره شو اخبار الدوام ؟
ساره وبصوت رقيق: تمام الله يعافيك وناسه .
خالد :وناسه من اول يوم بس بعدين كله شغل على راسكم .
خالد وهو يكلم الريم : ها ريم وانتي شو التقنيه وياج .
الريم وهي مستحيه : تمام الحمد لله .
نور ه وهي ترمس الريم في اذنها : بلاه العاشق محمد عيونه عليج .
الريم : سكتي سكتي مالج خص.
ساره : بلاكم عن شو تتكلمون.
خالد وهو يشوف محمد : ولا انت شو رايك .
محمد : ها ااا .. عن شو ؟
ساره تضحك : محمد مب داري عن دنيانا .
محمد يبتسم ويشوف الريم .
وهم قاعدين يتكلمون ويسولفون 
ولا فجأه??

تتوقعون منو اللي دخل عليهم ؟؟؟؟ 


الجزء الـــســــــــادس: 

هالمرة الجزء قصير


دخل فهد ويا ربيعه مروان وطبعا صدفه .
فهد : يالله يا مروان تعال نقعد تراني يوعان والله .
محمد : انزين ذبحتنا يوعان يوعان كأنا مب متعشي من سنه .
فهد وهو يدور على كرسي فاضي قعد ويا ربيعه محمد .
فهد وفجاه شاف ساره وتم يطالعها : ساره ساره هني .
مروان يدور : أي ساره شو السالفه .
فهد : ساره اللي جدامنا اللي لابسه اممممممممم شيله فيها فصوص ورديه .الاحلى وحده بينهم .
مروان وهو يدور على ساره : هي هاي اللي في وسط بنتين صح .
فهد : هي هي .
مروان وهي صد يشوف فهد : بس انت شو عرفك فيها ما دريت انك تكالم وتغازل .
فهد وهو يتنهد : اااااااااااه يا مغازله زهاي يا محمد سحرتني وقسم بالله سحرتني خلتني لااعرف الليل من نهاره .
مروان وهو مستغرب: من وين تعرفها .
فهد : هي ربيعة اختي .
مروان : مدانك تحبها ليش ما تخطبها .
فهد وهو منقهر : لانها مخطوبه مخطوبه من ولد خالتها .
مروان : هااااااا يعني راحت عليك يالحبيب.
فهد وبعصبيه : لا لا لا مستحيل تروح مني انا يا مروان اذا بغيبت شي احصل عليه سمعت ساره ما بتكون الا لي وبتشوف .
مروان خاف من عصبيه وكلام فهد : انزين انزين هدي شوي .
مروان وهو خايف على فهد من توتره : اقول فهود ليش ما نورح مكان ثاني نتعشى .

فهد :لا مابروح مكان ثاني انا ما صدقت شفتها عشان اتامل فيها ولا تعرف قوم قوم .
مروان وهي مستغرب ويشوف فهد : وين اقوم وين بنروح :
فهد يأشر على طاولتهم : بروح اسلم عليها .
مروان : انت ينيت ولا شو .
فهد : عادي اختي وياهم اوني بكلم اختي ومره وحده بسلم عليها اذا ما بتي انا بروحي بروح .
مروان : روح روح برةحك ما يخصني اخاف تسوي فلم هندي وظرابه .
فهد : روح عند طاولتهم وقف وشاف بس ساره وشوي بياكلها بنظراته : السلام عليكم
الريم وهي صدق فاتحه عيونها وفمها بعد : فهد شو يايبنك .
فهد بابتسمامه : ليش حرام اسلم يعني .
الريم : لا يا اخوي تفضل حياك .
ساره وهي تمت تشوف فهد وتشوف ان عيونه عليها شافته ونزلت راسها وخافت من ان خالد يلاحظ .
خالد : هلا فيك اخوي فهد تفضل.
فهد مستغرب منو هذيله : فهد تسلم اخوي دام فضلك .بس ما عرفنا من الاخ : 
الريم وهي مبتسمه : هذا الله يسلمك اخوي ولد خالة ساره وخطيبها بنفس الوقت .
من سمع فهد ان هذا خطيبها وشوي يبى يذبحه ولا النار بقلبه ما قدر يستحمل .
فهد وهو منقهر : يالله من رخصتكم .
الريم استغربت من ملامح اخوها : بحفظ الله ياخوي .
نوره وهي تكلم الريم بصوت واطي : الريم هذا اخوج .
الريم : هي ليش يشبهني .
نوره : أي يشبهج والله احلى منج .ماشاء الله عليه صدق وسيم اسمراني وعليه طول ولا عيونه كم تسوى .
الريم : لا بعد بس ناقص تكتبين له بيت شعر .
نوره : والله لو اعرف اكتب جان كتبت .
خالد : انتو أيه شو تتكلمون حشى احشمونا نحن قاعدين وياكم .
نوره بتوتر: ها ماشي بس قلت ان اخوها ما.. ما.. ما يشبها.
وخالد لاحظ نظرات فهد وانقهر وايد بس سكت .


اما هند فكانت بروحها وتتريه مكالمه اخو ربيع منى بس صارت الساعه 9وما اتصل .
وفجأه رن موبايلها وشافت الرقم ولا هو رقمه .
هند بخوف كبير: الو 
سالم اخو ربيع منى : الو مرحبا بناعم الصوت .
هند بتوتر وبرقه : م مم م م مراحب 
سالم : هلا وغلا بهند شو اخبارج يالغاليه .
هند : تمام الله يعافيك 
وتكت ساكته .
سالم : شو فيج ساكته .جنه هاي اول مره اتكلمين واحد صح .
هند : هي هي طبعا .
سالم وفي خاطره يقول (كل البنات يقولون نفس الكلام ) : اتصدقين انا بعد اول مره اكلم وحده 
وطبعا جذب لان ما خلا وحده ما كلمها .
هند بخجل : صدق انا اول وحده 
وسالم بمكر : طبعا انايوم قالتلي منى عنج وعن اخلاقج قلت خلاص هالبنت اللي اباها .
هند مستانسه حيل : وسكتت .
سالم : الصراحه يا هند انا حبيتج .
هند وهي مستغربه : كيف حبيبتني وانت ما شفتني ولا صارت دقايق الا مكلمين بعض.
سالم وبخبث: حبيبتي القلب اول ما سمع صوتج اختارج انتي وحبج .
هند : ساكته .
سالم : وانا راح اعيشج بعز ودلال وراح تكون علاقتنا اجمل علاقه .
هند وهي مستانسه ومصدقه : صدق 
يسالم : طبعا يا حبيبتي .
هند :حبيبتك .
سالم : هي الواحد يوم يحب الوحده باخلاص يسميها حبيبه وانتي اخذتي هاللقب .
هند مستانسه ومصدقه عمرها .
ولا فجاه نوره اختها يت وفتحت الباب .
هند من شافت اختها توترت وصقت التلفون في ويه سالم .
نوره واقفه عند الباب واستغربت حركه هند .
نوره وتشوف موبايل اختها .
نوره : هند شو فيج ليش اتوترتي يوم شفتيني .
هند بتوتر شديد وهي تلعب بيدها : ها ..ممممما شي . بس ربيعتي منى اتصلت وفجاه قطع الخط .. ا ا أ أ أ اكيد ما شي بطاريه في موبايلها . انزين نوره من رخصتج بروح عند امايه .
وطلعت هند وهي متوتره بس نوره لاحظت توترها واستغربت من الحركه .
شو تتوقعون سبب عصبيه فهد ؟
وشو بيسوي عشان ساره تكون له 

ونوره هل بتكشف علاقه اختها 

بسالم ؟؟

راح تعرفون كل شي اذا تابعتو 
القصه . 


الجزء السابع
الريم بعد ما وصلت البيت اخوها فهد كان يترياها .

الريم : السلام عليك اخوي .

فهد وهو معصب : وعليكم السلام هلا بالاخت شرفتي .

الريم مستغربه من عصبيه اخوها اول مره تشوفه بهالطريقه ...

الريم : هلا اخوي فهد خير ليش معصب؟

فهد وهو نازل من السلم : لا ليش اعصب وانتي طالعه ويا شباب ما اعرفهم .

الريم راحت عند اخوها : اخوي صدقني انا اصلا كنت رايحه ويا رباعتي بس فجأه خطيب ساره ياي وسلم علينا 

وقعدو ولا تنسى ان ربيع خالد يعتبرونه اخوهم لانه متربي وياهم .

فهد عصب يوم سمع خطيب ساره وبصريخ قال : لا تقولين خطيب ساره سمعتي لا تقولييييييييين.
ا
لريم وهي مستغربه ورافعه حواجبها من التعجب: فهد شو فيك فهد انت مب طبيعي من كم يوم .

فهد وهو يرد على وراه : ليش مب طبيعي قولي مره وحده ميون.
ا
لريم وهي تهدي اخوها : لا يا اخوي انا مب قصدي بس شو سالفتك ويا ساره .
والريم تمت تفكر وبصمت .

وفجاه الريم شافت اخوها وبتردد: لا ..لا يكون يا فهد تح ... تحب ساره ؟

فهد وهو ماسك يده وبنبره حزن : هيه هيه يا اختي احبها لا ما احبها اموت فيها انا مجنووووووونها سمعتي 

وساره اوعدج انها ماراح تكون الا لي سمعتي لي .

الريم وقفت ولا قدرت تنطق بكلمه .

معقوله اخوها اللي عمره ما فكر بالحب والحين يوم حب يحب منو يحب ساره ساره المخطوبه . 

وفهد راح على طول غرفته .


وفي اليوم الثاني راحو ساره ونوره الشغل كالعاده وهم قاعدين يردون على المكالمات ويرتبون الملفات فجأه 
دخل عليهم ريال واسمه : عبد الله .

نوره وهي مندمجه بشغلها .

عبد الله ياي صوبها : السلام عليكم اختي .

نوره رفعت راسها عشان تشوف منو اللي يكلمها : وعليكم السلام نعم اخوي خير.

عبد الله اندهش من ملامح نوره ورقتها وتم ساااااااكت .

نوره استغربت من سكوته : نعم اخوي بغيبت شي.

عبد الله وهو يشوف نوره : ها ..لا اختي.. قصدي هيه بغيت اقول اني بغيت مبلغ معين بس ماعرف ما طلعلي شي .

نوره : مممممممممم اوكي يمكن تعطينا بطاقتك لو سمحت .

عبد الله : اكيد اختي افا عليج .تفضلي 

نوره وهي ماسكه ورقه عبد الله : شوف اخوي الصراحه اعتقد في لخبطه في شي بس هذا مب تخصصي انا تقدر 

تروح على يمينك واسال الاخ جاسم هو يقدر يساعددك .

عبد الله بابتسامه ورقه : تسلمين اختي ما قصرتي .

نوره : الله يسلمك اخوي .

عبد الله راح بس في باله هالبنت صدق حلوه ورقيقه ماشاء الله عليها ومحترمه بعد .



هند في المدرسه وفي البريك أي الفسحه راحت ويا ربيعتها منى وهم قاعدين بالكافتيريا قاعدين ياكلون وقعدو على الكرسي .

منى وهي تشوف هند وتضحك :ها هند شو اخبار الحبيب العاشق . 

هند خايفه : سكتي سكتي لا حد يسمعنا وتفضحينا .

منى : الله يخليج أي فضيحه المهم شو اخباره ان شاء الله فرحانه .

هند خلت الساندويش واندمجت في الرمسه وبرقه : تصدقين نحن علاقتنا من اسبوع بس احسه من سنه ما عرف 

تعلقت فيه وااايد ويمكن اقولج اني ما اقدر يمر يوم عندي وما اسمع صوته( وبتنهد) ولا كلامه ااااه يا منى كلامه يسحر .

منى وهي تبتسم /: هههههههههههههههههههه 

ما قلت لج ما قلت لج طيعين يوما بتخسرين حبيبتي هذا يسمونه الحب الحب الحب.

هند وهي مستغربه : الحب معقوله حبيته باسبوع 

منى : حبيبتي الحب ماله يوم ولا وقت .

هند وحاطه يدها على خدها : ايه يمكن الحب .

وطلعت هند صدق تحبه ولا تموت فيه اما طبعا حبيبها سالم ولا عمره حب احد هو اصلا هوايته يلعب على البنات 
ويقص عليهم .

اما فهد فهو صدق متعذب ويحب ساره اكثر من حياته ويقدر يضحي بعمره عشانها قاعد يفكر كيف يعترف لساره 

بحبه له كيف كيف وفجاه يتله فكره حلوه وهي انه يسجل صوته بخاطره من كلامه ويعبر عن حبه لساره ويعطيها الشريط وهي تسمعه وتعرف كل مشاعره 

ونقز فهد من هالسرير وهو مستانس وااايد من هالفكره اللي طرت على باله 

اما نوره وساره وهم رادين البيت ولا فجأه السياره وقفت ويا الفضيحه .

ساره وهي منقهره : شو هذا شو هالفضيحه في وسط الشارع السياره تخترب علينا .
نوره هي تحاول تعرف شو سالفه السياره : تصديقن ماعرف شو سالفتها .

ساره : قلت لج بروح بسيارتي بس انتي عاندتي .

نوره : الحين اللي صار صار خلاص . ثانيا نحن تونا طالعين من الشغل يعني نقدر نرد عادي .

وتمت ساره تتحرطم اما نوره طلعت عشان تشوف سالفة السياره .

وفي الطريج طبعا طلع عبد الله من البنك وخلص اوراقه وهو يبى يروح فجاه شاف سياره واقفه وشاف بنت ويوم 

حدد النظر ولا يقول : هالبنت انا اعرفها شفتها توني 

ووقف سيارته عند سيارتهم ونزل وراح عند نوره .

عبد الله وهو يكلم نوره : خير اختي شو صار ؟

نوره وهي منحرجه : والله ماعرف شو سالفه هالسياره .

عبد الله رفه كم يده وقال : يمكن اساعدكم اختي 

نوره منزله راسها: اذا تقدر اخوي .

عبد الله مستانس ان يت هالفرصه : افا عليج اختي .

وراح يشوف السياره شو فيها . اما ساره قاعده في السياره وتتحرطم .ونوره واقفه عند عبد الله بس شوي بعيده عنه .
نوره : ها اخوي عرفت شو سالفة السياره.

عبد الله وهو يبتسم : هي اختي السالفه وما فيها ان السياره ما فيها ماي ولا يمهج انتي ادخلي داخل السياره وانا 

راح اييب الماي لان شيشة البترول جريبه من هني .

نوره : والله كلفنا عليك وايد اخوي .

عبد الله بحنيه : لا افا عليج اختي .

وبعد ما عبد الله ياب الماي وكل شي راح عند نوره 

عبد الله : خلاص الحين تقدرين تتحركين اختي 

نوره منزله راسها وتلعب باصابعها : تسلم اخوي ما قصرت واسمحلنا تعبناك ويانا.

عبد الله وهو يعدل غترته : افا عليج اختي ما سويت شي يالله روحي بحفظ الله .

نوره وهي راكبه السياره : بحفظ الرحمن ومع السلامه.

عبد الله : مع السلامه.

وبعد ما تحركت السياره وراحو ساره ةهي تشوف نوره وتشوفها من طرف عينها .

ساره وهي تقلد رمسه وصوت نوره : تسلم اخوي ما قصرت .

نوره وهي مبتسمه ومستحيه : بسج عاد يا ساره من متى وانتي تعلقين شو فيج يعني حرام اشكر الريال .

ساره : لا ما اعلق بس اقول شو في ويهج محمر وانتي تكلمينه ولا اخاف الريال عايبنج.

ساره صدت صور ساره : سااااااروه يوزي عن هالرمسه لا تسويلنا مسلسل مكسيكي .

ساره : هههههههههههههههههه احلى مسلسل مكيسكي 

نوره : هههههههههههههههههههههههههههههه حسبي الله على ابليسج.

هند بعد ماردت من المدرسه راحت وشافت موبايلها وفتحت موبايلها لانه كان مغلق وبعدين رن موبايلها واكيد 

المتصل سالم.رفعت هند الموبايل .

هند برقه الو 

سالم :يا هلا والله باللي اشتقت لها مووووت .

هند وهي تلعب على شعرها : هلا فيك .

سالم : ليش كله غالقه موبايلج.

هند : لاني كنت في المدرسه واول ما فتحته على طول اتصلت انت .

سالم بضحكه خبث: ههههههههههههاي طبعا احساسي . 


ودخلت نوره على غرفه هند وشافت هند وهي تتكلم تلفون .

نوره وهي تشوف اختها : السلام عليكم 

هند توترت كالعاده : أي أي أي ... وعليكم السلام هلا نوره .

شفات نوره توتر اختها للمره الثانيه واستغربت من هالشي.

هند بتوتر ورعب : اقول منى منى راح اخليج الحين اوكي يالله باي .

نوره قعدت على الكرسي: توج يايه من المدرسه وكل الوقت تكونين ويا منى وبعد تكلمين منى الحين.

هند بتوتر : انزين شو فيها تراها ربيعتي واعز رباعتي بعد.
نوره : والله انا هالبنت ماعرف ليش ما ارتحالها .

هند : لا والله ليش شفتي عليها شي.

نوره وباسلوب جاد: لازم اتريه اشوف عليها شي بعديت اتكلم يعني .بس انا مب مرتاحتلها عندي احساس انها بنت حركات . 

هند بعصبيه : والله انا ما يهمني ارتحتي لها ولا لا ء المهم مرتاحه لها وانتي اصلا من متى تهتمين فيه كل وقتج ويا الحبيبه ساره .

نوره : اولا ساره خطيبه اخوي وبنت خالتي ثانيا ساره احسن من هالي تكلمينها .

هند بصراخ : ايه ايه ما اسمح لج تتكلمين عن منى .

نوره وقفت وراحت وقبل ما تصك الباب 

نوره : كلامي وياج ضايع اصلا .


هند انقهرت من كلام اختها ولين الحين تشوف منى انها ملاك مع ان منى اصلا عدوتها لان الربيعه اللي تنصح 

ربيعتها على الخراب والمعصيه تكون عدوه مب صديقه .


عبد الله كل تفكيره ويا نوره اللي لين الحين ما يعرف حتى اسمها دخلت خاطره من اول نظره وبعدين طلع ويا ربعه الستي سنتر .\



وخالد طلع ويا هند ونوره سيتي سنتر عشان يتشرون .

وهناك شاف عبد الله خالد وراح يناديه : 

عبد الله وهو ورى خالد: خالد خالد .

صد خالد وشاف عبد الله : هلااااااااااااااااااااا والله بعبد الله وينك يا ريال ما تنشاف .

واما هند ونوره راحو مكان ثاني عشان خالد يكلم ربيعه .

عبد الله : انت اللي وينك حشى من ايام الثانويه وانت ما تنشاف .

خالد : والله تعرف يا عبد الله مشاغل الدنيا 

عبد الله : هي صدقت ولا انت شو اخبارك ها لا يكون تزوجت .

خالد وهي يبتسم : لا والله بعدني بس انا خاطب

عبد الله ماسك يدخالد : الف مبروك والله تستاهل بس عاد اعزمنا على عرسك خلنا نفرحلك .

خالد : افا عليك يا عبد الله فالك طيب.

عبد الله : يالله يا خالد نشوفك على خير .

خالد : ان شاء الله يالله مع السلامه .

راح خالد عند خواته وطبعا عبد الله وهو يشوف ربيعه فجأه شاف نوره .

عبد الله فاتح عيونه : هالبنت هالبنت هني بعد .اااااااه يا الدنيا شو سالفتي كله اشوفها .

نوره ما انتبهت ان خالد يكلم عبد الله .



وساره وهي بحديقه الريم كانو قاعدين يسولفون ويضحون ودخل عليهم فهد وهو مار عندهم .

فهد وهو يشوف ساره : السلام عليكم 

ساره والريم : وعليكم السلام 

فهد : اشحالج يا ساره .

ساره : بخير الله يعافيك .

راح فهد شاف هالوقت احسن فرصه عشان يعطي ساره الشريط اللي معبر فيه عن حبه .

فهد وهو يايب الشريط: ساره يمكن تسمعين هالشريط .

ساره استغربت ومدت ايدها عشان تاخذ الشريط وشافت الشريط ماعليه اسم : شو هالشريط يا فهد .

فهد وهو يبتسم : هالشريط اهم شي بحياتي انتي اسمعي الشريط وبتعرفين .

ساره وهي مستغربه : خلا ص اوكي 

ودخلت الشريط بشنطتها .اما ريم وهي تشوف اخوها وقلبها يدق وخايفه من اللي بيصير .


وبعد ماساره روحت راحت ريم بسرعه ادور على اخوها .

الريم : فهد فهاااااااااااااد وينك .

فهد : هني انا في الصاله .

الريم قعدت عند فهد : فهد شو هالشريط اللي عطيت حق ساره .

فهد صد صوب اخته : هالشريط يا الريم بيفهم ساره عن حبي لها واني اموت فيها واني ابيها تكون لي .

الريم قامت من مكانها شووووووووووووو فهد فهد انته شو سويت ااااااااااااااه يا خوفي اخسر ساره .

فهد راح يهدي اخته : شو بلاج يا الريم انا بس بعترف لها اني احبها .

الريم : وهي طبعا مستحيل ترضى بهالشي لانها مخطوبه مخطوبه يا فهد وتحب ولد خالتها خالد من زمااااااان .

فهد صد عن اخته وبعصبيه : قلت لج انا ما يخصني بهالكلام قلت لج واعيد لج ساره ما بتكون الا لي سمعتي .

وفهد راح ورفع راس اخته لانها كانت منزله راسها : الريم الريم انا موت في ساره والله احبها انتي لازم توقفين 

وياي يالريم .

الريم رفعت راسها وتمت تشوف فهد : بس بس

فهد : لا بس ولا شي خلاص انتهت السالفه .وساره راح تكون لي باي طريقه .


اما ساره وهي راده البيت راحت وبدلت وكانت تقرى كتاب ولا فجأه تذكرت الشريط وراحت وطلعت الشريط من 

شنطتها وشغلته .ولا الشريط بصووووووت فهد.

في الشريط كان فهد يعبر عن حبه وهو يقول : 


..خذيت القلب من دون استئذان ..
وخليتني هايم بحبــك يا نبض قلبي
من أول نظره وانتي في بالي .
وما قدرت افكر الا فيج 
الحين كيف اقدر اعيش من دونج 
بعد ما خذتي قلبــــــي
كيف اعيش من دونج
وانتي الروح اللي فيه..
حبيبتي لا تخليني 
بعدك يعذبني ويزيد جروحي ..
محتااااااااااااجلك يا نظر عيني 
مقدر على بعدك يا عمري 
تعال ريح قليبـــــي
انا مجنونك مجنونك 
وصرت الحين مجنون ســــــــــاره 


وساره بعد ما سمعت هالشريط ما قدرت تستوعب شي وقفت ووهي الف سؤال وسؤال في بالها وبعدين رن 

موبايلها وكان المتصل ..فـــــــــــهد.

ساره بتوتر : الو 

ففهد : مساء الحب اللي ما اقدر اوصفه .

ساره بعصبيه : انت منو 

فهد : هدي هدي انا فهد فهد يا ساره 

ساره وهي ساكته .

فهد : سمعتي الشريط صح.

ساره بقهر : فهد من وين يبت رقمي .

فهد : الحين هاي من سالفتنا شو سمعتي الشريط 

ساره : هي سمعته يمكن تفسر كلامك 

فهد بحنيه : افا عليج ما طلبتي شي
ا
نا باختصار يا ساره احبج وامووووت فيج والله ياساره انج سحرتيني ما اقدر اعيش من دونج ساره انا 
احتاجلج احتاجلج يا ساره .و .

ساره تقطع كلامه : اذا نسيت يا فهد ولا ماتعرف اني مخطووووبه يعني هالكلام ما ينفع .

فهد بعصبيه شديده : انا ما يهمني اللي يهمني بس انج تكونين لي .

ساره بصراخ : انت شو ما تفهم اقولك مخطوبه وانا مب لك اوكي انا لانسان غيرك وقلبي لخالد وبس . ويالله باي .

وصكرت الخط .

وفهد وهو معصب ومنقهر من كلام ساره وراح اتصل في ساره مره ثانيه .

ساره بعصبيه : فهد لا تتصل مره ثانيه بلييييييز خلني .

فهد والدمغعه بعيونه وبعصبيه : ساره بقولج شي انتي راح تكونون لي سمعتي ولا والله العظيم انج راح تندمين 

وانا اقدر على كل شي

ساره : يعني شو تهدد تقدر على شو .؟؟

فهد : اقدر اقدر يا ساره عشانج اقتل اعز ناسج

ساره سكتت وانصدمت يوم سمعت هالكلام .

فهد : ليش سكتي هي انا اقدر وبتشوفين .وباجر ببين لج هالكلام ما بخليج لين ما توافقين على زواجنا .

ساره : تحلم انا ما بكون لك .

وصكرت مره ثانيه الخط وتمت ساره تصيح وخايفه من اللي بيصير لها .



فهد كان جاد بكلامه لان عشان ساره عادي يسوي أي شي 


وراحت ساره ومسكت التلفون واتصلت في ريم : 
ا
لريم : الو 

ساره وهي تصيح :انتي ليش عطيتيه رقمي .
ا
لريم بتعجب: عطيبت منو ؟ والشو السالفه
ساره : اخوج اتصل فيه وقعد يهدنني ويقولي انه يحبني 

الريم مستغربه: اخوي اتصل .بس يا ساره لا تصيحين اخوي فهد ما قصد يجرحج بس هو يحبج .

ساره وهي تمسح دموعها : أي حب اللي بيخليه يقتل اعز ناسي هذا حب .

الريم استغربت من كلام فهد معقوله اخوها يذبح وتذكرت ان من بعد وفا امها فهد صار له مرض نفسي ويقدر يسو أي شي.

الريم : ساره طيعي اخوي لاني اخاف اخاف _(بتردد) ينفذ تهديداته .
ساره بخوف : شووووووووووو شو تقولين انتي 

الريم : شوفي يا ساره اخوي انسان عادي مب مينون ولا شي بس هو يوم فقد امي صار له مرض نفسي لانه كان 

متعلق فيها وتعرفين المريض النفسي ما يحس فاللي يقوله احيانا ولا اللي يسويه.

ساره : يعني يعني معقوله ينفذ لا لا ل مستحيل مستحيل 

تمت ساره تصيح وخايفه .

الريم : بس يا ساره بس .

ساره : الريم انا الحين بخليج يالله باي
وتمت ساره محتاره باللي يصير لها 
فهد يهددها هل يا ترى بينفذ تهديداته.

شو تتوقعون فهد بيسوي؟؟
وهل بينفذ تهديداته ؟؟ 


الجــــــــزء الثامـــن: 





بعد ما غلقت ساره التلفون من فهد كانت صج خايفه وايد من كلام فهد .وفي اليوم الثاني كان يوم الخميس يعني اجازه وكانت هند ويا نوره وامهم يالسيين يفطرون .

هند وهي تشرب العصير: واخيرا ياي يوم الخميس صج والله نوره حظج خلصتي من المدرسه والارف.
نوره : هي خلصت بس لا تنسين اني اداوم يعني بعد تعب وشي نشه الصبح .
هند : هي صح بس بعد مب مثل المدرسه مذاكره وامتحانات.
الام : الحين اللي تقولين انتي مقطعه الكتاب من المذاكره .
نوره : هههههههههههههههههههههههه
هند : هي ضحكو علي شو وراكم .اصلا انا اذاكر بس انتو ما تشوفوني .
نووره وهي تضحك على اختها : هي صح صح تذاكرين 
وبعدين رن موبايل هند . وهند شافت الرقم وكان سالم بس هند ما ردت على اتصاله عشان ما تنفضح.
نوره وهي تشوف هند ومستغربه : هند ليش ما تردين على المتصل .
هند وهي مرتبكه : ها ...مممممم .. مب متفجيه ارد الحين ابي اقعد وياكم .
نوره وهي رافعه حواجبها : غريبه مع انج تتخبلين يوم موبايلج يرن وعلى طول تردين.
هند : يعني شو ما ابي ارد خلاص .
نوره في خاطرها ( انا لازم اعرف شو سالفتج يا هند والله اني حاسه في شي).
هند لاحظت نظرات اختها نوره وصدق خافت .


اما ساره فكانت ليلتها صدق مخيفه من بعد اتصال فهد كانت خايفه وايد ورن موبايلها ولا هي الريم .

ساره : الو 
الريم : هلا ساره اشحالج
ساره وهي تتنهد : ااااااااااه أي حال مب بعد اخوج هذا .
الريم : طولي بالج يا ساره ما بيصير الا الخير .
ساره : الريم روحي كلمي اخوج اقنعيه دخييييلج خلا يودرني ويخلني بحالي.
الريم : والله ماعرف شو اقولج اخوي هالايام عصبي واخاف اكلمه عن هالشي.
ساره : عفيه الريم بلييييييييييز عشاني شوفي صج هو يوم هددني بينفذ تهديداته ولا بس تهديد عادي.
الريم : ههههههههههههههههه والله تقولين فلم هندي
ساره وهي منقهره : والله أحر ما عندي أبرد ما عندج ابي اعرف انتي على شو تضحكين وانا صدق خايفه يالله ريم روحي عند اخوج اتريه اتصالج اوكي.
الريم : زين زين كلتيني خلاص بروح عنده والله يعيني منه .

راحت الريم عند اخوها فهد . ودخلت عليه غرفته .

الريم : احم احم اقدر ادخل .
فهد : تراج دخلتي خلاص بعد ليش تستأذنين.
الريم : ههههههههههههه .اقول اخوي ما تبي تفطر.
فهد وهو زعلان : لا ما ابي 
الريم : ليش اخوي خير شو فيك 
فهد وهو يشوف اخته بطرف عينه : اكيد تعرفين شو فيه ريم بلا استعباط اكيد ساره خبرتج .
الريم وقلبها يدق وفي خاطرها ( وي وي انكشفت )
الريم يلست عند فهد : فهد انته من صدقك الحين تهدد ساره .
فهد قام من مكانه وعصب: ليش شو تتحريني ما اقدر اسويها .
الريم : لا مب قصدي بس تتحرى التهديد بييب نتيجه .
فهد وبصريخ : والله انا ما ابي اهددها ولا شي بس هي هي هي ما تباني فما اقدر الا اني اهددها بس والله يالريم راح انفذ تهديداتي اذا عاندت .
الريم خافت من عصبيه اخوها : زين زين اخوي هد اعصابك .
فهد : الريم اتصلي في ساره وقوليلها فرصه اخيره خلا تفكرولا صدق بنفذ اللي في راسي خلا اتي وياي بالطيب.
الريم : اخوي الله يهديك خلا ساره الحين .البنات متروسات في البلد.
فهد بنبره حزن : بس مب انا اللي اخترتها يا الريم قلبي اللي اختارها والله لو بايدي جان شلتها من تفكيري بس ما قدرت والله حاولت ما قدرت والله احبها بموت من دونها والله بموووووووووت بموت يالريم .
ودمعت عين فهد وراحت الريم ومسكت ايده .
الريم : بس يا اخوي عورت قلبي والله ما كنت اتوقع انك تحبها هالكثر.
فهد : والله لو اضحي بعمري عشانها جان ما ترددت .

الريم كانت مستغربه من كلام اخوها معقوله معقوله فهد هالكثر يحبها وراحت اتصلت في ساره .

ساره : ها بشري بشري شو سويتي .
الريم وهي متضايجه : ساره كلمت اخوي ويقولج هو ما يبي يهدد بس انتي معانده ساره فهد يباج .
ساره وهي معصبه : شو الحب غصب شو هذا اخوج ما يفهم اقولج روحي قوليله اني مب له ولا بكون له زين انا قلبي لخاااااااالد لخالد وبس وهو خلا يهدد اصلا انا ما همني شي .
الريم : زين ليش معصبه انا شو يخصني .
ساره : اسمحيلي يا الريم بس هذا اخوج يقهر والله عور راسي.
الريم : لا حاسه فيج الله يعينج ويعين اخوي اللي شكله بيتعذب .خلاص من رخصتج بروح عنده اوكي 
ساره : اوكي الريم يالله باي.

راحت ريم عند فهد وهي ماتعرف كيف تواجهه.
فهد شاف الريم في الصاله وقاعده تتمشى .
فهد نزل من الدري: ها الريم شو قلتي لها .
الريم وهي تشوف اخوها وبتردد : هااا..../ممممممممم.. هي كلمتها ..بس بس بس .
فهد : بس عاندت صح معلي ياساره والله اراويج ما اكون انا فهد خليفه اذا ما خليتج تكونين لي .
الريم خايفه من تهديدات فهد : فهد فهد شو بتسوي .
فهد وهو طالع برع : بعدين بتعرفين .

الريم متضايجه وايد من اللي يصير في فهد .فهد عمره ماكان جذي وكله معصب .معقوله الحب يغيره .

اما هند بعد ما اقنعت امها انها تروح بيت منى بس طبعا هالمره بس عشان منى لا عشان سالم .
هند وهي تبوس امها : يالله امايه وافقي.
الام : بسج بسج ذبحتيني .
هند : ما بهدج لين ما تخليني اروح .يالله امايه بس ساعتين .
الام : ممممممممممم شوفي بخليج هالمره بس عاد مب كل يوم ولا طولين سمعتي .
هند وهي تحضن امها : فديتج امايه الله لا يحرمني منج.

نوره : شو السالفه وين بتروحين ؟
هند : بروح بيت منى .
نوره عفست ويها : هند بعدج ويا منى هاي .
نوره : هي بعدني ثانيا بلا ويهج تغير يوم سمعتي اسمها .المهم الحين ما ابي اتضارب وياج بروح اتلبس يالله باي .


ساره راحت تتلبس عشان تروح بيت خالتها .اما خالد فكان مستانس وايد لان ساره بتي بيتهم 
ساره وصلت بيت خالتهم وكان اول واحد في استقبالها خالد خطيبها .

ساره : السلام عليكم .
نوره وخالد وعليكم السلام يا هلا .
ساره راحت تسلم على نوره ويوم يت عند خالد نزلت راسها واستحت .
ساره وهي مستحيه : اشحالك ولد خالتي عساك بخير .
خالد وهو يشوفها : بخير بشوفتج يالغاليه .
نوره : ايه الحين بيبدون بحركاتهم يالله ساره تعالي قعدي شو بتمين واقفه .
ساره قعدت وعيون خالد كله عليها .
نوره وهي تسولف و فجاه تذكرت موقف وتمت ميته من الضحك .
ساره مستغربه من نوره : شو فيج تضحكين .
نوره وهي تشوف خالد وميته من الضحك " ههههههههههههههههههههههههههههه ما اقدر ما اقدر .
خالد : ايه بلاج تشوفيني وتضحكين شو تشوفيني نكته .
نوره : هههههههههههههههه والله تذكرت تعرفين شو يا ساره .
ساره : كيف بعرف وانتي ميته من الضحك ولا ترمسين .
نوره : تذكرت يوم يبت طيطار تعرفين ان خالد ما يحب طيطار زين يبت له طيطار صناعي يعني جذبي وخليته في غرفته وطلعت ولا اشوف (وهي تضحك ) ولا اشوف هو يصارخ ويقول نعال وين نعال وانا قاعده اشوف من طرف الباب ولا اشوفه يايب النعال وقاعد يضرب في هالطيطار يتحراه صدقي ولا فجاه يشوف الطيطار ما يتحرك ولا يشرد اخر شي عرف انه جذبي.هههههههههههههههههههههههه.
خالد وهو يضحك : ههههههههههههههههه الله يغربل بلسيج ذكرتيني والله تعرفيني ما احب الطيطار على الاقل أي حشره ثانيه او صرصور اهون عندي .
ساره وهي ميته من الضحك ":" هههههههههههههههههههههههههههههههههه الله ياخذ بليسج والله عليج حركات يا نوره . 


وبعدين رن موبايل خالد.وكان المتصل فهد فهد اخو الريم .

خالد : الو نعم 
فهد: خالد شو اخبارك ؟
خالد وهي مستغرب من هالصوت : تمام الله يعافيك بس من وياي ؟
فهد : انا اسمي فهد وانت اصلا ما تعرفني بس بغيت بسالفه يا اخوي وسالفه ضروريه وايد 
خالد مستغرب وفاتح عيونه : بس انا ما عرفك وثانيا ليش تباني ؟
فهد : ابيك بسالفه شو ليش متردد وايد شو بتي ولا ؟
خالد : خلاص اوكي بيي بس وين تباني اشوفك ؟
فهد : ممممممممم شو رايك عالبحر الممزر هناك اوكي بالذات هالوقت هادي ومحد موجود وانا راح اتصل فيك عشان تعرف مكاني بالضبط اوكي .
خالد : خلاص اخوي نشوفك هناك .

خالد وقف من عالغنفه .
خالد : يالله عن اذنكم .
ساره : افا وين بتروح .
خالد : والله السموحه في واحد من الربع يباني ضروري بشوف شو يبى وبرد ان شاء الله اقول خلا بعض الناس ما يروحون .
ساره برقه : ما بيروحون لا تحاتي .
نوره : حشى حشى فاهمين بعض .
ساره : ساكته 
خالد : اكيد طبعا فاهمين بعض في حد ما يفهم روحه (وغمز لساره )
ساره استحت وما قالت شي.
خالد : يالله مع السلامه .
ساره ونوره : بحفظ الله .

الريم وهي كانت تشوف تلفزيون شافت اخوها مستعيل وكان يركض وفجاه شي طاح من مخباته ويوم تشوف سجين .
الريم وهي خايفه : فهد ليش ماخذ السجين وياك فهد خير .
فهد هو توتر وايد : ها .......... ما شي .......يالله باي .
الرم خافت اول مره تشوف اخوها يمسك سجين وياه لا بعد السجين مبين عليه حاد وللمهمات الصعبه وتذكرت تهديداته وراحت اتصلت في ساره لانها كانت تحاتي خالد.

الري وهي خايفه : الو ساره .
ساره : هلا بالريم .
الريم : ساره وينج الحين .
ساره : انا في بيتكم خالتي ليش شو في خير؟
الريم : ساره وينه خالد .
ساره مستغربه ورافعه حواجبها : شو تبين فيه .
الريم شوي تبى تصيح : ساره الله يخليج قولي وين خالد.
ساره : شو فيج يالريم .خالد راح توه عند واحد من الربع .
الريم : هاااااا ..لا يكون اممييييييييييييي.
ساره خافت : بللا ج الريم فهميني شو فيج .
الريم : ساره روحي اتصلي في خالد شوفي عند منو رايح لان لان (بتردد) لان فهد شفته راح مكان ومعصب واخاف ينفذ تهديده .
ساره قامت من مكانها :شووووووووووووو شو تقولين يا ويلي يا ويلي اذا صار هالكلام صدق خلاص يالريم بروح اتاكد من خالد يالله باي .

وراحت ساره تتصل في خالد عشان تتاكد .
ساره : الو خالد .
خالد وهو مستانس : يا هلا والله بالقلب والشوق كله .
ساره : خالد اقول انت وين رايح .
خالد ونظره تعجب بعيونه اول مره ساره تسال وين بيروح 
خالد : بروح عند واحد .
ساره : ادري واحد عيل وحده بس يمكن اعرف من هذا .
خالد : ساره شو فيج حبيبتي اول مره تسالين هالسؤال .\
ساره : الله يخليك رد على سؤالي وبعدين بتعرف كل شي.
خالد : بروح عند واحد متصل فيه ماعرف شو يباني .
ساره وقلبها يدق : شو اسمه ؟
خالد : مممممممممممممم اعتقد اسمه مممممممممممم شو ياربي هيه ... اسمه فهد .
ساره اول ما سمعت هالاسم تمت تصيح : فهد لا لا لا مستحيل .
اااااااااا ه .
خالد : شو فيج ساره 
ساره : الله يخليك خالد لاتروح 
خالد مستغرب من كلامها : ليش ساره شو صاير.
ساره وهي تصيح : بدون ماتعرف لا تروح اخاف يأذيك 
خالد وهو يبتسم : لا تخافين علي ثانيا انا الحين بوصل 
ساره : يعني مصمم .
خالد : هي قلت لج انا الحين واصل وبشوف شو يبى هالريال مني .
ساره وهي تمسح دموعها : زين انت وينك .
خالد : الحين بوصل بحر الممزر هناك بنلقي .
ساره : خلاص اوكي يالله باي 
خالد مستغرب من اللي قاعد يصير في ساره : يالله باي .

ساره وهي خايفه وماتعرف شو تسوي .
ساره : نوره وين السايق؟
نوره موجود ليش وين بتروحين هالوقت .
ساره وهي تعدل شيلتها : يالله انا بروح تعالي وياي بروح بحر الممزر .
نوره : البحر شو تبين اخوي يذبحني ايه شو تخبلتي .
ساره وهي تسحب ايد نوره : مب وقت كلام انتي تعالي وياي وانا بفهمج كل شي بالسياره بس يالله تعالي .

وراحت ساره ونوره بحر الممزر عشان تلحق عاللي بيصير..


شو تتوقعون فهد راح يسوي ؟
وهل يقدر يقتل خالد مثل ما قال ؟
شو بيكون مصير ساره ؟؟

بتعرفون بالجزء الجديد 


الجزء التـــــاســــــــع: 




بعد ما اقنعت ساره نوره عشان يروحون للبحر المكان اللي فيه فهد وخالد . اما في هالوقت خالد وصل للبحر واتصل في فهد لانه رقمه ظهر في الموبايل اتصل في فهد .
خالد وهوفي السياره : ها اخوي فهد انا وصلت الحين انت وينك .
فهد وهو نازل من السياره : انا الحين عند السياره السوده اللي عليه رقم ****
خالد وهو يدور على سيارته : مممممممممممم لحظه خلني ادورها 
فهد : هناك في الطرف ما حد غيري .
خالد وهو يدوره : هي شفتك مب عند اللي نازل من السياره ولابس قميص كحلي ويا بنطلون جينز اسود صح .
فهد " هي هي انا يالله تعال .
خالد :اوكي ياينك الحين .

راح خالد عند فهد وسلم عليه .
خالد وهو ماسك ايد فهد : يا هلا والله بفهد
فهد من غير نفس وكره لهالشخص اللي تحبه ساره : هلا فيك .
خالد : خير يا اخوي شو بغيت مني ؟
فهد نزل راسه وسكت بعدين رفع راسه وقال: شو يا خالد ابي اقولك شي واتمنى انك تفهمني وما تضايق من كلامي واعرف ان هالشي اللي بقوله صعب عليك بس اتمنى انك تفهم موقفي.
خالد وهو عاقد حواجبه ومستغرب من اللي بيقوله فهد : خير خوفتني .
فهد : الصراحه انا (بتردد) انا اعرف انك خاطب وتحب خطيبتك وبنت خالتك ساره وانا ( وهو يبلع ريجه) انا حبيت ساره قبل مااعرف انها مخطوبه و.
قطع كلامه خالد وهو معصب وماسك قميص فهد من صدره: اييييه انت شو تقول شو مينون .
فهد وهو يشل ايد خالد من قميصه : اولا نحن اتفقنا بالتفاهم .
خالد وهو معصب وبصريخ: أي تفاهم تباني افرح وانا اسمع ان في واحد يحب خطيبتي وانزين افترضنا انك تحبها على قولتك خلاص عرفت انها انخطبت .
فهد بعصبيه / هي عرفت بس انا ابى اقولك انها دخلت خاطري وابيها .
خالد خلاص شوي يبى يضرب فهد : انت شو ما تفهم اقولك هي مخطوبه .
فهد : وشو يعني ابيك تفصخ خطوبتها ابيه تكون لي خالد افهمني ارجوك 
خالد وخلاص اعصابه ثارت : لا والله تنكت تحلم تحلم اودرها .
فهد : خالد اعرف انك تحبها بس انا اموت فيها خالد والله بدونها بموت ما اقدر على بعدها .
خالد يدز فهد : ايه انت لا تحلم وايد تراك والله مب صاحي ساره ما بخليها لك ولا لغيرك زين يالله يالله روح روح فارج.
فهد عصب : انت ما اتي بالهداوه .

وبهالوقت وصلت ساره ويا نوره وهم متغشيات عشان محد يشوفهم ولان بروحهم وساره ادور خالد وبعد عناء لقته .
ساره وهي تاشر على خالد : نوره هذو اخوج يالله نروح.
نوره : شو نروح ويا واحد.
ساره : قلت لج السالفه هذا فهد ما غيره .يالله نروح اخاف فهد يسوي شي في خالد .
نوره وهي ماسكه قلبها : وي باسم الله على اخوي .

وراحت نوره ويا ساره صوب خالد وفهد بس شوي بعاد وهم متغشيات .

خالد بعصبيه : يالله عن اذنك بروح عنك .

فهد وهو يسمك جتف خالد : وين يالاخ بعدنا ما اتفقنا .
خالد يصد عن فهد : اتفقنا وقلت لك اللي عندي.
فهد وعيونه على خالد ومعصب على الاخر : يعني مصر. والله راح تندم .
خالد يشوفه من وفوق لتحت : انت قاعدتهددني ..هه هه يعني شو بتسوي .
فهد طلع السجين من مخباته : شو بسوي تعرف شو اتشوف هالسجين راح اطعنك واقسم بالله راح اطعنك اذا عاندت .
استغرب خالد من اللي يشوفه حس ان هو قاعد في فلم او هو يحلم : انت ايه انت شو فيك من صدقك والله انك تخبلطت .
فهد بعصبيه وهو ماسك السجينه : والله اتخبلطت ولا انا راح اخليك تندم .
خالد وهو مصعب : شو ف ما خوفتني زين .
فهد وهو متقرب من خالد وصدق يبى يطعنه .وخالد يمسك ايد فهد عشان يمنعه ان يأذيه .يت ساره وهي تصارخ وتصيح .
ساره وهي تصيح ويت صورهم : لاااااااااااااااااااااااااااااااااا فهد الله يخليك خوز عن خالد فهد انت تيننت .
نوره وهي بعد تصيح : خالد خالد.
ساره راحت ومسكت ايد فهد لاول مره وهي تصيح : فهد الله يخليك لا تأذيه انت شو تيننت.
فهد حس باحساس غريب لاول مره ساره تلمسه : ساره انتي اللي خليتيني اسوي جذي وانا راح اذبحه عشان ما تكونين له .
ساره هدت ايده وهي تمسح دموعها : والله انك ذكي ويعني اذا ذبحته راح تدخل السجن .
فهد وهو يضحك باستهزاء: عادي ادخل بس المهم اعذبج واخليج تندمين بس اقولج اذا ما كنتي لي مارح تكونين لي غيري سمعتي .

وخالد استغل كلام فهد لساره . وراح دز فهد على الارض وفراه وخلاه على التراب .
فهد وهو يقوم من الطيحه : اه يالنذل .
خالد وهو معصب: شوف مب انت اللي تخوفني .
وهني قام فهد عشان يطعن خالد .
وحست ساره ان شي بيصير وراحت صارخت يا ناس ساعدوني الله يخليكم تعالو .

وهني سمعو الشباب الصوت وتيمعو وراحو يفرقون خالد وفهد عشان محد يأذي الثاني ..

وهني ساره ونوره راحو على طول السياره عشان محد يشوفهم لان فضيحه .
ساره وهي تمسج دموعها : والله كله مني ان االسبب في اللي يصير في خالد .
نوره تهدي ساره : لا يا ساره انتي مالج خص هذا فهد ماعرف شو صاارله بس تصدقين زين سوينا انا تغشينا ولا صدق فضيحه .
ساره وهي تشوف خالد وهو يهدد فهد وراح لسيارته .وفهد وهو بعد يههدد .واما ساره حست بتانيب الضمير على خالد .

وفي الدرب كله ساره قاعده تصيح باللي صار تحس كانه كابوس .
ونوره تهديها .

اما هند فراحت بيتكم منى ربيعتها عشان الاتفاقيه اللي هي انها تشوف سالم .
هند وهي تشوف ساعتها : وي هذا تاخر امي قالت ان السايق بعد شوي بيمر .
منى : هي والله ماعرف نحن قلناله البيت وكل شي ولا اخاف ضيع .
هند ماعرف والله .
منى : زين روحي اتصل فيه شوفيه ليش تاخر .
هند (بتردد) .ها ... اتصل .
منى : هي اتصلي شو فيج يالله بسرعه .
هند مسكت موبايلها عشان تتصل فيه .
هند : الو 
سالم برقه صوت: هلا وغلا
هند : هلا فيك اقول شو وينك تاخرت بعد شوي بروح البيت .
سالم : لا لا شو تروحين انا الحين دقايق وعند بيت ربيعتج بس شوفي اول ما بيي بدق عليج عشان تطلعين يا قمر .
هند بخجل : والله استحي ماعرف .
سالم : ايه شو ما تعرفين انا ياي هالدرب كله واخر شي تستحين لا زم تطلعين ولا ازعل عليج .
هند : لا لا كله ولا زعلك 
سالم : خلاص انا دقايق وواصل . 


هند وقلبها يدق خايفه اول مره تمر بهالموقف.وبعد دقايق

ورن موبايل هند مره ثانيه :
سالم : هند تراني رع يالله .
هند بخوف وارتباك : هااااا....شو ...الحين 
سالم : بلاج يالله بسرعه .
هند :شوف انا بطلع دقيقه وبدخل بسرعه اخاف احد يشوفني.
سالم بضحكه خبث: ههههههه يا ويلي عليج .اوكي معلي المهم اشوفج يالله حبي طلعي
هند : اوكي

هند وهي تلعب باصابعها وخايفه وويها محمر: منى خا خا خايفه ماعرف .
منى وهي ادز هند على برع : يالله خلي عنج الخوف طلعي شوفيه .
هند وهي ماسكه ايد منى : ليش ما بتطلعين وياي .
منى : لا طبعا شو يخصني انا يالله روحي .
منى بحزن : ليش تعالي انا استحي بروحي .
منى : انابس بوقف عند الباب يالله قبل ما امي اتي .
هند : ها اوكي خلاص بطلع 
هند طلعت ووقفت عند الباب وهي حاطه صبعها في فمها من الحياء اما سالم فهو موقف عند باب بيتهم ومنزل الدريشه وحاط اغنيه لراشد الماجد هو ينتظر هند .وهند بعد تردد طلعت برع عند الباب وهي مستحيه ومنزله راسها .وما قدرت تشوف سالم 
سالم وهو يشوف هند وبنره حلوه :هند تعالي حبيبتي ابي اعطيج شي.
هند رفعت راسها ولا تشوف سالم وقلبها يدق : ها شو .
سالم : تعالي قربي بعطيج شي.
هند بارتباك : لا لا اخاف احد يشوفني ما اقدر.
سالم : تعالي حبيبتي بسرعه خذي الهديه وروحي ياالله.
هند وهي تتقرب وتروح عند سياره سالم وقلبها يدق وخايفه وصلت عند الجامه وقفت ونزلت راسها وما قدرت ترفع راسها من الحياء.
سالم ابتسم وفي خاطره يقول( واخيرا خليتيني اشوفج لا بس طلعتي مزيونه وحليوه).
سالم : اشحالج حيببتي .
هند وهي مستحيه وبعدها منزله راسها :بخير الله يعافيك.
سالم :يالله عاد ارفعي راسج خليني اشوف الجمال .
هند ترفع راسها شوي شوي وتحط لاول مره عينها بعين سالم وتقول في خاطره (الله ماشاء الله عليه غاوي ).
سالم بابتسامه خبث: فديت هالعيون .
احمرت هند .
سالم خذ من سيارته هديه لهند ومد ايده عشان يعطيها :تفضلي هاي هديه بسيطه لاول لقاء بينا .
هند بخجل: ليش كلفت على عمرك انا ما بغيت هديه بس بغيت اشوفك .
سالم يبتسم : لا حبيبتي هاي هديه متواضعه يالله خذيها .
هند خذت الهديه وهي ما تقدر ترفع راسها : تسلم يا الغالي .والحين عن اذنك ما اقدر اوقف اكثراخاف أحد يشوفني .
سالم : اوكي حبيبتي اهم شي اني شفت هالجمال واخيرا ما بغيتي 
تبتسم هند وقبل ما تروح التفتت عنده : تسلم يا سالم .
سالم يبتسم : تستاهلين كل الخير يا هند .
وهند بسرعه دخلت داخل البيت وقلبها يدق وحاطه راسها على الباب وماسكه الهديه بحضنها وفرحانه لانها شافت حبيبها.
منى يت عند هند : ها شفتي شو رايج فيه .
هند سرحانه ومستانسه .
منى تضرب على خد هند: ايه شو فيج شو سحرج الريال وراح.
هند : اااااااااااااه كان شوي وبيغمى علي والله لين الحين ارتجف.
منى وهي تضحك على هند : هههههههههههههههههههههههههه لازم هاي اول مره .
هند :وي واخر مره بعد
منى وهي تسحب هند من ايدها : يالله تعالي داخل وقولي لي شو صار .
وطبعا قالت لها هند اللي تتوقع ان سالم يحبها وقالت لها شو صار بينهم .
منى وااااااااااااو صدق روعه انزين شو في الهديه 
هند انتبهت على الهديه : اوه تصدقين نسيت افتحها .
منى سحبت الهديه : هاتيها انا بفتحها .
وفتحو الهديه وشافو دبدوب صغير حلو ماسك بيده عطر والعطر هو كوكو شانيل.
هند تشوف الهديه : الله هديته حلوه وبسيطه .
منى تشوف هند : ما قلت لج بتعيشين بسعاده .
هند : بس انا حبيته من ذاته مب عشان هداياه.

وبعدين راحت هند البيت وهي مستانسه وطايره من الفرح عاللي صار اليوم ولانها واخيرا شافت اللي تحبه .

اما ساره فراحت بيت خالتها يعني بيتكم نوره عشان تتريه خالد وتعتذر منه على اللي صار اليوم بينه وبين فهد.

ساره وهي تمشي في صاله ومتوتره : هذا خالد وينه شوفي الساعه الحين 10 ونص وبعده ما ياي .
نوره وهي تشوف ساعتها : هي والله تاخر .

وبعد دقايق دخل خالد وهو معصب على اللي صار له اليوم .
ساره شافت خالد واستحت ولا الدمعه في عيونها وبرقه :خالد خالد اسمحلي على اللي صار اليوم .
خالد اتنهد وراح صوب ساره : لا يا ساره الغلطه مب غلطتج بس ابي اسئل انتي من ويت تعرفين هذا فهد ووين شفتيه .
ساره وهي تمسح دموعها : فهد اخو الريم وانا مره كنت بيتهم وشفته .
خالد : وانتي تعرفين انه كان يحبج .
ساره استحت ونزلت راسها : هي بس بعد خطوبتنا هو قالي (ورفعت راسها ) بس والله والله ياخالد قلت له اني ما احبه واني خطيبتك وما بينا شي بس هذا ما يفهم .
خالد : معلي يا ساره خليه يولي ما يخصنا فيه .
ساره بنبره حزن : كيف ما يخصنا وكيف ارتاح وهو قاعد يهددنا واليوم شفت اللي صار والله اخاف يأذيك .
خالد :ما يقدر يسوي شي خلا عادي.
ساره : كيف ما يقدر هذا يا خالد مريض نفسي يعني ما يحس باللي يسويه .
خالد اتفاجئ بمرضه ورفع حاجبه : ششووووووو مرض نفسي.
ساره : هي عشان جذي انا احاتي الحين كل ما بتطلع بكون خايفه .
خالد وهو يبتسم : يا سلام خايفه علي .
ساره بخجل: خالد عاد مب وقته .
خالد : لا تحاتين ياساره أي شي الله كاتبه راح يصير بس انتي هدي اعصابج .
نوره راحت عند ساره وتحاول تهديها : بس يا ساره لا تعذبين عمرج .
ساره : ما اقدر ما اقدر بعد اليوم صرت خايفه وايد .
نوره : يالله خلاص انسي السالفه .

وبعدين ساره راحت البيت وهي تفكيرها في اللي صار اليوم وكانت تحاتي على خالد .

اما فهد فرد البيت معصب وهو يسب ويهدد .شافته الريم وخافت وايد اول مره تشوف اخوها بحاله وما قدرت تكلمه لانها صدق خافت من عصبيته ومن شكله .

وساره وهي حاطه راسها تبى تنام .اتصل فيها فهد .
ساره ماكانت تبى ترد بس قالت خلا اشوف شو يبى .
ساره : الو
فهد وهو معصب وبصريخ : ساره شفتي اليوم اللي صار وهذا اول تهديد لا والله والله يا ساره ما اخليج تتهنين تعرفين عادي عندي اسوي أي شي سمعتي أي شي.
ساره ترد عليه بعصيه : شوف تهديدك ما ينفع .
فهد : والله زين اول شي بنتقملج من اللي تحبينهم واولهم خالد وما تعرفين اذا .............وسكت .
ساره : اذا شو .
فهد بضحكه خبث: اذا الثانيه كانت حبيبتج امج 
ساره بهالوقت حست انها صدق بتموت كل شي ولا امها هي الوحيده اللي تمت لها .
ساره بصريخ والدمعه بعيونها : انت انسان مريض مريض .
فهد بنبره حزن : والله اني مب مريض بس انا احبج واسوي المستحيل عشانج بس انتي ما تفهمين هالشي.
ساره وهي تصيح / تحبني هههههههههه ضحكتني أي حب هذا اللي يخليك تدمرني وتعذبني .
فهد : اعرف اني اعذبج بس انتي بعد تعذبيني .ساره انا ابيج لي ساره احتاج لج .
ساره وهي معصبه : وانا ما احبك ولا احب اشوف شكلك ولا تهمني زين ولا تتصل مره ثانيه .
وصكرت الخط على ويهه .
اما ساره فمسكت الوساده وهي تصيح وخافت من تهديداته هالمره اكثر بالذات لانه هددها بامها اللي هي اغلى ما عندها .
اما فهد فعصب واايد يوم سمع ساره تقوله انها ما تحبه وصارتله نوبه عصبيه وفر التلفون ومسك راسه وهو يدمع على اللي قالت له .
فهد والدمعه بعوينه : ليش يا ساره ما تفهمين اني احبج والله ما اقدر على بعدج ساره احبج احبج . 


الجزء العـــاشـــــر: 



بعد مكالمة ساره لفهد .فهد تضايق وايد من كلام ساره الجارح وصارت له نوبه عصبيه وتم بغرفته .وريم خافت على اخوها اللي لين الصببح وهو بعده في الغرفه .

وبعدين نزل فهد وراح الصاله وراح يلس على الغنفه واتصل في صديقه مروان .وكانت الريم قاعده عنده .

فهد وهو قاعد يتصل في مروان .
فهد بصوت كله حزن : الو مرحبا
مروان : يا هلا والله باللي مطنشني من زمان .
فهد ونبره صوته كلها حزن : هلا فيك مروان .
مروان حس ان فهد في شي لان متعود دايما فهد يضحك ويسولف : فهد شو فيك صوتك ما عايبني اليوم ؟
فهد : اااااااااااه يا مروان والله تعبان والله .
اول ما سمعت الريم ان اخوها تعبان شافته بنظره حزن على اخوها وتمت صاده تشوفه 
مروان خاف على صديقه وايد : خير شو فيك .
فهد : مروان انا الحين ياينك عشان ابي اطلع بس مب قادر اكثر .
مروان : افا عليك يالحبيب انته بس تامر خلاص انت الحين مروبحاول اخفف عنك .
فهد وهو يتنهد : اااااااااااااااه محد يقدر يخفف عني اللي فيه يا مروان .
مروان : والله خوفتني يا فهد يالله انزين بسرعه مر اوكي .
الريم راحت عند فهد ومسكت ايده ونبرة صوتها حزن
.
الريم : فهد انت صدق متعذب يا فهد 
فهد يشوف الريم ومنزل راسه : ااااااااااااااااه يا الريم محد يحس اللي فيه تخيلي يا الريم تحبين شخص وتموتين فيه واخر شي تعرفين ان هالشخص ماراح يكون لج او انه لغيرج والله صعب .
الريم : بس انت يا خوي ما صارت لك كم يوم وحبيتها .
فهد بابستمامه حزن: الحب يالريم ما يعرف الايام ولا الساعات يا ما ناس كانو ويا حبايبهم بس ما قدرو انهم يحبونهم .يا الريم القلب اللي يختار والقلب اختارها هي هي .
الريم تمسح على شعر فهد : اااه يالدنيا يا فهد شو سوت فيك .زين يا فهد حاول تنساها حاول يمكن تقدر.
فهد يشوفها بعصبيه : الريم شو تقولين انا انساها في احد ينسى روحه يا الريم ساره مب بس حبيبتي لا هي روحي وحياتي .ابي اسئلج في احد يقدر يعيش بدون قلب ؟
الريم : طبعا لا يا اخوي 
فهد : عيل كيف تبيني انا اعيش.يا الريم ساره هي نبض قلبي وما اقدر بدونها يمكن صعب عليج تفهمين بس اسئلي أي عاشق صدق يحب محبوبته هل يقدر يتخلى عنها او شو راح يكون مصيره اذا شاف اللي يحبها ويحلم فيها تروح عنه .وهو بيجاوب عليج .
الريم سكتت ماعرفت شو ترد على كلام اخوها 
فهد يمسك ايد الريم : يالريم يوم بتحبين بتعرفين كلامي صح وبتعرفين ان اصعب شي العاشق يتخلى عن اللي اختاره قلبه.
وراح فهد من عند الريم وراح عند ربيعه مروان .اما الريم فكانت مستغربه من كلام اخوها وقلبها متقطع على اخوها اللي يحب ساره بجنون وبنفس الوقت قلبها يتقطع على ساره وخالد لان بعد خالد ماله خص باللي يصير .

اما هند فكانت بعدها مع سالم والاتصالات اللي كثرت بينهم والمسجات هند صارت تحب سالم واااايد وصارت متمسكه فيه .اما نوره فكانت شاكه في هند بس تبى تتاكد اكثر بدليل مقنع .
ومره راحت هند تسبح وخلت موبايلها في الغرفه ونوره كانت حاطه راسها على الكرسي ومستلقيه وبعدين رن موبايل هند وراحت نوره عشان تشوف منو المتصل وشافت رقم غريب واستغربت 
وقالت:بشل وبشوف منو صاحب هالرقم .
نوره : الو 
سالم هو كان يتوقع ان اللي ردت عليه هند : هلا بالحبيبه اللي ما اقدر اعيش بدونها.
نوره استغربت وفتحت عيونها وماعرفت شو تقول وتمت ساكته ومعصبه بس قالت يمكن الريال غلطان بالرقم .
سالم استغرب من السكوت : الو هند حبيبتي شو فيج ليش ما تردين علي .
نوره : تاكدت ان المتصل مب غلطان المتصل يبى هند.
وصكت نوره التلفون ومسكت الموبايل وهي معصبه وغلقته واتريت هند تطلع من الحمام عشان تتفاهم وياها . 


هند طلعت من الحمام وقاعد تغني وتنشف شعرها من الماي .
هند تغني : الله لا يحرمني منك ومن حلاك ومن دلاك ....ممممممممممممممممممم.لا لا لاللا لا 
ونوره تشوفها ومعصبه : زين خلصتي ما بغيتي 
هند سكتت تمت تشوف العصبيه بعيون نوره اول مره تشوف اختها معصبه مثل هاليوم .
هند : شو فيج بلاج ليش معصبه .
نروه راحت عند هند وهي معصبه وتشوفها باحتقار : لا ليش اعصب مدام اختي اللي ما تسوي شي غلط وحرام وعيب ليش اعصب.
هند تمت تشوف نوره بتعجب : بلاج شو سويت وضحي .
نوره ماسكه موبايل هند وراوت هند موبايلها .
هند شافت موبايلها وخافت وتمت تشوف الموبايل ومنزله راسها .
نوره بعصبيه وصريخ : هند ما توقعت منج يا هند انتي انتي على اخر زمن بتين تفضحينا .
هند بتوتر : شو ..ش...ِش...شو سويت .
راحت نوره تمسك شعر هند وتصارخ عليها : هند لا تستهبلين علي تعرفين شو سويتي على اخر زمن يا هند تغازلين .اخرتها يا هند ترمسين واحد يا هند .
هند نزلت راسها وتوترت وكانت تتمنى لو الارض تنشق وتبلعا من هالموقف.
هند والدمعه بعيونها وصوتها كله خوف : انتي اكيد غلطانه .
نوره : لا صدق.هند يوم كنتي تسبحين اتصل فيج واحد .
هند : اكيد غلطان مب انا انتي شو على طول تشكين .
نوره : هي يمكن غلطان بس يوم الريال يقول هند يعني ينادي باسمج يا هند اعتقد ما يكون غلطان هويعرفج وانتي تعرفينه وانا تاكدت .اعترفي يا هند قبل ما افضحج..
انهارت هند وتمت تصيح ويلست على الارض : نوره الله يخليج لا تخبرين خالد والله بيذبحني .
نوره : يوم تعرفين ان بيذبحج ليش عيل كلمتيه 
هند وهي تمسح دموعها وتشوف نوره : والله يا هند انا ما اكلم غيره بس انا احبه وهو بعد يحبني وصدقيني بيي وبيتزوجني .
نوره ضحكت باستكار:: ههههههههههههههههههههه 
ضحكتيني يا هند بيتزوج اولا الشاب يوم يكلم وحده يقص عليها ويكون مكلم الف وحده غيرها ويقص عليها بالزواج عشان ياخذ اللي يباه وبعد ما يصل االي في باله يودرها ويتركها مثل الكلاب بس بعد شو بعد ما يدمر البنت ويخرب سمعتها .
هند قامت : لا لا لا هو غير هو حلف انه بيتقدم لي .
نوره : يوم يبى يتقدم ليش ما ايي ويتقدم لج مثل الناس .
هند : هو قال بيتعرف علي اكثر بعدين بيي.
نروه : انتي تستهبلين ولا شو الريال المحترم اللي يبى يتقدم ويتزوج ايي مع اهله ويتقدم من الباب مب من المغازله ومن التلفون .
هند : والله والله هو قال انه بيتزوجني ثانيا مب كل الشباب نفس الشي.وايد سمعنا عن ناس تزوجو عن طريق المغازله 
نوره قعدت على الكرسي وخفت من عصبيتها .: هند صح كلامج في ناس تزوجو عن طريق المغازله بس صدقيني 1 بالميه من هالناس عايشين بسعاده. اولا الشاب ما يتزوج من اللي يكلمها لانه ما يرضى تكون زوجه له وام صالحه لانها خانت اهلها فهو خايف انها تخونه .ثانيا اذا الشاب خذ اللي يكلمها صدقيني ان حياتهم ما بتستمر وحياتهم كلها في شك ومشاكل لانه اذا الشي بدأ بالحرام فنهايته بتكون حزينه ومدمره .
هند : ليش سويت شي حرام .
نوره : شو فيج انتي اليوم مب على بعضج .يعني بذمتج يوم الوحده تكلم واحد غريب وتتغزل فيه بدون ما يكون زوجها ما يكون حرام.
هند : ساااااااكته
نوره : والشاب يا اختي اذا اتزوج وحده مكلمنها عن طريق المغازله الشك راح ما يفارقه لانه بيقول مدام هي كلمتني من قبل ومن وراء اهلها فاكيد بتعيدها مره ثانيه وهني الشك والغيره بقلبه لين ما يطلقون .
هند : لا لا انا غير.سالم سالم يحبني يحبني والله 
نوره عصبت مره ثانيه : شو انتي ما تفهمين يا هند.شوفي يا هند يا تقولين حق اللي تكلمنيه ان ايي ويتقدم لج او انج تتركينه والله اذا ما تركتيه راح اخبر عليج خالد وخالد اذا عرف والله ما بيخليج حيه .
وقبل ما تروح نوره صدت لهند 
نوره : تعالي انتي من وين عرفتي رقمه ؟
هند نزلت راسها وكانت متوتره .
نوره راحت عندها وعصبت : قولي قووولي من وين بسرعه ولا بتشوفين شي ما شفتيه .
هند بتوتر وخوف : من ...من .م...من منى 
نوره : ماشاء الله هالصديقه المثاليه اللي دافعتي عنها قلت لج ان هالبنت حركات وانها بتخربج بس ما صدقتي .
هند : بس هي ما خربتني هي تباني اتزوج بسعاده .
نوره : تضحك باستهزاء: هههههههههههههههههاي تتزوجين بسعاده يوم هي تعرف اتيب السعاده جان اتزوجت هي قبلج .
هند : سساااااااااااااااااكته
نوره : شوفي يا هند انا لاني اختج واعزج وما احب المشاكل اقولج روحي كلميه وقوليله ان يتزوجج او يتركج ثانيا هاي منى ما ابيج تتعرفين عليها سمعتي واذا شفتج وياها يا ويلج . 
وراحت نوره من غرفه هند وهي معصبه 
.اما هند فتمت تصيح على اللي صار بس هي بعدها مصره ان سالم يحبها وان حياتها بتكون سعيده وياه.


اما فهد راح عند مروان ونزلو على مطعم عشان يتغدون.
بس فهد تم طول الوقت زعلان وسرحان .
مروان قاعد يشوف قايمه الطعام عشان يتغدى .
مروان: ممممممممم ما عرف شو اطلب فهد شو بتطلب.
فهد سرحان وزعلان وهو ولا في الدنيا .
مروان تم يشوف فهد : فهد فهد وين سرحت .
فهد :هها ..انا وياك .
مروان : أي وياي انت باخر حلم .
فهد : شو تبى يا مروان .
مروان : اقولك شوبتتطلب ؟ .
فهد بنبره حزن : ما ابي شي .
مروان متعجب: شو م تبي شي انت يايبني هني عيل ليش مب عشان نتغدى ولا ياي بس عاشن تشوف الاكل وتروح .
فهد : مروان والله ما ابي شي انت اتغده وانا بس بشرب عصير زين .
مروان حط قايمه الطعام من ايده وشاف فهد وبجديه .
مروان: فهد شو فيك ؟ انت السياره وانت ساكت وحزين ولا طايع تقولي شو فيك .
فهد تم ساكت .
مروان : قولي يا اخوي يمكن ترتاح او يمكن اساعدك.
فهد : ياريت احد يقدر يساعدني .مروان بقولك (بحزن ) تذكر يوم قلت لك عن وحده اموت فيها يوم في المطعم قلت لك اني احبها .
مروان : هي هي تذكرت يوم كانت في المطعم ويا رباعتها وانت رحت سلمت عليهم 
فهد : هي هالبنت اللي حبيتها صدق مخطوبه .
مروان : زين انت كنت تعرف هالشي صح .
فهد : هي اعرف بس حاولت اني انساها بس ما قدرت والله ما قدرت .
مروان : الله يهديك يا فهد البنت خلاص مخطوبه يعني دور على غيرها .
فهد بعصبيه : انت شو تقول شو هو سياره ادور غيرها شو تتحرى اللي يحب بسرعه يقدر ينسى .
مروان : زين زين هد اعصابك فضحتنا الله يهديك ترانا في المطعم.
فهد : ما ادري عنك .
مروان : زين ليش ما صارحتها وقلت لها .
فهد : قلت لها بس هي عاندت وقالت انها تحب خطيبها خالد (فهد مسك السكين ) والله اني ما كرهت انسان مثل ما اكره خالد.
مروان شاف الغضب بعيون فهد لاول مره وشاف السجين 
مروان : فهد هد اعصابك ان شاء الله اقدر اساعدك .
فهد : شو بتسوي .
مروان : يمكن تعطيني رقم تلفونها اذا عندك .
فهد فاتح عيونه : ايه شو تخبلت شو تبى فيها .
مروان : شو يعني بغازلها عشان تذبحني لا يا اخوي ابي اتفاهم وياها واوضح لها يمكن اقدر افهمها 
فهد : لا لا ما تقدر هي عنيده .وصعب انك تكلمها تراها صعبه 


الجــزء الــحادي عشــــــر 

:


وبعد مكالمه هند لسالم 
سالم كان يفكر بسالفه هند وطلبها للزواج منه بس هو هو اصلا ما يحب هند بس يهتم فيها وما فكر في الزواج وطنش السالفه


وقبل ما يطلع برع شاف امه تناديه .

وام سالم طيبه وهي شوي كبيره في السن وهي ما عندها غير سالم وبنت عمرها 18 سنه اسمها عاشه 
ام سالم : سالم ولدي تعال بغيتك بسالفه 
سالم : هلا امي خير 
ام سالم : يا ولدي تعرف انك ولدي الوحيد وانا ما عندي غيرك انت واختك عاشه الله يخليكم لي 
سالم مب متفيج ومن غير نفس : زين شو تبين الحين يا امايه .
ام سالم : بغيتك يا ولدي تزوج من متى وانا اقولك يا سالم انت الحين مب صغير عمرك الحين 26 يعني مب صغير.
سالم : امي قلت لج اني ما ابي اتزوج
ام سالم : يعني عاجبتك حياتك هاي .
سالم : هي عاجبتني .
ام سالم : تمت تصيح : يا ولدي ابي اشوف عيالك قبل ما اموت لا تحرمني من هالفرحه الله يخليك واذا عن البنت ترى انا بدور لك احسن البنات
سالم ما يعرف شو يرد بس هو بعد قلبه عوره على امه : لا لا يا امي اذا بتزوج انا ابي اختار .
ام سالم : برايك بس المهم تزوج .
سالم:يصير خير.
وراح سالم هو معصب على اللي يصير له واتصل في صديقه جاسم .

سالم : الوجاسم 
جاسم صديق سالم: هلا والله براعي البنات
هههههههههههههه
سالم: ايه انت مب متفيج لك .
جاسم:خير شو فيك معصب
سالم : امي يا جاسم تحن علي وايد اني اتزوج
جاسم : هاي مب اول مره اللي تقول فيها امك انك تزوج
سالم : هي ادري بس كل مره تحشرني واليوم سوت لي مناحه وتمت تصيح .
جاسم :زين يا خي تزوج وفك عمرك 
سالم : لا لا ما ابي تعرف الزواج معناته الاستقرار وانا بعدني صغير.
جاسم : أي صغير شفت عمرك الحين .
سالم : لا انا ما ابي وحده تتحكم فيه وما تخلينيي اطلع .
جاسم : ممممممممممممممممممممممممم خلاص عندي فكره لك تينن تخليك عزوبي وانت متزوج.
سالم استانس : والله شو هالفكره 
جاسم : انت يا سالم تكلم وايد بنات زين 
سالم : اوكي شو يخصه في سالفتي 
جاسم : شوف اذا امك اختارت لك يمكن البنت ما تخليك تستانس وتحن عليك وتشك فيك .
سالم: وبعدين 
جاسم : من هالبنات اللي تكلم وتقص عليهم ما شي بنت جذي ساذجه وينقص عليها 
سالم : شووووووو تباني اتزوج من اللي اكلمهم شو تخبلت تعرف ما شي ثقه يا اخي
جاسم : بس زواج جذي لين ماتسكت امك شوي وبعدينااذا ما تباها تقدر تزوج عليها اوتطلقها وانتهت المشكله .
سالم : والله فكره حلوه بس اذا حملت ويابت ولد .
جاسم : يا اخي تقدر تصرف بهالاشياء 
سالم : تصدق فكره باخذ وحده ساذجه وتخليني على راحتي عشان العب على كيفي واسكت امي واكون متزوج بس بالكلام 
جاسم : زين عندك هالبنت .
سالم وهو يفكر بالبنات اللي يكلمهم منو اللي عاديه وطيبه وساذجه: ممممممممممممممممممممممممممممممممممممممممممممممم هي تذكرت عندي وحده اسمها هند وتوها بعد متصله فيه وتقول عشان اخذها تصدق والله .
جاسم : والله زين والبنت يعني حركات 
سالم : والله انا شفتها واحس انها مالها خص بحد ثانيا هي من عايله معروفه ومحترمه وهي بعد مزيونه وحليوه وانا كم مره قلت لها عشان تطلع وياي بس هيي رفضت وهذا دليل انه زينه بس يمكن ربيعتها قصت عليها عشان جذي كلمتني .وهي احسن عن باجي البنات اللي اكلمهم الباجي كلهم لسانهم طويل ويبوني عشان مصلحه 
جاسم : وهي تحبك يعني 
سالم : والله من كلامها هي تحبني 
جاسم : خلاص عيل انحلت المشكله يا ريال.
سالم مستانس : ههههههههههههههههههههههههههههه والله تفكيرك ياب نتيجه.
جاسم : اكيد طبعا.

سالم : بس خلني بعد اسال عنها ما فيه اخذ وحده سمعتها مختبربه 
جاسم : هي طبعا هذا زواج 
سالم : يالله يا بو الافكار مع السلامه.

صكر سالم من عند جاسم وهو مستانس بالفكره 
وفي اليوم الثاني راح خالد غرفه نوره .
خالد يدخل على نوره ويشوفها متلبسه و تسرح شعرها .
خالد : هلا باختي شو وين بتطلعين ؟
نوره وهي قاعده تسرح شعرها : بطلع بروح بيت ساره 
خالد اول ما سمع اسم ساره قلبه دق : ساره وفي خاطره يقول (فديتج يا ساره من زمان ما شفتج ).
نوره صدت تشوف اخوها السرحان : ايه وين وصلت في شو رحت يالعاشق .
خالد ضحك : لا ولا مكان بس ليش هي ما اتي بيتنا .
نوره : والله قلت لها بس هي قالت مب كل مره هي اتي لازم يعني انا بعد اسير عندها .
خالد : اها يعني شفتات مره انتي تروحين مره هي .
نوره : ايوه عليك نور .
خالد : زين شو سويتي عن سالفة خطيبج .
نوره استحت ونزلت راسها وبخجل: شو تقصد.؟
خالد : يعني صليتي استخاره ترى ابي ارد على الريال 
نوره : حشى اصبر شو تبى فكه مني الريال ما كمل اسبوع وهو متقدملي .
خالد : لا مب مستعيل ولا شي بس اتريه يكون عندي نسيب اطلع وياه 
نوره تضحك على اخوها .
خالد : المهم انتي صلي استخاره وخبريني اذا ارتحتي وحتى اذا ما تبين خبريني ترى اهم شي راحتج يا اختي الغاليه .
نوره : فديتك والله يا اخوي ربي لا يحرمني منك .
خالد يغمز لاخته : ولا منج يا الحبيبه.

وطلع خالد من عند نوره واما نوره فتمت مستانسه وتحس بالراحه من عبد الله .
وقبل ما تروح عند ساره دخلت عليها هند الغرفه .

هند : ماشاء الله الحبيبه وين بتطلع ؟
نوره من غير نفس : بروح عند ساره ..
هند بقهر : اف اف كله ساره هاي ماعرف شو مسويه فيكم .
نوره معصبه : ايه احترمي عمرج هاي ساره بنت خالتج ثانيا ان شاء الله بتكون مرت اخوج يعني احترميها .
هند بسخريه : ما اتمناها الصراحه تاخذ اخوي .
نوره : انتي شو فيج كارهه البنت شو سوت لج بس عشان هي احلى منج .
هند بدلع: لا والله انا واثقه في جمالي زين .
نوره : مبين .
هند : خلا اطلع قبل ما نضارب اكثر.
هند وهي تبى تطلع نادتها نوره :
نوره :هند .
هند تصد: نعم خير.
نوره : شو سويتي بسالفة سالم قلتيله اللي قلت لج.
هند : هي قلت له وقال انه بتزوجني قلت لج الريال يحبني .
نوره باستهزاء : بنشوف اخرت الحب .وانتي لين الحين تكلمينه 
هند : لا والله من ذاك اليوم وانا ما اكلمه .
نوره : زين سويتي واذا عرفت انج كلمتيه يا ويلج تراني بعدني طيبه وما خبرت حد .
هند : زين زين خلاص يالله باي .

طلعت هند وهي معصبه من تهديدات نوره اما نوره فراحت لبست شيلتها وعباتها عشان تروح بيتكم ساره .


وساره كانت تتريه نوره اتي بيتهم وهي قاعده ترتب طاوله الطعام عشان تتغدى ويا نوره .وبعدين رن موبايلها وشافت رقم غريب استغربت بس قالت يمكن احد من رباعتها متصلين من ارقام اهلهم وكان المتصل مروان صديق فهد . 

ساره : الو 
سالم متوتر : الو السلام عليكم
ساره : وعليكم السلام نعم من انت ؟
سالم : انتي الاخت ساره ؟
ساره مستغربه : من انت ؟
سالم : انا انا سالم بغيتج بسالفه اختي سالفه ضروريه .
ساره متعجبه منو سالم : أي سالم ثانيا انا ما عرفك 
سالم : انا ربيع فهد بغيتج بسالفه .
ساره عصبت : صدق ما يستحي بعد يعطي ارقامي حق ربعه شوف قوله خلا ما يلعوزني وانت لا تتصل مره ثانيه سمعت .
سالم : والله يا اختي ابيج بسالفه بقولج شي وببند الله يخيلج 
ساره كانت تبى تبند على ويهه بس قالت بتشوف شو يبى .
ساره : قول اللي عندك وباختصار .
سالم : اختي ساره انا ربيع فهد من زمان واعتبره اخوه ونحن ما نخبي على بعض
ساره بعصبيه : قلنا باختصار .
سالم : وفي يا اختي فهد يبحج وااايد والله ان حالته صعبه صارت له نوبه عصبيه وما ياكل ولا شي انتي صرتي له كل شي حرام عليج ارحميه .
ساره بعصبيه : وانا شويخصني اذا هو يحبني بس انا ما احبه .
سالم : بس هو مستعد ينفذ أي شي تبينه
ساره : اخوي سالم انت الحين تخيل انك خاطب وتبى تزوج عن قريب وايي واحد يقول انه يحب خطيبتك شو راح يكون موقفك والله صعبه زين انا شو يخصني خالد خطيبي شو يخصه .
سالم فكر باللي تقوله ساره وصح كلام ساره صح لانها مالها خص باللي يصير.
سالم : صح كلامج اختي بس فهد والله متعذب والله يكسر الخاطر .
ساره بحزن :: وانا اكسر الخاطر اكثر منه الله يخليك روح قوله ينساني ويدو على غيري ولو سمحت لا تتصل مره ثانيه برقمي وهو بعد خلا ما يتصل اوكي يالله باي .
سالم ما عرف شو يرد عليها : باي 


سالم زعل وايد لانه كلامه ماياب نتيجه وهو واقف ويا فهد بس بنفس الوقت كلام ساره صح هي شو ذنبها وخالد شو ذنبه بس هو الحين ما يعرف شو يرد على فهد اللي ينتظر اتصال سالم عشان يقوله السالفه .

ساره بعد ما بندت التلفون كانت زعلانه ومتضايقه هي قلبها يعورها على فهد بس بعد هي تحب خالد وما تقدر على فرقاه ويلست ساره على الكرسي وهي زعلانه وسمعت الجرس راحت فتحت الباب وشافت نوره .

ساره تحضن نوره وبحزن : نوره نوره والله انا منهاره .
نوره خافت على ساره : شو فيج يا ساره شو فيج .
راحت نوره ويا ساره عشان ييلسون وتعرف شو السالفه .
ساره والحزن بعيونها : فهد يا نوره لين الحين يلاحقني .
نوره انصدمت : شوووووووووووو هذا ما يمل 
ساره : لا ما يمل هو يباني ويحاول لين الحين ماعرف كيف افتك منه ماعرف احس (ادمعت ) ان حياتي ماراح تكون سعيده
نوره : لا حبيبتي لا تقولين جذي .
ساره : والله اذا تزوجت خالد هو راح يلعوزنا وما بيخلينا بحالنا وحرام خالد ما يستاهل انه يتبهدل بحياته .
نوره : اصلا فهد ما يقدر يسوي شي هو يوم بيشوفج انج ما تبينه ومطنشتنه بينساج المهم انتي يا ساره لا تحاتين ولا تسوين في عمرج جذي.ساره ساكته وحزينه .
نوره بابتسمامه : اقول ترى الخطيب الولهان يسلم عليج .
ساره اول ما سمعت الخطيب رفعت راسها وابتسمت بخجل: الله يسلمه ويلسلم غاليه .
نوره : والله انتي صدق غريبه توج متضاجه اول ما سمعتي طاري خالد على طول الهم راح 
ساره بخجل : اكيد هذا خالد اللي هو اغلى ما عندي 
ساره : ولا تعالي شو اخبار عبد الله شو وافقتي عليه 
نوره تلعب بشعرها وبدلع :مممممممممممممم لا بعدني .
ساره : يا ويلي عالدلع يالله عاد وافقي خلا نشوف الفرحه .
نورة : الله كريم بس تصدقين اتخيل يطلع عبدالله الشاب اللي صلح سيارتنا والله رووووعه تقولين فلم هندي .
ساره تضحك :" ههههههههههههههه بلاج كل ماصار شي فليم هندي جنج وايد متاثره بالافلام.
نوره تبتسم : لا صدق والله اف سكتي عبد الله يسكت والله حلو وااايد ماشاء الله عليه وغاوي .
ساره بدلع : بس مب احلى عن خالد.
نوره تغايضها : يمكن صح خالد احلى من عبد الله بشوي بس ترى في شخص احلى عن خالد وعن عبد الله بعد.
ساره بتعجب :منو 
نوره : فهد .
ساره : شووووووووو فهد. 
نوره : هي والله ماشاء الله عليه غاوي غاوي غاااااوي يخبل اف خلي جماله بصوب ونظره عيونه بصوب .
ساره : زين خذيه وتزوجيه وفكي عمرج وفكيني منه .
نوره : ياريت هو يباني جان اول يوم وافقت عليه
ساره تمت تضحك على نوره

وساره بوجود نوره نست سالفة مروان صديق فهد وسالفة فهد وبلاويه
اما مروان فكان مايعرف كيف يواجه فهد بكلام ساره وبرفضها له

اتصل فيه فهد .ومروان خايف ومتوتر يعرف ان فهد اذا عصب بيكون انسان ثاني والعصبيه والتوتر مب زين عليه.بس هو قال في نفسه انه بيحاول ما يقوله كل شي صاربينه وبين ساره 
ويررن موبايل مروان .

مروان : الو
فهد :ما بغييييييييييييييت تشل حشى من متى وانا اتصل 
مروان متوتر : ممممممممممممم لا بس كنت شوي مشغول 
فهد : شو اخاف نسيت سالفتي وما تصلت في ساره صح.
مروان يبلع ريجه: ها ..مممممممممم لا لا اتصلت فيها 
فهد : شووووووووووو اتصلت ؟؟ ولا تقولي... انا ما قلت لك اذا اتصلت فيها على طول رد علي .
مروان : ساااااااكت .
فهد : مروان شو فيك اكيد ساره قالت موالها صح انها ما تباني صح 
مروان يحاول يهدي السالفة: لا هي ما قالت جذي بس قالت انها مخطوبه من خالد وصعب تتركه بس جذي قالت 
فهد بنبره غضب: ادريبك ما تبى تضايقني انا اعرف اسلوب ساره اعرف انها ردت بطريقه ثانيه عشان جذي ما بغيت ترد علي صح ؟
مروان توتر :ها لا مب جذي.
فهد بنبر حزن: يعني ما شي فايده
مروان : اسمحلي يا فهد والله اني حاولت بس بس ما قدرت .
فهد : لا ما عليك اصلا انت ما قصرت تسلم يا مروان .
مروان : شو بتسوي الحين يا فهد
فهد بنبره حزن والم وضيق: ماعرف يا مروان والله اني تعباااااااااااااااان تعبان ااااه ماعرف شو اسوي.
مروان خاف على حالة فهد : فهد هد اعصابك ترى الدنيا ما تسوى .
فهد : الله كريم اوكي يا مروان راح اخليك 
مروان : شو وين بتروح .
فهد : الوقت متاخر بروح البيت 
مروان : اوكي خلاص يالغالي مع السلامه
فهد : بحفظ الله.

وصكر فهد من عند مروان وهو حاس بالهزيمه وبفقد ساره اللي عنده اغلى ما يملك بعد وفاة والديه وحس انه منهار فراح البيت وعلى طول راح غرفته وصك على عمره الباب شافت ريم اخوها وهو منهار ومعصب وزعلان بس ماحاولت تروح عنده لانها تعرف اذا اخوها كانت متضايق فاكيد ما بيقول لها شي وخلت سالفة اخوها ليوم الثاني .

وفي يوم الثاني راح خالد لعند نوره وشافها راقده وراح يوعيها .
خالد يوعي نوره وماسك قميصها : نوروووه نوروووه قومي قومي .
نوره من غير نفس : خالد شو تبى ما تشوفني نايمه.
خالد : بسج نوم الساعه الحين 11 حشى ما شبعتي نوم .
نوره قامت واتساندت على المخده: خير شو بغيت .
خالد وهو يغمز لاخته: اول شي قومي غسلي ويهج ونزلي عشان اتكلم وياج يالله 
نوره : والله انك متفيج تتكلم وياي الحين قول شو بغيت تراني مب متفيجه.
خالد: وحتى لو قلت لج ان السالفة تخص خطيبج المستقبلي 
نوره فتحت عيونها : هااااا.. شووو... منوووو... 
خالد يضحك على نوره: شو فيج تتكلمين بالاحرف.
نوره بخجل : شو السالفه 
خالد قام من عندها : انتي روحي غسلي ويهج ونزلي تحت وبقولج السالفه يالله.
نوره : اوكي خلاص الحين بقوم .

نزل خالد تحت في الصاله ونوره راحت تغسل ويها ونزلت تحت عشان تشوف شو السالفه ويوم نزلت تشوف خالد يكلم امها وهند قاعده وياهم .
خالد شاف هند نازله تحت : حيالله بالعروس
نوره : استحت وسكتت.
هند : بعدها ماوافقت وتقولها عروس
خالد يصد لهند : ان شاء الله بتكون احلى عروس بعد
هند بدلع : بس مب احلى مني .
نوره : والله احلفي بس يالله عاد تراني احلاكم في البيت 
خالد : هي احلى وحده في البيت بس بين البنات بس ما يخصكم في جمالي.
ام خالد :الحين انتو يايين عشان تسوون انتخاب الجمال ولا تتكلمون عن سالفه عبد الله .
نوره وهند وخالد : هههههههههههههههههههههه
خالد " هي والله نسيتوني (وصد صوب نوره ) اقول نوره شو كملنا اسبوعين عن السالفه وانتي مارديتي علينا خبر شو 
نوره مستحيه وتلعب باصابعها : مممممممممممممم انا صليت استخاره ووو..............
ام خالد : وشو يا بنيتي شو ان شاء الله ارتحتي 
نوره وهي منزله راسها : الصراحه ارتحت 
خالد استانس : والله الحمد لله يعني الاخت موافقه صح 
نوره ويها محمر وسااااكته.
خالد : السكوت علامة الرضى 
ام خالد استانست بعد: يعني يا نوره موافقه خلاص تراهم بيون يخطبونج رسمي .
خالد : وراح تشوفينه طبعا بوجودنا يعني النظره الشرعيه ويشوفج بعدين راح نسويلج حفله صغيره بمناسبه خطبتج .
نوره بخجل : اللي تشوفونه.
ام خالد : عسى الله يسعدج يا نوره .
هند : وانا يا امايه ليش ما تدعيلي .
ام خالد :عاد نسيت ان عندي بنت واااايد تغار .
خالد: ههههههههههههه هي والله غيوره بشكل.
هند : ليش ما اغار من حقي 
وراحت نوره غرفتها وهي بخاطرها بس تشوف عبد الله عشان تتاكد اذا عبد الله هو اللي في بالها وبحلمها او شخص ثاني .

واتصل خالد في عبد الله عشان يقوله ان نوره وافقت وعشان يختار يوم عشان ايي بيتهم ويشوف نوره .

وعبد الله يوم عرف ان نوره وافقت استانس وشوي بيتخبل لان من يوم البنك وهو متخبل على نوره لا بعد من سالفه السياره وهو خلاص ما يفكر الا فيها وراح بسرعه لامه عشان يفرحها.

عبد الله : امايه امايه وينج 
ام عبد الله مستغربه من صريخ عبد الله : هني يا عبد الله في المطبخ .
عبد الله راح يبوس راس امه : امايه فديتج باركيلي .
ام عبد الله : ليش وعلى شو ؟
عبد الله والابتسامه ما تفارقه : نوره اللي قلتلج عنها وافقت يا امي وافقت علي .
ام عبد الله استانست وااايد وراحت حضنت ولدها : مبروك يا بعد عمري والله تستاهل كل خير عسى الله يهنيك .
عبد الله : الله يبارك فيج يا امي الغاليه
ام بعد الله : ومتى ان شاء الله بشوف اللي ماخذه عقلك 
عبد الله :اممممممممممم ان شاء الله عن جريب.

طبعا عبد الله كان يتريه اليوم اللي يشوف نوره ويتريه نوره تكون ملكه وزوجته.

اما فهد من بعد ما كلم مروان ربيعه وهو زعلان ومتضايق وما يطلع من غرفته وحالته وايد انهارت والسبب طبعا من ساره ورفض ساره له. 


أما هند فكانت متضايجه وايد لانها خافت ان سالم ما يتزوجها مثل ما وعدها يوكون كلام نوره صح وراحت هند تتصل في منى عشان تساعدها بالسالفه.

هند : الو منى 
منى : هلا والله 
هند : اشحالج يالغاليه
منى : بخير حبيبتي ووويييييييييينج من زمان ما اتصلتي 
هند : شو اسوي تعرفين نوره مهددتني وما فيه على المشاكل ؟
منى : اها زين زين شو اخبارج بعد 
هند بحزن : والله مب خير
منى : افا ليش ؟؟
هند : من يوم قلت حق سالم يتزوجني وهو ما رد علي ولا طرشلي حتى مسج .
منى : زين انتي قلتيله عشان ما يتصل .
هند : هي صح بس ابي اعرف اذا هو بيخطبني ؟
منى : اكيد بيخطبج 
هند : والله خايفه انه ما يخطبني ويكون كلام نوره صح انه هو يقص علي .
منى : لا لا مستحيل اكيد بيخطبج بس انتي صبري عليه 
هند : والله ماعرف شو اقولج
منى : زين اتصلي فيه واساليه مب احسن 
هند : لاااااااااااااااا تبين اختي تذبحني
منى : شو فيج بس اساليه اذا هو بيتقدم ولا لاء وبندي عنه 
هند :ماعرف 
منى : يالله اساليه احسن .
هند : اوكي الحين راح اتصل فيه 
منى : اوكي حبيبتي وقوليلي شو اللي بيصير زين 
هند : اوكي 

هند راحت تتصل في سالم.وسالم يوم شاف رقم هند استغرب لان هند قالت انها ما بتتصل فيه ورد عليها .
سالم : هلا والله باللي غايبه عني 
هند بصوت واطي عشان محد يسمعها : هلا فيك اشحالك سالم
سالم : بخير الله يسلمج وينج من زمان ما اتصلتي 
هند : تعرف ظروفي يا سالم .
سالم : ........
هند بتوتر : سالم 
سالم : عيونه 
هند : انت انت تحبني صدق 
سالم استغرب من سؤالها وماعرف شو يرد اصلا هو ما يحبها بس مهتم فيها : ليش السؤال 
هند : بس ابي اعرف 
سالم : اكيد طبعا احبج 
هند : يعني انت ما تقص علي وبتي تزوجني صح مب مثل باجي الشباب 
سالم توتر مايعرف شو يرد عليها هو صح قال انه بيزوجها عشان امه بس لين الحين مب مقرر : ها ممممممممم اكيد بيي
هند : يعني بتي تخطبني .
سالم :اكيد حبيبتي وانا بكلم امي وان شاء الله يوم بيي اتقدم لج راح اخبرج. 
هند بفرح : والله صدق
سالم : هي صدق بس انتي صبري علي شوي عشان ارتب السالفه اوكي
هند : اوكي ياسالم والحين عن اذنك عشان اختي اخاف تشوفني 
سالم : اوكي غناتي مع السلامه

صكرت هند من عند سالم وهي مستانسه من كلام سالم وحست انه احلامها راح تتحقق .


عبد الله قرر ان بعد يومين ايي بيت خالد عشان يشوف نوره ويحدد وياهم يوم الخطوبه وطبعا راح اكيد اكيد ويا اهله


اما فهد فحالته كانت صعبه وااايد والريم راحت غرفه اخوها واللي تسمع اصوات تكسير خافت وايد حست كانها داخله على حرب من الاصوات والحشره ويوم دخلت على فهد شافت الاغراض كلها طايحه فهد مكسرالاغراض وكانت ادور على فهد شافته عند السريرقاعد على الارض وهو حاط ايده على راسه ويصيح بصوت واطي وكان صدق منهار شكله يكسر الخاطر 
الريم والدمعه بعيونها على حالة اخوها وراحت عند فهد .

الريم مسكت جتف فهد وبحزن : فهد فهد شو فيك يا اخوي شو فيك 
فهد يرفع راسه ويشوف الريم وهو يدمع : الريم انا منهاااار والله تعبان تعبان يالريم 
الريم يلست عند فهد : باسم الله عليك يا اخوي شو فيك .
فهد :ليش يصير فيه جذي ليش بعد ما فقدت امي اللي هي اغلى ما عندي حاولت اني انسى واسافر واكمل دراستي وطبعا ما قدرت انسى حنانها وصورتها بعدها في خيالي بعد ما حاولت شوي ألهي عمري بهالدنيا يت ساره ودمرت كل شي كل شي
الريم تمسح دموعها : فهد ساره مالها ذنب.
فهد بصريخ : لا لها ذنب انا يوم شفتها قلت هي الوحيده اللي بتعوض حنان امي وهي الوحيده اللي بتنسيني همومي هي يا الريم هي الوحيده 
الريم : بس يا اخوي لا تسوي في عمرك جذي
فهد : ليش ليش يصير معاي جذي لا ام ولا ابو ويوم اخترت الانسانه اللي بتكون شريكه حياتي طلعت هالانسانه ما تباني .
الريم ساكته .
فهد : ليش اعيش انا ليش خلا اموت احسن 
الريم تمت تصيح وراحت تمسك قميص اخوها وبصريخ : لا تقول جذي يا فهد لا تقول شو تبى تخليني بروحي لا تنسى ترى انا بعد ما عندي لا ام ولا ابو بس ما سويت مثل ما تسويه ؟؟
فهد : بس ما حبيتي شخص وهالشخص تخلى عنج
الريم :اعرف ان هالشي صعب بس حاول تنسى يا اخوي
فهد قام من مكانه والدموع بعيونه : ماااااااااااااااااقدر يا ناس ما اقدر ساره بعروجي بدمي بقلبي ما اقدر اذا ساره ماصارت لي والله اني ما اقدر اعيش ما اقدر .
الريم : بس يا اخوي انت من البارحه في غرفتك تعال اطلع منها وروح كل أي شي
فهد : ما ابي اكل شي بس خليني بروحي ولا اتين فهمتي 

الريم ما قدرت تستحمل تشوف اخوها جذي منهار خافت عليه وطلعت وقالت انه محد يقدر يساعد فهد الا ساره .
وراحت تتصل في ساره والدموع بعيونها
الريم : الو ساره 
ساره خافت على ربيعتها : هلا الريم شو فيج تصيحين شو فيج
الريم : تعالي يا ساره تعالي بيتنا الحين 
ساره : شو فيج يالريم خوفتيني 
الريم : ساره انتي الوحيده اللي تقدرين تساعديني تعالي بيتنا وانا راح اقولج السالفه الله يخليج تعالي بسرعه 
ساره : اوكي انا الحين يايه بيتكم بس انتي هدي اعصابج

راحت ساره استأذنت من امها وبسرعه راحت عند الريم لانها خافت على الريم .


وصلت ساره عند الريم وشافنت الريم في الصاله وهي قاعده تصيح 
ساره راحت عندالريم : ريم ريم شو فيج ليش تصيحين 
ريم: ساره اخوي فهد بيتينن وبيموت يا ساره
ساره يوم سمعت اسم فهد سكتت.
الريم مسكت ايد ساره : الله يخليج باسم المعزه اللي بينا ساعديني 
ساره : شو اللي اقدر اسويه 
الريم : روحي عند فهد قوليله يطلع ويشوف الناس حالته صعبه وااايد وما يطيع ياكل شي اخاف ( تمت تصيح بصوت عالي ) اخاف افقد اخوي .
ساره راحت تمسح دموع الريم وتهديها : لا ان شاء الله مارح يصير فيه شي ويالله قومي وديني عند فهد .
الريم : صدق بتروحين عنده
ساره : بسوي أي شي بس ما اشوفج يا الريم منهاره ترى دموعج غاليه يا الريم كافي اني اعتبرج اختي وربيعتي وحبيبتي بعد....


شو تتوقعون راح يكون ردت فهل ساره بعد ماتشوف حاله فهد ؟
وهل راح تتخلى عن خالد عشان فهد ؟
وشو اللي بيصير في خالد ؟؟
وهل نوره راح تزوج عبد الله وتسعد معاه؟ 


جزء اثــنــى عــشـــر: 



راحت ساره غرفة فهد ويوم فتحت باب الغرفه استغربت شافت الاغراض طايحه والغرفه متبهدله وكانت خابفه بنفس الوقت وشافت فهد لاول مره ساره تشوف ريال هالطريقه فهد كان منهار وكان قاعد بالظلمه شافته من بعيديوهو يالبس على الارض ساره لاول مره فهد يكسر خاطرها .
ساره وقفت مكانها ماتعرف ش تسوي .الريم فتحت الضوء عشات الغرفه كانت ظلمه و سحبت ساره عند فهد.
فهد اول حس بالنور بغرفته عصب : نوره ليش فتحتي الليت قلت لج خليني بروحي.
الريم وهي تبتسم عشان تعرف ان فهد يوم بشوف ساره بيستانس: فهد شوفني؟
فهد : رفع راسه وشاف ساره واقفه عند الريم فتح عيونه واستانس وااااايد لان شاف حبيبته 
فهد وهو منهار وبصوت واطي : ساره 
ساره ماتعرف شو تقول بس هي زعلانه على حالة فهد نزلت راسها .
فهد وقف من مكانه : ساره حبيبتي انتي هني .
ساره تشوف فهد بس ما تقدر تحط عينها بعينه لانها تحس هي السبب في اللي يصير له .
فهد : ساره الله يخليج ساره لا تودريني الله يخيلج ساره 
ساره بتوتر : فهد ليش تسوي في عمرك جذي يا فهد
فهد : بسوي أي شي بس المهم انج تكونين لي ساره لا تحرميني من السعاده ولو لحظه عمري ما شفت السعاده من بعد امي الله يخليج لا تحرميني منها 
ساره دمعت عيونها : بس 
قاطعها فهد : بس لا تكملين اعرف انج بتقولين انج مخطوبه انا ما يهمني ساره انا أباج لي ساره ما اقدر اعيش بدونج والله اني اتمنى الموت ولا اشوفج لغيري .
الريم صاحت على كلام اخوها خافت انها تفقده .
ساره محتاره ماتعرف شو تقول .
فهد : ساره أنا فقدت امي وما حسيت لا بالحب ولا بالحنان ولا بالاهتمام ويوم شفتج حسيت انتي الوحيده اللي بتعوضني كل شي ساره عطيني الفرحه والسعاده ترى محد غيرج يقدر يعطيني الابتسامه الله يخليج يا ساره الله يخليج.
وراح فهد يراوي ساره أشعاره وكلماته اللي كاتبنه لها وشافت ساره الكلمات كلها باسمها وشافت على جدار الغرفه ديكور حلو باسمها وفي خاطرها تقول ( معقوله معقوله فهد يحبني لهالدرجه)
الريم : يالله يا فهد روح كل أي شي وخذ دواتك ترى حالتك صعبه 
فهد : لا ما ابي شي ما باخذ أي شي لين ماساره توافق علي تراها هي الهواء اللي اتفس فيه واذا تركتني راح اموت

ساره ما قدرت تستحمل هالموقف اكثر طلعت برع الغرفه ولحقتها الريم 
ساره ادمعت على فهد وعلى حالته
الريم والدمعه بعيونها وبحزن: ساره ترى هاي مب اول مره اللي اخوي يتعذب فيها 
ساره تشوف الريم .: بس انا مب قصدي اعذبه
الريم : ادري والله ادري بس ترى اخوي وايد متعذب واخاف عليه واخاف يصير له نوبه عصبيه ساره اخوي انسان طيب وخلوق وقلبه كبير وهاي مره الثانيه اللي حالته تكون جذي اول مره صارت له عشان فقد امي الله يرحمها وهاي المره الثانيه لأنه حس انه بيققدج.
ساره :معقوله يعني يحبني لهالدرجه بمستوى امه 
الريم تدمع : والله انا روحي مستغربه أول مره أشوف إنسان يحب بهالطريقه
الريم : ساره بقولج شي بس أتمنى إنج ما تزعلين مني
ساره : افا عليج يالريم وانا اقدر ازعل منج
الريم : ساره اذا انتي ماخذتي اخوي صح انج بتتهنين ويا خالد بس اخوي (تصيح ) اخوي يمكن ينهار وعادي والله يتينن ويموت وفهد كافي انه فقد امه وابوه واذا فقدج ماعرف شو بيصير فيه .
ساره : بس خالد
الريم : على الاقل خالد اذا فقدج بيكون عند ام وابو وخوات ماشاء الله يعني بيحس بفقد انسانه وحده واكيد حالته بتكون صعبه بس هو مب مريض نفسي مثل اخوي اما لو فهد فقدج راح يخسر كل شي لانج الامل الوحيد بحياته واذا صار له شي انا بعد بتعذب وبتخبل لأن اذا اخوي صار له شي بكون وحيده لا ام ولا ابو ولا اخو يعني كلنا راح ندمر 
ساره شافت الدموع بعيون الريم ومسكت ايد الريم وبحزن: بس قلبي يالريم قلبي مع خالد
الريم : صدقيني حب فهد راح ينسيج كل شي فهد يموت فيج
ساره :بس كيف اعيش مع انسان ما احبه 
الريم : يمكن بتحبينه مع الأيام

ساره ماتعرف شو تقول وراحت البيت وهي تفكر 
معقوله تدوس على حبها لخالد وتزوج فهد عشان الشفقه وعشان حالة الريم بس كلام الريم منطقي لان اذا ما تزوجت فهد هو راح يدمر كافي انه يتيم يعني بتبني سعادتها على دمار وحزن عائله ثانيه وهالعايله هي عايله اعز انسانه عايله الريم صديقه طفولتها .

راحت ساره البيت وهي زعلانه ومتضايجه وتفكر في فهد وبنفس الوقت تفكيرها في خالد وماتعرف شو تسوي تختار منو ؟؟قلبها او عقلها راحت عند امها عشان تقولها السالفه وشافت امها قاعده تتكلم في التلفون مع ام خالد فانتظرت لين ما تخلص سوالفها ولين ما تصك وبعد ما بندت ام ساره التلفون شافت ساره سرحانه ومتضايجه .
ام ساره وهي تصد لساره : سار ه يمه شو فيج حبيبتي ؟
ساره كانت منزله راسها يوم سمعت امها تناديها رفعت راسها وبحزن: امايه عندي سالفه واااايد مهمه وماعرف شو اسوي ؟
الام : باسم الله عليج شو فيج يا بنتي قوليلي .
ساره قالت لامها السالفه كلها وبالذات سالفه فهد وحالته.
ام ساره تتنهد : ااااااااااه يا بنتي حالتج صعبه المهم انتي شو تبين .
ساره بنبره كلها حزن وضيق :امي انا احب خالد تعرفين هالشي وخالد بعد يحبني بس ( ساره دمعت ) بس فهد حالته اصعب والله يا امايه عمري ما شفت ريال حالته مثل حالة فهد والله يكسر الخاطر
ام ساره : يعني انتي تبينه عشان الشفقه.
ساره : امي انا اذا ما تزوجت فهد راح اخسر كل شي .
ام ساره بتعجب: كل شي ليش يعني ؟
ساره :اولا اذا ما تزوجت فهد راح يهدم حياتي مع خالد ويخلي حياتنا جحيم وحرام خالد ما يستاهل هالعيشه ثانيا فهد فيه نوبه عصبيه واخاف يصيره شي واكون انا السبب وبعدين الريم الريم يا امايه هي اعز ما املك بخسرها لانها ماراح تسامحني اذا صار في اخوها شي وكافي انها يتيمه .
ام ساره :والله يا بنتي كلامج منطقي بس كيف بتعيشين ويا انسان ما تحبينه .
ساره والدمعه بعيونها : اعرف اني ما احبه ولا بحبه في حياتي لان قلبي لخالد بس على الاقل افتك من هالمصايب .
ام ساره بتردد: وخالد شو راح يكون موقفه اذا عرف انج بتكونين لفهد.
ساره وهي تصيح وحاطه ايدها على خدها : ااااااااااااه يا امايه اعرف اعرف ان خالد بيكرهني بس انا شو اسوي والله اني خايفه على حياة خالد اكثر من كل شي واخاف اذا تزوجت خالد فهد عادي يذبحه وانا عندي اني ما اتزوج خالد ولا اني انحرم من شوفت خالد .
ام ساره راحت عند ساره وتمسح على جتفها : بس يا امايه بس لا تسوين في عمرج جذي الله بيكون وياج .
ساره : بس شو اقول حق خالد وخالتي ونوره كيف اواجهم يا امايه .
ام ساره : ان شاء الله بتفهمون 
ساره : يمكن الكل يتفهم بس خالد .
ام ساره : خالد بيعرف انج تخافين عليه وعلى حياة فهد اللي هو اصلا محتاج للحنان والحب اكثر من خالد لان خالد الحمد لله عنده خوات ووالدين بس فهد يحليله يتيم .
ساره تشوف امها : يعني انتي موافقه اني اتزوج فهد
ام ساره : والله يا بنتي أي شي يسعدج موافقه بس ترى فهد يكسر خاطري وهو اكيد ما بيزعلج في شي لانه يموت فيج ثانيا حرام فقد امه وابوه وماعنده حد بالدنيا واذا فقدج يا بنتي راح يخسر كل شي لانه ما حب غيرج ومثل ما تقولين ان اليوم يتله نوبه عصبيه فمابالج اذا ماتزوجتيه .
ساره يعني يا امايه انتي من رايج اني اتخلى عن خالد واتزوج فهد
الام : والله ما عرف شو اقولج لان خالد بعد ولد اختي 
ساره : والله ماعرف شو اسوي يا امايه بس أنا ما أحب فهد انا يا مايه أحب خالد .
الام : صلي استخاره يا بنتي وأي شي الله كاتبنه راح يصير

ساره ماقالت شي كل اللي سوته راحت غرفتها عشان تفكر بالسالفه وكيف تقول لخالد وهي كيف بتعيش ويا انسان تزوجته يمكن عشان خوفها على خالد او يمكن عشان الشفقه لا اكثر مع ان فهد الف بنت تتمناه جمال واخلاق وعلم . 


اما نوره فعرفت من اخوها ان يوم الخميس خطبتها يعني بعد يومين وراحت تقول لساره عشان تروح وياها تشتري لها فستان لأن وايد ناس بيون حفلتها طبعا نصهم من أهلها والنص الآخر من أهل عبد الله نوره قاعده تتصل في ساره : الو سارونه
ساره تعبانه وبصوت واطي : هلا نوره
نوره : شو فيج ساره ؟
ساره : لا مافيني شي بس ممممممممم فيه نوم
نوره : اكيد ما فيج شي ترى صوتج ما يسر
ساره : مافيني شي 
نوره :زين ساره مممممممممممم ( مستحيه )ترى بعد يومين خطوبتي ان شاء الله 
ساره : والله ؟
نوره : هي والله 
ساره : بس انتي ما شفتي خطيبج كيف بتاخذينه
نوره : اولا خالد وااايد يمدح أخلاقه وشخصيته وأنا صليت استخاره وارتحت الحمد لله.
ساره : بس لازم تشوفينه ترى هذا من الدين بعد تشوفينه طبعا النظره الشرعيه 
نوره : هي ادري شوفي باجر عبد الله بيي وبشوفه وبيشوفني طبعا مع وجود ابويه واخويه وبعد باجر خطوبتي 
ساره : والله يمكن تشوفينه وما يعجبج
نوره : ساره تعرفيني انا ما همني جمال الشخص كثر همي لاخلاقه ولدينه.
ساره : أونه انتي ما تهتمين بالجمال 
نوره : ههههههههههههههههههههههه
ساره : نوروره تخيلي خطيبج عبد الله يطلع عبد الله فارس احلامج اللي صلح سيارتج
نوره : الله رووووووعه اتصديقين صدق بكون اسعد انسانه اذا تزوجت عبد الله اللي شفته ذيج المره ماشاء الله عليه غاااااااوي
ساره تضحك : ههههههههههههههههههههه
نوره : بلاج تضحكين شو قلت نكته
ساره : والله اضحك عليج .حشى توج تقولين ان ما يهمج جمال الشخص والحين قاعده تمدحين بجمال الريال 
نوره طلعت لسانها : ههههههههههههههههههههههههه
نوره :زين ساره متى بنروح عشان اشتري فستان لخطوبتي 
ساره : أي وقت تبين حبيبتي 
نوره : شو رايج اليوم لان باجر عبد الله بيي واخاف اشوفه واتخبل عليه بعدين ما اطلع من البيت 
ساره تضحك : هههههههههههه حشى فضحتينا شو ماشايفه خير
نوره : لا مب جذي بس يعني اخاف يكون غاوي واتخبل عليه
ساره : ممممممممممممم شوفي انا عادي اليوم بروح وياج المركز اللي تبينه بس خالد بيوافق انا نروح بروحنا
نوره : ليش ما يخلينا ترى نحن كذا مره سرنا المركز بروحنا ثانيا نحن نروح للضروره مب يعني للمغازله ونحن محترمات متحجبات ولانحط حتى كحل بعيونا .
ساره : هي ادري بس ذيج المره خالد وافق عشان ماكان بايام الاجازات يعني مب زحمه بس اليوم الاربعاء يعني زحمه
نوره : والله ما دري اذا هو بيي ويانا كيفه 
ساره : شو ايي ويانا نحن بنشتري فساتين 
نوره : تعرفين شو 
ساره : شو 
نوره : انا برمس خالد وبشوفه شو يقول اوكي وبرد عليج 
ساره : اوكي اترياج

راحت نوره عند خالد عشان تستأذن منه اعشان تطلع مع ساره شافت خالد قاعد في الحديقه يشرب الشاي .
نوره راحت عنده : خلووووووووووووووود
خالد يشوف نوره من طرف عينه : اييييه احترمي عمرج شو خلود اصغر عيالج انا قولي خالد
نوره :اوووه سوري اخوي العزيز خالد
خالد : أيوه جذي أباج نعم يا نوره شو طلباتج اللي ما تخلص
نوره : افا انا طلباتي ماتخلص من كثر ما أطلب منك ألحين 
خالد : يالله بسرعه خلصيني شو تبين 
نوره (بتردد): مممممممممممممممم انا وساره بنورح ستي سنتر او أي مركز عشان اشتريلي فستان لخطوبتي 
خالد : ويا منو
نوره : بس انا وهي 
خالد : لا ما شي اليوم عطله وزحمة شباب 
نوره : زين بتي ويانا
خالد : لا اليوم ربعي عازميني ما اقدر 
نوره : زين شو أسوي يعني ما اتسوق عشان محد بيي ويانا
خالد : لو يوم ثاني يمكن بس اليوم زحمه 
نوره تمسك ايد اخوها : تكفى خالد وافق شوف نحن بنروح العصر وبنيي الساعه 7 يعني ما بنتأخر يالله خالد
خالد : اممممممممممممممممم اذا بتروحون العصر اوكي ماعندي مانع بس لاتتأخرون 
نوره : فديت اخويه والله ..ربي لا يحرمني منك
خالد يبتسم : ولا منج يا نوره 
نوره قبل ماتروح خالد نادها 
خالد : نوره 
نوره تصد لخالد : نعم يا اخويه
خالد بابتسمامه : سلمي على الحبيبة
نوره ابتسمت : افا عليك يوصل ان شاء الله 

راحت نوره واتصلت في ساره عشان تقولها انهم بيطلعون والعصر طلعت نوره ويا ساره عشان يشترون الفستان
نوره لاحظت ان ساره اليوم هاديه وسرحانه مب مثل عادتها 
نوره وهي تشوف ساره صاده صوب جامه السياره : ساره شو فيج 
ساره بحزن: مافيني شي
نوره : شو ما فيج شي وانتي ما تتكلمين وكله سرحانه وهاديه 
ساره تصد لنوره : مافيني شي بس اليوم شوي تعبانه مصدعه
نوره : والله ليش ما قلتيلي جان خليتج ترتاحين وخذيت هند مع اني ما احب اطلع وياها 
ساره : لا لا عادي حبيبتي احسن طلعت شوي اغير الجو 

وراحو ساره ونوره عشان يتشرون وطبعا مثل ما قالت نوره لخالد الساعه تقريبا 7 ونص ردو البيت بعد ما اختارت نوره الفستان وساره بعد خذت فستان بس واااايد بسيط بس كان يجنن.

ساره كانت فرحانه وايد عشان نوره بنت خالتها بتنخطب بس بعد كانت متضايجه عشان سالفتها ويا فهد وكيف تواجه خالد واهله وهل ترفض فهد أو توافق عليه ..

اما هند فكانت زعلانه لأنها ماتعرف عن سالم شي من بعد ما طلبت منه الزواج والمشكله انها تحبه وااايد وما تقدر تتخلى عنه وهي متضايقه رغم خطوبت اختها راحت اتصلت في ربيعتها منى عشان تلقى وياها الحل ..
هند قاعده تتصل في منى 
هند والحزن بنبرة صوتها : منى اشحالج 
منى : بخير الله يعافيج . هند شو فيج ليش صوتج جذي
هند : كيف تبين يكون صوتي وانا من مده ماسمعت صوته 
منى : قصدج منو ؟
هند ( تتدمع ) منو غيره سالم اكيد 
منى : ليش بعده ما خطبج ولا كلمج
هند : لا ولا شي مطنشني اخاف يا منى ما يخطبني وكل الكلام اللي قالي يطلع جذب.
منى : شو فيج متشائمه لا ان شاء الله خير ...ثانيا اذا ماخذتيه عادي شي الف واحد غيره 
هند : لالا لا ما ابي غيره يا منى انا عرفت إني مغرمه في سالم يوم ابتعد عني والله ما اقدر بدونه صدق حبيته 
منى تضحك : ههههههههههههههههههه والله كبرتي يا هند وحبيتي 
هند بغضب: ليش حرام الحب حقي وانا مب صغيره لاتنسين إني بالثانويه العامه 
منى: ما قلت شي زين كلتيني 
هند : شو اسوي الحين
منى : شوفي اذا هو صدق يحبج اكيد بيخطبج 
هند : هو دوم يقولي انه يحبني 
منى : خلاص عيل لاتخافين هو يمكن قاعد يكلم اهله عشان ايي يخطبج .
هند : والله يعني تتوقعين جذي السالفه
منى : ان شا ءالله تكون جذي السالفه بس انتي لاتحاتين ولازم تستانسين عشان خطبت اختج
هند : انا ما افكر الا بسالفتي ونوره على هواها 
منى : افا يعني مب فرحانه لاختج
هند ( بغرور ) ليش أستانس عادي لاهي اول وحده اتزوجت ولا اخر وحده وانا اصلا ما احب جذي زواج.. انا أحب أتزوج عن قصة حب 
منى : يالله عليج يالرومانسيه 
هند : هي طبعا 
منى : زين بخليج حبيبتي ألحين بطلع ويا امايه اوكي 
هند : اوكي انا بعد بخليج عشان اشوف نوره واشوف فستانها 
منى : اوكي مع السلامه 
هند : بحفظ الله 

هند كانت للأسف متيمه في حب سالم اللي ماغاب عن خيالها ابدا اما سالم فهو قاعد يلعب ويا كل بنت وما خلا وحده ما كلمها وهند تتحرى انها الاولى في حياته .

وراحت هند عند نوره عشان تشوف فستانها.
هند تدور في الأكياس ونوره تشوفها بتعجب 
نوره : ايه سلمي عفان الله بعدين دوري 
هند : الحين انا مب متفيجتلج وين الفستان ابي اشوفه
الام قاعده عند نوره : عفان الله ما شايفه خير
نوره : الفستان في الكيسه الحمراء 
هند تفتح الكيسه وتشوف الفستان وهي ماسكه الفستان وتشوفه .
هند : وااااااااااااااااااااااااو الفسان وااايد حلو وموديله حلو بعد
نوره : اول مره يا هند تمدحين شي اشتريه 
الام : ههههههههههههههههههههههه
هند : لا صدق هالمره وااايد حلو اقول ما شتريتي لي شي
نوره : تدور في الأكياس : ممممممممممممممممممم هي اشتريت عطر 
هند بعصبيه: شو أبي في عطر خلي حقج 
نوره تشوف هند : ليش شو تبين بعد . وبعدين انتي ما قلتيلي أشتريلج شي
هند بغضب: وليش ما اشتريتيلي فستان حقي ولا ناسيه اني اختج
الام انقهرت من كلام هند : هند بلا حركات نوره قالت لج تعالي اشتريلج فستان بس انتي قلتي انج مب متفيجه يعني غلطتج
هند : انزين ما تقدر تشتريلي شي بدوني يعني 
نوره : لا حبيبتي اخاف اشتري شي وما يعيبج 
هند وهي تهفهف : اففففففففففففففف خلا أسير فوق أحسلي بدل الهجوم اللي مسويلي اياه 
نوره : هي احسن لاتخربين فرحتي يالله روحي 
راحت هند وهي منقهره وااايد اما نوره وامها فكانو فرحانين ويتكلمون ويا بعض . 


وفي يوم الثاني اللي هو احلى يوم عند نوره لانها بتشوف خطيبها عبد الله اللي عمرها ماشافته وكانت مستعيله تبى تشوفه بس عشان تبى تعرف هل هو عبد الله اللي كانت صدق معجبه بشخصيته ووسامته وكانت وااايد خايفه من هاليوم وهي متوتره بالغرفه وحاطه صبعها في فمها دخل عليها خالد .
خالد : هلا والله بالعروس 
نوره متوتره وماردت على خالد
خالد ( يبتسم ) وراح قعد عند نوره عالسرير : شو فيج اختي خايفه تقولين نتايج الثانويه العامه
نوره : والله حتى في الثانويه العامة ماكنت جذي متوتره وخايفه
خالد : ههههههههههههههههههههههه انزين ليش هالتوتر كله .كل هذا بس عشان بتشوفين احم احم عبد الله 
نوره استحت : بس خالد عاد لاتزيدني توتر ترى اللي فيني مكفيني 
خالد يضحك : الله عليكم يالبنات والله انكم سوالف
نوره تطالع خالد : ليش تضحك وشو السوالف اللي علينا
خالد قام من عندها ووقف ويشوفها وهو مبتسم : لا بس اقول بعض البنات يعني أو أغلبيتهم في الخطوبه يالله كيف يستحون وأصواتهم ما تطلع من الحيا وفي الملجه يالله انواع الغزل والحب والطاعه كل أوامر الريال تنفذه الحرمه في الملجه وبرقه طبعا ..وفي العرس يالله عالعرس بس شهر أو شهرين بالكثير ومخالب المرأه كلهم يظهرون من طولت اللسان ومن العناد ومن حب التحكم اعوذ بالله .
نوره بقهر : هالكلام لكم انتو يالشباب اللي كل طلباتنا في الخطوبه أو الملجه اوامر والوعود وبعدين بعد ما تضمنون انا حقكم خلاص ما شي هالوعود ماتنفذون ولا وعد .
خالد يشوف فوق : اممممممممممممم مب كل الشباب نفس الشي
نوره : ولا كل الحريم نفس الشي
خالد : خلاص تعادلنا يا حلوه بس لا تبلعينا عاد.. والله يعين عبد الله عليج .
نوره : ليش ان شاءالله اصلا ما في احسن مني لا في الدلال 
ولا ( بدلع) في الجمال .
خالد ياخذ المخده ويفر على ويه نوره : يالله عاد ادلعت الحين 
نوره : ايه خربت شعري
خالد : تقولين الحين الريال بيشوف شعرج اصلا هو بيدخل بيشوفج النظره الشرعيه يعني بحجابج وطبعا اطلعين ويهج بدون مكياج 
نوره : ادري أصلا متى طلعت انا جدام الرياييل بالمكياج.
خالد : هي جذي اباج يالغاليه .
( ورن موبايل خالد وكان المتصل عبد الله لانه الحين هو ياي ويا اهله عشان يشوفون نوره )
خالد :نوروره قولي منو المتصل 
نوره: منو 
خالد : خطيبج جنه الحين ياي 
نوره أول ما سمعت ان عبد الله ياه على طول اتوترت ووقفت من مكانها وتمت تتحرك يمين ويسار .
وخالد أول ماشافنوره تم ميت من الضحك : ههههههههههههههههههههههههههههه
نوره : هي هي شو عليك اضحك علي (نوره وهي تدز خالد عشان يطلع برع غرفتها) خالد قوم اطلع روح عند الريال وخلني بحالي 
خالد وهو يبتسم : زين زين بطلع بسير عند احم احم.. 
نوره بعد ما طلعت خالد كانت خايفه وااايد ومتوتره لان ياي هاليوم اللي تشوف عبد الله .

وراح خالد يستقبل عبد الله وأهله وشاف عبد الله ودخلاه في الميلس 
وطبعا فرحة خالد كبيره لان عبد الله صديقه من الطفوله.
وبعد مادخل عبد الله واهله الميلس راح ام خالد تسلم عليهم وبعدين راحت فوق عند نوره عشان تقولها تنزل .
ام خالد: نوره يمه حبيبتي وينج
نوره وهي متوتره واقفه مكانها : هلا امي انا هني
ام خالد : يالله يا نوره ترى عبد الله واهله تحت وبالذات عبد الله ياي يشوفج 
نوره بتردد: ها..ممممممممم .. يشوفني
الام : هي يا بنتي يشوفج يالله بلا دلع ونزلي طبعامع الشيله والعيايه اوكي 
نوره : اكيد طبعا امايه 
الام : يالله نترياج تحت 

نوره راحت لبست وتغطت وما طلعت الا ويها وطبعا بدون أي مكياج وهي وااايد متوتره ونزلت تحت وانتظرت خالد عشان ياخذها للميلس لانها تحس ان ريولها ما تقدر تشيلها .
خالد ياي عند نوره وهو مبتسم : ها يالغاليه يالله ندخل
نوره ماسكه ايد خالد : والله خايفه
خالد : والله كأنج داخله الحرب
نوره : اصعب من الحرب
خالد يالله لا تتفلسفين وايد يالله ندخل .

خالد فتح الميلس ويا نوره.. عبد الله كان قاعد وأول ماشاف نوره وقف من مكانه وفي خاطره يقول ( واخيرا شفتج يا بعد عمري )
نوره كانت منزله راسها من الحياء وبعدها ماشافات عبد الله .
يت ام خالد وخذت نوره عشان تسلم على ام عبد الله وابوه .
ونوره طول الوقت منزله راسها وتبى تشوف عبد الله بس ما تقدر لانها مستحيه وبعد ما سلمت نوره على ام عبد الله وحبت راسها وتمت تشوف الام وهي مبتسمه ومستحيه .
وخالد شاف ان نوره مطنشه عبد الله ولا سلمت عليه ولا شافته وعبد الله بعده واقف مكانه .
خالد : نوره حبيبتي تعالي سلمي على اللي بيكون ان شاء الله ريلج المستقبلي 
نوره كانت منزله راسها ويوم طلب منها خالد انها تشوف عبد الله نوره تمت ترفع راسها شوي شوي ويوم رفعت راسها وحطت عينها بعيين عبد الله فتحت عيونها من الصدمه وحست ان قلبها بيوقف من الصدمه وطبعا الصدمه لان عبد الله اللي ياي يخطبها هو نفسه اللي كانت تتمناه هو اللي شافته في البنك واللي صلح سيارتها هو نفسه اللي كانت معجبه فيه واول ماشافته استحت ويها احمر ونزلت راسها مره ثانيه بس في قلبها شي ثاني لانها صدق كانت ميته من الوناسه .
عبد الله وهو مبتسم يشوف نوره وتعجبها : اشحالج يا نوره 
نوره منزله راسها وبصوت واطي وبرقه : تمام الله يعافيك 
خالد : عبد الله اقعد يالغالي ليش واقف
عبد الله صد لخالد وابتسم وقعد عالغنفه وحتى نوره بعد قعدت وعبد الله كان مجابل نوره وهو يشوفها منزل راسه بس بس رافع عينه أما نوره فطول الوقت مستحيه ومنزله راسها وكل ما يكلمها عبد الله هي ترد بتوتر .
ابو عبد الله يكلم ابو خالد : خلاص عيل يا بوخالد ان شاء الله الخطبه باجر .
ابو خالد : ان شاء الله على بركة الله
ام عبد الله : اقول يا ام خالد متى تبون الملجه 
ام خالد : والله لين الحين ما حددنا بشوف راي البنت 
ام خالد تصد لنوره : ها يا نوره متى تبين الملجه 
نوره منزله راسها وبرقه صوت : ما دري يا امايه اللي تشوفينه 
عبد الله طول الوقت وهو يشوف نوره ويبتسم من حيائها ورقتها .
ام عبد الله تشوف ولدها عبد الله : يا عبد الله متى تبى الملجه ؟
عبد الله في خاطره ( ابي اليوم قبل باجر ): اممممممممممممممم تقريبا بعد شهرين زين 
نوره اول ما سمعت شهرين صدت لأمها وراحت تصاصرها : امايه شو بعد شهرين لا توافقين اصلا 3 شهور ما تكفي حق التجهز والاستعاد .
ام خالد : اوكي 
ام خالد : شوفي يا ام عبد الله شو رايج بعد 5 شهور 

عبد الله فتح عيونه اوف يا عمتي وااايد 5 شهور 
ام عبد الله تبتسم : تعرف يا ولدي البنت يوم تبي تعرس اقل شي يبالها 3 شهور لين تجهز 
عبد الله : زين يا عمتي خليها 3 شهور 
ام خالد تشوف نوره : ها يا بنتي موافقه على 3 شهور 
نوره : 3 شهور احسن من شهرين خلاص اوكي 
عبد الله استانس يوم نوره وافقت 
والكل استانس وباركو لبعض عشان هم الحين خلاص راح يكونون أهل أما نوره فستأذنت وطلعت بعد ما سلمت على الكل وبالذات عبد الله اللي طول الوقت وهو مبحق فيها ومستانس وينتظر متى 3 شهور يمرون .
نوره بعد ما طلعت من الميلس حست عمرها شوي بطير من الفرحه لان هذا عبد الله اللي كان في احلامها ورقظت في غرفتها عشان تكلم ساره .
نوره وهي منسدحه على السريروبصريخ: الو سارووووووه 
ساره : باسم الله شو فيج ينيتي 
نوره : ساره باركيلي 
ساره :الف مبروك شو عالخطبه صح 
نوره : لا مب بس على الخطبه ساره تعرفين منو طلع عبد الله اللي ياي يخطبني اليوم 
ساره : منو يعني 
نوره : عبد الله اللي ذيج المره صلح سيارتي واللي كنت معجبه فيه تذكرينه 
ساره : مممممممممممم هي فارس احلامج
نوره : هي هو الله يا فرحتي اليوم
ساره استانست : فديت عمرج والله واخيرا تحقق حلمج الف مبروك والله تستاهلين 
نروه : الله يبارك فيج يالغاليه وعقبالج
اول ما سمعت ساره كلمه عقبالج حست بالحزن تذكرت بلاوي فهد واتذكرت حبها لخالد .وسكتت
نوره : بالاج سكتي يعني اونج استحيتي 
ساره : نوره يوزي من سوالفج 
نوره : اوكي ساره انا ألجين بنزل عند امايه زين 
ساره : صبري ما قلتيلي شو اتفقتوا
نوره : ممممممم تعالي اليوم بقولج
ساره : لا اليوم ما أقدر امايه تباني اطلع وياها 
نوره : خلاص باجر تعالي الظهر 
ساره : باجر خطبتج ان شاء الله 
نوره : زين شو يعني ترى الكوافيره بتي بيتنا بتسويلي شعري وبتمكيجني ومره وحده بتمكيجج 
ساره : ما يحتاي انا 
نوره : لا شو مايحتاي ترى وايد ناس يمكن ايون 
ساره : ممممممممممم اوكي خلاص ان شاء الله باجر بيي بس لازم تخبريني شو صار اوكي يالعروس 
نوره أول ما سمعت العروس ويها احمر : اوكي حبيبتي
نوره : هي صح ساره قبل ما ابند لاتنسين تعزمين الريم على خطبتي باجر 
ساره : أصلا من غير ما تقولين اكيد بعزمها هاي الريم مب أي حد
نوره : يالله بدت ساره بالاسطوانه
ساره : ههههههههههههههه
نوره : خلاص يا بنت خالتي ألحين اسمحيلي بخليج اوكي 
ساره : اوكي غناتي 
نوره : سلمي على الريم واترياج باجر
ساره : الله يسلمج ويسلم غاليج ويالله روحي عند امج لا تتأخرين عليها.
نوره : اوكي حبيبتي مع السلامه 
ساره : مع الف سلامه 


راحت ساره واتصلت في الريم عشان تعزمها على خطوبة نوره 
ساره : الو السلام عليكم
الريم : يا هلا والله وعليكم السلام 
ساره : اشحالج يالغاليه 
الريم : بخير يسرج حالي وينج يالقاطعه ؟
ساره : والله بالدنيا 
الريم : قطعتي عني من بعد سالفة فهد
ساره : تعرفين بعد كنت مستحيه أتصل فيج
الريم : افا ليش
ساره : لاني أحس انا السبب في عذابج انتي واخوج فهد
الريم : لا يا ساره انتي مالج خص 
ساره بتردد: زين شو اخباره الحين من بعد ذاك اليوم شو بعده يحبني ولانساني 
الريم تتنهد : اااااااااااااااااااااااه أي نساج هو كل يوم اييب طاريج ويتكلم عنج ودايما يقولي اذا ساره ماتزوجتني أنا ما بعيش بهالدنيا والله ياساره قطع قلبي فهد
ساره اتضايقت يوم عرفت ان فهد بعده مصر عليها .
ساره : والله ماعرف شو اقولج
الريم : الحين خلينا من سالفة فهد شوي وخبريني متى خطبة نوره 
ساره /: أصلا انا متصله عشان أعزمج على خطبة نوره باجر ان شاء الله 
الريم : ماشاء الله باجر والله زين زين يالله بالبركه
ساره : الله يبارك فيج يالغاليه بس عاد لا تنسين تنورينا باجر واتين 
الريم : افا عليج وانا أقدر ما ايي 
ساره : هي فديتج تعالي باجر من وقت زين 
الريم :خلاص يالغاليه باجر بيي عندكم تقريبا العصر بعد ما أتلبس بيي بيت خالتج اوكي 
ساره : اوكي اترياج
الريم : ان شا ءالله ولا تعالي سارووه
ساره : نعم 
الرمي : أي لون فستانج 
ساره : مممممممممم ما بقولج تعالي باجر وشوفيه 
الرمي : يالله عاد قوليلي 
ساره : اسفه ما بقولج تعالي باجر وشوفيه 
الريم : زين ساره والله براويج 
ساره تضحك : والله بعد تعرفين تهددين يا الريم 
الريم : هي طبعا 
ساره : يالله عن إذنج بروح عند امايه عشانها تباني اطلع وياها
الريم : اوكي يا ساره يالله روحي عند امج
ساره : شز زعلتي يا الريم 
الرمي : لا غناتي ما أزعل من اختي وربيعتي وعمري كلها 
ساره : الله الله عالكلام 
الريم : عشان تعرفين غلاتج عندي
ساره : فديت عمرج والله لايحرمنا من بعض 
الريم : امين يارب العالمين 
ساره : اوكي حبيبتي من رخصتج 


طويللل الجزء 

تتوقعون ساره بترضى على فهد وبتزوجه؟؟
وحياه نوره تتوقعون بتكون سعيده؟ 
وهند شو بيكون مصيرها ويا سالم ؟؟
والريم هل بيكون لها أحداث بعد؟؟ 


بعد حفلة نوره الكل كان مستانس لان صدق كانت الحفله روعه وأكثر وحده كانت طايره من الفرح هي أكيد نوره لانها انخطبت من الانسان اللي كانت معجبه فيه من أول يوم شافته ..


وفي يوم الثاني كانت الريم قاعده تقص أظافرها في الصاله ومعاها فهد اللي كان قاعد على الغنفه ومنزل راسه وماسك ايدينه وكان صدق حزين .شافته الريم وحست ان اخوها في شي وانه متضايق .

الريم وهي صاده لفهد : فهد اخوي شو فيك ؟ 
فهد اللي كان منزل راسه رفع راسه وشاف الريم وتنهد : ااااااااااااااااه يالريم .
الريم : بسم الله عليك من الآااااااااه يا اخوي ... شو فيك ليش زعلان .
فهد ونبرة صوته كلها حزن : اقول الريم شو أخبار ساره من مده ما أعرف عنها ؟
الريم : والله ساره الحمد لله تمام بخير
فهد : اقول الريم ساره ما قالت شي عن سالفتي 
الريم : أي سالفه يا اخوي 
فهد : أي سالفه بعدغير سالفتي.
الريم : قصدك يا اخوي سالفة طلبك لساره وطلب زواجك منها .
فهد : هيه طبعا 
الريم : ما رمستني عن هالسالفه.
فهد راح عند الريم وقعد عندها: اقول يا الريم 
الريم : هلا يا اخوي 
فهد: اتصلي في ساره وقوليها اذا هي فكرت بالزواج مني.
الريم : ان شاء الله يا اخوي بتصل فيها بس ( بتردد) واذا رفضت ؟
فهد وقف من مكانه وعصب : اذا رفضت قوليلها والله وأنا على قد تهديدي اذا رفضت قوليلها انها راح تنحرم من اغلى ناسها اللي هم امها وخالد والله لأخلي حياتهم عذاب مثل ما حولت حياتي الى عذاب .
الريم شافت عصبية اخوها وخافت عليه : فهد شو فيك اخوي توك هادي ..أنا ما قلت هي بتقول جذي ..اقول اذا قالت .
فهد : اذا قالت قوليلها هالكلام .
الريم : يعني يا فهد حتى لو تزوجتها بيكون حب من طرف واحد .
فهد : ما يهمني اذا هي ما تحبني اهم شي انها تكون لي وملكي ويمكن يوم من الايام اخليها تحبني .
الريم : والله ماعرف شو اقولك يا فهد بس فالك طيب الحين بتصل فيها 
فهد : اوكي يالريم اتصلي فيها الله يخيلج وانا الحين بروح غرفتي وردي علي اذا كلمتيها اوكي 
الريم" ان شاء الله يا خوي انت روح ارتاح
فهد بنبرة ضيق: راحتي ويا ساره .. ما بشوف الراحه الا وياها 
الريم : ساكته .
راح فهد غرفته ...أما الريم راحت اتصلت في ساره.

ساره كانت يالسه في الكرسي الهزاز وسرحانه ورن موبايلها وشلت الموبايل .
ساره : الو 
الريم : هلا بربيعتي وحبيبتي ساره.
ساره ابتسمت ابتسامه رقيقه : هلا فيج يالريم يا الغاليه .
الريم : شو قاعده تسوين يا ساره؟
ساره : ما قاعده اسوي شي ...ملانه 
الريم : أقول ساره بقولج شي بس لا تضايقين .
ساره : خير يالريم شو فيج 
الريم : خير بويهج ..( بارتباك ) ابي اقولج شو سويتي عن سالفة فهد 
ساره رفعت حاجبها وعصبت : أي سالفه ؟
الريم : طلب فهد الزواج منج 
ساره : الريم فهد اللي طلب منج الاتصال صح ؟
الريم بتردد : هيه 
ساره : شو قالج فهد يالريم ؟
الريم : فهد قالي اتصلي في ساره وقوليلها اذا هي موافقه انها تزوجني ولا لاء؟
ساره بغضب: والله هو يعرف اني ما اباه .
الريم : هي يعرف بس فهد يموت فيج ويعرف ان الحب من طرف واحد وهو راضي بهالشي
ساره : واذا قلت اني ما ابيه وما ابي اتزوجه ؟
الريم : الصراحه يا ساره هو قالي اذا ساره رفضت قوليلها اني راح أحول حياتها الي جحيم واللي بتأذون أكثر شي هم .(خافت الريم تقول وسكتت)
ساره بعصبيه : هم منو ؟
الريم تبلع ريجها : هم امج وخالد ..اغلى ناسج.
ساره يوم سمعت امها وخالد حست ان شوي وبيغمى عليها 
ساره بعصبيه والدموع بعيونها: وليش يعذبهم هم مالهم خص ..هذا فهد ليش جذي يسوي فيه (صاحت ساره بالحيل )
الريم : ساره فديج لا تصيحين 
ساره : كيف ما تبيني اصيح يالريم اخوج معذبني يباني اتزوجه بغصب .. واذا ما تزوجته يبى يعذب اغلى ما املك اللي هم امي وخالد. 
الريم : يمكن هو قال هالكلام لانه معصب
ساره والدموع بعيونها : والله فهد يسويها ..لين الحين أتذكر يوم كان يبى يذبح خالد عند البحر ..
الريم ماتعرف كيف تهدي ساره : بس يا ساره لا تسوين في عمرج جذي
ساره بعصبيه شديده: والله يالريم اذا تزوجت فهد راح اخليه يتعذب اكثر والله لحول حياته الى جحيم راح يعرف ساره منو مثل ما هو بيحرمني من حب خالد راح اخليه يتعذب وبتشوفين وهو اللي بيطلب الانفصال بعدين 
الريم مستغربه أول مره تشوف ساره تهدد لان ساره انسانه خلوقه وطيبه : ساره شو قصدج 
ساره وهي تمسح دموعها : بتعرفين قصدي عدل مع الايام .. بس الحين كيف اواجه خالد وامه كيف كيف؟
الريم : شو رايج يا ساره نروح اليوم بيتهم وأول شي نتفاهم ويا نوره وبعدين ويا خالد 
ساره : الله يعيني من خالد والله اذا عرف خالد اني بتزونج فهد واني رضيت فيه اكيد بيكرهني هو بيتوقع اني احب فهد وو مايعرف اني يمكن اتزوج من فهد بس بدافع الشفقه ولاني اخاف على خالد وعلى امي .
الريم : الله كريم ..والله بيسهل علينا ..الحين يا ساره بخليج والمغرب تقريبا بنروح بيت خالتج اوكي 
ساره والدموع بعيونها : الله يعيني على هاليوم 
الريم: توكلي على الله 
ساره بحقد : عمري ماراح اسامح فهد .
الريم زعلانه من كلام ساره لان مهما كان هذا اخوها الوحيد بس تعرف ان ساره من حقها تعصب : اوكي ساره يالله مع السلامه
ساره بحزن: مع السلامه

صكت ساره من عند الريم وهي منهاره وحزينه لان اليوم آخر يوم بقصتها وحبها مع خالد والسبب طبعا فهد.

أما سالم فكان محتار هل يتزوج من هند لان يبى يفتك من حشرة امه ولأن سالم يبى يلعب ويستانس ويغازل على كيف كيفه وكان وياه ربيعه جاسم وهم كانو بالمطعم قاعدين يتغدون وجاسم مندمج بالأكل ..أما سالم كان يفكر بسالفته ..
شاف جاسم سالم واستغرب من سكوته: بلاك سالم .. شو تفكر فيه .
سالم رفع راسه وتم يشوف جاسم : ما بلاي شي .. بس قاعد أفكر .
جاسم : شو تفكر فيه ؟
سالم : عن سالفتي ويا هند ..
جاسم : ليش شو صار
سالم : تعرف ان امي تباني اتزوج لاني البكر يعني اكبر عيالها وانا اعترف اني مب صغير عمري الحين 26 فهي دوم تلح علي بالزواج والاستقرار .
جاسم : زين وشو المشكله 
سالم : المشكله اني ما ابي اتزوج عشان ابي العب واستانس .
جاسم وهو يفكر: ممممممممممممممممم ..زين اتزوج مثل ما قلت لك قبل (يفكر) شو اسمها ..
سالم : قصدك هند 
جاسم : هيه هيه هند اتزوجها واستانس مثل ما تقول انها على نياتها وينقص عليها بسرعه ما شي يا سالم الا هالطريقه..
سالم : هيه تراني افكر من الصبح بهالحل ..وافكر اني اتصل في هند عشان احدد اليوم االلي ايي واخطبها 
جاسم وهو يضحك : يا سلام ..بتطلع معرس يعني 
سالم : أي معرس .. هالزواج ما اعتبره زواج صدقي .. لاني ما اخترت الانسانه اللي حبيتها .. يعني لعب 
جاسم : يالله الله كريم .. عيل اتصل فيها ..واكيد البنت بطير من الفرحه مسكينه بتتوقع انك تحبها ما تعرف ان هالزواج لعبه بالنسبه لك .
سالم بخبث: ههههههههههههههههه طبعا لعبه.

سالم كان تفكيره كله باللعب وياالبنات مب الزواج عشان جذي فكر بالساذجه هند .. وهند طبعا ساذجه لانها صغيره وبعدها بسن المراهقه. 
في بتكم نوره .كان الكل متيمع عشان الغده 
كانت الام تجهز الاكل ونوره وياها .. اما هند قاعده تنتظر الغدى ومعاها خالد ... بعد ما الكل اتيمع على الطاوله الطعام .
الام : يالله سمو باسم الله وكلو 
هند وخالد ونوره : باسم الله 
هند : اقول يمه 
الام : خير يمه
هند : وين ابوي ابد ما نشوفه ولا تقولون عندي ابو
الام : ابوج تعرفينه كله مسافر ..لانه رجل اعمال ومصدر رزقه بهالسفر .
نوره : بس ملل والله كله مسافر ..انتي ما تملين يا امي ان ريلج ما يكون عندج .
الام : لا يا امي لاني اعرف ان هذا شغله وما اقدر اسوي شي . وبعدين ابوكم ايي كل شهرين مره .
خالد : وين يا امي يتم بس اسبوع ويروح 
الام : بعد احسن من ولا شي
خالد : ولا اخاف ( يبتسم ) متزوج من هناك وانتي خبر خير
الام ترفع حاجبها : وي باسم الله على ريلي .. لا تفاول يا خالد
نوره وخالد وهند : ههههههههههههههههههههههه
نوره : وي خافت على ريلها 
الام : طبعا اخاف عليه .. وانتي يا بنتي يوم بتزوجين بعد بتخافين على ريلج .
نوره ويها احمر وسكتت.
هند : ويييييييييييييييييييي شوفو ويهه نوره استوى احمر 
خالد (يضحك) ههههههههههههههه بلا ويهج تقولون عصير طماطه؟
هند : ههههههههههههههههههههههه
نوره معصبه : ايه عاد بسكم لا تحطون علي ..
خالد : زين زين خلاص ما بنزعلج مب عشان شي ..بس لانج بعد 3 اشهر ان شاء الله بتزوجين يا احلى اخت 
هند تشوف اخوها من طرف عينها : ايه لو سمحت بلا غلط 
خالد يصد لهند :ليش في شو غلطت يا انسه هند
هند تلعب في شعرها : لانك قلت انها احلى اخت .. وهالكلام غلط .لاني انا احلى وحده فيكم ..وجمالي ورقتي محد يقدر ينافسهم
خالد : يالله يالله ..منو انتي احلانا .. لا غلطانه انتي صدق حليوه بس مب احلى من نوره 
نوره مغمضه عيونها وبدلع : احم احم ..عندي محامي 
هند انقهرت : لا حبيبي انا احلاكم اصلا زين .
خالد : والله اتمنى يا هند ايي واحد ويخلصج من هالغرورو والكبرياء اللي عندج
هند : بالعكس بيزيدني حلا وغرور..لانه فخور انه اتزوج وحده مثلي.
خالد : بنشوف
الام : بسكم ..انتو داشين حرب .
نوره : هي والله اكثر اثنين يتضاربون هم هند وخالد
خالد : هاي اختج شايفه عمرها على فاضي
الام : زين يمكن تاكلون وانتو ساكتين 
هند : انا بسكت عنك يا خالد لاني يوعانه 
خالد : هئ هئ قصدج ما عندج رمسه 
هند صاده صوب ثاني ومنقهره وساكته
نوره : خالد بسك عاد .. اسكت عنها 
خالد : بسكت خلاص 


والعصر كانت هند تبى تنام ومسانده على السرير سمعت صوت موبايلها يرن .. وهند يوم شافت الرقم .فتحت عيونها على آخر حد
هند وهي مستغربه وبتردد: الو
سالم بابتسمامه :يا احلى الو 
هند : ما اصدق سالم 
سالم : هي سالم وليش مستغربه يا هند
هند : لاني قلت اكيد انت نسيتني 
سالم : افا وانا اقدر انساج بس الظروف يا هند..ليش اشتقتيلي يا هن
هند استحت وسكتت
سالم : ليش ساكته .. شو تستحين تقولين انج اشتقتيلي 
هند : انت تعرف ردي ومب لازم تحرجني 
سالم : خلاص ما بحرجج .. بس عندي لج الدليل اني ما نسيتج واني بعدني احبج 
هند : وشو الدليل ؟
سالم بخبث : الدليل على حبي لج هو اني بيي أخطبج من اهلج 
هند قامت من عالسريروبفرح وبتعجب :شوووووووووو 
سالم : شو فيج مستغربه .
هند : ما توقعت 
سالم : ليش ما توقعتي قلت لج اني احبج واباج.
هند وهي فرحانه وطايره من الفرح : والله احس كاني احلم 
سالم : والحلم راح يتحقق بس انتي عطيني يوم عشان اكلم ابوج
هند : ممممممممممممم شوف ابوي الحين مسافر اتريه يرجع من السفر
سالم : ومتى ان شاء الله بيرجع؟
هند : تقريبا بعد اسبوع ان شاء الله 
سالم : خلاص على خير ..
هند بخجل : ان شاء الله 
سالم : اوكي يا حبيبتي اخليج الحين واشوفج على خير 
هند : مع السلامه يا سالم 
سالم : بحفظ الله

هند كانت طايره من الفرح ..واخيرا حلمها تحقق .. وكانت تناقز على السرير وتغني وتصارخ . توقعت ان سالم يحبها وان حلمها تحقق وقصتها راح تكون مثل المسلسلات 
دخلت عليها نوره يوم سمعت صريخها .
نوره تشوف هند تناقز على السرير : ايه انتي شو فيج ينيتي 
هند وهي تناقز : هي ينيت .. ومن حقي
نوره مستغربه : زين شو فيج يالخبله
هند نزلت من عالسرير وراحت عند نوره : حلمي راح يتحقق 
نوره رافعه حاجبها : أي حلم .. ترى احلامج ما تخلص 
هند بدلع وبغرور: سالم اللي قلتي عنه انه يقص علي وما يحبني بس يبى يلعب علي 
نوره : شو فيه 
هند : اتصل فيه الحين عشان بيي يخطبني 
نوره استغربت وااايد : صدق هو قالج جذي
هند : هيه طبعا .. شفتي ان كلامج ما طلع صح 
نوره : شوفي يا هند بقولج شي
هند : بدت الفيلسوفه ..تفضلي قولي
نوره: الواحد يوم يكلم الوحده عن طريق المغازله .الاغلبيه منهم يقصون عليهم وما يتزوجوهم بالعكس ياخذون اللي يبونه ويروحون ويفرونها مثل الجلاب 
هند : بس هو غير
نوره : هيه غير عن هالنوع .. بس شي النوع الثاني اللي الشخص ياخذ الوحده عن طريق المغازله يعني عن طريق حراااااااام ويوم يتزوجها حياتهم ما تسمر .لان حياتهم كلها راح تكون بشك وبمشكال وواحد بالميه من هالنوع اللي حياتهم بتستمر عادي
هند : لا لا انا غير
نوره : على راحتج بس اقولج المغازله كيف .. لان هم اتزوجو عن طريق حرام وشي يغضب الله وانتي راح تشوفين هالشي
هند : بس سالم يحبني ويموت فيه 
نوره : حتى الشباب اللي تزوجو عن طريق المغازله كانو يحبون بس حياتهم ما استمرت لانهم بيتمون يشكون في كل شي .. لانهم يقولون مدام الوحده خانت اهلها اكيد راح تخون زوجها فهمتي علي
هندبعصبيه : ما ابي افهم شي.. كل اللي أفهمه ان سالم يحبني ويباني وانا احبه اوكي 

راح هند عن نوره وهي مصره بحب سالم لها 
..اما نوره فكانت خايفه على حياة اختها..
بعد مكالمة سالم ويا هند وتحديده موعد خطوبتهم .. هند كانت فرحانه وااااايد وحست ان حلمها تحقق .. وانها بتعيش أروع قصص الحب والغرام..

وفي المغرب راحت ساره بيت الريم عشان كلهم يروحون بيت نوره .. لان ساره راح تنهي آخر حلمها وعلاقتها مع خالد .. واول وحده راح تقولها عن انفاصلها عن خالد بسبب فهد هي نوره بنت خالتهم عشان تساعدهم شوي وتفهم اكثر وبعدين .. بتخبر خالد ..

في السياره ساره متوتره وخايفه والريم تشوفها.
الريم : ساره شو فيج ؟؟ ليش هالتوتر كله
ساره بضيق : أفكر يالريم كيف أواجه خالد اليوم 
الريم : هو اكيد بيفهمج .
ساره : لا لا لا ما بيفهمني ..اعرفه خالد .. (بحزن شديد) هو بيتوقع اني اخترت فهد لاني احبه ولاني ما ابي خالد.
الريم : لا ما اتوقع هو يفكر جذي.
ساره : ماعرف احس جذي .. الله يعيني على هاليوم .. صدق اصعب يوم بيمر بحياتي
الريم : الله يسهل علينا كل شي. ويسعدج يا ساره 
ساره باستهزاء : كيف أسعد وأنا مب مع اللي احبه.
الريم : سكتت ماعرفت شو تقول .

وبعد ما وصلو بيتكم نوره ..ساره نزلت من السياره أما الريم بعدها في السياره .
ساره وهي صاده للريم : الريم شو ما تبين تنزلين
الريم : لا بنزل بس بعد دقايق.
ساره : ليش 
الريم : بتصل في عفاف .متصله فيه الاف المرات وتوني اشوف رقمها .
ساره : ليش مساعه ماسمعتي يوم اتصلت 
الريم : لا ما سمعت لاني كنت حاطه موبايلي على السايلنت 
ساره : خلاص اوكي انا الحين بدخل بيتهم .. وانتي يوم تخلصين مكالمتج تعالي اوكي
الريم : اكيد بيي .. لا تخافين ماباخذ سيارتج.
ساره بابتسامه رقيقه: مممممممممممم يمكن بعد تاخذينها وتخربينها واخر شي تردين علي 
الريم : افا لهالدرجه انا نذله يعني
ساره : ههههههههههههههه من زمااااااااااااااان 
الريم : هههههههههههههههههههه زين ساروه براويج
ساره : اقول بلانا مثل الهنود واقفين برع نتكلم .
الريم : هههههههههههههههههه
ساره : اوكي يالريم انا بدخل اوكي اترياج
الريم : خلاص بعد شوي بدخل 

راحت ساره داخل البيت ..اما الريم فتصلت في ربيعتها عفاف .

ومقابل بيتكم خالة ساره اللي هو بيتكم نوره .. كانت سيارة خالد .. وخالد كان طالع من سيارته ومتساند على السياره .. وربيعه محـــمد مجابلنه وكانو يرمسون ويضحكون ..
خالد : اقولك يا محمد تصدق افكر اغير سيارتي 
مــحمد مجابل بيتكم نوره .يعني يشوف الداخل والخارج : افا ليش
خالد : بس جذي مليت من سيارتي 
محمد : حشى عليك . من سنه مغير سيارتك .
خالد : هي صح بس تعرفني بسرعه امل
محمد: يا خوفي بعد تزوج أربعه 
خالد فتح عيونه: بلللللللللللل ..ليش شو تشوفني الحاج متولي 
محمد يضحك : ههههههههههههه .. لا بس لانك بسرعه تمل عشان جذي قلت يمكن تمل من زوجتك بعد
خالد باروع ابتساماته وتنهد: اااااااااااااااااااه مستحيل أمل واضيج من الروح اللي سكنت روحي .. أصلا انا بدونها جسد بلا روح . 
محمد : يا سلام هالكلام كله حق خطيبتك يعني 
خالد : يعني حق ويهك اكيد حق خطيبتي 
محمد يضحك : هههههههههههههه والله صرت رقيق مع اللي تحبهم وصرت دفش ونذل معاي 
خالد : هههههههههههههه انا ما اقول الكلام الحلو اللي حق ساره بس حقها 
محمد : ونحن 
خالد : الكلام العادي
محمد : الله يعينا
خالد : انزين خلك بسالفتي الحين والحين شو رايك 
محمد بتعجب : رايي في شو 
خالد : يا كثر من تنسه. اقولك ابي اشتري سياره يديده شو رايك 
محمد : والله لو قلتلك لاء بتاخذ اللي في راسك .
خالد :طبعا باخذ اللي في راسي
محمد : عيل ليش تسالني 
خالد : ابيك تختارلي سياره عشان اشتريها 
محمد (يفكر ): مممممممممممممم
خالد بعد تفكير: شو رايك بسيارة (بورش) رووعه صح 
محمد وهو يفكر كان صاد لبيتكم خالد وفجأه شاف ..شاف اللي سلبت عقله وطيرت النوم من باله .. شاف الريم وهي نازله من سيارة ساره عشان تدخل بيتكم خالد .
محمد ما قدرت يتكلم غير انه سرح فيها وفي قلبه يقول( ااااااااااااااااااه يالريم من زمان ما شفتج والله هاليومين اللي شفتج فيهم .. خليتيني عاشق ولهان ..
خالد يشوف محمد ومستغرب لان شافه ما يرد عليه .
خالد وهو يضرب ويهه محمد : اييييه بلاك 
محمد : هاااا... م .. م ..مافيني شي
خالد : أي مافيك شي الله يهداك .. اشوفك طاير بعالم ثاني 
محمد : اااااااااااااااااااااه يا خالد لو تعرف اللي بقلبي
خالد : مدامك تنهد اكيد في شي 
محمد : تعرف يا خالد الريم ربيعة ساره اللي مره شفناها في المركز ومره تعشينا وياهم في البستان 
خالد بابتسامه : اكيد بعرفها .. كافي انها ربيعة اعز انسانه مرت في حياتي .
محمد : خالد والله تصدق من ذيج المره اللي شفتها وشفت نظره عيونها اللي تخلي العالم يذوب وجمالها ورقتها . والله اني ما افكر الا فيها.. 
خالد يشوف محمد من طرف عينه ويضرب على راسه : ويالدب ليش ما قلتلي انك عاشق.
محمد بخجل : احم احم .. قلت اخاف تعايب عليه 
خالد : ليش
محمد : تقول هذا شاف الريم من يومين وانعجب فيها .. واخاف ماتصدقني 
خالد : شوف يا محمد .. الحب مايعرف اليوم ولا الوقت ولا السنه .. ويمكن هذا يسمونه الحب من اول نظره
محمد بابتسمامه : يمكن
خالد : زين ليش ماتخطبها
محمد نزل راسه وتضايق وحزن 
خالد : شو فيك يا محمد شو قلت انا 
محمد : ما اقدر اخطبها لانه ....... 
خالد : لان شو 
محمد صد لخالد: شوف يا خالد انا بقولك السالفه بس مب الحين اوكي ..خالد : متى بتقولي عيل 
محمد :بيوم ثاني .. وان شاء الله تلقى معايه الحل 
خالد : افا عليك .. ولا تعال 
محمد : خير
خالد : شو اللي ذكرك في الريم الحين 
محمد يبتسم : لاني شفتها توها نازله من السياره وراحت بيتكم
خالد كان مجابل محمد ويوم سمع ان الريم نزلت من الساره راح صد صوب بيتهم وشاف سيارة ساره : يا سلام القلب موجوده
محمد فاتح عيونه : أي القب ومنو تقصد
خالد يصد لمحمد : ساره خطيبتي .. لان هاي سيارتها 
محمد : زين عيل بتدخل داخل
خالد يفكر: ممممممممممممممم شوف نحن بنتعشى برع الحين بعدين بروح البيت 
محمد : يا ويلي عالحب 
خالد يضحك: هههههههههههههههه هي طبعا ما صدقت هي يت بيتنا عشان اشوفها 


محمد : زين يالله نطلع عشان تلحق عليها
خالد : اوكي يالله نروح.

طلع خالد ويا محمد .. وهو مايعرف شو اللي ينتظره داخل ..
اما محمد فمن أول ما شاف الريم وهو صدق حبها بالذات يوم عرف صفاتها وطيبتها من خالد .. لان خالد يعرف اليم من مده لانها ربية ساره من الطفوله..بس محمد كان يخفي شي وهو عنده شي يمنعه من التقدم للريم . وهالشي راح تعرفونه مع الايام.

أما ساره قالت لنوره انها بتفسخ خطوبتها من خالد والسبب طبعا فهد .. الريم كانت يالسه وياهم اما نوره فاستغربت وااايد من كلام ساره لانها تعرف حب ساره لخالد.
نوره وهي متضايقه وقاعده على الغنفه ومنزله راسها.
ساره بحزن: ها يا نوره كيف اكلم خالد بهالسالفه.
نوره رفعت راسها : والله شوفي ياساره أنا من ناحيتي عاذرتنج .. لان اعرف ان اللي بتسوينه عشانج خايفه على حياة خالد وامج .
بس؟
ساره : بس شو ؟
نوره : بس خالد ما اعتقد انه بيفهم هالشي
الريم : ليش يعني؟
نوره : لان خالد يموت على ساره من هو صغير وكان يحلم انه يتزوجها وبعد هالانتظار كله اتي ساره وتقوله انها بتزوج غيره . والله صعبه
ساره والدمعه بعيونها : بس ما عندي حل ثاني . وهو يعرف اني بعد احبه بس الظروف
نوره : والله ماعرف .. يمكن بيفهمج .
ساره بعبيه: هالتعاسه والمشاكل اللي صارت لي كله من فهد .. والله اني اكره اكره.
الريم تضايقت من كلام ساره وسكتت.
نوره لاحظت ان الريم تضايقت وراحت عند ساره وكلمتها بصوت واطي : ساره عاد مب جدام اخته .
ساره لاحظت زعل الريم وراحت عند الريم ومسكت ايدها : الريم سامحيني والله مب قصدي اضايقج .. بس غصبا عني ..
الريم : لا حبيبتي عادي .. انا حاسه فيج . وانا اللي اعتذر بدل فهد .
ساره : انتي مالج خص يالريم.
الريم : ادري .. بس مستحيه منج .. لان كل اللي يصير لج بسبب فهد. 
ساره رفعت راسها : الله يسامحك يا فهد .. بتحرمني من الانسان اللي حبه قلبي.

وكان الكل قاعد في الصاله وساره كانت تتنتظر خالد عشان تقوله السالفه .. 

الريم : اقول نوره ؟
نوره صدت للريم : خير يالغاليه 
الريم : وينها اختج هند..أبد ماتنشاف 
نوره : هاي هند والله ولا تقولون انها اختي 
ساره : افا ليش
نوره : هي تفكيرها غير عني وكلامها وكل شي .. وكله بينا ضرابه
الريم : الخوات اغلبيتهم جذي
نوره : لا بس هاي غير ضربت الرقم القياسي ..واااايد مغروره
ساره : يمكن لانها بعدها بسن المراهقه .. عشان جذي تحسين تفكيرها غير .
نوره :والله يمكن 
الريم: اقول نوره .متى ملجتج .
نوره بخجل : ممممممممممم بعد شهرين ونص ان شاء الله 
ساره : وعرسج..
نوره : والله ام عبد الله قالتلي ان عبد الله يبى الملجه والعرس بيوم واحد .
الريم فتحت عيونها : لا جذي صعب .
ساره هي صح صعب جذي تحسين ما بيكون بينكم تفاهم 
نوره : هي اكيد ..لان على الاقل في الملجه نقدر نتفاهم اكثر .. ويوم في العرس ما بيصير بينا وايد مشاكل لاني بكون اعرف عنه زاعرف هو شو يحب واعرف اخلاقه .
الريم : صح عشان جذي الملجه لها دور كبير .. ثاني الله حلل انج تشوفين ريلج في الملجه.
ساره : هي والله ..انزين يا نوره شو بتسوين الحين ؟.
نوره : لا انا قلت حق ام عبد الله ( بدلع) قصدي عمتي 
ساره والريم : هههههههههههههههه
نوره : قلت لها اني على الاقل ابي بعد الملجه شهرين 
ساره : بل مب وايد 
نوره : لا وايد ولا شي ..
الريم: يعني أي شهر
نوره : شهر سبعه
الريم: ها زين وامتحانات هند بالثانويه العامه شهر 5 
ساره : هي صح ناسيته ان هند بالثانويه العامه الله يعينها
نوره : والله ولا هي مهتمه .. زين منها اذا نجحت.

وهم قاعدين يرمسون ويسولفون 
دخل عليهم خالد ..
خالد : السلام عليكم
الريم ونوره وساره : وعليكم السلام 
خالد دخل وابتسم وشاف ساره : اشحالج يا ساره 
ساره بخجل : الحمد لله يسرك حالي وانت شو اخبارك 
خالد : بخير الله يسلمج
خالد صد للريم : اشحالج يالرييم .
الريم : الحمد لله بخير 
خالد قعد عالنغنفه وكان قاعد عند نوره .

الريم طبعا تستحي تقعد مع خالد وبالذات هاليوم اكثر لان السالفه راح تكون عن اخوها فهد .
الريم قامت من مكانها: عن اذنكم 

نوره تصد للريم : وين بتروحين 
الريم: بروح عند هند .. من زمان ما قعدت وياها
نوره : خلاص حبيبتي روحي ونسيها.
الريم صعدت وراحت غرفة هند .. 


اما ساره فكانت متوتره وايد لانها ماتعرف كيف اتفاتح خالد بهالسالفه.

خالد لاحظ توتر ساره : شو فيج ساره .. 
ساره بارتباك : ها ...مم....ما فيني شي 
خالد : احسج متوتره .
ساره تبلع ريجها : خ..خ.خالد
خالد : خير يا ساره 
ساره : بقولك شي
نوره صدت لساره: ساره مب الحين عاد ..
ساره : خلا اقوله وارتاح .
خالد اتسغرب: شو فيكم .. عن شو تبون تكلموني 
ساره وقفت من عالغنفه وبتوتر : خالد بقولك شي بس الله يخليك افهمني 
خالد رافع حواجبه : خير شو في 
ساره تلعب باصابعها : انا ..انا ..
خالد : شو فيج يا ساره.انتي شو 
ساره بحزن : انا قررت اني افسخ خطوبتي منك.
خالد أول ما سمع هالكلمه قام من مكانها وراح عندها وبغضب: شوووووووووووو انتي شو تقولين يا ساره ..
نوره : الله يهديك يا خالد .. هد اعصابك
خالد : كيف اهدي اعصابي .. وساره ما تباني 
ساره : لا يا خالد .. انا ما قلت جذي
خالد: عيل ليش تبين تفسخين خطوبتنا ليش ليش؟
ساره منزله راسها: لاني أبي اتزوج (بتردد) فهد
خالد وقف مكانه وكان يتمنى ان الارض تنشق وتبلعه : تبين تزوجين فهد
ساره : هيه .. 
خالد بعصبيه وصريخ: ليش ليش يا ساره .. ليش تبين تزوجين فهد .. لا يكون عنده شي انا ما عندي ولا خلاص مليتي مني ..
ساره : لا والله يا خالد بس انت هد اعصابك عشان تعرف السالفه
خالد صد عن ساره : أي سالفه ؟؟ انا ما ابي اسمع شي كافي اللي قلتيه 
نوره : خالد ساره ما بتزوج فهد لانها تحبه
خالد : لا والله عيل عشان شو 
ساره : شوف يا خالد .. اذا تزوجنا ماراح نستانس بحياتنا
خالد : وليش ان شاء الله
ساره : لان فهد هددني اذا ماتزوجته راح يدمرني ويحرمني منك ومن امي ( والدمعه بعيونها ) وأنا ما ابي شي يصير لكم . وانت تعرف فهد عنده مرض نفسي وعادي والله بيسويها .
خالد راح عند ساره : ساره انا أفضل الموت ولا اشوفج عند غيري 
ساره تصيح : بس انا اتمنى اني اتزوج أي حد غيرك ويصير لي أي شي ولا أنحرم منك يا خالد ما انحرم من شوفتك 
خالد بحزن :يعني تبيني اتخلى عنج عشان تهديدات فهد 
ساره : اقولك اذا ماتزوجته راح يخلي حياتنا جحيم .
خالد : وانا وانا ما خفتي علي ؟؟ كيف بعيش بدونج
ساره : انت على الاقل انسان عاقل .. واعرف ان صعب عليك .. بس على الاقل ماراح يصير لك شي واهم شي ان فهد ما بيأذيك ..
ثانيا يا خالد انت اذا فقدني عند امك وابوك وخواتك الله يخليهم لك ..بس فهد فاقد حنان والديه واذا خسرني راح ينهار 
خالد بغضب: والله يعني تاخذينه عشان الشفقه
ساره : مب بس عشان الشفقه .. والله بعد عشانك انت وامي والله اني اخاف عليكم .. انت لو سمحت تهديداته
خالد : اه يا النذل بس انا والله أراويه 
ساره وعيونها محمره من الدموع : الله يخليك يا خالد لاتروح عنده.
خالد : لا بروح الحين عنده عشان مره ثانيه ما يهدد بنات الناس 
ساره وهي ماسكه ايدينها وقاعده ترجى خالد: خالد أترجاك لا تروح عنده ..أعرف اذا رحت راح تصير مشكله. وفهد ما يحس باللي يسويه واخاف يأذيك. 
خالد : انا ما يهمني ولا اخاف منه
ساره وهي تترجاه : خالد باسم الحب اللي بينا الله يخليك لا تروح عنده.
خالد صد لساره وشافها صدق منهاره والدموع بعيونها ورفق عليها : خلاص مابروح عشانج يا ساره
ساره تمسح دموعها : تسلم يا خالد 
خالد : ساره فكري مره ثانيه الله يخليج .. لا تتركيني ترى والله بنهار ..ساره انا احبج انتي واخترتج انتي من يوم كنت صغير
ساره بحزن وضيق : والله مب بايدي غصبا عني 
خالد : لا تهتمين له ..ساره ما اقدر اعيش بدونج 
ساره تصيح : ولا انا بس ما عندي حل ثاني افمني افهمني يا خالد .
خالد بعصبيه : ما ابي افهم شي .. (يأشر على ساره) شوفي يا ساره اذا اخترتي فهد .. لا أعرفج ولا تعرفيني وراح اعتبرج غريبه ..حتى السلام ما ابي منج
ساره : لهالدرجه يا خالد صرت قاسي علي 
خالد : بس مب اقسى عنج مثل ما بعتي حبي لج .. انا بعد بعاملج نفس الشي
ساره : بس هالشي غصبا عني 
خالد : ماعندي كلام ثاني .. مثل ما تخيلتي عني .. انا بعد راح اعاملج مثل الغريبه وراح احاول انساج مثل ما نسيتيني .
ساره : انا ما نسيتك 
خالد : آخر كلام يا ساره تبيني انا ولا فهد
ساره تفكر اذا ماخذت خالد صح راح تفقده بس هو ما بيصيرله شي ولا بيتأذى .. بس اذا تزوجت خالد ..حياتهم بتدمر ويمكن فهد يقتله ..
ساره خذن تفس والدموع بعيونها : اسمحلي يا خالد بس هالشي غصبا عني .
خالد : يعني اخترتي منو 
ساره بتردد وحزن : فهد
خالد : خلاص عيل اليوم آخر يوم اكلمج وآخر يوم تكون بينا علاقه .
خالد راح عن ساره وكان يبى يدخل غرفته .وسمع ساره تناديه ووقف مكانه.
ساره والدموع بعيونها : خالد والله اني ما احب فهد والله اني أباك انت ..والله..
خالد ما قدر يستحمل اكثروراح غرفته ..وصك على عرمه الباب 
وخلى راسه على الباب وأول مره خالد الدمعه تنزل من عيونه.
خالد : ااااااااااااه يا ساره ااااه كيف اعيش بدونج يا ساره وانتي الهوى اللي اتنفسه كيف .
خالد كانت حالته صعبه ..
ساره ما قدرت تستحمل اكثر راحت حضنت نوره وهي تصيح .
ساره : راح عني خالد راح يا نوره .
نوره تمسح على شعر ساره: بس يا ساره لا تصيحين قطعتي قلبي
ساره : احلامنا تبخرت وراحت والسبب كله من فهد .. ربي لا يهنيه ولا يسعده مثل ما حرمني من السعاده.
الريم نزلت وشافت ساره حاضنه نوره وتصيح ..وعرفت ان ساره قالت لخالد ..
الريم نزلت عند ساره تحاول تهديها.
الريم : قومي يا ساره نروح البيت .
نوره تصد للريم : كف ساره تسوق وهي بهالحال
الريم : لا انا اللي بسوق وبوصلها بيتهم .
مسكت الريم ساره وحاولت تهديها لان ساره كانت منهاره لانها فقدت خالد وحست ان خالد كرها


نكمل بكره انشاء الله 


اسف اني تاخرت عليكم بس والله موبيدي والحين اكمل القصه معاكم 

الجزء
( الرابــع عشــر) 



بعد ما قالت ساره لخالد انها قررت تنهي اللي بينهم من علاقه عشان خوفها من فهد انه يؤذيهم ..

الريم راحت توصل ساره بيتهم لان ساره طول الطريج وهي تصيح .. لانها عرفت ان احلامها الحلوه ماتحققت ..لانها خسرت الانسان الوحيد اللي صدق حبته من الطفوله..

دخلت ساره البيت وهي منهاره وفتحت الباب وشافت امها قاعده في الصاله ..
ساره وهي تصيح وتركض عند امها: امايه امايه ..خلاص خلاص راح خالد .
الام مستغربه وهي تحظن ساره : شو بلاج يا ساره ..
ساره وعيونها وارمه من الصياح : امايه انا قلت لخالد اني بنهي اللي بينا عشان فهد .
الام : وشو رد عليج 
ساره : ما فهمني .. توقع اني ما ابيه ..
الام وهي تمسح على شعرساره: لا يا بنتي اكيد هو بيفهمج .. بس هو قال هالكلام لانه معصب ..
ساره : بس انا والله يا امايه ما احب فهد ..انا سويت كل هذا لاني اخاف علج وعلى حياة خالد .
الام : ادري ادري يا بنتي .. والله فاهتنج .. بس انتي لاتسوين في عمرج جذي ..
ساره بعدها تصيح ..
الام : بس يا ساره ماعرفت انج ضعيفه لهالدرجه.
ساره وهي تصد لامها: كيف كيف يا امايه بعيش ويا انسان انا ما احبه .الام : لا يا ساره انا اعرفج عدل .. قلبج طيب .. وانتي ماتكرهين حد
ساره بعصبيه : عمري ما كرهت حد صح .. بس فهد غير..انا صدق اكرهه لانه دمر مستقبلي انا وخالد ودمر سعادتي.. والله راح يندم .
وراحت ساره غرفتها وهي معصبه وتصيح ..
الام قلبها نتقطع على ساره .. لانها عمرها ماشافت ساره بهالحال ..


اما بيتكم خالة ساره ..
هند ونوره كانو قاعدين بالصاله ويا امهم .
ونوره قالت لامها السالفه كلها ..
الام وهي زعلانه : والله دنيا .. يا سبحان الله كنا نتوقع ان حياة ساره وخالد بتكون من اروع القصص ..
نوره : يحليلها ساره . 
هند بعصبيه : ليش يحليلها ساره .. قولي خالد المسكين .
نوره : لا تنسين ان اصعب شي على الانسان ان يعيش مع شخص ما يحبه وقلبه مع غيره .
هند : والله محد قالها تسوي جذي.
نوره وهي منقهره من كلام هند: والله تعرفين ليش ساره وسيت جذي ما يحتاي اعيد وأكرر يا انسه هند
هند : سااااكته
الام : لا والله ساره طلعت أصيله .. صدق كبرت في عيني 
نوره رافعه حواجبها ومستغربه : يعني يا امايه انتي مب زعلانه من ساره .
الام " لا يا بنتي ليش ازعل منها .. بالعكس اللي سوته ساره شي افتخر فيه .. صح ان قلبي يعورني على ولدي خالد .. بس ساره بعد ضحت بحبها لانها ماتبى خالد يتأذى .. وهذا صدق دليل الحب يا بنتي 
نوره : هي والله صدق تحبه .. بس شو فايدة الحب الحين 
الام تدور على خالد : نوره 
نوره : خير يا امي 
الام : وينه خالد ما اشوفه
نوره تتنهد : ااااااااااه .. يا امايه .. 
الام قامت من مكانها ومسكت قلبها : وي باسم الله على ولدي شو فيه 
نوره : لا لا يا مايه ما فيه شي .. بس خالد من بعد ماقالتله ساره انها بتنهي اللي بينهم وهو في غرفته ما طلع منها .
الام : ولله .. عيل خلا اروح اشوف شو فيه .. اخاف يستوي في خالد شي
نوره : باسم الله على اخويه .
الم راحت ونوره وهند وياها .. وراحو غرفة خالد .
الام تدق على باب غرفته : خالد خالد يا امي افتح الباب 
خالد هو متساند على السرير وعيونها تدمع يذكر كل لحظه بحياته مع ساره تذكر يوم كانو صغار ..كان كله يدافع عنها يوم أي حد يضاربها ..كان معروف بحبه لها من الصغر.. ويوم كبر احلامه كبرت وحبه زاااد ...
خالد وهو يكلم عمره : كيف يا ساره بعيش بدونج ..وانا رسمت احلامي وحياتي ومستقبلي معاج ..تخيلتج تكونين الحبيبه والصديقه والزوجه ..وهو( يضرب على الوساده) وكل شي راح راح راح ..
الا بعدها تدق الباب : خالد خالد
خالد صد صوب الباب وحس ان احد يناديه وراح مسح دموعه لانه ما يحب يبين لحد انه منهار ..
خالد راح فتح الباب وحالته صدق كانت صعبه: خير يا امي 
الام تشوف خالد وقلبها تقطع على خالد .. لاول مره تشوف حالته جذي شكله متبهدل ..وعيونه فيها الف لوم وحزن .
الام ما قدرت تقول شي غير : خالد .. الدنيا بعدها مستمره يا ولدي
خالد : يا امي .. الدنيا مستمره معاكم ..بس بالنسبه لي الدنيا مب مستمره من بعد ساره
نوره ما قدرت تستحمل اكثر وبالذات يوم شافت اخوها على هالحال وعلى طول ادمعت .وحاولت انها تخفي دموعها.
الام : خالد قوم يا ولدي اطلع من الغرفه وروح تعشى وبعدين ارتاح ونام 
خالد وبنرة حزن : يا امي الله يخليج .. ما ابي شي خليني بحالي 
الام : ما اقدر يا ولدي اخليك بهالحال .
خالد : امي عشان خاطري .. ما ابي اكلم حد ..خلووووووني بروحي .
نوره مسكت امها : امي خليه بروحه .. لين ما يهدى شوي 
الام تشوف خالد : خلاص يا ولدي راح اخليك على هواك .. بس كل دقيقه بيي بطمن عليك 
خالد : الله كريم ..وعن اذنج يا امي .
وراح صكر الباب ..ورد غرفته وهو متضايق ..

الام دمعت عيونها ...نوره راحت عند امها ومسحت دموع امها .
نوره : لا يا امايه .. لاتضعفين جدام خالد ..
الام : ما اقدر يا بنتي اشوف حالة اخوج واسكت ..شكله يقطع القلب 
نوره : ادري ادري ..بس ايام ان شاء الله وبتمر على خير 
الام : على خير ان شاء الله ..
الام : يا يالله يا بنتي انا بروح غرفتي ارتاح .
نوره : اوكي يا امي .
نوره تصد لهند : شو فيج سرحانه .
هند بتردد: ها ...ممم..ما فيني شي بس بروح غرفتي يالله باي .

هند كانت تفكر كيف سالم بيي هالاسبوع وبيخطبها .. والبيت متقلب ..
وفكرت انها تكلم سالم وتقوله خلا يتاخر شوي وما يخطبها هالاسبوع لين الاوضاع تستمر بخير..

أما فهد كان بغرفته والساعه تقريبا 11 ونص مساء ودخلت عليه الريم من بعد ما وصلت ساره البيت وكانت الريم متضايجه بحالة ساره وخالد .
الريم تشوف فهد بحزن : اشحالك فهد 
فهد كان قاعد يشوف التلفزيون وأول ما شاف الريم ركض عندها : هلا الريم زين ييتي .
الريم مستغربه : ليش ؟ في شي 
فهد : الصراحه كنت بقولج .. اشحال ساره ..ما شي اخبار عنها 
الريم : قصدك اخبار عنك 
فهد ابتسم : فاهمتني يالريم 
الريم : كيف ما افهم اخويه
فهد : في شي يديد
الريم تتنهد : اااااااااااااااااااه .. قول في اشياء 
فهد : اشياء تفرح .
الريم : والله هالاشياء تزعل العالم كله بس تفرح ...
فهد : تفرح منو 
الريم : تفرحك يا فهد
فهد مستانس : والله ليش شو صار 
الريم: ساره قررت انها تزوجك وانفصلت نهايئا عن خالد
أول ماسمع فهد هالسالفه تم يناقز وصارخ وكان صدق طاير من الفرح وراح حضن الريم من الفرحه ..
الريم : فهد فهد شوي شوي بطيحني 
فهد : واخيرا واخيرا يا الريم تحققت احلامي ..ساره فديتها ساره بتكون لي.
الريم كانت مستانسه لان اول مره من يوم فهد رد من السفر وهي تشوفه مستانس .
الريم : يعلني يا اخوي مانحرم منك (وادمعت )
فهد يشوف الريم بتعجب: افا يالريم هذا وقت الصياح .
الريم وهي تمسح دموعها : لا يا اخوي هاي دمعه الفر ح .. اول مره اشوفك ابتسامتك .
فهد يبتسم ويحب الريم على راسها : تسلمين يالغاليه .. يا اختي الحبيبه .
فهد ماسك عقاله وغترته .. ويبى يطلع .
الريم : وين وين بتروح هالوقت.
فهد مستعيل : بروح عند مروان ربيعي بقوله احلى حدث صار بحياتي .
الريم تشوف ساعتها : بهالوقت ؟
فهد : الحين تقولين الساعه 4 الفير .. أي وقت المهم ابي اطير بالشارع ابي ابين للعالم اني مستاااااااااااااااااااانس .
الريم : زين شوي شوي عالطريج مب تسرع يا اخوي 
فهد : ان شاء الله يا احلى اخت يالله مع السلامه.
الريم : بحفظ الله يا اخوي .

الريم كانت صدق متضاجه على خالد وعلى ساره .. بس يوم شافت ابتسامت اخوها وفرحته ..نست كل شي ..

راح فهد واتصل في مروا ن ..
فهد وهو طاير من الفرحه : مروان اشحالك
مروان : باسم الله .. شو فيك ما شي سلام عليكم ولا شي 
فهد : مب متفيج لشي الحين .
مروان : الله يستر 
فهد : مروان وينك انت 
مروان : توني موصل الاهل البيت .
فهد : خلاص تعال الحين عند البحر 
مروان : شوووووووووو .. بهالوقت 
فهد : شو فيك بعده الساعه ماصارت 12 ونص يالله 
مروان خلاص ياينك الحين .
فهد : اترياك .

راح مروان عند فهد عشان يشوف سالفته .
فهد وهو واقف عند البحر .. ومغمض عيونه ومبتسم .
ومروان وصل وشاف فهد وهو بعالم ثاني .
مروان مسك ظهره : فهد شو وين وصلت 
فهد صد لمروان : باسم الله خوفتني 
مروان : جي شايفني فلم رعب .
فهد: ههههههههههههه يمكن 
مروان استغرب من فرحة فهد : فهد .
فهد وهو مبتسم : خير 
مروان : شو اللي خلاك ترد فهد القبلاني ..فهد البشوش المحب والاجتماعي 
فهد : مروان ساره ساره .
مروان : شو فيها 
فهد : وافقت انها تزوجني وانفصلت عن خطيبها 
مروان فاتح عيونه .: والله .. زين زين الحمد لله 
فهد فاتح ايدينه : والله كاني ولدت من يديد
مروان : والله يا فهد مب بعد مارديت من السفر ونحن ما شفنى ابتسامتك ولا ضحتك ...والحين ساره خلت كل شي يرد مثل قبل .
فهد : انت ماتعرف غلاتها عندي
مروان نزل راسه : بس يا فهد
فهد : بس شو 
مروان : كيف راح تعيش مع انسانه تفكيرها كله في خطيبها .. لاتنسى انهم كانو يحبون بعض من الصغر .
فهد تضايج : ما يهمني شي .. كل اللي يهمني انياحبها وانها صارت ملكي ..ثانيا مب هي الانسانه الوحيده اللي انفصلت عن خطيبها 
مروان : بس اللي انفصلو اغلبيتهم صارت لهم ظروف وانفصلو وهم اثنينتهم مقتنعين بالانفصال ..بس ساره انفصلت رغما عنها .
فهد : شوف يا مروان .. اعرف اللي سويته غلط .. بس حاولت اني اعيش بدونها والله والله ما قدرت .. احس ان الحياه ظلمه بدونها .
مروان : ما اقول غير .. عسى الله يهنيك يا فهد .
فهد : تسلم يالغالي .. 


وفي اليوم الثاني ..
ساره ماطلعت من غرفتها .. لان يومها قضته كله بالصياح والذكريات الحلوه اللي كانت تتخيلها انها راح تستمر ..

وخالد حالته اصعب ..لانه ما قدر ينام البارحه من كثر ما هو كان متضايج وزعلان .. وحس ان حياته انتهت من بعد حبيبته ساره ..

والصبح الكل قاعد يفطر الا خالد ..
هند : امايه ان شاء الله اليوم ابويه بيي من السفر صح ؟
الام وهي تشرب الحليب : ان شاء الله يا بنتي 
نوره : والله اني مشتاقلته مووووت .
هند : وانا بعد .. احس كاني سنه ما شفته .
الام ساكته ومتضايجه.
نوره تصد لامها : امايه شو فيج .
الام بحزن : خالد ما يطيع ياكل شي ولا يفتح الباب .. والله اني خايفه عليه .
نوره : لا تنسين يا امي ان خالد ماكان يفكر الا بساره .. يعني لازم ما يتقبل الامر .
هند : يعني ابي افهم هاي ساره شو سوت فيهم عشان يتخبلون عليها جذي.
نوره : عندها جمال يخلي المينون يصحى .. وعندها اخلاق وطيبى تملى الدنيا وما فيها .. و(تشوف هند بطرف عينها ) وما عندها غيره ولا حقد مثل بعض الناس ...
هند : شو قصدج .
نوره : لا يا اختي ما قصدي شي ..
هند قامت من على الكرسي: عن اذنكم .
الام : وين ما كملتي ريوقج .
هند : لا بس شبعت الحمد لله .بروح غرفتي 
نوره : اكيد عندج شي .. والله اني اول وحده اتين تاكلين .. وآخر وحده تخلصين .
هند : وي وي اعوذ بالله منج .. في كل شي تحسديني .
نوره : على شو يا حظي ..
الام : الحين انتو متفيجين تضاربون 
هند : خلاص انا بروح فوق بغرفتي ..عشان ما اتضارب ويا حد ..

راحت هند غرفتها وعلى طول مسكت الموبايل واتصلت في سالم وطبعا كلمته بسرعه لانها تخاف نوره تشوفها ..
هند تتصل في سالم: السلام عليكم
سالم توه قايم من النوم : وعليكم السلام .
هند : اوووه اسمحلي .. قومتك من النوم 
سالم : لا افا عليج عادي ..
هند : بغييت اقولك شي يا سالم .
سالم : يعني ما شي شخبارك .
هند تبتسم : اسمحلي ..بس لاني مستعيله اخاف نوره اتي وتشوفني .
سالم : لا عادي تفضلي ..
هند : انت يا سالم قلت انك بتي هالاسبوع يوم ابويه بيي من السفر صح .
سالم / : ان شاء الله 
هند : بس ابي اقولك لا اتي هالاسبوع .. لان عندنا شوي مشاكل في البيت .. يعني من الاسبوع اللي بعده .
سالم : ممممممممممممم .. خلاص ..ولا يهمج اسبوع الياي ان شاء الله بكون عندكم يا احلى وحده شفتها بحياتي .
هند بخجل : تسلم يالغالي .. 
سالم : الله يسلمج حبيبتي 
هند : اوكي الحين عن اذنك ..بروح قبل ما نوره اتي اوكي .
سالم : هاي نوره خاطري اشوفها ..اخاف هي رئيسة العصابه وانا ما ادري .
هند تضحك: هههههههههههههههه .. واكثر بعد..
سالم : اوكي خلاص عيل ..اخليج الحين .
هند : يالله باااااي يالغالي
سالم : مع الف سلامه ..

الريم كانت تفطر تحت في غرفة الطعام ودخل فهد وهو مستانس ..
فهد : صباح الخير يا احلى اخت.(وراح باسها فوق راسها)
الريم : شو تشوفني يدتك ..تحبني فوق راسي
فهد قعد على الكرسي عند الريم : هذا وقار واحترام يالخبله .
الريم : توك ما أحلاك .. والحين تسبني .
فهد ( يضحك ): ههههههههههههههه 
الريم : عساني ما انحرم من هالضحكه .
فهد : تسلمين يالغاليه 
الريم : الله يسلمك يا اخويه
فهد : اقول يالريم .. شو رايج بعد كم اسبوع انروح نخطب ساره
الريم كانت تشرب اللبن وأول ما سمعت كلام اخوها غصت وكحت ..
فهد يضرب على ظرها : باسم الله عليج شو فيج ياالريم . شو اول مره تشربين لبن.
الريم : ما ادري عنك .
فهد : ليش انا شو قلت .
الريم : توها البنت منصدمه من سالفتك .. وزعلانه لانها خسرت خالد.
فهد : والله خلاص كل شي انتهى .
الريم : لا يا فهد .. انتريه شوي كم يوم بعدين بنفاتحها بهالموضوع .
فهد : ما بنتظر اكثر عن اسبوعين .. ابي اضمن انها لي انا وبس ..
الريم : ان شاء الله بتكون لك ..

وفي بيتكم خالد 

الساعه تقريبا 12 ونص الظهر رجع أبو خالد من السفر لانه رجل اعمال يعني حياته كلها سفر .. والاهل كلهم قاعدين يستقبلونه ..الا خالد في غرفته لانه نسى هاليوم .

ابو خالد : السلام عليكم يالغاليين 
هند ونوره راحو على طول نقزو عليه وحضنوه ..
ام خالد اتي عنده وتبتسم .
ابو خالد : شوي شوي عليه .. بطيح .
هند وهي تحضن ابوها : فديتك ابويه والله اشتقتلك 
نوره : والله انا بعد يا بويه اشتقلك موت 
بو خالد يبتسم ويشوف ام خالد : ها ام خالد شو .. ما شي الحمد لله على السلامه.
ام خالد تبتسم : والله عيالك ما خلوني ارمس .
هند ونوره : ههههههههههههههه
ام خالد : الحمد لله على سلامتك يا ابو عيالي .
بو خالد : الله يسلمج .
بوخالد يدور في الصاله : ولا وينه خالد ..
نوره طالعت امها ونزلت راسها .
بو خالد : شو بلاكم ..وينه خالد
ام خالد : هو في غرفته يمكن نايم.
بو خالد فتح عيونه : نايم لهالوقت غريبه .
ام خالد : يمكن البارحه كان سهران وتعب .
هند : ابويه ها شو يبتلي من لندن .
نوره : عفان الله صبري .. توه ياي ..
هند : لا بس ابي اعرف فكر فيه هناك ويابلي شي.
بو خالد يبتسم : واذا انا ما افكر فيكم يا عيالي ..أفكر في منو .
هند تغمز لامها : يمكن حصلتلك وحده حلوه هناك نستك اهلك .
ام خالد تشوف هند بطرف عيونها .
بو خالد يضحك : ههههههههههههههههه .. حشى عليج يا هند تبين اليوم انام في الصاله .
نوره : افا ليش يا ابويه .
بو خالد : ما تشفوين امج كيف صار ويها ..أخاف تطردني من الغرفه .
ام خالد : لا فديتك انا واثقه فييك .. بس هاي هند لو شوي أقدر أقص لسانها .
هند : وي باسم الله عليه .
بو خالد : والله سوالفكم ما تنمل ..بس انا الصراحه تعبان وبروح غرفتي وان شاء الله بنجتمع ونسولف بعدين .
هند : لا تنسى الهدايا .
نوره تضرب هند : بس استحي على ويهج .. خلا يرتاح شويه.
بو خالد : ولا يهمج يا بنتي .. خلا ارتاح وبتشوفين شو يايبلكم ..
نوره : تسلم يا ابويه ...وانت روح ارتاح .
بو خالد : زين يوم خالد بيقوم من النوم .. خلا ايي غرفتي .. تراني مشتاقله.
ام خالد : ان شاء الله يا بوخالد.

راح ابو خالد غرفته يرتاح من السفر ..
نوره قعدت على الكرسي: اقول امايه ..
الام : خير يا بنتي 
نوره : مب فضيحه خالد ما ياي يسلم على ابويه.
الام : يحليله خالد ما يدري ان ابوج بيي اليوم أو نسى .
هند : هاي ساره ماعرف شو سوت فيه.. خلته ينسى كل شي.
نوره : الحب ..
هند : بدت تتفلسف ..انتي ااذا تزوجتي .مب تنسينا. 
هند : ليش قالولج انا هند ..
هند : شو قصدج .
نوره : مب قصدي شي .. الحين انا بروح غرفتي وبتصل في ساره .. بشوف اخبارها.
هند : روحي عند اخوج أول شي.
نوره قامت من مكانها : خالد لو أدق عليه الباب مليون مره ما بيفتحلي أعرفه . 


راحت هند تتصل في ساره بس ما حصلتها لان ساره غالقه موبايلها .

والكل كان يالس في الصاله ولا فجأه سمعوا جرس الباب وراحت الخدامه تفتح الباب ودخلت عليهم ..

الخدامه : where is khalid: .
نوره تصد للخدامه: why?
الخدامه: His freiend Mohamed wants him
نوره تشوف هند: اقول هندوه .. الحين ربيعه يبى خالد شو نقوله 
هند تلعب بأظافرها: روحي قولي لخالد بعد شو تسوين .
نوره : خالد حالته حاله وين له نفس يشوف حد.
هند رفعت راسها تشوف نوره : بس لا تنسين ان هذا محمد أغلى ربعه يعني الانسان الوحيد اللي يفهم خالد.
نوره : ماشاء الله من وين هالمعلومه.
هند : يعني ماتعرفين ان محمد من زمان ربيع خالد .. واخوج اربع وعشرين ساعه يمدح في هالريال ..
نوره : زين شو اسوي ؟
هند: روحي قولي لخالد يمكن محمد يقدر يغيرمن نفسيته .
نوره: اول مره تقولين شي منطقي.
هند رافعه حواجبها: ليش ان شاء الله كل مره شو اقول كلام ميانيين .
نوره : لا مب ميانين ..كلام ( تفكر )مممممممم كلام فاضي ماله أي لزوم.
هند : والله انا الغبيه اللي قاعده اسولف وياج.
نوره : ههههههههههههههههههه .. محلاج وانتي معصبه.
هند: نوروه يوزري عني ..ورحي قولي لخالد يستقبل ربيعه ..ترى يحليله نقع برع .
نوره: هي والله نسيته.
هند : طبعا تنسينه .. لان تفكيرج ماعرف وين.
نوره تدلع: طبعا في خطيبي ..فديت عمره .
هند : يالله .. هذا صار خطيبج وتفدينه .. لو تزوجتيه شو بتقوليله .ز
نوره : اممممممممممممممممممممم .. بكتب له ابيات غرام وشعر ..
هند : طبعا هاي اول سنه زواج .. بعد السنه الثانيه أنواع السب.
نوره : باسم الله عليه .. شو تشوفين دفشه مثلج.
هند : اقول نوره الريال نقع برع روحي فضحتينا .
نوره وقفت : هي والله بروح اشوف خالد.

راحت نوره تدق على باب خالد عشان تقوله ان ربيعه محمد يايله.
نوره : خالد افتح الباب شويه.
خالد بعصبيه : شو تبين ؟؟
نوره : ربيعك محمد يباك .
خالد : محمد؟
راح خالد فتح الباب ومستغرب.: محمد ياي بيتنا 
نوره : هي يا اخويه شو اقوله.
خالد : طبعا خليه يدخل .
نوره : اوكي خلاص الحين بقول لميري ادخله.

راحت نروه قالت لخدامتهم عشان يدخلون محمد الميلس 
خالد دخل الميلس وحالته حاله .. خالد دومه كاشخ وحلو ومرتب ..بس هالمره غير شكله متبهدل وحالته تكسر الخاطر وعيونه متورمه من قلة النوم .
شافه محمد واستغرب وفتح عيونه ووقف مكانه: خالد
خالد وصوته كلها حسره وحزن: هلا فيك يا محمد..تفضل استريح ليش واقف.
محمد فاتح عيونه وراح عند خالد : أي استريح الله يهديك ..شو بلاك ليش جذي حالتك شو صار لك ..
خالد منزل راسه : ما فيني شي .
محمد : أي ما فيك شي الله يهديك .. شكلك مبين ان صار لك كارثه .
خالد اقعد واستريح ..
يلس محمد عند خالد وهو زعلان على حالة خالد ..
محمد : قولي بلاك وليش غالق موبايلك .. انا من البارحه اتصل فيك وانت غالق موبايلك ..
خالد ماسك ايدينه ومنزل راسه ..
محمد : خوفتي يا خالد قولي شو فيك .
خالد رفع راسه وشاف محمد : ساره يا محمد ساره .
محمد : بلاها ساره .. شو صار فيها ..
خالد: ساره تخلت عني والسبه هالنذل فهد .. الله لا يبارك فيه .
محمد : أفا ليش شو صار قولي تراك قطعت قلبي ..

وطبعا خالد قاله كل السالفه وقاله ليش ساره تخلت عنه..
خالد : شفت يا محمد شو صار فيه .. احلامي كلها راحت وتبخرت خسرت الانسانه الوحيده اللي كنت احلم انها تكون لي ..
محمد منصدم من اللي صار : ماعرف شو اقولك يا خالد .. بس الزواج قسمه ونصيب..
خالد بعصبيه : أقولك نحن كنا لبعضنا من صغرنا وآخر شي ما تكون 
ساره لي .. تكون لانسان ثاني مستحيل مستحيل (ونزل راسه ودمعت عيونه).
محمد يمسك يد خالد : لا يا خالد مب انت اللي تدمع ..انت يا خالد ريال والريال لازم يكون ما يدمع ولا ينهزم بهالسهوله.
خالد والدمعه بعيونه: يمكن لانك يا محمد ماعرفت الحب .. وماتعرف ان اصعب على الشخص ان يخسر الانسانه اللي حبها من الطفوله والي كان يحلم انها تكون له .. والاصعب ان الحب متبادل ..وكيف تتصور ان ساره اللي بنيت احلامي معاها .. ما تكون لي .. ماتكون زوجتي وشريكة حياتي ..
محمد : خلاص يا خالد لازم تتعود على اللي بيصير وتتحمل .. وخلاص انت مب لساره وانتهت السالفه حاول انك تسناها.
خالد صد لمحمد وبجديه وعصبيه : شو نتقول انت .. انت يا محمد ماتعرف كيف احب ساره والله اني اموووت فيها .. ساره هي الهوى اللي أتنفسه ..ساره هي الروح اللي سكنت بداخلي ..ساره مب بس الحبيه لا .. ساره هي كل شي بالنسبالي ..انت يوم تقول اني انساها كأنك اخترت موتي .. لان ساره هي الامل الوحيد بحياتي .
محمد : لهالدرجه تحبها .
خالد حاط ايدينه على ويهه: وأكثر يا محمد واكثر..بس الحب راح راح ..والحبيبه راحت راحت يا محمد ..
محمد : يا خالد .. بس خلاص والله قطعت قلبي.
خالد : هي اللي قررت هالشي ..وهاللي حاولت تنساني ..باعت الحب اللي بينا ..
محمد : ساره ما باعت شي ..ساره لانها تحبك قررت هالقرار افهمها يا خالد .
خالد : بس خلاص ما ابي اسمع اسمها .. هي اصلا ما تستاهل افكر فيها ..مثل ما باعت الذكريات الحلوه ..وباعت حبنا ..أنا بعد بحاول انسى كل شي ..كل شي.. 
محمد يعرف ان خالد مستحيل ينسى ساره .. لان خالد يوم يحب الشخص مستحيل ينساه ..ويعرف ان هالكلام صدر منه لانه معصب ومنفعل .

وظهر محمد من عند خالد ..وقلبه متقطع على ربيعه ..كان محمد بيشكيله الحال وبيقوله عن حبه للريم وكيف هو ما ينام الليل من كثر ما يفكر فيها ..وشو السبب اللي ماتسمح له ان يتقدم للريم ويخطبها ..بس طبعا كيف يقوله وكيف يشكيله الحال..وخالد حالته اصعب من حالة محمد بألف مره .. لان الحب متبادل .. أما محمد فحبه غامض ومن طرف واحد.. لان الريم ماتعرف بحب محمد لها .

خالد كان متضايق بعده ..بس من القهر قرر انه يطنش ساره ويقهرها ..لانه متوقع ان ساره تخلت عن خالد بهالسهوله وانها باعت الحب عشان فهد.. وهو مايعرف ان ساره متعذبه أكثر منه..لانها قررت انها تعيش مع انسان دمر حبها الوحيد .,,وأصعب على الشخص ان يعيش مع انسان يكون سبب في تعاسته .. 


ساره كانت ما تطلع من الغرفه ولا فطرت ولا تغدت حالتها كانت صعبه ..
امها دخلت عليها في الغرفه وشافتها طايحه على السرير والدموع بعيونها : ساره يمه.
ساره ماتصد لاي حد لانها كانت ميته من الصياح.
الام راحت عند ساره : ساره لين متى بتمين بهالحال ..خلاص انتي اللي قررتي هالشي .. ولازم تكونين قويه ..
ساره وصوتها متقطع من الصياح والقهر والحزن: انا قررت هالشي غصبن عني يا امي .
الام : ادري يا بعد عيني ..بس خلاص كل شي انتهى بينج وبين خالد ولازم تنسينه.
ساره بعصبيه: مستحيل يا امايه انساه .. حتى لو تزوجت فهد بس قلبي يا امي وحبي راح يكون لخالد للابد.
الام : ما يستوي جذي يا مي .. تزوجين شخص وتفكيرج مب له وقلبج لانسان ثاني ..ما يستوي جذي.
ساره : والله خلا يحلم اني احبه بيوم من الايام ..وانا اللي بخلي حياته جيحم مثل ما دمرني .
الام : ساره حبيبتي ..انتي تعرفين ظروف فهد يعني لازم تقدرين اللي سواه.
ساره بصياح : ما ابي اقدر أي حد ..ما ابيه ولا احب فهد ..
الام : زين خلاص لا تحبينه ..بس انتي قررتي انج تنفصلين عن خالد يعني خلاص خليج عاديه والله يا بنتي بيسهل عليج ويسعدج.
ساره ماردت على امها لانها كانت تصيح وزعلانه ومنقهره..

ابو خالد نزل عشان يصلي صلاة العصر وشاف هند في الصاله .
ابو خالد : هند حبيبتي وينه اخوج خالد ؟
هند : بعده في غرفته يبى .
ابو خالد : الله يهديه يارب ..بروح اشوفه لاني مشتاقله موت.
ابو خالد راح دق الباب على خالد: 
خالد طلع من غرفته وشاف ابوه وفتح عيونه لانه ماعرف ان ابوه ياي من السفر واستانس وعلى طول حضن ابوه.
خالد : فديتك ابويه ..متى رديت من السفر .
ابو خالد : والله من الظهر بس انت ولا في الدنيا .
خالد متضايق: اسمحلي ابويه والله ما دريت .
ابو خالد : مسمحوح يا ولدي .
خالد : والله اشتقلك وااايد يا ابويه ..
ابو خالد: وانا اكثر يا خالد .. انت شو اخبارك .
خالد بحزن: الحمد لله . 
خالد : زين يا خالد قوم توضأ وروح ويايه المسيد ترى أذن..يالله تعال وياي ..
خالد : ان شاء الله يا ابويه ..الحين بتلبس وبطلع وياك..

راح خالد غير ملابسه عشان يروح الصلاه.
هند راحت عند ابوها: والله زين سويت فيه وطلعته من غرفته ..لاني اعرف خالد ما يرد لك طلب يا ابوي..
ابو خالد : عسى الله يهنيه ويسعده يارب ..
هند : اممييييين جميعا..

وراح خالد ويا ابوه المسيد عشان يصلون صلاة العصر.


فهد كان طالع ويا الريم رايحين يتمشون بالسياره.
فهد : اقول يالريم ؟
الريم تصد لفهد: اعرف شو بتقول (هي تقلده) شو اخبار ساره .من زمان ما عرف عنها .
فهد يضحك: ههههههههههههههههه ..حسبي الله على ابليسج وبعد تقلديني ..
الريم تبتسم : اعرف سؤالك ..انت ما تسولف الا عنها .
فهد : شو اسوي يا الريم: ساره خذت قلبي وسحرتني ..
الريم : هي والله ساره الصراحه تنحب ماشاء الله عليها فنانه وحليوه وطيبه ..
فهد : بس لا تمدحينه روحي متعذب ومشتاقلها .
الريم: هههههههههههههههه .. انت حبيتها وهي عمرها ما ابتسمت في ويهك ولا راوتك طيبتها ..عيل لو شفت حلاها وطيبتها وسمعت سوالفها شو بتسوي..
فهد (يتنهد)اااااااااااااااه انا وجذي ومتخبل عليها وذايب في حبها ..
فهد : زين يالريم اتصلي في ساره شوفي متى ايي اخطبها .
الريم : فهد ..قتلك ساره بعدها متضايجه من السالفه .اصبر عليها ..
فهد : ما اقدر ما اقدر ابي اعرف شو ردها ..الله يخليج روحي بيتهم اليوم وحددي وياها يوم الخطبه وبعدين طبعا راح نحدد يوم الملجه والعرس.
الريم : الله يعيني والله اخاف تذبحني ساره.
فهد مستحيل ساره تموت فيج ..يالله روحي عشان خاطري
الريم: والله يا اخويه ما اقدرارفضلك طلب .. وان شاء الله بروح اليوم عندها والله يعيني .
فهد : فديت اختي اللي ماترفضلي طلب.

وفي المساء راحت الريم عند ساره..
ساره كانت بغرفتها متسانده على السرير وسرحانه وكانت صدق متضايقه وزعلانه..
الريم دخلت غرفة ساره : ساروووونه وينج.
ساره صدت وشافت الريم واقفه عند الباب : الريم .تفضلي تعالي .
الريم راحت سلمت على ساره وشافت ويهه ساره مصفر ومتغير مبين عليها التعب وقلبها تقطع على ربيعتها : ساره شحالج.
ساره بحزن: وكيف تبين يكون حالي وانا خسرت حبي الوحيد.
الريم : بس يا ساره خلاص انسي السالفه لين متى بتعذبين عمرج.
ساره : المهم انتي شو اخبارج .
الريم: تمام الحمد لله ..اقول ساره شو رايج نطلع اليوم نتعشى برع .
ساره : مالي نفس يالريم خليني جذي احسن.
الريم: ساره لازم تغيرين الجو .
ساره : ما ابي اطلع والله يالريم انا جذي مرتاحه.
الرريم : خلاص ما بغصبج على شي ما تبينه.
وهني موبايل الريم رن وكان المتصل اخوها فهد..
الريم ردت على فهد: خير شو تبى .
فهد : شو قلتيلها .
الريم ترمس بصوت واطي: لا بعدني .
فهد : يالله قوليلها ..انا قايلج تروحين عندها عشان تقوليلها عن سالفتي .
الريم: اصبر شويه علي ..
فهد : شوفي يالريم اليوم تقوليلها .
الريم : زين زين ..
فهد : يالله باي .
الريم: باي ..

ساره شافت الريم ترمس بصوت واطي ..
ساره : في شي يا الريم .
الريم متوتره: ها.......ما في شي.
ساره :عيل شو فيج ترمسين بصوت واطي أخاف عندج اسرار.
الريم تبستم: ليش وانا عندي حد غيرج اقوله عن اللي بداخلي .
ساره : حبيبتي والله يالريم .
الريم: ساره ببقولج شي ..بس( بارتباك) بس لا تزعلين مني .
ساره : مستحيل ازعل منج يالريم ..
الريم تبلع ريجها: فهد .
ساره تضايقت يوم سمعت اسمه وبعصبيه : شو فيه فهد.
الريم : فهد يقول متى ايي ويخطبج رسمي يا ساره .
ساره بضيق: انا ما يهمني متى ايي ..حتى لو يتزوجني باجر عادي عندي ..
الريم فتحت عيونها.
ساره : أنا ما يهمني يالريم متى اتزوج فهد او متى الخطوبه..لاني انسانه بلا روح ..ما يهمني شي .. لان هالزواج كانه مب زواجي ..يعني يوم خطبتي ويوم زواجي من اخوج ما يهمني.. لانه هذا يعتبر زواجه بالنسبه له مب لي .
الريم : وليش مب مهتمه يزواجج يعني ولا بخطبتج.
ساره : لاني ما بتزوج الانسان اللي احبه ..عشان تقولين باختار يوم للخطبه وبعدين الملجه عشان أتعود على اللي بتزوجه ..ما يهمني خلا يخطبني هالاسبوع اذا يباه أو بعد سنه كيفه..وقوليله ان ما ابي حفله ولا شي وحتى الملجه بس كتب كتاب يعني الملجه عاديه أو تكون الملجه والعرس بنفس اليوم احسن عشان افتك .
الريم مستغربه: بس احلى ايام الملجه يا ساره انج تقعدين ويا ريلج وتزهبين وتستعدين لعرسج وتتكشخين ..
ساره : اذا كنت ماخذه الانسان اللي احبه اكيد بخلي ملجتي فتره لان الملجه من احلى الايام وعشان استعد للزواج من اغراض ..بس انا ماخذه انسان ما ابيه ولا شي ولا ابي اعيش وياه هالفتره..
الريم تضايقت من كلام ساره : وكيف بتعيشين ويا انسان ما عاشرتيه ولا قعدتي وياه لان الملجه تساعد ياساره على الاختلاط ويعودكم على بعض ..
ساره : وانا عشان جذي ما ابي الملجه ..لاني ما ابي اختلط وياه .
الريم : بس هذا راح يكون زوجج.
ساره : هو بيعترني زوجه ..بس انا ما بعتبره زوجي ..بعتبره انسان عادي .. لان قلبي وتفكيري لخالد وبس .
الريم : بس خالد خلاص راح من حياتج يا ساره .اذا تزوجتي فهد لازم تكونين زوجه مخلصه وقلبج له.
ساره : شوفي يالريم بكون وياج صريحه ..حتى لو تزوجت فهد ..مابعامله اوكي ما اقدر ..كل ما بشوفه بذكر اللي سواه فيه ..مستحيل احبه..ومستحيل اعامله كزوج.
الرريم: عيل كيف بتعيشين وياه
ساره: بعيش وياه كاني غريبه سؤال وجواب وبس ..من غير حب وخرابيط 
الريم : بس هالشي ما يصير
ساره بحزن والدموع بعيونها: كيف تبيني اعامل الانسان اللي فرق بيني وبين اللي اموت فيه .. كيف تبين احترم الانسان اللي هددني ودمر سعادتي واحلامي ..مب بس دمرني أنا ..دمر خالد ..وخلا خالد يكرهني .

الريم ماعرفت شو تقول وشو ترد على ساره ..لان تعرف ان ساره كانت تموت في خالد وتحبه من الصغر وكان خالد كل شي بالنسبالها..

راحت الريم من ساره وهي متضايقه على ساره وخالد وبنفس الوقت 
خايفه على حياة اخوها ..لانها متأكده ان زواج فهد وساره ماراح يعدي على خير .. لان الحب من طرف واحد ..ولان قلب ساره مب لفهد..


كيف راح تكون حياة فهد وساره ؟؟
هل راح ينفصلون ؟؟أو راح يكون شي ثاني ؟؟
وخالد كيف بعيش حياته بدون ساره؟
ومحمد شو اللي يمنعه من الارتباط بالريم؟؟ 


جزء ( الخامس عشر)

وبعد ما طلعت الريم من عند ساره وهي خايفه على حياة اخوها فهد وعلى حياة صديقتها ساره لانها تحس ان حياتهم ماراح تستقر بالذات لان حب فهد من طرف واحد..

وراحت الريم البيت وأول ما فتحت باب الصاله شافت فهد قاعد ينتظرها واول ماشافها فهد على طول راح عند الريم ووقف عندها...

فهد وهو واقف عند الريم ومتوتر: هالريم بشري .. شو ردت عليج ساره..
الريم تشوف اخوها وبحزن: ساره تقول أي يوم انت تختاره ..
فهد (وابتسامته العريضه على شفاته) : والله يعني وافقت ..
الريم : هي بس قالت ما تبى حفله ..
فهد : افا عليها فالها طيب .. أي شي هي تبى انا حاضر لها ..
الريم : وقالت الملجه اذا تبى نفس يوم العرس يكون افضل ..
فهد تغيرت ملامحه: افا غريبه ..أحلى الايام أيام الملجه .كيف ما تباها ..
الريم : فهد لا تستعبط يا اخويه.. تعرف ان ساره مغصوبه على الزواج .. يعني باختصار هي مب مهتمه في زواجها..
فهد تضايق: بس لازم تنسى خالد ..خلاص انا بكون زوجها ..
الريم راحت ويلست على الغنفه: يمكن تكون زوجها صح .. بس القلب يا اخويه بعده مب ملكك ..
فهد عصب: الريم شو فيج اليوم يايه تضايقيني ولا شو سالفتج .
الريم : يا اخويه انا خايفه عليك وعلى حياتك..
فهد : أنا اعرف كل شي .. وانا مقتنع بهالشي ..ومرتاح الاهم تكون ساره لي ..
الريم : وقلبها يا اخويه مب لك .. واهم شي بالزواج هو القلب والحب ..
فهد : ان شاء الله بخليها تحبني وتنسى خالد..
الريم : والله اني اتمنى هالشي ..
فهد : المهم عيل ان شاء الله عقب باجر يعني بعد يومين بنروح نخطبها..وباخذ مممممممممممممم ريل عمتي ..
الريم فاتحه عيونها : بس ريل عمتي مب في الامارات ..
فهد : ادري انه مب موجود بالامارات وانه مسافر برع ..بس بخلي ايي ويخطبلي ساره .. بس كم يوم وهو اكيد يوم بيعرف اني بخطب وراح يستانس ..
الريم : على خير ان شاء الله ..




وفي بيتكم خالة ساره .

نوره قاعده عالسرير وتفكر بفارس احلامها او بخطيبها .. ونتفكر بمستقبلها..
هند ماسكه جدول امتحاناتها للثانويه العامه..
هند منقهره : افففففف متى افتك من هالامتحانات ..
نوره صدت لهند : مب أهم شي تفتكين ..أهم شي تبيضين ويوهنا واتيبين نسبه حلوه.
هند : لا حبيبتي انا مب مثلج اهتم بالنسبه وخرابيطها ..اهم شي عندي النجاح..
نوره : بعد البنت الكسلانه ما تفكر الا بالنجاح..
هند : والله كسلانه ولا شاطره أهم شي عندي انجح..
نوره متضايقه ..
هند تشوف نوره : نوروووه ..شفيج متضايقه؟
نوره : ما باقي على ملجتي الا شهر بالضبط وانا للحينه ما جهزت شي 
هند : انتي باقيلج شهر على ملجتج وانا شهر ونص على بلوتي يعني امتحاناتي 
نوره : ماعرف اسوي حفله ولا بس كتب كتاب يعني بيناتنا ..
هند : والله على راحتج ..
نوره : احسن شي اسوي حفله صغيره بيناتنا يعني اهلي واهل المعرس وتكون الحفله في بيتنا شو رايج..
هند : هي احسن .. لان في حفلة خطوبتج العالم كله ياي .. خليه جذي حفله بسيطه احسن .. بس الحفله بتكون بيتنا ولا بيت اهل المعرس..
نوره : والله اكثر شي يسوون الحفله في بيت اهل العروس..
هند : عيل لازم تختارين باسرع وقت المصصم ..لانه ما شي وقت .
نوره : عشان جذي انا احاتي ..
هند : زين ما دام تقولين ان حفله بسيطه ليش ماتاخذين فستان جاهز وتفتكين مب احسن .
نوره : امممممممممممممممممممم .. والله فكره يبالي جي اسوي .. لاني لين الحين مب مختاره القماش ولا المصمم ..يبالي اختارلي فستان حلو وغريب وبسيط بنفس الوقت ..
هند تدلع: شفتي افكاري الذهبيه 
نوره : يالله عليج الحين شو قلتي ..
هند : بعد ربج تراني ذكيه..
نوره : اقول استخدمي هالذكاء في امتحاناتج ..
هند : لا استخدم الذكاء بالاوقات اللي احبها ..
نوره : خلا اروح الحين عند امايه عشان اقولها خلا تجهز على ملجتي لانه ما بقالنا شي ما باقي الا شهر ان شاء الله ..

راحت نوره تتفق ويا امها عشان الملجه والحفله والبوفيه وكل شي ..



اما الريم اتصلت لساره وقالت لها انهم بيون بعد باجر ..

وساره راحت قالت لامها ..
ام ساره كانت في المطبخ..
ساره راحت عند امها وبحزن: امايه ..
الام : عيوني.
ساره: ان شاء الله بعد باجر بيي فهد عشان يخطبني ..
الام تفاجات : شوووووو
ساره : هي يا امي بيي يخطبني لانج تعرفين ان فهد مسوي هالمصايف عشان يتزوجني .. وهو بيي ويا ريل عمته والريم عشان يخطبوني ..
الام : وانتي موافقه يا بنتي ..
ساره والحزن بصوتها : غصبن عني يا امايه اوافق ما عندي خيار ثاني..
الام : زين وانتي تبين حفله لخطوبتج ولا ..
ساره : ما ابي حفله ولا شي ..
الام : ما يصير يا بنتي ..ماشاء الله على نوره شفتي مسويه حفله حلوه.. 
ساره والدمعه بعيونها: لان نوره ماخذه الشخص عن اقتناع مب غصبن عنها ..وانا قلت للريم ما ابي حفله ولا شي .. ما ابي شي..

راحت ساره من عند امها وهي متضايقه واااايد ..لان حياتها ادمرت بسبب فهد..

وراحت ام ساره اتصلت في اختها ( ام خالد ) عشان تقولها ان خطوبة بنتها بعد باجر وان ساره ما تبى حفله ..بس ام ساره طلبت من اختها وبناتها انهم ايون هاليوم عشان ما تحس ساره انها وحيده .... 
ام خالد صكرت التلفون من عند ام ساره وكانت متضايقه وايد على خطوبة ساره .. لانها تحاتي صدمه خالد .. لان خالد للحينه مب مستوعب فقدان ساره..

نوره شافت امها متضايقه وراحت عندها..
نوره تشوف امها: خير يا امايه ليش متضايقه..
الام : بعد باجر يا بنتي خطوبة ساره ..
نوره: انصدمت : والله بهالسررعه.
الام : تعرفين فهد .. يباه ساره باسرع وقت . 
نوره تتنهد: اااااااااااه .. الله يعينج يا ساره ..
الام تصد لنوره: قولي الله يعين اخوج ..
نوره : والله اخويه يعرف ان ساره راحت عنه ولازم يقتنع بهالشي..
الام : والله اني اخاف اخبره .
نوره : شوفي يا امايه محد يخبره اذا هو سالنا بنقوله واذا ما سال ما بنخبره..
الام :زين هو وينه الحينه.
نوره : شفته من شويه طالع ويوم سألته وين بيروح قالي بيروح عند ربيعه محمد..
الام : الله يوفقك يا خالد ويسعدك ..
وهني ادمعت ام خالد لانها متضايقه على ولدها لانها تعرف حب خالد لساره من طفولته..
راحت نوره تحصن امها وتواسيها: لا يا امي لا تصيحين فديتج دموعج غاليه ..
الام تمسح دموعها : احاتي على خالد ..والله أخاف يستخف ويتينن..
نوره : لا يا امي ..ما بيصير له الا الخير ..واهم شي انج تدعيله ترى دعاء الام مستجاب..
الام : والله اني ادعيله بكل سجود..

اما خالد فما يعرف عن خطوبة ساره وراح عند محمد .. لان خالد يحاول ينسى ساره بأي طريقه عشان جذي هو دايما يطلع بس مهما طلع وغير الجو والمكان ..حب ساره بعده في قلبه..

خالد ومحمد رايحيين المطعم عشان يتعشون..
محمد : شو رايك يا خالد نطلب اليوم وجبه بحريه ..
خالد : يا حبك يا محمد للأكلات البحريه..
محمد : والله ما شي احلى من الربيان وأم الربيان ..ممممممممم لذيذ..
خالد : خلاص على ذوقك اليوم بنطلب أكلات بحريه..
محمد يشوف ملامح خالد الحزينه.: خالد
خالد رفع راسه : هلا يا محمد..
محمد : بعدك زعلان ..
خالد : طبعا زعلان ..ليش اللي صار فيه شويه.. بس المهم غير السالفه ولا تكلمني عن ساره عشان ما أتضايق اوكي ..
محمد : خلاص على راحتك يالغالي ..
خالد : هي صح تذكرت ..مره قلت لي انك بتقولي سالفه عنك ..
محمد: أي سالفه..
خالد : انك تحب الريم بس ما تقدر تزوجها لان شي يمنعك من هالشي وللحينه ما خبرتني ..
محمد : والله زين اتذكرت سالفتي ..
خالد : السمحوحه يا محمد بس تعرف الظروف الصعبه اللي مرت عليه ..
محمد : لا يالغالي ..مسموح افا عليك ..
خالد : زين شو سالفتك وشو اللي يمنعك من الارتباط بالريم ..
محمد : اسمع سالفتي .. انا من صغري يقولون اني لبنت عمي ..وهي بعد من صغرها قايليلها انها بتكون زوجتي ..ونحن تربينا على هالشي .وانا طبعا ماعارضت على هالشي لان بنت عمي انسانه طيبه وخلوقه ومب انا اللي اقول هالشي ..كل العايله يمدحون فيها .. 
ام خالد صكرت التلفون من عند ام ساره وكانت متضايقه وايد على خطوبة ساره .. لانها تحاتي صدمه خالد .. لان خالد للحينه مب مستوعب فقدان ساره.. 


نوره شافت امها متضايقه وراحت عندها..
نوره تشوف امها: خير يا امايه ليش متضايقه..
الام : بعد باجر يا بنتي خطوبة ساره ..
نوره: انصدمت : والله بهالسررعه.
الام : تعرفين فهد .. يباه ساره باسرع وقت . 
نوره تتنهد: اااااااااااه .. الله يعينج يا ساره ..
الام تصد لنوره: قولي الله يعين اخوج ..
نوره : والله اخويه يعرف ان ساره راحت عنه ولازم يقتنع بهالشي..
الام : والله اني اخاف اخبره .
نوره : شوفي يا امايه محد يخبره اذا هو سالنا بنقوله واذا ما سال ما بنخبره..
الام :زين هو وينه الحينه.
نوره : شفته من شويه طالع ويوم سألته وين بيروح قالي بيروح عند ربيعه محمد..
الام : الله يوفقك يا خالد ويسعدك ..
وهني ادمعت ام خالد لانها متضايقه على ولدها لانها تعرف حب خالد لساره من طفولته..
راحت نوره تحصن امها وتواسيها: لا يا امي لا تصيحين فديتج دموعج غاليه ..
الام تمسح دموعها : احاتي على خالد ..والله أخاف يستخف ويتينن..
نوره : لا يا امي ..ما بيصير له الا الخير ..واهم شي انج تدعيله ترى دعاء الام مستجاب..
الام : والله اني ادعيله بكل سجود..

اما خالد فما يعرف عن خطوبة ساره وراح عند محمد .. لان خالد يحاول ينسى ساره بأي طريقه عشان جذي هو دايما يطلع بس مهما طلع وغير الجو والمكان ..حب ساره بعده في قلبه..

خالد ومحمد رايحيين المطعم عشان يتعشون..
محمد : شو رايك يا خالد نطلب اليوم وجبه بحريه ..
خالد : يا حبك يا محمد للأكلات البحريه..
محمد : والله ما شي احلى من الربيان وأم الربيان ..ممممممممم لذيذ..
خالد : خلاص على ذوقك اليوم بنطلب أكلات بحريه..
محمد يشوف ملامح خالد الحزينه.: خالد
خالد رفع راسه : هلا يا محمد..
محمد : بعدك زعلان ..
خالد : طبعا زعلان ..ليش اللي صار فيه شويه.. بس المهم غير السالفه ولا تكلمني عن ساره عشان ما أتضايق اوكي ..
محمد : خلاص على راحتك يالغالي ..
خالد : هي صح تذكرت ..مره قلت لي انك بتقولي سالفه عنك ..
محمد: أي سالفه..
خالد : انك تحب الريم بس ما تقدر تزوجها لان شي يمنعك من هالشي وللحينه ما خبرتني ..
محمد : والله زين اتذكرت سالفتي ..
خالد : السمحوحه يا محمد بس تعرف الظروف الصعبه اللي مرت عليه ..
محمد : لا يالغالي ..مسموح افا عليك ..
خالد : زين شو سالفتك وشو اللي يمنعك من الارتباط بالريم ..
محمد : اسمع سالفتي .. انا من صغري يقولون اني لبنت عمي ..وهي بعد من صغرها قايليلها انها بتكون زوجتي ..ونحن تربينا على هالشي .وانا طبعا ماعارضت على هالشي لان بنت عمي انسانه طيبه وخلوقه ومب انا اللي اقول هالشي ..كل العايله يمدحون فيها .. 
خالد : زين وشو المشكله.
محمد: قبل ما تطلعلي الريم..ماكان شي أي مشكله ..لاني كنت موافق على هالشي .أو اصلا ما اقدر اقول هالشي لان راح تكون مشكله.. وأناماعارضت لانها انسانه محترمه وزينه بس...
وسكت محمد ..
خالد : وبس شو يا محمد ..كمل..
محمد : بس من أول ما طلعتلي الريم .والله يا خالد ما قدرت افكر الا فيها واحس اني اذا ما خذتها راح اتخبل واتينن..
خالد : يعني انت خاطب بنت عمك ..سويتو خطوبه .
محمد: لا لا بس كلام ..يعني كلام الاهل بس مب أكثر
خالد : ممممممممممممم ..والحين انت ما تبي بنت عمك ..تبى الريم صح .
محمد : هيه ..ما اقدر بدونها والله اني صرت ما احلم الا فيها والله حبيتها يا خالد حبيتها ..واذا عشت ويا بنت عمي راح أظلمها ..
خالد : وليش تظلمها؟
محمد : لان اذا تزوجتها تفكيري ماراح يكون لها وقلبي راح يكون متعلق في الريم ..
خالد : مممممممممممممممم شوف عندي الحل البسيط ..
محمد : والله ياريت تساعدني ..صدقني ماراح انسى جميلك..
خالد : بكل بساطه روح عند أمك وقولها اللي في قلبك وقولها انك حصلت على الانسانه اللي انت اخترتها ..مب اهلك اللي اختاروها ..لان القلب يوم يختار غير يوم الاهل يختارون ..
محمد فتح عيونه :شو تبى امي تذبحني 
خالد: ليش امك عصبيه..
محمد : لا مب جذي ..بس تعرف اذا رفضت بنت عمي.. راح تصير مشكله كبيره بين العايله..
خالد : والله خلا تصير مشكله ولا انك تخسر الانسانه اللي حبيتها .
محمد : يعني من رايك اكلم الوالده
خالد : هي كلمها انت مب خسران ..وشوف الرد ..
محمد : اعرف ومتأكد انها بتعصب..
خالد : تعصب ولا متعصب اهم شي تفهمك وانت حاول تقنعها ..
محمد : على خير ان شا ء الله ..بكلم الوالده بأقرب وقت وان شاء الله تفهمني ..
خالد : ان شاء الله ..

ومحمد كان متردد يكلم امه لان يعرف ان امه مارح توافق انه ياخذ غير بنت عمه .. لان المشكله راح تكبر اذا رفض ..


************************ 

راحت ام ساره عند ساره بغرفتها وشافت ساره على الكرسي الهزاز وتفكيرها بآخر عالم..
ام ساره : ساره يا امي .
ساره : ماجاوبت لانها سرحانه..
ام ساره بصوت اعلى : سااااااااره ساره ..
ساره من صوت امها قامت من أحلامها: هلا 
ام ساره: يا كثر ما تسرحين يا ساره.
ساره : ما بقتلي يا امايه خير الاحلام.(وصدت لامها) : خير يا امي شو بغيتي .
الام : كنت بقولج ان فهد بيي بعد باجر عشان يخطبج .
ساره : زين شو المشكله.
الام : تعرفين ان لازم يكون عندنا محرم وما يستوي اكون بروحي ..
ساره : هي والله راحت عن بالي هالشي..
الام : ماعندنا الا نقول لعمج ناصر
تغيرت ملامح ساره: شوووووووووو ناصر لا لا . 
الام : ليش يا بنتي ..ترى ما عندج الا هالعم.
ساره : اصلا هذا ما يستحق يكون عمي .. ما همه غير نفسه وما يهتم غير في مصالحه واعماله وفلوسه..ويوم ابويه الله يرحمه توفى ..ماسال عنا ولا زارنا الا مره في العيد ..
الام : تعرفين ان هالشي مب منه ..من مرته ..مرته المتسلطه .
ساره : اعرف ان عمي على نياته ..وأعرف ان الغلطه من مرته المتحكمه اللي ما تفكر الا في كشختها ومركزها..بس بعد الريال لازم ما يكون سكان مرته وما تكون عنده شخصيه..
الام : المهم يا بنتي نحن نحتاجه ..ما يستوي فهد يدش بروحه بدون ريال ..
ساره بغضب: والله انا ما ابي اشوف هالعم اللي تخلى عنا ..بس شو اقول للضرورة أحكام ..
الام : زين روحي اتصلي فيه..
ساره : لا لا ما ابي ..ما ابي اكلمه ولا شي ..روحي انتي اتصلي فيه ..
الام : انا كيف اتصل فيه..
ساره: اتصلي في زوجته وخبريها المهم اني ما ابي اكلمه يا امايه.
الام : خلاص بتصرف انا ...

راحت الام عشان تتصل في زوجة ناصر يعني مرت عم ساره ..

بعد ما تفقت ام ساره ويا عم ساره اللي هو ناصر اتفق انه اييه واستانس على خطوبة بنت اخوه الوحيده.. 






***************************
وفي يوم الاربعاء يوم خطوبة ساره 

بنات خالتها كانو موجودين بس للحينه خالد مايعرف ان اليوم خطوبة ساره..
وكان الموجودين ريل عمة فهد والريم وعم ساره اللي اسمه ناصر والكل وافق واتفق ناصر عم ساره على المهر وكل شي وحددو يوم الملجه اللي بتكون في شهراغسطيس(شهر 8) يعني عن قريب ساره اما العرس فخلو هالشي على العروسين واي يوم يبون ..

وبعد ما اتفقو على كل شي قرر ناصر عم ساره ان .ينادي ساره لان في الخطوبه لازم الخطيبه اتيي والخطيب يشوفها نظره شرعيه طبعا بشيلتها وعباتها يعني مغطيه شعرها وجسمها .. ..بس ساره عارضت هالشي وقالت ان فهد شايفنها اكثر من مره المهم انها رفضت بشده ..

وفهد ما قال شي لانه يعرف ان ساره معصبه لين الحينه على اللي سواه فهد فيها .. بس فهد سعادته كانت اكبر من أي شي .. لان ساره صارت خطيبته ..

والام طلعت من الميلس وباركت لساره وهي فرحانه وبنات خالتها نوره وهند وام خالد اللي عيونها تدمع لان ساره راحت عن ولدها ..الكل بارك لساره ..بس ساره ماكانت حتى تبتسم لانها كانت تحلم ان خطيبها وزوجها يكون خالد ومحد غيره بس شاءت القدر وغير احلام ساره وخالد. 
وطبعا ما سوت ساره حفلة لخطوبتها لانها ما بغت هالشي.. بس بنات خالتها كانو موجودات والريم طبعا كانت فرحانه لان ربيعتها راح تكون مرت اخوها ..

نوره تسلم على ساره : مبروك يا ساره ..عسى الله يهنيج ..
ساره والدمعه بعيونها: أي سعاده اللي بشوفها مع فهد.
نوره : ساره اليوم يوم خطوبتج لا تفكرين في اللي يضايقج.
ساره : خالد يعرف ان اليوم يوم خطوبتي 
نوره : لا الصراحه محد قاله ..
ساره : اكيد بيكرهني اكثر.
نوره : لا مستحيل يكرهج ..تعرفين خالد يوم يحب ما يكره حد ..
ساره تحاول انها ما تصيح في هاليوم عشان ما تضايق امها ..بس ما قدرت تخفي حزنها اللي الكل لاحظ هالشي..
يت ام خالد عند ساره وحضنتها : مبروك يا بنتي يا ساره ..الله يوفقج .
ساره يوم شافت خالتها اللي كانت بتكون عمتها يعني ام زوجها صاحت.
ام خالد : لا يا ساره لا تصيحين ليش هالدموع ..
ساره : اسمحيلي يا خالوه
ام خالد: افا عليج يا بنتي ..وانتي شو سويتي عشان اسمحلج.
راحت نوره تواسي ساره ..

لان ساره بالنسبه لها هاليوم عزه مب كانه خطوبتها..

وام خالد وبناتها ردو البيت واول ما وصلو شافو خالد في الصاله ..هني الكل توتر ..
خالد صد شاف امه وخواته..
خالد وهو يشوف امه: زين وصلتو..وين كنتو ؟؟
نوره بلعت ريجها .. ماتعرف شو تقول .
خالد شاف توتر الكل : خير شو فيكم ..؟
محد رد ..
خالد بعصبيه : شو فيكم ..اقولكم وين كنتو ..؟ليش ما ترمسون .
هند : اوووووووووووووه ..انا اللي بقول عشان نفتك من هالمصيبه ..نحن يا خالد كنا (تشوف خالد) كنا في خطوبة ساره ..
خالد اول ما سمع ان اليوم يوم خطوبة ساره حس كان احد طعن بقلبه وقف مكانه وماعرف شو يقول ..
الام راحت عند خالد يوم شافت الصدمه على ملامحه..
خالد ما قدر يستحمل على طول طلع برع البيت ..
ام خالد تناديه: خالد خالد يمه وين بتروح في هالوقت ..
خالد مارد على حد لانه كان مصدوم ..
صح ان خالد عرف ان ساره ما بتكون له ..بس كان عنده أمل انها تغير رايها وما توقع ان بيي هاليوم اللي راح تكون ساره لغيره.. 


الجزء السادس عشـــر) 





بعد ماعرف خالد من اهله ان ساره انخطبت اليوم ماعرف كيف يواجه هالشي .. فعلى طول طلع برع ..

خالد طلع وراح المكان المفضل عنده اللي هو البحر . لانه انصدم بهالخبر يوم عرف ان ساره انخطبت صح كان يعرف انها ما بتكون له بس توقع انها يمكن تغير رايها او يمكن يصير شي عشان ترد له .. حس ان حلمه تبخر وان حلمه ماراح يتحقق لان ياهاليوم وراحت حبيبته منه راحت ساره ..
راح خالد عند البحر وكانت دموع الحسره والقهر تذرف من عيونه .. وقرر انه ينساها ويتجاهلها لانها باعت الحب اللي كان بينهم ..

اما ساره بعد ما غيرت ملابسها بعد خطوبتها ..خلت راسها على الوساده وحست ان اليوم كان آخر حلم بالنسبالها مع خالد وكانت منقهره اكثر من خالد .. لانها تفكر كيف تعيش مع انسان دمر حياتها.وكيف راح تبتعد عن حبيبها وحلمها خالد.


********************
نوره وهند وامهم كانو قاعدين في الصاله ينتظرون خالد لانهم خايفين عليه لانه طلع وهو معصب..

الام (وهي تشوف الساعه) " : خالد تأخر وايد .
نوره وهي خايفه: هي والله ..ان شاء الله يكون خير .
الام : ياريت ما قلناله ان اليوم خطوبة ساره.
هند تصد لامها : اذا اليوم ماعرف باجر بيعرف .
نوره : صح يا امايه خلا يعرف ان ساره خلاص مب له . احسن له عشان ما يتعذب أكثر.
الام بعد ما اتصلت على خالد..
نوره : ها امايه شو رد عليج ..
الام : لا موبايله مغلق ..الله يستر ..

أما ساره فتحاول تنام بس ما قدرت تنام لانها كانت متضايقه وكانت تذكر اروع الذكريات مع خالد ..وحلمها بانها تكون له ..نزلت دمعه من عيونها والقهر بقلبها .
.وقالت لنفسها والحسره بصوتها: خلاص يا خالد انتهت قصة الحب اللي كانت بيتنا ..انتهينا يا خالد انتيهنا..


************** 
وخالد رد البيت وقرر قرار انه ينسى ساره ..بس بقلبه اكيد شي ثاني لان اللي يحب صعب انه ينسى ..
خالد فتح الباب ..
وأهله قاعدين يتريونه..
الام أول ماشافت خالد .راحت عنده : خالد يمه وينك ..
خالد وهو معصب وزعلان.: شوفو انا قررت قرار 
نوره وهند وامه ساكتين ومستغربين : شو .
خالد : ما أبي اسمع اسم ساره على لسانكم اذا كنت موجود .
نوره : خالد صح ساره ما بتكون زوجتك بس لاتسى انها بنت خالتك ..
خالد : لا ما أبي اعرف شي ..ما ابيها تكون بنت خالتي ولاشي ابي انساها وما ابي اسمع طاريها يوم اكون موجود سمعتو[ 
ودخل خالد غرفته والحسره بقلبه..وراح فتح الدرج وشاف صوره مع ساره يوم كانو صغار يعني بأيام الطفوله ..
وشاف صورة ساره وهي بأيام الروضه وعندها خالد .
شاف الصوره وادمع وقال : خلاص يا ساره انتي ماراح تكونين لي ..كل شي راح يا ساره ..
ولانه كان منقر خذ الصور ومزقهم كلهم والدموع بعيونه...لانه ما يبى شي يذكره بساره ..

*******************


وفي الليل يعني الساعه 3 ..الوقت كان متأخر .
الريم ما يالها نوم فراحت عند فهد لانها كانت ملانه.
الريم دخلت على فهد : فهد يا اخويه .
فهد ماسك قلم ودفتر ذكرياته وأشعاره.: نعم يا الريم 
الريم دخلت تشوف فهد ماسك دفتر : فهد شو تسوي 
فهد : قاعد أكتب التاريخ وكلمات بسيطه توصف فرحتي بهاليوم .
الريم : قصدك فرحتك بخطوبتك .
فهد :مب بس خطوبتي ..هاليوم أحلى يوم بحياتي ..اليوم يوم سعادتي يالريم .
الريم فرحانه لسعادة اخوها: يا سلام لهالدرجه انت مستانس ..عيل لو تزوجتها شو بتسوي ..
فهد : يمكن اتينن ..انا الحين ومتخبل ..كافي انها صارت ملكي ..
الريم: والله يافهد من زمان ما شفت هالفرحه وهالابتسامه على شفاتك ..عسى الله لا يحرمني من هالفرحه 
فهد وباتسامه حلوه: ولا منج يا الغاليه .
الريم : تصدق يا فهد ان ساره محظوظه لأنها بتزوجك.
فهد : ليش يعني ؟
الريم : ماشاء الله عليك وسيم وسيم وسامتك اتخلى الكل يتعجب بوسامتك وملامحك الحلوه وعليك جسم حلو واخلاقك عاليه وكافي انك تحب باخلاص وتضحي ..
فهد يبتسم : لا عاد مب لهالدرجه..
الريم : والله يا اخويه ما أجامل .اتذكر يوم اتسوق وياك بالمحلات كل البنات يبحلقون فيك وكلهم عيونهم عليك 
فهد : احم احم لهالدرجه يعني انا حلو وأنا ما ادري.
الريم : من حقك تدلع يا اخويه .ما في شي ناقصنك ..ماشاء الله عليك .
فهد : يعني اذا في واحد مثلي ياي يتقدم لج بتوافقين .
الريم : الصراحه اذا بوسامتك وبحلاك وبشخصيتك والله هيه 
فهد : خلاص بكتب سيرتج الذاتيه بالجرايد والمجلات عشان أدورلج ريل .
الريم : لا والله شو تشوفيني ما شايفه خير ..أصلا الشباب اللي ايون عندي .مب أنا أدورهم .
فهد": طبعا كل الشباب يتمنوج يالريم ..تراج تاخذين العقل ماشاء الله عليج قمر ..
الريم (استحت ): تسلم يا اخويه .
الريم (بابتسامه) : أقول اخويه مب كأنه اليوم يوم المدح .
فهد :ليش
الريم : كل واحد اليوم يمدح الثاني 
فهد( يضحك): ههههههههههههههههههههه ..هي والله . 
وفي اليوم الثاني 
قامت نوره من الصبح وهي تحاتي ..
هند : شوفيج يانوره .
نوره : والله ماعرف وين اسير اشتري فستان لملجتي .
هند : هي والله ما باقي الا اسبوعين .وشهر بالضبط على امتحاناتي الثانويه العامه ان شاء الله .
نوره : ان شاء الله خير .
هند ": زين نحن بنروح البستان واذا ما حصلنا شي بنروح الستي سنتر شي محل ما تذكر اسمه شي فساتين حلوه.
نوره : انا ابي شي بسيط ..لان يوم ملجتي بتكون عاديه وما بيكون زحمه. 
هند: زين نحن بنروح هناك وبنشوف شو اللي يعيبج ومره وحده باخذلي شي بسيط بعد.
نوره ": زين منو بيودينا .
هند : منو بعد خالد .
نوره : خالد حالته حاله وين يقدر يودينا مكان 
هند : عيل الدريول.
نوره : بروحنا ما بيخلونا .الا اذا امي كانت ويانا
هند : خلاص بنرمس امايه اليوم عشان نتسوق .
نوره : خلاص على خير ان شاء الله ..

(* ما باقي على ملجة نوره الا اسبوعين ..أماعلى ملجة ساره ما باقي الا (شهرين ونص) تقريبا..*.)

محمد ربيع خالد كان يفكر بكلام خالد انه يكلم امه ويقولها انه ما يبي بنت عمه اللي اسمها (شيخه) لانه من اول ما شاف الريم وتفكيره فيها وبالذات يوم عرف انها تمتاز بأخلاق عاليه وطيبة القلب ..ولكن هل امه بتوافق على هالشي ..لانهم من الصغر قايلين انهم لبعض .. يعني بس رمسه ما في شي رسمي ..

محمد كان محتار واايد بس قرر انه يكلم امه وينهي هالتوتر.
ام محمد كانت متلبسه عشان تطلع .
محمد شاف امه متلبسه وتبى تطلع ." 
محمد : امي وين بتروحين .
ام محمد وهي تعدل شيلتها : بروح بيت اختي عازمتني عالغده.
محمد : اها الحينه.
ام محمد : هيه الحينه
محمد : زين يا مي أبي اقولج شي.
ام محمد : الحينه بهالوقت ..اتريى يوم ايي من بيت خالتك.
محمد : اعرف اكيد بتين وقت متأخر .
ام محمد : ليش شو في يا محمد .
محمد" : ابي اقولج شي ..بس باخذ من وقتج دقايق .
ام محمد : خلاص يا ولدي ..قول اللي عندك 
الكل قعد على الغنفه وام محمد تبى تعرف شو سالفة محمد
محمد قاعد ومنزل راسه ..مايعرف كيف يبدي بالسالفه
ام محمد : محمد شو بلاك ..انت ياي عشان تسكت .
محمد رفع راسه: امايه بقولج شي بس اتمنى انج تراعيني .
ام محمد : قول اللي عند ك يا محمد وترتني .
محمد : انتو من الصغر قايلين اني لبنت عمي شيخه صح ؟ 
ام محمد : صح زين شو المشكله.
محمد: وانا وبنت عمي بعدنا ما نخطبنا يعني بس رمسه .
ام محمد : لوين تبى توصل يا محمد.
محمد : الصراحه يا امي أبا اقولج اني ما باخذ بنت عمي .
ام محمد ( فتحت عيونها واستغربت ) شووووو انت شو تقول ليش شفت على بنت عمك شي.
محمد : لا والله بنت عمي محد يقدر يرمس عنها ماشاء الله اخلاق ودين وجمال بس انا ما ابيها .
ام محمد بعصبيه: ليش قبل ما قلت انك ما تباها ليش ألحينه غيرت رايك ؟
محمد: الصراحه ياامي بقولج باختصار ..أنا كنت أباها قبل بس ألحينه ما اباها لاني مختار وحده ثانيه والوحده انا متعلق فيها وايد وابيها يا امي والله مب متخيل اني ما أتزوجها.
ام محمد : وهالبنت من وين تعرفها لا يكون كنت تغازلها وتبى تزوجها.
محمد : لا مستحيل اتزوج بنات من هالنوع .
ام محمد : عيل منو ؟
ام محمد " هاي ربيعة بنت خالة ربيعي وشفتها وعجبتني يا امي والكل يمدح باخلاقها العاليه ..
ام محمد : يا محمد كانك ناسي انك لبنت عمك شو تبى تفضحنا .
محمد : بس ماصار شي رسمي يعني رمسة أهل .
ام محمد : بس رمسه من الصغر ..والكل يعرف هالشي ..وهي رفضت وايد ناس عسبك انت .
محمد : بس ما يستوي اتزوج انسانه ما ابيها ولا أحبها.
ام محمد : بتحبها مع الوقت يا محمد لا تفضحنا يا محمد ..وعمك راح يزعل اذا رفضت بنتهم وراح تصير مشكله بالعايله ..
محمد : بس انا ابي الريم يا امي ..افهميني ..
ام محمد : لا الريم ولا غيرها .. انا ما ابي مشكله تصير بالعايله والسبه نكون نحن.\
محمد : يعني اذا هي رفضتني عادي .
ام محمد: على الاقل أهون اذا هي رفضتك مب انك ترفضها .
محمد : بس يا امي....
ام محمد : لا بس ولا شي ..خلاص انا قلت انك ما بتاخذ الا شيخه بنت عمك ..الا اذا هي ما بغتك هذا شي ثاني ..وما أبيك تفتح معايه هالسالفه مره ثانيه .


راحت الام من عند محمد ..
أما محمد اتضايق برمسة امه .. وما يعرف شويسوي لانه صدق يحب الريم ومتعلق فيها بس شو يسوي امه رافضه هالشي ..ومحمد مايعرف كيف يتصرف بهالمشكله ..



***************************

هند ونوره راحو يتسوقون عشان ملجة نوره ..ونوره حصلت فستان بسيط وحلو ولونه فوشي على وردي يعني على الموضه..اما هند فخذت فستان حلو وأبسط من فستان اختها وكان بعد حلو.
وهم رادين البيت ..سالم طرش مسج لهند وقالها خلا تتصل فيه ضروري .
اول ما وصلو البيت على طول راحت هند غرفتها عشان تشوف شو هالشي الضروري .
هند بصوت واطي عشان محد يسمعها : الو 
سالم : يا هلا بناعم الصوت 
هند : هلا فيك ..اشحالك يا سالم
سالم : بخير يا عمري .اشحالج انتي 
هند : بخير الحمد لله ..خير شو هالشي الضروري
سالم : شو ليش مستعيله.
هند : لا بس انا يوم اسمع شي ضروري أحاتي وااايد ..
سالم : بغيت اخبرج اني باجر بتقدملج ان شاء الله انا واهلي بنيي.
هند فتحت عيونها وقلبها دق بسرعه من المفاجاه وسكتت.
سالم : وينج يا هند 
هند : متفاجاه .
سالم : انا قلت لج اني بيي من زمان بس انتي قلتيلي عشان اتريه لانه عندكم مشكله في البيت ..
هند بخجل: هيه صح 
سالم : وباجر ان شاء الله بيي مع اهلي .
هند : باجر يا سالم 
سالم : هيه ولا تقولين اتريه ما اقدر اتريه اكثر ..امي بتاكلني كل دقيقه تقولي تزوج تزوج
هند : يعني بس تبى تزوج عشان امك يعني انت ما تباني 
سالم بخبث: لا طبعا اكيد أباج ..وتعرفين اني احبج واتمنى انج تكونين لي .
هند استحت وما قالت شي.
سالم : خلاص عيل باجر ان شا ء الله بيي اوكي.
هند برقه: اوكي 

هند بعد ما صكت التلفون من عند سالم كانت فرحانه وسعادتها كبيره لانها كانت تتنظر ايي هاليوم وسالم يتقدم لها ..عشان تبين للكل ان سالم ما يخدعها ..وانه يحبها ..
ولكنها ماتعرف ان سالم يبى يتزوجها عشان يكمل لعبه ومغازلته.. 


( الجزءالســـابع عشر) 


وبعد اتصال سالم لهند وتحديده موعد قدومه لخطبتها ..هند ما عرفت كيف تصرف وكانت طايره من الفرح لان حلمها راح يتحقق وراح تزوج الانسان اللي حبته ..

أما محمد فما قدر ينام بعد ما سمع كلام أمه ورفضها للريم وإجباره انه يتزوج بنت عمه شيخه .. وكان محتار ما يعرف هل يطيع قلبه او امـــــه..


وفي اليوم الثاني ..
في بيتكم خالد....
الكل كان نايم ومرتاح الا هند م قدرت تنام الا ساعه من كثر التفكير

.. خالد كان نايم بسابع نومه ..لان البارحه هو بعد ما قدر ينام لانه اكيد يفكر بساره والقهر مالي قلبه ..
خالد وهو نايم محمد اتصل فيه ..

خالد يرفع السماعه وهو تعبان ونايم ..
خالد من غير نفس وتعب :الو 
محمد ( متضايق): الو خالد 
خالد: خالد عيل ابوه
محمد: اشحالك يا خالد
خالد : كيف تبى يكون حالي وانت مقومني من النوم...
محمد : اسمحلي خالد بس اتحريتك واعي 
خالد وما يقدر يتكلم عدل لانه فيه نومه: ليش الساعه كم ألحين ؟
محمد يشوف ساعته : الساعه 8 ونص 
خالد فتح عيونه: بلللللللللللللللل الساعه 8 ونص وانت مقومني ليش؟؟
محمد: ما قدرت أنام يا خالد
خالد : زين يوم انت ما تقدر تنام ..خلني أنا على الاقل انام ..أنا ما صدقت ان اليوم الخميس عشان أنام زياده..
محمد : خااااااااااالد والله أبي اقولك شي .. خلا النوم عنك الحين.
خالد قام وقعد عالسرير : خير شو في 
محمد : انا قلت لامي عشان سالفة الريم واني ما ابي بنت عمي 
خالد : أنا قول ليش ما قدرت تنام ...زين شو قالت ؟
محمد: بضيق وحزن: ما وافقت وعصبت ..
خالد : اكيد بيكون ردت فعلها جذي.
محمد : زين شو الحل يا خالد..
خالد : والله ماعرف شو اقولك ..بس تعرف شو 
محمد : شو \
خالد: خلا السالفه شويه تمر ..وبعد اسبوع تقريبا فاتحها بالسالفه مره ثانيه ..عشان تعرف انك مصر على رايك 
محمد : ما اعتقد توافق
خالد: انت حاول مره ثانيه وثالثه وان شاء الله خير 
محمد: جذي رايك يعني 
خالد : ما عندي والله حل ثاني ..والله يسهل امورك
محمد: تسم يا خالد ..واسمحلي خربت نومك..يالله الحين كمل نومك
خالد : خلاص انت طيرت النوم من عيني وين تباني انام ..بس بعد بحاول انام لاني تعبان .
محمد: زين السموحه يا خالد بس ما قدرت ما خبر حد عن اللي بقلبي
خالد : لا عادي يا محمد ...ولا تفكر ولا تحاتي اذا فيه الخير صدقني ربنا راح ييسر كل شي
محمد " على خير ان شاء الله ..اوكي خالد مع السلامه
خالد : بحفظ الله .


وصك خالد من عند محمد ..وهو يحاتي ربيعه وبقلبه يقول ( يحليلك يا محمد تحب وحده وما تقدر تزوجها .. اللي صار لي صار 
وصك خالد من عند محمد ..وهو يحاتي ربيعه وبقلبه يقول ( يحليلك يا محمد تحب وحده وما تقدر تزوجها .. اللي صار لي صار لك ..بس والله انا اصعب منك .. لان الحب متبادل ..آآآآآآآآه يا ساره كيف اهواااااج وما اقدر على نسيانج .. بس لازم احاول نسيانج لازم..


***********************
أما في بيتكم فهد..
فهد كان بالصاله يلعب play station ..يت الريم وشافت اخوها يلعب ..
الريم تدور في الصاله ملانه..
الريم : فهد
فهد وهو مندمج بلعبه : خير
الريم : ملانه يا فهد
فهد: شو تبيني أرقصلج ولا أغنيلج 
الريم : فهد ولا صدق ملانه تعال اقعد ويايه
فهد: والله متفيجه ..انا من زمان ما لعبت ..
الريم : افففففف ..ما منك فايده ..تعرف ششو 
فهد مندمج بلعبه وما يرد عليها..
الريم تصد لفهد: بروح اكلم ساره احسن من القعده وياك 
فهد أول ما سمع ساره صد عند الريم وابتسم : بتكلمين منو ؟؟
الريم تشوفه باحتقار : الحين تعطيني سالفه ..
فهد : قلتي اسم الهوى اللي اتنفسه كيف ما تباني أسمع ..
الريم : والله محد بينني غيرك ..خلا ارح اكلمها احسن 
فهد : اقول الريم ..سلمي عليها واااااااااااااايد وقوليلها فهد يموت فيج ..ويحب التراب اللي تمشين عليه 
الريم وهي تبى تروح غرفتها: انت يوم بتملج عليها قولها هالكلام ..
فهد ابتسم من كلام الريم ..

..

وتقريبا العصر ..
والدة سالم اتصلت في ام خالد عشان تقولها انهم بيون اليوم بيتهم طبعا عشان يتقدمون لهند..
وام خالد رحبت فيهم بس هي مستغربه من قدومهم وثانيا هي ما تعرفهم ..

ام خالد تروح عند نوره وهند وتشوفهم في الغرفه ..
نوره ترتب الغرفه ..
اما هند قاعده تمشط شعرها ...

ام خالد دخلت عليهم وهي مستغربه من سالفة ام سالم..
نوره لاحظت ان امها مب طبيعيه : امايه شو تفكرين فيه 
ام خالد صدت لنوره : والله يا بنتي الحين وحده اتصلت فيه وقالتلي انهم بيون بيتنا اليوم عشان خطوبة احد من بناتي ..
هند قلبها دق وبلعت ريجها وعرفت ان اللي اتصلت هي ام سالم.
نوره : خطوبة احد من بناتج اكيد ( وصدت لهند) اكيد حق هند .لاني مخطوبه..
ام خالد : تصدقين ما اعرفها ولا شي ..كيف تعرفني وتعرف احد بناتي 
..
نوره صدت لهند وعرفت السالفه : يا امي الدنيا صغيره ..واليوم بنعرف السالفه.
ام خالد وهي طالعه برع الغرفه: بروح اخبر ابوكم عشان يتم في البيت اليوم وبقول لخالد بعد..

بعد ما طلعت الام من الغرفه ..هند كانت منزله راسها ..ونوره راحت عندها وتمت تشوفها من فوق لتحت ..
نوره : اللي متصله في امايه هي.. ام حبيبج اللي تكلمينه صح ؟؟
هند منزله راسها وساكته
نوره عصبت : اقولج صح ولا ؟؟ 
هند رفعت راسها : هي هي صح شو يعني ..مب انتي قلتي خلا يتقدم لي ..والريال بيتقدم لي وهذا دليل انه يباني ..
نوره : يعني انتي بعدج مصره على سالم ..
هند: هيه اباه يعني اباه..
نوره : وانا قلت يمكن عقلتي بهالايام 
هند: ليش اللي يتزوج مينون 
نروه : اللي يفكر بتفكيرج ويتزوج عن طريق المغازله بنظري مينون لان بنى حياته على طريق الحرام والمغازله ..
هند : خلاص هو بيي اليوم ..واسلم انسان محترم وطيب ..
نوره : بنشوف شو اللي بيصير..

نوره كانت عاقله اكثر من هند ..وتعرف ان زواج عن طريق المغازله راح تكون صعبه لان حياتهم بتكون بشك وغيره ويمكن خيانة احد الطرفين ..ولكن هند طبعها عنيد وما تعرف شو تفكر ..


وفي المساء سالم ووالده يو بيتكم خالد ..عشان يتقدون لهند..


خالد وابو خالد وسالم وابوه كانو قاعدين بالميلس ..
وطبعا اللي بدى بالرمسه هو ابو سالم وطلب سالم لهند..
ابو خالد استغرب في البدايه لانه ما يعرفهم 
ابو خالد : والله مثل ما تعرف يا ابو سالم ان البنت بعدها صغيره وهي عندها ثانويه عامه..
ابو سالم : ادري يا بو خالد ..بس نحن بس نبى خطوبه والباقي ان شا ءالله بعدين .وطلباتكم راح تتنفذ والمهر اللي تبونه راح نعطيكم..
ابو خالد: لا لا تقول جذي تعرف نحن مب طمعانين بهالشي ونحن مب بايعين بنتنا .. بس ان شاء الله خير..
ابو سالم : يعني موافقين 
ابو خالد: مثل ما تعرف يا ابو سالم لتزم نسال عنكم أكثر ونسأل البنت بعد ..ترى الراي رايها ..
ابو سالم : اكيد وهذا من حقكم ..


وبعد ما سالم وابوه طلعو من عندكم خالد..
خالد استغرب منهم وقال في خاطره : هذيله شو عرفهم في هند ..
.. 
ابو خالد راح عند ام خالد وقالها السالفه..
ام خالد : وانت تعرف عنهم شي..
ابو خالد: والله كل اللي اعرفه ان ابو سالم انسان محترم وسمعته زينه بس عن ولده والله ماعرف شي..
ام خالد : لازم نسال عن الولد زين ..بس انت قلتله ان البنت بعدها تدرس..
ابو خالد: هي قلت له بس هو قال بس خطوبه لمده معينه وبعدين راح يتفاهمون..

خالد راح عند هند عشان يقولها السالفه..
خالد دق باب هند..
هند قلبها دق: منو 
خالد: انا خالد
هند راحت وفتحت له الباب وقلبها يدق بسرعه من الخوف : خ خ خ خالد..خير يا خالد شو بغيت ؟
خالد دخل الغرفه وقعد على السرير : تعرفين يا هند ان اليوم في واحد تقدم لج ..
هند تبلع ريجهاومنزله راسها: ها مممممممم لا شو عرفني 
خالد: واحد اسمه سالم عبد الله التميمي..
هند ما قالت شي..
خالد : ابي اعرف هو كيف يعرفج .لان امي ماتعرف شي عنهم ..
هند توترت وخافت ان خالد يعرف عن علاقتهم .. 
خالد: شو يا هند ..تعرفين شو السالفه
هند : يعني يا خالد كل ما الواحد يتقدم للوحده لازم يعرفها ..
خالد : لا مب لازم ..بس امي ما تعرف عن الام ولا عن العايله ولا ابويه ..
هند :: ما عرف شي صدقني..انا روحي متفاجاه 
خالد: المهم حبيت اقولج ..ونحن \طبعا راح نسال عن الريال عدل ..
هند ويها محمر ..
وظهر خالد من عند هند..واستغرب من توترها بس قال في خاطره اكيد هي مستحيه من هالخبر..


هند كانت خايفه وااايد ان خالد يعرف سالفتها وعلاقتها مع سالم ..لان اذا خالد عرف اكيد بيذبحها..وغلقت موبايلها لانها خافت ان سالم يتصل في هالوقت ..وان حد من اهلها يشوفها..

****************************

وفي اليوم الثاني ..
راحت ام ساره عند ساره وشافتها تقرى مجله..
ام ساره : ساره يمه
ساره تصد لامها : خير يا امي 
الام : ساره حبيبتي اليوم بنروح عند خالتج ..
ساره قلبها دق واتوترت ..لان من بعد ما انفصلت عن خالد وهي ما راحت بيتهم ..لانها ما تقدر تشوف خالد..
الام : شو بتين يا ساره ..
ساره : ليش شو المناسبه
الام : ما شي بس خالتج شوي تعبانه .. فقلت بنسال عنها ..
ساره : ما ابي ايي يا امي 
ام ساره : لين متى بتشردين عن بيتهم ..لازوم تروحين ..وتسالين عن خالتج .
ساره : بس ..
ام ساره : لا بس ولا شي ..خلاص انتي صرتي مخطوبه ..ولازم ما تتوترين ولا شي ..
ساره نزلت راسها وكانت متضايقه ..
يت امها وباست خد ساره : فديتج ساره ما ابيج تزعلين .. يالله غيري الجو ..وروحي عند بنات خالتج ..عشان تتسلين اوكي ..
ساره رفعت راسها : ان شاء الله امي 


راحت ساره اتلبست بس هي كانت تتمنى انها ما تشوف خالد ..لان لين الحينه ما تقدر تحط عينها بعينه ..

وفي بيتكم خالد .الكل كان قاعد في الصاله ..وطبعا خالد قرر انه يسال عن سالم اكثر واكثر ..حتى ابو خالد ..
خالد وهو قاعد يسولف وينكت ..
وفــجاه سمعو جرس ..
ام خالد تعرف ان ساره وامها يايين بس كانت تبى تسوي مفاجأه ..لانهم من زمان ما يو ..
نوره : غريبه منو ياي ؟
خالد: ممممممممممم ..يمكن خطيبج ..مشتاق لج 
نوره ويها احمر : خالد عاد يوز عني 
خالد (يضحك )..ههههههههههههه
دخلت اول شي ام ساره وبعدها ساره ..
ام ساره وساره : السلام عليكم
الكل استانس بس خالد يوم شاف ساره فتح عيونه واتضايق..
ساره اول ما دخلت شافت بعد خالد في ويها شافته بنظره شوق وحزن بنفس الوقت ..
ام ساره وساره سلمو على الكل .. 
خالد سلم على ام ساره ..
وساره يت صوب خالد عشان تسلم عليه 
ساره وهي متوتره : اشحالك خالد
خالد شاف ساره بعصبيه وما رد عليها ..كل اللي سواه انه طلع من برع البيت ..لانه ما يبى يشوف ساره ولا ييلس وياها ولا دقيقه..
ساره استغربت من ردت فعل خالد وكانت متضايقه واااايد..
بعد ما دخلت ساره مع نوره الغرفه ..
ساره كانت متضايقه وبخاطرها تصيح من القهر ..
نوره :شو فيج ساره ..ليش كل هالزعل
ساره ونبرة صوتها حزن : معقوله يا نوره خالد يكرهني لهالدرجه..معقوله تحول الحب للحقد ..
نوره مستغربه من كلام ساره : افا ليش تقولين جذي ..
ساره : لان خالد ما يبى يشوفني ولا يقعد معايه ..مع ان قبل كان يتمنى اني اكون موجوده..
نوره : هو متضايق للحينه يا ساره ..بس صدقيني مستحيل ينساج ..
ساره وهي تمسح دموعها : بس انا استاهل..انا اللي عذبته .
نوره : لا مب انتي الغلطانه ..بس يا ساره ما اباج تزعلين ..ابى اشوف ساره اللي اعرفها ساره المرحه واللي البسمه بشفاتها..
ساره ابتسمت : وانتي شو اخبارج واخبار تجهيزاتج
نوره : والله خايفه ..ما بقت على ملجتي غير ايام ..
ساره : هي والله ان شاء الله عقب باجر الملجه صح 
نوره : هيه ان شاء الله 
ساره : صدق الايام بسرعه تمر 
نوره : هي صدقتي ..وبعد شهرين ان شاء الله ملجتج ..
ساره : اف اخس يوم عندي ..
نوره : تعالي عرسج في شهر اغسطس (8)صح 
ساره من غير نفس : هي للاسف ..
نوره : انا بلحق على عرسج 
ساره : ليش متى عرسج .
نوره : ممممممممم قولي في شهر يوليو يعني شهر (7 ) ان شاء الله 
ساره : اها يعني بتلحقين على مأساتي ..
نوره : قصدج عرسج ..ساره اذا تميتي جذي ..ترى بزعل
ساره باتسامه: ولا زعل العروس 


أما خالد طلع برع البيت .. لانه ما يقدر يشوف ساره ..لانه بس شاف ساره نسى كل اللي سوته ..وتعذب اكثر ..وعرف ان نسيان ساره من أصعب ما يمكن .. 
بعد ما شاف خالد ساره في بيتهم .. ما قدر يستحمل وطلع برع وكان متضايق ... وهو في السياره اتصل فيه ربيعه محمد ..
خالد وهو متضايق / : الو 
محمد : هلا والله بخلود
خالد : هلا فيك 
محمد استغرب من صوت خالد : خالد خير شو فيك ..ليش صوتك حزين 
خالد : ما فيني شي
محمد : خالد .. لا تجذب عليه .. اعرفك يوم تكون زعلان ..شو بلاك
خالد : والله توني شفت ساره بيتنا وما قدرت على طول طلعت ..
محمد : وسلمت عليها 
خالد : هي سلمت عليه وانا ما رديت السلام 
محمد فتح عيونه : ولييييييييييش..
خالد : ما ابي اكلمها ولا ابي اشوفها 
محمد : شو اقولك غير الله يهيدك .. بعدك معاند
خالد: والله يا محمد اول ما شفتها نسيت كل اللي سوته .. والله ما اقدر اعيش بدونها 
محمد : ما توقعت انك تحبها جذي.. من اللي بيقول ( يقلد صوت خالد)بنساها بنساها
خالد معصب: محمد لا تقلدني وتتمصخر عليه 
محمد : ما ادري عنك .. اصلا انا كنت متأكد انك ما تقدر تنساها ..
خالد : والله الود ودي اشيلها من تفكيري بس ما اقدر ..
محمد : الله يرزقك باللي احسن منها 
خالد يتنهد: ااااااااااااه .. محد احسن من ساره ..وعمري ما راح احب غيرها 
محمد : زين زين مدامك بالدرب ..تعال بيتنا عشان اطلع وياك ..
خالد : خلاص اوكي الحينه بمر عليك
محمد : اترياك اوكي 
خالد: اوكي يالله باي 
محمد : باااااي\

******************

وساره كانت مع بنات خالتها ..كانو يسولفون .. بس تفكير ساره كله في تصرفات خالد..
نوره شافت ان ساره سرحانه : ساروووووه وين وصلتي 
ساره ... : سرحانه ..
نوره تضرب على ويهه ساره : سارووووووووووه
ساره خافت : باسم الله شو فيج مثل الجنيه ..
نوره : انتي من الصبح مب ويايه .. في اي عالم ..
ساره : ليش انا عندي عالم غير عالم خالد
نوره عصبت: ساره بس عاد ..الله يخليج انسيه ..انتي مخطوبه لغيره ما يستوي تفكرين فيه ..
ساره :شو تبيني افكر في فهد عيل 
نوره : هيه ليش مب خطيبج وبيكون زوجج 
ساره منقهره : اولا ما اعتبره انه خطيبي ..وما اتمنى انه يكون زوجي 
نوره تحاول تغير السالفه عشان تغير من نفسية ساره : انزين ما قلت لج عن آخر الاخبار 
ساره : ما شا ءالله صايره cnn من ورانا 
نوره تشوف ساره من فوق لتحت : سارووه لا تستهبلين عليه ..ترى والله ما اقولج 
ساره : خلاص سوري سوري ..يالله قولي اللي عندج ..
نوره : تعرفين هند ..
ساره تصد يمين ويسار: هيه صح وين هند ما شفتها 
نوره منقهره : والله انج تقهرين انا ابي اقولج عن سالفه ..وانتي ادورين على هند
ساره تضحك : هههههههههههههههه .. لا والله بس توني تذكرتها..يالله قولي .
نوره : تعرفين ان في واحد تقدم لهند
ساره مستغربه : والله ..ومتى ؟
نوره : البارحه ..تقدم لها واحد اسمه سالم التميمي 
ساره : اونه ..وكيف يعرفكم ؟
نوره ما تبي تفضح اختها : ممممممممممم ماعرف ..
ساره : زين وشو الرد 
نوره : خالد وابويه بيسألون عنه 
ساره : الله يقدم اللي فيه الخير .
نوره : ان شاء الله 

ساره سمعت امها تناديها عشان بيروحون البيت ..
ساره : امي تناديني الحينه ..خلاص نوره اخليج 
نوره : تو الناس 
ساره : اي تو الناس شو في ساعه كم الحينه ..
نوره : توه الساعه 12 
ساره : زين الوقت تاخر ..
ساره اقتربت من نوره وقالت لها بصوت واطي : سلمي على خالد
نوره : ساره ..بعدج 
ساره : الله يخليج امانه سلمي عليه وقوليله ساره ما توقعت منك هالحركه..
نوره : خلاص ان شاء الله بقوله 

* راحت ساره البيت .. بس هي متضايقه من حركة خالد وكيف طنشها ولا رد على سلامها ..بس هي عاذرتنه .. 
وحاسه فيه 



*************************

اما خالد بعد ما ظهر ويا محمد رد البيت شوي متأخر وطبعا نوره اترينه عشان توصل الامانه ..

خالد دخل البيت ..
نوره واقفه في الصاله تترياه : الحمد لله على السلامه
خالد يشوف نوره : باسم الله انتي بعدج واعيه 
نوره : هيه اتريه السيد خالد
خالد : خيرشو في
نوره : يمكن تيلس ..بقولك امانه لازم اوصلها ..
خالد استغرب : اي امانه 
نوره : انت اقعد تراني تعبت من الوقفه ..
بعد ما خالد ونوره يلسو عالغنفه .. 
خالد : خير 
نوره : خالد عندي امانه من ..( ترددت )
خالد : من منو 
نوره : من ( بتردد) من س س ساره
خالد تغيرت ملامحه : لا ترمسيني عنها 
نوره : بس الامانه امانه 
خالد ساكت ينتظر كلام نوره ..
نوره : ساره تسلم عليك ..
خالد اول ما سمع ان ساره تسلم عليه حس باحساس غريب حس بالشوق لها وتذكر كل شي ..
نوره : تسلم عليك وتقولك هي متضايقه من الحركه اللي سويته اليوم ..
خالد بضيق: غصبن عني والله .. ما اقدر اشوفها ما اقدر ..
نوره : بس لا تعاملها جذي ..حرام عليك البنت متعذبه اكثر منك 
خالد : محد متضايق اكثر مني .. محد المتعذب اكثر مني 
نوره : بس عاد لا تعذبها ..ارحمها 
خالد : احاول اسوي جذي عسب انساها ..( منزل راسه ) بس نسيانها صعب ..
نوره: حاول يا اخويه ..
خالد رفع راسه وشاف نوره : نوره بقولج شي بس تجاوبيني بصراحه 
نوره : اكيد يا اخويه ..
خالد : ساره بعدها تحبني ولا تحب ( بغضب ) ولا تحب فهد؟
نوره : لا يا خالد ساره بعدها تحبك وتذكرك كل لحظه ..أما فهد هي ما تحبه ولا شي ..وانت اكثر واحد تعرف سبب ارتباطها بفهد
خالد بابتسامه: يعني بعدها تحبني وتذكرني
نوره : يا اخوي .. اللي يحب صعب ينسى ..وساره ما نستك ..خالد والحسره مالي قلبه : مشكوره يا نوره على الامانه وعلى صراحتج..
نوره : وين بتروح ..
خالد : بروح انام ..
نوره قامت من مكانها : خلاص اوكي ..انا بعد بروح انام ..تصبح على خير 
خالد : وانتي من اهله يا نوره ..
خالد راح غرفته بس حس انه فرحان وايد لانه ما توقع ان ساره بعده تذكره وتحبه ..بس بنفس الوقت تضايق ..لان حبهم ما استمر ..


***********************


في اليوم اللي بعده ..طبعا خالد وابو خالد .. كل واحد منهم راحو يسألون عن سالم ..وطبعا الدنيا صغيره ..والشخص اذا سمعته ما كانت زينه .. يكون سهل على الناس انه يعرفون عنه ..

خالد سأل ربعه ..واخوان ربعه ..المهم لين ما عرف لو معلومات بسيطه عن سالم ..
وكانت المفاجأه .. 
خالد رد البيت بعد ما عرف عن سالم وراح على طول الصاله لان الكل كان قاعد هناك ..
خالد دخل الصاله : السلام عليكم 
هند ونوره وابو خالد وامه : وعليكم السلام
خالد قعد عند ابوه : ابويه سألت عن سالم 
هند شافت خالد وكانت صدق متوتره ..
ابو خالد : ماشاء الله متى سألت الريال ما كمل يومين وهو متقدم لاختك
خالد : والله سويت تحريات ..وبعدني ما كملت .. بس تعرف يا ابوي دبي صغيره ..
ام خالد :ها بشر شو سمعت عنه..
خالد يشوف هند : للأسف ما يشرف يكون خطيب اختي ولا زوجها ..
هند حست ان شوي بيغمى عليها وما قدرت تتكلم ..
ابو خالد : ليش شو سمعت عنه ؟؟
خالد : والله سمعت يقولون ان راعي بنات ..ومب مخلي وحده الا ومكلمها ومغازلنها ..وانا ما ارضى على اختي ان تاخذ واحد مشهور بالمغازله ..
ام خالد : الله يهديك تحريت انه يشرب ولا عنده سوالف كبيره ..
خالد : هذا وانا ما اعرف كل شي عنه بعدني ما سالت وايد .. ثانيا يا امي شو تتحرين الشخص اذا كلم وحده شويه 
ام خالد : بس شباب هالايام كلهم جذي..
خالد : سالم الكل يعرف عنه ..ثانيا شو يضمنا انه بعد الزواج الريال يتوب ..يا ما ناس تزوجو وبعد الزواج خانو حريمهم ..والخيانه يا امي مب شويه ..
هند ما قدرت تستحمل اكثر على طول راحت غرفتها ودموعها بعيونها ..
الام تشوف هند ومستغربه : بلاها هند
نوره : ما فيها شي .. بس يمكن تفاجأت بالخبر ..
خالد : انا بعد بسال عن الريال اكثر واكثر ..
نوره راحت عند هند تشوفها ..
هند مقفله باب غرفتها ومنسدحه على السرير وتصيح ..
هند تكلم عمرها ودموعها على خدها : والله انك جذاب يا سالم ..قلت انك ما تكلم بنات ..واني الاولى بحياتك ..جذبت عليه ..
نروه تدق الباب : هند افتحي الباب ..
هند بصريخ : ما ابي اشوف حد خليني ..
نوره :هند ابي اكلمج ..
هند : نوره الله يخليج اتركيني لحالي ..
نوره حست ان هند اليوم منقهره ومن حقها ..لان وثقت في انسان ما يستاهلها ..
هند ما قدرت تستحمل مسكت موبايلها ودموعها كله على الموبايل وقررت تواجه سالم ..
هندتتصل في سالم وصوتها رايح من الصياح: الو 
سالم : هلا ومليون غلا 
هند : اي غلا اللي تتكلم عنه 
سالم مستغرب : شو فيج هند ليش تصيحين ..
هند بعصبيه : جذبت عليه يا سالم ..كلامك كله جذب ووهم 
سالم : بلاج يا هند ..
هند : انت قلتلي اني الوحيده بحياتك وانك مب مكلم غيري .. ويوم سالنا عنك ..الكل قال انك مشهور بمغازلتك مع البنات 
سالم ماعرف شو يقول وكيف يدافع عن نفسه : هند ..كيف تصدقينهم ..هم يقصون عليج . 
هند : لو واحد بقول يمكن يجذب عليه .. بس اخويه سال وايدين وكلهم قالو نفس الجواب ..ليش ليش ياسالم خدعتني ..
سالم يحاول يدافع عن نفسه : انا يا هند بصارحج .
هند قاعده تصيح ..
سالم يدور جذبه : هند افهميني ..بقولج شي بس اتمنى انج تفهميني 
هند : شو تبى تقول 
سالم : انا بعترف لج ..انا صح مكلم بنات قبلج ...
هند : يعني تعترف 
سالم : هي صح مكلم بنات قبلج .لاني كنت ادور على الانسانه اللي بتدخل قلبي واللي بتكون شريكة حياتي ..وصدقيني بعد ما دخلتي انتي بحياتي ودرت الكل وقلت هالانسانه اللي قلبي اختارها 
هند : وليش يوم سألتك اذا انت مكلم غيري قلتلي اني الاولى ليش ليش ؟
سالم : عشان ما أخسرج يا حبيبتي ..صدقيني انا احبج ..والدليل اني ودرت كل بنت وما اكلم غيرج .. واكبر دليل اني بتزوجج انتي مب غيرج.
هند ماعرفت شو تقول.. صدقته طبعا
سالم : هند انا احبج صدقيني ..وانا ما اكلم غيرج خلاص ودرتهم كلهم..
هند : وشو عرفني انك صادق 
سالم : الايام بتثبت هالشي .. وانا تقدمت لج انتي واخترتج انتي تكونين شريكة حياتي ..وهذا مب كافي 
هند تمسح دموعها : حتى لو انا رضيت وسامحتك ..اهلي كيف بيقتنعون ..
سالم : انتي اقنعيهم ..اذا طبعا صدق تحبيني وتبيني .
هند : ماعرف شو اسوي 
سالم : حاولي يا هند .. لا نخسر حبنا عشان ماضي ..اقنعيهم عشان خاطري ..وانا متاكد انج تحبيني وتبيني مثل ما اباج صح ..
هند : يعني انت تحبني صدق
سالم : طبعا يا هند ..احبج واموت فيج بعد..
هند : خلاص انا بحاول اتصرف 
سالم : هند لا تودريني 
هند : الله كريم ..
سالم : اوكي حبيبتي واسمحيلي على كل شي
هند : اوكي يا سالم مع السلامه

هند فكرت بكلام سالم ..وصدقت سالم .. ومن كلام سالم حست ان سالم يحبها والدليل انه يباها كزوجه.. وطبعا هي ما تعرف شو سبب سالم ..

نوره دخلت على هند بالغرفه بعد ما هدت هند..
نوره : هند 
هند تشوف نوره : خير يا نوره شو بغيتي 
نوره : شو كنتي تصيحين ؟
هند: هيه كنت اصيح ..بس الله يخليج لا تكلميني عن هالسالفه.
نوره : اوكي موافقه ..ما بكلمج بالسالفه الا بعدين لان باجر يوم ملجتي وابيج تكونين فرحانه .
هند بابتسامه: اكيد بفرحلج يا نوره 
نوره راحت عند اختها وابتسمت : تسلمين ويالله خلا انام بسرعه ..عشان لازم من وقت نروح الصالون .
هند " : ان شاء الله ..
*************************

هند وسالم شو اللي ينتظرهم ؟؟
هل راح يتزوجون ؟؟
وشو اللي بيصير بين ساره وفهد وحب خالد الكبير لساره ..؟؟
ونوره وعبد الله هل راح يسعدون او راح تكون مأساه ثانيه ؟؟ 


(( الجزء الثامـــن عشر) 

وفي اليوم الثاني كانت ملجة نوره .. اللي الكل كان ينتظر هالييوم لان نوره غاليه على الكل ..
ونوره وهند قامو من الصبح عشان الكوافيره اتي بيتهم ..

اما ساره فكانت في سابع نومه ...
والريم طبعا كالعاده لازم توعيها من الصبح ..
موبايل ساره يرن ..ساره بتعب : الو 
الريم : هلا بربيعتي 
ساره ما تقدر تفتح عيونها من التعب : ريمو انتي لازم تخربين عليه رقادي ..
الريم بابتسامه: طبعا لازم ..نذاله 
ساره : توني اعرف ان النذاله بدمج .
الريم تضحك : هههههههههههههههههه .. اقول ساروه
ساره : خير
الريم : متى بتقومين عشان تروحين الصالون .
ساره : ليش اروح 

الريم : ساره بلا عبط شو نسيتي ان اليوم ملجتج نوره .
ساره : لا طبعا مستحيل انسى ..بس انا بييب الكوافيره تسوي شعري والمكياج انا بسويه ..لان اليوم محد بيي بس بيناتنا يعني اهلنا .. واحب احط مكياج خفيف 
الريم : زين وشعرج ؟ شو بتسوين فيه 
ساره : بفتح شعري ..
الريم: وانا شو اسوي 
ساره : افتحي شعرج ..احلى ..لان الملجه في البيت ..
الريم : خلاص اوكي ... بفتح شعري.
ساره : خلاص العصر تقريبا تعالي بيتنا .
الريم : خلاص اوكي ..اشوفج اليوم ان شاء الله ..

وبعد ما صكت الريم من عند ساره راحت ادور على فهد اخوها ..
الريم تدور على فهد: فهد فهد وينك 
فهد توه قايم من النوم : خير يا الريم شو تبين من صباح الله خير ..
الريم رايحه عند اخوها بدلع : اقول اخويه ..
فهد : هالدلع معناتها تبين شي صح 
الريم بابتسامه : طبعا .
فهد : بعد تعترفين ..زين شو تبين 
الريم : اباك توصلني اليوم .ز
فهد :لا اليوم مب متفيج معزوم اليوم ويا الربع .
الريم بخبث : بس اليوم يوم مميز ..لان اللي بتكون هناك حبيبة القلب .
فهد اول ما سمع حبيبة القلب فتح عيونه وراح عند الريم :والله ساره بتكون هناك .
الريم : اعرف نقطة ضعفك 
فهد يضحك : هههههههههههههه ان كيدهن لعظيم 
الريم : ههههههههههههههههههه
فهد : زين وين تبين تروحين 
الريم : الله يسلمك بروح عند ساره عشان ويا بعض نروح ملجة نوره 
فهد تغيرت ملامحه : قصدج اخت خالد 
الريم: فهد نوره ما يخصها بخالد ..ولا تربط كراهيتك لخالد بنوره .
فهد: ادري .. بس يوم سمعت نوره تذكرت خالد.. 
الريم : المهم بتوصلني .
فهد بابتسامة خبث: اي شي يتعلق بالهوى اللي اتنفسه اكيد بسوي ..
الريم : عسى الله لا يحرمك منها 
فهد يرفع يدينه للسماء : آمييييييييييين 


وبعد المغرب الكل كان كاشخ لهاليوم ..
ونوره كانت فرحانه لان اليوم بتشوف فارس احلامها بتشوف عبد الله وكانت صدق قمر ...لبست السماوي على التركوازي ..ورفعت شعرها السايح بطريقه حلوه .. وكان مكياجها ناعم لان الملجه بتكون عاديه ..

دخلت ساره والريم على نوره وهند ..
ساره والريم وهم فاتحين الباب : السلام عليكم 
نوره صدت : وعليكم السلام ..
ساره رايحه تسلم على نوره : ماشاء الله عليج يا بنت خالتي طالعه قمر اليوم والفستان والمكياج لا يقين عليج ..
الريم بنظرة دلع : يا بخت اللي بياخذج .
نوره ويها احمر : تسلمون ..والله اخجلتوني ..
هند : وشو رايكم فيه 
ساره : ايكد حلوه طالعه على اختج ..
نوره : وانتي بعد ياساره مه ان حاطه مكياج طبيعي وخفيف بس طالعه حلوه ماشاء االله عليج ..
_(( ساره كانت فاتحه شعرها العسلي ..وحاطه مكياج بسيط وردي على بنفسجي ..ولابسه بدله حلوه فيها تطريز بسيط بلون الوردي والبنفسجي..وكانت صدق حلوه)..

نوره تشوف الساعه ومتوتره ..
ساره : بلاج نوره ليش هالتوتر 
نوره : امي بعد شويه بنزل ان شاء الله وخايفه 
ساره : ليش خايفه اليوم مب زحمه بس بيناتنا يعني مب وايدين 
الريم تغمز لنوره : لا هي خايفه ومتوتره لان بتشوف الحبيب اليوم.
نوره استحت ونزلت راسها وتلعب باصابعها : الريم بلا احراج ..
ساره : هيه صح نسيت ان هو بيي آخر ربع ساعه عشان ييلس ويا العروس ..
نوره : هي والله صدق متوتره كيف أيلس وياه والله فضيحه.
ساره : لا فضيحه ولا شي .. اصلا هو بيكون ريلج يعني حلال عليج تشوفينه وتيلسين وياه ..وخلا حلمج بيتحقق اخيرا ان شاء الله 
نوره تقرى على عمرها اونها تخاف من الحسد .
ساره تضرب على كتف نوره : ايه ما بحسدج عفان الله ..
نوره والريم وهند : ههههههههههههههههههه

ومرت ملجة نوره اللي كانت بسيطه وحلوه بنفس الوقت والكل مدح جمالها ورقتها ..بس طبعا عيونهك كله على ساره لان هي اللي ماخذه الجمال بهاليوم ..والكل تمناها لاحد من اولادهم بس زعلو يوم عرفو انها مخطوبه 
وخالد بعد ما عرف ان أغلبية الناس روحو البيت ..اتصل في نوره عشان يقولها خلا تروح الميلس لان عبد الله ريلها يبى يشوفها .. 
نوره خايفه ويها محمر واقفه مكانها ..
ساره شافت توتر نوره وراحت عندها : نوره شو فيج ليش متوتره 
نوره تبلع ريجها : ساره خالد متصل فيه توه ويقولي ان بعد الله يترياني بالميلس ولازم اقعد وياه ..
ساره بابتسامه : زين وشو المشكله ..من حقه يشوفج وييلس معاج 
نوره : والله مستحيه وخايفه..اقول ساره هاتي العبايه والشيله بغطي شعري وجسمي ..
ساره فاتحه عيونها : اولا لبسج مب عاري وااايد ..ثانيا بلاج استخفيتي ..هذا استوى ريلج يعني حلال شو فيج ..
نوره : لا لا استحي ..زين على الاقل هاتي الشال بغطي كتفي ساره : على راحتج ...

وراحت نوره مع اخوها خالد الميلس عشان تشوف عبد الله اللي كانت معجبه فيه من زمان ..
عبد الله كان قاعد في الميلس ويتريه يشوف اللي دخلت خاطره ..
نوره وهي شوي بتصيح من الحياء ..الس الس الس السلام عليكم ..
عبد الله اول ما سمع هالصوت رفع راسه ولا يشوف حبيبته واللي حلم فيها بابتسامه تشرق على شفاته : وعليكم السلام ..
خالد : عن اذنكم عيل بخليكم على راحتكم.
نوره ماسكه كندورة خالد وبصوت واطي : وين بتروح تعال لا تخليني بروحي .
خالد يضحك : يالله باي 
وطلع خالد اما نوره منزله راسها وميته من الحياء ..
عبد الله حس بفرحه كبيره لان واخيرا شاف نوره ..: نوره تفضلي قعدي ليش واقفه 
نوره ما قدرت ترفع راسها : ها ..ممممم ..لا انا جذي مرتاحه
عبد الله : زين قعدي ..بتتعبين من الوقفه .تعالي قعدي ..
نوره قعدت بس بعيده شي عن عبد الله ..
عبد الله : شحالج يا نوره 
نوره بخجل : الحمدلله بخير..
عبد الله ما يعرف شو يقول : زين شو اخبار الدوام 
نوره : الحمد لله اوكي 
عبد الله : مب في خاطرج تقولين شي يا نوره 
نوره بعدها منزله راسها وقلبها يدق بسرعه من الخوف : لا سلامتك ..
عبد الله : طبعا اللي تبينه انا راح انفذه وابشري باللي تبينه ..
نوره : تسلم كلك ذوق ..
عبد الله ماسك البطاقه وراح عند نوره : تفضلي 
نوره رفعت راسها وشافت بطاقه : شو هالبطاقه 
عبد الله : رقمي مكتوب على هالبطاقه ..وانا اعرف رقمج .. عشان نكلم بعض ونفهم بعض قبل العرس ..
نوره ما قالت شي ولا خذت البطاقه ..
عبد الله : نوره خذي البطاقه ..نحن الحين كانا متزوجين يعني حلال اني اكلمج لأنا ملجنا يعني عادي اكلمج
نوره برقه خذت البطاقه ..
عبد الله : يالله عن اذنج ..الحين اترخص اوكي 
نوره قامت من مكانها : خلاص على راحتك ..
عبد الله بابتسامه : مع السلامه يا نوره .. وان شاء الله بكلمج باقرب وقت ..
نوره بابتسامه رقيقه : مع السلامه يا عبد الله 

بعد ماراح عبد الله وقفت نوره مكانها وماسكه البطاقه ومبتسمه .. لانها صدق حبت عبد الله من اول يوم شافته ومن شخصيته ..


راحت نوره الصاله وشافت اهلها ..
ام نوره راحت عند نوره وحضنتها : الف مبروك يا نوره وعسى الله يهنيج ..
نوره : الله يبارك فيج ..
خالد بعد راح عند نوره وباسها على خدها : الف مبروك يا اختي والله تستاهلين كل خير..
نوره : تسلم يا اخويه ..وعسى الله يسعدك ..
خالد : تسلمين يا اختي ..وترى اقولج ان عبد الله ونعم الريال وله شخصيه ..وبعد غاوي ماشاء الله عليه 
نوره مستحيه : وطبعا اهم شي دينه واخلاقه ..
خالد : وجماله بعد ..انتو البنات اهم شي عندكم واحد حلو
..واخر شي تفكرون باخلاقه
نوره : هههههههههههههههههه .لا والله مب كل البنات نفس الشي .. بس يعني نحن نبى شخص بدينه واخلاقه ومره وحده يكون حلو 
خالد : حشى يعني 3 اشياء مره وحده
نوره : زيادة الخير خيرين 
خالد ونوره : ههههههههههههههههههه 

/أما هند كانت فرحانه لاختها ..بس في بالها الحينه سالم ومشكلته وكيف تقنع اهلها فيه ...
وخالد كان يصد يمين ويسار وطبعا هو يدور على ساره ..لان ساره دايما اتم آخر شي .. 
ام خالد لاحظت ان خالد يدور على حد: خالد بلاك يمه ادور على منو 
خالد توتر : ها../ممممم...ولا حد
نوره تنغز اخوها : ولا حد ولا ادور على ساره .
خالد : لا طبعا وانا شو يخصني فيها 
نوره : المهم اذا كنت ادور عليها ترى اقولك ان ساره راحت البيت 
خالد : نوروه ..انتي ما تيوزين حتى في يوم ملجتج ..
نوره : هههههههههههههههههه 


ساره وهي تسحي شعرها كانت متضايقه لانها كانت تفكر بخالد ..لان اليوم ما شافته .. بس بعد ابتسمت لانها تذكرت حركات نوره يوم خالد ناداها ..
ساره تكلم عمرها : صدق يا نوره راح أفقدج اذا تزوجتي ..

اما عبد الله فكان خاطره ان يكلم نوره بنفس اليوم ..بس لانه عرف ان نوره مستحيه وايد ويمكن تكون تعبانه فأجل مكالمته لنوره بيوم ثاني .. وطبعا هو كان فرحان اكثر من نوره ...لانه صدق كان معجب فيها 
وفي اليوم الثاني الكل طبعا كان قاعد في الصاله الا هند ..لان هند كانت متضايقه بسالفة سالم وتحاتي كيف تقنع اهلها ..
ام خالد : نوره ..وين اختج 
نوره : والله ما عرف يمكن نايمه 
بو خالد : معقوله تنام لين ساعه 12 ..ثانيا خلا تقوم ما بقى على امتحاناتها الثانويه الا اسبوعين 
ام خالد : هي والله عاد ان شاء الله تفرحنا بنسبه حلوه 
خالد: هاي من صغرها ما تهتم بمذاكرتها ..ماعرف طالعه على منو 
ام خالد : اقول نوره سيري شو اختج وينها ؟ .. 
نوره : انا دقيت عليها الباب بس هي ما ردت عليه ..
خاالد : والله هند البارحه مب طبيعيه ..احس فيها شي 
ام خالد : يمكن عشان اللي تقدم لها 
خالد بعصبيه : واصلا ليش تفكر فيه ..هي ما تعرفه ..ثانيا سالم ما يشرف يكون اختي ..
نوره قامت من مكانها : انا بروح عندها ..
ام خالد : هي يمه شو في شو بلاها . 


نوره راحت غرفة هند وشافتها ماسكه الكتاب بس سرحانه..
نوره: ماشاء الله الاخت ماسكه الكتاب وهي بعالم ثاني 
هند صدت لاختها : ما اقدر اذاكر يا نوره 
نوره استغربت وراحت يلست عند هند: ليش بلاج 
هند: بقولج شي ..بس رجاء بلا محاظره ولا عصبيه 
نوره : شو عندج 
هند: انا ابي سالم وابي اتزوجه ..وموافقه عليه .
نوره فتحت عيونها: بس
هند : اعرف شو بتقولين بس هو مرمس بنات ..ادري هالش وهو اعتذر ووعدني ان ما يكلم غيري وبعدين وايد شباب مرمسين بنات يعني شو المشكله 
نوره : بس هو معروف انه لعاب ويا البنات ومب مخلي وحده الا مكلمها ويمكن في شي ثاني ونحن ما نعرف 
هند : لا ما في شي ثاني .. وهو بعد ما عرفني ودر الكل ..والدليل انه يباني 
نوره : والله انج غبييه لانج تصدقينه 
هند : هي اصدقه لاني احبه والله احبه ..واباه وراضيه فيه 
نوره : والله بتندمين 
هند :لا ما بندم صدقني ..( هند راحت تمسك ايدين نوره وتترجاها ) : الله يخليج يا نوره ساعديني 
نوره مستغربه لاول مره تشوف هند بهالحاله ..لان هند معروفه بغرورها ..
هند والدمعه بعيونها: والله ما بنسى جميلج اذا ساعدتيني 
نوره : في شو تبيني اساعدج
هند: حاولي تقنعين اهلي انهم يوافقون على سالم .
نوره : مينونه ..هم بيستغربون بيقولون ليش هي مصره عليه وبيعرفون ان بينكم علاقه من زمان 
هند : لا بقول ان سالم اخو ربيعتي ..لان سالم عنده اخت ..وبقولهم ان محترم واي شي المهم اني آخذه ..
نوره : بس انا ما ابيج تاخذين سالم
هند : نوره انتي خذيتي الانسان اللي بخاطرج لاتحرميني من اني اخذ اللي اباه 
نروه : بس انا ما خذيت عبد الله عن طريق المغازله والحرام 
هند : المهم خذيتي اللي بخاطرج ..ترى اذا ما خذيت سالم ما باخذ غيره ..ولا بذاكر ولا شي ..
هند كسرت خاطر نوره ..لان اول مره تشوف هند بحالة حزن والدموع بعيونها وعرفت ان هند للاسف وقعت بحب الزائف لسالم .. بس هي حطت واحد بالميه ان يمكن سالم يكون كلامه صح ويتغير..
هند : بتكلمينهم صح ..بتساعديني صح 
نوره : والله بحاول اني اكلمهم مع اني ضد هالفكره بس عشان خاطرج يا هند ..
هند وهي تمسح دموعها : تسلمين يا اختي ..ماتقصرين 

وهند حست بالسعاده لان احد بيكون وياها لانها صدق متيمه في حب سالم وما تفكر تزوج غيره ..

هل نوره راح تقنع اهلها انهم يوافقون على سالم ؟؟
وشو اللي ينتظر ( ساره وخالد وفهد ومحمد والريم ونوره وعبد الله ) 


هند بعد اقناع نوره بانها تزوج سالم وحبها الكبير له .. فكرت نوره انها تساعد اختها مع انها مب مقتنعه في سالم .. بس قالت يمكن يتغير بعد الزواج ..راحت نوره عند اهلها في الصاله عشان تقنعهم ان هند تبى تزوج سالم ...

نوره وهي نازله في الصاله ..

ام خالد : ها نوره شو قالت هند ؟؟ 
نوره تشوف الكل وساكته ماتعرف كيف تبتدي 
خالد مستغرب من سكوت نوره : بلاج نوره 
نوره قعدت عندهم وخذت نفس ...
ابو خالد : بلاج بنتي تاخذين نفس ..
خالد : كانج بتدخلين على حرب
نوره : خالد انته دايما ويا تعليقاتك..
خالد يبتسم ...
ام خالد : انتو صدق متفيجين انا بسالفه وانتو بسالفه ثانيه ..نوره بلاها اختج .
نوره بعد ما خذت نفس:بصراحه هند ( ارتبكت ) هند تبى تزوج سالم وموافقه عليه ..
خالد معصب : والله شو اختج تنكت .. وهي ماتعرف انه راعي بنات ..
نوره : هي تعرف بس مقتنعه ان وايد شباب جذي وهي تقدر تغيره ..
ام خالد : بس مب كل الشباب يتغيرون 
خالد : وهي ليش مصره عليه .. لا يكون تعرفه ..
نوره خافت على اختها وتبى تستر عليها : لا بلاك يا خالد ليش جذي شكاك ..
ام خالد : خالد يمه لا تفاول على اختك ..
خالد : ما ادري عنها ..اشوفها مهتمه ..
بو خالد : نوره سيري نادي اختج عشان نعرف السالفه منها ..
نوره : يمكن تستحي تنزل
خالد : خلا تستحي بعدين ..ازقريها الحينه ..
نوره : اوكي بروح عندها 
لا

راحت نوره عند هند وقنعتها انها تنزل عشان مصلحتها ..وهند بعد تردد كبير وافقت انها تنزل لانها مستعده تسوي كل شي عشان سالم ..

هند راحت عندهم ومنزله راسها ..
خالد واقف مكانه وعاقد حواجبه من العصبيه : ها يا هند شو يقولون انج تبين سالم ..
هند تبلع ريجها من الخوف : هي موافقه عليه 
ام خالد : بس يا بنتي انتي تعرفين ان سالم راعي بنات 
هند : بس يمه ..وايد شباب جذي وبعد الزواج تغيرو 
ابو خالد : وانتي شو ضمنج انه يتغير يا بنتي 
هند : متاكده من هالشي .. وانا مرتاحتله 
خالد : ليش لا يكون تعرفينه ولا عندج علاقه وياه من ورانا 
هند قلبها يدق بسرعه خافت انها تنفضح : ها ..لا ..شو ..مستحيل
خالد : عيل شو عرفج فيه ..؟
هند : سالم اخو ربيعتي وهي تمدحه دوم وقالت انه تغير ويفكر يستقر .. 

خاالد : اكيد ان ما بينكم علاقه ..ترى والله اذا عرفت ان بينكم حتى لو مكالمه والله لا ادفنج وانتي حيه 

هند من الخوف راحت عند نوره : خالد شو فيك انا قلت لك الصراحه..
خالد : بس انا ما اتشرف يكون ريل اختي ..
هند بعصبيه : بس يا خالد انا اللي بتزوج وراضيه فيه وخلاص محد يخصه فيني ..
خالد : شو محد يخصه فيج شو انتي عايشه في امريكا .. 
هند : يمه يبه .. قولوله اني راضيه فيه ..واذا ما خذته ما بذاكر للاممتحان وبرسب وما باكل شي..
خالد : لا تذاكرين انتي اللي بتفضحين عمرج .. وترى اصرارج لسالم يخليني اشك زياده..
ام خالد : بس اخاف تندمين يا بنتي ويبهدلج 
هند : لا لا ما بيبهدلني ..ربيعتي قالت كل شي عنه 
ابو خالد " طبعا يا هند اخته لازم بتستر على اخوها 
خالد : ما بتاخذين سالم يعني ما بتاخذينه ..
هند والدموع بعيونه : اذا ما تزوجته ما بتزوج غيره وانا حره باللي اختاره ولا بذاكر ولا شي ..

وراحت هند وهي تصيح غرفتها والكل ما يعرف شو يقول وخالد مستغرب من هند وايد.

نوره : امي خلا على الاقل يكون بينهم خطبه ..ومن الملجه هي بتعرف عنه اشياء واذا ماصار نصيب نقدر ننهي علاقتهم 
خالد : اقولج يا نوره هذا لعاب يعني يعرف كل البنات 



نوره : زين يمكن يتغير ..وايد شباب كانو جذي
ام خالد : وانا اخاف هالشي يأثرفي دراستها وما ابي تفضحنا وترسب ..

خالد ماعرف شو يقول وسكت وراح غرفته ..


اما هند فتمت تصيح بغرفتها لانها ما تبى الا سالم ..وهي صدق فكرت انها ما تذاكر ولا تاكل شي الا يوم يوافقون طبعا تفكيرها لازال مثل اليهال ...

محمد وهو مايعرف كيف يقنع امه عشان يتزوج بالريم وهو صدق متعلق في الريم وايد وقرر انه يكلم امه للمره الثانيه عشان يقنعها انه ما يتزوج شيخه بنت عمه ..

محمد شاف امه قاعده في الميلس ترتب الاغراض عشان ضيوف بيونهم ..
محمد واقف عند الباب : يمه 
الام قاعده ترتب الغنفات : هلا يمه 
محمد والحزن بعيونه : يمكن اكلمج دقيقه 
ام محمد : انته ما اتي الا يوم اكون مشغوله ..
محمد : امي بس دقيقه ..
ام محمد يلست على الغنفه : يالله يلسنا خير يا محمد شو عندك .؟
محمد يلس عند امه وهو يشوفها : امي بقولج شي بس لا تعصبين ولا شي انا ياي عشان اتفاهم وياج ..واهم شي عندي رضاج 
ام محمد : قول اللي عند ك .. شو بلاك 
محمد : امي انا مصر ابي الريم وما ابي بنت عمي ..لا تزوجيني غصب 
ام محمد عصبت : انت قلت انك تبى رضايه صح 
محمد " طبعا يا امي ..لان رضا الوالدين اهم من كل شي
الام : عيل انا اقولك انك ما بتاخذ الا شيخه وبلا فضايح يا محمد ..
محمد بعصبيه : يعني اذا البنت رفضتني عادي ما شي فضيحه بس انا اذا رفضتها فضيحه
ام محمد : هي طبعا فضيحه ..لاني انا اللي قلت انك حق بنتهم مب هم .. وهم بيقولون ليش انت غيرت رايك وبتفضحنا .وانت ما ترضى فضيحتي يا محمد ..
محمد : بس انا ما ابيها ولاأحبها 
الام : هذا تفكير يهال ..اذا تزوجتها بتحبها لان الحب بعد الزواج يا ولدي 
محمد : بس امايه فكري فيه 
الام : صدقني اذا انا ماقلت لهم من زمان انك حق بنتهم ..كنت بوافق على الريم بعد ما اشوفها واعرف اصلها وفصلها بس خلاص قلت لهم يا محمد ..
محمد : بس..
الام : لا بس ولا شي خلاص انا قلت اللا عندي ولا تفاتحتي بهالسالفه مره ثانيه سمعت ..

محمد راح من عند امه وهو حاس باليأس والضيق ..وطبعا ما عنده الا ربيعه خالد عشان ينقذه من المشكله اللي فيه 



محمد وهو متضايق :الو خالد
خالد وهو في السياره : هلا والله بو جاسم هلا بمحمد ..
محمد : خالد عندي مشكله ومتضايق..
خالد : انا من عرفتك وانت عندك مشاكل 
محمد : خالد بلا مزح ..
خالد : والله من صوتك مبين صدق متضايق خير شو فيك
محمد " : كلمت الوالده مره ثانيه عن الريم 
خالد : والله شو قالت ؟
محمد : رفضت وقالت ما يصير نحن نغير راينا .. لان فضيحه حقها ..
خالد : والله صدق مشكله ..؟
محمد : شو اسوي يا خالد
خالد : خذ بنت عمك يمكن تكون زينه وتنسيك الريم 
محمد : انت وياي ولا ضدي
خالد : اكيد وياك بس شو اسوي مدام امك معانده
محمد : بس انا تعلقت في الريم وسمعت عنها كل خير وعايبني صفاتها واخلاقها خالد الله يخليك ساعدني 
خالد : والله انا كاني مصلح اجتماعي اساعد الناس ولا أساعد عمري
محمد يضحك: هههههههههههههههههههههههه .. ضحكتني وانا متضايق
خالد : عسى الضحكه دوم ما تفارقك 
محمد :تسلم حبيبي ..ها شو عندك حل
خالد قاعد يفكر ..
محمد : حشى مب تفكير ..اخاف قاعد تفكر تحل قضية فلسطين 
خالد : ويا ويهك اسويلك خير وتستهبل عليه ..
محمد : ههههههههههههههههههه ..اسولف وياك 
خالد بعد تفكير : ممممممممممممم ..عندي حل وحيد ..
محمد استانس والابتسامه على شفاته : والله شو قول بسرعه 
خالد : الحل الله يسلمك ...انك تقول حق بنت عمك انك تبى تزوج وحده ثانيه لانك ما تحب تخدعها ..
محمد فاتح عيونه من الصدمه : خالد اخاف استويت مينون ولا شي .خالد : ليش انا شو قلت 
محمد : شو تبى اجرح البنت حرام ..لاتنسىانها بنت عمي وما عليها قصور 
خالد : والله يا حبيبي ما عندي الا هالحل ..انت لا تقولها بطريقه جارحه بين لها انك ما تحب تخدعها او انك تزوجها وقلبك مع وحده ثانيه وطبها هذا حرام وظلم انك تزوج انسانه وتفكيرك بانسانه ثانيه 
محمد : اخاف اضايقها وثانيا انا ما عرف رقمها ..
خالد : والله تقدر تاخذ رقمها عن طريق اختك ولا امك بس بطريقه غير مباشره طبعا الاهم ان امك ماتعرف باللي يصير ويتحرون ان الرفض ياي من عندها ..وبهالطريقه راح يسهل عليك انك تزوج الريم ..شو رايك بتفكيري الحلو 
محمد : والله تفكير اعتقد بييب لي المشاكل ..
خالد : وليش المشاكل 
محمد : تخيل تقول للاهل اني رفضتها وامي اذا عرفت عادي ما ترضى عني ..ولا تكلمني 
خالد : اولا البنت تستحي تقول ان الولد ما يباها لان تحس ان يقلل من مستواها ..ثانيا ما دام تقول ان بنت عمك انسانه فاهمه ومحترمه اكيد بتفهمك ..
محمد : والله ما دري احس انها صعبه
خالد : والله هالحل الوحيد الا عندي ..اختار يا تقولها نفس كلامي يا انك تودر الريم وتزوج بنت عمك 
محمد : لا لا ما اقدر بدون الريم .. 


خالد : عيل ما عندي الا هالحل وانت فكر بالسالفه
محمد :: بحاول افكر ..والله يسر اموري واحصل على رقممها وما أتبهدل
خالد : موفق يا محمد 
محمد : تسلم ياخالد ..عسى الله يسعدك ويزيل همومك مثل ما حاولت تساعدني 
خالد : لا شكر على واجب ..وانا ما سويت شي .. لو بايدي اسوي اكثر صدقني ما بقصر
محمد : عساني ما انحرم منك يا خالد ..ونعم الصديق
خالد : اوكي يا محمد انت فكر عدل .. وقولي شو راح تسوي 
محمد : خلاص ان شاء الله وبصلي مره ثانيه استخاره ...
خالد: على خير ان شاء الله ..اوكي اخليك يالله مع في امان الله 
محمد : في امان الرحمن ..


( محمد يفكر بكلام خالد مع انه يحس بالاحراج لشيخه بس ماعنده الا هالحل ويفكر اذا يقولها ولا لاء) 




وساره وهي ترتب اغراضها عشان الدوام فجأه تذكرت ان ما بقى شي على ملجتها ويا فهد يعني تقريبا شهر ..وهي طبعا زعلانه ..لانها بتملج على فهد ..وقررت ان الملجه ما تكون طويله عشان تفتك بسرعه من الملجه وما تحب اطول زياده.. وهي طبعا لين الحينه تفكيرها وقلبها لخالد وبس ..وقررت ان الملجه تكون بس شهر وعلى طول العرس .. لان تعرف ان الملجه احلى ايام العمر 

وهي ما تبى تكون وايد ويا فهد ..وعندها امل ان فهد يمل من تصرفاتها وينفصل عنها لان ساره مستحيل تبادله الحب ..


وعلى أذان العشاء ..ام خالد زعلانه ومتضايقه ..
نوره وهي تشوف امها بهالتوتر : يمه شو بلاج 
ام خالد : هند لا فطرت ولا تغدت من الصبح وهي بهالحاله بدون اكل واقولها شو تبين على العشاء تقول ما ابي شي ..ماعرف شو اسوي في هالبنت والله اخاف انها تموت ..
نوره وهي رايحه عند امها : لا امايه.. لا تحاتين بس هي معانده لانها ما تبى الا سالم ..
ام خالد : من وين ياي هذا سالم وخلا بنتي بهالحال..والله اخاف مسويلها عمل
نوره : هههههههههههههه ..كل ما صار شي قلتو عمل او سحر او عين ..
ام خالد : عيل بلاها استخفت 
نوره : خليها هي تبى تسوي اللي براسها ..بس الصراحه لاول مره اشوفها جاده بهالطريقه ..
ام خالد : يعني اذا ما خذت سالم بتذبح عمرها لا اكل ولا شي
نوره : والله ماعرف شو اقولج يا امايه 
ام خالد : خلاص انا موافقه عليه بس خلا هي تاكل شي ..
نوره : وخالد وابوي
ام خالد : انا بقنعهم ..ما يصير هي تكون بهالحاله ..نوره يمه روحي كلميها وقولي الله كريم وان شاء الله اذا الله انهم يتزوجون راح يتزوجون 


نوره : خلاص يا امايه على هواج بروح اكلمها 


راحت نوره عند هند وهي تحاول تقنعها انها تاكل شي وتذاكر لان ما بقى الا اسبوعين على امتحاناتها ..

هند : ما ابي اذاكر ولا اكل شي ..خلا يوافقون على خطوبتي بعدين بتغير 
نوره : كيف ؟؟ تنخطبين وعندج امتحانات 
هند : خلا يوعدوني انهم يخطبوني بعد الامتحانات على طول حق سالم ويكلمونهم عشان أتاكد وبعدين برتاح وبكمل مذاكرتي ..
نوره : والله صدق انج عنيده
هند: هي عنيده .. وما ابي الا سالم ..صدقيني احس اني بعيش بعالم الحب والسعاده والهنا..
نوره تحرك راسها يمين ويسار : صدق انج مراهقه درجه اولى والله 
هند : هي مراهقه وكل شي .. 
نوره : خلاص انا بخليج على راحتج
هند ما قالت شي لانها معصبه ومعانده..

راحت نوره غرفتها وهي مسانده على السرير وسرحانه ولا موبايلها يرن ويوم تشوف رقم غريب ..
نوره مستغربه : الو 
المتصل هو عبد الله :السلام عليكم 
نوره : وعليكم السلام منو ؟؟
عبد الله : افا ما حفظتي رقمي في موبايلج ..
نوره مستغربه من الصوت : منو انت 
عبد الله : انا اللي ملجت عليج من البارحه شو نسيتيني .. 
نوره بكل رقه : عبد الله 
عبد الله : هي عبد الله 
نوره حست بسعاده وخجل بنفس الوقت وما قالت شي..
عبد الله : شو ما تعرفين رقمي ..مع اني عطيتج البطاقه 
نوره : عندي البطاقه بس نسيت اخزن الرقم 
عبد الله : المهم شو اخبارج يا نوره 
نوره برقتها : الحمد لله يسرك الحال وانت شحالك؟
عبد الله : مدام سمعت صوتج انا بخير ..
نوره ويها احمر من كلام عبد الله ..
عبد الله : ممممممممممم بنتم ساكين جذي..
نوره : شو اللي بخاطرك قول ..
عبد الله يتنهد : ااااااااااااه ..اللي بخاطري وايد ..والاهم اللي ابيج تعرفينه انج دخلتي خاطري من اول ما شفتج بأدبج وبشخصيتج وبرقتج واكيد جمالج..\
نوره ميته من الحياء : تسلم 
عبد الله : وطبعا بعد ما عجبتيني سألت عنج وايد والكل مدح باخلاقج ودينج وبشخصيتج .. والحمد لله حققت اللي في خاطري وخطبتج ..
نوره ما تقول شي .. تحس انها في حلم 
عبد الله : وان شاء الله حياتنا يا نوره تكون بسعاده بسعاده..
نوره : ان شاء الله ..
عبد الله : وانتي مب في خاطرج تقولين شي ..ولا صح اكيد مستحيه ما تقدرين تقولين شي ..صح ؟
نوره : الصراحه اكيد مستحيه ومستحيه وايد 
عبد الله : يا محلاته الحياء من البنت ..بس ان شاء الله بتتعودين عليه وبتقولين كل اللي بخاطرج ..
نوره : اكيد مع الايام كل شي بيتغير ..



عبد الله : وان شاء الله للاحسن يا نوره ..المهم اذا بغيتي مني اي شي انا حاضر..واتمنى تتصلين فيه باي وقت لانا خلاص نحن مالجين يعني حلال علينا نكلم بعض.. وكل اسبوع بنخلي يوم عشان نطلع على الاقل ساعه او ساعتين عشان نتعود على بعض اكثر..
نوره : ان شاء الله خير
عبد الله : اتمنى اني اقدر افرحج ..
نوره :الصراحه انا أكيده بهالشي (( بخاطرها تقول نوره انك فرحتني من اول ما خطبتني بس هي مستحيه ما تقدر تقوله ).
عبد الله : خلاص يا نوره اخليج الحينه .. اكيد عندج دوام ما ابي أأخرج واكيد راح نكون على اتصال دوووم ..اتفقنا 
نوره : خلاص اتفقنا ..
عبد الله : يالله تصبحين على خير ..
نوره : وانته من اهله ..

بعد ما صكت نوره من عند عبد الله حطت موبايلها على صدرها وخذت نفس مع ابتسامه على شفاتها ومغمضه عيونها وحست ان احلامها كلها راح تتحقق ويا عبد الله ...وكانت صدق ميته من الوناسه ..وتمنت سعادتها تدوم ..

***************************************** 
.. ( هل سعادة نوره راح تدوم ولا بيصير شي وبيمنع زواجهم))
( هل خالد واهله راح يرضون في سالم ولا بيعاندون ))
(( وساره كيف راح يكون مصيرها وتعاملها مع فهد ))
(( وخالد وفهد شو ينتظرهم))
(( ومحمد هل راح يكلم شيخه ويقنعها وهل راح يصير له مشاكل 


الجزء 19
وبعد اتصال عبدالله لنوره وكانت طبعا المكالمه الاولى .. 
نزلت نوره وهي طايره من الفرح عند امها عشان تسولف وياها وشافتها قاعده مع ابوها وخالد وتكلمهم بجديه ..
ام خالد : بس يا خالد لازم نحن نوافق عليه ..
خالد بعصبيه : بس ليش يا امايه نوافق على سالم بس عشان ان هند ما كلت علها ما كلت شي .. 
ابو خالد : خالد هد اعصابك 
خالد : والله يا بويه هاي هند مدلعينها وايد..
نوره نازله من فوق وشاركتهم القعده : خالد ..
خالد صد لنوره : نعم
نوره : شو رايك ياخالد نحن نوافق على خطوبة هند ..بس خطوبه يمكن تغير رايها بعدين ونحن بنسال عن الريال اكثر
خالد : بس انا سائل عنه يا نوره ..
ام خالد : زين نحن بنخلي خطوبتهم بعد امتحاناتها مثل ما وعدناها واذا كانت الملجه قربيه يكون احسن عشان هي بتعرف كيف صفاته وكلامه من هني بنعرف اذا هي مرتاحه ولا لاء..
نوره : واذا ماارتاحت بنخليهم ينفصلون قبل الزواج ..
خالد: شو الانفصال صارت لعبه عندكم 
بو خالد : بس ما عندنا اقتراح ثاني 
ام خالد بحنيه : خلا نوافق يا ولدي عشان تذاكر ترى ما بقى على امتحاناتها الا اسبوعين وبعدين هي بعدها صغيره ما تعرف شو تسوي ..
خالد : سوو اللي تبونه انا مالي خص .. واذا يت يوم من الايام تصيح وتشتكي انا اللي بتشمت فيها وبضربها بعد ..
نوره ماكانت راضيه في سالم بس كل اللي تسويه عشان اختها ..
ام خالد : روحي يا نوره قولي حق هند انا وافقنا وخطوبتها بعد امتحاناتها .ونحن بنتصل في امه باجر اذا الله احيانا
نوره : ان شاء الله امايه ..

راحت نوره عند هند عشان تبشرها بهالخبر اللي اكيد عندها احلى خبر..

نوره تدخل على غرفة هند بدون ما تدق الباب .
نوره بابتسامه : مفاجاه 
هند من غير نفس وهي طايحه على السرير :ما سامعه ان من الاحترام ان الشخص قبل ما يدخل يدق الباب 
نوره عقدت حواجبها فوق تحت : احمدي ربج يايبتلج احلى خبر بمليون درهم ..
هند بتعجب: صدق ولا تتغشمرين كعادتج
نوره بدلع : والله صدق 
هند نقزت من على السرير وراحت عند نوره : شو بسرعه قولي ..
نوره : كم بتعطيني ..
هند : اول شي قولي الخبر واذا كان الخبر اللي في بالي بعطيج اللي تبينه 
نوره : شو اللي في بالج 
هند بابتسامه: لا تقولين خالد وابويه وافقو اني اتزوج من سالم
نوره بابتسامه حلوه : هي وافقو واخيرا اقنعناهم
هند من كثر الفرحه نقزت على اختها وتمت تحضنها وتصيح : مشكوره يا نوره عمري ماراح انسى خدمتج لي ..
نوره تمت مستغربه وهي خاضنه هند لان لاول مره هند تحضن نوره لان هند مب وايد وياها وعرفت ان هند صدق مستانسه ..
نوره : لا افا عليج انا ما اتمنى الا سعادتج ..بس اتمنى انج ما تندمين على ارتباطج في سالم 
هند بابتسامه : لا مستحيل اندم ..بالعكس انا بتم سعيده لين اخر يوم بحياتي ..
نوره : ان شاء الله هاللي اتمناه ..
هند تتنهد: واخيرا الحينه اقدر اذاكر واكل اللي اباه والله ارتحت ..
نوره : يالله روحي عند امايه ترى قلبها متقطع عليج 
هند : ان شاء الله الحينه بروح عندها ..

نوره تمت تشوف فرحة هند وتمت فرحانه بفرحت اختها بس بعدها خايفه على حياة هند..



وفي اليوم الثاني ..
اتصلت ام خالد بام سالم مثل ما وعدت هند على موافقتهم لولدهم وان الخطوبه بتكون بعد امتحاناتها اما الملجه بعدين بيحددون ..

واكيد خالد ماكان راضي عن هالشي بس عشان خاطر امه ولان شاف اصرار هند وما بغى يكبر السالفه ..خلا الايام تثبت كل شي ..


محمد اللي كان محتار وايد انه يتصل في بنت عمه شيخه ويقولها الصراحه واخيرا فكر ومالقى غير انه يتصل في شيخه ويصارحها مع انه مستحي وايد وخايف على مشاعرها بس ماعنده حل ثاني ..بس المشكله الحينه كيف اييب رقم شيخه من وين ..
وبعد تفكير طويل ما لقى الا انه ياخذ موبايل امه وحس ان اكيد امه عندها اغلبية ارقام العايله .. 
ومحمد شاف امه في الصاله وفكر كيف ياخذ موبايلها ..
محمد رايح عند امه : امي 
ام محمد تصد تشوف محمد : شو تبى يا محمد ؟
محمد بتردد ممممممممم ابي موبايلج
ام محمد استغربت اول مره يطلب محمد هالطلب: ليش وين موبايلك 
محمد : موبايلي قطعو عشان جذي ابي اتصل في ربيعي ضروري
ام محمد : اكيد بيقطعونه من كثر ما تسولف على الموبايل ..
محمد : زين الله يخليج عطيني الموبايل بس دقيقه 
ام محمد : روح غرفتي بتشوف حاطه موبايلي على المستوليت ..

محمد استانس وعلى طول راح خذ موبايل امه وبالدس طبعا راح يدور اسم شيخه وهو يدور بين مية رقم ..ولا اخيرا حصل رقم شيخه وحس ان قلبه يدق بسرعه من التوتر ..وعلى طول ياب موبايله وحفظ رقم شيخه ..

محمد استانس ان حصل رقم شيخه بدون تعب ولا شي ..وعلى طول اتصل في خالد عشان يخبره .. 


محمد وهو يتصل في خالد: الو 
خالد : هلا بو جاسم 
محمد : شحالك يا الغالي
خالد : يسرك الحال وانت اخبارك 
محمد : والله مستانس وايد
خالد : ان شاء الله دوم مب يوم بس شوسالفتك فرحنا وياك 
محمد : واخيرا واخيرا يا خالد حصلت الرقم 
خالد بعبط : شو حصلت رقم امير الامراء ولا رقم فرعون عشان تزوره 
محمد : خااااااااااااالد بلا عبط
خالد يضحك : ههههههههه اسولف وياك ..شو حصلت رقم بنت عمك صح 
محمد بفرح :هيه هيه واخيرا 
خالد : الحين اللي يسمعك يقول انك خلاص بتخطب الريم مب كانك حصلت الرقم 
محمد : ترى هاي اول مهمه 
خالد: حشى حشى مهمه والله اخاف ناوي على جريمه 
محمد : هههههههههههههههههه ..والله انت والعبط اخوان 
خالد: هههههههههههههههههههههه
محمد : زين شو اسوي الحينه 
خالد: شو تسوي اكيد تتصل فيها عيل ليش ماخذ الرقم عشان تخلي ببرواز..
محمد : وي استحي 
خالد: محمد كون ريال وبلا سوالف بنات ( يقلد كلام محمد ) استحي 
محمد : احس ان فضيحه
خالد : توكل على الله بعد شو بتسوي ماعندك حل ثاني 
محمد : خلاص بتصل فيها الحينه احس الوقت مناسب ..لان العصر اكيد تكون في البيت 
خالد: اوكي عيل اخليك تتصل فيها 
محمد : ادعيلي
خالد بابتسامه: الله يوفقك يا محمد 

محمد بعد ما صك من خالد حس بالارتباك كيف يفاتح شيخه بهالسالفه بس يوم تذكر الريم نسى توتره وقرر انه يتصل فيها ..

محمد مسك موبايله وحس انه مرتبك وايد وهو قاعد يتصل يبلع ريجه لانه حاس بالاحراج ..
شيخه كانت بغرفتها قاعده تذاكر لانها بالتقنيه ..شيخه شافت رقم غريب استغربت بس قالت اكيد حد من رباعتها متصل على تلفون ثاني ..
شيخه بتعجب : الو 
محمد بارتباك : الو السلام عليكم
شيخه يوم سمعت صوت ريال استغربت : منو ويايه 
محمد : انا محمد 
شيخه : اي محمد 
محمد : محمد ولو عمج ناصر ..
شيخه استغربت لان اول مره محمد يتصل فيها وحست بالاحرا ج.
محمد : شحالج يا بنت عمي 
شيخه برقه وخجل : بخير يسرك الحال ( وبخاطرها مستغربه من اتصاله )
محمد مايعرف كيف يبتدي بالسالفه : اكيد طبعا مستغربه من اتصالي 
شيخه : بصراحه هيه 
محمد : ابي اقولج شي بصراحه تامه ..لاني من النوع الصريح بس اتمنى يا بنت عمي تفهميني وما تضايقين 
شيخه استغربت من كلام محمد : خير يا محمد ؟ 
محمد مرتبك : اه ..مممم...ابي ابي اقول ..ممممممم
شيخه : شو فيك يا محمد قول اللي عندك
محمد : زين توعديني انج تفهميني وما تضايقين مني وهالشي يكون سر بيني وبينج .
شيخه رافعه حواجبها من كثر ما هي مستغربه : اكيد اوعدك 
محمد : شيخه مثل ما تعرفين ان الاهل قايلين انا لبعض من صغرنا 
شيخه مستحيه وما ردت .
محمد : وانا طبعا ما عندي ما نع اني ارتبط فيج لانج انسانه طيبه وخلوقه وما عليج كلام وكافي انج بنت عمي 
شيخه مستغربه ومستحيه ويوها مثل الطماط
محمد : وانا كنت موافق عليج بس انا من مده قصيره شفت انسانه والصراحه عجبتني وايد وطبعا ما بينا علاقه لا والله بس انها عجبتني وايد والصراحه اباها 
شيخه حست بالاهانه وبعصبيه : زين خذها وانا شو دخلني 
محمد : المشكله يا شيخه ان امي ما تباني اخذ الا انتي... تقول ان فضيحه ارفضج لان امي اللي بغتج وقالت اذا الرفض ايي منها عادي بس مب مني .
شيخه منصدمه صح انها ما تكن لولد عمها باي حب لين الحينه بس مستغربه من جرأته .
محمد : لا تزعلين مني يا شيخه والله اني اعزج كاخت غاليه وانا ما يهون عليه اني اتزوج وانا افكر بانسانه ثانيه مثل باقي الشباب هالشي حرام وظلم والله ما يرضى عليه وانتي انسانه طيبه وما تستاهلين هالشي .
شيخه بحزن: والمطلوب مني
محمد : اللي اتمناه منج يا شيخه ان اذا اتقدمت ترفضيني .لان الرفض اذا ياي منج عادي بس ما يكون مني لان امي بتزعل عليه .
شيخه : بس شو سبب رفضي لك يا محمد لا تنسى انك ولد عمي .
محمد : مممممممممممممم قولي انج صليتي استخاره وما رتحتي او اي شي
شيخه : بس يا محمد اخاف امك تزعل عليه 
محمد : لا امي مب من هالنوع اللي مل اول اللي يزعلون اذا ما صار نصيب لا عادي .
شيخه قاعده تفكر شو تقول لاهلها 
محمد : شيخه 
شيخه : نعم
محمد : اتمنى انج ما تزعلين مني 
شيخه : لا يا محمد بالعكس انت صارحتني بالحقيقه قبل ما يصير اي شي احسن من باقي الشباب الا بعد عرسهم تشوفهم مع وحده ثانيه ويعترفون لزوجاتهم بانهم مغصوبين .
محمد : يعني مب زعلانه ولا متضايقه ..
شيخه : لا يا ولد عمي ..اسلوبك نبيل 
محمد : والله طلعتي ونعم البنت..وعمري ماراح انسى جميلج يا شيخه 
شيخه : لا افا عليك ..كافي انا اهل 
محمد : تسلمين يا بنت عمي ..اوكي اخليج الحينه واسمحيلي مره ثانيه 
شيخه : مسموح يالله في امان الله ..

محمد حس كان انجز شي كبير وحس بالراحه وتم مستانس ورافع ايده ويحمد ربه ان بنت عمه اتفهمته وان حل هالمشكله..وطبعا على طول اتصل في خالد وقاله وخالد فرحله وايد ..

اما شيخه فالبدايه اتضايقت لانه حست شوي بالاهانه بس تذكرت موقفه وصراحته وانه ما يحب يخدعها فعرفت ان هالشي خير لها وانه الله ماكاتب نصيب بينهم .. 
وبعد مرور شهـــــــــــر.. 


وبعد شهر خلصت هند امتحانات الثانويه وكان يوم النتيجه اللي الكل كان ينتظرها ..

وهند كانت قاعده على الكمبيوتر تشوف نتيجتها وكانت خايفه.. ولا فجاه شافت النتيجه وتمت تصارخ ومستانسه وراحت على طول تحت عند اهلها اللي ينتظرون نتيجتها ..
هند تصارخ : امايه امااااااااااااااااااااااايه 
الام : ها بشري شو ان شاء الله بيضتي ويهنا 
هند وهي تغني وترقص
نوره : والله متفيجه الحينه قولي شو نتيجتج بعدين تخبلي 
هند وهي تناقز : امي باركيلي نجحت نجحت 
ام خالد : زين النتيجه كم نسبتج كم 
هند : 72 ..
ام خالد يوم سمعت النسبه وقفت مكانها : شو 72 صدق طلعتي مسودة الويه فضحتينا 
هند : والله اهم شي نجحت وافتكيت 
نوره : والله وايد وايد عليج النسبه لانج ما كنتي تذاكرين 
ام خالد : والله فضيحه اختج يابه في التسعينات وبنت خالتج وغيرج من الاهل وانتي 
نوره تصد لامها :امايه هند من صغرها مب شاطره ولا تذاكر كل مره نسبتها في الستينات واحيانا الخمسينات بعد..
هند وهي مستانسه : هي والله يعني حمدي ربج هالمره اكثر ..
نوره : الحمد لله ما فضحتنا ورسبت 
ام خالد : هي والله الحمد لله 
هند : واخيرا خلصت الحينه بحرق كتبي بفتك منهم 
نوره : حشى حشى مجرمه ما صدقتي انج خلصتي .
هند / اكره الدرااااااسه ..بروح ابشر ابويه واقوله خلا يجهزلي الهديه 
نوره : شو طالبه الاخت 
هند : طالبه طقم الماس يا اختي 
نوره : بل مره وحده ..لوطلعتي الاولى بالدوله شو بتطلبين ..
هند : والله ما فكرت ( تصد لامها ) امايه ابي منج ممممممممممم اتيبيلي هديه ساعه ماركه وتكون الماس يعني اقل شي جيمتها 20 الف 
ام خالد : اول مره اشوف وحده تختار الهديه .. ثانيا انا وابوج واحد
هند : لا في الهدايا مب واحد
نوره : ههههههههههههههههههههههه ..اللهم سكنهم في مساكنهم .
هند : شو تشوفيني مينونه ولا ينيه 
نوره : ههههههههههههههههههه من زمان ..

خلصت هند امتحاناتها اللي الكل كان يتريه نجاحها ..وطبعا قررو ان الخطوبه تكون مده وبدون حفله ..وخلة الحفله والعزيمه في يوم ملجتها اللي لين الحينه مب محددين لانهم مشغولين بعرس نوره الا ما بقى على عرسها الا شهر ..


ساره اللي استوت انسانه ثانيه من بعد ما تركت خالد صارت ما تضحك الا نادر ولا تطلع من البيت .
.راحت تشوف تقويم التواريخ وبحزن تقول لنفسها : واخيرا ياهاليوم اللي ما اتمناه ..باجر بملج على فهد وماعرف كيف بتعامل وياه ..( تتنهد ) ااااااااااااه يا خالد .كل شي راح ..

وساره كانت تدمع لان يوم ملجتها قربت لان باجر بيكون يوم ملجتها ..
واما خالد فمايعرف ان باجر ( غدا ) يوم ملجة حبيبت القلب ..


********************** 




* ما موقف خالد يوم بيعرف ان ملجة ساره قربت ؟

*وكيف بتمر ايام ملجة ساره ..سعيده ولا حزينه ؟

*وسالم وهند حياتهم كيف بتكون ؟ هل راح يتغير سالم ؟

*ام محمد هل راح تعرف ان محمد اتصل في شيخه ؟؟ وهل محمد راح ياخذ الريم ؟ ولا بيصير شي ثاني ؟ 


تكملة الجزء التاسع عشر

نفس يوم نتيجة هند واخبارها بالنجاح .. الكل كان مستانس الا ساره كانت غير لان باجر بيكون عقد قران ساره وقفهد يعني ملجتهم وطبعا لين الحينه خالد ما يعرف .

والكل كان يتكلم عن ملجة ساره ويفكرون شو يلبسون ..
نوره وهي قاعده : والله ما عرف شو البس باجر 
الام تصد لنوره : والله يا بنتي البسي شي بسيط لان محد بيي غيرنا يعني بيناتنا .
هند : بس ليش ما خلت حفله عوده او على الاقل العزيمه اكبر مثل مجلتج يا نوره 
نوره : لان ساره ما تبى هالشي لا تنسين انها مغصوبه على هالزواج 
هند : والله هاي ساره صدق مينونه ..
الام مستغربه : ليش
هند : حد يشوف واحد بجمال فهد وشخصيته وما يتزوجه 
نوره : ليش الاخت وين شايفتنه ؟
هند : مره فهد وصل الريم بيتنا يوم ملجتج انا بالصدفه شفته وهو بالسياره ..بس ماشاء الله عليه وسيم والله اني اول مره اشوف واحد بوسامته 
نوره : عيل خذي احسن 
هند بدلع : والله لو ياي قبل سالم كنت باخذه بس خلاص انا الحينه لانسان ثاني 
نوره تسوي مالت بايدينها حق هند : مالت عليج اصلا منو قال هو بيودر ملكة جمال العالم وبياخذج.
هند باحتقار : منو ملكة جمال العالم ان شاء الله 
نوره : بلا استعباط اكيد ساره ..
هند : عاد المبالغه مشكله 
نوره : ومشكله اللي يغارون 

هني خالد دش عليهم وهو مستانس ولا يعرف شو السالفه 
خالد : السلام عليكم 
الكل : وعليكم السلام 
خالد سار صوب امه وباس فوق راسها : شحالج امايه عساج بخير
الام : بخير الله يسر حالك 
هند وهي تشوف خالد:غريبه الاخ فرحان اليوم ..
خالد : وليش يعني ماافرح 
هند متعرف ان خالد مايعرف بملجة ساره : لان باجر ملجة حبيبتك السابقه يعني تحريتك بتزعل .
خالد اول ما سمع ان باجر ملجة ساره وقف مكانه واستغرب.وصد لنوره بعصبيه : صدق يا نوره ان باجر ملجة ساره 
نوره بخوف : هيه 
خالد بعصبيه كبيره : وليش محد قالي 
الام : الله يهديك ياخالد يعني اذا قلنالك شو بيتغير ..
خالد : حتى لو ما تغير شي اهم شي اعرف 
خالد على طول طلع وهو معصب..
نوره لحقت وراه :خالد خالد 
خالد وقف : نعم خير
نوره : وين بتروح 
خالد : بروح عند ساره 
نوره فتحت عيونها : عند ساره وليش ؟
خالد : هالشي ما يخص حد الا انا وساره ]

نوره : بس عيب تروح بيتنهم 
خالد : ليش عيب شو نسيتي انها بنت خالتي ..
نوره : بس
خالد : عن اذنج باي 

راح خالد عند ساره وهو معصب ومنقهر ..يمكن بملجتها حس بفقدانها للابد ..

نوره وهي زعلانه : الله يستر بس
هند : روحي اتصلي في ساره عشان تعرف ان خالد بيي
نوره : هي صح 
نوره راحت تتصل على موبايل ساره بس موبايلها كان مغلق واتصلت على البيت بس محد يشيل..

خالد وصل بيت ساره وتردد بالدخول بس يوم تخيل ان ساره بتروح من ايده للابد قرر يدخل..

خالد دق الباب وهو مستحي لانه اول مره يدخل بيت خالته بدون اهله ..
وساره كانت بالصاله تشوف التلفزيون بس هي باخر عالم وسرحانه ..وسمعت صوت الباب نادت على خدامتها بس مافتحت لانها انشغلت فهي راحت تفتح الباب بعد ما غطت شعرها ..
وساره اول ما فتحت الباب فتحت عيونها وما قدرت تتكلم .
خالد يوم شاف ساره تذكر ايامهم وبابتسامه : شحالج يا ساره 
ساره والحزن بعيونها وبخجل : الحمد لله بخير الله يسلمك ..تفضل ادخل .
دخل خالد وهو بالصاله يصد لساره : ساره وين امج 
ساره : امي بغرفتها لحظه عشان اناديها .
خالد : لحظه يا ساره ..انا ابي اكلمج لو سمحتي بشي ضروري واستحي اقولها جدام امج ...
ساره استغربت من جرأة خالد اول مره اايي بروحه واول مره يقعد وياها بروحهم .
ساره : بس...
خالد : ما بطول وايد بس دقايق
ساره : تفضل اقعد .
خالد : لا انا مرتاح جذي..ساره 
ساره وهي تستحي تشوفه : خير يا خالد
خالد : صح ان باجر يوم ملجتج 
ساره بغصه وقهر : هيه للاسف
خالد : ساره امنعي هالشي الله يخليج فكري مره ثانيه 
ساره فتحت عيونها : خالد ما اقدر وانت تعرف السبب وثانيا ما اقدر اغير شي خلاص باجر ملجتي ما اقدر .. 
خالد: زين يا ساره مدام ان صعب عليج انج ترفضينه خلي هو يرفضج ويمل عشان تقدرين تنفصلين عنه بدون تهديدات 
ساره مستغربه من كلام خالد : خالد شو قصدك وضح 
خالد استحى يقول قصده :ساره بقولج شي بس اتمنى ما تزعلين وتفهيميني
ساره : قول اللي عندك ؟حيرتني يا خالد
خالد: سمعي يا ساره انا اعرف ان صعب عليج انج ترفضين هالزواج لان فهد ما بيودرج بحالج .. بس شورايج ان بعد زواجج او في ملجتج تعاملينه بجفاء وقسوه عشان روحه يمل منج وينفصل عنج وبهالطريقه اقدر اتزوج بدون اي مشاكل
ساره مستغربه : يعني تباني اطلق يا خالد معقوله 

خالد : ما يهمني تطلقين ولا شي ..الاهم عندي انج تكونين لي 
ساره : وانت بتاخذني بعد ما نفصل عنه ؟؟ معقوله 
خالد : هي والله عادي عندي ..مع انها صعبه عليه بس عادي كل شي ..الاهم تكوننين لي بالنهايه ..ساره انتي ما تعرفين كيف انا احبج .ما تخيل وحده غيرج تكون زوحتي وشريكة حياتي ..ساره حبي لج من الصغر وكبر هالحب كل ما كبرت موافق على كل شي اهم شي تكونين لي 
ساره : بس صعبه هو يودرني لانه يحبني 
خالد : اذا شاف ان الحب مب متبادل اكيد بيودرج 
ساره : بس شو بيقولون عني الناس اذا عرفو اني مطلقه 
خالد : ما يخصج بالناس ..والناس يعرفون ان مب كل مطلقه الغلطه تكون منها..واهم شي حبنا يستمر يا ساره الله يخليج فكري
ساره استغربت من كلام خالد بس عرفت ان هالحل الوحيد عشان يستمرون ويابعض 
ساره : الله كريم يا خالد واكيد ما اقدر اعامله بحب وحنان لانه مب هو اللي بقلبي
خالد : يعني اطمن انج ما بتحبينه 
ساره : مستحيل احبه .. وانت تعرف السبب
خالد : اتمنى ايي هاليوم واشوفج ملكي 
ساره بخاطرها ( واتمنى تكون ملكي يا خالد ).
خالد : بس اتمنى هالشي يكون بيني وبينج يا ساره 
ساره : خلاص اوكي
خالد : يالله مع السلامه 
خالد وهو يبى يطلع ساره نادته ..
ساره :خالد
خالد يصد لساره : نعم 
ساره : يعني انت بتترياني 
خالد بابتسامه : بترياج لآخر العمر 
ساره ابتسمت واستحت 

بعد ما طلع خالد حس بالراحه لانه كلم ساره وصارحها ...اما ساره فاستغربت من كلام خالد بس تعرف ان هالشي دليل على حب خالد الكبير لها عشان جذي قال هالكلام وهي اقتنعت بكلامه وقررت انها تحاول المستحيل عشان يمل فهد منها ..مع ان بقلبها ما شي غير الرحمه والحنان بس بتحاول تغير من طبعها عشان خالد


***********************************
واليوم الثاني الكل فرحان لان هاليوم هو ملجة ساره وفهد.. اما اللي متضايقين هم ساره وخالد ..وسعادة فهد غير بهاليوم كان صدق فرحان ..
فهد وهو واقف عند المنظره ومبتسم : الريم شو رايج بكشختي ووسامت اخوج 
الريم : فديتك محد بيي بجمالك مسكت الكل .
فهد : صدق لهالدرجه انا حلو 
الريم : اكيد طبعا حلو ..
فهد : والله يا ريم احس اني بموت من الفرحه واخيرا بملج على ساره وبقدر اكمها واطلع وياها ..كاني احلم 
الريم بابتسامه كلها فرح : وعسى هالفرحه تدوم يا اخويه ..
فهد : تسلمين حبيبتي وعقبالج
الريم : استحت ..
ساره ونوره وهند قاعدين عند ساره فوق بعد ما راحت الكوافيره ..
ساره كانت احلى من الحلوين ..فستانها احمر على عنابي ويايبه شعرها على صوب مع ورده طبيعيه حمراء ومكياجها بسيط وكانت ملاك تاخذ العقل بس للاسف الحزن بملامحها .

نوره : ساره اليوم صايره قمر ماشاء الله .. اذا اليوم قمر ماعرف كيف بتطلع يوم عرسها 
ساره بعالم ثاني..
نوره : اقول ساره 
ساره سرحانه 
نوره بصريخ : ساروووونه
ساره انتبهت : ها شو فيه 
نوره : اللي ماخذ عقلج 
ساره بحزن : اللي ماخذ عقلي بعيد
نوره : سارووه حبيبتي متى عرسج 
ساره بعصبيه : اف لازم تذكريني 
نوره غمزت لساره عشان تفهمها ان الريم موجوده ..
الريم حاولت اطنش ..
ساره : بعد عرسج بشهر 
نوره : يعني باقي على عرسج شهرين ان شاء الله ..لان عرسي بعد شهر ..
ساره : هيه 
الريم : يالله ساره ننزل لان اكيد فهد موجود ..
ساره ويها تغير : بس هو ياي عشان يوقع صح وانا بوقع وخلاص .
نوره : اي خلاص الله يهديج ..لازم يشوفج وتشوفينه وتيلسين وياه ولو دقايق..
ساره : ما ابي اشوفه ولا شي
الريم بحزن : ساره ما كنتي جذي شو فيج تغيرتي صرتي عصبيه مب انتي ساره اللي كلامج كلها حنيه وطيبه شو صار لج ؟
ساره : غير طبعي اخوج يا الريم غير كل شي فيني 
الريم : عسى الله يهديج وربي يهنيكم 
نوره ترفع ايدينها : امين 

ام ساره نادتهم كلهم ؟؟

وهم نازلين والكل استانس وحطو اغاني وربشه مع ان محد كان ياي يعني بيناتهم مثل ما بغت ساره ..
والكل هنى ساره ..اما ساره فحست بالحزن اكثر لانها ملجة على فهد..
والكل قاعد ومستانس وفجاه يت ام ساره ونادت ساره ..
ام ساره ترمس ساره بصوت واطي : ساره يمه فهد يبى يشوفج 
ساره : ما ابي اشوفه خلاص نحن ملجنا شو يبى 
الام : ساره بلا عناد .. كل اللي يملجون يشوفون حريمهم ..دخلي ولو دقايق 
ساره : ما بي والله ما ابي اشوفه 
الام : دخلي يا ساره لاتفضحينا 
ساره : زين ومنو داخل غيره 
الام : محد طبعا قعدو على راحتكم خلاص حلال عليكم ترمسون بعض.
ساره : بس امي انا ما ابي ..
الام بعصبيه : ساروووه يالله دخلي 
ساره بغضب: اف زين زين ..متى افتك منه 

فهد قاعد في الميلس وهو ميت يبى يشوف ساره ..
ساره طبعا خذت الشال وخطت كتفها لانها تستحي .ومن غير نفس دخلت : السلام عليكم 
فهد كان منزل راسه يوم سمع صوتها رفع راسه وشافها وما قدر ينزل عينه من حلاها ..
ساره انعجبت بملامج فهد لان اول مره تشوفه على قرب بس ما حست بحلاته ووسامته لان شخص ثاني بحياتها ..
ساره قعدت بس شوي بعيده عنه وما قالت شي ..
فهد كان سرحان فيها : ممممممم..شحالج ساره 
ساره : الحمد لله بخير
فهد :مبروك يا ساره 
ساره : الله يبارك فيك 
فهد : عسى الله يسعدنا ونكون للابد ويا بعض حبايب
ساره ماقالت شي..
فهد حس بجفاء ساره بس طبعا ما يقدر يلومها ..
فهد : ساره اتمنى في يوم تفهين التعامل اللي تعاملت وياج بس تعرفين هذا لاني متيم فيج يا ساره 
ساره شافته بنظرة حزن وعصبيه ..: فهد غير السالفه .
فهد : بس حبيت اوضحلج يا ساره اني احبج والله 
ساره ما غيرتها هالكلمه وماقالت شي..
فهد : ساره يمكن اخذ رقمج 
ساره بضحكة استهزاء : ليش تسال اكيد عندك 
فهد حس بخجل : زين ابيج انتي تعطيني وبعطيج رقمي 
ساره : انا باخذ من الريم وانت بعد خذ رقمي منها 
فهد بكل ادب واحترام : يمكن اكلمج اليوم 
ساره وقفت مكانها : اسمحلي ما اقدر اليوم اكلمك انا تعبانه وايد من الصبح قايمه عشان الكوافيره اقدر اكلمك يوم ثاني 
فهد قام من مكانه وحس بالضيق من كلامها : خلاص على راحتج باجر ان شاءالله بكلمج .
ساره : اذا الله راد 
فهد : عن اذنج يا ساره بترخص انا ..واعرفي ان اليوم احلى يوم عندي 
ساره بخاطرها تقول ( واتعس يوم عندي والله لاني مب زوجة خالد).

فهد طلع من عندهم وتضايق وايد من كلام ساره بس فرحته بهاليوم خلته ينسى كل شي ..لان الاهم ان ساره ملكه وهو واثق انها بتتغير لانه يعرف قلب ساره بس اللي مايعرفه شو اللي مخططينه هي وخالد..


ساره بعد ما قعدت وياه وبعد ما الكل راح راحت غرفتها وادمعت وتذكرت كلام خالد ان لازم تكون قاسيه عشان ترجع لخالد اللي ماخذ قلبها واللي غيراخلاقها وصفاتها وطيبتها ..

اما خالد فما قدر ينام هاليوم لانه تخيل ان حد غيره يقدر يتغزل بساره وبجمالها وحس بالقهر والحزن ..

كيف بيكون ملجة ساره وفهد ؟
هل ساره راح تقدر تخلي فهد ينفصل عنها وترد لخالد ؟؟
وخالد هل راح ينتظرها للابد ولا بيتخل عنها وبيمل ؟
.
. الاحداث الحلوه والمثيره كلها بانتظاركم ..بس انتو تابعوني 


الجزء العشرين 




وبعد قران ساره مع فهد .. طبعا بنفس اليوم كان فهد يبى يكلم ساره بس هي رفضت هالشي ..فقرر انه يكلمها باليوم الثاني ..


وفي الصباح ..
ساره قامت من النوم وهي تفكر بمستقبلها مع فهد وكيف راح تخليه ينفصل عنها لانها تعرف بحب فهد الكبير لها ..

ام ساره دخلت على غرفة ساره والابتسامه في ويها : صباح الخير يا احلى عروس
ساره عقدت حواجبها وبتعجب : عروس ؟؟ بس توني مالجه بعدني ماعرست 
ام ساره تبتسم : تراج صرتي زوجته خلاص 
ساره بقهر : امايه لا تذكريني وتزيدين قهري
ام سراه عصبت : ساره بلا دلع بنات خلاص ما ابي اسمع اسطوانة خالد سمعتي ..انتي الحينه صرتي بذمت انسان ثاني 
ساره طبعا ما قالت لامها عن نيتها هي وخالد والخطه اللي راسمينها عشان تنفصل من فهد وترجع لحبيب قلبها..
ام ساره : شو رايج يا بنتي نروح اليوم بيت خالتج لانها عازمتنا على الغده ..
ساره : لا امايه ما ابي تو الناس شو رايج نروح في المساء احسن
ام ساره : على راحتج يا حبيبتي..


وفي بيتكم فهد ..
فهد يصارخ : الريم الريم 
الريم ظاهره من غرفتها : باسم الله انت شو فيك استخفيت ..
فهد بابتسامة عبط :ليش ؟ 
الريم : بعد تسأل تصارخ كاني بامريكا مب كان غرفتي عند غرفتك ما بينهم الا شبر .
فهد : بعد تعرفين احب ألعوزج 
الريم : زين خير شو تبى 
فهد ياي عند الريم ويغمزلها : ابي رقم مرتي 
الريم: بل مره وحده زوجتك اصبر بعدك ما تزوجتها 
فهد : خلاص عقدت قراني وياها يعني صارت زوجتي 
الريم : زين وانت ما عندك رقمها ..كم مره متصل فيها قبل وملعوزنها بتهديداتك
فهد يضحك : هههههههههههه بعدج تذكرين 
الريم : حد ينسى ذيج الايام 
فهد : لا والله ماعرف شو سويت برقمها 
الريم : زين بعطيك الرقم.
بعد ما الريم عطت لفهد الرقم ..شافت فهد منزل راسه ومتوتر 
الريم مستغربه : فهد بلاك 
فهد: اقول الريم اذا بتصل فيها شو اقولها ..
الريم : هههههههههههههههههههه ليش تستحي يا فهد والله انت تخوف ولا تخاف 
فهد منقهر : ريمان اصطلبي ... ما قلت اني استحي ولا اخاف بس اول مكالمه بعد ملجتنا شو اقولها 
الريم : ليش انا متزوجه عشان اقولك عن تجربتي ..تراني مثلك ما عرف شو يقولون 
فهد : وكيف ابتدي وياها 
الريم تشوفه بعصبيه : فهوووووووود ..اقولك وانا شو عرفني ..قول اللي بقلبك 
فهد ينهد : ااااااااااااااااااه اللي بقلبي وايد 
الريم : لا الله يخليك مب تقول كل شي عاد خلا حق يوم ثاني ..يعني بالقطاره مب كله مره وحده .
فهد بابتسمامه : زين الحينه بروح اكلمها .. والله اني متوتر 
الريم: حشى اذا الريال جذي ما الوم البنت 
فهد صد يوم سمع كلام الريم : حبيبتي لو انسانه ثانيه متزوجها جان عادي بس لانها الحلم اللي احلم فيه عشان جذي متوتر ..
دخل فهد غرفته وقرر انه يتصل في ساره ..
ساره قاعده في غرفتها وهي تقرى مجله ..رن موبايلها ..طبعا ما عرفت ان المتصل فهد ..
ساره بصوتها العذب: الو 
فهد بتوتر: صباح الخير ..
ساره مستغربه : منو ويايه 
فهد : انا فهد ..زوجج المستقبلي 
ساره عقدت حواجبها وتضايقت وماقالت شي
فهد: شو اخبارج يا ساره 
ساره : الحمد لله بخير
فهد سكت ما يعرف شو يقول ...
فهد: تصدقين يا ساره مب مصدق عمري ..والله اني طايرمن الفرحه لاني مالج عليج ..والله ان هذا حلم حياتي 
ساره : ساكته 
فهد : ساره اعرفج انج بعدج متضايقه مني ..بس شو اسوي غصبن عني والله اني ما اقدر على بعدج 
ساره : يعني تبني سعادتك على تعاسة وحزن الاخرين 
فهد مستغرب من كلام ساره : ما قصدت احزنج والله بس هالشي غصب عني وان شاء الله اقدر اخليج تحبيني ولو جزء بسيط من حبي لج ..
ساره : الحب مب بايدنا ومب نحن نقدر نتحكم فيه ..
فهد : بس مع الايام كل شي بيتغير ..
ساره : الله كريم 
فهد : زين شو رايج اليوم نطلع ونتعشى برع .
ساره بعصبيه : شو 
فهد : خلاص عادي اطلع وياج ..وهالشي حلال ..وبعدين انا ماقلت بنتأخر بس بنتعشى مع بعض وبنرد
ساره : اسمحلي ما اقدر اظهر وياك ..
فهد : زين باجر ؟
ساره : والله بشوف اي يوم أفضى ..والحينه عن اذنك بروح عند امي اوكي
فهد بضيق : اوكي ..على راحتج..
ساره : مع السلامه ..
فهد : بحفظ الله 

فهد ما توقع ان ساره تكون بهالجفاء وكان متضايق .. 
الريم دخلت على فهد وبازعاج 
الريم وهي تفتح الباب فهووووووووود..
الريم شافت اخوها ماسك الموبايل وهو قاعد على السرير ومتضايق..
الريم راحت عند فهد وقعدت عنده : فهد شو بلاك .. شو ما كلمت ساره ؟
فهد رفع راسه وبصوت كلها حزن : بلى كلمتها 
الريم : كللمتها وانت بهالحزن ؟؟ليش شو صار 
فهد : احس انها قاسيه شوي معايه ما تعبرني ولا كاني صرت زوجها .. ويوم قلت لها اني ابى اطلع وياها على الاقل نتعشى برع رفضت ..
الريم : لازم يكون موقفها جذي ..انت اصبر عليها ولا تنسى انها اول مكالمه بينكم بعد عقد قرانكم طبعا .. وانت تعرف سبب قساوتها .فهد بحزن : يعني بتم جذي طول حياتها 
الريم : شوف فهد انا بالبدايه قلت لك انت الحب بيكون من طرف واحد بس انت عاندت ووافقت على هالشي..
ففهد : بس ما حسيت اني بتضايق جذي
الريم : انت والله مكبر السالفه ..وانا متاكده انك بتغير ساره وبتخليها ساره القبلانيه باخلاقك وشخصيتك ورقة قلبك واكيد حبك الكبير لها وويمكن بتحبك اكثر من حبك لها 
فهد بابتسامه استهزاء : مستحيل حد يحب شخص مثل ما انا احبها .. وانا راضي بجزء من هالحب ..اهم شي ما طنشني 

الريم : لا افا عليك اخويه .. كل شي راح يتغير ..بس انت عاد اصبر عليها .. مب من اول يوم تبى كل شي يتصلح 
فهد بابتسامه حلوه : ان شاء الله خير .. وان شاء الله اقدر اسعد ساره واخليها تحبني ..وتسلمين يا اختي الغاليه على وقوفج الدايم بمحنتي 
الريم بابتسامه رقيقه : افا عليك اخوي ..لا تقول جذي ..نحن اخوان قبل كل شي وانا من لي غيرك اقعد واسولف وياه ..انت اخوي وابوي وامي وكل شي ..
وهني ادمعت الريم تذكرت والدينها .
.فهد يرفع راسها: لا يالريم ما ابيج تضعفين ..الله يخليج لي ..وربي يرزقج بزوج صالح يعوضج عن كل شي ..
الريم : الوالدين عمرهم ما يتعوضون يا فهد
فهد : صح واكيد هالشي .. بس يوم تحبين يالريم باخلاص وصدق ..تحسين شوي بالراحه والاطمئنان وتحسين بروعة هالحياه 
الريم : وانا اشهد على كلامك والدليل انك حاولت تتخطى المك لامي الله يرحمها من يوم حبيت ساره 
فهد : بس ان شاء الله ساره تحس بهالحب .. 

نوره بغرفتها قاعده تكتب شو لازم تشتري حق زهبتها لان ما باقي على عرسها الا شهر تقريبا وهي تحاتي كيف بيكون عرسها ..
وهني اتصل فيها عبد الله ..وطبع استانست نوره يوم شافت رقم عبد الله لانها تعلقت فيه بشكل كبير وايد ..
عبد الله : الو يا مرحبا باغلى انسانه عندي 
نوره حاطه القلم بفمها وبخجل : يا هلا فيك يا الغالي 
عبد الله : شو اخبار الحبيبه اليوم 
نوره بكل رقه : تمام الحمد لله وانت شو اخبارك 
عبد الله : بخير الله يعافيج .. ها شو تسوي الحلوه ؟
نوره استحت تقول شو كانت تسوي : مممم ما شي كنت بغرفتي قاعده ..
عبد الله : اها .. زين وبعد اخبار اهلج 
نوره : تمام الله يسلمك ..واخبار امك واختك مريم 
عبد الله : هاي مريم من اول ما تزوجت ونحن ما نشوفها الا مره بالشهر ..وتعرفين بعد من يوم يابت ولد ..ما تحصل وقت المسكينه اتي 
نوره : تراها ساكنه بابوظبي ..وتعرف الدر ب
عبد الله : هي والله 
عبد الله : اقول نوره 
نوره : هلا 
عبد الله : شو رايج نطلع اليوم 
نوره : ممممممممممم ( بدلع ) وين ؟
عبد الله : نروح بحر الممزر وبعدين نتعشى برع 
نوره : ما دري بكلم الوالده
عبدالله : الحينه انا ريلج وكلمتي اللي تمشي
نوره : بس لا تنسى اني قاعده ببيت اهلي ..
عبد الله : زين قوليلها ما بتأخر اكثر عن ساعتين
نوره : خلاص بكلمها ان شاء الله وبرد عليك 
عبد الله : اوكي ..وحني عليها تراني مشتاق اشوف الحلوه 
نوره ويها احمر وسكتت ..


نوره راحت عند امها قالت لها انها بتطلع ويا عبد الله.
الام : زين يا بنتي بس لا تتاخرين وايد 
نوره : الا هي ساعة زمان وتشوفيني موجوده في البيت 
الام : على خير ان شاء الله 
نوره : اقول امايه 
الام : خير يا نوره
نوره : شو عن ملجة هند
الام : توهم مخطوبين 
نوره : هيه بس متى الملجه ؟
الام : والله يمكن نخليها بعد زواج ساره يعني بعد 3 اشهر ..
نوره : مب بعيده 
الام : عيل متى تبين 
نوره : خليها بعد عرسي على طول والعرس بعد 4 اشهر ..لين تعرف عنه ويعرف عنها اهم شي الملجه شوي تكون طويله يعني اطول من ملجتي 
الام : ليش
نوره : عشان نعرف عن الريال اكثر ونعرف طبعه وتصرفاته ..ولا تنسين انه قبل كان راعي بنات وما فينا نتوهق ..
الام : بس يوقولون تاب 
نوره : وما عندنا دليل ..عشان جذي خلا شوي الملجه تكون على الاقل 4 اشهر 
الام : ان شاء الله خير بكلم امه اليوم وبشوف شو يقولون ..


هند وهي بغرفته تكلم ربيعتها منى اللي من زمان ما كلمتها عشان تهديد..
هند وهي طايره من الفرح لانها خطيبة حبيبها سالم .
منى : زين عيل يالقاطعه اتصلتي 
هند وهي منسدحه على السرير : بعد تعرفين اختي وحركاتها 
منى : وشو تغيرالحينه
هند : قبل كانت تقول يمكن تاثرين فيني وماعرف شو ..بس الحينه خلاص انا مخطوبه يعني اعرف شو اسوي 
منى : تصدقين استغربت يوم عرفت انج انخطبتي من سالم 
هند وهي تلعب باصابع شعرها وبدلع : ليش هو يقدر يشوف وحده بجمالي وبأناقتي وما يتزوجني ..واصلا انا ما كلمته الا لاني اعرف انه بيتزوجني ..
منى كانت مستغربه لانها تعرف ان سالم لعاب وايد وما توقعت هالشي : زين يالله بالبركه ومتى العرس
هند : وييييييييييييييه ..قولي متى الملجه 
منى : ليش مب محددين 
هند : لا والله بعدنا ..تصدقين يا منى احس اني بحلم واخيرا باخذ الانسان اللي دخل خاطري واللي خلاني ما ااعرف الا اسمه..
منى من غير خاطر وبغيره : زين تستاهلين 
هند : تسلمين حبيتبي وكل الشكر لج لانج عرفتيني على سالم 
منى : لا افا عليج انا قلت لج سمعي كلامي وما بتخسرين 
هند : صدق والله ما خسرت ..



الريم بعد ما شافات حالة اخوها كسر خاطرها وقالت انها يمكن تكلم ساره وتتفاهم وياه 
الريم راحت عند ساره وشافتها لابسه تبى تطلع ..
الريم : اوه ساره بتطلعين ..السموحه ما اتصلت فيج ..بس كنت ماره وقلت بسلم عليج 
ساره وهي رايحه عند الريم..مسكت ايدينها : لا افا عليج حبيبتي حياج الله تفضلي 
الرريم : دام فضلج يا ساره ..وما باخذ عن وقتج الا دقايق 
الريم /: لا تقولين جذي ..خذي الوقت كله انتي الريم الغاليه 
الريم بابتسامه : تسلمين كلج ذوق يا ساره ..شو وين الحلوه رايحه ؟
ساره : والله بروح بيت خالتي ..عازمتنا اليوم 
الريم : اها ..ساره ابي اقولج شي
ساره بضيق: اعرف شو بتقولين يا الريم .الله يخليج انسي السالفه 
الريم : ما اقدر ..شفت اخوي تضايق بعد ما كلمتيه 
ساره : والله والله مب بايدي كل ما اسمع صوته او شاوفه اتذكر كل شي
الريم : بس خلاص هو زوجج وبيكون لج للابد يعني انسي خالد.
ساره بينها وبين نفسها : منو قال بكون وياه للابد 
الريم : شو قلتي يا ساره 
ساره : ها لا مم مما شي ..بس اقول الله كريم ..وهالشي مب بايدي والحب ما نقدر نتحكم فيه 
الريم : صح بس ..تقدرين تتحكمين بعصبيتج وبقسوتج شوي 
ساره : ماعرف يالريم شو اقولج 

الريم : خلاص ما باقي الا شهرين وبتعيشين وياه بالحلوه والمره ..ولازم تقتنعين بهالشي
ساره كان عندها امل انها بهالفتره تخلي فهد يمل منها عشان تنفصل عنها قبل عرسها واكيد هاي فكرة خالد اللي اقنعها ..

وبعد كلام الريم ..ساره ظهرت بيت خالتها ..وما عطت اهميه لكلام الريم لانها مقتنعه باللي تسويه ..

اما خالد فكان عنده امل اكبر ان ساره تنفصل عن فهد وقرر انه ما يتزوج الا ساره .. 


*هل صدق فهد بيمل من تصرف ساره وقسوتها وبنفصل عنها وبنتعيش ساره ويا خالد؟؟
*هل خالد بينتظر ساره العمر كله ؟؟
*هل ساره بتحن على فهد وبتشفق عليه .. ولا بتحاول انها تنفصل عنه ؟
*هند وسالم شو اللي ينتظرهم ؟ ومنى بعد بتخرب وبدمر حياة سالم وهند؟

واحداث كثيره مع عبد الله ونوره ومحمد وشيخه والريم وساره وفهد وخالد .. 


جزء الواحد والعشرون 





بعد ما راحت ساره ويا امها بيت خالتها ام خالد الكل كان يترياهم وبالذات خالد اللي كان متخبل يشوفها لانه من مده ما شافها ..
ساره بعد ما دخلت الصاله الكل سلم عليها لانهم صدق مشتاقيلها وساره كانت مستانسه باستقبالهم ..

ام خالد وهي ماسكه ايدين ساره : وينج يا بنتي صدق لج وحشه .
نوره تغمز لساره : هاي وهي توها مالجه وما تبين ..لو معرسه متى بنشوفج ..
ساره اتضايقت ونزلت راسها وما قالت شي ..
اما خالد فكان معصب والعصبيه مبينه في ملامحه ..
خالد وهو يبتسم لساره : ساره شحالج ..صدق من زمان ما شفناج 
ساره بخجل : والله الظروف
ام خالد : لين متى بتمون واقفين تعالو يلسو ..
الكل يلس ونظرات خالد ما ما تفارق ساره ..اما ساره فهي تحاول تتجنب نظراته بس قلبها طبعا يدق بسرعه لان خالد موجود معاهم ..
****
اما فهد فهو استغرب لانه ساره ما تصلت فيه ولا اعتذرت لانها لغت يوم ظهورهم ..واتصل فيها ..
ساره تشوف الرقم ويوم شافت رقم فهد طنشت وخلت الموبايل في الشنطه ..
نوره لا حظت هالشي : ساره ليش ما تردين 
ساره بتوتر: ها ..لا ..مب متفيجه ارد 
هند بدلع : لا يكون حبيب القلب ريلج وانتي تستحين تكلمينه جدامنا .
ساره انحرجت صدق.
خالد شاف نظرات حقد لهند وبعصبيه : هند بلا حركات 
هند خافت من نظراته : شوووووووو انا ما قلت شي ..
نوره مسكت ايدين ساره وسحبتها : ساره تعالي بقولج شي
ساره ونوره قامو من مكانهم: عن اذنكم 
خالد يشوف ساره وهو سرحان فيها ومنقهر لانها ضاعت منه ..

نوره وهي بغرفتها بعد ما قعدت ساره .
نوره : ساره بلاج ليش هالحزن كله ..
ساره والحزن مالي عيونها : تعرفين شو فيه 
نوره : زين شو صار بملجتكم ..مرت الحينه تقريبا اسبوعين على ملجتكم شو ظهرتو ويا بعض كلمتو بعض ما صار شي 
ساره : لا ولا شي ما اكلمه الا مره في اليوم وهو اللي يتصل فيه بعد مب انا 
نوره فتحت عيونها : مره وحده بس غريبه 
ساره : انا مب متفيجتله اصلا 
نوره : بس ما باقي شي على عرسج الا شهر ونص يالله اتجهزي ما باقي شي
ساره : انتي اللي تجهزي ما باقي على عرسج الا اسبوعين ان شاء الله 
نوره بتوتر : هي اتصدقين اني ميته خوف وتوتر ما عرف شو اسوي 
ساره : شو خلصتي تجهيزاتج 
نوره : تقريبا الفستان جهز وباقي اشياء عاديه ..
رن موبايل ساره مره ثانيه وبعد ما ردت لان المتصل هو فهد .
نوره : ساره منو اللي يتصل فيج 
ساره ما قالت شي
نوره : فهد صح ؟
ساره : هيه فهد وانا ما ابي ارد عليه والله يخليج لا تقولين ردي عليه وحرام وماعرف شو ..
نوره ماعرفت شو تقول : على راحتج 

أما فهد معصب على اخر يتصل في ساره وماترد عليه وهو يحليله خايف عليها .
الريم راحت تدور على فهد ولا تشوفه ماسك الموبايل واقف ومعصب ومتوتر ..
الريم وهي مستغربه : فهد شو فيك ؟؟
فهد : اتصل في ساره من الصبح وهي ما ترد عليه اخاف صاير لها شي.واتصل على غرفتها وبيتهم بس محد يرد 
الريم : بس ساره محد اصلا 
فهد فتح عيونه : محد وين سارت 
الريم : راحت بيت خالتها 
فهد بعصبيه ويه محمر من القهر: بيتكم خالد ..( بصريخ ) وليش ما تقولي كاني مب ريلها ولازم تقولي 
الريم خافت : بس بس اخويه هي ماراحت مكان ...يعني بين الاهل 
فهد : بس بعد لازم تقولي شو لا يكون مب معتبرتني زوجها ..
الريم تحاول تهدي فهد : فهد الله يهديك هد اعصابك
فهد يضرب بايده على الوساده : قهر والله قهر ..احس انها ما بتبادلني الحب يالريم 
الريم : انت من الينه ومليت 
فهد : ماعرف شو اسوي عشان اراضيها 
الريم : البنت يا اخوي تحب الكلام الحلو والمعامله الطيبه والاحترام .فهد / والله بعطيها الل يتبى بس هي ماتعطيني فرصه اكلمها ولا اتغزل فيها ولا تباني اظهر وياها كيف تبيني اغيرها كيف ؟
الريم : معلي يا اخوي كل شي بيتم على خير 


بعد ما ظهرت ساره من عند نوره ..الكل راح يتعشى في الميلس وساره تبى تدخل الميلس بس شافت خالد واقف في الصاله يترياها 
ساره منزله راسها تستحي وتبى تمر ..
خالد بصوت واطي عشان محد يسمعهم : ساره ساره 
ساره رفعت راسها وبخجل : هلا يا خالد خير
خالد يصد يمين يسار عشان يشوف اذا حد موجود : شو سويتي عن سالفتنا 
ساره : والله ماعرف شواقولك بس انا مثل ما وعدتك والله اني اجافيه بس ماعرف شو اسوي اكثر 
خالد : وهو ما عصب ولا قال شي ..
ساره : لا والله هو هادي بس اكيد بيمل ..
خالد وهو يتأمل عيون ساره : ساره حاولي تنفصلين عنه عشانا يا ساره ما اقدر بدونج والله بموت بدونج
ساره استحت ما عرفت شو تقول كل اللي سوته انا راحت عن خالد وقلبها يتالم اكثر وبقلبها تقول ( بحاول اكون جاده وقاسيه عشانك يا خالد )..

...............................

بعد ما قعدت ساره وياهم واستانسو راحت البيت وعلى طول راحت غرفتها لانها كانت تعبانه ..
وهي متسانده على السرير وحاطه ايدينها خلف وتفكر بكلام خالد ..رن تلفون غرفتها وشلت من غير نفس ..
فهد بعصبيه : الحمد لله على السلامه 
ساره من غي نفس : الله يسلمك 
فهد : ما بغيتي تردين ليش ما تدرين عليه يا انسه ساره 
ساره مستغربه من اسلوب فهد : والله كنت مشغوله عند بنات خالتي 
فهد : ويعني ما يستوي تردين وبعدين ليش ما قلتيلي انج طلعتي 
ساره بجديه : وليش انا ردت مكان غلط ومب لازم اقولك على كل شي انا واعيه واعرف شو اسوي ووين اروح 
فهد : بس انا زوجج ومن حقي اعرف طلعاتج حتى لو بيت خالتج 
ساره : والله ما اقدر وين ما اروح اتصل فيك اسمحلي ما تعودت 
فهد خلاص معصب بس حاول يهدي عمره عشان حبه الكبير : ساره لين متى بتكونين جذي 
ساره : والله اذا مصر تباني ترى اوقلك انا مابتغير

فهد :انا لين اخر حياتي ابيج وحتى لو تجافيني راضي بهالشي لاني احـبج .
ساره يالها احساس غريب يمكن لانها سمعت كلمه احبك وصدق استحت ..
فهد : ساره بحاول اسوي المستحيل عشان تحبيني بس انتي عطيني فرصه 
ساره تذكرت وعدها لخالد ولازم تكون قاسيه : والله هالشي مب في ايدي.
فهد : الله يهديج يا ساره ويغيرج 
ساره : الله يهدي الجميع 
فهد : صح تذكرت ساره انتي تبين نحن نعيش في بيتنا ولا ..لان مثل ما تعرفين الريم بروحها ..وانا حاط لج الصاله اللي فوق كلها حقج والريم غرفتها بتكون تحت شو رايج 
ساره : عادي عندي ...
فهد : زين وين تبين شهر العسل عشان من الحينه احجز ..
ساره بضيق: ماعرف كيفك ..ولو انتم هني بعد احسن 
فهد اتفاجئ وحس بالحزن : ما يستوي شو تبين الناس تقول عنا 
فهد : شو رايج نروح فرنسا اسبوع بعدين بلجيكا اسبوع وبعدين مممممممممممم سويسرا اسبوع و النمسا اسبوع 
ساره : بل بل شو تبى نسافر شهر مستحيل 
فهد : وليش 
ساره ادور على حجه : ما اقدر اسافر بعيده عن امي اكثرمن اسبوعين 
فهد : خلاص بخليها اسبوعين 
ساره : مب وايد 
فهد خلاص شوي يبى صدق يتضارب وياها : ساره اسبوعين وايد ..
ساره : خلها تقريبا 10 ايام وبس
فهد : بس ابي اوديج وايد اماكن 
ساره : انا شايفه نص اوربا 
فهد : خلاص على راحتج 
ساره : عن اذنك الحينه بروح انا م 
فهد : خلاص حبيتي ..اقدر قولج تصبحين على خير يا اغلى حبيبه بحياتي يا....
ساره تقطع كلامه عشان ما يتغزل فيها اكثر : يالله فهد باي 
فهد حس بالاحراج : خلاص مع السلامه 

فهد حس باقهر حس كان سجينه تقطع قلبه ويقول لنسه : معقوله يا ساره صرتي قاسيه جذي ...( رافع ايدينه للسماء ) يارب خل ساره تبادلني ولو بجزء من الحب يارب اسعدنا ..

ساره تضايقت من تصرفاتها ويا فهد بس ما في ايدنها اي حل عشان تخلي فهد يمل منها وكانت واثقه انه فهد اكيد بيمل لان محد يقدر يستحمل تصرفاتها ..



*************************


محد طبعا بعده مصر على الريم وهو فرحان لان شيخه راح ترفضه لانها فهمته بس هو يفكر كيف يقنع امه ان شيخه خلاص ما بتكون له وانه مصر على الريم وطبعا اكيد مخطط عدل بعد اسابيع وكله عشان الريم والريم ماتعرف بحب محد الكبير ..

وفي الفطور. 
محمد وهو يشوف امه : امايه ..
الام : هلا يا محمد 
محمد : ابويه وينه من كم يوم ما شفته

هيفاء بدلع وحقد : زين ما راويتينا صورة خطيبج اللي من الصبح تمدحين فيه ..
هند ماسكه شنطتها وبفرح وبحسن نيه : لا بلى يايبه صورته اصلا ما اقدر ما اشوفه ..
هند وهي تطلع صورة سالم وعطت لهيفاء الحقوده عشان تشوفه وطبعا محد كان غير هيفاء ومنى وزميله وياهم والباقي قاعدين ياكلون ..
هيفاء يوم شافت الصوره استغربت وابتسمت ابتسامة استهزاء ..
هند استغربت من ابتسامتها : بلاج هيفاء شو الصوره فيها شي يضحك 
هيفاء وهي حاطه ايدها على شفايفها وباستهزاء هاللي تموتين عليه صدق ما عندج سالفه 
منى : ليش شكله مب حلو يعني 
هيفاء : اصلا هذا من سنه تقريبا كان يغازلني ويكلمني بعد بس انا ودرته لاني مليت منه ومن كثر ما يجذب ويقص عليه ..
هند حست كان احد طعن بقلبها : شو هاي غشمره يديده يا هيفاء
هيفاء وهي رافعه حواجبها : والله ليش اتغشمر يعني ..كنت اكلمه وهوكان ميت بس عشان يكلمني وانا قلت بكلمه بشوف شو يبى مني ولا اشوف صدق معجب فيه ومتخبل عليه وانا ما ألومه حد يقدر يشوف جمالي وما يتغزل فيه 
منى : وانتي ما صدقتي 
هيفاء : عدال عاد عليج يا منى ..لا تخليني ارمس تراج مب مقصره تاخذين الهدايه منهم .. 
منى استحت وما قالت شي
اما هند فالدموع سالت على ويها وحست بالقهر والضعف وعلى طول اتصلت في الدريول عشان ياخذها ..
منى تحاول تواسيها : هند لا تصيحين اكيد هي تتغشمر 
هند وهي تمسح دموعها : اخوي قالي انه راعي سوالف بس ماعرفت لهالدرجه ..خدعني خدعني 
منى : لا لا اكيد هو يحبج ..بس عاد لا تصيحين 
هند : ابي اروح البيت عشان اتكلم وياه واتفاهم وياه ..



هند بعد ما وصلت البيت على طول راحت غرفتها وهي ميته من الصياح وطبعا شافتها اختها نوره لانها كانت يايه من السوق ..
نوره تدق الباب : هند هند بلاج ليش تصيحين هند فتحي الباب 
هند منقهره وهي متسانده على السرير ومغطيه ويها من الصياح ..
نوره : هند شو فيج 
هند ما تبى تقول لنوره لين ما تتاكد وعشان محد يشمت فيها : ما فيني شي خليني بروحي 
نوره : زين شو فيج

هند بصريخ : نوره الله يخليج قومي عني ..خليني بروحي 
نوره استغربت وخافت على اختها العنيده بس عرفت ان هند ماراح تفتح الباب لانها معصبه ..

اما هند فتمت طول الليل تصيح وما قدرت تكلم سالم لانها قررت تكلمه بيوم ثاني وبهدوء اكبر عشان يقدرون يتفاهمون .. 


الجزء 22





هند بعد ما سمعت كلام هيفاء عن سالم حست بالقهر بالذات لانها واثقه تماما في حب سالم وهي اصلا ما تعرف سالم وسوالفه وتمت طول الوقت تصيح وما تعرف شو تسوي ..

اما فهد مثل ما تعرفون ما قدر ينام الليل هو بعد من القهر اللي فيه ومن جفاء وقسوة حبيبته ساره بس لانه يموت فيها حاول يستحمل ..

***************************


فاليوم الثاني ..
ما ظهرت هند من غرفتها لانها كانت مصدعه من الصياح وقررت تكلم سالم ..

نوره اول ما قامت من النوم راحت غرفة اختها هند لانها خايفه عليها ..وتمت ادق الباب بس هند ما فتحتلها فقالت في نفسها اكيد هند نايمه بعدها .. بس هند واعيه بس هي ما تبى تكلم بهالوقت غير سالم ..

هند وهي تمسح دموعها خذت الموبايل وراحت تتصل في سالم ..
هند وصوتها فيه نبره من الحزن والقهر : الو 
سالم : هلا والله بالخطيبه الغاليه وينج من زمان ما سمعت هالصوت الحلو ,..
هند والقهر بقلبها : سالم ابي اقولك شي
سالم تفاجأ من نبرة صوتها ومن جديتها : خير شو صار 
هند : سالم ابي اقولك شي بس قولي الصدق مهما كان 
سالم في قلبه يقول ( كاني اكتشفت ) : اكيد طبعا وانتي تعرفيني اني صريح ..
هند : انت تعرف وحده اسمها هيفاء 
سالم ما يتذكر الاسم من كثر ما عرف بنات : اي هيفاء 
هند : هيفاء هي توها مخلصه الثانويه العامه ..
سالم يستعبط : لا ما اعرفها ليش شو صار 
هند والدموع بعيونها : يوم روحت عند رباعتي البارحه هي قالت انها تعرفك وانك تعرفها وكنت تغازلها .
سالم توتر وحاول يقص عليها : انا مستحيل ...اصلا انا شو عرفني وهي كيف عرفت اني خطيبج وهي ما شايفتني 
هند : راويتها صورتك وعرفتك .. (بعصبيه) انت تعرفها يا سالم 
سالم : لا طبعا ما اعرفها هي تتجذب عليج 
هند : وهي ليش تتجذب عليه شو مصلحتها اصلا 
سالم بدى باللعب : اسمعي حبيبتي ..اول شي انا اعترفت لج اني اعرف بنات قبل بس ممب لهالدرجه وبعدين قلتلج اني ودرتهم كلهم عشانج ..وثانيا شي بنات من الغيره لانج انخطبتي قبلهم يحاولون يدمرون مستقبلج وفرحتج عشان جذي يطلعون اي جذبه ..صدقيني وايد

بنات جذي .. وانتي عاد لا تخلينهم يفرحون بدمار حبنا ..ولا تصدقين غير كلامي 
هند ارتاحت : يعني معقوله من الغيره اتيب هالكلام 
سالم : انتي اول رباعتج تنخطبين صح 
هند : هيه 
سالم : شفتي يعني التجربه عليج .وهي منقهره لانج صغيره وانخطبتي قبلها 
هند : اكيد يا سالم انت ما تقص عليه 
سالم : افا يا حبيبتي تشكين في حبي لج وصراحتي ....وانتي تعرفين اني صريح وايد وما اجذب عليج يا اغلى انسانه والايام بتبين هالشي..
هند للاسف صدقت هالشي وحست بالراحه : يعني الحمد لله طلع كل هالشي جذب وغيره والله انك ريحتني يا سالم 
سالم : ابيج يا عمري كل ما تسمعين شي ما تصدقينه الا يوم تكلميني وتسمعين مني عشان ما يكون بينا اي زعل وضيق..
هند والابتسامه على ويها :/ ان شا ءالله ..واسمحلي لاني شكيت فيك مره ثانيه 
سالم بخبث: لا عادي يا حبي ..وانا اعرف هذا دليل الحب والغيره 
هند : اكيد طبعا ..والحينه عن اذنك بروح عند نوره لانها كانت تحاتيني 
سالم :اذنج معاج ..بس لا تقولين عن ربيعتج ..تعرفين اختج يمكن تصدق وتخرب علاقتنا 
هند : لا اكيد ما بقول لحد 
سالم : يالله عيل مع السلامه 
هند وهي مستانسه : مع السلامه 

هند حست بالراحه بعد ما سمعت كلام سالم وصدقته طبعا لان كلامه كان معقول وهي تعرف غيره البنات في هالشي بس اللي ما تعرف ان سالم صدق راعي بنات وما تاب عن هالشي ..

هند وهي نازله من غرفتها ومستانسه وتغني ..
نوره في الصاله ويا امها ..نوره فاتحه عيونها مستغربه من فرحة هند لان البارحه هي متضايقه 
هند وهي نازله من فول وفرحانه وراحت تحب راس امها ..
هند : صباح الخير يا احلى ام 
الام : صباح الخير يا بنتي الغاليه 
نوره فاتحه عيونها : انتي تخبلتي ولا شو ..البارحه انتي متضايقه ومسوتلنا سالفه واليوم فرحانه 
هند : يعني الانسان ما يتغير بين يوم وليله وانا بنت اليوم 
نوره : سبحان مغير الاحوال 
هند : المهم يا العروس يالله بعد يومين عرسج ان شاء الله ..ها شو الاخبار عندج
نوره متوتره وايد : وي سكتي انا احاول انسى
هند : لا مفر لهذا اليوم
ساره حست بالاحراج : يا اهلا 
فهد : شو اخبار القمر عندنا اليوم 
ساره : الحمد لله بخير
فهد : ساره بقولج شي بس قولي تم 
ساره : والله حسب الطلب يا فهد 
فهد : طلب صغير وعادي واول مره اطلب شي 
ساره : والله وايد طلبت اشياء بس انت مب حاسس
(ساره قصدها يوم فهد طلب انها تكون له وتنفصل عن خالد )
فهد ما فهم قصد ساره : شو قصدج 
ساره : ولا شي
فهد : المهم أبي اظهر وياج اليوم عشان نتعشى ويا بعض لان نحن ولا مره من يوم ملجنا طلعنا ولا شفتج 
ساره : لا ما اقدر اظهر وياك بروحنا 
فهد : بس انا ملجة عليج يعني انا اعتبر زوجج مب غريب يا ساره 
ساره ادور حجه : هيه اعرف بس امايه ما تخليني اطلع وياك بروحنا 
فهد : زين بناخذ الريم ويانا وما بنتاخر بس ساعه وحده على الاقل 
ساره : ما اقدر 
فهد بحزن : ساره الله يخليج لا تعذبيني اكثر 
ساره بخاطرها بعذبك مثل ما عذبتني انا وخالد: ما اقدر 
فهد :اذا عن امج بكلمها واكيد بتوافق
ساره ما تبى فهد يكلم امها لان تعرف ان امها بتوافق وبتعصب اذا ساره رفضت لان ام ساره ماتعرف بجفاء وقسوة ساره لفهد وانها مب سعيده بحياتها : لا لا شو تقولها تبى تفضحنا
فهد : لا فضيحه ولا شي 
ساره عشان ما تكبر السالفه : زين بنظهر بس ويا الريم 
فهد وهو طاير من الفرح : فالج طيب
ساره : وما ابي اتاخر وايد بس ساعه 
فهد: اوكي مع ان الساعه الوحده ما تكفي عشان اكحل عيوني بشوفتج بس احسن من ولا شي
ساره بضيق: اوكي عيل بروح اخبر امايه 
فهد : خلاص يا حبيبتي الغاليه ..وانا بروح اكلم الريم 
ساره : اوكي يالله باي
فهد : بااااااي

فهد كانت فرحته ما توصف راح على طول عند الريم وخبرها والريم تفاجأت لان ساره وافقت ..بس قالت يمكن ان ساره فكرت انها تتغير وكانت الريم فرحانه لسعادة اخوها ووافقت انها اتي وياهم .

اما ساره فراحت عند امها عشان تقولها انها راح تطلع مع فهد ..
ام ساره بغرفتها تقرى الجريده 
ساره تدق الباب : امايه يمكن ادخل 
الام تصد للباب : تفضلي يا ساره

ساره بابتسامه وقعدت عند امها : امايه 
الام : خير يا ساره 
ساره بخجل ومنزله راسها : مممممممم اليوم بطلع انا ويا 
الام : ويا نوره اكيد 
ساره : لا ويا ممممممممممم فهد
الام رفعت حواجبها استغربت لان تعرف ان ساره ما تحب فهد : والله واخيرا ما بغيتو 
ساره : يعني انتي موافقه 
الام : اكيد يا بنتي انا مب من الاهل اللي وايد متشددين ..وفهد عقد قرانه عليج يعني حلال تظهرين وياه ..بس حد بيكون وياكم
ساره : هيه الريم ويانا 
ساره : يعني اذا الريم محد ما بتوافقين 
الام : لا مب جذي بس سالت 
ساره : هي الريم ويانا وبنظهر اليوم بس ما بنتاخر بس ساعه وحده ..
الام : بحفظ الله ان شاء الله والله يسعدج يا بنتي .
ساره : امين يارب ويخليج لي يا امي الغاليه ..




اما في بيتكم شيخه بنت عم محمد ام محمد اتصلت في ام شيخه عشان تطلب ولدها لبنتها واكيد ام شيخه رحبت في هالشي لان من الصغر هم لبعض بس هم ما يعرفون اللي بقلب كل واحد منهم ..

شيخه وهي قاعده تذاكر دخلت عليها امها .
شيخه تشوف امها سرحانه وكانه في خاطرها شي
شيخه ودرت الكتاب اللي في ايدينها : امايه شو فيج 
ام شيخه : ها ولا شي بس ابي اتكلم وياج في سالفه مهمه 
شيخه كانها حست ان شي يخصها ويخص محمد وتوترت : خير امايه 
الام قعدت عندها : يا بنتي انتي مثل ما تعرفين انج لولد عمج من الصغر فام محمد اتصلت وبغتج لولدها واذا وافقتي راح يكون كل شي رسمي 
شيخه منزله راسها ومتضايقه وما تعرف شو تسوي : بس هذا قبل من الطفوله ومحد الحينه يا امايه يفرض الزواج غصب صح 
الام : اكيد يا بنتي مستحيل ازوج غصب نحن ما عندنا هالعادات بس ما اعتقد ان محمد شي يعيبه هو ما عليه قصور واخلاقه دوم عاليه والكل يمدح فيه 
شيخه : اكيد يا امايه بس مب يعني اذا رفضنا حد يعني يكون فيه عيب ومحمد اكيد ماله عيب ولا قصور
الام : من كلامج كانج رافضه 
شيخه عشان ما تنكشف : لا لا مب جذي ..بس انا بصلي استخاره وبشوف ..والاهم انا نكون اهل 
الام : اكيد طبعا بس انتي فكري عدل ..ترى ما بتحصلين احسن من محمد ولد عمج

شيخه : ان شاء الله يا امايه انا بفكر عدل
الام : وابوج بفرح بزواجج مع ولد اخوج 
شيخه ما قالت شي ..وهي تحاتي ان رفضها يكون نتيجه تففك العايله ..

اما محمد فهو اكثر خوف وتفكير وما كان عليه الا الدعاء..


اما ساره فتلبست مع انها كانت لبسها بسيط لهاليوم لانها ماكانت متفيجه لهالظهره ..بس طبعا لان جمالها طبيعي وهي ما خلت وايد مكياج بس كحلت عيونها وخلت لمعه بسيطه على شفاتها يعني خلت شكلها طبيعي بس كانت قمر ..

اما فهد فما قصر بهاليوم لبس احلى لبس وتكشخ وهو يعدل غترته(شماغ ) دخلت الريم وتشو فهد وهو يعدل عمره جدام المنظره ويغني 
فهد وهو يغني ( من قدنا في فرحنا ..من قدنا يا بختنا ..ممممممممممممم ) 
الريم وهي متكشخه بعد : يا سلام على الصوت الحلو 
فهد وهو يبتسم : احم احم
الريم : الصراحه طالع اليوم قمر قمر قمر يا اخوي ..
فهد : اشكرج على المدح يا اختي 
الريم : وربي ما اجامل ماشاء الله عليك يا بخت ساره عليك اصلا هي لازم ما تشوف حد ..لان عندنا اوسم واحد في العالم 
فهد : اف اف اف وايد تبالغين 
الريم : ابالغ شوف البنات كيف يبحلقون ..بس والله انت وساره لو يبتو عيال بتيبون احلى عيال في العالم لان الام حلوه والابو بعد يخبل ..
فهد : كلج ذوق يا اختي وانتي بعد جمالج ملحوظ
الريم : زين يالله بسرعه تاخرنا 
فهد وهو قاعد يتسبح بالعطر ..
الريم تكح : اح اح اح ..ذبحتنا بالعطر ..
فهد : احلى يوم عندي لازم اتكشخ ..هاليوم اللي كنت احلم فيه 
الريم : عسى الله يسعدك 
فهد : تسلمين يا اختي 




كيف راح تكون ظهرتهم ؟؟ راح تكون حلوه او ممله ؟؟
هل راح تصير مشاكل بين عايلة محمد وشيخه ؟؟ 
وهند شو اللي ينتظرها من سالم ؟؟ وسالم هل راح يتغير مع الايام ؟؟
ونوره وعبد الله شو اللي ينتظرهم من مواقف ؟؟
وخالد شو راح يصير له ؟؟وكيف بتكون حياته ؟؟ 


الجزء 23

وبعد ما ساره وفهد والريم تلبسو وكان فهد بمنته الفرحه لان اول مره ساره تطلع وياه وصدق صدق كان فرحان .. المهم بعد ما وصلو بيتكم ساره اتصل فيها وقالها ترى نحن برع نترياج ساره لبست عباتها وشيلتها وطلعت اما فهد فهو وقف عند سيارته عشان يستقبلها ..
ساره ظهرت وشافت فهد واقف عند سيارته وهو بكامل زينته صدق كان وسيم وريحة العطر فايحه لين بيتهم ..ساره استحت بعد لانها اول مره تطلع ويا واحد ..
فهد بابتسامه : يا سلام شو هالجمال كله يا ساره صدق تخبلين ..
ساره وهي محرجه : وين الريم 
فهد : الريم في السياره قلت لها ما تطلع عشان اعرف كيف امدح فيج 
ساره تبى تركب وراء ..
فهد مسكها: وين وين 
ساره وهي مستغربه : بركب بعد شو
فهد : ركبي جدام ترى انتي مرتي ما يستوي الريم تركب جدام وانتي زوجتي تركبين وراء
ساره بتكبر: يوم بيكون زوجتك نهائيا بعدين بضر اني اركب جدام بس الحينه ابي اركب وراء
فهد بحزن : بس ساره 
ساره وهي حاطه ايدينها على بعض : شوف اذا ما تبى عادي مب لازم نطلع 
فهد حس بالضيق وايد بس لانه يباها فاستحمل : خلاص عيل ركبي وراء على راحتج
الريم ظهرت من السياره وسلمت على ساره ..
الريم وهي مستغربه : سارروه ما بتركبين جدام
ساره بجديه : لا يالريم انتي ركبي يالله تاخرنا 
الريم هرفت قصد ساره وما علقت على شي..
بس فهد ما يفوت شي تم يشوف ساره من المنظره اللي جدام وتم يشوفها وهي ولا تعرف .. 
فهد : ساره وين تبينا نروح ؟
ساره من دون خاطر : على كيفكم
فهد : يعني مب في خاطرج مكان معين 
ساره لا عادي 
الريم : شو رايكم نتعشى برع وبعدين نروووح ممممم 
فهد : بعدين نروح صوب البحر يا سلام روعه
الريم : يا حبك يا اخوي للبحر 
فهد : سكتي سكتي عادي اكون بحار من حبي للبحر 
الريم : ساره تعرفين ان اخويه عشقه وموته البحر 
ساره : مبين عشان جذي اول ما فكر يتضارب ويا خالجد اختار البحر .
فهد حس بالضيق لان حتى وهي وياه تفكر بخالد بس ما قال شي..

بعد ما وصلو لافخر واحسن المطاعم في دبي واختار فهد مكان للعوايل ..
اختار مكان عشان يجابل ساره 
فهد وهو يالس يتأمل في ملامح ساره ويقول بخاطره : ااااه يا ساره صدق تسحرين القلب قبل العين والله انج قمر 
الريم تشوف فهد سرحان بساره وساره منزله راسها .
الريم تدق على الطاوله : ايه ايه فهد شو ما تبى تعشينا ولا يايين بس عشان نتامل ..
فهد ضرب ايد الريم ويقولها بصوت واطي : سكتي فضحتيني 
الريم تضحك :هههههههههههه
ساره رفعت راسها : بلاج يا الريم 
الريم : ها ...ممم ...ولا شي بس تذكرت شي
فهد : شو تطلبين يا ساره 
ساره : على كيفكم
الريم : شو كله على كيفنا وكل مره يوم اتين المطعن تتحرطمين وتتشرطين 
ساره : اليوم مب متفيجه

الريم تضحك :هههههههههههه
ساره رفعت راسها : بلاج يا الريم 
الريم : ها ...ممم ...ولا شي بس تذكرت شي
فهد : شو تطلبين يا ساره 
ساره : على كيفكم
الريم : شو كله على كيفنا وكل مره يوم اتين المطعن تتحرطمين وتتشرطين 
ساره : اليوم مب متفيجه
فهد تأكد ان ساره مغصوبه عليه وان لين الحينه ما تكن له اي مشاعر بس ما يقدر يقول اي شي لانه طبعا هو المسؤوول عن كل شي.
فهد : شو رايكم نطلب اكلات بحريه ترى هالمطعم مشهور باكلاته البحريه
الريم: واااااااااااااااااو لذيذ
فهد : ها ساره وافقتي 
ساره : انا الصراحه ما احس بيوع بس ابي سلط 
فهد بعصبيه : ساره عاد كلي اي شي جاملينا على الاقل 
ساره : خلاص ابي اي شي المهم انا ما نتاخر 
الريم قلبها عورها على اخوها فهد لانها تاكدت هي بعد ان الحب لين الحينه من طرف واحد وخافت ان ساره ما تسعد اخوها وان اخوها يتم بضيق وحزن طول حياته بس هي طبعاما تقدر تلوم ساره لان تعرف ساره كيف كانت تتمنى ايي اليوم وترتبط بخالد ..

بعد ما تعشو وخلصو .
فهد : الحمد لله صدق الاكل كان لذيذ واللي محلي المكان كله وجود ساره 
ساره ما قالت شي يمكن حست بالاحراج 
الريم : زين الحينه وين بنروح
ساره: طبعا البيت بعد وين ..؟
فهد : لا ياساره تو الناس بعد الساعه 9 .. بس بنروح البحر بس دقايق وبعدين بوديج اوكي 
ساره ما تبى اتم : بس انا وعدت امي اني ما اتاخر 
الريم : بس نحن بس كملنا اقل من ساعه يا ساره يعني ما تاخرنا يالله ساره خلا نروح البحر روعه بالذت الحينه الجو روعه 
ساره ما قدرت تقول شي: اوكي خلاص 
وقبل ما تقوم راح بسرعه فهد وسحب الكرسي بكل ادب عشان تقوم ساره 
الريم بابتسامه : يا سلام على الفلم الهندي 
ساره ما قدرت تعلق على شي لان فهد بمنتهى الادب والحنان .. 


المهم بعد ما طلعو من المطعم راحو البحر المكان المفضل لفهد 
فهد والريم وساره واقفين عند البحر 
فهد يستنشق الجو وصاك عيونه مستانس 
ساره تذكرت خالد على طول لان بهالمكان صارت الضرابه 
الريم عشان تخلي ساره وفهد يتكلمون على راحتهم: فهد انا بروح شوي عند هذيج الحرمه 
فهد يدور : اي وحده 
الرمي : هذيج اللي تبيع المكسرات هناك ..
فهد : الريم يمكن حد من الشباب يمر صوبج 
الريم : لا لا تحاتي دقايق وراده 
فهد ماعرف قصد الريم : خلاص اوكي بس لا تتاخرين 
فهد صد لساره ويبتسم : ساره 
ساره صدت لفهد وقلبها تم يدق بسرعه لانها واقفه ويا فهد بروحهم وحست بالاحراج ..
فهد : تعرفين يا ساره انتي مثل شو 
ساره : ساكته
فهد : انتي مثل اللولو اللي في البحر 
ساره بتعجب : الولو ليش؟
فهد : مب اللؤلؤ في اعماق البحر
فهد : مب اللؤلؤ في اعماق البحر 
ساره : زين وشو يخصني انا 
فهد : مثل ما اللولو في اعماق البحر انتي بعد بأعماق قلبي محد يقدر ايي مكانج يا ساره 
ساره نزلت راسها واستحت من كلام فهد لان فهد رومانسي وايد واول مره تسمع هالكلام
فهد : ساره انتي غاليه عليه وايد صدقيني والله انج الوحيده اللي حبيتها ..وبحاول اسعدج طول حياتج بس انتي عطبيني فرصه ولا تجافيني 
ساره / ما قالت شي.. وتذكرت وعدها لخالد انها تكون قاسيه على فهد وانها ما تضعف ..ولان ساره يمكن لانها ما تحب فهد فهي ما حست بروعه كلام فهد ولو وحده ثانيه اكيد بتفرح ان زوجها يحبها هالحب كله ..
ساره : زين يالله نروح تاخرنا 
الريم وصلت: شو تاخرت عليكم
فهد : والله نسيت انج ويانا 
الريم: بل بل بل صدق ما تستحي على ويهك نسيت اختك بعد
فهد يضحك..
الريم : ما تنالم والله قول زين ما نسيت عمرك 
ساره حست بالاحراج : يالله نروح 
فهد : على امرج حبيبتي 
الريم رافعها ايدينها للسماء : يارب احصل واحد يحبني مثل حب فهد لساره او جزء من هالحب يارب ..
فهد: والله ما تستحين جدامي وتدعين بعد
الريم : يعني ما اتمنى.

مسكينه الريم ما تعرف ان في واحد متيم في حبها ويسوي المستحيل عشان يرتبط فيها بس هي خبر خير..

بعد ما انتهت الظهره ..فهد كان ميت من الوناسه مع ان ساره ما بادلته بالمشاعر بس كان مستانس لانه قدر يعبر لو شويه عن حبه الكبير لساره ..
اما ساره فيمكن تاكدت ان فهد متيم في حبها بس طبعا ماراح تتنازل عن حبها لخالد ..لان خالد بقلبها من الطفوله.


وياهاليوم اللي الكل ينتظره اللي هو عرس نوره لعبدالله ..الكل كان مستانس لان نوره غاليه على الكل وتستاهل كل خير وسعتدة عبدالله بعد غير لان نوره دخلت خاطره


من البدايه وزاد حبه يوم ملج عليها لان عرف ان نوره تتمتع باجمل الاخلاق..
نوره كانت متوتره وايد وفستانها كان بمنتهى الروعه كان يمتاز بالبساطه بس كان كلاسيك وحلو ومكياجها كان ناعم وكان لونه على درجات الذهبي وكانت حلوه ..وساره طبعا كانت في غايه الجمال لبست الفستان السماوي على الفضي وكان روعه والكل تخبل على العروس وكان يسؤلون عن ساره وكل واحد تمناها لولدها بس زعلو يوم عرفو انها مالجه ..
هند كانت فرحانه لاختها بس يوم شافت عبدالله واقف عندها على الكوشه وهم يتصورون دمعت عيونها لانها عرفت انها بتم وحيده بدون اختها .. صح دايما يتضاربون بس هند متعلقه في اختها لانها الوحيده .. وحتى الام بعد دمعت لان بنتها الكبيره تزوجت والام دايما تعتمد بقرارتها مع نوره لان نوره تفكيرها كان منطقي وافكارها حلوه..والاكثر ساره اللي ما قدرت تمسك عمرها انعزلت عن العرس وراحت تصيح لانها متعلقه وايد ويا نوره لان نوره مب بس بنت خالتها بل اختها بعد لان ساره الوحيده لا عندها اخ ولا اخت فنوره مثل اختها كل ظهراتها واسرارها مع نوره ..ويت الريم تواسي ساره لانها تعرف بمعزة ساره لنوره

انتهى العرس اللي كان فيه الفرحه والحزن على غياب نوره..

اما ساره فتذكرت ان عرسها ما بقى عليه الا اسابيع قليله وهي لين الحينه ما قدرت تخلي فهد يمل منها ولا ينفص عنها مع كل هالجفاء والقساوه..

خالد بعد متوتر وايد لانه توقع ان ساره بتنفصل عن قريب من فهد بس لين الحينه ما سمع شي وهو قاعد بالصاله وسرحان دخلت امه وتمت تناديه : خالد خالد
خالد صد : خير يا يمه
الام : شو تفكر 
خالد : ها مممم ما شي
الام قعدت عند خالد : خالد ابي اقولك شي
خالد : خير يا امايه
الام : مثل ما تعرف ان نوره الله يحفظها عرست الحينه ..
خالد : والقصد؟
الام : يعني انت بعد يا خالد لازم ادورعلى وحده تزوجها 
خالد وقف من مكانه بعصبيه : بس اناما افكر بالزواج
الام : ليش يا خالد انت مب صغير نوره اصغر عنك وعرست خالد خالد: بس انا بعدني صغير عمري 23 
الام : زين على الاقل اخطب والله ياخالد انا عندي بنت ماشاء الله عليها جمال واخلاق وطيبه وكل شي وهي بنت ربيعتي واعرف كل شي عنها والله يا خالد ما تتعوض واخاف تروح من ايديك 
خالد : محد احسن من ساره يمه
الام : طبعا اكيد ساره بنت اختي ما عليه قصور بس هي مالجه خلاص وباقل من شهر ان شاء الله بتعرس 
خالد بصعبيه وحزن: امي الله يخليج لا تذكريني 
الام : انت بعدك تفكر فيها ..خالد خلاص انسى ساره ساره بتعرس عن قريب 
خالد : بس انا مابي غيرها يا يمه ما بي ..وانتي تعرفين كيف كنت احبها من الصغر ولازم تحسين فيه.كنت اتمنى اخلص دراستي بسرعه واشتغل بس عشان اخطبها ويوم خطبتها راحت راحت عني 
الام : هذا قضاء الله وقدره ..
خالد: زين امي لا تكلميني عن غيرها خلاص انا مابي غير ساره واذا ساره ما كانت لي ما باخذ غيرها.
ظهر خالد من عند امه وهومتضايق
الام : والله شكله هالجيل تفكيرهم محدود ما اقول غير الله يهيدك يا خالد ويسعدك ..

اما شيخه فهي ادور على حل لمشكلتها ويا محمد تخاف ترفض وعمها ومرت عمها يكرهونها ويتوقعون انها هي اللي رافضه مب محمد اللي يبى وحده ثانيه .. فقررت انها ترد على امها بيوم ثاني لانها بتقولها انها مب مرتاحه لمحمد .. بس هي خايفه من النتايج ..
اما محمد فيدعي ليل ونهار ان الريم تكون من نصيبه ..

خالد قاعد يتصل في محمد وهو كمتضيق: : الو محمد
محمد المكسين روحه يحاتي : الو
خالد : شو اخبارك يا بو جاسم 
محمد : ااااااااااه والله متضايق
خالد : افا ليش
محمد : افكر بشيخه بنت عمي كيف بتقنع اهلها برفضها لي واخاف تصير مشاكل في العايله


خالد يضحك مع انه متضايق:هههههههههههههههه
محمد مستغرب: ليش تضحك 
خالد: اوني متصل عشان اقولك همومي واشوفك انت روحك عندك هموم 
محمد : هي والله صدق نحن ربع بكل شي نفس شي عفان الله ياريت شي حلو بعد
خالد: هي والله 
محمد : هاشو اخبار ساره
خالد: ماعرف والله ما بقى على عرسها شي والله اني احاتي 
محمد : من شو تحاتي 
خالد: اخاف نستني وحبت فهد
محمد : لا ما اعتقد انها تنساك بهالسهوله انت ما تقول انن حبكم متبادل
خالد: هي بس خايف.. والله بموت اذا راحت من ايدي
محمد : والله حاس فيك اصعب على الشخص انه يفقد اللي يحبه وبالذات اذا كان الحب متبادل صدق الله يعينكم 
خالد: الله يعيني 
محمد : اتصل فيها وسالها 
خالد: في شو 
محمد : اتصل وشوف شو سوت عن فهد وهل مصر عليها 
خالد: تتوقع بترضى اتصالي 
محمد : للضوره زين 
خالد : فكره بتصل فيها روحي مشتاق لها
محمد : انا ما قلت اتغزل فيها وتفضحنا بس اسالها وبند من عندها انت عاد ما تنعطى ويه 
خالد: ههههههههههههه شو اسوي احبها 
محمد : صدق يوم قالو ان الحب يجنن الشخص 
خالد: عيل بتصل فيها الحينه وبسالها 
محمد : خلاص اوكي يالله باي
خالد: باي

نوره وعبدالله كانو في استراليا والجو كان روعه وسعادتهم ما توصف كل واحد يعبر عن شعوره من اول ما شافو بعض بس نوره كانت متضايقه لانها تذكرت اهلها وهي اشتاقتلهم مع انها ما كملت الى يومين من سفرتها ..

اما هند فهي مثل ما هي تموت في سالم وهم يقرروون متى يكون ملجتهم .. اما هند فزادت علاقتها مع منى بالذات لان نوره محد وهي لين الحينه ما تعرف ان منى انسانه ماتعرف الدين ولا الاخلاق..




تتوقعون ان خالد يتزوج ويحب وحده ثانيه ؟؟
وساره وفهد راح يتزوجون ؟؟
ومنى شو اللي تخططه وهل راح تاثر على هند؟؟
ونوره وعبدالله كيف راح تكون حياتهم ؟؟
وعايلة عبدالله وشيخه هل راح يتفككون بعد الرفض ؟؟ 


الجزء24
وبعد ماظهرت ساره وفهد والريم .. ساره راحت وغيرت ملابسها وهي تقول في خاطرها : معقوله ان فهد يحبني لهالدرجه والله ما توقعت .. والا وشوي موبايلها يرن وكان المتصل ؟؟..
ساره : الو 
خالد بكل شوق : هلا بحبيبتي البعيده
ساره وهي متوتره : خالد
خالد/: ايه خالد شو لا يكون نسيتيني 
ساره : انت تعرف يا خالد اني مستحيل انساك
خالد : فديتج والله 
ساره استحت : خالد عاد
خالد: اوووه سوري نسيت عمري والله 
ساره :خير يا خالد
خالد : حبيت اسال شو سويتي ويا فهد ان شاء الله بيودرج 
ساره : مب بهالسوله ياخالد 
خالد بعصبيه : بس ما بقى على عرسج الا شهر ..
ساره بضيق: والله اني حاولت اغير طبايعي وصفاتي واكون قاسيه عليه بس هو بعده مصر 
خالد : خلاص ساره ما شي الا ارو ح عنده واتفاهم وياه او بالطيب او بالشده .
ساره مسكت قلبها: لا لا ياخالد..الله يخليك لا تروح عنده 
خالد: انزين ليش
ساره : اخاف يسويلك شي وتكبر السالفه ..انت نسيت ان فهد عصبي وما يحس باللي يسويه
خالد : خلا يذبحني على الاقل احسن من العيشه بدونج ..
ساره : لا باسم الله عليك لا تقول جذي يا خالد.. لا تعور قلبي اكثر 
وتمت ساره تصيح لانها هي السبب في عذاب اعز انسان عندها ..
خالد قلبه تقطع على صياح ساره : ساره حبيبتي ليش تصيحين 
ساره : اصيح لاني السبب في عذابك واصيح لانا صعب نكون لبعض ولان احلامنا كلها تبخرت
خالد : انتي مب السبب في شي هذا النذل فهد هو السبب ..بس انتي لا تصيحين عشاني 
ساره وهي تمسح دموعها : اوكي يا خالد بس عشان خاطري لا تروح عند فهد 
خالد : خلاص عشانج ما بروح 
ساره : توعدني 
خالد : اوعدج يا ساره بس اهم شي ما ابي اشوف دمعتج .
ساره : اوكي يا خالد بخليك الحينه 
خالد : اوكي حبيبتي الله يخليج لا تنسين وعدنا وحاولي قد ما تقدرين انج تجافينه
ساره : عشانك مستعده اكون قاسيه القلب 
خالد : تسليمين يا اعز انسانه ..اوكي يالله تصبحين على خير 
ساره : وانته من اهله 

خالد للاسف مستحيل يخلي ساره تذكر بروعة احساس فهد لانه دومه يذكرها بالوعد وذكرياتهم الماضيه وهالشي يخلي ساره تنسى كلام وحب فهد لها..

اما خالد فطمن شويه لان عرف ان ساره مازالت تحبه..وكان عنده ولو امل بسيط ان ساره تكون له في يوم من الايام ..

اما فهد ..فمكسين صدق فهد اول مارد راح غرفته وهو يتامل القمر ويقول في نفسه : انتي يا ساره القمر اللي بحياتي كلها وانتي النور اللي بقلبي والله احبج يا ساره بس ماعرف متى بتبادليني بهالشعور متى ؟.

***************

ام ساره راحت غرفه ساره وشافت ساره ترتب غرفتها ..
ام ساره / ها يمه وصلتي ماشاء الله
ساره راحت تحب راس امها : هي امايه وصلت توني 
ام ساره : ها..شو كانت الظهره اليوم ان شاء الله استانستي..
ساره تحاول تخبي اللي بقلبها: هي الحمد لله 
ام ساره وهي تحاول تذكر : ممممممممممممم..شو كنت بقولج ..
ساره : خير يا امايه 
ام ساره : هي تذكرت اتصلي في فهد وقوليله امي تعزمك على الغداء باجر 
ساره بضيق: لا امايه شو 
ام ساره استغربت : ليش في وحده ما تبى ريلها يتغدى عندهم .
ساره : بس اليوم شفته انا 
ام ساره : وشو يعني ..وبعدين يا ساره انا ولا مره عزمته فضيحه مب حلوه في حقنا يا بنتي 
ساره : زين خليها على العشاء مب احسن 
ام ساره : خلاص على راحتج بس انتي اتصلي فيه الحينه وقوليله امي تعزمك ..
ساره : الحينه يا امي 
ام ساره مستغربه : سارووووه بلاج ..هي الحينه عيل متى ؟
ساره وهي منقهره: زين على امرج الحينه بتصل فيه 
ام ساره : زين عيل بخليج بس قوليلي اذا بيي ولا لاء
ساره من غير نفس : اكيد بييه
ساره خذت موبايها اتصلت فيه وهي منقهره لانها ماتبى تكلم فهد ولا تشوفه .
فهد وسرحان ويفكر بساره راح يشوف منو المتصل ولا يشوف رقم ساره استانس وايد وهو مبتسم : يا هلا براعيت هالصوت والله 
ساره من غير نفس : اهلا فيك
فهد : تصدقين ساره هاي اول مره تتصلين فيها كل مره انا اللي اتصل
ساره :هالمره ابي اقولك شي
فهد : قولي اللي تبينه ولو تطلبين عيوني ما ترخصلج يا بعد عمري
ساره صدق استحت من كلام فهد / : فهد خلني ارمس 
فهد: شو اسوي ما اقدر اسمع هالصوت وما اقدر اعبر 
ساره : اقول ولا 
فهد خلاص خلاص قولي
ساره : امي عازمتنك على العشاء باجر 
فهد : باجر ..ممممممممم ..مع اني معزوم ويا ربعي باجر 
ساره : اذا ما تقدر عادي ..اليوم اللي عقبه 
فهد : لا ما يصير ارفض طلب امج مب حلوه وبعدين نفاذ ربعي وكل حد الاهم اني اشوفج ..
ساره : اليوم شفتني شو نسيت 
فهد : اانا لو اشوفج كل لحظه ما بمل من شوفتج والله ..
ساره تحاول تغير السالفه : يعني بتي باجر 
فهد : ان شاء الله..
ساره : زين عيل برح اقول حق الوالده اوكي
فهد : خلاص حبيبتي يالله تصبحين على خير يا زوجتي الغاليه.
ساره بضيق: وانته من اهله يالله باي 
فهد :مع السلامه ..


فهد كان مستانس وايج لانه بيشوف ساره ..
اما ساره فالعكس كانت متضايقه لانها بتشوفه ...


خالد كان في خاطره ان يشوف ساره وانها تتعشى وياهم فراح عند هند لان نوره كاتمة اسراره مسافره فراح عند هند 
وشاف هند تلعب في موباليها .
خالد دخل على هند بعد ما دق الباب : هند 
هند مستغربه لان خالد نادر ما ايي غرفتها 
خالد يلس عند هند : هند شخبارج 
هند رافعه حواجبها مستغربه : بخير..
خالد مايعرف كيف يرمس

هند : خير يا خالد شو بغيت تقول.
خالد : الصراحه ابيج يا هند تتصلين في ساره وتعزمينهاباجر على العشاء في بيتنا 
هند : بس انا علاقتي مب وايد وياساره وانت تعرف هالشي.
خالد : والله اللي اعرفه انها بنت خالتج بعد يالله اتصلي ولا تردين اخوج.. بس لا تقولين اني قلت لج زين 
هند : وانت يا حظي ليش ما تتصل فيها 
خالد : ما يستوي انا اللي اعزمها وبعدين اكيد بترفض يالله هند بلا دلع 
هند : زين 

هند اتصلت في ساره وعزمتها بس ساره اعتذرت لانهم عازمين فهد ..
خالد : ها شو قالت ان شاء الله وافقت 
هند باستهزاء : لا 
خالد بعصبيه : لييييييييش
هند بدلع : لانهم عازمين حبيب القلب 
خالد : منو 
هند : منو بعد اقولك حبيب القلب فهد 

خالد عصب وطلع من الغرفه وعلى طول خذ موبايله واتصل في ساره 

خالد بعصبيه : ماشاء الله عليج ساره كيف تبين فهد يمل منج وانتي تعزمينه عندكم 
ساره مستغربه: شو فيك يا خالد شو تقصد 
خالد : شو اقصد بعد عازمين فهد عندكم وتبينه يتضايق منج ويودرج 
ساره : والله العظيم مب انا اللي ابي اعزمه امايه اللي قالت اعزميه لان ولا مره عازمينه 
خالد : والله صدق قهر بس انا براويه 
ساره بخوف : شو بتسوي يا خالد
خالد : ولا شي لا تخافين بس يمكن اطلب منج طلب 
ساره : اكيد يا خالد انت آمر 
خالد : ابيج اول ما تعرفين ان فهد في الدرب عندكم تتصلين فيه مس كول او اطرشيلي مسج المهم ابي اعرف 
ساره : وليش تبى تعرف
خالد : بعدين بتعرفين 
ساره : خالد انت وعدتني انك ما تسويله شي
خالد : والله ما بأذيه بس انتي سوي الله قلت عليج عشان خاطري
ساره : خلاص عشانك بسوي اي شي
خالد : تسلمين حبي يالله مع السلامه 
ساره وهي بعدها مستغربه : بحفظ الله 

ساره لين الحينه ما تعرف شو قصد خالد .. 


وفي اليوم الثاني ...( وفي استراليا )
عبدالله ونوره طبعا لين الحينه في شهر العسل
عبدالله وفي ايديه ورده حمراء وراح عند نوره وهي نايمه وحطاها على ويها ..
نوره حست ان في شي على ويها واروحت ريحه حلوه ويوم فتحت عيونها ولا تشوف عبدالله وهو ماسك الورده الحمراء ..
عبدالله بابتسامه : صباح الخير يا احلى نوره 
نوره بخجل : صباح النور يا احلى عبدالله
عبدالله : يالله قومي يا كسوله الوقت تاخر 
نوره : ليش وين بنروح اليوم 
عبدالله : والله لين الحينه ما ادري بس بشوف دفتر السياحه وبنختار احلى الاماكن وبعدين بوديج السوق اعرف ان الحريم يموتون على السوق

نوره : هههههههههههههههههههههه . هي والله ابي اشتري حق امي فديتها واخويه واختي وساره الغاليه 
عبدالله : ما خليتي حد ولا بعد ما قالت حق ريلي العزيز 
نوره : ههههههههههههه ..تراك موجود ويايه 
عبدالله : زين زين يالله قومي حبيبتي عشان ما نتاخر 
نوره بخجل :على امرك يالغالي

عبدالله ونوره سعادتهم ما توصف لانهم ماخذين بعض عن قناعه وعن حب 


ام خالد بعد ما يالها اتصال راحت عند هند 
الام : هند يمه بقولج شي
هند وهي تسحي شعرها : نعم امي 
الام : البارحه بنت جارنا اتصلت فيه بس انا نسيت اقولج 
هند : شو تبى 
الام : تباج حق ولدها 
هند فتحت عيونها : امي شو هي ما تعرف اني مخطوبه 
الام : لا ما كنت تعرف انا قلت لها بس تصدقين يا هند اتمنى تاخذين ولدها ماشاء الله عليه ملتزم ومحترم وماعليه اي قصور وهم عايله وايد محترمه 
هند بعصبيه : بس يا امي انا مخطوبه شو نسيتي..
الام :لا ما نسيت بس بعدج مخطوبه يستوي تاخذين غيره وبالذات اذا هالشخص احسن عن سالم اللي نعرف انه عنده سوابق واخاف يعذبج يا بنتي 
هند : لا تخافين يا امايه انا بكون اسعد انسانه وما ابي غير سالم وانا مرتاحتله وخلاص
الام : زين وهو متى بيي بيملج عليح ولا مستانس بالخطوبه الطويله ترى نحن ما نحب الخطوبه الطويله ..
هند : بيي ان شاء الله عن قريب 
الام : يعني مصره على كلامج ما تبين ولد جارتنا 
هند : هي يا امي ما ابيه ولا ابي غيره ..انا مقتنعه في خطيبي ومرتاحتله 
الام وهي مب مرتاحه لسالم : ما اقدر اغصبج على شي بس اتمنى لج السعاده يا بنتي 
هند : ان شاء الله بكون اسعد انسانه 
الام وهي ترفع ايدينها للسماء : امين 


*اما شيخه ومحد فحالتهم حاله شيخه خايفه تقول انها رافضه محد تخاف عمها يكرها وتصيرمشاكل ويتحرون انها هي الرافضه وما يعرفون ان محمد في باله وحده ثانيه ..
محمد وايد يحاتي حاول يتصل في شيخه بس موبايلها كله مغلق فقرر يتصل بعدين ..

وجريب المساء ساره فاتحه خزانتها وكانت تختار اللبس لان فهد بيي
وامها معاها 
ساره : والله يا امي ما اعرف شو البس
الام : اونج مهتمه 
ساره : لا مب جذي بس ما احب البس اي شي حتى لو الشخص ما يهمني 
الام صدت لساره : شو ما يهمج شو قصدج 
ساره خافت تنتفضح : ها ....لا مب قصدي شي ..اسولف وياج 
الام : لبسي بدله بدل من المغربي نوعي يعني شو رايج 
ساره : مممممممممم ..هي والله مليت من المغربي خلاص بلبس البدله السماويه 
الا : هي وايد حلوه

بعد ماساره تكشخت واتلبست وحطت مكياج وايد خفيف ولبست شيلتها 
الام بعد اتلبست وراحت عند ساره واستغربت : ساره 
ساره وهي تعدل شيلتها : هلا يمه 
الام : ليش مغطيه شعرج ..شو نسيتي انه محرم علينا عادي تطلعين شعرج 
ساره : هي بس استحي ما عرف بس بطلع شوي من قصتي يعني شوي من جدام 
الام : اونه عاد ساروووننه تستحي 
ساره بابتسامه : ليش ما عندي احساس يعني 
الام : لا فديتج زين يالله ترى الريال في الدرب خلا ننزل ..اقول يبتي البخور 
ساره : اوووووووووه لازم يعني 
الام : هي طبعا ييبي البخور ودخني الميلس 
ساره: ان شاء الله يمه 

وتذكرت ساره ان لازم تتصل في خالد..فاتصلت فيه وقالتله وهي ماتعرف شو يباه خالد ..

والساعه 8 ياي فهد وبالاستقبال طبعا ام ساره وساره اللي كانت قمر حتى وهي مغطيه شوي من شعرها ..وفهد دخل وسلم على ام ساره وطبعا استغل الموقف يعرف ان ساره ما تقدر تقوله شي لان امها موجوده فمد ايده لساره 
ساره طبعا ما قدرت ما تسلم عليه لان امها بتشك فاضطرت انها تسلم عليه باليد .
فهد مستانس وما هد ايدينها وحس باحساس غريب لاول مره من يوم ما ملجو يلمسها وهو قاعد بس يتامل بملامحها وساره تحاول تنزل ايدها من ايد فهد بس ما تقدر لان فهد ماسك ايدها بالحيل ..

الام وهي تاشر على الغنفات : تفضل يا ولدي اقعد لين متى بتم واقف
فهد اونه استحى : دام فضلج يا عمتي 
الام : ساره قعدي ويا ريلج لين ما ايي
ساره وهي منقهره : ان شاء الله 
فهد قاعد على الغنفه وساره على الغنفه الثانيه وهو مستانس وبس يتامل في ملامحها الحلوه ..
فهد : شحالج يا ساره 
ساره : بخير
فهد : اتصدقين اشتقتلج 
ساره : البارحه شفتني واليوم اشتقتلي 
فهد : القلب ما يمل من شوفتج ..ووده يشوفج كل ثانيه 
ساره ما علقت على شي..

وبعد ما فهد شرب البارد وقعدو شوي ياي وقت العشاء 

الام : تفضل يا ولدي 
قام فهد وساره والام على طاولة الطعام وساره كانت مجابله فهد ..وهم ياكلون ويسولفون ولا حد دق الجرس ..

الام : غريبه منو ياي الحينه 
ساره قلبها دق عرفت انه خالد ..
الخدامه فتحت الباب ولا دخل خالد ..
خالد : السلام عليكم 
ساره انصدمت وما قالت شي 
والصدمه الاكبر لفهد اللي تم يشوفه بنظرات حقد وغيره ويشوفه من فوق لتحت ..
راحت الام سلمت على خالد وخالد راح سلم على فهد اللي ميت من القهر ..
والحينه دور ساره وخالد متعمد يقهر فهد اليوم ..

ساره منزله راسها ومتوتره .
خالد وهو يشوف ساره بابتسامه كلها حب : اشحالج يا بنت خالتي 
ساره تبلع ريجها: الحمد لله ..وانت اشحالك 
خالد : بخير مدام شفتج وشفت عمتي طبعا 
وفهد يشوفه باحتقار ومنقهر 
الام تفضل اقعد تعشى ويانا ..
خالد بعد ما قعد ..: هو الصراحه انا ياي بس عشان اسلم بس معلي بقعد دقايق وبروح ..(وهو يشوف ساره)تراني اشتقت للقعده وياكم 
سار ه منزله راسها ومتوتره على اللي بيصير؟
اما فهد وهو بس يشوف خالد باحتقار 
خالد : اقول فهد 
فهد بعصبيه : نعم 
خالد : متى عرسك 
فهد : بعد اسابيع يعني قريب وايد 
خالد : هي ان شاء الله على خير يعني بنت خالتي بتروح عنا ...المشكله تعودنا على شوفتها بس معلي بنشوفها عن قريب مع ان اصعب عليه ان ايي بيت عمتي وما اشوفها بس شو نقول
فهد خلاص وصل حده شوي يباه يضربه ..
خالد صد لساره : ساره 
ساره بتوتر : ...ن...نعم 
خالد : اتصدقين يا بنت خالتي عيني عليج بارده اليوم محلوه اطيرين العقل شو هالجمال والاناقه الصراحه تسحرين الواحد اللي يشوفج غصبن عليه ما ينساج ويتخيلج كل لحظه ..
فهد قام من مكانه : خالد انت ما تستحي على ويهك شو نسيت ساره معرسه 
خالد قاعد وباستهزاء : لا ما نسيت بس انا ما قلت شي
فهد معصب: هذا كله وما قلت شي من الصبح قاعد تمدح فيها ما بقى لا تكتب بيت شعر 
خالد يضحك باستهزاء : ليش قلت شي يديد ..اصلا منو قال اني ما كتبت عليها بيت شعر 
فهد يبى يروح عنده عشان يتضارب وياه 
الام مسكت فهد : فهد صل على النبي شو فيكم عيب عليكم 
فهد يصد لعمته : ما تشوفين يا عمتي شو يقول هو اصلا اللي ما يستحي على ويه
خالد : اللي ما يستحي هو انت اللي فرقت قلبين
فهد :ادري انك منقهر لان ساره بتكون ويايه وبتكون شريكة حياتي غصبن عليك 
خالد حس بالغيره : شو فايده بتكون وياك وقلبها ويايه انا وبس
فهد صد لساره اللي مادافعت عن فهد ولا قالت شي
ساره ما تقدر تقول شي بس هي حاطه ايدها على قلبها تخاف يصير شي
الام : خالد يمه الله يخليك اسكت عن السالفه 
خالد قام من مكانه : انا بروح يا عمتي وان شاء الله بيي بايام ثانيه بس حبيت اوضح ان مب بزواجه يقدر يمتلك قلب ساره ..وان الحب بيكون من طرف واحد ..(خالد شاف فهد باحتقار ) ..وبنشوف منو اللي بيندم بالنهايه 

وبعد ماراح خالد ...فهد ما قدر يملك اعصابه وهو مسك غترته ( شماغ ) عن اذنج يا عمتي بروح البيت 
الام : بس انت ما كليت شي يا ولدي 
فهد والله شبعت مشكوره على كل شي وان شاء الله بييلكم مره ثانيه والسموحه 
را ح فهد وهو متضايق اكثر شي لان ساره قعدت ولا دافعت عنه ولا علقت على كلام خالد اللي وضح له ان صدق كلام خالد .. اللي بين ان في قلبها بس اسم واحد وهو خالد.

الام / : والله فضحنا خالد ابي اعرف هو شو عرفه ان فهد هني ( تصد لساره ) انتي قلتيله 
ساره بتوتر : هه...ها ..لا لا ما قلت شي

الام : فضحنا الله يهديه 

ساره ارتاحت ان ماصار شي اكبر لانها خافت ان السالفه تكبر وتضايقت بعد لان كل اللي يصير هي السبب فيه ..

اما خالد فبرد قلبه شوي واستانس لانه قدر يقهر فهد ويبين له ان ساره في قلبها بس خالد ..

اما فهد فراح مسرع بسيارته وهو منقهر على كلام خالد 



وفهد هل راح ينفصل من ساره بعد ما صار اليوم وشاف موقفها ..
وخالد بيكون لين متى بيصر على ساره ولا بيصير شي وبيخليه يودر ساره ؟
وشو اللي بيصير بين عايلة محمد وشيخه ؟؟ ومحمد بياخذ منو ؟ 


وبعد ظهور فهد من عند ساره وهو زعلان ومتضايق من اللي سواه خالد وطبعا فهد اللي قاهرنه اكثر ان ساره كانت هاديه ولا ردت على كلام خالد وهاللي اكدله ان ساره بعدها متعلقه بخالد ..

فهد رد البيت وهو معصب اما الريم فقاعده تشوف تلفزيون وفي ايدنها مكسرات ويحليلها مندمجه في الفلم ولا فجاه يدخل فهد البيت ويبند الباب بالحيل والريم من الخوف نقزت وشافت فهد معصب وحواجبه شوي بيوصولن لعيونه من العصبيه وراح على طول فهد فوق في غرفته بدون سلام ولا كلام والريم ولا قالت شي بس فاتحه عيونها مستغربه من فهد 

والريم ما قدرت تتريه اكثر على طول راحت غرفته ولا تدق الباب وفهد ما يرد ..
الريم وهي واقفه عند باب غرفته : فهد اخويه شو بلاك 
فهد ساكت 
الريم بعدها تدق الباب : فهد الله يخليك رد عليه 
فهد بعصبيه : الريم الله يخليج روحي الحينه تراني مب متفيج لحد 
الريم : زين انا مب اي حد انا اختك فهد عشان خاطري افتح الباب 
فهد طبعا ما يقدر يرد اخته الريم الغاليه عليه ..فتح الباب 
الريم شافت حزن فهد وقهره 
الريم بعد ما دخلت وهي تشوف فهد : خير شو صار
فهد وهي يمشي في غرفته يمين ويسار وماسك ايدينه من العصبيه : هالحقير هالنذل 
الريم : منو 
فهد : في حد غيره خالد طبعا 
الريم : ليش شو صار 
فهد : تخيلي انا رايح بيتكم ساره ولا فجاه دخل وقعد يقهرني ويتغزل بساره وجدامي 
الريم مستغربه من الموقف: والله؟
فهد : واللي قاهرني اكثر يالريم ( نزل عيونه والحزن بنبرة صوته ) ولا ساره ولا علقت على شي كانه عايبنها الموقف 
الريم : شو تباها تقول يا اخويه اكيد هي متفاجاه مثلك 
فهد : على الاقل يالريم لو سكتت خالد او علقت على كلامه عشان احس اني غالي عندها او ان كلام خالد مب صح 
الريم : ماعرف شو اقولك يا فهد بس انت تعرف ساره وطبعها 
فهد : لين متى بتم جذي
الريم وهي تبلع ريجها : شوف يا اخوي بقولك شي اذا انت ما تقدر على العذاب لا تاخذها 
فهد صد للريم وفتح عيونه : شو تقولين ما اخذها انتي نسيتي ان ساره نبض قلبي وبدونها انا بموت 
الريم : باسم الله عليك يا اخويه ..بس اخاف ما تستانس بحياتك 
فهد : شو اسوي بصبر ... ما اقدر اسوي شي وبدعي ليل ونهار ان الله يلين قلبها 
الرريم : امين 
فهد طلع من غرفته ونسى موبايله 
الريم : فهد ..موبايك 
فهد : اغلقي موبايلي وخليه عندج ما ابيه 
الريم مستغربه لان فهد دومه يتصل قبل ما ينام في ساره وهالمره ما يبى موبايله وعرفت ان فهد صدق منقهر ومتضايق 
الريم وهي تكلم عمرها : الله يعينك يا فهد ويسعدك ان شاء الله 


اما ساره فقبل ما تنام شافت موبايلها ما شي مس كول من فهد ولا شي مب لانها مشتاقتله ولا تعودت على سماع صوته بس استغربت لان فهد دومه يتصل فيها الا هالمره وعرفت ان فهد واصل حده
وقالت في خاطرها : يمكن من حركة خالد فهد يقرر ان ينفصل عني والدليل انه ما اتصل فيه


في اليوم الثاني 
فهد قام من رقاده وحس بالضيق يمكن لانه تعود على سماع صوت ساره قبل ما ينام ..فهد قلبه وايد كبير ومن كثر حبه لساره ينسى نزواتها وقرر يتصل فيها بعد ما يفطر 

في اســـتــراليا 
نوره وعبدالله نزلو عشان يفطرون في الفندق 
نوره وهي تشرب العصير: تصدق حبيبي اني اشتقت لاهلي وايد 
عبدالله : يالله ما بقى شي الا وتشوفينهم 
نوره : الايام بسرعه مرت 
عبدالله : دايما الايام الحلوه تمر بسرعه 
نوره : هي والله ..يعني بعد اسبوع ان شاء الله بنرد .
عبدالله : ان شاء الله ..وبنرد مع ايامنا الحلوه اللي قضيناها ويا بعض
نوره : صدق كانت اسعد ايام عمري
عبدالله :ان شاء الله ايامنا تكون حلوه مب بس في شهر العسل ان شاء الله في كل حياتنا
نوره : اخاف بعد ما نرد تنسى كل شي.. ترى اغلبية الشباب جذي يملون بسرعه 
عبدالله : افا والله .. تتوقعين انا من هالنوع انا اضحي بعمري عشانج ولا ارضى على حزنج واشتري سعادتج وهذا كله وتقولين انا بمل منج مستحيل 
نوره ابتسمت ابتسامه خجل وفرح بنفس الوقت ودعت ربها ان سعادتنا ما تنقطع والحب يكون دايم 


هند وتكلم امها وخالد قاعد وياهم ..
هند : اقول ما بجى شي على رجوع نوره 
الام : قولي ان شاء الله 
هند : ان شاء الله 
خالد: صدق اشتقت لنوره البيت بدونها ظلمه 
هند تشوف خالد باحتقار : ليش وانا مب ماليه عينك 
خالد : لا ماليه عيني بس مستحيل اتين مثل نوره
هند وهي معصبه : دومك جذي دفش في الكلام ما عندك كلام حلو تقوله 
خالد: والله الكلام الحلو حق اللي يستاهلونه مب انتي
هند ومنو هاي تعيسة الحظ قصدي سعيدة الحظ 
خالد : انتي ما يخصج 
هند : امايه قولي حق خالد خلا ما يلعوزني 
الام : اوووهووو ما ادري متى بتيوزون عن الضرابه
خالد : هاي بنتج المتكبره ( وهو رافع ايدينه في السماء ) يارب ايلج واحد ويخليج تنسين الدلع والتكبر 
هند باستهزاء ودلع : هه هه حبيبي ريلي بيدلعني وبيخليني ملكه 
خالد : هي ملكه الميانين 
الام تضحك : هههههههههه ضحكتني والله يا خالد
هند : والله شوفو هذا بدل ما تدافع عني ..
خالد : حبيبتي دافعي عن عمرج 
خالد قام من مكانه : يالله عن اذنكم بروح ويا ربيعي محمد 
الام : الله يحفظك يا خالد

خالد ظهر ويا محمد لانه من زمان ما ظهر وياه 


اما في عائلة شيخه ..
شيخه كانت في غرفتها وهي وايد تحاتي لانها ما تعرف شو تقول حق امها وكيف ترفض محمد وتخاف على المشاكل ..
ام شيخه : هلا ببنتي بلاج سرحانه 
شيخه قامت من مكانها : هلا امايه تفضلي 
شيخه : شوفي يا شيخه تراني يايه اسالج عن ردج لزواجج عن محمد ترى كملتي اكثر عن اسبوع ها شو قلتي ترى مرت عمج دومها تتصل .
شيخه والتوتر بملامحها وبتردد : انا فكرت في الموضوع وصليت استخاره والصراحه مممم 
الام : شو اكيد موافقه 
شيخه وهي منزله راسها : لا يا امايه مب موافقه 
الام انصدمت وفتحت عيونها : شوووووووووو وليش
شيخه : صليت استخاره وما ارتحت 
الام : كيف ما ارتحتي محمد انسان خلوق وملتزم وبعيد عن الحركات يعني مب مثل باجي الشباب والله يا بنتي ما يتعوض 
شيخه : زين بس مب مرتاحتله 

الام : شيخه الله يخليج لا تفضحينا 
شيخه : ما اقدر ما اقدر 
شيخه ما قدرت تستحمل اكثر هي منقهره لان الام ما تعرف ان محمد ما يباها ويبى انسانه ثانيه ولو عاشت وياه بتنظلم وايد وما بتحس بالسعاده فتمت تصيح ..وكسرت خاطر امها 
الام قلبها عورها على بنتها : شيخه فديتج لا تصيحين 
شيخه والدموع بعيونها: الله يخليج امايه لا تغصبيني على شي انا مب مرتاحتله اذا تبين سعادتي صدق لا تغصبيني 
الام : خلاص يا شيخه ما بغصبج والزواج قسمه ونصيب اهم شي عندي سعادتج وراحتج حتى لو كان على حساب الحساسيه اللي بتكون بينا وبين ام محمد ..

طبعا ام شيخه ما قدرت تشوف دمعه شيخه وعرفت ان شيخه صدق ما تباه وهي مب مرتاحتله بس هي خايفه كيف بتقول حق ام محمد اللي من هم صغار وقايلين حق بعض وطبعا هاي مشكلة اكثر العوايل .. 


فهد ما قدر يستحمل اكثر لان البارحه ما سمع صوت ساره وعلى طول خذ الموبايل واتصل فيها 
ساره على اللابتوب وقاعده تكلم رباعتها عالسمنجر ولا تشوف رقم فهد استغربت وايد توقعت ان فهد زعلان وما بيكلمها 
ساره بدون نفس كالعاده : الو 
فهد : هلا باللي سكنت قلبي وعقلي بدون استئذان 
ساره : هلا بيك 
فهد : اشحالج حبيبتي 
ساره مستغربه فهد مب معصب توقعت ان فهد بيعصب عليها 
فهد : بلاج ساره 
ساره : هه لا لا ما في شي
فهد : شو رايج حبيبتي نطلع اليوم برع ونتكلم عن زواجنا لان ما بقى الا 3 اسابيع على زواجنا ان شاء الله 
ساره : اسمحلي ما اقدر لا تنسى ان العروس اذا قرب يوم زواجها ما تطلع عشان شكلها اونها يتغير 
فهد: اييييييييييه على هالخرابيط انا ما يهمني 
ساره : بس انا يهمني وبعدين انا بعدني ما تجهزت وباقيلي وايد اشاياء ما اشتريته يعني وايد مشغوله 
فهد : زين كيف اتفاهم وياج يعني 
ساره : بالتلفون شو تبى قول 
فهد : مممممممممممممممم شو نسوي بعد زين بالنسبه للبيت شو عادي عندج نسكن في بيتنا لان الريم بتم بروحها حرام وبخلي الطابق الاول كله لج وبنغير الاثاث وتحت حق الريم عشان تحسين بالاستقلاليه شو رايج 
ساره : عادي عندي 
فهد : زين والاثاث مب لازم نروح ويا بعض نختار ترى كل المعاريس جذي يسوون 
ساره : انت اختار ولا ذوقك مب حلو 
فهد : لا افا عليج انا ذويق بس يعني لو رحنا ويا بعض
ساره : قلتلك ما اقدر 
فهد: خلاص اوكي وبالنسبه لشهر العسل ترى حجزت وان شاء الله بنروح بلجيكا وبعدين بالقطار بنروح فرنسا تراهم جراب عن بعض
ساره وكم يوم حجزت 
فهد : 3 اسابيع 
ساره بعصبيه : شووووووووووو انا قلت لك وايد وايد 10 ايام 
فهد : بس شويه 
ساره : انا ما ابي اكثر عن 10 ايام ..لا تنسى ان امي بتم بروحها 
فهد عرف ان ساره محتجه بامها ويعرف ان هي اللي ما تباه بس ما قدر غير انه يراضيها 
فهد : على راحتج اوكي 
فهد : وساره شو عن ششغلج مب احسن انج تودرين


ساره : اسمحلي ما ابي اودر شغلي تعودت عليه 
فهد : بس انا بعوض عليج ضعف الراتب 
ساره بعصبيه : ليش منو قال اني اشتغل عشان الراتب شو نسيت نحن قوم منو الحمد لله ما علينا قصور اصلا نحن نحصل بالاف بالشهر الواحد شو نسيت ..وبعدين مب كل حد يشتغل عشان الفلوس لا ..البعض عندهم خير بس عشان الملل او حبهم للشغل 
فهد : بس حبيبتي انتي ما بتفضين لشي بتكونين عروس 
ساره : انا خذت اجازه شهر ونص يعني عادي 
فهد : بس
ساره : شوف فهد اذا انا بودر شغي ترى من ذاتي لااتم تغصبني انا ما احب حد يتحكم فيه ..واذا ما عايبنك ترى بعدنا في البر يعني تقدر تنفصل عني 
فهد اتضايق وايد من كلام وجفاء وقسوة ساره بس ما يقدر يسوي شي..
فهد: على راحتج 
ساره انقهرت هي تبى تسوي اي شي عشان تخليه يودرها وبالعمد تقسي عليه وتشرط شروط غريبه بس هو يراضيها بكل شي
ساره : زين عيل بخليك تراني مشغوله 
فهد : اوكي حبيبتي يالله مع السلامه 
ساره : باي 

ساره متضايقه لانه فهد بعده مصر عليها يعني خطتنا ما نجحت 
ساره ترمس عمرها: يالله كيف اخليه يمل مني شو اسوي ..


الريم من مده ما زارت ساره فقررت انها تزورها اليوم عشان تساعد ساره بتجهيزاتها لزواجها من اخوها 

الريم وساره وهم يكتبون تجهيزات ساره 
الريم : زين وشو عن فستانج 
ساره : فستان عرسي خلاص اخترته 
الريم : عند منو بتفصلين 
ساره : عند المصمم زهير مراد
الريم مستغربه :هذا في لبنان 
ساره : زين يا حلوه سويت طلبيه على الفستان شفته في الكاتلوج وعيبني 
الريم : وشو عن القياس 
ساره : بروح لبنان كم يوم باخذ اغراض من هناك ترى اغارضهم حلوه وايد ومره وحده بخليه ياخذ القياس وبختار انا وياه عن الموديل 
الريم : بس ما بقى شي
ساره : لا تخافين اتفقت وياه 
الريم : ويا منو بتروحين 
ساره : ويا امي بس 3 ايام 
الريم : زين زين 


*******************
وبعد كم يوم 
ساره سافرت لبنان وياامها وخذت اغلبية اغراضها من هناك

اما نوره فسوت مفاجأه وردت من السفر بدون ما تقولهم وعلى طول راحت بيتهم 

خالد وهند وامهم قاعدين يتعشون 
هند: شفتو المتفيجه راحت لبنان 
خالد منو 
هند : ساره بعد منو 
خالد : والله وليش
الام : عشان اغراض عرسها 
خالد عصب وايد لانه ما يعرف اصلا متى زواج ساره 
هند : حظها والله

خالد ودر الاكل وقام من مكانه 
الام : ما كملت اكلك يا خالد
خالد : امايه متى عرس ساره 
الام : بعد اسبوع انشاء الله 
خالد فتح عيونه : شوووووووووو بهالسرعه 
الام : اي سرعه يا خالد هم من اكثر عن 3 اشهر مالجين 
خالد انقهر وايد وكان يبى يطلع بس سمع حد يدق الجرس


ولا المفاجاه نوره وعبدالله يايين 
خالد استغرب شاف اخته نوره : نوره اختي 
الام وهند سمعو خالد ينادي نوره على طول راحو يشوفون منو ياي ولا شافو نوره ..الام وايد متعلقه في بنتها نوره لانها اكبر بناتها 
الام راحت تحضن نوره : فديتج يا نوره اشتقتلج وايد
خالد يسلم على عبدالله : الحمد لله على السلامه ياالنسيب
عبدالله : الله يسلمك ..
هند راحت تحب اختها نوره : نورووه صدق اشتقتلج ما توقعت باشتاقلج لهالدرجه 
نوره : وانا اكثر والله اشتقتلكم وايد 
الام : تفضلو قعدو 
نوره : ما بنطول وايد لانه تونا يايين من السفر وبنروح بيت عمتي ام عبدالله 
خالد : وليش ما قلتولنا عشان نستقبلكم في المطار 
عبدالله : بعد اختك تموت الا وتسوي مفاجاه 
الام : بس صدق مفاجأه حلوه 
نوره : والله اشتقت حق ساره ابي اشوفها
هند : ساره سافرت عشان تفصل فستان في لبنان 
نوره : حسافه كنت ابي اشوفها ..ومتى بترد ؟
هند : يمكن باجر او اللي عقبه 


وبعد ما قعدت شوي نوره وياهم وسولفو راحت نوره عند عمتها ام عبدالله 


*********************
اما ساره فردت من لبنان بعد ما فصلت الفستان وخذت وايد اغراض من هناك .. بس اكيد تاخذ اغراض وهي تتخيل ان اللي تاخذه خالد ودايما تقول في نفسها ( لو انت يا خالد اللي باخده كنت بكون اسعد انسانه في العالم)..
وساره ما تعرف برجوع نوره من السفر 




هالاحداث اللي صارت 
وشو اللي بيصير في الجزء اللي بعده 
وكيف بتكون حياة ساره وفهد وعرسهم ؟؟
ونوره شو اللي ينتظرها ؟
وهل راح تصير مشاكل بين عايلة شيخه ومحمد ؟؟
انتظروني بالجزء اللي بعده 
مع تفاصيل زواج ساره مع فهد اللي الكل ينتظره وكيف بتكون حياتهم 


الجزء 25 




وبعد رجوع ساره من لبنان .. وساره ماتعرف برجوع نوره من السفر ..

في اليوم الثاني : 
نوره على طول راحت بيتكم ساره لانها صدق اشتاقتلها وكانت تبى تسويلها مفاجأه ..
ساره وهي تجهز الاغراض بعدها ولا تسمع حد يدق باب غرفتها فهي فهي قالت اكيد امها لان محد في البيت غيرهم ولا يوم نوره تدخل 
نوره بصوت عالي : مفاااااااااااااااااجأه 
ساره تصد ولا تشوف نوره ( ساره فاتحه عيونها ) وعلى طول فرت البدله اللي كانت في ايدينها وراحت بسرعه حضنت نوره وهي تقول: فديتج نوره اشتقتلج والله اشتقتلج موت 
نوره : والله وانا اكثر ما توقعت اني بشتاقلج لهالدرجه 
ساره تنغمز نوره : علينا علينا 
نوره مستغربه : شو فيج 
ساره : اونج اشتقتيلنا ..ليش انتي فكرتي في حد اصلا ..
نوره تضرب ساره : ساروووه بلا حركات 
ساره : انتي اصلا ما فكرتي في حد كيف تفكرين في حد وفارس احلامج وياج ..
نوره تقعد على الغنفه: لا حبيبتي انا مب من النوع اللي انسى حبايبي
ساره : بنحاول نصدق ...تعالي متى يايه 
نوره : البارحه وسالت عنج قالولي مسافره 
ساره : هي والله رحت لبنان كان في خاطري اروح هناك تعرفين بعد اغرب الاشياء في لبنان 
نوره : زين شو شاريه راويني 
ساره طلعت الاغراض والماركات وكل شي
نوره وهي مندهشه: واااااااااااااو الصراحه ولا احلى الاغراض تخبل ولا ( تاشر على الشنط ) ولا هالشنطه ديور مانزلت عندنا بعدها .
ساره : هي ترى في ديزاينات تنزل في لبنان قبل دول الخليج.
نوره : ذوقج رووعه 
ساره : ما يغلى عليج حبيبتي 
نوره : تسلمين كلج ذوق
نوره فجاه سرحت وفي خاطرها تقول شي
ساره لاحظت ان نوره في خاطرها تقول شي..
ساره : نوره بلاج شو فخاطرج قولي
نوره : لا وووولا ..شي
ساره : عليه قولي تراني فاهمتنج 
نوره : بقولج بس لا تفهميني غلط 
ساره : لا افا عليج قولي 
نوره : ساره انا اللي اعرفه انج ما تحبين فهد ..بس اللي تسوينه يبين انج مستانسه وتحبينه 
ساره ملامحها تغيرت والحزن بدى فملامحها : قصدج لاني روحت لبنان وتشريت من هناك يعني اني مستانسه لعرسي صح 
نوره : لا تضايقين من كلامي انا ..
ساره : اعرف قصدج .. صح اني رحت لبنان عشان اتشرى بس هذا مب يعني اني مستانسه بس والله احاول اسلي عمري بهالاشياء .. بعدين انا احب اتلبس وأتكشخ واهتم في عمري حتى لو انا ما احب هالشخص ..
نوره : يعني بعدج ما تحبين فهد 
ساره : لا طبعا ما احبه ولا بحبه في يوم 
نوره : غريبه ما قدر يغير طبعج حتى في الملجه ..ليش هو مب رومانسي
ساره : بالعكس كلامه وايد حلو وعذب واي وحده بتستانس من هالكلام الا انا لان قلبي لانسان ثاني ..
نوره : الله يهديج يا ساره ويسعدج 


ساره تبى تغير السالفه : ولا تعالي يا الشيطانه شو عن شهر العسل شو استانستي 
نوره ويها احمر : اكيد بستانس لان اللي تمنيته كان ويايه 
ساره : ربي يهنيج 
نوره : وبعرف اخبارج ترى ما بقى على عرسج شي ..ان شاء الله باجر عرسج 
ساره : صدق الايام بسرعه تمر 
ساره : نوره كوني ويايه في عرسي في كل خطوه اوكي 
نوره : من دون ما تقولين .. كيف ما اكون ويا اختي 
ساره : فديتج والله ..

ساره تحاول تسلي عمرها في الاغراض وفي اي شي ..بس هي لين الحينه مب متخيله كيف بتعيش ويا انسان ما تحبه ..

اما خالد فهو متضايق على الاخر لان كل يوم يمر وهو يتخيل ان ساره بتنفصل عن فهد ..بس الايام مرت وفهد بيكون لساره ..
خالد قرر ان يتصل في ساره ويعرف شو السالفه ..
ساره كانت توها راده من الصالون ولا تسمه موباليها يرن 
ساره : الو 
خالد بحزن وشوق : شحالج ساره 
ساره يوم سمعت صوت خالد تضايقت مره ثانيه لانها ما بتكون له : ساره بحزن ورقه: خالد
خالد : هي خالد ليش ما توقعتي اتصالي صح 
ساره : خالد قلت لك لا تتصل ما فيه على المشاكل 
خالد : ما يهمني شي ..بس ابي اعرف ليش ما وفيتي بوعدج 
ساره : والله حاولت بكل الطرق عشان ينفصل عني وجفيت معاه وغيرت اخلاقي وكنت جافه وياه بس ما شي فايده شو اسوي
خالد بعصبيه : والحينه بتكونين وياه ..قولي ( بصريخ ) كيف بعيش بدونج كيف اتخيل انج لانسان ثاني ..كييف كيف 
ساره والدموع بعيونها : خالد كافي لاتعذبني اكثثر والله اني متعذبه اكثر منك بس شو اسوي قولي شو ؟؟
خالد : عند يحل 
ساره : حل مثل شو ؟
خالد بجديه : شو رايج ...( متردد) نشرد 
ساره فتحت عيونها: شوووووووووووووووووووو
خالد : هيه نشرد ونتزوج بدون ما يعرف فهد يعني بس اهلنا وبعدين يوم بيعرف انج متزوجه غيرج بيودرج 
ساره : انت وايد متاثر في الافلام الهنديه 
خالد : ليش منو قال ان وايد من قصص الافلام والمسلسلات منواقعنا بس نحن ولا ندري
ساره : الله يهديك شو نشرد ..ما سوينا شي .. شو نسيت تهديدات فهد ما فيه على المشاكل والصراحه خايفه عليك وعلى امي من فهد
خالد بعصبيه : خلا يولي ..ما اخاف منه اصلا .
ساره : لا تعصب خالد ما بي احس اني السبب في عذابك 
خالد : ساره يعني ما شي فايده ... حتى لو تزوجتيه بعد حاولي تكونين اخس من قبل يعني اقسى عشان يودرج وانا اوعدج اني باخذج 
ساره : يعني اكون مطلقه 
خالد : شو فايده اتكون انسانه متزوجه بس بتعاسه ومع انسان ما تحبينه وبعدين انتي ما بتكونين مطلقه لاني باخذج ..
ساره : وانت ما بتزوج غيري وبتترياني 
خالد : اوعدج اني ما بتزوج حتى لو طول حياتي وبترايج لين ما انتي تقولين انج ماتبيني 
ساره : مستحيل اقول اني ما اباك .مستحيل وبعد حرام انك ما تزوج عشاني ما ارضى عليك 
خالد : افا يا ساره قولي كيف باخذ انسانه وقلبي معاج وقلبي ما ينبض الا باسمج ..
ساره استحت : خالد . 

خالد : ما اقدر يا ساره لازم اعبر عن حبي لج ...سنين وانا اباج وبخاطري اقول وايد اشياء وكنت انتظر عشان نتزوج واقولج اللي قي خاطري.. بس حرمني منج هالنذل 
ساره : خالد خالد الله يخليك بس 
خالد : ساره بتودين موبايلج في السفر 
ساره : ليش 
خالد : بس ابي اعرف 
ساره : هيه بودي موبايلي على الاقل اتسلى 
خالد : لا تنسين انج تقسين عليه عشان يودرج وتكونين لي 
ساره : اوعدك يا خالد ان اغير طبعي واكون قاسيه لاخر حدود بس عشانك يا خالد ..
خالد : اوكي يا ساره وانا بترياج العمر كله 

ساره مستحيل تتقرب من فهد لان خالد دايما يذكرها بالوعد وبالحب اللي كان بينهم ..


*****************

اما في بيتكم شيخه..
ام شيخه راحت عند شيخه وهي متردده تفاتحها بالسالفه 
ام شيخه : شيخه يمه بقولج شي لا تتضايقين 
شيخه حست باالسالفه : خيريمه
ام شيخه : بعدج يا يمه مب مرتاحه لمحمد 
شيخه متضايقه : هيه يمه ما ابيه مابيه خلاص 
ام شيخه : ماعرف كيف افاتح مرت عمج اخاف تزعل 
شيخه : هذا زواج .. والزواج قسمه ونصيب ..ومرت عمري انسانه فاهمه ومستحيل تقطع الصله عشان هالسالفه
ام شيخه : الله يعينا يارب 

************************

وفي المساء ساره وايد تحاتي لان ما بقى شي على عرسها وهي وايد خايفه ..
فهد اتصل في ساره وهو ميت من الوناسه لان واخيرا بيجتمع مع ساره ..
ساره من غير نفس : الو 
فهد : هلا اللي باجر بتكون ويايه طول العمر 
ساره ماردت وهي منقهره 
فهد : تصدقين مااقدر انام من الفرحه 
ساره في خاطرها ( وانا ما اقدر انام من القهر )
فهد : تعرفين سار ه اني حجزت لالمانيا وبلجيكا ترى فرق شويه بينهم يعني بننتقل بين المانيا وبلجيكا بالقطاروفرق بينهم ساعتين 
ساره : اوكي 
فهد : اتصدقين اني اشتقتلج موت من زمان ما شفت ويهج القمر 
ساره : بتشوفني باجر شو ما تقدر تصبر يعني 
فهد : كيف اصبر على الروح اللي سكنت روحي 
ساره من غير نفس : فهد بخليك الحينه ابي انام تعبانه 
فهد : خلاص يا عمري بخليج وترى احلى يوم عمري هو يوم اشوفج 
ساره : يالله مع السلامه 
فهد وهو مستانس : مع السلامه حبيبتي 

فهد ماسك الموبايل وحاطنه عند قلبه والابتسامه بشفاته : فديتج يا ساره والله اني اموت فيج 

اما ساره فالدموع في عيونها لانها ما بتكون لخالد 

وياهاليوم اللي هو احلى يوم عند فهد واخس يوم عند ساره 

ساره من الصبح قايمه وهي تجهز على عرسها 
والريم وهي طايره من الفرح لسعادة اخوها ولان مرت اخوها بتكون اعز رباعتها اللي هي ساره 

ام ساره مستانسه وايد لان بنتها الوحيده بتزوج وهي ما تعرف ان ساره مب مستانسه بهاليوم ..وزعلانه بنفس الوقت لفراقها 

ولا فهد الله على فهد يتريه متى يستوي المساء بس عشان يشوف ساره 

اما الريم فلبست الفستان الفوشي وحاطه ورده بنفس اللون على ينب من شعرها ..وهي ويا العروس ساره ونوره بعد متكشخه مع الفستان الاسود مع التطريز الاحمر وكانت بعد حلوه.. وهم يشوفون ساره لين ما يخلصون شعرها ومتخبلين عليها ومع مكياجها 
الممكيجه اللبنانيه : بعملك شعراتك على شكل رولات وانتي ما بتعرفي حالك عن جد تغيرتي يا ساره 
ساره تبتسم : يالله اتريه اشوف عمري
نوره : هي بدون مكياج حلوه والحينه صدق ماشاء الله تخبلين 
الريم : يا حظ اخويه فيج 


والحينه الساعه 10 ونص وقت العروس عشان تطلع ..وساره مسويه حركه حلوه يايه على عربانه كانها سندريلا مع الحصان صدق على شكل سندريلا وهي داخل العربانه ونوره والريم يمشون مع العربانه والكل مستغرب من الحركه الحلوه .. اما الكوشه فلا احلى على شكل طبيعه وشلالات واصوات العصافير ونزلت ساره من العربانه وكانت احلى من الحلى نفسه .. شعرها صابغتنه بلون العسلي مع الهايلات الشقر ورافعتنه شوي مع رولات نازلين على كتفها والفستان كان بسيط وحلو فستان الابيض وشوي مع التطريز الذهبي كانها اميره.. ومكياجها على درجات البني والذهبي وياي على شكل الاسموك .. وعيونها طبعا طبيعيات عسليات ..وكانت حلوه ومتغيره واااايد وساره وهي تمشي بروحها طبعا مع ابتسامه حلوه مع غمازاتها والكل منبهر بجمالها وكل اللي يشوفها يذكرون الله لانهم يخافون يحسدونها..
ساره بعد ما وصلت للكوشه وباتسامتها الرقيقه قعدت والمغنيه تغني باحدث الاغاني ويايبين رقاصات وسالفه ..

ام ساره وهي تكلم ام خالد والدموع بعيونها : فديتها بنتروح عني 
ام خالد : هاي سنة الحياه .. نربي عيالنا ونتعب عليهم وسبحان الله اي واحد جاهز مجهز وياخدها 
ام ساره : اهم شي يكونون متفاهمين وعلى حب 
ام خالد : الله يهينهم..
ام ساره : امين 


الريم وهي تروح عند ساره عشان تصور وياها ..
الرريم يالسه عندها : ساره تصدقين ان رباعتي متخبلين عليج 
ساره بابتسامه : والله ...
الريم : يقولون شكلها كانها اميره مع الفستان والمكباج 
ساره : يحليلهم والله كلهم نظر 
الريم : وانا عاد مستانسه اوني فخوره 
ساره : ههههههههههههه ..عاد انتي ما صدقتي 
نوره يايه ركض عندهم: سارووه 
ساره : هلا 
نوره شوي شوي ترمس : ساره قريتي على عمرج 
ساره : وايد متفيجه انتي يايه من هناك عشان جذي
نوره : كل ما امر عند طاوله الكل يمدح فيج والله اخاف يضربونج بعين ترى العين لها حق 
ساره : والله نسيت 
نوره : انا بقرى عليج
الريم : هههههههههههههه 
نوره : بلاج 
الريم : اول مره اعرف ان شي وحده تعترف انها بقره 
ساره :ههههههههههههههههه ..ايه لا تضحكوني فضيحه الكل بيشوفنا بيقولون بلاهم هالخبال
نوره : هههههههههه اعترفتي انج من الخبال يعني 
ساره : لازم من عاشر قوم ............ كملوها 

الناس والكل توقعو ان ساره مستانسه بهاليوم لانها خدعت الناس بابتسامتها الرقيقه .. وهم ما يعرفون بلي بداخلها ..

وياوقت دخول فهد ...
وطبعا العروس لازم توقف تتريه المعرس وساره قلبها يدق ومتوتره وايد والحزن مالي قلبها ..
اما فهد متصل في الريم 
فهد : تعالي برع الريم اترياج 
الريم: وانا شو خصني انت ادخل بلاك 
فهد : استحي 
الريم : متفيج والله 
فهد : دخلي ويا ويهج 
الريم : سب بيوم عرسك عفان الله 
فهد : الريم 
الريم : زين يايتنك ..
فهد متوتر واااايد ومستحي لانه داخل على الحريم بس هو متشوق يشوف حبيبة عمره اللي من مده ماشافها وهو ميت يبى يشوفها 
المغنيه : تغطو يا الحريم ترى المعرس ياي 
وفهد ويا بشته يمشي وهو مستحي منزل راسه بس فهد صدق بهاليوم بعد يخبل لانه مستحيل حد يشوفه وما يتخبلون على شكله..( عيونه وساع وشعره سايح واسود وخشمه مثل السيف ولونه حنطاوي يعني لا ابيض ولا اسمر وعليه جسم وطول).. يعني صدق لايقين على بعض..
دخل فهد وساره منزله الطرحه على ويها ومنزله راسها ومتوتره 
فهد راح عند ساره وقف ورفع الطرحه وبابتسامه باس فوق راسها من الوقار ووقف عندها 
والمصوره تصورهم ..
والكل تخبل على فهد وبالذات بالبنات لانه غااااااوي 

الريم وهي ترمس هند : ماشاء الله عليهم اثنينتهم غاوين 
هند : هيه
نوره : صدق ساره قمر و...( استحت ما كملت )
الريم: ادري اخويه بعد غاوي الكل يمدح بجماله 
هند : حتى خالد اخويه حلو وايد الكل يقول انه وسيم 
نوره : هي صح خالد اخويه حلو ماشاء الله عليه بس كلمة الحق تنقال ان فهد اوسم عنه 
هند مستغربه : ايه هذا اخوج 
نوره : زين يعني اخويه لازم اجذب ... انا اقول ان خالد غاوي وايد بس فهد اوسم عنه ..شو يعني 
الريم: انتو ايه شو داشين تنتخبون ملك جمال الكون ولا شو ؟
نوره : اذا عن الانتخاب انا بتنخب ريلي فديته 
الريم : بدت تتغزل فيه الحينه منو بيسكتها 
هند ونوره : هههههههههههههه

فهد بعد ما قعد ويا ساره على الكوشه وهو يهمس لها بابتسامه حلوه 
فهد : ساره مبروك عليج 
ساره بضيق: الله يبارك ....
فهد متخبل على ساره : ساره طالعه اليوم احلى من القمر 
ساره ما تصد حتى صوبه : تسلم

وام ساره حالتها حاله الدموع بعيونها لان وحيدتها بتروح وام خالد اللي هي اختها تواسيها 
ام خالد : بس يا ويخيتي قطعتي قلبي 
ام ساره واالدموع بعيونها : هاي بنتي الوحيده هي اللي منوره البيت كيف بتم بدونها 
ام خالد: بس كم يوم وشهر عسلها مب اكثر عن اسبوعين وان شاء الله باجر بتي قبل ما تروح وبتسلم عليج ..
ام ساره : فديتها بنتي بتروح عني 

ساره وهي تفكر بامها وتشوفها من بعيد وقلبها متقطع عليها ..
وبعد ما الاغلبيه روحو والحينه دور العروسين 
ساره نزلت من عند الكوشه وراحت صوب امها وهي تحضنها وتصيح : امايه فديتج بروح عنج 
ام ساره : لا تصيحين حبيبتي ان شاء الله بشوفج دوم 
ام ساره : ما اقدر بدونج يا امايه 
ام ساره : عيب روحي ويا ريلج الحينه لا تخلينه واقف يالله روحي 
ساره وهي حاضنه امها : لا ما بي اروح ابيج انتي 
ام ساره: بلا فضايح ساره يالله روحي حبيبتي وعسى الله يهنيكم يارب
ساره راحت ويا فهد والدموع بعيونها ..

وبعد ما نوره والريم سلمو على ساره وفهد
ساره ويا فهد راحو الغرفه في الفندق طبعا والمصوره تترياهم عشان تكمل باقي الصور ..
وساره بعد ما مسحت دموعها وشوي عدلت مكياجها ..
المصوره تقول لساره انها تتقرب من فهدشوي عشان التصوير..
ساره بعصبيه : بسنا تصوير من الصبح ونحن نتصور 
المصوره : ايه بس الصور مش طالعه حلوه كتير لانك ما بتتأربي من جوزك كانه غريب ..
ساره : والله انا على راحتي 
المصوره : بس هيك الصور ما بتطلع حلوه كلها عاديه اول مره اشوف عروس ما بتتارب من جوزها هيك الالبوم ما بيطلع حلو يعني بس صور عايلتكن 
فهد حس ان ساره متضايقه : ماعليه خليها هي شوي متضايقه بسنا صور 
المصوره : على راحتكن المهم الف مبروك ان شاء الله تتهنو .
ساره : تسلمين 

وطبعا الحينه محد غير فهد وساره في الغرفه 
ساره واقفه مكانها وهي مستحيه لانها ويافهد بروحهم ..
فهد يكلم ساره وساره منزله راسها : الف مبرك يا ساره 
ساره بحزن : الله يبارك فيك 
فهد : تصدقين يا ساره اني مب مصدق عمري اني وياج واخيرا يهاليوم اللي تكونين زوجتي وملكي 
ساره مب قادره تعلق على شي ..
فهد يرفع راس ساره : وهالجمال كله بيكون لي صدق اليوم متغيره وطالعه مثل الاميرات 
ساره كانت واقفه عشان تتهرب شوي قعدت ..
وفهد راح عندها : ساره ابي اقولج اني اسعد انسان في العالم واوعدج اني راح اسعد ج قد ما اقدر ولو اعطيج روحي ما بترخصلج واتمنى تعطيني فرصه 
ساره ما تقدرت تكلمه ولا تحط عينها بعينه لانها متضايقه وشوي تبى تصيح ..
وفهد شاف ان يايبين العشاء والكيكه على طول ياب صوب ساره 
فهد : تفضلي يا زوجتي 
ساره طبعا ميته يوع بس عشان ماتبى تاكل ويا فهد قالت انها : مب يوعانه 
فهد : افا كيف مب يوعانه وانتي من الصبح مب ماكله شي.. تعالي كلي على الاقل قطعه 
ساره قربت عشان تاكل شوي ..
فهد مسك الشوكه عشان يأكل ساره ..
ساره بجديه مسكت الشوكه ..فهد استغرب : بلاج 
ساره : اعتقد اني اعرف ااكل عمري 
فهد مستغرب : بس حبيبتي انا بخاطري أأكلج 
ساره : بس انا ما ارتاح جذي .. باكل بروحي 
فهد بضيق: على راحتج 
ساره كلت كم لقمه وقفت مكانها 
فهد يشوفها : وين ما كلتي شي
ساره: شبعت 
فهد وقف وياها ...ومسك ايدنها : ساره انا 
ساره بعصبيه ..( هدت ايدينه ) لو سمحت فهد بقولك شي
فهد مستغرب : خير 
ساره: بقولك شي واتمنى انك تفهمني ..انت قايل انك ما تبى تزعلني صح ؟
فهد : اكيد
ساره وهي رافعه حواجبها :اولا انا ما ابيك تلمسني ابدا 
فهد مبطل عيونه مثل البومه : بس انا زوجج ويحق لي 
ساره : انا ما اتكلم عن الحقوق بس انا ما ابيه وتعرف السبب ..
فهد : لا ما اعرف السبب يمكن اعرف ؟
ساره : لاني ماخذتنك عن غصب يعني ما ابيك تلمسني 
فهد ماسك عمره ويحاول ما يقول شي عشان مايزعلها من اول يوم 
ساره بكل ثقه : ويمكن لو سمحت تنام باي مكان يعني مب ( بخجل ) مب عندي 
فهد : ساره كاني غرييب بلاج انا زوجج 
ساره : ادري بس ما ابي انا وياك ..بنام على الغنفه وانت نام على السرير..
فهد والقهر مالي قلبه : وبعد شو اوامرج 
ساره : وهالحال حتى في شهر العسل اباك تاخذ شقه مب فندق عشان كل حد بغرفه عشان محد يعرف وننفضح 
فهد : ساره انتي شو تقولين ما في وحده في العالم جذي تقول حتى الحريم اللي يستحون من رياييلهم ما يقولون هالكلام
ساره بحزن : بس انا وضعي غير( بعصبيه ) ..انا ماخذتنك غصب فهمت فهمت 
فهد يحاول يلبي طلباتها لانه متوقع ان ساره منصدمه لين الحينه ومستحيه ويمكن تغير رايها في السفر : على امرج 
ساره : اتمنى تكون عند كلمتك 
فهد بحزن : اوكي يا ساره اهم شي عندي راحتج 
ساره : والحينه عن اذنك بروح ابدل ..
راحت ساره في الحمام عشان تبدل ..اما فهد فهو منصدم من طلبات ساره .. بس عنده امل ان ساره تتغير في يوم من الايام ..بس اللي مفرح قلبه ان ساره زوجته وبتكون له للابد ودايما بيكحل عيونه بشوفتها لان فهد ميت فيها ..

طلعت ساره من الحمام وهي لابسه بجامه بس قطعتها حلوه وفخمه بس مستووووره ولا كانها عروس وفتحت شعرها السايح بعد ما خوزت المكياج ..

فهد : ساره انتي نامي على السرير وانا بنام على الغنفه 
ساره : ليش عادي بنام انا على الغنفه
فهد : ما ارضاها عليج ..عروس وتنام على الغنفه بس عطيني وساده عشان انام فيها وشي لحافين رفيع وغليظ عطيني الرفيع اوكي ..
ساره عطته اللي يباه ..
راح فهد وجهز الوساده واالحاف على الغنفه 
اما ساره فهي على السرير بس بعد مستحيه لان فهد معاها بنفس الغرفه حتى لو هو بعيد شوي عنها بس بعد مب ماخذه راحتها ..
فهد بكل رقه: تصبحين على خير يا عمري
ساره : وانت من اهله 
ساره مستيحه مغطيه شوي باللحاف على ويها ..
اما فهد فهو يترقب حركات ساره ويبتسم ومستانس مع جفاء ساره لانه بيمسي وبيصبح على ويه ساره وعلى وجودها.. 






.... شو اللي بيصير لساره وفهد ..
وكيف بيقضون شهر عسلهم بسعاده ولا بحزن ونكد وضيق؟
وساره هل بيلين قلبها وبتحب فهد ولا بتم على نفس الموال ؟
ساره وفهد راح يتمون للنهايه ولا بينفصلون ؟؟
وفهد هل بيستحمل على شروط ساره وقسوتها ؟؟
وخالد شو مصيره صدق ما بيتزوج لين ماساره ترجعله؟؟ 


جزء 26
وبعد زواج ساره ..



ساره طبعا نامت على السرير وهي مستحيه اما فهد فنام على الغنفه ..

والصبح : 
فهد قام قبل ساره طبعا من الوناسه ويوم قام شاف ساره نايمه بكل برائه وحلاوه على السرير وفهد ابتسم وراح وقف عند سريرها وهو يتأمل ملامحها ويقول في نفسه : فديتج يا زوجتي والله اني اموت فيج ومب مصدق انج صرتي لي بروحي .. وملامحج ما تبين انج بهالقسوه .. بس اتمنى تتغيرين عليه وتحبيني لو جزء بسيط .
.وراح فهد عشان يطلب الفطور وغير لبسه وكل شي 
ساره قامت وشافت فهد متلبس ومتكشخ وهو قاعد على الطاوله يتريه ساره تقوم عشان يفطر وياها ..
ساره قامت شافت فهد استحت وقامت من مكانها ..
فهد بكل رقه وابتسامه حلوه : صباح الخير يا احلى عروس بالعالم كله 
ساره وهي منزله راسها ومستحيه : صباح النور 
راحت ساره عشان تغسل ويها .
وبعدين وقفت مستحيه 
فهد بابتسامه وهو يأشر على الفطور / تفضلي يا زوجتي الغاليه ..
ساره بجديه وعناد : لا ما ابي 
فهد مستغرب: شو ما تبين الله يهديج تعالي حبيبتي ترى مستحيل افطر بدونج ..
ساره : بس انا ما ابي
فهد : يالله تعالي يبت لج احلىوألذ الانواع .
ساره لانها يوعانه قعدت وفطرت وهي مستحيه ..
اما فهد فميت من الوناسه حس كانه في حلم وهو يشوف ساره كيف تاكل برقه ..
فهد وهو يتامل في ملامح ساره : تصدقين ساره ماشاء الله عليج بدون مكياج وانتي اطيرين العقل ملامحج كلها طفوله وبرائه .
ساره اونها ما سمعت شي .. 
فهد : يالله بعد الاكل بنروح بيت اهلج عشان بعد صلاه العصر تقريبا بنروح المطار ان شاء الله ..
ساره يوم سمعت المطار ما كملت اكلها اتذكرت انها بتكون ويافهد وانها بتودر امها 
فهد شاف ضيج ساره : ساره بلاج ليش تضايقتي 
ساره : ما شي تذكرت امي .
فهد : يالله حبيبتي كلي وان شاء الله الحينه بنروح عندها ونحن ما بتطول في السفر وايد ..
ساره قامت من مكانها عشان تتلبس وتتكشخ ..
ولبست في يوم صباحيتها لبس مغربي روعه عل شكل بنطلون مطرز بلون الفضي والقميس ياي طويل لين ركبتها تقريبا ومفتوح ومطرز بلون الوردي والفضي وفلت شعرها العسلي السايح واتمكيجت مكياج خفيف علىوردي وفضي وكانت حلوه وعيونها طبعا روحها عسليات وكانت صدق حلوه ..

فهد كان برع ويوم دخل شاف ساره بكامل زينتها وقف مكانه مب مصدق ان ساره بهالجمال ..
ساره وهي تتكشخ شافت من المنظره فهد مبطل عيونه واقف مكانه صدت تشوفه : بلاك 
فهد راح عندها : ماشاء الله عليج يا ساره مع ان مكياج البيت ..بس الصراحه حرام كلمت قمر عليج .. صدق اني محظوظ .. 
ساره في قلبها مستانسه من مدح فهد بس هي مبيه العكس ولا علقت على شي وكملت زينتها ..
فهد : يالله يا بعد عمري نروح 
ساره :اوكي يالله 

وفهد طبعا وهو كاشخ لابس اللبس الاماراتي كندوره بلون الابيض والغتره حمراء وكان صدق غاوي .. 


وظهر ويا ساره ووصلو بيتكم ساره 
وطبعا بيت ساره الكل كان ينتظرهم نوره وهند وامهم وحتى الريم واكيد اول وحده هي ام ساره اللي مانامت البارحه عدل من كثر صياحها على بعد وغياب ساره ..

ساره بعد مادخلت بيتهم شافت الكل ينتظرها وعلى طول حضنت امها والدموع في عيونها
ام ساره وهي تحضن بنتها وتمسح على شعرها : فديتج بنتي مشتاقتلج وايد 
ساره : والله انا اللي مشتاقتلج اكثر يا امايه 
نوره : بلا مناحه الله يخليكم 
ساره ابتسمت وراحت عند خالتها اول شي وسلمت عليها .. وسلمت على كل حد 
ام ساره : وين ريلج ياساره 
ساره : راح يقول عنده شغل عشان السفر واستحى يدخل قال اكيد كل اهلي موجودين 
نوره : ومتى ان شاء الله بتسافرون 
ساره : بعد صلاة العصر تقريبا بنروح المطار 
ام ساره : انا بيي وياكم
ساره : لا يا امايه لا تعبين عمرج خليج 
نوره : ونحن بعد 
ساره : ليش والله ماله داعي كافي تواجدكم هني 
ام نوره : لا يا بنتي لازم نودعج تراج غاليه على الكل 
ساره باتسامه : تسلمين خالو 
نوره : ماشاء الله عليج يا اساره كنتي البارحه احلى من الحلى نفسه صدق اطيرين العقل 
ساره مستحيه: لا عاد من لهالدرجه 
هند منقهره لانها من الصغر تغار من جمال ساره : بس ما تغيرتي وايد 
نوره تصد لهند : حرام عليج اذا ساره ما تغيرت عيل منو تغير
وبعد السواف رن موبايل ساره وشافت الرقم فتحت عيونها وراحت شوي مكان بعد عن اهلها : عن اذنكم 

ساره مستغربه من اتصال ..........خالد
ساره : الو
خالد الحزن بنبرات صوته والدموع بعيونه : ساره 
ساره متوتره : خالد 
خالد : هيه خالد .. خالد اللي متعذب الف مره عشانج ..خالد اللي ما يقدر يمحيج من باله ولو لحظه ..خالد اللي محترق لانج ويا انسان ثاني مب وياه 
ساره ادمعت : خالد الله يخليك كافي عشان الحب اللي بينا 
خالد : اسمحيلي يا ساره والله غصبن عني يوم اتخيل ان احلامنا تبخرت انقهر ..انا اللي كنت اتخيل انج بتكونين شريكة حياتي اترييتج متى تتخريجين عشان اخطبج ويوم خطبتج حسيت اني مالك الدنيا لانج حلم طفولتي واختياري الوحيد وبعد هذا كل شي يختفي.. ليش ليش قولي شو ذنبي انا قولي كيف اقدر استحمل قولي كيف ؟
ساره : وانا بعد شو ذنبي ..وانا عيل شو اقول وانا متزوجه بانسان هو السبب بتدمير حياتي .
خالد : ساره بطلب منج طلب واتمنى ما ترديني 
ساره : اطلب يا خالد باللي تباه اهم شي ما اشوفك متعذب 
خالد : سمعي انا بيي بيتكم بعد دقايق بعطيج شي وبروح
ساره مستغربه : شو ؟ لا مستحيل كيف اطلع برع صعبه وايد 
خالد : ساره انا ما اقدر ادخل وتعرفين السبب وبعدين ابي اعطيج شي تذكار الله يخليج لا تضايقيني اكثر بس بعطيج وبروح 
ساره : بس اذا حد شافنا
خالد : دقايق والله ساره اذا صدق تحبيني وافقي
ساره طبعا من زود حبها لخالد " اوكي يا خالد انته طرشلي مسج اذا وصلت وانا بطلع بس دقايق اوكي 
خالد :حتى لو ثواني الاهم اني اشوفج واعطيج التذكار 

بعد ما صكت ساره من خالد وقلبها تقطع اكثر بسماع صوت خالد وهو متعذب ويعاني واكيد الكراهيه لفهد زادت لانه هو سبب كل عذابهم 

وبعد دقايق مثل ماقال خالد واقف عند باب بيتكم ساره وطرشلها مسج 

ساره يالسه ويا اهلها سمعت صوت المسج وقفت 
نوره : على وين ؟
ساره بتوتر : ها ممم راجعه بروح المطبخ وبيي
ام ساره : ليش يا بنتي شو اللي تبينه قولي للخدامه بتيبه بدقايق
ساره : لا عادي ثواني وراده لكم 
ساره ما قدرت تطلع من باب الصاله لانهم بيشكون ليش طالعه عشان جذي طلعت من باب الخارجي اونها رايحه المطبخ 

ساره بعد ما لبست الشيله وتغطت طلعت 
خالد نزل الجامه من سيارته وشاف ساره وكان يشوفها وهو مستانس لانه واخيرا شافها لانه صدق كان مشتاقلها.. 
ساره وقفت عند سيارته ويوم خالد نزل الجامه شافته وتذكرت ايامهم واحلامها وقلبها تقطع ..
خالد بكل حب وشوق: شحالج يا اغلى ناسي
ساره منزله راسها : تمام ..خالد الله يخليك بسرعه اخاف حد يشوفني 
خالد : ان شاء الله ( خذ من سيارته علبه صغيره ) تفضلي 
ساره : شو هذا 
خالد : هاي تذكار مني لج اتمنى دوم تحتفظين فيه عشان ما تنسيني وبالذات وانتي مسافره 
ساره : بس ما اقدر 
خالد: ساره الله يخليج اقبلي مني هالهديه البسيطه عشان احس انج تذكريني 
ساره : ليش اللي يحب بسرعه ينسى 
خالد : اخاف هالوغد ينسيج وعودنا 
ساره : مستحيل هالشي يصير والله اني اقسى عليه قد ما اقدر 
خالد: واتمنى الله يجمعنا يا ساره 
ساره : اوكي خالد مشكور والحينه عن اذنك ما فيه اتاخر 
خالد : بحفظ الله يا ساره 
ساره روحت ..
خالد : ساره 
ساره صدت :نعم 
خالد بكل حزن: لا تنسين حبنا ولا تنسين وعدنا بانج تكونين قاسيه وانا بترياج العمر كله 
ساره بابتسامة حزن : اكيد وانا بكون عند وعدي 


بعد مادخلت ساره راحت من الباب الخلفي وراحت غرفتها وفتحت الهديه ولا تشوف سلسله فيها قلب من جدام فيه حرفها ومن وراء القلب فيه حرف خالد ومنقش عليه من الجوانب بالماس .. وبطاقه من خالد كاتب عليه : 
مستحيل احب غيرج .. لان قلبي مايقدر يحب غيرج ..
واخر شي كتب : اتمنى تلبسين هالقلاده دايما..
وساره ادمعت يوم شافت القلاده .. وتاكدت ان خالد يحبها ومستحيل يتخلى عنها ..

ساره نزلت والحزن بملامحها ..
نوره : وين كنتي ساروونه وايد تاخرتي 
ساره سرحانه 
ام ساره : ساره بلاج ؟
ساره : ها ووو ولا شي 
نوره : اقول وين كنتي 
ساره : رحت المطبخ وبعدين رحت اممممممممممممممم غرفتي شوي 
نوره : يالله ما بقى شي على سفرتكم ان شاء الله جهزتي اغراضج 
ساره : هي من زمان ..
الريم : فديته اخويه متى بيي ابي اشوفه البارحه صحت لين ما قلت بس والله البيت بدونه ظلمه .تصد لساره ).متى بيي فهد
ساره بعصبيه : وانا شو دراني عن اخوج 
هند : ليش مب ريلج 
ساره : هيه ريلي بس عاد مب لازم اعرف كل شي عنه 
الكل سكت وما علق على شي..
وبعد دقايق اتصل فهد
ساره من غير نفس : الو 
فهد : هلا بحياتي 
ساره : خير
فهد : اقول ساره جهزي اغراضج حبيبتي لانا الحينه بنروح ( اتضايقت ساره وايد ) .. اوكي وانا بسلم على امج برع عشان حريم داخل 
ساره : اوكي 
ساره وقفت : امايه خلا البشاكير يشلون الشنط ويودونه برع لانه الحينه بنروح المطار ..
ام ساره زعلانه : والله الحينه 
ساره : هيه والله للاسف 
الريم : الله يعني اخويه فديته الحينه بيي واخيرا بشوفه 
ساره تصد لامها : امايه يمكن اطلب منج طلب
ام ساره : فديتج بنتي طلبي اللي تبيه 
ساره : تسلمين ..اقول رقدي بيت خالتي لين ما اايي 
ام ساره : لا ليش
ساره : حرام بتمين بروحج 
ام نوره ( اخت ام ساره ) هيه والله انا من متى اقولها بس ما تسمع كلامي
ام ساره :/ يعني ياساره انتي بتمين بيت ريلج ان شاء الله للابد تبيني انام بيت خالتج للابد
ساره : على الاقل فترة سفري.. وبعدين عادي لان ان شاء الله مرتين في الاسبوع بنام عندج 
ام ساره مستانسه : والله صدق ..كلمتي ريلج 
ساره : مب لازم وبعدين اذا هو ما يبى ينام كيفه انا بنام كل اربعاء وخميس 
ساره : زين الحمدلله 
ساره : زين امايه عشان خاطري ترى محد في البيت غيرج وغيرالبشاكير 
ام ساره: خلاص عشانج يا ساره عشان ماتحاتيني هناك ..عيل بروح البس عباتي عشان اروح وياج المطار 
ام نوره : وانا بتصل في بو خالد عشان ياخذنا 

والكل تجهز عشان يروحون المطار وساره على طول لبست القلاده مثل ما طلب منها خالد ..
وساره راحت بدلت ولبست بنطلون واسع وقميص طويل لين الركب بس فيه مديل حلو وغريب وقصات ولونه احمر ولبست شيلتها وعباتها ومسحت المكياج وبس خلت جلوس ( لمعه) وكحل ..

وفهد ياي واقف برع لانه استحى يدخل وسلم على ام ساره اما الريم فنقزت على اخوها 
الريم : فديتك اخويه ..والله اشتقتلك موت 
فهد : والله انا بعد وكنت احاتيج البارحه 
الريم ترمس فهد صوت واطي : ما اعتقد كنت تحاتيني لانك اصلا ما قدرت تفكر بحد لان حلم حياتك وياك... عليه يا الجذاب ..
فهد يضحك : حسبي الله على بليسج يا ريمان ما تيوزين ..معلي يوم بتزوجين بلعوزج 
الريم استحت ..
فهد : اقول الريم 
الريم : خير يا اخويه 
فهد : سمعي انا اتصلت في عمي وقلت له عشان ترقدين بيتهم لين مارد من السفر 
الريم : شوووووووووووووو ما ابي اصلا انا ما اشوفهم الا في المناسبات وهو ما يتذكر حتى ان عنده بنات اخو 
فهد : الريم تعرفين انه مب منه من زوجته وبعدين ما اقدر اخليج بروحج ما يستوي 
الريم : ويايه البشكاره 
فهد : ما يستوي بعد لازم اتمين ويا حد من الرياييل .. وبعدين هناك محد غريب ترى بنات عمج معرسات ومافي غير عمج ومرت عمج 
الريم : ما ابي
فهد بجديه : ريم بلا دلع يالله ترى عمي بيمر بعد ساعتين تقريبا 
الريم : يعني بروح بوظبي
فهد : هيه يالله عشاني 
الريم: كل شي عشانك يهون يا اخويه 

والكل راح المطار وقاعدين يتريون الطياره
وحان وقت السفر 
ساره بضيج : اويه دورنا 
نوره تضحك : والله كانج بامتحان اخر السنه 
ساره : نوروه لا تضحكين عليه ..احر ماعندي ابرد ما عندج 
فهد بعد ما خلص تجهيزات السفر : يالله ساره مشينا 
الكل وقف يسلم على ساره
نوره تقرص ساره : بنشوف الحلوه كيف بتتغير 
ساره : نوروه يوزي 
نوره : تذكرين يوم لعوزتيني يوم تزوجت 
ساره تضحك
وام ساره والدموع بعيونها : ساره فديتج والله كيف بقدر ايلس بدونج 
ساره دموعها اربع اربع : امي لا تعورين قلبي انا اللي كيف بتم هناك بدونج ..اقول ما يستوي اتين ويانا 
نوره : ههههههههههههههههههههه الحمد لله والشكر امي انتي بشهر عسل شو نسيتي ولا تناسيتي 
ساره : اي شهر عسل الله يخليج 
ام ساره : يالله روحي ترى ريلج يترياج 
فهد : شربي شي على الاقل 
ساره : فهد الله يخليك خلني على راحتي يوم ابى بزقرها زين 
فهد يعرف ان ساره متضايجه بس هو يحاول يونسها ويغير مزاجها قد مايقدر..
فهد ساكت ولا يقول شي
ساره تذكرت شي: هيه صح اقول فهد سويت مثل ما قلت لك 
فهد : شو 
ساره : ان بناخذ شقه فيها غرفتين مب فندق
فهد : ما حصلت شقه بدايه قلت يوم واحد بناخذ فندق وبعدين بدور 
ساره بعصبيه : بس انا قلت لك ما ابي
فهد : ادري ادري فاهم شو بتقولين بس ما قدرت بالذات في بلجيكا اكثر شي عندهم فنادق ..بس يوم واحد لاتحاتين وانا بنام على الغنفه زين 
ساره ما قالت شي سكتت وهي منقهره ..
ساره حطت راسها ونامت شوي لانها تعبانه ..اما فهد فهو حاط راسه بس مب نايم ..
ولا فجاه |................الطياره اهتزت لانها مرت بمطبات هوايئه وصدق الكل قام من الزياغ وساره خافت ولا لا اراديا ايد ساره لامست ايد فهد 
فهد صد فجاه واستغرب من سلوك ساره : بلاج 
ساره حست ان ايدها تلامس ايد فهد ويها احمر مثل الطماط واستحت : ها ولا شي بس كنت نايمه وحسيت كانه الطياره اهتزت 
فهد يبتسم : لا عادي حبيبتي اكيد الطياره مرت بمطبات ..غريبه خفتي مع انج وايد تسافرين 
ساره مستحيه : ادري بس هالمره كنت نايمه عشان جذي.. يعني نقزت 
فهد : لو ادري ان اهتزاز الطياره بيخليج تلمسين ايديني كنت من زمان دعين ربي ان الطياره كل دقيقه تمر بمطبات 
ساره نزلت راسها واستحت وماقالت شي ..روحها استغربت كيف لمست ايد فهد ..
اما فهد فحس بشعور غريب وكان مستانس .. يحليله فهد ما ينلام .. 



كيف بيكون شهر عسلهم ؟؟
شو اتلاحداث اللي بتصير؟؟
احداث كثيره تنتظركم عن نوره وعبد الله وهند وسالم ومحمد والريم وشيخه واحداث الاهم ساره وفهد وخالد.. 


وفهد وساره في الطياره ساره ما قدرت تنام بعد الاهتزاز خافت انها تلامس فهد بالغلط .. اما فهد فمستانس واااايد لانه بيتم بروحه ويا حبيبة العمر .. وعنده امل بسيط ان ساره تحبه مع ان هالشي صعب لان ساره وايد صعبه .

ساره تصد لفهد : فهد 
فهد يصد لساره : هلا عمري
ساره : متى بنوصل والله تعبت 
فهد : والله ما باجي شي لان من الامارات لبلجيكا تقريبا 6 ساعات ونص يعني جريب ان شاء الله ..
ساره : اف الله يعين 

بعد نزول الطياره لمطار بلجيكا 
فهد يصد لساره : ساره حبيبتي وصلنا 
ساره سرحانه وهي بضيق : واخيرا صدق تعبت 
فهد ماسك الشنط وساره قامت وهي تعبانه لانها مانامت من الصبح 

بعد نزولهم للمطار وانتهائهم من اجراءات الوصول .. 
ركبو فهد وساره تاكسي عشان يوصلون لاحدث وافخم فنادق بلجيكا 
وكان عندهم هناك الساعه 9 مساء 
ساره قاعده في السياره تتامل بمناطق بلجيكا 
فهد يشوف ساره ويبتسم: شو رايج في بلجيكا 
ساره من غير نفس : ليش انا نزلت ولا تميت هناك 
فهد : لا قصدي بمناظرها 
ساره : مبين عليها حلوه وايد 
فهد : طبعا بالذات لانا نحن في منطقة بروكسل ..وهالمنطقه وايد حلوه .
ساره : ليش انت رايح بلجيكا قبل 
فهد : الصراحه لا ..بس ربعي رايحين وهم اللي مدحولي 

بعد وصول فهد وساره للفندق فهد كان متفق ويا اصحاب الفندق ان يسوي لساره مفاجاه داخل الغرفه 
فهد فتح باب الغرفه : تفضلي يا احلى عروس
ساره دخلت ولا شافت غرفه وسيعه واثاث راقي وفراش السرير مغطاي بالورود الطبيعيه الحمراء وشي بالطاوله كيكه حمراء مكتوب عليها I love you وشموع حمر وباقه ورد كبيره ..ساره تفاجات لان صدق كل شي حلو وراقي 
فهد بابتسامه : ها شو رايج بالمفاجاه ..عشان جذي انا كنت ابى فندق في هاليوم ..تراني مرتب كل شي 
وفهد عشان يكمل المفاجاه طلع قلاده مطرزه كلها بالالماس على شكل فراشه ووسط الفراشه حرف ساره .. وكانت حلوه واحلى من قلادة خالد ..
فهد : افتحي الهديه 
ساره : فتحت الهديه ولا تشوف القلاده وصدق تخبلت عليها ..
فهد : ان شاء الله تعيبج ..يالله يمكن تخليني البسج 
ساره تذكرت انها لابسه قلادة خالد ...ومسكت قلاده خالد ..
فهد : بلاج
ساره : ما اقدر البسها الحينه لاني لابسه قلاده ثانيه 
فهد : عادي حبيبتي لبسي قلادتي وبعدين لاحقه على هالقلاده 
ساره بعصبيه : لا مستحيل 
فهد عاقد حواجبه : ليش شو سالفة هالقلاده يعني 
ساره توترت خافت انها تنكشف : ها لا بس هاي هدية اممممممم نوره وانا وعدتها اني ما اعق هالقلاده لمده على الاقل 
فهد : زين لبسي قلادتي على الاقل جامليني 
ساره غيرت مكانها وبعصبيه : اوووووووووه قلت لك ما ابي غصب .. يوم ثاني بلبسها ..خلاص لا تنكد عليه من اول يوم بعدين ابي انام يمكن 
فهد منقهر واااااااااايد ومنزل راسه وما علق : كيفج ..بس كلي قبل ما تنامين تراني مجهز لج الذ الماكولات 
ساره : ما اشتهي انت بروحك كل 
فهد عصب: ساره 
ساره تصد : خير تبى تقول شي 
فهد ماسك اعصابه وهو منقهر من سلوك ساره : ساره حبيبتي كلي حرام عليج انا مجهز كل شي عشانج زين على الاقل الكيكه 
ساره تفكر : خلاص اوكي بس قطعه 
فهد بابتسامه : اوكي حياتي على راحتج يالله تعالي 
قعدت ساره مع فهد ..فهد قطع الكيكه وخذ الشوكه عشان يأكل ساره 
ساره مسكت ايد فهد : فهد بروحي باكل 
فهد وهو ماسك الشوكه : حرام عليج ساره في خاطري تاكلين من ايديه ..ذيج المره ما كليتي هالمره عاد لا تزعليني 
ساره : بس انا ما ابيه خلاص ترى ما باكل 
فهد زعلان : خلاص اوكي .. اهم شي تاكلين شي 
ساره كلت كم قطعه 
اما فهد فهو منقهر من اول يوم بجفاء ساره ..


********************************
وفي بيتكم ام خالد الكل قاعد في الصاله مع ام ساره طبعا 
ام خالد : بلاج يا ويخيتي كله زعلانه 
ام ساره : افكر في ساره ماعرف وصلو ولا لاء
نوره : اكيد بتتصل يوم بتوصل
هند باستهزاء : هه يمكن تنسى لانها في شهر العسل شو نسيتو .. هي ويا الغاوي فهد وين تذكر حد ..
خالد شاف هند كانه يبى يبلعها وبصريخ : هند يمكن تسكتين 
هند خافت : وي باسم الله اناشو قلت 
خالد: ما قلتي شي ..بس سكتي ترى اللي فيه مكفيني 
هند فهمت قصد خالد
خالد منقهر وايد هو يحاول يبين انه مستانس وناسي ساره بس كل ما يتذكر ان ساره وفهد بروحهم ينقهر واايد وقلبه يتقطع اكثر.
ام خالد : يالله يا ام ساره خلا نروح انام 
ام ساره : لا لا ما بنام لين ما اطمن على ساره ..اول مره تسافر بدوني 
ام خالد : لا تخافين هي ويا ريلها يعني بامان ان شا ء الله 
ام ساره : عسى الله يسعدهم
خالد ماقدر يستحمل اكثر حس بالغيره والضيج قام من مكانه 
نوره : خالد وين بتروح 
خالد بقهر : بروح انام تصبحون على خير 
نوره عرفت بقهر اخوها 
نوره قامت من مكانها : يالله امي بروح الحينه وايد تاخرت .
ام خالد : ليش عبد الله ريلج ياي 
نوره : هي هو برع الحينه 
هند : نشوفج بعد مب تقاطعينا 
نوره : ان شاء الله 


اما في بلجيكا 
ساره بعد ما كلت وطلعت اغراضها 
فجاه تذكرت شي
ساره : فهد 
فهد : نعم يا عمري
ساره : ابي اتصل في امي قبل ما انام الساعه كم عندهم في الامارات 
فهد يشوف ساعته : اممم اذا نحن عندنا 9 ونص يعني عندهم 1 ونص 
ساره : يعني راقدين 
فهد : انتي اتصلي وشوفي 
ساره :اوكي 
ساره تتصل في امها ..وطبعا امها مستحيل تنام لانها تفكر بساره وتحاتيها 

ام ساره حاطه موبايلها عندها ويوم شافت رقم الخارج استانست .
.ام ساره بفرح : الو 
ساره : اماااااااااااااايه
ام ساره والدموع سبقت كلامها : فديتج بنتي شحالج
ساره والدموع بعيونها : بخير انتي شحالج امي اشتقتلج 
ام ساره : وانا اكثر والله كانج شهر هناك مب اقل من يوم 
ساره : صدقتي والله 
ام ساره : شو وصلتو بالسلامه 
ساره : هي نحن الحينه في الفندق قلت بتصل قبل ما انام 
ام ساره : زين طمنتي قلبي 
ساره : زين امايه بطمن عليج كل يوم وديري بالج على نفسج 
ام ساره : وانتي بعد يالله يابنتي بحفظ الله 
ساره بعد ما صكت من امها كانت تتدمع 
فهد راح عندها : بلاج يا عمري ليش كل هالدموع 
ساره : كنت ابي ارمسها اكثر
فهد : زين ليش ما رمستيها 
ساره : ما اقدر اذا طولت وياها بصيح جدامها وانا ما ابيها تحس اني اصيح عشان ما تزعل وتحاتيني 
فهد قعد عندها : ما عليه حبيبتي ان شاء الله عن جريب بتكونين وياها يالله ما ابي اشوف هالدموع عورتي قلبي .
ساره قامت من مكانها عشان تغسل ويها وتغير لبسها 

ساره راحت تلبس بجامه بس بجامه هالمره احلى بواااايد صح انها بجامه بس حلوه كلها مطرزه باللون الاحمر على شكل بسيط بس رووعه وهي شارتنها من لبنان وطبعا كالعاده مستووووووووره ..
بعد ماساره لبست.... فهد كان يرتب الغنفه عشان ينام ..
ساره مستحيه وااااااايد ..
فهد يوم شاف ساره صد صوبها وشافها بجمالها الطبيعي وفاتحه شعرها السايح
ساره استحت من نظرات فهد على طول راحت صوب سريرها اونها تبى تنام 
فهد وهو مبتسم : تصدقين ساره انج قمر ..وكل يوم تزيدين من الحلاه يا حظي فيج صدق 
ساره ويها احمر ماقالت شي
فهد شوي راح صوبها ..ساره خافت ..
فهد : ساره 
ساره زايغه: ها ..شووو شش شو تبى 
فهد : ملامحج ما تبين انج بهالجفاء والقساوه ..انا اعرف ان ملامحج مثل قلبج مافيه غيرالرقه والبراءه بس انتي تصنعين هالشي وانا متاكد من احساسي ..
ساره توترت لان فهد كشفها : فهد ابي انام يمكن ؟
فهد بكل رقه لحظه شوي ..راح فهد خذ ورده حمراء من الباقه اللي يايبنه ..
فهد ماسك الورده الحمراء وبكل رقه وابتسامه : ابي امسيج بهالورده 
ساره مستغربه من تصرفات فهد .. ساره بعد ماخذت الورده : مشكور
ساره بعد ماحطت راسها بالوساده مستغربه من فهد لانه وايد رومانسي ورقيق وياها مع قسوتها وجفائها ..
ساره بخاطرها : والله يا فهد طلعت صعب وايد..كيف بخليك تكرهني وتتخلى عني وانت بهالرومانسيه والحب 
اما فهد فهو مستانس بهاليوم وهو حاط راسه على الغنفه طبعا اوامر ساره ..


اما خالد فغصبن عنه الدموع بملامحه الحزينه وهو يضرب الوساده ويقول: كله منك يا فهد خربت حلمي اني اكون ويا الحلم اللي حلمته .. والله لا اخليك تندم يا فهد ..اااااااااااااااااااااه يا ساره حبج كبير بقلبي صعب انساج صعب حتى لو انتي لشخص ثاني 
خالد كل ما يتذكر ان ساره خلاص صارت ملك انسان ثاني يتعذب اكثر وغصبن عنه يذرف الدموع ..


وفي الصباح في بلجيــــــــــــــــكا 
قامت ساره قبل فهد هالمره ويوم قامت شافت فهد نايم بضيج وريوله برع الغنفه لان الغنفه صغيره وهو طويل فضحكت عليه ..
ساره راحت تغسل ويها ومره وحده تغير لبسها ولبست قميص وتنوره لين الركب بس مع بنطلون وسيع يعني صدق كانت على الموضه بلون التركوازي وحطت مكياج بسيط وكانت تسحي شعرها السايح العسلي وهي ناسيه عمرها تتحرى عمرها في غرفتها وقاعده تلحن وهي تسحي شعرها 
قام فهد على لحن ساره وصوتها العذب ويوم قام شاف ساره وهي تسحي شعرها الحلو وهي واقفه جدام المنظره 
فهد ووصوته فيها غلاظه شوي لانه توه قايم : الله على هالصباح زوجه كالملاك وصوت حلو 
ساره صدت واستحت نست عمرها ..
فهد : صباح الخير يا احلى وارق واعذب زوجه في العالم 
ساره بخجل : صباح النور 
فهد : شو هالكشخه كلها يا سلام عليج صدق انيقه 
ساره :شو اسوي مليت قلت خلا اتلبس
فهد : وليش ما وعيتيني 
ساره : بس جذي
فهد : خلاص انا بروح اتلبس بعد عشان نطلع البوفيه تحت اوكي حياتي 
ساره طبعا هي ما تتكشخ عشان فهد ..بس هي حتى لو متضايجه تحب تتكشخ وتلبس احلى ما عندها عشان تسلي عمرها 
فهد الخطير بعد راح لبس البنطلون البيج والقميس المخطط بلون العنابي والبيج وحاط النظاره الشمسيه فوق شعره بدلع يعني وتسبح بالعطر .. وكان صدق وسيم 

فهد : ها شو رايج في ريلج الوسيم 
ساره : عادي 

فهد بغرور الحينه هذا اللي طلع منج ... تعرفين اني غاوي ومتاكد من هالشي بعد 
ساره تشوفه من فوق لتحت : مغرور
فهديضحك : طالع عليج 
ساره تبى تغير السالفه : زين يالله نروح 
فهد يأشر بصبعه : بتروحين جذي
ساره ليش مغطيه شعري وبعدين لبسي محتشم التنوره طويله لين الركب والبنطلون واسع 
فهد : بس انا اغار جذي
ساره بكل غرور مشت وطنشته وقالت : مشكلتك 


راح فهد ويا ساره وكل واحد اكشخ واحلى من الثاني تحت البوفيه عشان يفطرون ..
فهد اختار مكان وطبعا يتاكد ان الطاوله ما شي زحمه وماشي بالذات مواطنين لانه يغار على ساره وايد 
ساره خذت الصحن وهي تختار فهد واقف وراها ..
ساره خذت فطاير وعصير 
ساره : فهد انا بروح خلصت 
فهد : بس ما خذتي شي
ساره : لابس وايد خذيت 
فهد : الحينه هذا وايد
ساره : المهم انا بقعد مكاني زين 
فهد : خلاص انا بيي بعد 
ساره تشوف صحن فهد : بس انت ما خذت شي
فهد : لا لا بس ما ابي
فهد ما يحب يودر ساره ولو دقايق 
فهد وساره قاعدين وساره تفطر وملامحها لين الحينه فيها الحزن 
فهد يوعان لان البارحه ما كل غير الكيك ..
فهد : تصدقين اكلهم حلو 
ساره تشرب العصيروماعلقت على شي
فهد : ما قلتي وين بخاطرج تروحين اليوم 
ساره : ما يهمني كيفك 
فهد : ممممممممم اول شي بنتمشى صوب بمنطقتنا ونشوف الاماكن والطبيعه ونتسوق بعد لاني اعرف ان الحريم يموتون على السوق
ساره : عاد مب كلهم ..انا عادي عندي ..بس ابي اروح عشان اشتري حق اهلي 
فهد : زين يالله عيل حبيبتي كلي عشان نروح 

في بيت عبد الله 
عبدالله قام من الصبح وطبعا يوم الاجازه ..اما نوره فنايمه 
عبدالله : نورووووه يالله قومي عاد بسج نوم 
نوره تشوف الساعه : تو الناس 
عبدالله : افا تخلين ريلج يقوم وانتي نايمه 
نوره : والله البارحه ما نمت 
عبدالله : ليش تفكرين فيه يعني 
نوره : وايد متفيجه 
عبدالله فتح عيونه : افا والله هذا ونحن مب مكملين شهر على زواجنا وجذي عيل بعد سنه شو 
نوره تضحك : لا حبيبي والله اسولف اصلا انت كل دقيقه بقلبي
عبد الله شاق حلجه : الله على هالصباح جذي الكلام مب مساع ..
عبد الله : لا صدق تفكرين في منو 
نوره : الصراحه افكر باخويه خالد ..كاسر خاطري
عبدالله : هيه صدق يحليله ..صدق اللي يحب بصدق صعب ينسى نوره بدلع : يعني اذا ما خذتني بتكون مثل خالد 
عبدالله : اكيد لانج دخلتي خاطري من اول نظره وحبيتج الحينه اكثر لان الحب اييه بعد الزواج ويكون اكثر
نوره : هي والله 
عبدالله : شو تبينا نفطر في غرفتنا ولا تحت 
نوره : لا حرام بنفطر ويا امك اللي هيه عمتي الحبيبه 
عبدالله : فديتج والله تفكرين في امي 
نوره : طبعا لو لا الله ثم امك جان ما شفتك ولا عرفتك
عبدالله : قولي امين 
نوره : امين 
عبدالله : عساني ما انحرم منج 
نوره بكل رقه : ولا منك 
نوره وعبدالله حبهم كل مره يزيد اكثر واكثر وام عبدالله واخته يحبون نوره وااايد لانه نوره صدق تنحب ..


( بلجيـــــــــــــكا )

اما فهد وساره بعد ما فطرو طلعو يتمشون صوب المطاعم والمحلات الصغيره ..
فهد : الله شوفي الجو شو حلاته 
ساره تتامل في المناظر
فهد : ها شو رايج في المناطق 
ساره : حلوه 
فهد ياشر على عربانة الشوكولاته: ساره حبيبتي تبين كاكاو ترى بلجيكا مشهوره بالكاكاو
ساره : حشى تونا فاطرين 
فهد : احس إنا وايد مشينا يبالنا كاكاو 
ساره : كيفك اذا تبى كل ..
فهد : لا يفوتج ترى كاكاوهم لذيذ
ساره : الحينه إلايسمعك يقول انك مجرب
فهد:هههههههههههههههههه
راح فهد ويا ساره ياخذون الكاكاو ..على اشكال غريبه وحلوه 
فهد شاف كرسي بخشب : واخيرا شفت كرسي تعبت بيلس..بتيلسين يا عمري
ساره : لا ما ابي انت ايلس 
فهد مالاحظ ان مكتوب بلوحه ان الكرسي مكسورنصه ويحليله اول ما يلس ولا ( تطاح طاح تتطاح طططاح تطاح ) يطيح صدق طاح من الخاطر ايده بصوب وريوله صوب ثاني والخشب على ريوله والناس ميتين من الضحك ..
ساره ما قدرت تيود عمرها شكل فهد صدق يضحك ماتت من الضحك ..
فهد يتويع ومستحي : اخ تعالي ساعديني بدل هالضحك 
ساره ميوده بطنها من الضحك وعيونها تدمع :والله شكلك يضحك لا وبعد يقولي يلسي الحمدلله ما سمعت كلامك 
فهد يبى يقوم ما يقدر : اخ زين بعدين ضحكي هاتي ايدينج ساعدي ريلج ابي اقوم 
ساره بدلع :ما يخصني انا .. قوم بروحك 
فهد : والله ما اقدر تعالي 
ساره : ما ابي
فهد: يعني اقول حق هالحرمه عشان تساعدني 
ساره تشوف فهد مأشر على الحرمه البلجيكيه ..
ساره بغرور: قولها شو يعني 
فهد يبى يقهر ساره : زين ..ينادي البلجيكيه 
وطبعا بالانجليزي يكلمها 
فهد : يمكن لو سمحتي تساعديني ابي اقوم 
البلجيكيه بفرح : اكيد 
يت البلجيكيه: ومدت ايدينها عشان تساعد فهد يقوم...
وساره واقفه تشوف حست بالقهر يمكن لان البلجيكيه ماسكه فهد بس هي مستغربه ليش منقهره وهي ما تحب فهد يمكن انانيه ..
فهد بالانلجيزي طبعا : شكرا
البلجيكيه بفرح: على الرحب والسعه .. 
وساره واقفه ولا تقول شي

البلجيكيه تأشر على ساره :هاي زوجتك
فهد : هيه 
البلجيكيه : وااايد حلوه ..

البلجيكيه راحت عند ساره تسلم عليها : سررت بمعرفتج 
ساره : شكرا 
البلجيكيه : تعرفين انكم وايد تليقون على بعض الصراحه ثنائي رائع وعلى فكره انا ما شفت بوسامة زوجج 
فهد : احم احم 
البلجيكيه : شكله ووووااااايد حلو 
ساره منقهره : ثانكس 
البلجيكيه : يمكن اطلب طلب 
ساره : اكيد 
البلجيكيه : يمكن تصوريني ويا ريلج
ساره فاتحه عيونها وتقول حق فهد ترمسه بالعربي عشان البلجيكيه ما تفهم : شوف هاي تتحرى نحن من بلدهم كل شي عادي عندنا
فهد مستانس يبى يشوف موقف ساره : زين عادي شو انتي تغارين يعني 
ساره من القهر عشان تبين انها ما تغار : لا عادي 
فهد : عيل يالله وافقي وصورينا 
ساره تكلم البلجيكيه : ليش تبين اصوركم يعني شو ما شي شباب عندكم 
فهد : هههههههههههههههه فضحتينا 
ساره : اسكت اسكت 
البلجيكيه بابتسامه : لا عندنا بس اغلبيتهم بيض وايد وزوجج حنطاوي وعيونه وساااع وحلوات ونحن ماعندنا جذي ابي ادلع على رباعتي .
فهد : يالله تقولين ما تغارين ليش معارضه 
ساره بعصبيه : تخسي ما اغار زين ..وليش اغار ..اكيد بوافق 
وقفت البلجيكيه بالبدايه عند فهد وابتسمت بس ما لمسته ولا شي..وساره منقهره وصورتهم 
بعدين البلجيكيه تتحرى عادي عندهم حطت ايدها على كتفه يعني عشان الصوره تكون اوضح وساره فتحت عيونها اما فهد صح كان يبى يغيض ساره بس هو ما يحب حد من البنات يلمسه وعصب وعلى طول خذ ايد البلجيكيه باحترام ونزلها والبلجيكيه فهمت قصد فهد واستحت 
المهم شكرت البلجيكيه ساره وفهد
ساره تشوف فهد وفرحت لان فهد كانت شخصيته قويه وماخلاها يعني لو حد ثاني جان ما صدق ..
ساره : اقول ليش هديت ايد الحرمه 
فهد صد لساره: شفتها مصختها قلنا صوره عا د مب تلمسني 
ساره : ماعرف ليش متخبلين عليك مع اني ما اشوف فيك شي
فهد انقهر : يمكن لانج ما تحبيني عشان جذي ما تشوفين فيني شي زين ..
ساره شافت الحزن بملامح فهد وعرفت ان فهد يعرف انها ما تحبه واستحت من رد فهد ..وقلبها عورها على جفائها ..
فهد وهو يمشي وسار ه وياه ساره كانت تشوف ملامح فهد لاول مره تتامل فيه وقالت في نفسها : من حقهم يتخبلون عليك يا فهد صدق انك غاوي بس انا مالاحظت هالشي الا يوم نبهتني البلجيكيه 
فهد حس ان ساره تشوفه وصد : بلاج ساره شو تتاملين فيه اخاف تدعين عليه 
ساره استحت نزلت عيونها واستحت
فهد يالله بنختار مطعم راقي عشان الغده ترى الحينه الساعه 1 ونحن وايد مشينا اوكي 
ساره : اوكي 




شو اللي ينتظر ساره وفهد ؟ 
ساره هل بيلين قلبها ؟؟ ولا بيقسى اكثر
وباقي الشخصيات شو اللي بيصير فيهم 


الثامن والعشرين 



وبعد طيحة فهد .. فهد وساره راحو يتغدون في ارقى المطاعم ..


وفي دبـــي: 

نوره قاعده ويا ام عبدالله اللي هي عمتها 
نوره : اقول عمتي 
ام عبدالله : هلا بنيتي 
نوره : بنتج مريم متى تزوركم مول مااشوفها 
ام عبدالله : والله نادر ما اتيه لانها في بوظبي وتعرفين الدرب
نوره : صدق الله يعينها .. ابي اسولف وياها صدق اشتقتلها
ام عبدالله : ان شاء الله بتي عن جريب لانها اتصلت فيه البارحه ..
نوره : الله يعينج والله كيف يالسه بدون بنتج وايد صعبه 
ام عبدالله : هيه والله عشان جذي كنت الح على عبدالله عشان يتزوج ..على الاقل احصل بنت تونسني وطلعتي مثل بنتي والله يانوره 
نوره راحت باست فوق راس ام عبدالله : وانا ان شاء الله بونسج ..وترى والله انتي شرات امي 
ام عبدالله بابتسامه : والله اصيله يا بنتي ..عرف عبدالله منو يختار 
نوره استحت .. بس هي مستانسه وايد لان ام ريلها زينه وطيبه 



اما الريم فهي عند عمها وطبعا عمها وايد طيب بس مرت عمها شوي متكبره وهي وايد تتأمر ومتحكمه في ريلها ..
الريم قاعده في غرفتها وحزينه 
عمها دخل عليها : السلام عليكم 
الريم بحزن : وعليكم السلام هلا عمي تفضل 
عمها : افا يالريم شو الحزن كله 
الريم والدموع في عيونها: مشتاقه حق اخويه
عمها : ما عليه الا هي ايام وان شاء الله بيرد..زين طلعي عند رباعتج غيري الجو 
الريم : هيه والله فكرت اروح بيت نوره لانها تذكرني في ساره وانا وايد وياها بس قلت بستاذن منك 
عمها : افا عليج يا بنتي ..انا بوصلج ..
الريم : لا عادي عندي سياره 
عمها : لا عادي بنيتي انا بوصلج بس اول شي بنتغده في المطعم بعدين بوصلج 
الريم : ومرت عمي بتيه 
عمها يرمس بصوت واطي : لا ان شاء الله ما تشوفنا
الريم : ههههههههههههههههههه

الريم اتصلت في نوره عشان يتفقون ييلسون بيت اهلها يعني بيت ابو خالد ونوره قالت انها بتستاذن من ريلها وبتروح ..

الريم بعد ما تلبست وكل شي ظهرت من غرفتها ونزلت عشان تروح ويا عمها ولا مرت عمها قاعده في الصاله 
مرت عمها تشوف الريم وهي نازله من عالسلم: ماشاء الله وين رايحه بهالوقت 
الريم ما تحب مرت عمها لانها هي السبب في بعد عمها عنهم الريم وهي ترد على مرت عمها : رايحه بيت ربيعتي 
مرت عمها : واستاذنتي من منو يالحلوه .. ترى في بيتكم على كيفج تطلعين بس مدامج عندنا نحن نتحكم فيج 
الريم بقهر : اسمحيلي بس محد يتحكم فيه غير اخويه 
مرت عمج : لا والله بس انا مب موافقه تروحين بيت ربيعتج نحن ما عندنا بنات يروحون بيت رباعتهن
الريم : اولا هاي اكثر من ربيعه انا من الصغر وياهم وبعدين خذت موافقة عمي 
عمها دخل ..: السلام عليكم 
مرته : انت وافقت ان الريم تروح بيت رباعتها
العم : بسم الله ردي على الاقل وبعدين انا وافقت انها تروح وانا اللي بوصلها .
مرته وقفت : ونحن ماعندنا بنات يروحون بيت رباعتهن
العم : بس هاي مب بنتج عشان تتحكمين فيها لو عيالج ما بقول شي بس هاي على مسؤوليتي انا وانا موافق
الريم استغربت من جراة عمها لانه دوم ما يكون جريئ جذي
مرته : ويعني شو 
عمها : الريم يالله حبيبتي تاخرنا 
مرته انقهرت وماقالت شي راحت على طول غرفتها 
الريم راحت عند عمها : عمي اذا روحتي بتيب المشاكل بينك وبين مرت عمي خلاص ما بروح 
عمها حاط ايده على راس الريم : لا حبيبتي عادي ..هاي مرت عمج ادور على المشاكل انا ماعرف كيف مستحملنها كل هالسنبين المهم ما علينا يالله نروح 
الريم استانست لانها بتطلع لانها صدق كانت ملانه وضايقه 


في بلجيـــــــــكا : 
فهد بعد ما تغدى ويا ساره 
فهد وهو طالع من المطعم : ها حبيبتي شو رايج بالاكل 
ساره : مممممممم لذيذ 
فهد مستانس: الحمد لله اول مره تمدحين الاكل 
ساره طنشته كانها ماسمعت 
فهد : يالله الحينه وين تبينا نرو ح 
ساره : اي مكان عادي 
فهد ياشر على منطقه : شوفي هناك وين المحلات يقولون عندهم اشياء وايد حلوه وراقيه شو رايج نتشرى من هناك..ترى عندهم اكثر من محل .
ساره : وانت شو عرفك 
فهد : افا عليج ترى انا دومي اسال ..شو تتحرين ريلج انسان عادي 
ساره : الحينه بتدلع علينا 
فهد : ههههههههه ادلع على العالم كله ولاعليج يا بعد نظري
ساره مستحيه : فهد 
فهد : عاد قلنا ممنوع اللمس ما قلنا ممنوع المغازله وحتى لو منعتي بعد بغازل 
ساره ما قالت شي ..

ساره وفهد وهم يتسوقون طبعا فهد يختار حق الريم 
فهد وهو ياشر على قميص: ساره ساره 
ساره مندمجه في الاغراض : مممم
فهد ماسك القميص : شو رايج هذا حق الريم 
ساره تشوف القميص ولا استغربت من ذوق فهد لانه القميص روووعه وطبعا نادر مالشباب يكون عندهم ذوق في اغراض الحريم .
ساره : : الصراحه وايد حلو تستاهل الريم 
ساره تختار حق امها ونوره وهند ..
ساره راحت شوي بعيده عن فهد ولا شافت ميداليه بحرف خالد والميداليه كلها بالاحجار وصدق كانت فخمه وغاليه على طول ساره اشترت لانها تذكرت خالد وخلت الميداليه في شنطتها 
فهد اتقرب من ساره : ها حصلتي شي ثاني 
ساره بتوتر : ها لا لا ما شي
فهد : خلاص نروح والله تعبت ماخلينا محل ما دخلناه شوفي الاكياس اللي في ادينا تقولين في دبي ما شي محلات 
ساره : لازم نشتري حق الكل 
فهد : زين فديتج تبين شي ثاني ولا نروح 
ساره : لا خلاص 
فهد عيل بخلي حد يمسك الاكياس ويوديه الفندق 
ساره : اوكي 

وهم ماشين ولا تسمع حد يناديها 
ساره ساره سااااااااااااره 
..وساره تصد ولاتشوف ربيعتها من ايام المدرسه فاطمه ووياها بنت ماتعرفها ..فهد شوي ابتعد عشان البنات ياخذون راحتهم 
ساره استانست يوم شافت فاطمه : هلا والله 
فاطمه حضنت ساره : شحالج الغاليه 
ساره : الحمد لله زينه انتي شحالج وشحال الاهل وينج من زمان ماعرف اخبارج 
ساره : بعد تعرفين مشاغل الدنيا 
ساره شافت بنت عند فاطمه سلمت عليها ..
فاطمه : اعرفج على بنت عمي اشواق 
ساره وهي تسلم على اشواق : هلا والله شحالج اشواق
اشواق : طيبه الحمد لله 
..فاطمه تشوف فهد : منو هذا 
اشواق من الصبح عيونها على فهد لانه صدق غاوي : 
اشواق وهي تشوف فهد : اقول منو هذا ؟؟ تعرفينه 
ساره تصد ولا تشوف اشواق تاشر على فهد : هذا ريلي 
فاطمه : ماشاء الله عرسي ولا خبرتيني 
ساره : والله قلت حق البنات يقولونج لاني ماعندي رقمج وبعدين توني معرسه 
اشواق : اها يعني يايه بشهر العسل 
ساره بضيج : هيه 
اشواق من النوع اللي وايد فريه امها كويتيه وابوها اماراتي ..
اشواق : اقول عادي نسلم على ريلج 
ساره استغربت من جرأه اشواق : طبعا 
ساره وفاطمه واشواق راحو عند فهد 
فهد مستحي منزل راسه مستغرب ليش يايين 
فاطمه اول وحده رمست : هذا اكيد خالد اللي خاطبنج من صغرج صح 
فهد اول ما سمع اسم خالد عصب ..فهد بعصبيه : لا يالاخت انا فهد مب خالد
فاطمه ويها احمر : اوووه سوري والله ماعرفت ترى اللي اعرفه ان خالد خاطبنها من صغرها وقالت انها بتزوجه 

فهد عصب وراح مكان ثاني 
فاطمه : اسمحيلي ساره ما كنت قاصده والله
ساره شوي فرحت لان فهد انقهر لانها تبى ينقهر من زمان : لا عادي .. بس الزواج قسمه ونصيب وللاسف انا وخالد ما اجتمعنا ولا كنا من نصيب بعد 
اشواق وعيونها على فهد : بس سوري بس انتي وايد محظوظه .
ساره : ليش
اشواق : عندج ريل بهالجمال والاناقه وماتكونين محظوظه سوري ترى انا وايد جريئه 
فاطمه تضرب اشواق : ايه فضحتينا صدق انج قوية عين 
ساره : لا عادي خلا تاخذ راحتها ...بس يا اشواق مب يعني اذا عندي ريل حلو معناتها اني محظوظه في اهم من هذا كله اللي هو الحب 
اشواق : يعني انتي ماتحبينه 
ساره ما تبى تبين : لا ما قلت جذي بس حبيت ابين لج 
فاطمه : خلاص حبيبتي بخليج روحي عند ريلج فضيحه اخرناج بس وين ساكنين في اي منطقه 
ساره تاشر على الشقه اللي مجابله البحر : بهالشقه تشوفين 
فاطمه مستغربه : شهر العسل وفي شقه ليش
ساره استحت : ها لا بس جذي لان المكان اوسع والشقه مجابله البحر 
فاطمه : تصدقين شقتكم شوي عند شقتنا 
ساره: زين الحمد لله عشان اشوفكم 
اشواق : والله انج متفيجه في شهر العسل وتشوفين رباعتج 
ساره : ما فيها شي عادي 
فاطمه : زين عن اذنج بنخليج ..
ساره : يالله نشوفكم على خير باي 


ساره راحت عند فهد اما فهد فهو معصب ومنقهر من كلام فاطمه 
ساره : يالله نروح
فهد بعصبيه : يالله 
ساره تشوف ملامح فهد ومبين عليه انه واصل حده وطبعا من حقه ..
اشواق كانت متخبله على جمال فهد .. اشواق تصد لفاطمه وهي مندهشه : اقول فاطمه 
فاطمه : هلا
اشواق : بذمتج هذاانسان 
فاطمه : منو 
اشواق : فهد بعد منو 
فاطمه : ليش لا يكون سمعتي انه من الجن 
اشواق وهي تتنهد : ااااااااااااه لا قولي ملاك
فاطمه : ايه استغفر الله شو تخبلتي
اشواق : والله بحياتي يا فاطمه ماشفت بجماله ماشاء الله عليه قمر قمر قمر 
فاطمه مستغربه : غريبه اول مره تتخبلين على حد كل مره اطنشين الشباب وهم اللي يتخبلون عليج 
اشواق : الا هذا مينني 
فاطمه : اقول ترى بذكرج الريال متزوج يا حلوه 
اشواق : وشو يعني 
فاطمه تمسك ايد اشواق وبعصبيه : ايه لا تنسين انه ريل ربيعتي 
اشواق : قلتي ريل ربيعتج مب ربيعتي 
فاطمه : اشواق والله بزعل عنج ..صدق يوم قالو هالايام البنات يلحقون ورى الرياييل 
اشواق انا ما الحق وراه بس يمكن هيه ما تحب ريلها 
فاطمه : ليش الاخت عندها حاسيه السادسه .
اشواق : لا بس لاحظت من كلامها يوم كنتي تتكلمين عن خالد انها ماتحب ريلها اللي هو فهد 
فاطمه : الاخت على كيفها تالف 
اشواق : والله اني حاسه بهالشي..عيل شي وحده بشهر عسلها بهالحزن 
فاطمه : المهم ما يخصج 
( اشواق امها كويتيه وابوها اماراتي وهي حلوه ودايما تهتم بشكلها يعني عدسات والشعر نصه برع وصبغ بس هي جذابه وايد بس طبعا مب احلى من جمال ساره لان ساره جمالها وايد طبيعي وطفولي )


اما فهد فرجع الشقه وهو متضايق وايد لانه ما يحب يسمع اسم خالد .. ساره لاحظت ضيق فهد وشافته في غرفته 
راحت ساره وغيرت لبسها ولبست جلابيه مغربيه فخمه وايد ورفعت شعرها العسلي وحطت شوي مكياج ..
ساره راحت عند غرفة فهد: فهد 
فهد صد صوب ساره واستانس توقع ان ساره بتسال عنه : هلا تفضلي يا عمري
ساره : لا بس حبيت اسال مممممممممم نحن بنطلع مكان لاني الصراحه غيرت لبسي 
فهد : على راحتج اذا تبين تروحين اي مكان انا حاضر من عيوني ولو تبين اوديج القمر انا ما بتردد
ساره استغربت من كلام فهد مع انه متضايق بس بعد حنون وكلامه حلو : اوكي عيل عن اذنك بروح انام 
ساره قبل ما تطلع صدت صوب فهد: هيه صح تذكرت ترى انا بتصل في امي اوكي 
فهد : زين يا عمري سلمي عليها وايد 
ساره : وانت بتنام بعد 
فهد : الصراحه وايد مصدع اقول ساره عندج حبة بندول ترى صدق مصدع 
ساره: هيه عندي ثواني بس
... راحت ساره طلعت حبة بندول وراحت عند فهد ..
ساره برقتها : تفضل 
فهد لمس ايدينها وهو متعمد: تسلم هالايدين يا عمري
ساره استحت وعلى طول طلعت برع .. مع انها ما تحبه بس بعد قلبها وايد رقيق وطيب .. 
ساره اتصلت في امها وسلمت على ام خالد وعلى الكل ..وكانت صدق مشتاقه لامها وكل ما تسمع صوتها تتدمع لانها اول مره تبتعد عن امها ..
اما في دبي

نوره مع الريم ويا هند في غرفة نوره القبلانيه 
نوره وهي يالسه على السرير: الله على غرفتي تصدقون اشتقت على غرفتي وايد 
الريم تغمز : معقوله يعني اونج تذكرتي 
نوره تضرب ايد الريم : ايه شو قصدج
الريم بدلع : لا اقول يعني انتي تذكرين حد اصلا يوم تكونين ويا حبيب عمرج عبودي
نوره : شوف هاي ادلعه لو سمحتي محد يدلعه غيري 
الريم : بعد اونج تغارين 
نوره : هيه ليش ما اغار مب ريلي فديته 
هند : حشى حشى كلتينا 
الريم تصد لهند : هيه صح وانتي متى بتملجين يعني بتعقدين قرانج على سالم .
هند وهي منتقهره : سكتي سكتي من متى اقولهم خلا املج يقولون اتريي ساره 
نوره :هيه صح هي اكيد ما بتتاخر يعني حرام ما تتريينها 
الريم : ليش بتسوون حفله 
هند : لا بس كتب كتاب 
الريم : اها .. يالله زين بالبركه مقدما 
هند بغرور: الله يبارك فيج .. عاد الامهات اذا شافوني وايد بيزعلون 
الريم : ليش
هند بدلع : بيقولون وينها هاي من قبل عشان نعطيها حق ولدنا بس انا ما بكون الا لسلومي حبيبي
نوره : ههههههههههههههههههههههه وايد واثقه من عمرج اقول اللي ما يطول العنب ... كمليها 
هند : ليش ان شاء الله حد قال اني مب حلوه 
نوره : عاديه الجمال 
هند : قولي تغارين 
نوره: تف تف تف انا اغار منج ليش حد قال انج احلى مني حبيبتي انا احلى عنج بمليون منج الحمد لله
الريم : انتو متفيجين تضاربون ..
ام خالد تناديهم : يالله يا الحلوات تعالو انزلو ..
نوره : هي والله نسينا ام ساره بعد تحت في الصاله فضيحه 
الريم : يالله ننزل 



اما في بيتكم محمد ..
ام محمد سرحانه .. محمد دخل عليها وخوفها 
محمد : ووووه
ام محمد ماسكه قلبها : حسبي الله على ابليسك خوفتني 
محمد : هههههههههههههههههههه..اقول امي الحلوه في شو سرحانه 
ام محمد : والله الصراحه كنت افكر في شيخه 
محمد قلبه دق :ليش شو صار 
ام محمد : مستغربه لين الحينه ما ردو علينا حشى مب صلاة الاستخاره 
محمد ":تعرفين امايه لازم البنت تفكر عدل ..عيل في بعضهم يفكرون بالشهور والله 
ام محمد : هذيله اذا كانو غرب مب اهل ..وبعدين هي تعرف كل شي عنك يعني ليش محتاره لهالدرجه ..
محمد : ما عليه يا امايه خليهم على راحتهم 
ام محمد : يبالي اتصل فيهم 
محمد : شوفي انتي خليهم اسبوع تقريبا وااذا ما ردو اتصلي فيهم 
ام محمد : على رايك .. ان شاء الله خير 

محمد وايد خايف من اللي بيصير بعدين .. خايف على المشاكل اللي بتصير او يرغمون شيخه على الزواج منه وهالشي طبعا هو ما يبيه
..



شو اللي ينتظر ساره ؟ هل بتحب فهد وبتنسى خالد 
وشو ينتظر الباقي 
شيخه ومحمد 
ونوره وعبد الله 
وهند وسالم 


الجزء التاسع والعشرون 







اشواق بعد ماشافت فهد صارت كله تسرح فيه لانها صدق كانت متخبله عليه ..
اشواق وهي واقفه عند النافذه وسرحانه .يت فاطمه وشافتها بعالم ثاني 
فاطمه وهي واقفه عندها : اشواق اشواق 
اشواق سرحانه 
فاطمه بصريخ : اشووااااااااااااق
اشواق نقزت : وي باسم الله بلاج خوفتيني 
فاطمه عاقده حواجبها : بلاج اشواق ..في شو تفكرين 
اشواق قامت من النافذه : ها لا ما شي
فاطمه : علينا قولي بلاج 
اشواق يلست على الكرسي : الصراحه بقولج بس لا تعصبين 
فاطمه : اكيد بس شو فيج حيرتيني 
اشواق حاطه ظفرها في فمها اونها مستحيه : افكر في فهد
فاطمه فتحت عيونها وعصبت :اشواق شو الحركات ؟؟ شو قلت لج انا ما قلت ان الريال متزوج شو انتي ما تفهمين 
اشواق : والله مب بايدي والله يخبل هالانسان وااااااي على عيونه الوساع كانهم عيون غزال ولا خشمه كانه سيف ولا شعره السايح الاسود ولا جسمه المعضل يااي ياي حلو حلو 
فاطمه تضرب على ايد اشواق : اشواق والله تخبلتي 
اشواق : لا تلوميني والله عجبني 
فاطمه : بذكرج ان الريال متزوج 
اشواق : بس ما اعتقد مستانس في حياته احس ان ساره ما خذتنه عن غصب .. المهم ان الحب مب متبادل بينهم.
فاطمه : ليش الاخت عندها حاسيه ؟
اشواق : لاحظت من كلامها انها تحب خالد والحب لين الحينه موجود بس الدنيا اللي فرقتهم
فاطمه : يعني الحينه فهد بيودر ساره القمر وبياخذج
اشواق : شوفي انا ما انكر ان ساره وايد حلوه وصدق تخبل بس بعد انا حلوه ولا تنسين ان الرياييل يتخبلون عليه 
فاطمه : لازم وحده اطلع نص شعرها وعدسات ومكياج لازم بتطلع جذي حلوه
اشواق معصبه : انا احب اتكشخ وبعدين انا بدون مكياج حلوه والاهم اني جذابه 
(( اشواق صح ان جمالها عادي بس هي صدق جذابه لان كلامها روحه يجذب وحركاتها بعد ))
فاطمه : المهم يالله قومي خلا نروح انام
اشواق : اوكي يالله ..ويارب اشوف فهودي مره ثانيه 
فاطمه تهز راسه : لا حول ولا قوه الا بالله الله يهديج 
اما فهد بعد ماخذ حبة البندول حس بالراحه وهو يالس في غرفته على الكرسي الهزاز يفكر بكلام فاطمه يوم 

توقعت انه خالد وهو يقول في نفسه (( ليش انا عصبت وانقهرت صح ما احب احد ينادي باسم خالد جدامي بس خلاص مب لازم انقهر الاهم ان ساره صارت ملكي وانا عندي امل انها تحبني واحس انها شوي تغيرت عليه استوت اطيب بوايد )) وهو رافع ايدينه للسماء ( يارب لين قلب ساره عليه وخلها تحبني ونعيش بسلام وحب ومحد يفرقنا ...
فهد شاف عمره ملان وايد قال احسن شي يكتب خاطره حق ساره ويعطيها لانه من زمان شاري بطايق حلوه فتم يكتب ..
اما ساره فلبست بجامه حلوه وانيقه بلون الوردي بس البجامه لين تحت الركب وهي ماتلبس هالشي جدام فهد يعني دوم لبسها طويل وايد .. بس هالمره قالت بلبس هاللبس لانها بتنام وبتقفل الباب كالعاده ..بس قبل ماتنام كانت ترتب اغراض اللي شارتنهم حق الاهل ..
فهد بعد ما كتب شاف باب غرفة ساره مفتوحه فقال اكيد واعيه ومادق الباب كعادته ..
ساره سمعت احد يفتح الباب ولا تشوف فهد ..
فهد اول مره يشوف لبس ساره شوي قصير تخبل الريال مع ان اللبس تحت الركب يعني مب وايد قصير بس بالنسباله شي غير لانها دوم مستوره ..
ساره حطت ايدها على راسها وتصارخ : اااااااااااااااه 
فهد مستغرب : باسم الله بلاج ساره 
ساره مستحيه وهي تروح عند فهد وادزه عشان يطلع : انا ما قلت لك دق الباب قبل ما اتي 
فهد : زين شفت الباب مفتوح قلت عادي 
ساره وهي ادز فهد عشان يطلع : اطلع بسرعه 
فهد مسك ايد ساره : ساره بلاج ليش مستحيه عادي انا ريلج والله مب سيلاني 
ساره : اطلع بسرعه قلت لك
فهد : زين زين صبري بعطيج شي
ساره بصريخ وبخجل : ما ابي برع برع 
فهد طلع غصبن عليه 
ساره بندت الباب ووقفت عند الباب وهي مستحيه 
فهد يدق الباب : ساره حبيبتي زين فتحي والله بعطيج هالبطاقه وبعدين بندي الباب عليه كالعاده 
ساره مستحيه وهي مسانده على الباب : ما ابي شي فهد روح 
فهد : ساره يا بعد هلي فتحي والله بس خذي البطاقه ..ترى والله ما بروح غرفتي 
ساره عرفت ان فهد عنيد ..فتحت الباب شوي خذت البطاقه وبندت الباب بسرعه 
ساره : يالله الحينه روح نام 
فهد : زين حبي اقري الكلمات ترى هالكلمات من صميم قلبي ..
ساره بعد ماخذت نفس ..يلست على السرير وفتحت البطاقه وكانت البطاقه حمراء ومعطره فتحت وقرت الكمات وفهد كان كاتب بخطه الراقي وحلو 
*( يحلي حياتي يوم اناظر عيونك 
*يرتاح بالي بالفرح يوم لقياك 

كان الزهر ماخذ من حلاتك
سبحان ربي بالحسن كيف سواك 
ودي اكحل عيوني بعيونك 
واعيش العمر كله معاك 
بس ابيك تحس فيني 
وتعرف ان قلبي هواك 
واختارك بين العالم والناس 
لتكون انت شريك حياته 
ودي بس ودي بس تعطيني فرصه 
لجل اخليك تحس بحبي لك 
واني سويت هذا كله لاني اموت فيك ..

ساره بعد ما قرت الكلام حست بحب فهد .
ساره وهي ماسكه البطاقه : يحليلك يا فهد لهالدرجه تحبني .. وهي تتنهد : ااااااااااااه بس انا صعب احبك صعب لان قلبي لين الحينه مع خالد وانا وعدته اني اكون قاسيه معاك ..شو اسوي ياربي ..

اما فهد فهو مستانس لانه قدر يعبر عن اللي بخاطره حتى لو ببطاقه المهم ساره تحس فيه وتعرف مدى حب فهد لها ..





وفي الصـــــــــباح : 
في دبي
هند مع ام ساره وام خالد وهم يفطرون 
هند وهي تشرب الحليب: امايه عندي فكره بس شو فكره تجنن
ام خالد : اصبحنا واصبح الملك لله 
هند : شو شكلي مكتوب ردوو اذكار الصباح
ام ساره : هههههههههههههههههه
ام خالد : لا تونا قايمين من النوم وين فكرتي بشي
هند وهي تاشر على عقلها: هالمخ مدام عايش يفكر باشياء حلوه 
ام خالد : والله لين الحينه ماشوف غير الخراب 
ام ساره وهي تضحك : هههههههههه حرام عليج خليها تكمل ..
هند : محد حاس فيه غير خالوتي 
ام خالد : قولي يا ام لسانين 
هند تشوف امها من طرف عينها : انا ام لسانين يالله انمشيها .. المهم شو رايكم نروح رحله ويابعض شوي نغير الجو ملينا من قعدة البيت ها شو رايكم
ام خالد : وين يعني 
هند : البر مثلا 
ام خالد : زين ومنو بيودينا يا حلوه
هند : خلود بعد منو 
ام خالد : ايه شو خلود بعد اصغر عيالج قولي خالد 

هند : زين عادي ادلع اخويه ..اونها ماترضى على ولدها .. لازم ولدها الوحيد 
ام خالد : عسى ربي يخليه لي . لا تحسدين الولد 
هند : وي الحينه بتضارب ويايه اقول امايه اقنعي ولدج خلا يودينا 
ام ساره : يمكن الريال مشغول 
هند : وين مشغول .. ليش هذا عايش بالدنيا يحليله اخويه 
ام ساره : شو قصدج 
هند : ها ووو لا شي 
هند قصدها ان اخوها عايش بذكرى وحلم ساره ..
ام خالد : بشوف بكلم نوره 
هند : لازم كل شي نوره نوره يا حظها حصلت ام تموت فيها وريل يموت فيها 
ام خالد : الله وكبر عليج تحسدين اختج 
هند : ماشاء الله عيني عليها بارده .. نوره اكيد بتيه لانها قالت انها بتتغدى ويانا 
ام ساره تتلفت يمين يسار : وين خالد عيل 
ام خالد : خالد اعتقد بعده في الغرفه ..اكيد البارحه سهران ..
هند : ها شو قلتي 
ام خالد : بكلم نوره وبعدين بنكلم خالد بنشوف شو يصير 
هند : يارب يارب نروح يارب 


في بلجـــــــــــيكا : 

ساره قامت من النوم هالمره قبل فهد ..وبعد ماقامت راحت الصاله وماشفت فهد كل مره فهد يدق عليها الباب استغربت ..
ساره ادور يمين يسار ادور على فهد ..وماشافته راحت صوب غرفته شافت شوي الباب مفتوح استحت تتدخل ساره دقت الباب بس فهد بسابع نومه وساره بدها ادق الباب ومحد فتح استغربت ساره 
ساره تقول في نفسها ( معقوله فهد طلع برع خلا ادخل واشوف )
ساره وهي تتدخل مثل الحراميه ولا تشوف فهد نايم بس مثل الاطفال يعني برائه الدنيا فيه ..
راحت ساره عنده وهي تتامل في ملامحه ومستحيه وايد ..ساره بكل رقه : فهد فهد 
فهد مايدري عن الدنيا نايم 
ساره شافت ما شي فايده علت صوتها : فهد فهااااد
فهد فتح عيونه ولا يشوف ملامح مثل الملاك..
فهد مستغرب اول مره ساره تدخل غرفته : يا سلام على هالصباح ..اخاف انا احلم 
ساره استحت : يالله قوم بسك رقاد
فهد : لا اخاف احلم معقوله ساره هني 
ساره منزله راسها وبخجل : شفتك ما ييت قلت يمكن روحت 

فهد : افا اروح بدونج انا من دونج اضيع يا بعد عمري ساره ويها احمر : فهد حشى توك ناش ولحقت تتغزل 
فهد قام من الفراش يعني يلس وهو حاط ايدينه على قلبه : هالقلب ما يمل منج ودايما انتي بداخله احبج يا ساره احبج ..
ساره طلعت من الحيا 
فهد يزقرها : ساره وين بتروحين 
ساره : يوم بتشبع غزل بعدين تعال 
فهد : خلاص خلاص ما بقول شي ..زين تعالي قوميني تراني تعبان 
ساره صدت تشوفه : الله وكبر على خبثكم يالشباب 
فهد : ههههههههههههههههههههههههه .. يا عيني عليكم انتو يالحريم ان كيدهن لعظيم 
ساره ابتسمت وطلعت ..
فهد وايد مستانس من تصرفات ساره صح بعدها ما تحبه بس على الاقل تتكلم وياه عدل وتضحك وياه ..

فهد قام وغسل ويهه وطلع واتلبس واتكشخ..ولبس كاب باللون الاحمروقميص احمر وبنطلون جينز يا سلام عليه 

.. ساره لبست قميص وردي مع جاكيت على شكل ورود باللون البنفسجي والوردي طبعا لين تحت الركب وبنطلون بنفجسي .. مع شنطه مطرزه باللون البنفسجي والوردي . وكانت انيقه كعادتها ..

فهد طلع من الغرفه : 
فهد عند باب غرفة ساره : ها يا عمري شاهزه 
ساره وهي تلبس الخواتم : هيه جاهزه..
فهد يشوف ساره من فوق لتحت : يا سلام عليج يا ساره دومج انيقه ..
فهد يدور : ها شورايج بكشخة ريلج 
ساره بدلع : عادي 
فهد : افا يعني ولا مره قلتي اني حلو 
ساره : ليش مب واثق من نفسك 
فهد : واثق يا عمري بس ابي اسمع من حبيبة عمري 
ساره : فهد تاخرنا 
فهد : غيري السالفه شو وراج 
ساره ابتسمت ..
فهد : هيه صح بسير اييب كاميرا 
ساره : اوكي ..تعال نحن اول شي بنروح الحديقه صح..
فهد : لا حبيبتي اول شي بنروج تلفريك 
ساره مسكت قلبها : وي انا اخاف من مكان مرتفع
فهد وقف عند ساره وهو يتامل في عيونها : تخافين وانا معاج .. 
ساره استحت : لا بس يعني مكان مرتفع 
فهد : ولا تقولين تخافين تركبين العاب مخيفه بعد
ساره : لا عادي احب العب واغامر 
فهد : اها زين الحمد لله 
ساره وفهد طلعو اول شي يفطرون ..بعدين قررو يروحون تلفريك ..

*******************************

في دبي 
هند تحاول ويا نوره : يالله نورووه اقنعي خالد
نوره : اف اف حشره انتي حشى توني يايه ارحميني هند ماسكه ايدين نوره : فديتج اختي اقنعي خالد 
نوره : وينه الحينه ..
هند : بغرفته اتوقع .. 
نوره : ماظهر يتغده ولا شي 
هند : لا 
نوره خايفه : بلاه اخويه 
نوره راحت غرفة خالد ولا تسمع خالد يغني بصوته الحلو : 
خالد وهو يغني مايعرف ان احد يسمعه : 
اشواق قلبي تناديك ..وتقولك وينك يا حبيبي 
محتاجلك والله موت .. تعال وريح قليبي 

نوره دخلت عليه ولا تشوف خالد يالس على السرير وماسك صوره طفولته ويا ساره والدموع بعيونه ..خالد لاحظ ان حد دخل راح مسح دموعه 
نوره تقربت من خالد : اشحالك اخويه 
خالد بنبره كلها حسره وحزن وهو ماد ايدينه عشان يسلم على نوره : الحمد لله اختي انتي شحالج وشحال عبدالله ريلج..
نوره يلست: الحمد لله ..شو ماشاء الله استويت مغني ..
خالد يتنهد: اااااااااااااااه اللي يحب يا نوره يطلع مغني وشاعر وكل شي 
نوره : حق ساره صح
خالد : وليش منو بقلبي غير ساره 
نوره وهي تشوف صور : وشو اللي بايدينك 
خالد ماسك الصور : هاي صوري مع ساره يوم كنا في الروضه ..
نوره : خالد متى بتنساها 
خالد قام من عند السرير : نوره لاتعيدين الموال..
نوره : قلبي يعورني عليك ساره اتزوجت ياخالد اتزوج خلاص ساره صارت ملك انسان ثاني 
خالد بصريخ :لا تقولين هالكلام لاتذكريني ..انتي تقطعين قلبي زياده كافي ارحموني ارحموني 
خالد حاط ايدينه على راسه وهو يدمع ..
نوره ودموعها اربع اربع : فديتك اخوي انا وربي مب قصدي اجرحك 
خالد والدموع بعيونه : نوره انتي تعرفين ان ساره هي الهوى اللي اتنفسه وانا بدونها مستحيل اعيش ..
نوره : بس هي متزوجه يا خالد
خالد : ما عليه بترياها العمر كله حتى لو ما اتزوج بترياها 
نوره : بس اذا هي مابغتك 
خالد : مستحيل ساره وعدتني انها بتكون لي 
نوره : واذا ما بغتك او نستك 
خالد : اوعدج يا نوره اذا ساره في يوم من الايام قررت تنساني وتحب فهد انا بخليها وبتزوج بعد ... وانا متاكد في يوم من الايام ان ساره بتكون لي ..مستحيل تنسى حبنا مستحيل تحب انسان فرق بينا مستحيل 
نروه : زين يا خالد شو رياك نغير الجو.. ترى قلبي يعورني عليك 
خالد شو تبيني اسوي 
نوره : شو رايك نطلع اليوم في البر يعني نروح راس الخيمه او حتا اي مكان 
خالد : والله مالي نفس 
نوره : يالله اخويه عشان خاطري على الاقل نشوف ابتسامتك 
خالد : بشرط ما بنطول وايد يعني بعد صلاه المغرب نكون في البيت 
نوره : ما عليه الاهم ان نحن نطلع 
خالد : عشانج والله 
نوره تحضن اخوها : فديتك اخويه عساني ماانحرم منك

نوره قدرت تقنع اخوها انهم يطلعون ويغيرون الجو بالذات عشان يغيرون من نفسية خالد بعد ماشافت دموعه وحزنه ..

هند مستانسه وايد على طول سارت تتلبس وجهزت اغراضها والكل استانس الا ام ساره لانها كانت تتمنى ساره وياهم ..

ساره ويا فهد راحو صوب التلفريك ولا تشوف ساره التلفريك فوق الجبل يعني مكان صدق مرتفع 
ساره وهي خايفه : فهد المكان وايد عالي 
فهد يبتسم : لا تخافين يا عمري صدقيني بتستانسين على الاقل تشوفين الاماكن من بعيد وتشوفين كل مكان 
ساره : ونحن بس بنكون 
فهد : هيه انا طالب ان نحن نكون بروحنا احسن 
ساره : الله يعين الصراحه خايفه 
فهد: ربنا معانا يا عمري يالله نروح يا دورنا 
ساره وريولها بتزور تشيلها من حقها الصراحه المكان وايد مرتفع 
فهد وساره ركبو التلفريك وفهد مستانس لانه يحب الاماكن المرتفعه ..
ساره كانت خايفه بس بعد ماشفت ان التلفريك شوي شوي يتحرك اطمانت ..
فهد واقف عند ساره : ها يا عمري شو رايج بالمناظر حلوه صح 
ساره وهي تشوف تحت : احس كل الاشياء صغيره 
فهد : واحلى شي تشوفين الطبيعه كلها من مكان عالي ساره : صدق رووعه 
فهد : قلت لج . ان رووعه 
ساره وفهد يرمسون وهم يشوفون تحت ..
ولا فجاه التلفريك يهتز بالحيل 
ولا ساره كنت واقفه ومن الاهتزاز طاحت وقعدت وفهد واقف لانه كان متمسك عدل ولا على طول يمسك ايدين ساره : باسم الله بلاج يا عمري 
ساره مستحيه : ماعرف شو صار 
فهد ماسك ايدين ساره وساعدها على الوقفه ..وساره ويها محمر مستحيه وايد .. ولا يوم تصد تشوف فهد ماسك عمره يبى يضحك عيونه تدمع بس ما يضحك عشان ما تزعل ساره 
ساره منقهره : تضحك عليه 
فهد ما قدر ايود عمره : هههههههههههههههههههههههههههههههههههههههههههههههههه ههههههههههههه
ساره تشوف فهد من فوق لتحت ..: زين يا فهد قوم ما اكلمك 
فهد وهو يمسح دموعه من الضحك : لا فديتج والله شكلك يضحك 
ساره : بدل ما تقول سلامتج 
فهد : اقول تذكرين ذيج المره يوم طحت ضحكتي عليه لا بعد ولا ساعدتيني على الاقل انتي طحتي ومحد شافج انا العالم كله شافني 
ساره : لا بارك الله في التلفريك مالك 
فهد: هههههههههههههههههههه

فهد وايد مستانس لان كل يوم وساره تتغير وصارت تضحك وتتغشمر ..


هل ساره بتنسى صدق خالد ؟؟ وبتحب فهد
ولا في شي بيفرق ساره عن فهد ..
واشواق هل بتصر وبتلحق وراء فهد ولاهي نزوه ..
وخالد شو اللي بيصير له 
وشو ينتظر باقي الشخصيات 


الجزء الثلاثين ) 




وبعد خوف ساره من التلفريك 
نزلت وايدها على قلبها اما فهد فمستانس وايد 
فهد وهو يشوف ساره ومبتسم : ها يا عمري شو رايج في التلفريك ؟
ساره تشوفه بطرف عينها : مثل ويهك بايخ 
فهد : ههههههههههههههههههههههههه .. عيل عرفت انج جذابه 
ساره عاقده حواجبها :/ ليش متى جذبت 
فهد: لان ويهي حلو ..
ساره تشوفه من فوق لتحت : والله مغرور 
فهد : اكيد مغرور .. ومن حقي اطلع دلوع ومغرور لاني ( ومسك ايد ساره ) لاني متزوجنج 
ساره سحبت ايدها بسرعه : فهد بليز عن هالحركات 
فهد : اوف نسيت عمري سوري حبي
ساره شافته وراحت عنه 
اما فهد .. فهو متعمد طبعا يمسك ايدها..
ابتسم وراح وراها ..
فهد : ساره يا عمري وين نروح 
ساره : ممممممممممممممم الحديقه 
فهد : اوكي 
ساره : شي العاب حلوه 
فهد : هي واغلبيتها خطيره 
ساره بدلع : عادي انا ما اخاف احب أغامر
فهد : ليش انتي لعبتي العاب مخيفه 
ساره بتكبر وهي تمشي : هي لعبت وايد لعبت في دبي في القريه العالميه وفي ماليزيا و...
فهد : زين الحمد لله حصلت وحده شجاعه مثلي ..عيل يا الله نروح قبل ما يستوي الظهر ..


اما في دبــــــــــــي

الكل مستعد للرحله وقررو يروحون الرحله لين المساء 
نوره تتصل في عبد الله وتقنعه عشان ايي وياهم 
نوره وهي تكلم عبدلله في التلفون : يالله حبيبي تعا ل ويانا والله بتستانس 
عبدالله : والله استحي يا نوره هذيله مب هلي 
نوره تضايقت : افا يعني هلي الحينه مب اهلك 
عبدالله : لا والله مب جي قصدي .. انا اقصد انهم مب من اقاربي يعني ..
نوره : محد غريب بيي ..بس انا وهند اختي وامايه وام ساره واكيد خالد يعني روحنا
عبدالله : زين وين بتروحون ..
نوره : حتا ..والله وناسه 
عبدالله : ليش مروحين قبل 
نوره : هي نحن كل سنه نروح.. 
عبدالله : خلاص اوكي الحينه بيي عندكم وبروح وياكم ولا ازعل زوجتي الغاليه


نوره والابتسامه في ويها : عساني ما انحرم منك يا ريلي الغالي 
عبدالله : يا ويل حالي لو ادري انج بتتغزلين فيه ..جان من زمان قلت هيه
نوره : ههههههههههه .يالله عاد بسك دلع وتعال بسرعه 
عبدالله :دقايق وبكون عندكم ان شا ءالله 


ام ساره تحت تساعدهم في الاغراض 
نوره وهي تشيل الصحون .. : امايه لا تنسين القهوه 
ام خالد وهي في المطبخ : زين ذكرتيني 
ام ساره كانت ترتب الاغراض وفجاه وقفت مكانها ..
نوره استغربت وراحت عندها : بلاج خالو 
ام ساره صدت وبحزن: ما شي .. بس هاي اول رحله نروحها بدون ساره .. 
نوره حاطه ايدها على جتف ام ساره : ما عليه خالو ان شاء الله هاي اخر رحله نروح بدونها .. المره اليايه بتكون ويانا مع ريلها فهد 
ام ساره : ان شاءالله ..
هند وهي نازله بركيض ولا تتخرطف على الدري
ام ساره ونوره بسرعه ركضو وراها 
هند : ااااااااااااااااااااخ ريولي 
ام ساره : ها عسى ما تعورتي 
هند وهي تحاول توقف وهي ماسكه ظهرها : لا الحمد لله ما تعورت وايد ..
نوره : دومج هبله حد جي يركض ..
هند وهي منقهره وتحاول تنزل من عالدري : مالت عليج قولي الحمد لله على السلامه 
نوره : تستاهلين ولا بقول شي 
هند : يالله اليوم سماح ما بقولج شي لانج انتي اللي اقنعتي خالد يودينا
نوره : زين تذكرتي 
هند : زين يالله نروح بيستوي الظهر ونحن بعدنا 
ام ساره ظاهره من المطبخ : يالله جهزت الغدا وكل شي وين خالد 
خالد طلع من الغرفه وملامحه لين الحينه حزينه : انا هني 
نوره راحت عند اخوها وهي مبتسمه : ها جاهز 
خالد : هيه ..شو عبدالله ما بييه 
نوره : الحينه في الدرب ..
خالد شاف ام ساره وتذكر ساره على طول وقلبه متقطع ..

اما في بلجيكا 
فهد وساره ووصلو الحديقه اللي هي من اكبر حدايق بلجيكا 
ساره تشوف حواليها : وااااااااااااو الحديقه ماشاء الله عوووده 
فهد : وحلوه بعد ..شوفي العابهم كيف خطيره يا سلاااااااااااااام .. 

والقطار ينزل بسرررررررعه 
وساره ماسكه جتف فهد واول ما القطار نزل ساره ما قدرت تيود عمرها 
ساره فتحه حلجها:اااااااااااااااااااااااااااااااااااااااااااا ه يا ماما ..ابي انزل ابي انزل هئ هئ ابي انزل 
فهد ميت من الضحك : لا تخافين بلاج
ساره : ماما ما ما ..ابي انزل .اااااااااااااااااااااااااا ه الله الله ياخذ هاللعبه ..
فهد : ههههههههههههههههههه امج في دبي مب هني ..ههههههههههه 
ساره ماسكه جتف فهد بالقووووووووو ومنزله راسها وتصارخ .: ما عليه يا فهد انا براويك تضحك عليه 
فهد.: هههههههههههههههههههههه 

بعد ماخلصت اللعبه 
فهد ميود بطنه من الضحك : ههههههههههههههههههههههههههههههههههههههههه 
وساره معصبه وهي تشوف فهد : ليش تضحك ان شاء الله شو تشوف ويهي نكته 
فهد : ههههههههههههههههههه اي بطني بطني يعورني من كثر الضحك .. والله يا ساره عمري ما ضحكت كثر هالمره 
ساره معصبه : علك ما ضحكت موليه.. تضحك عليه مسود الويه 
فهد : والله لا تلوميني انتي لو تشوفين شكلج بتضحكين على عمرج ..
ساره : كله منك قصيت عليه خليتني اركب اخطر لعبه
فهد : والله قلت لج هاي اخطر لعبه 
ساره : متى قلتلي وانا في اللعبه ..تباني يعني انزل عشان الكل يضحك عليه 
فهد : وانا شو دراني انج بتخافين .انتي قلتي انج ما تخافين 
ساره : شو عرفني اللعبه جي بتخوف ياما ركبت قطار الموت في القريه العالميه وفي باجي الاماكن ماخفت جي
فهد : الله يخليج تسمين القطار الموت ماالقريه العالميه قطار موت قولي قطار اطفال 
ساره : زين يا فهد مره ثانيه ما بلعب وياك..والله قلت اكيد ما بشوف امي مره ثانيه 
فهد : هههههههههههههههههههههه ..باسم الله عليج يا عمري ..
ساره : زين بسك ضحك قوم خلا نتحرك ..
فهد : زين اي لعبه نلعبها 
ساره : ما بي خلاص 
فهد : شو خلاص ياعمري يايين هالدرب كله عشان لعبه 
ساره : والله هاللعبه عن عشر العاب 
فهد : زين بعد بنلعب شو رايج في لعبه الماي والله حلوه 
ساره : شو تبى بدلتي تخيس ماي .. عشان تضحك عليه 
فهد : والله اللعبه حلوه يالله ..
ساره : زين بس اخر لعبه والله صدعت 

فهد يضخك: لازم من الصريخ 
ساره عصبت ومسكت شنطتها وضربت على ويه فهد:بسك لاتضحك عليه .. 
فهد يستعبط: اخ اخ عورتيني

***************************** 


في دبــــــــــــــي
الكل كانو في السياره 
وخالد يسوق وعبدالله عنده 
اما ام ساره وام خالد ونوره وراء
وفي الدبه هند مع الخدامه 
هند تتحرطم : الحينه ما خليتوني الا مع الخدامه 
نوره : شو نسوي ما شي مكان
هند : جان انتي يلستي وراء 
نوره بدلع : عيب انا متزوجه 
عبدالله : ههههههههههههه 
هند : شو يخصه الحينه ..ادورين حجه 
ام خالد: يالله وراء ولا جدام اهم شي بنوديج البر مثل ما تبين ..
هند : هي والله
ام ساره : اقول خالد متى بنوصل والله تعبت من اليلسه 
خالد : ان شاء الله بعد نص ساعه 
عبدالله يشوف ملامح خالد اللي مبين عليه التعب والحزن..
وبعد ما وصلو 
الكل جهز المكان عشان اليلسه 
اما ام ساره وام خالد فقاعدين يجهزون الغداء 
نوره ويا هند يساعدونهم
عبدالله وياخالد ..
عبدالله : الله شوف الجو محلاته 
خالد : هي الجو حلو وايد بس ناقصنه شي
عبدالله صد : شو 
خالد : ها ووولا شي 
عبدالله استغرب من غموض خالد .. وعرف ان خالد قصده ساره بس ما احب يذكره 

هند وهي تشم مثل الجلاب ..
نوره : بلاج تشمين مثل الجلاب 
هند : اشم ريحة سمج 
نوره : هيه ترى غدانا سمج 
هند وقفت :شووووووووووووووووووو انا ما اكل سمج 
هند وهي رايحه عند امها ومعصبه : امايه ليش سويتو سمج 
ام خالد : تو الناس الحينه الريحه وصلتج 
هند : شو اكل يعني 
ام ساره : لا تخافين شي دياي بعد 
هند : هيه تحريت بعد ..
ام خالد : زين سيري زقري الشباب عشان يتغدون 
هند : ما بغيتو تحطون غدى شوفو الساعه كم الحينه ؟ استوى العصر 
ام خالد : بسج يا ام لسان .. ترى نحن واصلين متاخر يالله روحي زقري الشباب 
نوره انا بروح
هند : قالو هند مب نوره 
نوره بدلع : هناك ريلي واخويه ..يعني اقربلي 
هند عاقده حواجبها : يالله على الدلع 
نوره ابتسمت وراحت صوب خالد وعبدالله 
عبدالله شاف نوره يايه صوبهم : هلا والله باللي يايه عندنا 
نوره مستحيه : هلا فيك ..يالله ترى الغداء جاهز 
عبدالله صد لخالد : يالله نروح ..
خالد من غير نفس :يالله 

الرحله كانت حلوه وايد بس عند خالد وام ساره الرحله مب لين هناك اكيد لان ساره محد وياهم ..



( اما في بيتكم سالم)

سالم يتغدى ويا امه واخته عاشه 
سالم يتغدا بسرعه بسرعه ..
ام سالم: ليش جي تاكل بسرعه كانه كلب يلحق وراك 
سالم والاكل بحلجه: مستعيل الربع يتريوني 
ام سالم : دومك ويالربع ما اتي البيت الا حق الاكل 
عاشه: لازم حق المصلحه 
سالم يشوف عاشه : انتي سكتي ما يخصج 
عاشه سكتت من الزياغ 
سالم راح يغسل ايديه ..:يالله انا بروح 
ام سالم : لحظه بقولج شي
سالم صد : خير 
ام سالم : شو تجهزت .. ترى ما باجي شي على ملجتك 
سالم : اييييييييييييييه تحريت شي مهم الحينه 
ام سالم : الحينه الملجه صارت مب مهمه 
سالم : والله انا ما يهمني شي لا ملجه ولا خطوبه ولا عرس اهم شي محد يخرب عليه بطلعاتي 
سالم : يالله عن اذنكم 
سالم كان بيطلع ولا تذكر شي ورد بسرعه
سالم يدور في مخباته ويدور يمين يسار 
عاشه : شو تدور 
سالم : ما شفتى علبة السجاير 
ام سالم : يعني مستحيل تنسى هالسم 
سالم : مستحيل متعود عليه 
ام سالم : وخطيبتك تعرف انك تدخن 
سالم : تعرف ولا ما تعرف ما يهني 
ام سالم : الله يهديك بس
سالم : هي تذكرت في السياره العلبه يالله باي يمكن ارجع على الساعه 3 فليل 
ام سالم : ليش من وقت ... كمل لين الصبح 
سالم شافهم بنظره وراح 
ام سالم وقفت عشان تغسل ايديها 
عاشه : ما كملتي يا امايه 
ام سالم : سد نفسي هالولد
عاشه : دومه جذي طايش لازم تتعودين 
ام سالم : عاد انا ابيه يعرس عشان يعقل ويودر هالخرابيط
عاشه : شي امهات وايد يتوقعون ان بزواج عيالهم انهم بيودرون كل شي او بيتغيرون للاحسن والضحيه هي الزوجه .. 
ام سالم : شو اسوي ما بايدي شي .. عسى الله يهديه 

**********************
( بلجيـــــــــكا )

ساره وفهد بعد ما خلصو لعب 
فهد : ها يا عمري ان شاء الله استانستي 
ساره وهي تشوف ملابسها : اي استانست كندورتي لين الحينه فيها ماي ..ياريت ما سمعت كلامك 
فهد : الاهو ماي وبينشف بسرعه ..
ساره : والحينه وين بنروح ترى تعبت 
فهد : بنروح نتغدى ترى انا ميت من اليوع 
ساره : اوكي وبعدين بنروح الشقه عشان نرتاح ترى من الصبح نحن واعيين 
فهد : اوكي يا عمري يالله خلا ندور على اقرب مطعم وبنرد الشقه ان شاء الله..

فهد وساره بعد ما صلو لاحدث المطاعم 
ساره وهي تاكل برقه ..
فهد ياكل من الصوب عيش ومن صوب الثاني يقطع الدياي ..
ساره تضحك : هد اعصابك 
فهد : هالدياي ماعرف بلاه ما يتقطع 
ساره : انا بقطع لك ..
ساره برقتها وبهدوء قطعت له وخلته بصحنه 
فهد رافع حواجبه : يا سلااااام على الرقه 
ساره : كل شي بالرقه مب بالدفاشه 
فهد : شو اسوي يا حبيبتي ميت من اليوع 
ساره : زين يالله كل 
فهد وهو ياكل لاحظ على قلادة ساره لانها تبين من الشيله 
فهد رفع راسه : ساره 
ساره وهي تشرب العصير : مممم
فهد : انا وايد مستغرب من شي ..
ساره : شو
فهد :من اول ما يينا بلجيكا وانتي لابسه هالقلاده وما غيرتيها مع انج تغيرين لبسج دوم وخواتمج وكل شي الا هالقلاده ليش
ساره توترت : ها وووولا شي بس احب هالقلاده وايد لانها هديه غاليه 
فهد : زين انا بعد عطيتج قلاده بس ما لبستيها اذا ما عايبتنج باخذلج غيرها
ساره وهي ماسكه القلاده : لا عايبتني ..بس انسى اغير البسها ..
فهد : يالله اتمنى اشوفج لابسه قلادتي ..
ساره بتوتر : ان شاء الله 
ساره خافت انها تنكشف او ان فهد يلاحظ على القلاده انها مكتوبه من وراء حرف خالد وساره 



(في حــتــا)

الكل قاعد يسولف ومستانس وقاعدين على شكل دايره وخالد وعبدالله مجابيلنهم ..ونوره ويا هند وام ساره ويا ام خالد 
ام خالد : ماشاء الله بسرعه استوى المساء 
ام ساره : هي والله الحينه الساعه 5 ونص ..
خالد ساكت وما يقول شي.
عبدالله : الصراحه رحلتكم وايد حلوه
هند : افا عليك يالنسيب دوم رحلتنا حلوه 
ام ساره : بس ناقصنها شي ..الرحله بتحلى اكثر بوجود ساره 
خالد اول ما سمع اسم ساره رفع راسه وشاف خالته ..
هند : يالله ان شاء الله مره اليايه ساره تكون موجوده مع ريلها فهد 
خالد قام من مكانه وعصب : ساره اتييه حياها الله بس فهد بالذات ما اييه ولا حتى ابيه اييه في بيتنا ولا ابي اشوفه ..
قام خالد من مكانه وراح صوب النار ..
الكل استغرب من ردة فعل خالد
عبدالله قام على طول وراء خالد وشافه واقف عند النار وحاط ايدينه على بعض ومعصب 
عبدالله وقف عنده : خالد الله يهديك بعدك على ساره 
خالد : المشكله تعرف شو يا عبد الله 
عبدالله : شو 
خالد وهو مغمض عيونه ومتالم : ان محد حاس فيه .. الكل يتوقع ان ساره بالنسبه لي شي عادي ومايعرفون انها بدمي وهي كل حياتي ..
عبدالله حط ايده على جتف خالد : والله حاسين فيك .. بس يا خالد البنت تزوجت وترى مب انت اول ريال يخسر حبيبته او خطيبته 
خالد صد لعبدالله : هيه صح انا مب اولهم .. بس هذيله يمكن ما حبو مثلي او قدرو ينسون بسهوله .. او ان حبيبتهم رفضتهم بس نحن حبنا كان متبادل .. تخيل كنت خطيبها وما باجي شي على الملجه والله يا عبدالله كنت اتريه متى نخلص الثانويه عشان اخطبها وتكون لي 
ويوم صار كل شي راحت عني وصارت ملك غيري غصبن عني وعنها .. .
عبدالله يحرك راسه يمين يسار مايعرف شو يقول : يالله هونها وتهون يا اخوي والله يعوض عليك 
خالد : مستحيل احب غيرها مستحيل 
عبدالله : زين يا خالد قوم خلا نقعد وياهم ما نبي نخلي الكل بحس بضيجك بالذات ام ساره ترى فضيحه 

هند تشوف عبدالله وخالد يرمسون 
هند : نوره هذيله شو يقولون 
نوره : جي تشوفين عندي اذن فيل عشان اسمع 
هند : اييييييييييييييييه يحليله اخوي متعذب كله من هاي ساروووه ..قهر هي مستانسه واخوي متعذب
نوره بعصبيه : مب منها .. انت تعرفين هالشي مب بايدنها ..
هند ما علقت 
نوره تزقرهم من بعيد : عبدالله وخالد يالله تعالو 

عبدالله : يالله نروح يا خالد ..خلى نخلي الرحله حلوه ومانخرب عليهم يالله 
خالد : اوكي بحاول 

والكل قعد وكل شخص يقول موقف من مواقفه
هند : تذكرين يا نوره يوم رحتو عني وخليتوني ..
نوره : ههههههههههههههههههههه .. هي والله 
عبدالله : كيف نسيتوها 
نوره : ترى هند اذا ما تروح هني وهناك ما تعيش نحن كنا بنروح ولا هي اختفت ونحن تحريناها في السياره ويانا ويوم تحركنا شوي ما نسمع حس هند ولا عرفنا انا ناسينها وبسرعه نرد 
عبدالله : هههههههههههههههههههههههه 
خالد : واقولك يوم ردينا نشوف دموعها اربع اربع شكلها يضحك 
هند : عيل تبوني اضحك مودريني بروحي في البر..
وام ساره : واحلى موقف يوم سارووه 
نوره : هيه .ههههههههههههه
ام خالد : شو 
نوره : تذكرين ذيج الرحله اللي اخر مره رحناها ..الجو كان بارد والهوى شوي بيطيرنا .ولا ساره تبى تعدل شيلتها ولا شيلتها تطير منها وهي تركض ورى شيلتها 
الكل : هههههههههههههههههههههههههه 
حتى خالد ابتسم تذكر 
نوره : ههههههههههه .. زين محد شاف 
عبدالله : والله سوالفكم حلوه عيل
(في بلجيكا )

ساره وفهد بعد ما تغدو وصلو الشقه وكانت الساعه عندهم 3 الظهر ..وفي دبي 7 المساء ..
ساره : واخيرا وصلنا والله تعبت 
فهد وهو يفصخ الجاكيت : بس شو استانستي 
ساره : هي استانست بس في قطار الموت ما استانست 
فهد: هههههههههههههههههه
ساره : عيل انا بروح احط راسي شوي بنام على الاقل نص ساعه شو انت بتنام 
فهد : مممممممممممممم ما فيني نوم بس بيلس في الصاله بشوف تلفزيون ..روحي حبيبتي نامي .نوم العوافي ان شاء الله 
ساره بخجل : يالله عن اذنك 
ساره راحت اسبحت ولبست بجامه .. البنطلون تحت الركب ومع بودي كت يعني جتوفها برع وفتحت شعرها السايح ونامت..

اما فهد فراح يشوف التلفزيون ..ويغير قناه من قناه ..وهو لابس بجامه بحد .. ماخذ راحته الاخ ..



شو اللي بيصير بين ساره وفهد
وشو اللي بيصير فيهم؟؟ 
خالد هل راح يصر على ساره او بينساها ؟
وسالم هل بيتزوج هند ؟
شو اللي ينتظر باقي الاعضاء 


نسيت هالجزئيه لاكملها

ساره تصد تشوف فهد : ليش انت وايد تحب تلعب العاب خطيره يعني 
فهد : اموت على هالالعاب ..
فهد : يالله يا عمري اختاري لعبه عشان نلعبها 
ساره : ماعرف انت اختار
فهد : يعني عادي اختار اللي اباه 
ساره : هيه عادي شو تشوفني خوافه 
فهد : زين زين ( يأشر على اللعبه اللي على يمينهم ) شو رايج بهاللعبه 
ساره يوم تشوف شافت لعبة قطار الموت وتخوووووووف صدق مميته ..
ساره تبلع ريجها : ها شو هاي اللعبه ما غيرها 
فهد : هيه والله اللعبه مبينه عليها حلوه 
ساره خايفه بس ما تبى تبين لفهد.... 
فهد يشوف ملامحها : شو فيج يا بعد هلي ..اذا خايفه وما تبين تلعبين عادي ترى اهم شي عندي وناستج 
ساره تبى تبين انها شجاعه : لالا عادي شو يعني الا هي لعبه مثل باجي الالعاب.. يالله نروح 
فهد راح قطع التذاكر وراحو يلعبون اللعبه .. 
فهد على اليمين وساره يالسه عنده وبندو الحزام وساره تشوف تحت وصدق اللعبه عوووده وخطره .
فهد مستاتس يحب يلعب هالالعاب ..
فهد يصد لساره ويشوفها تشوف تحت : ها ساره بلاج 
ساره : ها ولا شي بس اقول ماشا ءالله اللعبه عوده وايد
فهد : هي صح اعتقد هاي اخطر لعبه 
ساره كانت تشوف تحت اول ما سمعت انها اخطر لعبه صدت شافت فهد وفتحت عيونها : احلف هاي اخطر لعبه 
فهد : والله مبين عليها وباجي الالعاب احسهم عاديات 
ساره في خاطرها : رحتي وطي يا ساره لا بلاه عشتي 
..وشوي شوي اللعبه تتحرك وفهد الابتسامه على شفايفه..
ساره ماسكه الحديده بالقوووو وهي تقرا القران ..
فهد يصد : شو تقرين 
ساره : ها ولا شي ..
ولا اللعبه تتحرك وبسرعه تروح فوق وتحت ..
وساره مبنده عيونها وزااايغه وتبى تصارخ بس تستحي من فهد 
فهد يضحك : هههههههههههه ..يصد لساره يشوفها ميته من الخوف 
فهد : بلاج شو خايفه 
ساره مبنده عيونها : لا لا 
فهد يشوف نزله قويه : اقول ساره امسكي عدل ترى شي نزله قويه 
ساره فتحت عيونها ولا تشوف صدق نزله قويه 
شفايف ساره يتحركون بسرعه من الزياغ 
فهد بخبث: ساره امسكيني ترى الحديده يمكن تنفتح
ساره ما عرفت ان فهد يبى هالشي ..صدقت كلامه ومسكت جتفه بالقووووو
وفهد مستانس ..



والقطار ينزل بسرررررررعه 
وساره ماسكه جتف فهد واول ما القطار نزل ساره ما قدرت تيود عمرها 
ساره فتحه حلجها:اااااااااااااااااااااااااااااااااااااااااااا ه يا ماما ..ابي انزل ابي انزل هئ هئ ابي انزل 
فهد ميت من الضحك : لا تخافين بلاج
ساره : ماما ما ما ..ابي انزل .اااااااااااااااااااااااااا ه الله الله ياخذ هاللعبه ..
فهد : ههههههههههههههههههه امج في دبي مب هني ..ههههههههههه 
ساره ماسكه جتف فهد بالقووووووووو ومنزله راسها وتصارخ .: ما عليه يا فهد انا براويك تضحك عليه 
فهد.: هههههههههههههههههههههه 

بعد ماخلصت اللعبه 
فهد ميود بطنه من الضحك : ههههههههههههههههههههههههههههههههههههههههه 
وساره معصبه وهي تشوف فهد : ليش تضحك ان شاء الله شو تشوف ويهي نكته 
فهد : ههههههههههههههههههه اي بطني بطني يعورني من كثر الضحك .. والله يا ساره عمري ما ضحكت كثر هالمره 
ساره معصبه : علك ما ضحكت موليه.. تضحك عليه مسود الويه 
فهد : والله لا تلوميني انتي لو تشوفين شكلج بتضحكين على عمرج ..
ساره : كله منك قصيت عليه خليتني اركب اخطر لعبه
فهد : والله قلت لج هاي اخطر لعبه 
ساره : متى قلتلي وانا في اللعبه ..تباني يعني انزل عشان الكل يضحك عليه 
فهد : وانا شو دراني انج بتخافين .انتي قلتي انج ما تخافين 
ساره : شو عرفني اللعبه جي بتخوف ياما ركبت قطار الموت في القريه العالميه وفي باجي الاماكن ماخفت جي
فهد : الله يخليج تسمين القطار الموت ماالقريه العالميه قطار موت قولي قطار اطفال 
ساره : زين يا فهد مره ثانيه ما بلعب وياك..والله قلت اكيد ما بشوف امي مره ثانيه 
فهد : هههههههههههههههههههههه ..باسم الله عليج يا عمري ..
ساره : زين بسك ضحك قوم خلا نتحرك ..
فهد : زين اي لعبه نلعبها 
ساره : ما بي خلاص 
فهد : شو خلاص ياعمري يايين هالدرب كله عشان لعبه 
ساره : والله هاللعبه عن عشر العاب 
فهد : زين بعد بنلعب شو رايج في لعبه الماي والله حلوه 
ساره : شو تبى بدلتي تخيس ماي .. عشان تضحك عليه 
فهد : والله اللعبه حلوه يالله ..
ساره : زين بس اخر لعبه والله صدعت 


الجزء الواحد والثلاثـــون) 





في بلجيكا )

ساره وفهد بعد ما تغدو وصلو الشقه وكانت الساعه عندهم 3 الظهر ..وفي دبي 7 المساء ..
ساره : واخيرا وصلنا والله تعبت 
فهد وهو يفصخ الجاكيت : بس شو استانستي 
ساره : هي استانست بس في قطار الموت ما استانست 
فهد: هههههههههههههههههه
ساره : عيل انا بروح احط راسي شوي بنام على الاقل نص ساعه شو انت بتنام 
فهد : مممممممممممممم ما فيني نوم بس بيلس في الصاله بشوف تلفزيون ..روحي حبيبتي نامي .نوم العوافي ان شاء الله 
ساره بخجل : يالله عن اذنك 
ساره راحت اسبحت ولبست بجامه .. البنطلون تحت الركب ومع بودي كت يعني جتوفها برع وفتحت شعرها السايح ونامت..

اما فهد فراح يشوف التلفزيون ..ويغير قناه من قناه ..وهو لابس بجامه بعد .. ماخذ راحته الاخ..




في حتا . : 

ام خالد ترتب الاغراض " يالله بسرعه جهزو الاغراض ولا تنسون شي يالله خلا نروح الوقت تاخر عندنا 
هند وهي تافف: اوووه امي تو الناس الساعه بعدها 8
نوره : لاتنسيت الدرب يا حلوه ..
خالد وهو ماسك دلة القهوه : يالله مشينا 
هند : ايه مب تنسوني 
نوره : يوم تعرفين ان يمكن ننساج اركبي السياره اول وحده 
هند : هي والله بروح اركب اعرف نذالتكم
.. الكل ركب السياره .. وهند بعد يالسه وراء مع الخدامه وهي تتحرطم ..
هند تكلم الخدامه : الله ياخذج لا تتلصقين فيه 
الكل : ههههههههههههههههههههه
هند وهي منقهره : والله انا منقهره وانتو تضحكون عليه ...مره ثانيه لا تيبونها.. 
ام خالد : والله ومنو بيساعدنا في الاغراض 
هند تاشر على نوره: نوروووه شو خانتها 
نوره تصد وراء : ايه شو نورووه بعد اصغر عيالج 
هند : عيل هاي حاله .. مقعدينا ويا هالويه ( تأشر على خدامتهم ) والله اختنقت من ريحتها ..
ام ساره : انا ما اشم شي
هند : لا خالو والله ريحتها كله كريمات وخرابيط تقولين الحينه بتروح مكان ويا ويها ..ماعرف هالفلبينيات ليش 

ماعرف هالفلبينيات ليش يحطون كريمات ورياييلهم مب عندهم حق منو يتكشخون ..
نوره : ههههههههههههههههه هي والله صدقتي ..


*******************
في بلجيـــكا : 

فهد حاط ريوله على كرسي الغنفه وياكل مكسرات .. اما ساره فأول ماحطت راسها على الوساده علىطول نامت من التعب ..
وبعد مرور تقريبا ربع ساعه فهد يسمع صريخ ساره وصياحها قام على طول وركض على غرفة ساره ولا يشوف ساره يالسه على السرير وهي تصارخ وتصيح ..
ساره بصريخ ودموعها على خدها :لالاالااااااااااااااااااا مستحيل لااااا 
فهد على طول راح وقعد عندها وماسك ايدين ساره وهو متوتر : ساره حبيبتي بلاج شو صار شو فيج ؟؟
ساره وهي قايمه من النوم وهي تصيح : امي يا فهد امي 
فهد خايف : بلاها امج شو فيها
ساره وصوتها شوي رايح من الخوف : حلمانه عن امي حلم مخيف وانا خايفه الحلم يتحقق ويمكن امي صار لها شي ..
فهد وهو يمسح على شعر ساره ويحاول يهديها :لا تخافين يا عمري هذا اكيد كابوس مافيهم الا الخير 
ساره : لالا لاااااااا اكيد فيهم شي اقولك حلم مخيف عن امي ..اذا صار لها شي انا بموت بدون امي ما اقدر اعيش 
فهد : باسم الله عليج يا عمري لا تخافين انا الحينه بتصل في امج عشان نطمن
ساره وهي تمسح دموعها : هيه الله يخليك اتصل فيها بسرعه..
فهد على طول خذ موبايله واتصل في ام ساره .. 
ساره : ها شو ..ليش بندت 
فهد بتوتر : موبايلها مغلق 
ساره فتحت عيونها : شوووووووووو ( تصيح ) عيل اكيد حلمي صدق اكيد امي فيها شي ..
فهد خاف على ساره لاول مره يشوفها بهالحال .وهو ماسك ايدها : ساره حبيبتي هذا مب يعني ان فيها شي يمكن ما شي بطاريه في موبايلها... شو رايح تتصلين في نوره او حد من اهلج 
ساره : هي والله فكره عطتي التلقون ..
ساره وهي تتصل ايدها ترتجف من الخوف ..
ساره بعد ما اتصلت شافت موبايل نوره مغلق ..
ساره قامت من مكانها وتصارخ : موبايلاتهم كلهم مغلقه اكيد فيهم شي .. اااااااااااااااااه يا ربي شو صار فيهم ..
فهد راح عند ساره يحاول يهديها وراح عندها : ساره اهدي حبيبتي اهدي 

ساره : ما اقدر ما اقدر خايفه عليهم 
فهد راح على طول اييب ماي لان ساره وايد متوتره ..
فهد : هاج حبيبتي شربي الماي 
ساره وتفر الماي : ما ابي شي ما ابي شي
فهد يلس عند ساره : ساره اهدي حبيبتي 
ساره تصيح ..
فهد يبى يهديها ويقنعها ان ما في شي وهو يمسح على شعرها : بس حبيبتي بس ما فيهم شي صدقيني 
ساره وهي تترجى فهد وماسكه ايده : فهد الله يخليك اتصرف شوف شو فيهم عشان خاطري 
فهد :اوكي حبيبتي خلاص بتصرف 
فهد تذكر الريم .. خذ موبايله واتصل فيها
ساره ودموعها اربع اربع : وين تتصل 
فهد : بتصل في الريم اكيد تعرف عنهم شي
ساره : هي والله ليش ما فكرت في الريم
فهد اتصل في الريم اخته ..
الريم : هلا والله باخووووي 
فهد : هلا بالريم 
الريم : بلاك اخوي ليش زعلان 
فهد : اقول الريم تعرفين شي عن ام ساره واهلها
الريم مستغربه: ليش 
فهد : ساره كله تتصل فيهم بس موبايلاتهم مغلق ..
الريم تذكرت انهم رايحين الرحله : هيه اكيد ما شي ارسال عشان جي تراهم رايحين الرحله وهناك ما شي ارسال ..
فهد : اها والله جي السالفه عيل .. زين مشكوره اختي ما قصرتي وبتصل فيج بعدين ..يالله باااي
ساره / ها بشر شو قالت 
فهد: اهلج رايحين رحله من الصبح واكيد ما شي ارسال عسب جي يعطيج مغلق فلا تحاتين 
ساره : بس يمكن صايرلهم شي
فهد : خلاص الحينه بنتصل فيهم ..
ساره : يالله بسرعه 
فهد اتصل كم مره بعدين علق الخط ..
فهد وهو مستانس : يرن يرن
ساره والابتسامه في شفاتها : والله عطني الموبايل 
ساره اتصلت في امها وعلق الخط..
ام ساره : الو 
ساره وهي تصيح : امايه فديتج فديت عمرج 
ام ساره خافت على بنتها : ساره بلاج ليش تصيحين 
خالد اول ما سمع ان ساره تصيح على طول وقف السياره بصوب خاف عليها 
ساره : مافيني شي بس حلمانه عنج حلم مخيف وقلت اكيد صايرلج شي 
ام ساره : لا فديتج ما فينا شي الحمد لله لا تصدقين الاحلام يا ساره 
ساره: لا يا امايه انا خقت زياده لان موبايلج كله مغلق 
ام ساره : اكيد ما شي ارسال هناك 
.خالد : ها خالو شو صاير؟
ام ساره : ما فيها شي يا ولدي تحرك 
ساره : الحمد لله ان ما فيكم شي..والله كنت وايد خايفه عليج 
ام ساره : فديتج لا تحاتينا يا بنتي 
ساره زين ويا منو رايحين ؟ 
ام ساره : ويا هند ونوره وعبدالله وام خالد ويا خالد 
ساره بصوت واطي : خالد 
فهد اول ما سمع اسم خالد صد وشاف ساره وانقهر ..
ساره : زين امايه سلمي عليهم كلهم..
ام ساره : ان شاء الله يوصل 
بعد ما صكت التلفون .. ام ساره : تسلم عليكم ساره
الكل : الله يسلمها ..
خالد : خالو شو صار ليش ساره تصيح 
ام ساره : ما شي يا ولدي هي حلمانه حلم مب زين عني ويوم شافت موبايلي مغلق خافت عليه 
خالد : اها الحمد لله يعني ما فيها شي
ام ساره : لا الحمد لله
هند وهي تكلم نوره بصوت واطي : شوفي هذا اخوج يحاتيها ويا ويه وناسي انها متزوجه 
نوره : سكتي لا يسمعج ويذبحج

فهد : ها يا ساره اطمنتي
ساره : هيه الحمد لله 
فهد : وبلاه خالد
ساره : ها لا ما فيه شي ليش
فهد : سمعت تقولين خالد
ساره : لابس سالت قلتلها منو وياكم قالت خالد ..فهد : فهد : اها جي السالفه ..يالله عيل انا بطلع وانتي ارتاحي وكملي نومج
ساره قامت من السرير : لا بس ما ابي انام ما فيه بعد احلم كابوس ثاني 
ساره لاحظت انها لابسه كت واستحت .. 
ساره بخجل : فهد يمكن تطلع ابي ابدل لبسي
فهد يشوف ساره من فوق لتحت : ليش يا عمري لبسج وايد حلو عليج
ساره مستحيه : فهاااااااد اطلع بسرعه
فهد يضحك: فديت اللي تستحي ومن منو من ريلها بعد
ساره بعصبيه : فهد
فهد : زين زين بطلع ولا تزعلين

فهد راح الصاله اما ساره فراحت تبدل .. 


في دبي
ام محمد ماسكه التلفون ..
محمد : الله يهديج امايه لازم تتصلين الحينه
ام محمد : هي من متى وانا اتريه حشى مب صلاة الاستخاره هاي 
محمد: زين خليهم هم يتصلون 


ام محمد وهي ماسكه التلفون : محمد لا تحشرني وتعور راسي خلني اتصل في مرت عمك واشوف شو سالفتهم .محمد متوتر وايد خايف ان اهل شيخه يقنعونها بالزواج منه وهو ما يباها ..
ام محمد : الو 
شيخه اللي ردت : الو
ام محمد : السلام عليكم
شيخه قلبها دق لانها عرفت صوت ام محمد : وعليكم السلام 
ام محمد : شيخه وياي صح
شيخه خايفه ان ام محمد تسالها : هلا مرت عمي شحالج 
ام محمد : الله يسلمج جيف حالج انتي وينكم ما تنشافون 
شيخه : والله مشاغل الدنيا مرت عمي انتي شحالج
ام محمد : بخير يسرج الحال..اقول يمه شيخه وينها امج 
شيخه : لحظه بدورها اوكي 
شيخه راحت غرفة امها وهي تركض : امايه امايه 
ام شيخه وهي تقرا القران .
شيخه : اماااااااااااااااايه
ام شيخه : استغفر الله بلاج ما تشوفيني اقرى القران 
شيخه : اسمحيلي بس تلفون 
ام شيخه : منو
شيخه : مرت عمي .. ام محمد 
ام شيخه قامت من مكانها : وااااا فضيحه اكيد تبى تسال عن ردج .. والله اخاف تسويلنا ضرابه يا شيخه
شيخه : انا مالي خص .. الزواج قسمه ونصيب ..
ام شيخه : الله يعيني عليها ..بروح ارد عليها ..
ام شيخه راحت عند التلفون وهي وايد متوتره ..
ام شيخه: الو سلام عليج 
ام محمد : هلا والله عاش من سمع هالصوت وينج يا ويخيتي 
ام شيخه : والله موجوده ..انتي جيف حالج
ام محمد : بخير يسرج الحال ..قلنا بنتصل نسال عن سالفة ولدي .. شفتج طنشتي السالفه 
ام شيخه : لا والله ما طنشنا ولا شي ..بس 
ام محمد : بس شو 
ام شيخه : بس مستحيه اتصلج 
ام محمد رافعه حواجبها : ليش
ام شيخه بتوتر: مثل ما تعرفين يا ام محمد ان الزواج قسمه ونصيب ومحد يقدر يفرض على حد بالذات الزواج ..
ام محمد : شو قصدج .. قصدج ان بنتج ما تبي ولدي 
ام شيخه : لا مب جي السالفه هي صلت استخاره ومارتاحت 
ام محمد : يعني ما تبي ولدي 
... محمد يالس عند امه ويوم سمع ان شيخه ما تباه استانس وارتاح وايد ..
ام شيخه : والله ماعرف شو اقولج بس ما اقدر اغصب البنت 
ام محمد : ليش بلاه ولدي وين بتحصل احسن منه يعني وهو مب ناقصنه شي ..

ام شيخه : والله ولدج سيد الرياييل كلهن بس شو اسوي 
ام محمد : ما عليه ماعليه هذا يزايه اني اخترت بنتج من بين كل البنات ..
ام شيخه :ساكته 
ام محمد : يالله مع السلامه 
ام شيخه: ما ابيج تزعلين من هالشي ترى نحن اهل 
ام محمد بعصبيه : يالله عن اذنج مع السلامه
( ام محمد طبعها صعب شوي ..ومن النوع اللي بسرعه يتضايج)
محمد راح عند امه .: ها شو صار 
ام محمد بعصبيه : وايد شايفين عمارهم ليش هم منو عشان يرفضونك ما عليه يا ولدي بزوجك احسن البنات ولا تزعل ..
محمد بخاطره ( ليش ازعل ..يحليلج يا امايه ماتعرفين اني طاير من الفرح )
محمد : لا ما بزعل ولا شي الزواج قسمه ونصيب وانتي بعد لاتزعلين 
ام محمد قامت من مكانها : شو ما بزعل منو قال عيل هم يرفضونك وتباني اخذهم باالاحضان نحن من الصغر قايلين ان محمد لشيخه ..
ام محمد: بس هذا زواج يا امايه 
ام محمد : انت ما يخصك فيه .. انا من اليوم وساير ما بكلمهم ولا بروح بيتهم ...
ام محمد تتحرطم وراحت غرفتها
محمد يكلم عمره : لا بلاه سويت مشاكل بين العايله ..شو اسوي يالله ان شاء الله امي بتغير رايها ..الاهم اني صرت حر واخيرا اقدر اخطب الريم فديت عمرها 
خلا اروح اتصل في خالد وابشره بهالخبر الحلو 
خالد توه ياي من الرحله وبعده ما بدل راح الغرفه عشان يبدل ملابسه شاف رقم محمد وشل 
خالد: الو
محمد : هلا بخالد والله هلا بربيعي 
خالد : هلا بو جاسم ..جيف حالك
محمد : والله مستانس حدي 
خالد : ان اشاء الله دوم مب يوم بس ليش شو صار؟
محمد : واخيرا افتكين من سالفتي .. شيخه رفضتني واخيرا يا خالد صرت حر 
محمد : والله الريال مستانس وهناك الكل يتحراك متضايج..
محمد : اي متضايج ..قول ميت من الوناسه 
خالد : تقول الحينه انك خطبت الريم ووافقت 
محمد : ان شاء الله جريب
خالد : اقول محمد تخيل بعد كل هذا وهالمشاكل تروح وتخطب الريم ولا تلقاها مخطوبه او يرفضونك والله بموت من الضحك عليك 
محمد معصب: ويا ويهك وانت ما تخليني مستانس يعني لازم تخرب عليه وناستي 
خالد : هههههههههههههه لا اقول يعني تخيل 

محمد : لا ابي اتخيل ولا شي .. يا ويلها اذا رفضتني انا رفضت شيخه بنت عمي اللي ما شي احسن منها واخر شي ترفضني 
خالد: بعد محد يقدر يغصب حد
محمد : الحينه اوني ابيك تشاركني بفرحتي واخر شي تنكد عليه زين خالد انا براويك
خالد: هههههههههههههه لا والله اسولف وياك بو جاسم ولا تزعل الله يوففقك حبيبي 
محمد : هي هالكلام اللي يونس مب مساع ..
خالد: زين عن اذنك بو جاسم بروح اتسبح ترى توني ياي من الرحله 
محمد : خلاص بخليك عيل يالله فمان الله.

***************************

في بلجيـــــــــكا : 

ساره يالسه ويا فهد في الصاله ..
يشوفون فلم ..
ساره :/ اقول شو سالفة هالفلم لين الحينه مب فاهمه شي
فهد : وايد حلو شوفي الحينه جريب النهايه 
ساره : والله مليت ..
فهد : هذا الله يسلمج فلم رعب بس شو روووعه 
سار فتحت عيونها: صج 
فهد: هيه 
ساره : والله انك نذل ناقصه انا رعب كافي الحلم اللي حلمته عن امايه ..
فهد: هههههههههههههه ليش تخافين 
ساره : والله حسب الفلم 
فهد : ما عليه يا عمري انتي شوفي الفلم واذا خفتي نامي في غرفتي ..
سارعه قامت من على الغنفه وفرت عليه الوساده الصغيره : وانت تباها من الله.
فهد : هههههههههههههههههه اكيد طبعا على الاقل احس اني متزوج مب عزوبي راقد بروحي 
ساره : خلا اروح عنك وايد احسن 
فهد ماسك كندورتها : تعالي وين بتروحين القعده بدونج ممله.
ساره تشوف فهد بطرف عينها : فههوووود خلني ارووح 
فهد : يا ويل حالي .. اول مره ادلعيني محلاتها وهي ظاهره منج 
ساره : والله انك متفيج 
فهد : زين شو رايج يا عمري نطلع 
ساره : لا تعبانه من الصبح ونحن بالحديقه 
فهد : لا بس نتمشى صوب الشقه وصوب البحر ترى البحر مجابلنا ومره وحده نتعشى برع ولله الجو محلاته 
ساره : اممممممممممممم زين اوكي ثواني ببدل وبييه اوكي 
فهد : وانا بعد بتكشخ ..
ساره لبست وتكشخت وفهد بعد..
طلعو اثنينتهم صوب البحر جريب شقتهم..
فهد واقف صوب البحر يستنشق الجو ومغمض عيونه : يااااااااااااي محلاته الجو 
ساره : هي والله الجو وايد حلو 
فهد صد صوب ساره : محد محلي الجو غيرج يا بعد هلي انتي يا عمري 
ساره استحت : فهد وبعدين وياك 
فهد : لا بعدين ولا قبلين بتغزل فيج لين ما اموت..

..اشواق ويا فاطمه ويا اهلهم وهم يتمشون .
اشواق : فطوووووووووووم من العصر ونحن نمشي والله تعبت
فاطمه : زين يالله الحينه بنيلس صوب المطاعم هناك 
اشواق وهي تمشي شافت ملامح فهد..
اشواق كانت تمشي وقفت مكانها .
فاطمه تصد صوب اشواق: ايه انتي بلاج ليش وقفتي 
اشواق واقفه والضحكه على شفايفها ..
فاطمه : الحمد لله والشكر بلاج تخبلتي 
اشواق وهي تاشر على ساره وفهد: شوفي هناك 
فاطمه : ما اشوف شي شو فيج
اشواق تتنهد : فهوووووووووووووودي حبيب قلبي هناك 
فاطمه: استحي على ويهج .. 
اشواق :/قومي خلا نروح هناك بنسلم عليهم 
فاطمه : لا ما بروح شو يخصنا فيهم ..خليهم بروحهم
اشواق :كيفج اذا ما ييتي انا برووح 
اشواق راحت عن فاطمه 
فاطمه لحقتها ..

فهد : زين يا عمري وين نتعشى 
ساره : والله على راحتك 
فهد شاف فاطمه واشواق يايين صوبهم
فهد : اف هذيله بعد يايين 
ساره تصد : منو 
فهد : رباعتج
ساره : لا تغلط عليهم ..
فاطمه واشواق بعد ما يو صوبهم
فاطمه : هلا بساره 
ساره : هلا فيج حبيبتي 
اشواق وهي تلعب باصابعها اونها مستحيه : شحالكم
ساره : بخير 
اشووااق وهي تشوف فهد : شحالك فهد 
فهد منزل راسه : بخير 
اشواق وهي تشوف فهد : من زمان ما شفناكم 
ساره : والله موجودين 
فاطمه : وين رحتو يالله قولي وين الاماكن اللي رحتوها
ساره تقول حق فاطمه على اسم الحديقه وعلى الاماكن اللي راحوها ..اما اشواق فعيونها على فهد وساره لاحظت هالشي 
ساره تصد لاشواق : بلاج اشواق ليش ما ترمسين 
اشواق : ها ممم ما شي
ساره بابتسامه : شو معجبه في ريلج جنج ..من الصبح عيونج عليه ..شو عايبنج ..اذا عايبنج خذيه عادي 
فهد يوم سمع هالكلام عصب وايد ..وراح بعيد عنهم 
اشواق ويها احمر : لا ماشي بس .يذكرني في واحد من اهلنا..
ساره : اها جي السالفه عيل 
فهد راح بعيد عنهم وهو معصب حده وهو صوب البحر وماسك الحصا ويفره ويكلم عمره : والله ولا مهتمه معقوله لهالدرجه انا انسان عادي ..لهالدرجه انا ولا شي ..في وحده تقول حق وحده ثانيه خذي زوجي .. اخ يالقهر ..الله يسامحج يا ساره .

فاطمه : زين ساره عن اذنج اخرناج ..روحي عند ريلج 
ساره : افا عليج عادي ونستوني 
اشواق وهي تشوف فهد : يالله باي 

بعد ماراحو 
فاطمه: فضحتينا الله ياخذ بليسج ..زين جي البنت حست انج تشوفين ريلها الحمد لله انها ما عصبت ولا قالت شي 
اشواق : شو اسوي ما اقدر ما اقدر ايينن والله ايننن اقولج هذا مب ادمي هذا ملاك (شواق اطيح على فاطمه بالغشمره ) ذوبني الريال
فاطمه ادز اشواق : قومي عني بلاج تخبلتي 
اشواق : هي تخبلت اينن ماشا ءالله عليه جمال الكون فيه هاي ساروووه صدق محظوظه 
اشواق : لا تحسدينهم 
اشواق : بحسدهم عشان يودرها وياخذني 
فاطمه : والله انج نذله.. ومتفيجه 

ساره راحت صوب فهد وشافته معصب
ساره : يالله نروح 
فهد واقف مكانه وحواجبه مقروونات من العصبيه وهو يفر الحصا في البحر ..
ساره : بلاك فهد
فهد بعصبيه : ما فيني شي
ساره : شو مافيك شي .. شكلك مبين انك وايد معصب
فهد صد صوب ساره: زين حسيتي يا مدام 
ساره مستغربه : ليش شو استوى 
فهد : لا ولا شي .. يعني لهالدرجه انا ولا شي عندج .. حتى لو انا ولا شي على الاقل احترميني جدام رباعتج مب تقولين تبينه خذيه .. جي انا لعبه عشان جي تقولين 
ساره : بس انا مب قاصده هالشي .. بس لانها كانت تشوفك وايد جي قلت لها
فهد : يعني بدل ما تعصبين لو وحده ثانيه جان تضايقت 
ساره بتكبر: هذا لو كان بينهم حب متبادل يا فهد
فهد انجرح وايد : يعني انتي تكرهيني 
ساره صدت صوب ثاني : انا ما اكرهك .بس هذا مب يعني اني اموت فيك ..وبعدين يا فهد انت وايد مكبر السالفه 
فهد :طبعا كل الي يصير فيه مب مهم عندج وتحسينه شي عادي بس لو عند حبيب القلب خالد بيكون شي ثاني 
ساره : شو تقصد 
فهد : ما شي بس انا كنت متوقع انج تغيرتي عليه وعندي امل انج تحبيني في يوم من الايام 
ساره : محد يقدر يغير القلوب يا فهد
فهدبعصبيه : زين خلا نروح الشقه انا تعبان ابي انام 
ساره : بس انت قلت انك يوعان وتبى تاكل 
فهد : كلت وشبعت كلت القهر والغصه 
فهد : باخذلج شي عشان تاكلينه ..يالله نروح الشقه 
ساره راحت ويا فهد الشقه .. وساره ما قصدت تجرحه بس هي كانت واضحه .. وطبعا ساره قبل كانت تكرهه 
بشكل واضح بس الحينه هي ما تكرهه ولا تحبه يعني شعورها وايد عادي .. 
فهد راح الشقه وعلى طول دخل غرفته وبند الباب بصوت عالي ..
ساره تكلم عمرها : اسمحيلي يا فهد بس انا ما اعرف اجامل وكنت واضحه لاني مستحيل انسى الانسان اللي متعذب هناك وانا استانس..انا ما احب يا فهد اجامل 


الجزء 32 







فهد يتجلب يمين ويسار في السرير وما قدر ينام من القهر اللي في قلبه من كلام ساره لاشواق .. وبعدين يلس على السرير ومسك الوساده في حضنه وهو يكلم نفسه 
( انا ليش مكبر السالفه جي.. يمكن هي ما تقصد من كلامها يمكن بس تمزح ماعرف بس احس كلامها كان من الخاطر .. والله ماعرف .. )

ساره بعد ما بدلت لبست بجامه وهي تسحي شعرها 
( معقوله فهد زعلان عسب الكلام .. بس انا مب قصدي اجرحه .. هاي اول مره فهد ينام وهو زعلان مني ونحن في شهر العسل ... اووووووه وانا ليش مهتمه والله انا مب غلطانه هو اللي فهم السالفه على مزاجه .. خلا اروح انام احسن لي )


اما عند اشواق وفاطمه ..
اشواق هي بالسرير تبى تنام وفاطمه بالسرير الثاني 
فاطمه وهو صاده لاشواق : اقول اشواق
اشواق مغمضه عيونها تبى تنام : مممممم شو تبين 
فاطمه : والله اخاف سويتي مشكله مع فهد وساره
اشواق فتحت عيونها على طول 
فاطمه : اشوفج فتحتي عيونج توج تبين تنامين 
اشواق : سمعت اسمه ونسيت النوم 
فاطمه تفر المخده عليها : مالت عليج انا بالسالفه وانتي بسالفه ثانيه 
اشواق : ههههههههههههههههه 
فاطمه : والله اخاف سويتي مشكله احس ان فهد كان معصب 
اشواق : شفتي هذا دليل ان ساره ما تحبه عيل في وحده بشهر العسل تقول جي 
فاطمه : يمكن تتغشمر ويانا 
اشواق : بعد احسها قويه 
فاطمه : كله منج من كثر ما تبحلقين في الريال .. فضحتينا 
اشواق يلست وتساندت على السرير : والله مب بايدي غصبن عني ..ما اقدر اشوف هالملاك واغمض عيوني 
فاطمه : اقول نامي نامي .. ترى الكلام وياج ما ينفع 
اشواق : هههههههههههه .. هي طبعا ما ينفع ..


* فهد وهو يفكر بساره ( اووووووووووووه ما فيه نوم ما اقدر ) فهد قام من السرير وفر اللحاف .. وطلع وكان يبى يروح عند ساره بس يوم فتح باب غرفتها شاف ساره مقفله الباب وساره كانت نايمه 
فهد وهو واقف عند غرفة ساره ( والله حسافه .. كنت ابي اكلمها ..ما شي الا اترياها الصبح ..
راح فهد غرفته وحاول ينام بس بصعوووبه ..


وفي الصـــبــاح 

في بلجيكا ..

ساره وهي ناشه من النوم وتثاوب .. راحت غسلت ويها 
ساره وقفت عند الكبت ( خزانة الملابس) وتكلم نفسها 
( مااعرف الحينه اليوم بظهر ولا .. السيد فهد زعلان .. ما شي إلا اترياه في الصاله واساله )

فهد بعده نايم لانه البارحه ما نام موليه 

.. ساره شافت الوقت تاخر كل مره فهد يقوم قبلها والحينه الساعه 10 وهو نايم استغربت وايد .. 
راحت ساره غرفة فهد ودقت الباب ..
فهد سمع دق الباب ..بزووورفتح عيونه وهو حاط ايده على راسه : اففف فيه صداااع رهيب ..
سمع الباب بعده يدق .. قام وغسل ويه ..وشعره السايح شوي ناقز من كثر ما تجلب على السرير البارحه 
فهد فتح الباب وشاف ساره 
ساره شافت فهد وتحسه تعبان مب راقد 
ساره : اسمحلي قومتك من الرقاد .. بس استغربت شفتك للحينه نايم 
فهد وعيونه نصه مبنده وصوته غليظ شوي لانه توه قايم : اولا يقولون صباح الخير .. وبعدين البارحه ما قدرت انام لين الصبح عسب جي 
ساره عرفت انها السبب : عيل خلاص بخليك تنام 
فهد : لا لا شو . لازم تفطرين 
ساره : عادي بطلب من اي مكان وبخليهم ايوبولي فوق 
فهد : لا حياتي ما يستوي جي .. انا بوديج لاحسن المطاعم حق الفطار.. بس عطيني فرصه عشان ابدل 
ساره : اوكي 
ساره راحت غرفتها عشان تبدل وهي تختار لبس استغربت وايد لان فهد يكلمها عادي .. استغربت توقعت العكس ..

ساره لبست قميص بقطعة النمر القميص تحت الركب .. وبنطلون بقطعة ( شامواااه ) الناعم على لون البيج وخلت مكياج خفيف كحل اسود يبرز عيونها العسليات .. وملمع على شفايفها .. ولبست الشيله اللي بلون القطعه..
والشنطه بماركة كوتجي Gucci

اما فهد فلبس بنطلون بيج .. وقميص احمر وعليه جاكين بيج ومشط شعره السايح وطلع بس بعده مصدع 
فهد بند باب غرفته : ساره ساره 
ساره يت عنده : هلا انا هني 
فهد شاف ساره : يا ويلي على النمر .. اخاف تيمعين الحيوانات عندنا 
ساره تشوفه من طرف عينها : فهد تعايب عليه بعد .. اصلا هاي الموضه انت شو دراااك 

فهد : هههههههههههههه .. لا والله اسولف بالعكس اللبس حلو عليج ..( فهد حط ايده على جبهته )
ساره : بلا ك فهد 
فهد : وايد مصدع 
ساره : عادي ااذ ا ما تقدر ما بنروح والله 
فهد : لا حياتي ..لازم نطلع 
ساره : زين لحظه بييبلك بندول ..
راحت ساره وخذت البندول وخلته في شنطتها 
فهد ماد ايده : ها وين البندول 
ساره مشت عنه : ماشي بندلول الحينه لين ما تفطر مب زين حق صحتك
فهد مسك ايدها .. ساره صدت استغربت 
فهد وهو ماسك ايدها عشان يوقفها ومبتسم : فديتج والله تخافين على صحتي 
ساره نزلت راسها وانحرجت : فهد خلنا نروووح 
فهد : الصداع خف يا عمري بوجودج قربي 
ساره : فهد هد ايدي وخلنا نروح ولا ما بطلع وياك 
فهد هد ايدها : خلاص يا عمري ولا تزعل القمر .. يالله نروح نفطر وبعدين اي مكان تبين راح اوديج 

.. فهد وساره راحو يفطرووون ..


*********************

اما في دبـــــــــــــــــي 

هند وهي تكلم نوره 
هند : يالله نورووووو تعالي بيتنا عاد بلاحركات 
نوره : زين ليش
هند : تعالي عشان نتكلم تجهيزات لملجتي 
نوره : زين بعدها الملجه 
هنند : مب اكثر عن اسبوعين وانا بعدني ما فصلت تخيلي 
نوره : زين بييه اول شي بسال عبدالله
هند : اووووووووووووه كله عبدالله 
نوره فاتحه عيونها : بلاج هبله لازم ريلي لازم اساله 
هند : زين تعالي غدى بيتنا والله ملاااااااانه 
نوره : اوكي ..

عبدالله دخل وهو توه طالع من السبوحه وينشف شعره بالفوووطه ..
نوره : اقول حبيبي بتودني بين اهلي . يبوني اتغدى وياهم 
عبدالله : افا اوني بوديج المطعم عسب نتغدى ويا بعض 
نوره راحت عنده : صدق 
عبدالله : هيه والله بس مدام جي خلاص وين ما تبين انا بوديج 
نوره : خلاص غيرت رايي بروح ويا ريلي حبيبي 
عبدالله : يا عيني على الكلام .. يا حظي فيج والله 
نوره مستحيه: عاد لاتحسدنا 
عبدالله : هي والله اخاف احسد عمارنا .. 
نوره : عيل بروح اتصل في هند عشان ما تتريانا 

نوره وهي تكلم هند 
هند منقهر ه: مالت عليج ما منج فايده والله 
نوره : بعد الغدى علىطول بييه 
هند : قومي قومي انتي مب قد الكلمه 
نوره : ههههههههههههه ... زين ريلي عازمني ..فضيحه ارفض 
هند: زين بشرط تبيني ارضى .. لازم اول ما اتين تلعبين ويايه اونو 
نوره : وايد متفجيه
هند : كيفج .. هذا شرطي
نوره: زين زين خليني الحينه اتلبس اخاف عبدالله اييه وما يشوفني كاشخه 
هند : زين ويا ويهج باااي
نوره اول ما بندت عن هند على طول اتصلت في الريم 
الريم وهي تشو ف التلفزيون وموبايلها بعيد عنها اول ما سمعت موبايلها يرن نقزت على طول صوب موبايلها 
الريم : الو 
نوره : هلا الريم جيف حالج 
الريم : هلا والله بنووره اللي تذكرني 
نوره : افا عليج اكيد اتذكرج
الريم : تسلمين 
نوره : الله يسلمج حبيبتي .. اقول شو تسوين الحينه ؟
الريم : ما شي والله ملااااانه في غرفتي ..اشوف التلفزيون من الملل
نوره : زين ليش ما تنزلين عند عمج وتسلولفين وياه 
الريم : مب متفيجه اشوف مرت عمي النحس 
نوره : هههههههههههههه لهالدرجه تكرهينها 
الريم : والله انا ما اكرها بس هي عفان الله ما تحب حد بالذات انا وفهودي اخويه فديته 
نوره : المهم شو رايج اتين بيت ابويه اليوم وناسه 
الريم : فضيحه كل مره عندكم 
نوره : افا عليج لا فضيحه ولا شي نحن مب بس ربع نحن بعد نفس الاهل
الريم : تسلمين والله هذا من ذوقج
نوره : زين انا بروح اتغدى ويا ريلي وانتي روحي قولي حق عمج عسب ااييبج تعرفين بعد درب بوظبي على الاقل اوصل اشوفج
الريم : خلاص تمام بكلم عمي وبييلكم ان شاء الله 
نوره : اترياج 
الريم : اوكي ومشكوره مره ثانيه
اما في بلجيـــكا 

بعد ما خلصو الفطور..
فهد ياشر على المحلات القريبه..
فهد : شو رايج يا عمري ندخل هالمحلات مبين عليهن رووعه 
ساره: يالله شو ورانا 
.. راحو صوب التحف الغربيه الخاصه في بلجيكا اللي على شكل الاحجار الملونه 
فهد ماسك تحفه بشكل الكاكاو : شو رايج تقولين كانه كاكاو صدقي
ساره : هيه والله روووعه 
فهد : هم حاطين اهم الاشياء بتراثهم وحاطين على شكل التذكار عن طريق التحف 
ساره: يبالنا ناخذ منه 
فهد \: هيه اكيد بس شو مممممممممممممم
ساره : اونه حتى علمهم مسويين بشكل الاحجار 
فهد : شو نبى في علمهم ما شي الا علم الامارات الحبيبه اللي مالنا غنى عنها 
ساره : هيه والله فديت الامارات 
فهد وهو يبتسم : اقول مب كانا استوينا وطنيين 
ساره : ههههههههههههههه

بعد ما طلعو ..
ساره : الصراحه بلجيكا وايد حلوه انا انصح الكل ان يروحها 
فهد : صدقتي وايد اماكن عندهم 
ساره تصد لفهد وهم يمشون: اتصدق انا قررت انا ما نروح المانيا خلاص
فهد وقف مكانه : صدق 
ساره : هيه مب انت قلت انا بنروح اول شي بلجيكا بعدين المانيا خلاص ما بروح المانيا احس اني مرتاحه هني وايد 
فهد مستانس : والله اني مستانس وايد لانج مرتاحه هني وهذا هو الاهم عندي ..خلاص عيل بخلي بعد اسبوع انتم 
ساره : اسبوووع عيل جي بنكمل تقريبا اسبوعين ونص 
فهد : عادي شو ورانا 
ساره :؛ اشتقت حق اهلي وايد
فهد: لاحقه عليهم يا عمري .. يالله نمشي ونشوف هالمناطق الحلوه 
ساره : يالله 

***************************** 


*****************************

نوره وصلت بيت اهلها
وهند مستانسه والكل 
هند : يالله بسرعه تعالي نلعب 
نوره :زين .. ( تصد لخالد اللي يالس على الغنفه وهو سرحان ): اقول خالد ما بتلعب ويانا 
خالد : لا مب في خاطري
هند : عيل قبل كنت وايد تحب تلعب 

خالد : مب متفيج
هند تصد لام سار ه: خالو تعالي العبي 
ام ساره : والله فضيحه شو كبري وتبيني العب 
هند تروح عند ام ساره وتسحب ايدين ام ساره : عادي هاللعبه ما شي كبير ولا صغير يالله 
نوره : هيه خالو رووعه يالله
ام ساره تضحك : وامكم بتلعب 
ام خالد : اذا لعبتي بلعب 
هند تنقز: يا سلام لعبة الاونو بتطلع حلوه 
ام خالد : بس انا ناسيه اللعبه 
هند : افا عليج انا بعلمج ..شوفي اذا شي نفس الارقام تحطينهم او نفس الالوان و4 ترى معناتها انج تسحبين 4 كروت واذا خلصت كل كروووتج معناتها انتي الفايزه 
ام ساره: خلاص يالله عيل نلعب 
هند : يالله بنيلس على الارض
ام خالد : ليش ما شي غنفات يعني 
هند : محلات اللعبه بيلسه شعبيه يالله 
خالد قاعد يشوفهم كيف يلعبون .. وخالد استوى انسان هادي من بعد سفر ساره لانه خايف ا ن ساره تحب فهد وتنساه ..

.. وهم يلعبون 
هند : يالله خالو لعبي 
ام ساره : اوووه ما عندي 
هند : زين سحبي خالو
هند معصبه : نوروووه دورج .. والله تعبت يعني ماحافظه دورج لازم ارمس 
نوره : زين نسيت 
هند : 2 كارت 
نوره فاتحه عيونها : تونا لاعبين كيف 2 كارت 
هند: بعد شو اسوي اذا هم تو كارت 
نوره : اكيد غشيتي كالعاده 
هند : لا حشى عليه 
ام ساره : زين يمكن ما غشت 
نوره : خالو توني شافيفه عندها 4 كروت كيف صارو 2 كارت 
نوره : قومي 
هند : وين اقوم 
نوره : يعني وقفي اكيد خاشه الكروت تحتج 
هند متوتره : لا مب تحتي بلاج
نوره ادز هند .. ولا تشوف كرتين تحتها 
نوره وهي معصبه وماسكه الكرتين : شفتو اقولكم هاي غشاشه 
هند ويها محمر
ام خالد : يعني من الصبح تفوزين بالغش 
هند : ههههههههههههههههههه .. لا بس هالمره 
نوره تفر الكروووت : مابلعب اذا بهالغش ما ابي العب 
هند : خلاص اخر مره 
نوره وهي صد عن هند : قومي يالغشاشه ..
الريم دخلت عليهم : السلام عليكم 
الكل ما عدا خالد: وعليكم السلام 
خالد يوم شاف الريم وقف يبى يدخل غرفته 
الريم: شحالك خالد 
خالد شافها بنظره لؤم ومارد عليها ودخل غرفته 
الريم تضايقت من تصرف خالد
الريم وهي ويا نوره 
الريم بحزن: بلاه اخوج ..كل مره يرحب فيه والحينه يطنشني 
هند باستهزاء : قبل مصلحه حبيبتي لانج ربيعة حبيبته والحينه خلاص راحت حبيبته وانتي بعد رحتي وياها 
نوره معصبه : هند سكتي 
هند: شو كلمة الحق هالايام تضايج يعني 
نوره : هند بتسكتين ولا ؟؟
هند : زين زين بروح عنكم ..خلا اكلم رباعتي احسن 
نوره تكلم الريم : لا هو مب قاصد .. بس شو ي متضايج 
الريم : اعرف ليش يمكن لاني اخت فهد ..بس انا مالي خص بتصرفات اخويه ..
نوره : لا عادي ولا تحطين في بالج الحينه بكلم خالد
الريم : لا لا تكلمينه عادي 
نوره : لا ابي اعرف ليش جي سواه .. دقايق وبييج 

نوره راحت على طول عند خالد 
نوره وهي تدق الباب : خالد افتح الباب شوي 
خالد راح فتح الباب وياشر بيده : تفضلي يا نوره 
نوره : دام فضلك يا اخويه ..
خالد : واقف ورابع ايديه ومتضايج 
نوره : يمكن اقولك شي 
خالد : اعرف شو بتقولين .
نوره : الصراحه يا خالد مب حلوه اللي سويته من مساع ..
خالد يضرب ايده على الباب ومغمض عيونه : والله مب بايدي يا نوره .. كل ما اشوف الريم اتذكر النذل فهد اللي خذ حلم حياتي مني 
نوره : ادري انك منقهر يا اخوي .. بس الريم مالها خص .. مب هي اللي قالت لفهد انه يخطب ساره 
خالد وهو يشوف نوره : بس احيانا اقول في نفسي لو ان ساره ما تعرفت على الريم جان ماعرفنا فهد 
نوره : كلمة لو ما تنفع ..واذا الله كتب شي راح يصير غصبن على الكل ..
نوره حطت ايدها على جتف خالد : يالله يا اخوي غير معاملتك مع الريم لا تنسى انها غاليه على ساره وايد وساره دايما تعتبر الريم اختها فاذا زعلتها كانك زعلت ساره واعرف ان الريم مالها خص ترى الريم تعزك وتعتبرك اخوها 
خالد : هي صح انا غلطان بهالشي بس ماعرف شو صار لي يوم شفتها 
نوره : يالله حصل خير والحينه اطلع وكون وياها عادي 
خالد : ان شاء الله 

نوره : وابتسم ترى من زماااااااااااااان ما شفنا ابتسامتك 
خالد : يوم بترد الهوى اللي اتنفسه بتشوفين ابتسامتي 
نوره : على راحتك يا اخوي ..
نوره طلعت من غرفته..
نوره راحت الصاله : الريم 
الريم وهي يالسه ويا ام ساره وام خالد : هلا 
نوره: تعالي شوي غرفتي 
الريم : اوكي 
نوره والريم راحو غرفة نوره 
نوره كلمة الريم عن موقف خالد وفهمتها ان خالد مب متضايق منها 
نوره راحت اتييب المجلات 
الريم : بل من وين يايبتنم 
نوره : خاشتنهم
الريم : ههههههههه ..مخزن مجلات 
نوره : من زمان ما قريت مجلات 
نوره وهي تصفح : شو في هالموديل محلاته يبالي اسوي مثله 
الريم : هيه سويه بس تعرفين حق الحوامل احلى بيطلع 
نوره يوم سمعت الحوامل تضايقت 
الريم : بلاج 
نوره بحزن: ما شي 
الريم : لاني قلت حق الحوامل .. انا قصدي يوم بتكونين ان شاء الله حامل احلى بيكون 
نوره : ادري قصدج حبيبتي بس تصدقين خايفه لاني ما حملت للحينه 
الريم : بس انتي ما كملتي الا شهرين ونص يعني بعدج .. نصهم يكملون سنه او سنتين او اكثر 
نوره : هيه صح بس لاني اموت في اليهال وايد احاتي اخاف ما احمل 
الريم : باسم الله عليج والله انج مكبره السالفه هذا وانتي ما كملتي الا شهرين وجي تقولين ..زين ليش ما تروحين المستشفى وتطمينين 
نوره : اخاف يقولون شي 
الريم : ماعرف من وين اتيبين هالافكار .. روحي ولا تحاتين واذا تبين انا بييه وياج 
نوره : واقول حق ريلي
الريم: بعد ما نطلع من المستشفى وناخذ التقارير روحي وقوليله وان شاء الله يكون تاخر عادي 
الريم: امين 
نوره : تصدقين اشتقت حق ساره وايد والله احس دبي بدونها ظلمه 
الريم : هي والله انا اكثر لاني دوووم اكلمها اعتبر ساره كل شي بالنسبالي بس استحي اكلمها لانها في شهر العسل مب حلوه 
نوره وهي تضحك : ههههههههههههه خليهم بدون ازعاج
الريم : ههههههههههههههههه 


*********************************

في بلجيــــكا 
فهد وساره وهم يتمشون راحو صوب المناطق الحلوه وصلو جريب شقتهم 
ساره : اخ يا ريولي تعبت
فهد : وناسه بس الصراحه لو ادري شي هالمناطق والمحلات التراثيه جان من زمان رحنا 
ساره : زين خلا نرد الشقه 
فهد يشوف عربانة الايس كريم : لحظه يا عمري باخذ ايس كريم وبرد 
ساره : زين لا تتاخر ترى حدي تعباااانه 
فهد : ثواني يا عمري بس انتي وقفي مكانج 
فهد راح صوب الايس كريم 
ساره وهي واقفه تتريه فهد ..
مر فيصل وربيعه
( فيصل اللي كان يشوف ساره ويبحلق فيها في الطياره اللي فهد عصب من نظراته )
فيصل وربيعه وهم يمشوون 
فيصل : زين اقولك يا ريال ماعرف شو صارلي ذيج المره ولا اتعب وااطيح
ربيع فيصل " جي بنيه تطيح 
فيصل : ايه لا تتمصخر عليه
وهم يمشون فجاه فيصل وقف مكانه 
ربيع فيصل : بلاك وقفت 
فيصل واقف وفاتح عيونه 
ربيع فيصل: بلاك شو تخبلت كانك بووووومه 
فيصل ياشر على ساره : شوووف شووووف
ربيعه : شو 
فيصل : مب هاي اللي تخبلت عليها في الطياره 
ربيعه وهو يتامل في ساره : مممممممم ما تذكر 
فيصل : هيه متاكد ..اف فديت جمالها .. اوووه بروحها بعد محد وياها احلى فرصه ..قوم قوم خلا نروح عندها 
ربيعه يوقفه : ايه بلا فضايح اخاف حد اييه وتسويلنا مشكله شو تبى في الحرمه خلها 
فيصل : بس بسالها اذا هي متزوجه ولا 
ربيعه : وانت شو خصك 
فيصل : يا اخي مره وحده نفر عليها رقم 
ربيعه : والله انت روح بروحك ما فيه على المشاكل 
فيصل : والله انك خواااف .. انا برووح ما يخصني فيك 

فيصل راح عندساره وبابتسامه 
فييصل : مرحبا يالحلوه
ساره يوم شافته صدت عنه وطنشته 
فيصل : اقول بس بسال انتي متزوجه 
ساره معصبه ومعطتنه ظهرها 
فيصل: والله سؤال متزوجه ولا .. واتمنى لا .. ولا اقول لو هيه شو يعني .. المهم نسولف وياج 
ساره عصبت وصدت صوبه : صدق انك وقح ولا تستحي على ويهك 


فيصل : افففففففففف .. بس لا تكمليم حتى صوتج عذب يا ويل حالي .. بس ابي اسال انتي من وين يبتي هالجمال كله 
ساره : احترم نفسك ولا بتشوف شي ما شفته 

ساره وهي تضارب فيصل 
فهد عنند بياع الايس كريم ومستانس الاخ ما يعرف شو يصير
فهد وهو ماسك الايس كريم: thanks
ولا يوم يصد يشوف شخص يكلم ساره وفهد يركض ويفر الايس كريم 
فهد راح صوبهم ومسك قميص فيصل 
فهد وهو ماسك قميص فيصل من جدام وبعصبيه : انت شو تسوي هني 
فيصل : وانت شو يخصك ليش انته منو 
ربيع فيصل يشوف الموقف : لا بلاه عشت يا فيصل ..قلت لك ما يخصك ..الله يعينك
فهد : انا منو انا ريلها يا حلو 
فيصل يبلع ريجه : هاه .. شو ريلها ..انا انا
فهد وهو يتامل في ملامح فيصل: تعال مب انت اللي كنت تبحلق في مرتي في الطياره 
فيصل ميت خوووف : ها لا مب انا 
فهد يشوف ربيع فيصل ياي : لا انت وهذا ربيعك .. قول شو تباني اسوي فيك . .. انت ما تستحي على ويهك 
ساره : فهد هد قميصه بلا فضايح 
فهد بصريخ : شو بلا فضايح ما تشوفينه ياي عندج واكيد ملعوزنج
فيصل وهو خايف: لا بس بغيت اسالها 
فهد : شو تبى تقول ها شو 
فيصل : بس ابي اسالها عن مناطق بلجيكا 
فهد : لا والله جي تشوفها من اهل بلجيكا شو تشوفني هندي تتجذب عليه 
ربيع فيصل ياي عشان يساعد ربيعه 
ربيع فيصل : هده الله يخليك هو ما يقصد 
فهد : انت مالك خص لا اضربك انت الثاني 
فهد وهو يشد على قمييص فيصل : تعرف شو ما شي الا اعطيك بكس مال الملاكمه على ويهك اخلي الدم يسل على ملابسك كلها عشان تعرف كيف تغازل مره ثانيه 
ساره وهي تمسك ذراع فهد : الله يخليك فهد هده بلا فضايح يمعت الناس كلهم عندنا الكل يشوفنا 
فهد : لا خليني ابي اضربه عشان يتادب 
فيصل وهو يحاول يسحب ايد فهد بس مب قادرلانه فهد معضل وعليه جسم ومسكة فهد قويه 
ساره بصريخ : فهد بلييييييييييز بلا فضايح 
فهد يفر فيصل بالقووو على الارض حتى فيصل اتعور من الطيحه 
فهد : شوف هالمره بخليك عشان زوجتي بس والله اذا شفتك مره ثانيه بس تشوف زوجتي لا اخليك تنسى اسمك وشكلك بعد لانك بتتشوه من الضرب
فيصل وهو يرجع للوراء : اوكي اوكي

ساره عصبت وراحت الشقه 
وفهد لحق وراها 

ربيع فيصل : قلت لك خلا الحرمه بروحها بس انت ما اتوب 
فيصل يكح : اح اح .. اسكت مسكته قويه بززووور اتنفس 
ربيعه : تستاهل 
فيصل: وانا شو عرفني انه زوجها 
ربيعه : زين ما ذبحك والله 
فيصل : اسكت ريولي ترتجف ايده قويه ..
ربيعه : تتادب .. عشان مره ثانيه ما تلعوز بنات الناس 


* ساره عصبت وراحت الشقه 
فهد وهو معصب اكثر: الحينه يمكن اعرف ليش معصبه 
ساره : ليش معصبه فضحتنا يمعت الناس كلهم علينا وماسك الريال زين ما ذبحته 
فهد : حمدي ربج ما ضربته والله لو انتي محد جان شفتي شو سويت فيه ..
ساره : هيه هيه خلك اونك روميو 
فهد : الحينه شو تبين يكون موقفي يوم اشوف واحد يتحرج فيج تبيني اخذه بالاحضان 
ساره : بس عاد مب بصريخ وضرابه
فهد : شو تبين اكون ديوووث يعني ما اغار .. الغيره محد يقدر يتحكم فيها .. 
ساره وهي تبى تقول فهد قالت بالغلط : اسمع يا ( خالد)
فهد وقف مكانه وفتح عيونه وعيونه كلها غضب: شووووووووووووووو خالد ما شاء الله عليج ( مسك ذراع ساره ) لازم لازم ما تحبيني مدام في قلبج ولسانج خالد
ساره تتالم : اي اي هد ايدي 
فهد هد ايدها وهو معصب
ساره : ما كنت قاصده اقولها وبعدين اتلخبطت ..يعني ما يستوي اتلخبط بالاسامي 
فهد : لو اسم ثاني ما قلت شي بس اسم خالد هذا معناته ان لين الحينه في قلبج 
ساره : الصارحه انت مكبر السالفه 
فهد : لازم دوم انا الغلطان وانتي برييئه .. 
فهد طلع من الغرفه وهو معصب والقهر بقلبه وبند الباب بصوت عالي 
ساره كانت بتناديه بس طنشته 
ساره وهي تكلم نفسها: اف حتى يباني اتحكم في قلبي .. ماعرف كيف يبت اسم خالد .. والله كيفه يبى يزعل خلا يزعل محد يقدر يتحكم بالقلووب

اما فهد فطلع وهو معصب من ساره ومنقهر زياده ان ساره ما نادته .. يعني كانها مب مهتمه فيه..


شو اللي بيصيربين فهد وساره .. هل بيقدرون يستمرون ويا بعض ؟؟
ولا فهد بيمل من ساره وبيودرها وبترجع لخالد؟
وفهد غلطان ولا ساره 
نوره شو اللي ينتظرها هل راح تحمل وتقاريرها تكون سليمه ؟ 


الجزء الثالث والثلاثون 



فهد طلع وهو معصب من ساره ونزل صوب البحر لان البحر مجابله شقتهم على طووول وشي هناك كراسي وطاولات ..
فهد راح صوب البحر لان البحر بنسبه لفهد كل شي وهودايما يشكي للبحر ويحس بالراحه يوم يروح هناك ..
فهد يكلم نفسه وهو واقف صوب البحر وعاقد ذراعه ومغمض عيونه ومنقهر ويقول في خاطره ( ااااااااااااه يا ساره توقعت اني قدرت اخليج تنسين خالد.. بس شفت العكس .. حتى في شهر عسلنا تذكرينه ...(رفع عيونه للسماء ) والله ماعرف شو اسوي .. ساعدني يارب .

اما ساره فكانت متوتره شوي لان فهد طلع وهو معصب بس هي ماكانت تقصد .. ساره يالسه في الصاله وتنتظر رجوع فهد ..


* اما اشواق وفاطمه فهم في شقتهم وطبعا شقتهم وايد جريبه من شقة فهد وساره ..
اشواق وهي يالسه على السرير : افففف مللل مللل
فاطمه وهي ترتب ملابسها :اي ملل الصبح طلعنا ما تملين 
اشواق : زين مللل شو اسوي 
فاطمه : شوفي تلفزيون 
اشواق قامت من مكانها : قومي لا .. من زين البرامج 
اشواق راحت صوب الدريشه : خلا افتح الدريشه ( النافذه ) على الاقل اشوف الناس واغير جو 
..اشواق وهي تشوف الرايح والراد .. ولا تشوف شوي من بعيد فهد ..
اشواق تفتح عيونها زياده عشان تتاكد ولا تاخذ نفس 
فاطمه صدت صوب اشواق : بلاج كانج شفتي حد بيموت 
فاطمه تشوف اشواق وهي فاتحه عيونها وشاقه حلجها ..
فاطمه راحت عند اشواق : ايه بلاج يالخبله 
اشواق فاتحه عيونها وتاشر صوب فهد ..
فاطمه تشوف يمين يسار : منو .. وين تقصدين 
اشواق تصد صوب فاطمه : بلاااااج فهوووووودي هناك 
فاطمه اطلع راسها من الدريشه: منو قال ما يبين وايد 
اشواق : لانج عميه 
فاطمه : زين شفتي فهد شو يعني
اشواق راحت صوب خزانة الملابس ...
فاطمه : ايه شو تسوين 
اشواق : سكتي خلا اتكشخ .. هاي فرصتي .. بالذات لان ساره محد
فاطمه فاتحه عيونها: شو قصدج
اشواق وهي ماسكه بدله في ايدنها: قصدي يا حلوه اني بسيرعند فهودي اوني يايه صدفه وبتكلم وياه ..
فاطمه : صدق ما جذبت يوم قلت لج ميونه .. انتي ما تستحين على ويهج ..
اشواق : بلاج هو يعرفنا يعني عادي 
اشواق: يالله بروح ابدل واتكشخ وبييه 
اشواق راحت لبست احلى ماعندها وتمت تحط مكياج وتعطرت ..
اشواق بدلع : ها شو رايج فيه ... مب قمر
فاطمه : حشى كانج رايحه عزيمه 
اشواق : بذمتج انا مب جذااااابه 
فاطمه : اشواق بلا هالحركات 
اشواق : اصلا انا ليش اضيع الوقت وياج خلا اروووح عند اللي خذا عقلي وتفكيري ابي اعرف عنه كل شي .. يمكن يرتاحلي ويودر زوجته ..
فاطمه : اشواااااااااااااق تعالي وين 
اشواق وهي مروحه : بااااااااااااااااااااااي

اشواق راحت عند فهد ..
( اشواق كانت حلوه بالذات لانها جذابه وايد بس طبعا ساره احلى عنها بوايد .. بس اشواق عندها اسلوب حلو 

فهد وهو متضايق وبعده واقف عند البحر ..
اشواق يت عنده وبرقه : احم احم 
فهد يصد ويشوف اشواق مستغرب
اشواق : شحالك فهد
فهد مستغرب : بخير
اشواق : شو ما تذكرني ..انا اشواق
فهد تذكر بالذات لان ساره فضحته جدامهم : هلا 
اشواق وهي تشوف الحزن بويه فهد : ممممممممممم يمكن نسولف 
فهد يبى يرووح عنها: لا اسمحيلي مشغول 
اشواق : فهد لحظه 
فهد يصد : نعم
اشواق برقه ونعومه : يمكن اتكلم وياك .. ابيك بسالفه 
فهد :بس انا ما اعرفج كيف تبين تكلميني بسالفه 
اشواق : انته زوج ربيعتي .. يعني انا اعرفك ..يالله بليز 
فهد يفكر : اوكي بس هنيه بنيلس يعني صوب البحر ترى شي كراسي وطاولات 
اشواق : خلاص اي مكان وانا بعزمك على الايس كريم اللي عندهم ترى لذيذ
فهد من غير نفس : اوكي بس دقايق 


.*.. ساره وهي تشوف ساعتها حست ان فهد تاخر ..
راحت صوب غرفتها وفتحت الستاره ولا تشوف فهد يالس ويا اشواق ..
ساره استغربت وايد وعرفت انها اشواق وتذكرت كيف اشواق معجبه فيه .. ساره صكت الستاره ..
ساره عاقده حواجبها ومستغربه : غريبه فهد ويا اشواق 
وانا ليش مهتمه ..معقوله اغار ..لالا لا مستحيل انا اغار 
راحت ساره المطبخ عشان اتييب لها العصير وهي بعدها مستغربه ..
اما اشواق وفهد 
فهد منزل راسه وساكت ..
اشواق وهي تتامل فيه : مممممممممممم فهد بلاك ساكت
فهد رفع راسه : اتريه ترمسين ..مب انتي تبيني بسالفه 
اشواق ماتعرف شو تقول : ممممممممممم هيه صح بس سالفه عاديه ..ابي ابي هيه صح ابي رقم زوجتك 
فهد عاقد حواجبه : الحينه هاي السالفه
اشواق : يعني .. اخاف تسافرون وانا ماعندي رقمها 
فهد : خلاص اوكي عندج ورقه 
اشواق : لا ماعندي 
فهد: وانا بعد
اشواق وهي فاتحه كف ايدها : خلاص اكتب الرقم على ايديه 
فهد مستغرب من جراتها : ليش انا اكتب .. ( طلع القلم من قميصه ) انا بعطيج القلم وانتي كتبي 
اشواق انحرجت : اوووه صح .. اوكي كم الرقم 
فهد : *******
اشواق : مشكووووريا فهد 
فهد يبى يوقف: خلاص يمكن ارووح 
اشواق مسكت ايده بالغلط عشان توقفه : لا تروح
فهد على طول سحب ايده وعصب ..
اشواق : اسمحلي ما قصدت بس لا تروح 
فهد : اسمحيلي بس ما احب ايلس ويا وحده بالذات ما اعرفها والله مب حلوه 
اشواق : بس نحن نعرف بعض وبعدين عادي.. ولا تخاف من زوجتك تشوفنا 
فهد بخاطره :يا ريت ساره تحس بشي ولا تهتم 
اشواق : وين سرحت 
فهد : لا ولا مكان .. بس ساره عادي عندها 
اشواق وهي تلعب باصابعها : مممممممممم يمكن اقولك شي بس لا تزعل مني ولا تضايق من سؤالي 
فهد مستغرب : تفضلي قولي 
اشواق : الصراحه انا حاسه ان ساره ما تعزك وايد 
فهد تضايق وااايد وعصب ..
اشواق : ما ابيك تزعل ..بس ما احس بينكم حب مثل باقي الازواج 
فهد بعصبيه : شو تبينا نبين حق العالم انا نحب بعض .. الحب في القلب 
اشواق : هيه ادري بس
فهد وقف : اسمحيلي اشواق انا بروح 


اما ساره 
( ساره ردت مره ثانيه وفتحت الستاره وشافت اشواق وفهد بعدهم ويا بعض )
ساره : غريبه بلاهم .. شو صاير بينهم .. 
حست ساره بالغيره والقهر بس هي ماحسه بهالشي
( عند فهد واشواق )

فهد : اشواق تاخرت وايد بغيتي شي ثاني 
اشواق : لا خلاص بس ما عزمتك على الايس كريم 
فهد : مره ثانيه 
فهد وهو يبى يروح 
اشواق :فهد 
فهد يصد : خير
اشواق : لا تضايق من شي .. ترى اذا في ناس يضايقونك وما يحبون سعاتدك .. ترى اكيد شي ناس يحبون يشوفون السعاده بقلبك ..
اشواق بابتسامه : مع السلامه يا فهد واتمنى المره اليايه اذا شفتني ما تنسى اسمي .. ترى اسمي مميز اسمي اشواق .. 
فهد : ان شاء الله يالله عن اذنج 
راح فهد شقته 
اما اشواق فتمت تشوفه بابتسامه ..وتقول في نفسها ( ماعرف يا فهد كيف سحرتني ..خليتني جريئه واطلع انسانه ثانيه)


فهد راح لشقته وهو وايد متضايق 

دخل فهد ..وساره كانت في الصاله تشوف التلفزيون ويوم سمعت صوت الباب صدت وراء وشافت فهد .. اما فهد فكان معصب .. شافها بنظره كلها غضب وراح ولا سلم عليها ولا قالها شي .. دخل فهد غرفته وصك الباب بالقووو..
ساره استغربت من هالشي وقالت في نفسها : غريبه اول مره فهد ما يعطيني ويه ..مبين صدق انه معصب .. ارووح اراضي..لا لا لا وانا ليش اراضيه .. هو اللي زعل بروحه وانا مب غلطانه .. ما بروحله ..

فهد غير ملابسه وتساند على السرير وحط ايده وراء راسه وكان يفكر بكلام اشواق شو قصدها ان في ناس يحبون سعادته .. .. ورن موبايله 
فهد من غير نفس : الو
الريم : هلا بالغايب اللي ما يسال عني 
فهد اول ما سمع صوت الريم اخته يلس وبفرحه : هلا بريمااااااان اختي الغاليه 
الريم : وينك يالقاطع عاد قلنا شهر العسل عاد مب تنسى ان عندك اخت 
فهد : فديتج والله مستحيل انساج ..
الريم : زين جيف حالك وحال سارووونه 
فهد اول ما سمع اسم ساره اتنهد ..
الريم : بلاك اخويه شو صار 
فهد : والله ماعرف شو اقولج
الريم وهي خايفه : لا يكون استوى في ساره شي 
فهد : لا لا باسم الله عليها ما صار فيها شي 
الريم : عيل شو صار 
فهد : بقولج السالفه 
فهد قال حق الريم السالفه كلها 
الريم : اها هالسالفه عيل 
فهد : هي وانا منقهر اكثر ان حتى ما تاسفت يا الريم تخيلي لهالدرجه انا ولا شي بالنبسالها 
الريم: بس هي ماكانت تقصد 
فهد : اكيدهو في بالها عشان جي هي تلخبطت وقالتلي خالد بدل فهد .. والله يالريم حاس بالقهر والغصه 
الريم : فهد انت تعرف ان ساره ما تباك من البدايه ووافقت على هالشي وقلت انك بتحاول تغيرها وتخليها تحبك صح 
فهد : بس انا والله مب مقصر عليها بشي واحاول انسى كلامها الجارح بس هي ابد ما تحس بمشاعري 
الريم : انت تعرف هالشي بيصير وانا ياما نبهتك بس انت اصريت .. فلازم تدوس على قلبك وتسامحها او ااطنش السالفه عشان تقدر تخليها تحبك وتستمر علاقتكم ويا بعض .. مب انت تحبها وما تبى تخسرها لازم تحاول ..
فهد : مب بس احبها انا اعشقها .. ساره كل دنيتي 
الريم : خلاص .. الحينه اطلع وانسى السالفه ويمكن ساره حاسه بغلطتها بس ما تبى تعترف ..
فهد : يعني تبيني انسى السالفه .. صعبه 
فهد : ما في شي صعب .. اذا صدق تحبها انسى هالشي بالذات ان لين الحينه الحب مب متبادل .. اما اذا متبادل كنت بقولك شي ثاني .. 
فهد : خلاص بحاول انسى السالفه وابين لها العكس .. والله يعيني .. 
الريم : الله يسعدك يا اخويه .. وترى ساره طيبه وايد بس هي متضايقه لانك دمرت حبها 
فهد : اوكي بحاول اني اطلعها اليوم وانسى اني متضايق 
الريم : اوكي اخويه يالله اخليك وياها .. 
فهد : مشكوووره اختي اتصلتي في الوقت المناسب
الريم : افا عليك كم اخو عندي 
فهد : هههههههههه تسلمين يالله مع السلامه 
الريم : بحفظ الله 


راح فهد الصاله عشان يكلم ساره .. ويوم دخل الصاله ما شافها فراح غرفتها 
ساره وهي اتشوف المناظر من الدريشه .. 
فهد يفتح شوي الباب : احم احم 
ساره صدت استغربت : منو
فهد يطلع نص راسه : منو غير ريلج 
ساره استغربت لان قبل شوي فهد متضايق منها 
فهد دخل الغرفه : شو بلا ج .. ليش مستغربه 
ساره صكت الستاره : ها ولا شي 
فهد راح عند ساره وقف عندها 
ساره مستغربه .. بلاه فهد يبتسم 
فهد بابتسامه : شو رايج يا بعد هلي نطلع اليوم 
ساره فتحت عيونها : شووووو

فهد : بلاج .. 
ساره : توك معصب 
فهد يبين العكس ..( مسك ايدها ): عشانج انسى حزني وضيقي وكل شي .. بس عشان ما انحرم منج .. 
ساره سحبت ايدها ..وانحرجت 
فهد : ها يا عمري وين تبينا نطلع ..
ساره : مممممم ماعرف اي مكان كيفك 
فهد حاط صبعه على راسه ويفكر : ممممممممممم شو رايج نروح نتغدى في الباخره .. 
ساره : واااااااااو فكره حلوه صوب البحر يا سلام 
فهد : وارقى سفينه بعد ..
ساره : فكره حلوه خلاص دقايق واتجهز 
فهد : انا بعد بروح اتلبس 

راح فهد واتلبس
اما ساره فمستغربه وايد من تصرف فهد .. ماتوقعت هالشي 
ساره : سبحان الله منو اللي غير تفكيره ..قبل شوي معصب ومتضايق ..

ساره لبست لون الاحمر .. بقطعة شيفون .. والقميص كله قصات وشكله وايد راقي ..

فهد طلع من الغرفه ودخل غرفة ساره وشاف ساره تسحي شعرها السايح ..وشعر ساره كان لين اخر الظهر .. وفيه لمعه طبيعيه ..
فهد دخل وراح عندها: فديت الاحمر 
ساره مطنشه وهي تسحي شعرها 
فهد : الله شكلج طالع حلو وايد بالذات بشعرج السايح 
ساره ابتسمت وماردت عليه 
ساره قاعده تلف شعرها وتغطيه كامل ..
فهد : يالله يا عمري ..مشينا 
ساره : يالله 

فهد وساره راحو لاحلى وارق باخره .. عشان يتغدون ..

***************************

اما في دبــــــــــــي
نوره وهي تكلم الريم : زين يالريم عيل انتي جاهزه..
الريم : هيه الحينه بييج .. قلتي حق ريلج انج رايحه العياده عشان الفحص 
نوره: انا قلت بروح العياده بس ما قلت له عشان الفحص 
الريم : هيه احسن ..يالله عيل انا الحينه بطلع 
نوره : اوكي اترياج 
نوره ويا الريم راحو العياده عشان تفحص اذا نوره ما فيها شي يمنع الحمل 
نوره وهي تتريه دورها : الريم وايد خايفه 
الريم : ان شاء الله ما في شي .. لا تحاتين 
نوره والخوف بملامحها : اخاف اسمع خبر مب حلو 
الريم : يالله كيف توسوسين توكلي على الله 
نوره : اويييه .. يا دوري
النيرس : نوره دورج 
نوره : اوييييييييييييه دوري
الريم : الله معاج
نوره وقفت عشان تروح : ادعيلي 
الريم : الله وياج يانوره

الريم اتريت نوره وايد ..
الريم كل شي تشوف ساعتها ..
نوره طلعت من عند الدكتوره
الريم راحت عندها : ها شو بشري
نوره بابتسامه : الحمد لله ما فيني شي الدكتوره طمنتني وقالت كل شي سليم عندي وقالت اني اقدر احمل في اي وقت..
الريم مستانسه : الحمدلله الحمد لله ..ما قلت لج ما بيستوي شي 
نوره :هيه والله كنت خايفه ..
الريم : التاخر شي عادي .. وايد ناس تاخرو في الحمال يمكن اكثر من 4 او 5 سنين وبدون سبب
نوره : هيه صح .. خلا ارووح ابشر ريلي 
الريم : وعقبال ما تبشرينه بالحمل 
نوره وهي ترفع عيونها للسماء : ان شاء الله .. وربي يسمع منج 


هند قاعده تتلبس وتتكشخ ..
ام خالد : وين بتروحين 
هند وهي تتمكيج : ولا مكان بس ربيعتي منى بتي بيتنا 
ام خالد : والله تقولين خطيبج اللي بييه 
هند : بعد لازم بنتج تتكشخ ..عسب محد يكون احلى منها 
ام خالد : الجمال يا بنتي جمال الروح مب الشكل 
هند : انا عندي كل انواع الجمال 
ام خالد : زين خلا اجهز لها العصير
هند : هي والله تسوين خير ..
هند وهي يالسه في الصاله ويا ام ساره وام خالد تتريه ربيعتها وكل دقيقه تشوف ساعتها 
ام ساره : بلاج كل ثانيه تشوفين ساعتج 
هند : تاخرت ربيعتي وايد 
خالد طلع من غرفته عشان يطلع ..قاعد يعدل غترته 
ام خالد : بتطلع يا خالد 
خالد : هيه امايه بطلع ويا الربع 
ام خالد : زين تسوي تغير الجو على الاقل 
ومنى يت وهي تدق الجرس 
هند وقفت : اكيد منى ربيعتي
هند : بروح استقبلها وبييبها هنيه 
خالد : ليش ما بتودينها الميلس 
هند : لا هي تبى اتيه غرفتي ابي اراويها اشياء 
خالد : عيل انا بطلع يالله من رخصتكم 

هند طلعت عشان ادخل ربيعتها 
منى وهي تبى تدخل شافت خالد عند باب الصاله 
منى طبعا الشيله كانها زينه على رقبتها والمكياج كامل في ويها والعطر لاخر الدنيا ..
خالد منزل عيونه ويبى يطلع 
منى تشوف خالد وبدلع : مرحبا 
خالد رفع راسه ولا يشوف منى ومن غير نفس مرحبتين 
خالد طلع على طول وما سوالها سالفه 
منى تصد تشوف خالد وهو يطلع 
منى تكلم هند : اقول هذا اخوج 
هند : هيه ماعندي غيره 
منى : ما قلتي ان عندج اخو بهالجمال والجاذبيه 
هند : ليش عايبنج .. بس صعب تاخذينه 
منى بغرور: ليش ان شاء الله شو ناقصني 
هند : هو اصلا لين الحينه يحب ساره وما يقدر يسناها 
منى : ااايييييييييييييه هاي ساره ماعرف شو تسوي في الشباب صدق حظها حلو 
منى : زين نحن لين متى بنوقف عند باب الصاله يالله ندخل ..
منى بعد ما سلمت على الكل 
راحت غرفة نوره وتشوف اغراضها ..
منى : ها شو رايج بغرفتي حلوه صح 
منى : مغيره الاثاث يعني 
منى : هيه .. 
منى : اقول عندج كمبيوتر صح 
هند : هيه ليش
منى تحاول تخرب منى : تعالي بدخلج على شي بتستانسين وايد 
منى : والله شو 
منى : تعالي 
منى دخلتها بالشات 
هند يالسه عند منى : هذا شو بعد 
منى : صدق مب متطوره هذا شات تكلمين بنات و شباب وهم ما يعرفون اسمج ولا شي
منى : ويييييييييييه انا اكلم شباب لا حبيبتي انا مخطووبه 
منى بحقد لان هند مخطوبه : زين شو يعني جي انتي اول وحده تنخطبين عادي 
منى : لا لا ما يستوي احس خيانه 
منى : مالت عليج صدق غبيه .. اي خيانه جي بتطلعين وياه تكلمينه على الشات وهو شو عرفه فيج ولا في اسمج .. يعني كل واحد يقص على الثاني وناسه 
منى : لا لا ما بيه 
منى : زين شوفيني كيف ادخل الشات واقص عليهم 
هند : اوكيه 
((منى .. من البنات اللي في هالزمن منتشر عندنا للاسف وايد .. يعني سمعتهم مب زينه وحركات وما يتمنون للباجي الخير .. ويحبون كل البنات اللي وياهم يكونون مثلهم حركات .)). 

ومنى تدخل الشات .. وهند قاعده تشوفها وتتعلم منها 
منى : ها شو رايج مب وناسه 
منى : الصراحه هيه 
منى : يوم تكونين ملانه دخلي وكل يوم تقصين على واحد
هند : وهو مايعرف اميلي ولا شي صح 
منى : لا مايعرف شي .. 
هند : ماعرف اخاف .. مب خيانه لاني مخطوبه 
منى: بس انتي ما سويتي شي غلط .. وبعدين بعد ما تزوجين ودري هالشي 
هند : مممممممممم اوكي .

(هند وايد على نياتها وماتحس بالغلط اللي تسويه تحس كل ما منى تقول شي يعني صح وما فيها شي ) 


اما في بلجيـــــــــــــــكا : 

فهد وهو ياكل ويا ساره 
فهد : الصراحه ما شي احلى من ام الربيان 
ساره : لا شكله يخوف .. انا احب الربيان الصغار 
فهد: هههههههههههههه يخوف .. ليش هو حي
ساره : الصراحه كانه حي 
فهد : بس لذييييييييييييذ
فهد كمل اكله بعدين وقف عن الاكل وسرح فجاه .. ساره لاحظت هالشي شافت فهد سرحا ن 
ساره : بلاك فهد 
فهد يشوف ساره : في شي في بالي ما عرف اقوله ولا لاء 
ساره : اذا تحس انك تبى تقول قوله 
فهد بكل حزن : ساره انا اعرف انج تكرهيني 
ساره انصدمت ..
فهد : اعرف ان اللي سويته غلط ان مب من حقي اخذج من خطيبج .. وانا ما الومج اذا عاملتيني هالمعامله 
ساره ما تعلق 
فهد: بس غصبن عني والله .. يوم شفتج ذيج المره ما قدرت اشيلج من بالي .. عرفت اني مستحيل اعيش بدونج ماعرف شو صارلي .. كانج سحرتيني ويوم عرفت انج مخطوبه حاولت اشيلج من بالي بس ما قدرت والله ما قدرت 
ساره : اللي يحب يا فهد يتمنى اللي يحبه السعاده مب انك تاذخني من خطيبي صح 
فهد : هيه صح .. بس كل ما تذكر انج ما بتكونين لي ماعرف شو يستوي فيه ..بالذات ان الريم دوم تمدح فيج وتكلمني عنج ..حسيت اني اباج وما بتزوج غيرج ..
ساره : بس اللي يحب ما يسوي اللي سويته 
فهد : حاولت انساج ما قدرت والله احس اني بختنق يوم اتذكر انج بتكونين لغيري .. وبالذات انا ياساره عمري ما حبيت من بعد وفاة امي وابوي وانا بامس الحاجه لهم 
ساره : بس يا فهد وايد ناس يتامه بس ماصار لهم هالشي 
فهد بكل حزن : صح ..بس انا كنت صغير يا ساره يعني قولي صف الرابع واتذكر كل شي ... امي (ادمع فهد ) امي ما عشت وياها فتره طويله .. في اشياء اتذكرها كيف كانت حنونه وياي .. كانت تلاعبني وادلعني اكثر واحد وكنت متعلق فيها بشكل جنون . اكثر عن ابويه .. وتخيلي سعادتنا ما اكتملت ماتت بمرض خبيث ( فهد ما قدر ايود عمره ) نزلت الدمعه 
ساره وهي تحاول تخبي دموعها ..
فهد : تخيلي يا ساره انا كنت صغير ويوم ماتت امي قلت حق ابويه وين امي قال راحت من الدنيا .. وانا بامس الحاجه لها ولحنانها .. هي كانت كل شي بالنسبالي .. دايما تنصحني وعمرها ما عصبت عليه كانت حنونه .. وابويه من الصدمه ومن كثر ما تعذب ما ركز في سواقته ومات بحادث في السياره تتخيلين اعز اثنين عندج يرووحون بنفس الوقت .. كيف ما تبيني اتعقد .. 
وانا من صغري انحرمت منهم .. وياريت عندي اخو اكبر .. بعدين عمي يلسنا عنده وهناك بدل ما نحصل الحنان حصلنا من مرت عمي العذاب بدل ما تعوضنا الحنان والحب اللي انحرمنا منه ..عاملتنا بجفاء لانها ماتبانا نيلس عندها .. تخلينا مثل الخدم .. وتفرق بيني وبين عيالها .. ودايما تغيضني ..لانه ما عندي احد يهتم فيه واختي صغيره ما تذكر كل شي فانا كنت ادافع عنها يوم مرت عمي تضربها 
ساره وهي تمسح دموعها : معقوله في مرت عم بهالقساوه 
فهد : نحن دايما نتوقع ان في دنيتنا كل شي زين .. بس مانعرف ان في ناس في الدنيا اخس مما نتصوره .. وانا ياساره تعقدت من بعدها .. انحرمت من كل شي..وطبعا مرت عمي ما قصرت ..بهالطريقه كبرت وقلت اني بعتمد على نفسي وسافرت عشان اشرد من تسلط مرت عمي 
ساره : وعمك ماله شخصيه 
فهد يتنهد : ااااااااااااااااه .. وايد رياييل مالهم اي سلطه جدام حريمهم .. مع ان عمي طيب وايد ..بس مرته 
ساره : وكيف ودرت اختك بروحها وسافرت 
فهد : اختي يوم كبرت مرت عمي كانت زينه شوي وياها عشان جي انا اطمنت .. بس طبعا مؤقتا 
ساره : ليش يعني 
فهد : يوم رديت من السفر فاتحني عمي ان يبى الريم حق حد من عياله .. وهني انا رفضت 
ساره /: ليش هو مب زين 
فهد : لا ابدا .. من النوع اللي ما يسوي اي شي الا بشور امه يعني تقدرين تقولين ولد امه .. ومايحافظ على صلاته وكان لعوب .. وانا متاكد انه بيبهدل اختي 
ساره : اها عشان جي هي تكرها وايد 
فهد : هيه وايد وعصبت علينا وماخلت فينا شي ويوم كبرت واعتمدت على نفسي خذت اختي ويلست في بيتنا 
ساره : وبيتكم قبل منو عايش فيه 
فهد : عمي مأجرنه على ناس وطبعا يوم عرف اني قدرت اعتمد على نفسي استانس لانه يعرف ان مرت عمي بتبهدلنا وعطانا كل فلوسنا مال الايجار ..
ساره : اها هاي قصتك 
فهد :هيه وعمري ما شفت السعاده يا ساره الا يوم شفتج فلا تلوميني يا ساره اذا انا تعلقت فيج .. حسيت ان محد يقدر يعوضني عن الحب والحنان غيرج ..وبعدج عني هو موتي .. لاني مستحيل اعيش بدونج يا ساره 
ساره نزلت راسها وما قدرت تعلق على شي يمكن لانها اول مره فهد يكسر خاطرها وتحس فيه 
فهد رفع راس ساره وبابتسامه : ساره يمكن اقولج خاطره وايد عزيزه علي واهديها لج 
ساره بابتسامه : تفضل 
فهد : بس عاد ملينا من اليلسه خلا نشوف البحر ... وبقولج على الاقل احس اني في باخره وان البحر عندنا 
ساره وقفت : اوكي يالله 
فهد واقف عند ساره وساره تشوفه .. اما فهد فهو يشوف البحر ويقول بكل رقه : 
** لو كان بيدي اموت مليون مره .
..بختار موتي ولا فراقك ثواني 
**لا تظن بعدك في حياتي مسره .
. تفداك روحي وراحتي وكياني 
** انت ف حياتي كل امالي 
وانا ما اقدر على بعدك يا بعد خلاني 
** حبك سكن روحي وقلبي مقره 
وعهد الموده لك على طول الزماني 
** جمع العذاري ما يسوون شعره منك 
ولا بيعوضني عنك ثــــــاني 

فهد يصد لساره : ها شو رايج 
ساره بابتسامه : الصراحه رووعه ..
فهد تقرب من ساره اكثر: محد اروع منج يا بعد خلاني ..وترى هذا شويه يا ساره ترى اللي في قلبي واااايد .. وحبي لج ماله حدود.. 
ساره تشوف فهد وهي ما تقدر تقول شي..يمكن اول مره تحس بحب فهد الكبير لها وتحس بمعاناة فهد بحياته وعرفت ان فهد ما يقدر يعيش بدونها ..





شو اللي بيصير بين ساره وفهد ؟ وانا من صغري انحرمت منهم .. وياريت عندي اخو اكبر .. بعدين عمي يلسنا عنده وهناك بدل ما نحصل الحنان حصلنا من مرت عمي العذاب بدل ما تعوضنا الحنان والحب اللي انحرمنا منه ..عاملتنا بجفاء لانها ماتبانا نيلس عندها .. تخلينا مثل الخدم .. وتفرق بيني وبين عيالها .. ودايما تغيضني ..لانه ما عندي احد يهتم فيه واختي صغيره ما تذكر كل شي فانا كنت ادافع عنها يوم مرت عمي تضربها 
ساره وهي تمسح دموعها : معقوله في مرت عم بهالقساوه 
فهد : نحن دايما نتوقع ان في دنيتنا كل شي زين .. بس مانعرف ان في ناس في الدنيا اخس مما نتصوره .. وانا ياساره تعقدت من بعدها .. انحرمت من كل شي..وطبعا مرت عمي ما قصرت ..بهالطريقه كبرت وقلت اني بعتمد على نفسي وسافرت عشان اشرد من تسلط مرت عمي 
ساره : وعمك ماله شخصيه 
فهد يتنهد : ااااااااااااااااه .. وايد رياييل مالهم اي سلطه جدام حريمهم .. مع ان عمي طيب وايد ..بس مرته 
ساره : وكيف ودرت اختك بروحها وسافرت 
فهد : اختي يوم كبرت مرت عمي كانت زينه شوي وياها عشان جي انا اطمنت .. بس طبعا مؤقتا 
ساره : ليش يعني 
فهد : يوم رديت من السفر فاتحني عمي ان يبى الريم حق حد من عياله .. وهني انا رفضت 
ساره /: ليش هو مب زين 
فهد : لا ابدا .. من النوع اللي ما يسوي اي شي الا بشور امه يعني تقدرين تقولين ولد امه .. ومايحافظ على صلاته وكان لعوب .. وانا متاكد انه بيبهدل اختي 
ساره : اها عشان جي هي تكرها وايد 
فهد : هيه وايد وعصبت علينا وماخلت فينا شي ويوم كبرت واعتمدت على نفسي خذت اختي ويلست في بيتنا 
ساره : وبيتكم قبل منو عايش فيه 
فهد : عمي مأجرنه على ناس وطبعا يوم عرف اني قدرت اعتمد على نفسي استانس لانه يعرف ان مرت عمي بتبهدلنا وعطانا كل فلوسنا مال الايجار ..
ساره : اها هاي قصتك 
فهد :هيه وعمري ما شفت السعاده يا ساره الا يوم شفتج فلا تلوميني يا ساره اذا انا تعلقت فيج .. حسيت ان محد يقدر يعوضني عن الحب والحنان غيرج ..وبعدج عني هو موتي .. لاني مستحيل اعيش بدونج يا ساره 
ساره نزلت راسها وما قدرت تعلق على شي يمكن لانها اول مره فهد يكسر خاطرها وتحس فيه 
فهد رفع راس ساره وبابتسامه : ساره يمكن اقولج خاطره وايد عزيزه علي واهديها لج 
ساره بابتسامه : تفضل 
فهد : بس عاد ملينا من اليلسه خلا نشوف البحر ... وبقولج على الاقل احس اني في باخره وان البحر عندنا 
ساره وقفت : اوكي يالله 
فهد واقف عند ساره وساره تشوفه .. اما فهد فهو يشوف البحر ويقول بكل رقه : 
** لو كان بيدي اموت مليون مره .
..بختار موتي ولا فراقك ثواني 
**لا تظن بعدك في حياتي مسره .
. تفداك روحي وراحتي وكياني 
** انت ف حياتي كل امالي 
وانا ما اقدر على بعدك يا بعد خلاني 
** حبك سكن روحي وقلبي مقره 
وعهد الموده لك على طول الزماني 
** جمع العذاري ما يسوون شعره منك 
ولا بيعوضني عنك ثــــــاني 

فهد يصد لساره : ها شو رايج 
ساره بابتسامه : الصراحه رووعه ..
فهد تقرب من ساره اكثر: محد اروع منج يا بعد خلاني ..وترى هذا شويه يا ساره ترى اللي في قلبي واااايد .. وحبي لج ماله حدود.. 
ساره تشوف فهد وهي ما تقدر تقول شي..يمكن اول مره تحس بحب فهد الكبير لها وتحس بمعاناة فهد بحياته وعرفت ان فهد ما يقدر يعيش بدونها ..





شو اللي بيصير بين ساره وفهد ؟ 
ساره بتنسى خالد .. وبتفكر بكلام فهد وبتحبه ؟ 
وهل اشواق بتصر على فهد وما بتورده ؟ 
ومنى شو اللي تخططه لهند ؟؟ وهل هند بتخترب؟ 


هد واقف عند ساره وساره تشوفه .. اما فهد فهو يشوف البحر ويقول بكل رقه : 
** لو كان بيدي اموت مليون مره .
..بختار موتي ولا فراقك ثواني 
**لا تظن بعدك في حياتي مسره .
. تفداك روحي وراحتي وكياني 
** انت ف حياتي كل امالي 
وانا ما اقدر على بعدك يا بعد خلاني 
** حبك سكن روحي وقلبي مقره 
وعهد الموده لك على طول الزماني 
** جمع العذاري ما يسوون شعره منك 
ولا بيعوضني عنك ثــــــاني 

فهد يصد لساره : ها شو رايج 
ساره بابتسامه : الصراحه رووعه ..
فهد تقرب من ساره اكثر: محد اروع منج يا بعد خلاني ..وترى هذا شويه يا ساره ترى اللي في قلبي واااايد .. وحبي لج ماله حدود.. 
ساره تشوف فهد وهي ما تقدر تقول شي..يمكن اول مره تحس بحب فهد الكبير لها وتحس بمعاناة فهد بحياته وعرفت ان فهد ما يقدر يعيش بدونها ..

****** الجزء اليديد***************

ساره تصد لفهد : فهد انت من زمان تكتب خواطر واشعار 
فهد بابتسامه : والله مب وايد بس من بعد وفاة امي كنت احب اكتب اشعار حزن لان امي خلتني بس يوم شفتج يا باعد هلي استويت شاعر لج 
ساره : زين ليش ما اطلع مواهبك في المجلات .. 
فهد : الصراحه وايدين نصحوني .. بس ما احس اني اكتب لهالدرجه حلو 
ساره : لا صدق روووعه .. زين لو كتبت اشعارك شو راح تخلي لقبك .. مثل ماتعرف كل واحد يكتب لازم يكون له لقب
فهد وهو يمسكك ايدين ساره وبابتسامه رقيقه : اكيد راح يكون لقبي ( مجنون ساره )
ساره وهي تسحب ايد فهد برقه وتصد صوب ثاني : مجنون ساره ..ليش
فهد يمسك ذراع ساره ويبها صوبه : لاني مجنونج يا ساره حبج سحرني وخلاني اصير انسان ثاني .. ساره صدت مره ثانيه صوب البحر وكانت متضايقه وفي خاطرها تقول (( اااااااااااااااااااااه يا ربي ..شو اسوي .. صح ان فهد محتاجلي وايد وهو طيب ومب مقصر عليه بس صعب صعب ابادله لان خالد لين الحينه بقلبي وصعب عليه اكون مستانسه وهو هناك متعذب ماعرف شو اسوي يا ربي 
فهد : بلاج ساره في شو سرحتي 
ساره : لا ما شي .. بس متى بنرد ... 


فهد مستغرب :/ليش شو مليتي
ساره : لا مب جي السالفه .. بس احس بصداع ابي ارتاح 
فهد وهو يشوف ساعته : مممممممممم بعد ربع ساعه ان شاء الله .. زين تعالي يا عمري يلسي عشان ما تتعبين اكثر


********************

أما في دبـــــــــــــي: 

نوره بعد ما ردت من العياده راحت عند عبدالله
عبدالله وهو يرمس تلفون 
نوره تاشر له وتقوله بصوت واطي : ابيك بسرعه 
عبدالله يشوفها ومستغرب
نوره : يالله 
عبدالله يكلم ربيعه : زين عيل اخليك يا بو علي ان شاء الله اكلمك مره ثانيه .. 
عبدالله : بلاج يا عمري .. احسج وايد متحمسه 
نوره والابتسامه في ويها : عندي لك خبر حلو 
عبدالله : الله يكثر من الاخبار الحلوه.. ها قولي شو استوى 
نوره : اليوم رحت العياده عشان اطمن اذا اقدر احمل ولا لاء .. قالت لي الدكتوره ان ما عندي شي يمنع الحمل يعني اقدر احمل متى الله راد 
عبدالله : الحمد لله .. بس لش مستعيله على الحمال يا عمري تونا مكملين شهرين 
نوره : بس كنت خايفه وابي اطمن .. وايد فرحانه 
عبدالله تقرب من نوره وخذها بحضنه : الله يعطينا يارب عشان اشوف الفرحه دوووم ما تفارقج 
نوره وهي مستحيه : والله لا يحرمني منك يا اغلى انسان عندي ..

*.. نوره سعادتها كبيره لانها وايد كانت تحاتي من ان شي يصير ويمنع الحمل بس اطمنت اكثر يوم الدكتوره بشرتها ان ما في شي يمنع الحمل عندها ..



اما في بيت ام خالد ..
خالد رد من عند ربعه ودخل الصاله : السلام عليكم
ام خالد وبو خالد : السلام عليكم ورحمه الله وبركاته 
راح خالد وباس فوق راس والديه : عيل وين ام ساره 
ام خالد: خالتك في غرفتها 
خالد : وين هند عيل 
ام خالد : اعتقد في غرفتها بعد
خالد : راحت ربيعتها 

ام خالد :هيه من زمان 
خالد راح غرفة هند ويدق الباب 
هند كانت يالسه على الكمبيوتر ومن الخوف صكت بسرعه الكمبيوتر..
خالد يدق الباب : هند فتحي الباب انا خالد 
هند وهي متوتره تفتح الباب: ها خالد شو بغيت 
خالد دخل غرفتها : شو تسوين 
هند بتوتر : ها ممم مما شي بس يالسه في غرفتي 
خالد : زين سمعي بقولج شي
هند : خير
خالد : انا بكون وياج صريح .. انا مب مرتاح لربيعتج 
هند عاقده حواجبها : منو منى 
خالد : اللي يت اليوم بيتنا .. مب مرتاحلها ابدا 
هند وهي معصبه : ليش يلست وياها عشان ترتاح لها 
خالد : احيانا من الشكل نقدر نحكم على الشخص 
هند : ليش بلاها 
خالد : شي انسانه محترمه .. ما تلبس الشيله وحاطه مكياج كامل والعطر لاخر الدنيا والعبايه ماعرف ليش لابستنها اذا عباتها مفتوحه بالكامل واللبس ولا كانها مسلمه ... 
هند : وانت متى لحقت تشوفها 
خالد : لا تنسين انها سلمت عليه وانا فجاه شفتها 
هند : بس الاشكال تخدع 
خالد : اوكي اذاالاشكال تخدع .. اسلوبها مبين شفتي كيف سلمت عليه وشفتي نظراتها ودلعها ..الانسانه المحترمه تكون ثجيييييييله وما تكون بهالشكل 
هند بصريخ : بس انا مرتاحتلها وما يهمني راي حد ثاني
خالد بعصبيه : بس انا اكبر واعرف شو الصح والخطا ترى يا هند الربيعه اللي سمعتها مختربه تخرب رباعتها وترى البنت ماعندها الاسمعتها واذا سمعتها راحت مب بس هي بتضيع حتى اهلها بيضيعون 
هند : والله انك مكبر السالفه يا خالد 
خالد: انا حذرتج ..واذا يا هند عرفت ان ربيعتج سمعتها مب زينه والله راح تندمين .. بالذات اذا كنتي تعرفين هالشي 
هند : خالد لاتنسى اني مخطوبه وانا حره بتصرفاتي 
خالد بعصبيه : شوووووووووو .. لا حبيبتي مب يعني انج مخطوبه تسوين اللي تبين 
هند : وانت يعني اكيد ما بترتاح .. انت ماترتاح الا مع حبيبة القلب اللي قصت عليك وودرتك 
خالد مسك ذراع هند بالقووو : سمعي لا تقارنين ساره بهالانواع ولا ترمسين عنها الا بالزين سمعتي ولا بتوشفين شي ما شفتيه 
هند : ااااااي ايدي هد ايدي يا خالد عورتني 
خالد هد ايدها : وبعدين ساره ما تساوي ظفر منى ربييعتج وظفر بنات العالم 
هند معصبه وما قدرت تقول شي لانها خافت من عصبية خالد ..

خالد وهو يبى يطلع صد صوب هند وياشر بصبعه : انا راح اسال عن منى واذا عرفت عنها شي مب زين غصبن عنج راح تودرينها ويا ويلج يا هند اذا عرفت انج تعرفين عنها شي وساكته 
طلع خالد وهو معصب 
اما منى فمنقهره من كلام خالد وتهديده لها ..
منى وهي تكلم نفسها : والله راح اقهرك يوم من الايام مثل ما قهرتني يا خالد

********************** 


في بلجيـــكا 
فهد وهو ماسك ايد ساره عشان تنزل من الباخره : شوي شوي يا عمري اخاف اطيحين 
ساره وهي رافعه ملابسها : وي زياااااغ .. اخاف اطيح في البحر 
فهد : لا تخافين وانا وياج يا عمري .. لاتنسين اني سباح ماهر 
ساره بعد مانزلت من الباخره ..
ساره : الحمد لله وصلنا 
فهد: الصراحه كان يوم وايد حلو 
ساره : صدقك وايد استانست 
فهد : ان شاء الله دوم اشوف الفرحه مالي قلبج 
ساره تبتسم 
فهد : يالله نرد شقتنا 
ساره : يالله 
وبعد ما خذو التاكسي ووصلو جريب شقتهم 
فهد: ساره يمكن دقايق 
ساره : وين بتروح بعد ... لا تقول يوعان 
فهد : ههههههههههه لا مب يوعان بس دقايق
راح فهد بسرعه وياب ورده حمراء 
فهد وهو ماسك الورده الحمراء : تفضلي يا اغلى وارق واحلىزوجه في الكون كله
ساره وهي تاخذ الورده وبابتسامه :تسلم يا فهد
فهد : تصدقين الورده مستانسه وايد 
ساره : ليش
فهد : لانها لامست ايدينج الحلوه
ساره ويها احمر : فهد بس عاد
فهد : اوووه سوري نسينا ان الحلوه خجوله .. فديت الحيا منج 
ساره وهي تمشي : فهد يالله بروح الشقه 
فهد :لحظه لحظه بييه وياج 

.. ساره في البدايه كانت قاسيه عليه وايد بس ما تقدر تقاوم رومانسيه فهد وكلامه وصدق احساسه.. بس هذا مب يعني انها نست خالد

ساره بعد ماراحت الشقه 
ساره بدلت ملابسها ولبست جلابيه راقيه وحلوه بدرجات البيج ..
ساره راحت غرفة فهد وهي واقفه عند باب فهد : فهد فهد
فهد وفي ايده كتاب : هلا يا عمري تفضلي 
ساره بخجل تدخل : سوري على الازعاج 
فهد : يالله على هالرسميات .. يا حلوه انتي مرتي .. يعني لا ازعاج ولا شي.. بالعكس قربج هو اللي يفرح قلبي
ساره وهو تشوف الكتاب : شو في ايدك 
فهد : كتاب اشعاري .. كل ما يستوي عندي شي احب اكتب 
ساره /: يمكن اقرا ه 
فهد : مممممممممممم مب الحينه ..خلا يتحقق اللي في بالي بعدين بعطيج 
ساره : شو اللي في بالك 
فهد : لاحقه يا عمري .. بعدين بخبرج ان شا ءالله 
ساره : اوكي على راحتك .. فهد بتصل في امايه 
فهد : اوكي يا عمري اتصلي فيها ..
ساره : بس ماعرف وين موبايلي 
فهد : خلاص انا بتصل على موبايلج عشان تعرفين مكانه
فهد خذ موبايله ويتصل في ساره 
ساره وهي واقفه عنده وتسمع صوت موبايلها: اسمع موبايلي يرن بس ماعرف وين 
فهد : روحي شو في وينه اكيد بغرفتج
ساره راحت ادور موبايلها وحصلته في الصاله 
فهد : ها حصلتي 
ساره :هيه حصلت مشكوور 
فهد : افا عليج ما سوينا شي
ساره راحت تتصل في امها .

امها يالسه مع ام خالد وهند 
ساره : الو امايه 
ام ساره : فدييييييييت عمرج يا ساره 
هند تصد ومنقهره ..
ساره : شحالج امايه وشحال خالتي وبنات خالتي 
ام ساره : الكل يسال عنج يا ساره انتي جيف حالج وحال فهد ريلج 
ساره : كلنا بخير 
ام ساره : وينكم انتو الحنيه في المانيا 
ساره : لا ما بنروحها .. مستانسين وايد في بلجيكا قلنا خلا انتم هناك احسن 
ام ساره : ان شا ءالله دومج تكونين مستانسه 
ساره : ان شاء الله .. والله اشتقتلج يا امايه موووت 
ام ساره : وانا اكثر يا عمري 
فهد ياي عند ساره وياشر ان يبى يكلم ام ساره 
ساره : اقول امايه لحظه فهد يبى يكلمج 

ام ساره : هيه عطيني 
فهد : سلام عليج عمتي 
ام ساره : هلا بولدي فهد .. شحالك 
فهد : بخير مدامج بخير .. وشو الاخبار عندكم ان شاء الله مرتاحين 
ام ساره : الحمدلله مرتاحين ومشتاقيلكم يالله متى بتردون وايد طولتو 
فهد : ان شاء الله جريب
فهد: ما تامرين علينا بشي يا عمتي 
ام ساره: ما وصيك على ساره لا تزعلها ولا شي تراها بنتي الوحيده
فهد : ساره بعيوني عمتي لا توصين حريص .. 
ام ساره / تسلم يا ولدي والله يسعدكم
فهد: سلمي على الكل 
ام ساره : يوصل ان شاء لله 

ام ساره بعد ما صكت من عندهم 
ام خالد : ها شو اخبارهم 
ام ساره : يسلمون عليكم 
ام خالد : الله يسلمهم من الشر
هند : شو وينهم في المانيا صح 
ام ساره : لا في بليجكا
هند : غريبه سمعت يقولون اسبوع بلجيكا واسبوع المانيا والحينه كملو تقريبا 10 ايام 
ام ساره : تقول ساره انهم مستانسين هناك وايد ومرتاحين 
هند : ماشا ءالله الاخت مرتاحه 
خالد توه طالع من غرفته ومتكشخ يبا يطلع 
ام خالد : على وين يا خالد
خالد : بروح بمر على ربيعي محمد 
هند وهي تبى تقهر خالد: اقول خالد ما سمعت اخر الاخبار 
خالد كان واقف عند الباب عشان يطلع يصد لهند : خير
هند بدلع : يقولون ان ساره بتم هنك اكثر في شهر العسل ولا بعد ساره مرتاحه واااااااااااايد هناك وما تبى ترد .. واذا هي مرتاحه هذا دليل انها تحبه ولازم تحبه كيف ماتحبه وهم هناك بروحهم ولا بعد حد يقدر يشوف جمال فهد وما يحبه 
خالد عيونه كلها غضب وحزن وقهر ويطلع وهو معصب
ام خالد بصوت واطي : ليش قلتيله يا هند
هند وهي واقفه : ابي اقهره مثل ما قهرني اليوم 

راح خالد وركب سيارته والقهر مالي قلبه وهي يضرب بايده على السكان والدمعه بعيونه : معقوله يا ساره نسيتي وعدنا معقوله يا ساره نسيتيني ..لازم اكلم ساره واتاكد منها .. 
خالد خذ الموبايل عشان يتصل في ساره وهاي اول مره : خالد اتصل فيها اكثر من مره بس موبايلها مغلق
خالد وهو يكلم نفسه ومعصب: مغلق هذا دليل انج ما تبين حتى ازعاج من حد يعني صدق انج مرتاحه هناك .. معقوله يا ساره نسيتيني ... 
راح خالد يمر ورا ربيعه محمد والحزن بملامحه 
محمد وهو يركب السياره : وينك يا ريال تاخرت وايد من متى وانا اترياك
خالد ما يصد لمحمد ولا شي ساكت ..
محمد بعد ماركب السياره : خالد بلاك 
خالد بحزن وهو يشغل السياره: مافيني شي
محمد مستغرب .. من سكوت خالد وهو كل الدرب ساكت ولا يبتسم 
وخالد وهو يسوق ..ماقدر يركز بسواقته 
ولا مفجـــــــــــــــــأه 
كان يبى يدعم السياره اللي جدامه وضرب بريك بصوت عالي .. حتى راسه ضرب بخفيف على السكان 
محمد وهو ماسك خالد: خالد خالد بلاك فيك شي
خالد وهو ماسك راسه : اخ لا ما فيني شي.. انت فيك شي تعورت 
محمد : لا الحمد لله ما فيني شي .. صح حسيت اني بطلع من الدريشه بس الحمد لله ماتعورت 
خالد : اسمحلي 
محمد : بلاك يا خالد شو فيك ..
خالد بعصبيه : ماعرف ماعرف 
محمد : شكلك وايد تعبان ..قوم حرك السياره على صوب عشان انا اسوق بدالك ..
خالد : لا عادي
محمد : اي عادي الله يهديك زين ما سوينا حادث شكلك تعبان وماتقدر تسوق ..وقف على صوب عشان انا اسوق واوديك البيت ترتاح 

محمد ساق بدال خالد .. لان خالد كان وايد تعبان والقهر بقلبه 

محمد وصل خالد البيت .. وقاله خلا يتصل فيه بعد ما يكون بخير
خالد وصل البيت .. والكل استغرب لانه توه طالع وغريبه بسرعه رد 
ام خالد قامت من مكانها : بلاك خالد 
خالد وهو ببطئ يمشي.. : ما شي بس شوي تعبان ابي انام 
ام ساره : غريبه تنام بهالوقت زين تعشى قبل ماتنام
خالد : ما اشتهي العشى بس ابي انام محد يوعيني ولا يدق عليه الباب 
ام خالد : على راحتك يا ولدي 
خالد دخل عرفته وهو متساند على الباب والدموع بعيونه ويكلم نفسه : لا مستحيل يا ساره تكونين ناستني .. انتي الامل اللي بقلبي .. مستحيل تنسين وعدنا .. انا لج وانتي لي يا ساره .. 

ام خالد وهي خايفه على خالد : بلاه خالد شو صارله 
هند ساكته وبخاطرها تقول : اكيد يوم سمع خبر ساره جي صار له .. حشى مب حب اللي يحبها .. بس يستاهل عشان مره ثانيه ما يقهرني 

اما خالد فماقدر ينام وهو يتجلب يمين يسار وذكريات ساره ماتفارق خياله .. والدموع بعيونه 





شو اللي بيصير لخالد ؟؟ 
وهل ساره راح تنساه .؟ وتحب فهد ؟ 


الجزء الرابــع والثلاثـــون





بعد ما خالد رد البيت ما طلع من الغرفه كله يفكر بساره .. ومتضايق وايد .. ويتخيل ان ساره نسته وتحب فهد ..

وفي اليوم الثـــاني : 
في بلجيـــكا : 

فهد مطلع ملابس السباحه .
اما ساره فهي تكتب الاشياء اللي لازم تشتريها لاهلها ..
فهد وهو مستعيل : ساره حبي
ساره تصد وتشوف فهد ماسك الملابس : خير
فهد : انا الحينه بروح 
ساره عاقده حواجبها : تروح في هالصبح 
فهد : هيه بروح اتسبح في البحر يا سلام ما تشوفين الجو
ساره مستغربه : تسبح .
فهد يتقرب عندها : نسيتي ان ريلج سباح ماهر .. ولازم اتسبح البحر مجابلنا وما اتسبح لا والجو محلاته
ساره : بس برد شوي
فهد : عادي .. اهم شي اتسبح ..(فهد يلس عند ساره) ما بتشوفين ريلج كيف يتسبح 
ساره صدت صوب ثاني : مشغوله شوي
فهد قام من عند ساره : خلاص تقدرين تشوفيني من الجامه ( النافذه ) .. ترى اكيد يبين 
ساره : ممممم يصير خير 
فهد لبس شورت وقميص السباحه وبهالبس بينت عضلاته ..
فهد : يالله يا عمري باااااااااي
ساره اونها استحت ونزلت راسها : باااي 

فهد راح يتسبح .. وهو مستانس .. وطبعا الكل تم يشوفه ويشوفون كيف يتسبح بمهاره ..


##############

اما اشواق فهي ماسكه القلم وتتامل فيه ..
فاطمه يت عندها : ها شو تجهزتي ان شا ءالله اليوم بنسافر
اشواق وهي تتحرطم : يعني لازم نروح فرنسا نحن مرتاحين في بلجيكا ..
فاطمه : ولا يا حلوه مب انا اللي قلت .. اهالينا اللي مقررين هالشي 
اشواق وهي زعلانه وماسكه القلم : يعني بودع فهد
فاطمه يلست عندها وهي مستغربه تشوف القلم : من وين يبتي هالقلم 
اشواق تصد لفاطمه: هذا قلم فهد 
فاطمه فتحت عيونها : شوووووووو ومن وين يبتيه 
اشواق بابتسامه : تذكرين يوم شفت فهد عند البحر يوم يلست وياه قلت له ابيه قلم عشان اكتب رقم ساره وهو عطاني قلمه وانا نسيت اعطيه 
فاطمه : نسيتي ولا تناسيتي 



اشواق تضحك بخبث: فاهمتني يا الشيطانه ... الصراحه تناسيت .. وقلت هاي فرصه عشان اشوفه مره ثانيه قبل ما اروح 
فاطمه : شو قصدج 
اشواق وقفت من مكانها : قصدي انا نحن بنروح نسلم على ساره عشان السفر ومره وحده بسالها وين فهد وعشان ما تشك بعطي حق فهد القلم اونه عذر عشان اشوووفه ..
فاطمه : ايه يالخبله ..تبين تسوين مشاكل .. يمكن ساره ماتعرف انكم شفتو بعض 
اشواق : هيه اصلا مبين انها مب مهتمه فيه .. وبعدين انا مالي خص فيها ولا في شي ثاني .. اهم شي اشوفه 
فاطمه : صدق يوم قلت انج خبله 
اشواق عصبت : ليش خبله ها .. يعني اللي يحب يطلع خبل .. بعدين مب انا اللي حبيته قلبي اللي حبه .. والله يسحر هالريال يخبللللل
فاطمه : انتي ما تحبينه يا اشواق .. انتيي مثل باجي البنات متخبله او معجبه في جماله او في شخصيته وهذا اعجاب مب حب 
اشواق : حب ولا اعجاب المهم ابي اشوفه قبل ما اسافر ..بتين ويايه صح 
فاطمه منزله راسها 
اشواق : فاطمه انا ما طلبت منج شي.. بس ابي اروح عند ساره ولا تنسين انها ربيعتج 
فاطمه : عشان جي انا خايفه لاني ما ابي اخسر صداقتي وياها ..
اشواق : صدقيني ما بيستوي شي .. تعالي ويايه اليوم .. بروح اتلبس وبنروح عندها اوكي 
فاطمه بابتسامه : اوكي عشانج يا اشواق 
اشواق بابتسامه راحت مسكت ايدها : تسلمين يافاطمه وعمري ماراح انسى جميلج ..


##################

اما في دبـــــي: 

محمد يالس يتصل في خالد بس كله يعطيه مغلق ..
محمد يكلم نفسه : الله يعين ..ماعرف خالد بلاه من البارحه اتصل فيه وموبايله كله مغلق ..المشكله ماعرف رقم بيتهم ..

وبعدين موبايل محمد رن وشاف رقم غريب ..
محمد : الو 
المتصل : سلام عليكم 
محمد مستغرب من الصوت : وعليكم السلام منو وياي 
المتصل : انا ......
محمد استغرب: منو شيخه ويايه 
شيخه : هيه انا شيخه بنت عمك 

محمد اتوتر : هلا شيخه جيف حالج يا بنت عمي
شيخه بحزن : الصرحه مب بخير 
محمد : افا ليش شو استوى
شيخه : يبت لنا المشاكل يا محمد بعد ما ساعدتك وانت كانك مب صاحب هالفكره ..كاني انا المذنبه 
محمد : ليش شو استوى 
شيخه : الكل يعاتبني لان امك قطعت عنا وما تتصل في امي ولا في اخوها اللي هو ابويه .. وانت قلت ان امك ماراح تزعل 
محمد وهو يفكر : والله توقعت ان المشكله انحلت 
شيخه دخليلك يا محمد انهي هالسالفه .. ترى انا ساعدتك وكل شي طاح على راسي .. على الاقل تحمل باجي المشكله .. واقنع امك 
محمد : خلاص ولا يهمج .. وعد مني اني اكلم امي مره واثنين وثلاث لين ما تقتنع 
شيخه : اسمحلي علىالاتصال وعلى هالعتاب بس غصبن عني ..
محمد : لا فاهمنج .. انا اللي اتاسف لاني نسيت هالشي .. والله توقعت ان كل شي انحل .. بس ان شاء الله جريب راح تشوفين امايه بيتكم بعد
شيخه : مشكوورولد العم واسمحلنا مره ثانيه 
محمد : لا افا عليج ما سويت شي .. انا لازم اشكرج على كل اللي سويتيه .. 
شيخه : يالله عيل عن اذنك .. بخليك الحنيه 
محمد : في اماااان الله يا بنت عمي 

الحبوووبة 07-16-2005 08:02 PM 

--------------------------------------------------------------------------------

محمد بعد ماصك من عند شيخه : والله نسيت امي .. الله يهديج يا امي .. بعدج مال قوم اول اللي تزعلين عشان هالسوالف .. والله مشكله هالعيايز..

محمد راح يكلم امه وشافها في المطبخ تكلم الخدامه ..
محمد واقف عند باب المطبخ : امايه 
الام منمدجه تكلم الخدامه ..
محمد : امااااااااااايه 
الام معصبه : شو تبى ما تشوفني اكلم الخدامه عشان الغدى 
محمد: زين ابيج بسالفه 
الام : وانت يا سوالفك اللي ما تخلص .. بعدين قولي 
محمد : لا ابي الحينه اقولج 
الام : اف صدق تعورالراس ..
محمد : يالله تعالي شوي بس ما باخرج .. تعالي نقعد في الصاله بس دقايق 
الام : زين 
محمد يلس عند امه في الصاله..
محمد : امايه انتي بعدج ما تكلمين عمي ولامرت عمي عشان سالفتي ويا شيخه 
الام عاقده حواجبها : وشو اللي ذكرك بهالسالفه الحينه 
محمد : ماعرف فجاه ياه في بالي 
الام : هيه ما اكلمهم ولا بكلمهم طول حياتي عشان يتادبون وما يرفضونك 


محمد : امايه الله يهديج لاتكونين ..مثل ما اول .. البنت ما ارتاحت .. وما يستوي نزوجها غصب وبعدين نتطلق..
الام : وي وي باسم الله لا تيب طاري الطلاق الله يبعد عنا 
محمد : زين ما مدام ما تبين الطلاق عيل ما يستوي تغصبين البنت 
الام: بس نحن من الصغر قايلين انكم لبعض 
محمد : وهاي مشكله اغلبيه العوايل يزوجون اليهال من الصغر من دون ما يعرفون شو اللي بقلبهم .. وبعدين ولد العم يتزوج غصبن عنه من بنت عمه عشان العادات واكثرشي تستوي نسبه الخيانه لان الزوج ما يكون مقتنع في بنت عمه ..
الام : ساكته 
محمد: امايه لو عندج بنت وتقدملها واحد ..وهي صلت ومارتاحت .. اوانها ما تباه الريال من دون حتى ما تصلي استخاره هل انتي بتغصبينها 
الام ساكته ومنزله عينها : الصراحه لا 
محمد : شفتي لانج تعرفين ان الزواج في الدين ارضاء ما بين الطرفين يعني مب غصب صح 
الام : سااااكته 
محمد : وشيخه نفس الشي يا امايه ..صدقيني يمكن خير لنا .. وعسى ان تكرهو شيئا وهو خير لكم .. يعني يا امايه هذيله مهما يكون اهلنا وما يستوي نزعل عنهم وبعدين الزعل ما يستوي اكثر عن 3 ايام وهذا مب من عندي من عند الرسول صلى الله عليه وسلم 
الام تصد وتشوف محمد : يعني
محمد : يعني كلميهم واتصلي فيهم وكوني عاديه ويايهم 
الام : خلاص يا محمد بتصل فيهم الحينه وبروح بيتهم بعد وصح كلامك مهما يكون هذيله اهلي ومالنا غنى عنهم 
محمد والضحكه في شفايفه ..وراح باس فوق راس امه : فديتج يا امايه .. هاللي بتسوينه هو اللي صح واللي لازم من زمان تسوينه ..
الام: يزاك الله خير اللي نبهتني عن هالشي .. 
محمد : افا عليج يا امايه يالله روحي اتصلي فيهم 
الام : الحينه فضيحه الظهر 
محمد : لا فضيحه ولا شي .. انتي بتتصلين بيت اخوج مب حد غريب 

*الام راحت تتصل في ابو شيخه وام شيخه وانتهت السالفه على خير ..

* اما محمد فاستانس وايد لانه قدر يحل هالمشكله .. 


اما في بيت خـــــــالد
نوره وهي يايه : السلام عليكم 
ام خالد وام ساره وهند : وعليكم السلام
نوره مستغربه : بلاكم زعلانين 
ام خالد : هذا اخوج من البارحه ماعرف بلاه لين الحينه ما طلع من غرفته ولا يبى يفتح الباب بعد كله يقول خلوني ابي انام 
نوره يلست : ليش شو صار 
ام خالد تصد تشوف هند باحتقار: كله من هند ..قالت ان ساره بتتاخر في السفر ومعناتها انهافرحانه ومن هالكلام 
نوره : الله يهديه خالد .. لازم يتوقع هالشي
نوره وقفت : عيل انا بروح احاول وياه 
نوره راحت تدق الباب : خالد خالد افتح الباب انا نوره 
خالد وهو متلحف باللحاف وتعبان ما يقدر يفتح عيونه : شوو تبون خلوني 
نوره : افتح الباب شويه عشان خاطري
خالد : نوره الله يخليج خليني بروحي مب متفيج اكلم حد
خالد يكح بالقو ..
نوره ردت عند امها وبحزن: ما يفتح الباب 
ام خالد : الله يهديه ..ماعرف شو اسوي
نوره : ماعليه يا امايه خليه لين ما يهدى وبعدين اكيد بيمل وبيفتح الباب 
هند : نوره وين الريم ما قلتي انها بتيه على الغدى 
نوره : لا ما قدرت قالت بتيه العصر ان شاء الله 


********************* 
اما في بلـــجـــــــيـــكا : 
فهد بعد ما تسبح وكل شي رد الشقه 
فهد وشعره مبلل وملابسه بعد : مرحبا 
ساره تصد : ايييييييييييه بتمرض ليش جي 
فهد: قلت بييه بتسبح مره وحده 
ساره : زين تغطى على الاقل بالفوطه ..لاتنسى ان الجو بارد 
فهد تقرب من عند ساره ويلس عندالها وبابتسامه تذوب القلوب : فديت الحلوه تخاف عليه 
ساره استحت ونزلت راسها ويها احمر : لا مي جي بس الجو بارد ويمكن تمرض
فهد : عساني امرض ويستوي فيه كل شي .. بس عشان اشوفج تحاتيني وتخافين عليه 
ساره : فهد انت فاهم السالفه غلط
فهد : لا غلط ولا شي.. ترى انا اشوف الحيا بملامحج الحلوه 
فهد : ساره انتي كل شي بالنسبالي .. وانتي اغلى من روحي.. والله لوخيروني بين الموت او بين فرقاج بختار الموت ولا اشوف دنيتي بدووونج 
ساره مستحيه ومنزله راسها : فهد رووح تسبح احسن 
فهد : ان شاء الله يا عمري ..


فهد اتسبح بسرعه يعني خذ شاور سريع ..وراح اتلبس 

وساره قاعده تشوف التلفزيون ولا تسمع حد يدق باب شقتهم استغربت لانها ماتعرف حد ...
ساره راحت عند الباب وهي تشوف من الفتحه الصغيره ..ولا تشوف فاطمه واشواق 
ساره بابتسامه تفتح الباب : هلا والله 
فاطمه واشواق : هلا فيج 
وبعد ما سلمو على ساره 
ساره : تفضلو ليش واقفين \
فاطمه : اسمحيلنا على الازعاج بس لانا بنسافر اليوم قلنا خلا نسلم عليج مره وحده 
ساره : لا افا عليكم تفضلو يلسو ..
اشواق وفاطمه بعد ما يسلو .
ساره : عن اذنكم دقيقه 
اشواق وهي تشوف ساره من فوق لتحت : شوفي كشختها حتى وهي في الشقه .. جلابيتها وايد فخمه 
(( ساره كانت لابسه جلابيه باللون السماوي والكحلي بالقطعه الهنديه وكانت وايد فخمه ..وساره كانت فاتحه شعرها العسلي وشعرها كان مدرج بطريقه حلوه ))
فاطمه : قولي ماشاء الله لاتحسدينها 
اشواق : وي وليش احسدها .. ناسيه كشختي 
فاطمه وهي تشوف ملابس اشواق : صدق اليوم وايد متكشخه ولبسج مميز 
اشواق : حبيبتي انا كنت ادور من زمان هالبدله لانها حلوه عليه 
(( اشواق لابسه بدله حمراء والتنوره شوي قصيره بس البوت مغطي ريولها وكانت فخمه وحاطه عدسات بلون العسلي ..وكانت جذاابه ))

ساره بعد مايابت العصير : تفضلو 
فاطمه : دام فضلج يالغاليه 
اشواق : شو ساره ان شاء الله مستانسين في بلجيكا 
ساره : هيه وايد حلوه ما توقعتها جي 
فاطمه : ومتى بتردون 
ساره: والله انا قلت لفهد يمدد لين اسبوع تقريبا 
اشواق ااها يعني بتمون بعد اسبوع 
ساره : ان شاء الله ..
اشواق : اقول ساره وين فهد 
ساره استغربت : فهد ..موجود في الغرفه ..
اشواق : يمكن لو سمحتي تنادينه 
ساره : هيه لحظه شوي 
فاطمه : فضحتينا ..
اشواق : لا فضيحه ولا شي ..
ساره راحت غرفة فهد : فهد 
فهد وهو يسحي شعره المبلل : هلا يا بعد هلي 
ساره : اقول في ضيوف يبون يشوفونك 
فهد وهو يطالع ساره من المنظره : غريبه منو ..
ساره : اشواق وفاطمه لو تعرفهم 


فهد صد صوب ساره : اشواق وفاطمه يبوني 
ساره : تعرفهم صح 
فهد : هيه اعرفهم .. زين شو يبون مني 
ساره : ماعرف .. تعال وشوف شو تبى منك اشواق 

ساره دخلت اول شي ..
فهد بعد دقايق دخل ..: السلام عليكم 
اشواق وهي تتامل فيه : وعليكم السلام
ساره تشوف فهد واقف: فهد تفضل اقعد 
فهد مب متعود ييلس ويا غرب..
فهد يلس عند ساره ..واشواق وفاطمه مجابلينهم 
اشواق برقه : شحالك فهد ..
فهد: بخير الحمد لله 
اشواق : انا يايه اول شي عشان اسلم عليكم لانا بنسافر والشي الثاني عشان ( تطلع القلم من شنطتها ) وعشان القلم..
فهد مستغرب اي قلم..
اشواق وهي ماده ايدها عشان تعطي قلم فهد : هذا قلمك يا فهد نستيه عندي 
ساره مستغربه ..وماعلقت على شي
فهد بعد مستغرب: اي قلم ومتى نسيته عندج
اشواق / تذكريا فهد ذيج المره يوم عطيتني قلمك عشان اكتب رقم ساره.. نسيت اردلك ..ويوم شفته عندي قلت لازم ارده لك 
فهد : اها ... لا عادي اختي خذيه حقج 
اشواق في خاطرها (( الود ودي اخليه ذكرى )) لا لا تفضل هذا قلمك 
ساره يالله عليج يا اشواق اللا هو قلم ..خذيه حلال عليج 
فهد : هيه عادي والله خذيه 
اشواق : ما احتاجه ..صدقني خذه 
فهد : لا عادي خليه عندج 
اشواق استانست لانها تبى اي شي ذكرى من فهد : خلاص مدامك مصر ماتاخذه بخليه عندي 
فاطمه وقفت : يالله عيل نخليكم نحن 
ساره : ليش توه الناس 
فاطمه : لازم نرتب اغراضنا عشان السفر ان شا ءالله 
ساره : خلاص على راحتكم ..بس عاد لا تقطعون عنا .. لاتنسين انا بنفس المنطقه ..يعني زوريني في دبي
اشواق : هالشي اكيد .. ( وهي تشوف فهد ) ان شاء الله بنزوركم ..ترانا تعودنا عليكم 
ساره :حياكم الله باي وقت 
فهد لاول مره يلاحظ نظرات اشواق له .. وعرف انها معجبه فيه ..
اشواق بعد ماسلمت على ساره ..مدت ايدها على فهد 
(( لانه في بعض العوايل عادي عندهم يسلمون بالايد طبعا نحن مب ويهالشي.. لانه هالشي غلط وحرام )

فهد استحى يوم شاف اشواق ماده ايدها وهو مد ايده وسلم عليها ..اشواق كانت بتتخبل يوم لامسة ايد فهد ..
وابتسمت له ..وراحت .. 


فهد ما قدر يقول شي ..يمكن لانه حس بنظرات اشواق له 
اما ساره فمستغربه من القلم ومن اشواق بس ما قالت شي
ساره وهي تاخذ العصير عشان توديه المطبخ 
فهد : ساره 
ساره : مممممممم
فهد : اكيد مستغربه من القلم صح ..وكيف شفت اشواق 
ساره تصد: لا مب مستغربه من شي لاني شفتك مره يالس وياها عند البحر ..
فهد : وانتي تغارين صح 
ساره تبين العكس : لا ما اغار ولا شي ..لو اغار جان سالتك من اول يوم شفتك وياها..انت حريا فهد بتصرفاتك 
فهد حس بالقهر من كلامها .. بس قال في نفسه يمكن هي تغار بس كبريائها مانعنها بالمصارحه ..

######################

اما في دبــــــــي
محمد ما قدر يستحمل اكثر راح على طول بيت خالد عشان يطمن عليه 
محمد وهو يوقف سيارته عند باب بيت خالد ..شاف وحده تنزل من السياره ويوم ركز النظر فيها فتح عيونه 
محمد وهو مستانس وفاتح عيونه : مب هاي اااااااااااه مب هاي القلب مب هاي الريــــــــــــــم ..
الريم نزلت من سيارة عمها وهي تدق الجرس..وماتعرف بوجود محمد 
محمد ما صدق راح على طول عندها وهو مستانس 
الريم حست بان حد ياي عندها ويوم صدت شافت محمد ..الريم استحت نزلت راسها 
محمد بابتسامه : احم احم..سلام عليج 
الريم وهي منزله راسها : وعليكم السلام 
محمد :مب انتي الريم صح ربيعة ساره 
الريم بخجل : هيه 
محمد : انا محمد ربيع خالد .اللي مره شفتكم في المركز تذكرين 
الريم في خاطرها (( اكيد اتذكرك )) ..:هيه 
محمد مستانس وساكت 
بعد مالخدامه فتحت الباب ..دخلت الريم وقلبها يدق بالقو يوم شافت محمد 
اما محمد فهو سرحان فيها 
الخدامه : yes sir what do you want?
محمد : ها ممم .. ياربي ليش كنت ياي ..هي تذكرت وين خالد 
الخدامه راحت تنادي خالد 
ام خالد والكل يالس في الصاله ..والخدامه يت وقالت انه في واحد يبى خالد 
ام خالد : منو 

الريم : هذا محمد 
نوره تشوف الريم : بعد تعرفين الاسم 
الريم مستحيه : سكتي فضحتينا 
ام خالد : محمد والله زين يمكن يقدر يخلي خالد ياكل شي .. لانه وايد ويا خالد .. خليه يدخل 
البنات راحو فوق عشان محمد يدخل 
محمد بعد ما دخل شاف ام خالد : سلام عليكم 
ام خالد : وعليكم السلام يا هلا بولدي 
محمد : اسمحيلي خالتي ياي بهالوقت ..بس الصراحه وايد احاتي خالد لانه البارحه كان تعبان واليوم كله اتصل فيه بس هو ما يرد عليه ..بلاه 
ام خالد : والله ولا فتح الباب علينا وتخيل من البارحه يا ولدي وهو ما كل شي ماعرف بلاه .. اذا تقدر تقنعه انه يفتح الباب 
محمد : ان شاء الله بحاول بس وين غرفته 
ام خالد ودته غرفة خالد : تفضل
محمد يدق الباب : خالد خالد افتح الباب انا محمد ربيعك 
خالد يسمع صوت محمد بس من التعب ما يقدر يفتح الباب 
محمد : خالد افتح الباب ..اذا تعزني صدق افتح الباب 
خالد ما قدر ما يفتح الباب لانه محمد وايد وياه ..
خالد وهو يرتجف من البروده وحالته حاله ويمشي كانه سكران يفتح الباب 
ام خالد يوم شفاته : ويه بلاك يا خالد ليش جي شكلك 
محمد يمسك خالد : خالد بلاك شكلك وايد تعبان 
خالد يرد ينام على السرير : مافيني شي بس تعبان 
ام خالد : قوم يا خالد خلا نوديك المستشفى 
خالد : لا ما بي ..ما فيني شي
محمد يحط ايده على راس خالد : اي مافيك شي حرارتك مرتفعه وااايد وشوف كيف ترجف 
خالد: خلوني بروحي .. ما فيني شي ..
ام خالد : الله يخليك عشان خاطري روح المستشفى 
خالد : امايه دخيلج لا تغصبيني على شي ..ما بروح يعني ما بروح ..بس ابي انام ..
محمد : بس يا خالد|.......
خالد : الله يخليك يا محمد لا تغصبني على شي بس ابي ارتاح 
محمد ما قدر يسوي شي: خالتي خليه بروحه شوي لين ما يهدى واقنعيه بعدين 
ام خالد والدمعه بعيونها :كيف اخليه ..شوف حالته .. والحراره مرتفعه واذا الحمى زادت عليه بتكون خطره على حياته عادي يستوي فيه حمى الشوكيه ..
محمد : لا ان شاء الله ما يستوي فيه شي .. انا المساء برد اشوفه وبقنعه عشان يروح 
ام خالد : ان شاء الله ومشكوور يا ولدي ما قصرت واسمحلنا 
محمد : افا عليج .. هذا مب بس ربيعي هذا اخويه 
ام خالد : تسلم يا ولدي وان شاء الله يقتنع ويروح المستشفى قبل مالحمى تزيد عليه ..
محمد : ان شاء الله .. يالله عن اذنج خالتي .. انا بترخص 






شو راح يصير لخالد ؟؟ هل راح يستويله شي؟؟
وساره وفهد كيف بتكون حياتهم للاحسن ولا للاسوء؟؟
واشواق هل راح تصر على فهد ولا هي نزوه وبتزول؟؟
ومحمد هل راح ياخذ الريم ؟؟ وهل بيصير شي ويمنعهم من الزواج ؟؟ 


الجزء الخامس والثلاثيـــن




بعد ما طلع محمد من بيت خالد.. وهو يحاتي ويفكر بخالد وهو في السياره يكلم نفسه : يحليلك يا خالد هالحب جذي سوى فيك .. والله صدق يوم قالو الحب عذاااب .. بس انا صدق زعلان عشان ربيعي بس مستانس بنفس الوقت ( ابتسم ) لاني شفت حبيبتي الريم .. الله يجمعني وياج يالريم ..

اما الريم فهي كانت في بيت خالد ..
الريم تكلم هند : ها يا هند متى الملجه مب كانج طولتي في خطوبتج 
هند وهي تقلم اظافرها : والله شو اسوي نتريه بنت الحسن والدلال 
نوره : لازم اتيه بدون ساره الملجه ما تسوى 
هند رفعت راسها : والله انا بتريه اسبووع واحد واذا ما يت كيفها بسوي الملجه 
الريم : وكيف بتكون ملجتج يعني حفله بتسوين ولا بس كتب كتاب 
هند : والله انا افكر اني اسوي الملجه عاديه لاني ابويه يقول ان بين الملجه والعرس شهرين 
الريم : شوي شهرين 
هند : هم يقولون جي .. بعدين احسن 
الريم : بل عكس احلى ايام ايام الملجه 
هند باستهزاء : ليش انتي جربتي عسب جي تقولين 
الريم انقهرت : لا انا ما جربت بس الكل جذي يقول .. بعدين على الاقل تشتاقون حق بعض ..
هند وقفت من مكانها : والله حتى لو عرسنا...بعد بنشتاق حق بعض لا تحاتين وان شاء الله في ملجتج خليه سنتين اوكي يالله عن اذنكم بروح غرفتي 
الريم ما قالت شي سكتت وانقرت 
نوره : الريم لا تضايقين من كلام هند تراها الحمدلله والشكر دفشه من صغرها 
الريم : لا عادي انا مب زعلانه ... بس انا نصحتها بس هي ماعرف شو صار فيها 
نوره : الله يخليج مب اول مره تقول كلام بايخ مثل ويها دومها جي 
الريم : ما علينا .. شو اخبار اخوج شو وديتوله الغدى 
نوره : ما يبى يتغدى ولا شي بطنه خالي من البارحه فديت اخويه 
الريم : الله يعينه والله 

رن موبايل الريم ..
نوره : منو المتصل 
الريم وهي تشوف الرقم : اوووه هاي دكتوره ناديه عن اذنج يا نوره 
نوره : خذي راحتج حبيتي 
( دكتوره ناديه هي الدكتوره النفسيه لفهد من صغره بالذات يوم تعب بعد وفاة امه وهي اتابع حالته اول باول )
الريم وهي ترد : الو 
ناديه : الو مرحبا 

الريم : هلا والله بدكتوره ناديه 
ناديه : هلا فيكي حبيبتي .. وينك انشغل بالي عليكي وعلى خيك فهد .. من مده ما حكيتي معي 
الريم: اسمحيلنا مشاغل الدنيا 
ناديه : ايه عن جد مشاغل الدنيا تنسينا حالنا 
ناديه : المهم كيفه خيك فهد شو حالته من مده ما اجا عندي ..شو ان شاء الله منيح 
الريم : الحمد لله بعد ما ملج صار وايد احسن 
ناديه : ايه ترى الفرحه بتخليه يتغير 180 درجه وهالشي كتير منيح له .. متل ما بتعرفي ان فهد كتير كان يعاني من الأسوه والضرب من صغره من مرت عمه فهالشي خلاه يتعأد ويكره الدنيا كلها .. بس مع الحب والحنان والاهتمام بيصير انسان عادي وما بتردله الانهيار العصبي .. واحكي هالشي لمرته عشان تهتم فيه اكتر 
الريم : ان شاء الله يا دكتوره وانا اشكرج على اهتمامج في اخويه 
ناديه : ما بتحكي هيك .. فهد متل ولدي .. فهد من صغره وانا عم بهتم فيه 
الرمي :تسلمين والله ما قصرتي 
ناديه : سلميه عليه كتير كتير .. وطمنيني عليه ايه ما بتنسيه 
الريم: ان شاء الله ولا يمج ومشكوره مره ثانيه 
ناديه : العفو حبيبة ألبي.. وان شاء الله بحكي معك بعدين .. اوكي بااااي
الريم : الله يحفظج ..

########################

في بلجيــــــــكـــا : 

فهد : اقول يا عمري شو رايج اليوم بدل ما نتعشى برع اييب العشى في الشقه وناكل هنيه يعني كتغيير..
ساره وهي تحط الورود الطبيعيه على المزهريه : هيه وايد احسن لاني مب متفيجه اتلبس واطلع 
فهد : زين شو تبين يا غلى زوجه بالوجود 
ساره برقه : مممممممممم والله ماعرف اي شي .. 
فهد " دوووم اي شي .. زين اختاري شي على الاقل 
ساره : والله ماعرف انت شوف شو اللي حلو وييبه 
فهد : احم احم يعني ذوقي يعجبج 
ساره : تقريبا 
فهد : الحمد لله تقريبا احسن من لاء 
ساره : هههههههههه 
فهد : يالله عن اذنج يا عمري ... بروح اييب احلى عشى لاحلى واجمل ساره بالوجوود ..
ساره تبتسم وماردت عليه ..

اما في دبـــي: 
ام خالد : نوره خالد كل شي
نوره " لا والله ما يبى شي
ام خالد: والله يا خوفي ولدي يروح عني ..بروح اشوفه 
نوره والريم قامو ويا ام خالد غرفة خالد 
خالد كان وايد تعبان حرارته ارتفعت وهو يتنافض ..وويه محمر...
ام خالد والخوف بويها : خالد ولدي الله يخليك كل شي او روح المستشفى مب زين من البارحه ما كلت شي 
خالد يفتح نص عيونه ويغمضها وماقال شي
ام خالد والدموع في عيونها : ولدي بيروح عني .. شوفي حالته .. لا يبى ياكل ولا يبى يروح المستشفى شو اسوي 
نوره ادمعت يوم شافت اخوها .. : خالد خالد 
خالد بصوت واطي : خلوني بروحي اطلعو برع مابي اشوف حد 
نوره : خالد الله يخليك روح المستشفى
خالد : انا جي مرتاح 
ام خالد ظهرت وهي تصيح لان شكل خالد وايد يصيح شكله تعبان ومشكلة خالد انه عنيد 
نوره وهي تشوف امها وتشوف خالد ماعرفت شو تسوي وماعندها الا حل وااااااحد 
الا هو اتصال في سااااااااره 

ساره وهي ترتب غرفتها رن موبايلها 
نوره ودموعها على ويها : ساره 
ساره : هلا والله بنوره وينج من زمان ما تصلتي 
نوره وصوتها حزن : ساره 
ساره خافت : بلاج نوره صوتج مب طبيعي شو مستوي 
نوره : خالد
ساره فتحت عيونها وقلبها يدق بسرعه : خالد بلاه خالد قولي شو فيه بلا ه 
نوره : خالد وااايد تعبان ومن يومين وهو طايح على الفراش ولا يبى ياكل شي وحرارته مرتفعه واخاف ( تصيح ) واخاف يصيرله شي
ساره والدموع في عيونها : ليش شو صار له 
نوره : ماعرف والله انا خايفه عليه هو ما يبى يروح المستشفى .. وتعرفين يا ساره اذ االحمى زادت عليه هالشي اكيد بياثر فيه ..عشان جي قلت محد غير الله ثم انتي اللي تقدرين تساعديني 
ساره وهي تمسح دموعها :لويبى قلبي ما بتردد اعطيه 
نوره : مشكوره حبيتبي بس ابيج تكلمين خالد وتقنعينه يروح على الاقل المستشفى عشان ما يتعب اكثر واكيد هو بيسمع منج 
ساره : اكيد اكيد بكلمه وينه عطيني 
نوره : لحظه 
نوره راحت غرفة خالد وماسكه الموبايل 
نوره : خالد خالد 
خالد يفتح نص عيونه ويبندها وما يرد عليها 
نوره : خالد تلفون لك

خالد ما يرد عليها 
نوره : خالد ساره تباك 
خالد فتح عيونه وبصوت واطي ومتعب : ساره 
نوره : هيه ساره 
خالد خذ الموبايل وبصوت هادي : الو ساره 
ساره يوم سمعت صوته المتقطع ومبين من صوته التعب تمت تصيح : خالد
خالد : ساره ليش خنتي الوعد يا ساره قلتي انج ما بتنسيني وانتي مطوله المده نسيتي خالد نسيتي الوعد
ساره وهي تمسح دموعها : لا وربي ما نسيتك يا خالد انت كل دقيقه بقلبي .. والله حتى اني ما اتغزل فيه ولا خليته يلمسني .. انا بغرفه وهو بغرفه ثانيه كل اللي اتفقنا عليه سويته 
خالد : عيل ليش طولتي المده .. ليش ما رديتي بسرعه ليش ما سالتي عني ..
ساره : ما نسيتك والله .. خالد عشان خاطري اذا صدق تحبني مثل ما تقول روح المستشفى 
خالد : اذا صدق تبيني استوي بخير وتبيني اروح المستشفى عندي شرط 
ساره: انت لا تشرط انت امرني يا خالد 
خالد : ابيج تردين دبي باسرع وقت ابي يوم افتح عيوني اشوفج 
ساره : خلاص ولا يهمك انا اوعدك اني باول طياره لدبي ارد واييه واطمن عليك بس انت روح المستشفى 
خالد بابتسامه : مدام بشوفج خلاص عيل عندي امل بحياتي .. وانا عشانج ولاني بشوفج مره ثانيه بروح المستشفى 
نوره استغربت وخذت الموبايل من خالد 
نوره : ساره 
ساره وهي تصيح : 
نوره: ساره شو سالفتكم 
ساره : خلاص خالد بيروح المستشفى هو وعدني 
نوره والابتسامه بشفاتها : والله 
ساره : هيه وانا وعدته اني ارد دبي
نوره فتحت عيونها : شوووووووو 
ساره : هيه وانا اصلا مذنبه بهالشي كيف كنت مستانسه هنيه ..وخالد تعبان اصلا لازم من زمان ارد ..
نوره : لا ياساره انا ما كنت ابي اخرب شهر عسلكم
سار ه : انا ما اهتم الحينه الا في خالد وصحته
نوره : بس اذا فهد عرف انج رديتي عشان خالد بتصير مشكله كبيره .. وما فينا على المشاكل .. 
ساره : عيل شو اسوي 
نوره : عندي فكره قولي اني انا تعبانه وايد 
ساره : لا باسم الله عليج 
نوره : عشان نتجنب المشاكل 
ساره : هيه صدقتي بعد اذا عرف فهد اني رديت عشان خالد بيقلب الدنيا فوق تحت 
نوره : بس انتي لا تبينين انج تصيحين عشان ما يشك 

ساره بصريخ : ما يهمني شي .. بس ابي ارد دبي واطمن عليه ..انا السبب يا نوره انا السبب ( وتمت تصيح )
نوره : لا ياساره مالج خص انتي 
ساره: كيف مالي خص وانا السبب في كل شي خالد مرض وتعب وطاح هالطيحه بسبتي انا ..
نوره : ساره هدي اعصابج ... محد له خص .. هذا قضاء الله وقدره .. المهم روحي غسلي ويهج لان اكيد اذا فهد شافج بيعرف السالفه ..
ساره : خلاص يا نوره بخليج ومشكوره على كل شي 
نوره : اسمحيلي على الاعاج 
ساره : لا بل عكس انتي ما قصرتي ..

بعد ما صكت ساره طاحت على السرير وهي تصيح وتلوم نفسها على اللي استوى في خالد .. وتقول 
كيف كنت مستانسه وانت هناك متعذب كيف ما رديت بسرعه وانت مريض هناك .. انا السبب في عذابك يا خالد انا السبـــب
############ 


اما في دبــــــــــــــــــــي

نوره راحت كلمت امها وقالت ان خالد اقتنع يروح المستشفى واستانست الام وايد بس نوره ماقالت ان ساره هي اللي اقنعته عشان المشاكل ما تكبر 

راح خالد المستشفى والدكتوره قالت ان لازم خالد ينام في المستشفى عشان الحمى تخف لان حرارته وايد مرتفعه 

ام خالد وهي تكلم الدكتوره : يعني حالته مب خطره يا دكتوره 
الدكتوره : والله الحمد لله انكم يبتوه لانه بدون اكل ولا ادويه الحمى كانت بترتفع وايد وهالشي اكيد بيكون خطر لحياته .. ونحن ان شاء الله بنعطيه جلكوس عشان يعوض جسمه اللي فقده من الاكل والفيتامينات وراح نعطيه ابر وان شاء الله راح نهتم فيه وبنخليه عندنا بس كم يوم وان شاء الله حالته تخف
ام خالد : الحمد لله 
نوره استانست ان صحة خالد ما تدهورت زياده ..


وهند وهي يالسه في البيت رن تلفون البيت 
هند : اف يعني ما نقدر نرتاح بجون هالتافون الحشره 
هند : الو 
محمد : السلام عليكم 
هند : وعليكم السلام 
محمد : اختي خالد شو اخباره .. انا محمد 
هند : والله خالد توه مودينه المستشفى 
محمد استانس : والله الحمد لله واخيرا اقنع 

هند : هيه الحمد لله 
محمد : زين اي مستشفى ؟ 
هند : مستشفى wellcare
محمد : خلاص انا بروح هناك وابوج وياه صح
هند :هيه هناك 
محمد : عطيني الرقم عشان اعرف اي غرفه هم 
هند : *******
محمد :مشكوره اختي ما قصرتي يالله مع السلامه 
هند : مع السلامه 
هند : انا بروح غرفتي وايد احسن على الاقل ادش الانترنيت بدل هالملل
هند طبعا ماكنت تعرف الانرنيت وبلاويه الا من منى 

############

اما في بلجيــــكا 
ساره غسلت ويها وحاولت تمسح دموعها عشان فهد ما يشك 
فهد وهو ماسك اكياس العشى ومستانس يحليله 
ساره متسانده على السرير وهي متضايقه وايد 
فهد يدور ساره : ساره ساره 
ساره يوم سمعت صوته قامت من على السرير: نعم 
فهد : تاخرت صح اسمحيلي يا عمري بس الدرب زحمه 
ساره ما قالت شي 
فهد هد الاكياس وراح عندها : بلاج ساره ليش شكلج تغير شو كنتي تصيحين 
ساره معصبه : لا ما كنت اصيح بس يمكن اطلب طلب
فهد مستغرب : اكيد حبيبتي 
ساره : ابيك اليوم تدور على اول طياره لاني ابي ارد دبي
فهد استغرب وفتح عيونه : ليش .. شو صار .. انتي من كم يوم قلتيلي عشان اطول المده هنيه 
ساره : انا ما يهمني قبل شو قلت ابيه ارد دبي باسرع وقت سمعت يا فهد 
فهد : زين ليش شو استوى 
ساره : فهد لا تسال وايد سو اللي قلته عليك 
فهد : بس انا لازم اعرف شو السبب..مساعه ماكان فيج شي ..اول ما رديت تغيرتي شو صار 
ساره ادور على حجه : نوره شوي تعبانه .. وبعدين انا مشتاقه لامي وايد بس 
فهد : نوره وايد حالتها خطره يعني 
ساره : ماعرف ماعرف بس ابي ارد دبي
فهد : خلاص يا عمري بسوي اللي تبينه ولا اشوف دموعج .. باجر بدور على حجز
ساره : ما بيه باجر ابيه اليوم والحينه 
فهد يشوف الساعه : الحينه بهالوقت 
ساره : هيه الحينه روح دور على اول طياره 
فهد : بس

ساره : شوف يا فهد اذا انت تبى اتم هنيه كيفك انا بروحي بحجز وبرد بروحي دبي
فهد : شو تخبلتي تردين دبي بروحج 
ساره : ما يهمني شي بس المهم عندي اني ارد دبي
فهد : خلاص انا الحينه بروح هناك وبدور على حجز بس يمكن تاكلين 
ساره : ما بي شي .. والحينه يمكن يا فهد تخلني بروحي لاني تعبانه وما ابي اشوف حد
فهد : على راحتج ..
فهد وهو طالع يشوف ساره بنظره تعجب ..
فهد راح غرفته ويقول في خاطره : بلاها ساره كيف تغيرت شو صار معقوله مرض نوره يخليها جذي ...زين انا شو لي خص جي تعاملني .. انا ما صدقت اني قدرت شوي اغيرها واخليها زينه ويايه .. الحينه اذا ردت دبي يا خوفي ترد مثل قبل ويمكن أقسى ..

فهد راح يدور على حجز وهناك في المطار 

الموظفه ادور وتتكلم طبعا بالانجليزي : الصراحه حضك وايد حلو في شخصين الغو سفرهم ..شي بس حق شخصين 
فهد يقول في نفسه والله ان حظي مب حلو ..
الموظفه : ان شا ءالله تقدرون اتون باجر الصبح وتردون لدبي
فهد : يعني الساعه كم 
الموظفه : مممممم تقريبا 11 الصبح وتردون دبي تقريبا المغرب..
فهد : خلاص مشكوووره 
فهد راح يتصل في سار ه وبضيق: هلا ساره 
ساره : ها بشر لقيت حجز حق اليوم 
فهد : عاد الطمع اليوم لا .. زين منا حصلنا حق باجر 
ساره : لا ابي اليوم 
فهد عصب: الحينه ما تقدرين تتريين باجر .. 
ساره : زين متى 
فهد : الصبح الساعه 11 
ساره : الحمد لله زين عيل بروح ارتب اغراضي يالله باي 

فهد صك من عند ساره ويكلم نفسه : والله انج فرحانه بس انا متضايق وايد ... لاني اخاف ان هالايام الحلوه اللي قضيتها معاج ما ترد .. ويا خوفي اشوف القساوه والجفاء منج يا ساره في دبي ..

ساره وايد مستانسه واتصلت في نوره عشان تبشرها وتتفق وياها انهم اول ما يردون يمثلون على فهد عشان ما يشك ان خالد هو المريض واول ما ساره ترد من السفر اتفقت ويا نوره عشان يرووحون المستشفى 
نوره : ان شاء الله ما يشك 
ساره : لاتحاتين 
نوره : زين اذا شاف ان ما فيه شي .. اكيد بيستغرب

ساره : بنقول انج صرتي احسن .. وبنفس الوقت تقولين ان اخوج مريض وانا اوني ماعرف عشان اروح ازوره ..
نوره : الله يعينا ..زين اخبر امج 
ساره : لا لا خليها مفاجاه احسن المهم لا تروحون المستشفى الا يوم اييه اوكي 
نوره : والله اني ميته من الوناسه لاني بشوفج مع اني متضايقه لاني خربت شهر عسلكم والله فهد ما يستاهل 
ساره : عيل خالد اللي يستاهل .. خالد هو الضحيه بعد لا تنسين 
نوره : والله ثلاثتكم ضحايا 
ساره : زين عيل بخليج عشان ارتب اغراضي 
نوره : يالله تردون بالسلامه ..

ساره راحت ترتب اغراضها عشان السفر ..

اما فهد وهو في الدرب اتصل في الريم عشان ترد بيتهم لانها في بوظبي
الريم وهي ميته من الوناسه وتناقز مثل الخبال : والله صدق يا اخوي باجر ان شاء الله بترد واخيرا 
فهد بضيج : هيه ان شا ءالله المغرب تقريبا بنكون عندكم 
الريم : وااايد مستانسه يا فهد ..والله بدونك انا ضايعه وملانه 
فهد : ليش لا يكون ام اربعه واربعين سوتلج شي
الريم : منو قصدك في ام اربعه واربعين 
فهد : منو غيراها اكيد مرت عمج 
الريم : هههههههههههههههه .. 
فهد : والله يمكن ام اربع واربعين بعد ارحم منها 
الريم : لا الحمد لله اصلا انا دومي رايحه بيتكم نوره عشان افتك من لسانها 
فهد : المهم قولي حق عمي يوصلج دبي.. عشان ان شاء الله اول ما نرد انشوفج يالريم .. ترى صدق لج وحشه 
الريم: فديتك اخويه عساني مانحرم منك .. اكيد بكون في دبي ان شاء الله .. بس وين بتون اول شي بيتنا ولا بتروحون بيت خالة ساره لان امها هناك 
فهد تغيرت ملامحه : افا يعني غصبن عليه اروح بيت خالد .. صدق عيل باجر وايد بستانس 
الريم تضحك : تستعبط ..
فهد : هيه اكيد استعبط عيل من صدقي بروح بيت العدو خالد وبستانس ..
الريم كانت تبى تقول ان خالد مريض بس فهد قاطعها 
فهد : زين عيل بخليج الحينه لان ما شي بطاريه في الموبايل اكلمج بعدين زين يالريم 
الريم : خلاص حبيبي سلم على ساره وايد 
فهد : يوصل ان شا ءالله 

فهد رد الشقه وشاف ساره ترتب الاغراض 
فهد بحزن : شو رتبتي كل شي 
ساره من دون نفس :هيه رتبت وانت بعد رتب كل شي عشان باجر نطلع من وقت 

فهد : متحمسه وايد
ساره تصد تشوف فهد : اكيد يا فهد شو نسيت اني برد حق احبابي
فهد انقهر : منو قصدج 
ساره : اكيد امي وبنات خالتي يعني منو
فهد: اها تحريت حد ثاني 
ساره طنشت فهد وتمت ترتب اغراضها وقلبها عند خالد وهي تحاتيه وايد 

اما ساره فماقدرت تنام لانها تفكر في خالد ومتضايقه لانها هي السبب .. وما قدرت تنام لانها تفكر كيف بتواجه خالد ويا فهد وكيف حياتها بتكون هناك 

اما فهد فماقدر ينام لانه حاس بتغير ساره المفاجئ وخايف ان ساره تتغير للاسوء هناك ..وان امله الوحيد ان ساره تحن عليه وتحبه يمكن ينتهي في دبي..
وفي اليوم الثاني ..
في بلجيـــكا : 
ساره قامت اول وحده وهي متوتره وايد وفرحانه لانها بترد دبي

فهد قام وغسل ويه وشاف غرفة ساره مفتوحه 
فهد : صباح الخير 
ساره وهي بكل نشاط : صباح النور 
فهد : ماشاء الله قايمه من الصبح اليوم 
ساره : شوف ساعه كم الحينه الساعه 8 ونص والطياره بطير الساعه 11 ما شي وقت لازم نكون في المطار الساعه 9 تقريبا 
فهد : ماشا ءالله حاسبتنها 
ساره : اكيد .. يالله بسرعه رتب كل شي وادفع الحساب عشان ما نتاخر 
فهد : ما بتفطرين 
ساره : عادي ما احس بيوع 
فهد : شو ما تحسين بيوع البارحه ما كلتي شي .. بروح اييب فطاير وبيه اوكي 
ساره : لا تتاخر يا فهد 
فهد : لا ما بتاخر 

بعد ما فطرو فهد رتب كل شي ورتب الشنط ودفع الحساب ..اما ساره فهي تتلبس 
لبست لبس الموديل كانه هندي بس وايد فخم وحلو 

((بنطلون ذهبي فاتح .. وياي عليه قميص طويل تحت الركب بلون الذهبي مطرز بالذهبي الغامج على الاطراف ..) ولبست عباتها .. وشيلتها على الاطراف بلون الذهبي بعد طالعه حلوه ..وشاريه اللبس من اليشمك 

فهد : يالله شو هالكشخه كلها 
ساره : لبسي عادي مب لهالدرجه
فهد " شو لابسه عباتج 
ساره : هيه تعرف بنروح مطار دبي وهناك زحمه 
فهد : زين قلتي حق حد من هلج 
ساره : لا بسوي لهم مفاجاه 
فهد : اوكي عيل يالله يا عمري نروح
ساره: يالله 

........ بعد ما ركبو الطياره 
ساره هي عند الدريشه ومتسانده على الوساده الصغيره 
اما فهد فهو متضايق برجوعه لدبي
ساره ماكانت ترمس ..فهد يصد يشوف ساره 
فهد : ساره 
ساره : مممممم 
فهد : بلاج يا ساره احسج تغيرتي وايد من بعد مكالمة نوره ..رديتي مثل قبل 
ساره : ما احس اني تغيرت 
فهد : قبل كنت اشوف ابتسامتج وكلامج كان وايد ارق وكنتي تاخذين وتعطين ويايه اما الحينه على قد السؤال تجاوبين 
ساره : يمكن مالي مزاج 
فهد : اتمنى انج تردين مثل قبل واحسن بوايد 
ساره بخاطرها تقول : كيف تباني اكون مثل قبل وانا السبب بتعب خالد .. والمذنب الاكبر انت يا فهد .. لانك انت اللي بعدتني عنه .. كيف انا اللي نسيت هالشي وكيف كنت عاديه وياك ..
فهد : ساره تذكرت شي
ساره : خير يا فهد شو بعد 
فهد : نحن مثل ماتعرفين كنا كل واحد منا بغرفه ثانيه .. بس في دبي كيف ما يستوي لان الريم بتشك فينا 
ساره : عادي انا على السرير وانت تنام تحت 
فهد :ويمكن تشوفني 
ساره : لا هالشي عادي .. مابتشك ولا شي .. وانا ما يهمني حتى لو عرفت اصلا 
فهد شافها بنظره تعجب من كلام ساره .. 

فهد بخاطره : يالله بلاها ساره شو اللي غيرها فجاه ليش جي تعاملني بجفاء الله يعينا في دبي كيف بتكون حياتنا 


كيف راح تكون حياتهم في دبي؟؟ للاسوء ولا للاحسن 
وهل فهد راح يعرف ان ساره ردت عشان خالد ؟؟
وخالد شو راح يصير له ؟ هل بيستمر بحبه لساره ؟ 


الجزء السادس والثلاثين 







ساره وهي في الطياره كله حزينه وما تتكلم ابد .. اما فهد فمستغرب وايد من ساره ومن قسوتها 

فهد مغمض عيونه .. ساره ماقدرت تنام تحس انها السبب في مرض خالد ..
ساره سمعت من المضيفه انهم راح يوصلون بعد دقايق..
ساره تصد صوب فهد وتشوفه مغمض عيونه ونايم ..
ساره بصوت واطي " فهد فهد 
فهد يفتح عيونه وهو تعبان : ها حبيبتي شو فيج 
ساره : مافيني شي .. بس وصلنا يالله جهز الشنط 
فهد يفتح عيونه وهو تعبان : ماشاء الله وصلنا 
ساره : لازم ما تحس ماشاء الله من الصبح نايم 
فهد يحك عيونه : والله قايم من وقت وفيه رقاااد وانتي ما نمتي 
ساره بحزن : ما فيه نوم .. 
فهد : يمكن من الفرحه لانج بتشوفين اهلج 
ساره ابتسمت : هي والله مشتاقه لامي وايد 
فهد : واخيرا شفت ابتسامتج .. من ركبتي في الطياره وانتي مبوزه ومطنشه 
ساره : تذكرت اني بشوف امي 
فهد : زين يالله عيل بروح انزل الشنط 




ساره وفهد نزلو من الطياره 
ساره اول ما وصلت مطار دبي.. خذت نفس وابتسمت 
ساره : فديت دبي واهلها والله .. والله اشتقت حق دبي والامارات كلها 
فهد : اكيد كل واحد مايقدر يستغنى عن وطنه 
ساره : يالله ننزل 
فهد : يالله .. 

ساره وفهد بعد ما خلصو تجهيزات الرجوع في المطار ..

ساره وفهد وهم راكبين سيارة اجره وساره مستانسه لانها بتشوف اهلها بالذات لان امها ماتعرف برجوعهم..


##############################


في بيت خالد

الريم ونوره يعرفون برجوع ساره بس ما خبرو حد يعني يسوون مفاجاه ..


ام خالد وهي لابسه العبايه : نوره من متى وانتي تقولين لحظه ..يالله تاخرنا على خالد .. يحليله بروحه في المستشفى 
نوره وهي تشوف الساعه : بس دقايق
ام خالد وقفت : انتي جنج ما تبين تروحين المستشفى 
الريم : لا خالو بس دقايق ..
نوره ترمس الريم بصوت واطي : اقول مب تقولين حق اخوج ان خالد تعبان من يومين اذا سالج قولي من اليوم عشان فهد ما يشك في ساره وتكبر السالفه 
الريم فتحت عيونها : ليش لا تقولين ساره ردت عشان خالد 
نوره تبى تغطي السالفه : لا طبعا ... بس اكيد اخوج بيشك فيها ونحن ما نباهم يتضاربون 
الريم : هيه صح زين منهم تزوجو .. ما بقوله 
نوره وهي تشوف ساعتها : بس مب كانهم تاخرو 
الريم : اخويه قال انهم بيردون المغرب يعني عن جريب ان شاء الله 

هند تشوف نوره والريم يرمسون بصوت واطي وتشوفهم من عين وحده : ايه انتو بلاكم تصاصرون ..
نوره : وانتي شو راز ويهج 
هند : ماعرف عنكم مطنشيني ولا كاني موجوده ..وراكم سر 
الريم تضحك ..
نوره : والله مب لازم تعرفين 
هند عصبت : اييييييه انتي بلاج دفشه اليوم 
نوره : لازم منو اختي .. مدام انتي اختي اكيد بكون دفشه مثلج 
هند تشوفها من فوق لتحت 


وهني ساره وفهد دخلو الصاله لان الباب كان مفتوح ..
ام خالد وام ساره يالسين على الغنفه ..
ساره دخلت اول شي وابتسامه : مفاجاه 
ام ساره فتحت عيونها والابتسامه بشفاتها : ساره 
راحت على طول صوب ساره وحضنتها 
ساره والدموع بعيونها : فديتج امااايه والله لج وحشه 
ام ساره وهي حاضنتها : والله بدونج يا ساره ملل ودبي بدونج ظلمه 
فهد دخل : احم احم 
ام خالد : ادخل يا ولدي 
فهد مستحي منزل راسه : السلام عليكم 
الكل : وعليكم السلام 
فهد راح باس فوق راس ام ساره : شحالج عمتي 
ام ساره : بخير الله يسلمك ..والحمد لله على سلامتك 
فهد : الله يسلمج 
الريم ركضت وحضنت اخوها مثل اليهال : اخويه فهودي فديتك ..
فهد : هلا بالريم شحالج ياالغاليه بنت الغالي 
الريم : والله مب بخير بدونك 

فهد : يالله مب تصيحين بعد ..ادريبج 
الريم وهي تمسح دموعها : لا تفضحني 
الكل : ههههههههههههههههههه 
ام خالد : شو هالمفاجاه الغاويه 
ساره : قلنا خلا نسويلكم مفاجاه احسن 
هند وهي تبحلق في فهد ..
نوره راحت تسلم على ساره وتحبها ..
نوره : اشتقتلج واااااااايد ..
ساره : وانا اكثر حبيبتي 
نوره راحت عند هند : ما بتسلمين عليهم 
هند فاتحه عيونها: شوفي الجمال ماشاء الله .. بعد يالبنطلون والقميص وشعره طالع يخبلللل 
نوره تضرب ايد هند : سكتي مب حد يسمعج 
هند : وانا شو قلت .. يعني شو اسوي اذا هو حلو .. نوره : زين سلمي عليها ..
هند : زين زين اف 
هند بدلع الحمد لله على سلامتج ساره 
ساره بابتسامه : الله يسلمج 
نوره غمزتها عشان خطتهم ..
ساره : وين رايحيين اشوف لابسين عبيكم وشيلكم 
نوره : بنروح المستشفى 
ساره باستعباط : ليش شو مستوي 
نوره : خالد في المستفشى مرقد
فهد يوم سمع خالد تغيرت ملامحه 
ساره : والله شو استوى فيه 
ام خالد : حمى باسم الله عليج .وايد تعب 
ام ساره : ونحن الحينه بنروح ..لانه اليوم مازرناه ..يحليله بروحه في المستفشى محد غير ابوه هناك 
نوره تغمز لساره : بتين ساره ويانا نسلم عليه ونرد 
فهد صد صوب ساره : لا شو .. يوم ثاني نحن تعبانين 
ساره ما ااهتمت في كلام فهد : هيه انا بروح 

ساره ما ااهتمت في كلام فهد : هيه انا بروح 

فهد يرمس ساره بصوت واطي : ساره تونا رادين من السفر يبالنا نرتاح 
ساره وهي مطنشتنه : والله اذا انت تعبان روح ويالريم البيت ..انا بروح ويا هم .. فضيحه ولدخالتي تعبان وانا ما اروح 
فهد : زين باجر روحي 
ساره : ابي اليوم .. مافيه رقاد .. انت روح اذا ما تبى 
نوره : شو ساره بتيين 
ساره : هيه بييه 
ام ساره : وانت فهد بتيه 
فهد : والله عمتي وايد تعبان ان شاء الله باجر .. بس منو بييب ساره 
نوره : عادي انا وريلي عبدالله بنوصلها 
فهد عاقد حواجبه : لا شو مب حلوه 
نوره : عادي بتتغشى 
فهد ماقدر يقول شي .. حس بالقهر بقلبه 
ام خالد : عيل نروح عشان مانتاخر 

ساره : يالله 
فهد : يالله يالريم نروح البيت 
الريم وهي مستانسه : يالله اخوي 
فهد : يايبه وياج سيارتج 
الريم : هيه يايبه سيارتي 
ساره والكل راحو المستشفى .. 


فهد ركب السياره وهو متضايق من اول يوم رجوعه من السفر وساره جي تعامله وتطنشه ..
الريم وهي تشوف اخوها : والله صدق اشتقتلك 
فهد ما يبتسم وساكت 
الريم : بلاك فهد 
فهد : مافيني شي 
الريم : جهزت لك غرفتكم ودخنتها بالبخور 
فهد بابتسامه : تسلمين يا الريم ما قصرتي 
الريم حست ان اخوها متضايق ..
فهد بخاطره : (( هاي من اولها ياساره .. والله انا حاس انج بتتغيرين .. بس الله يعيني ))
بعد ما وصلو المستشفى 
ساره متوتره وايد لانها بتشوف خالد
ساره تكلم نوره : والله اني متوتره ومستحيه 
نوره : لا عادي .. اصلا خالد يوم بيشوفج بيستوي بخير ان شاء الله 

النيرس : لو سمحتو لاتدخلون كلكم 
هند : ليش ان شا ءالله 
النيرس: لان المريض بحاجه للراحه .. دخلو نص نص 
نوره : خلاص عيل اول شي انا وساره 
هند : وليش انتو يعني 
نوره تشوف هند باحتقار : مالج خص ..

نوره دخلت اول شي .. 
نوره شافت خالد نايم وحاطين الجلكوس عليه ..ومبين عليه التعب والارهاق ..
نوره بابتسامه :خالد خالد 
خالد فتح نص عيونه وابتسم ..
نوره : شحالك اخويه 
خالد يهز راسه يعني بخير 
نوره: يايبتلك مفاجاه حلوه 
خالد استغرب ..
ساره دخلت وتشوف خالد 
خالد من شافها حاول ييلس على السرير.. نوره ساعدته 
خالد بصوت متعذب: ساره 
ساره والحزن بملامحها: سلامات يا خالد ما تشوف شر
نوره : تعالي ساره ليش واقفه بعيد 
ساره قربت من خالد شوي ...ومنزله راسها مستحيه 
خالد ابتسم : ساره واخيرا شفتج 
ساره : شفت وفيت بوعدي .. عشان تعرف انك ... ( سكتت )
خالد يبتسم : اني في بالج .. يعني بعدني حبيب طفولتج 
ساره استحت ونزلت راسها وادمعت 
خالد : ليش يا ساره ليش هالدموع 
ساره وهي تحاول تخبي دموعها : انا السبب في اللي يصير .. ياريت مت ولا اعرف اني السبب في عذاب اعز انسان 
خالد : باسم الله عليج يالغاليه . يعلني اموت قبلج ..
ساره استحت وكانت تبى تروح ..
خالد : وين بتروحين 
ساره : بس ما اقدر اتم اكثر بروح ..
خالد : لا ياساره تمي 
ساره وهي تمسح دموعها : ما اقدر اكثر .. اهلك يبون يدخلون ..ان شاء الله المره اليايه 
نوره : متى بيطلعونك ياخالد 
خالد : الكتور قال جريب ان شاء الله الحمد لله حرارتي خفت 
ساره : الحمد لله .. يالله عن اذنك 
ساره وهي مروحه .. خالد زقرها 
خالد : ساره 


خالد : ساره 
ساره صدت ..
خالد بابتسامه رقيقه : مشكوووره على الزياره .. تراج ماتعرفين هالزياره كيف غيرت من نفسيتي 
ساره ابتسمت وراحت وقلبها متقطع عليه ..

ساره بعد ما طلعت من عند خالد 
نوره : ساره ليش هالدموع 
ساره : ماعرف احس اني متضايقه ..كارهه حياتي يا نوره .. ابي اروح ارتاح 
نوره : يالله الحينه اهلي بيسلمون عليه وبنطلع .. بس انتي لا تسوين في عمرج جي 
ساره : تخيلي يا نوره تكونين السبب في عذاب انسان .. لو انسان عادي قلبج بيعورج .. فمابالج انسان يهمج 
نوره : انتي مالج خص .. لا تلومين نفسج .. اليوم يايه من السفر يالله نوديج عشان ترتاحين ..



فهد بعد ما وصل شاف غرفته مزينه بالورود والدخون 
فهد : يالله عليج يالريم ما قصرتي اختي 
الريم : اذا ما ادلع اخويه حبيبي ادلع منو 
فهد : عساني ما نحرم منج يالريم قولي امين 
الريم : ولا منك يا فهودي يالغالي 
فهد : زين عيل انا بروح ابدل واتبسح 
الريم : انا بعد بروح اودي اطلع اغراضي من الشنطه .. يالله تصبح على خير 
فهد : وانتي من اهله . ..هيه صح الريم 
الريم صدت : هلا اخويه 
فهد متوتر مايعرف شو يقول : اقول شي لحاف زياده 
الريم عاقده حواجبها : ليش 
فهد ما يبى يقول انه بينام تحت يعني مب على السرير : ها ممممم لاني وايد ابرد عشا ن جي 
الريم : غريبه 
فهد : يمكن جو بلجيكا غيرني 
الريم : خلاص بييب لكم لحاف الحينه 
فهد : مشكوووره ياغاليه تعبتج ويايه 
الريم : افا عليك اخويه 

فهد اتبسح وطلع ملابسه وهو يشوف الساعه ..
فهد يروح يمين يسار ومتوتر وايد كل دقيقه يشوف الساعه ...معصب لان ساره تاخرت ..

ساره وصلت ...وراحت الغرفه صكت الباب 
فهد وهو واقف : زين شرفتي 
ساره تفصخ العبايه وماترد عليه ..
فهد : ابي اعرف شي حرمه توها راده من شهر العسل وتودر ريلها وتروح المستشفى .. يعني ما قدرتي تتريين لين باجر 
ساره تعبانه وايد ومصدعه : فهد الله يخليك مب متفيجه

فهد معصب مسك كتفها : انتي طلبتي نرد دبي لانج كنتي عارفه ان خالد منوم في المستشفى صح 
ساره : فهد هد ايدي بلاك 
فهد يشد عليها: قولي صح .. عرفت ليش هالصياح والتغير لان حبيب قلبج تعبان وماقدرتي تخلينه لازم تكونين وياه 
ساره عصبت : فههههههههههد بس عاد .. كافي كافي ارحمني ارحمني 
ساره يلست على الارض وهي تصيح ..وحاطه ايدها على ويها وهي تصيح ..
فهد حس بغلطته يلس عندها : ساره انا 
ساره : انت شو .. انت ما تحس .. بس يا فهد .. يعني لازم كل ما يستوي شي تحط عليه ارحموني ياناس بس كافي عذاب 
فهد : بس انتي راده عشانه 
ساره بصريخ : لا لا لا ماكنت اعرف اسال الريم اسال اي حد .. بس خلاص خلني ارتاح ..
فهد حس انه ضايق ساره ..فهد يبى يساعد ساره عشان توقف ..
ساره : هدني .. اروم بروحي اوقف 
فهد : ساره انا سف ما قصدت بس كنت معصب 
ساره : كنت وكنت وكنت .. ومحد الضحيه غيري انا ساره راحت الحمام عشان تغسل ويها .. لان دموعها سالت على ويها البريئ..
فهد في نفسه (( انا شو سويت كيف عاملتها بهالطريقه .. ليش اشك فيها دووم .. كيف اعاملها جذي وانا اموت فيها .. اعوذ بالله من الابليس..

ساره غسلت ويها .. وهي تعبانه ومصدعه 

فهد فرش الغنفه باللحاف ..
اما ساره فلبست بجامه طبعا مستوره ونامت على السرير ..وهي بعدها متضايقه
فهد ما قدر ينام راح عندها وشافها مغطيه ويها باللحاف 
فهد واقف عند فراشها : ساره حبيبتي اسمحيلي ماكان قصدي اجرحج .. بس من غيرتي جذي قلت 
ساره مطنشه وهي تسمعه ..
فهد : ساره يا بعد هلي اسمحيلي .. ماابيج تنامين وانتي متضايقه مني .. ترى زعل الدنيا يهون ولا زعلج يابعد عمري 
ساره وهي بعدها تدمع ..

فهد راح نام على الغنفه ..وهو متضايق من اللي سواه 
اما ساره فماقدرت تنام حست بالضيق.. يمكن لانها جذبت على فهد .. ويمكن لانها تحس انها السبب في تعب خالد ..
وفي اليوم الثاني 

##########################

ساره قامت قبل فهد .. وهي حاسه بالصداع 
ساره شافت فهد متبهدل في رقاده لان الغنفه اصغر منه ..
راحت ساره وبدلت لبست جلابيه راقيه ..
الريم دقت الباب : ايه يالله بسكم رقااااد شوفو الساعه كم 
ساره كانت تبى تفتح الباب بس تذكرت ان فهد نايم على الغنفه والريم بتشوف وبتشك ..
ساره راحت عند فهد : فهد فهد 
فهد بصوت غليظ :: ها شو مستوي 
ساره : فهد الريم يايه 
فهد وشعره ناقز من الرقاد اول ما سمع الريم نقز : ها شو الريم 
ساره : هيه تبى تدخل 
فهد خذ اللحاف وبسرعه بسرعه خش اللحاف وغسل ويه عشان الريم ما تشك ان فهد ينام على الارض ..
ساره فتحت الباب : هلا بالريم 
الريم : صباح الخير لاحلى معاريس في الدنيا كلها 
ساره بابتسامه : صباح النور يا اغلى اخت عندي 
الريم : يالله قومو حبايبي .. ترى امج متصله كم مره عشان العزيمه اليوم بيت خالتج ام خالد 
ساره بتعب : والله 
الريم : بلاج ساره .. شي انتفاخ تحت عيونج 
ساره : هيه مصدعه والبارحه مانمت 
الريم : كنتي تصيحين 
ساره بتوتر : ها .. لا منو قال بس شوي تعبانه 
الريم فاهمه ساره وتعرف اذا هي متضايقه ولا لاء لان ساره ربيعتها من الطفوله ..بس ماحبت تتدخل بحياتها 
ساره : عيل بقول حق فهد عشان يتجهز
الريم : خلاص اوكي بس افطرو او ل شي بعدين الغدى هناك 
ساره : اوكي حبيبتي 

ساره صكت الباب 
فهد وهو يسحي شعره ..
ساره من غير نفس : اليوم معزومين بيت خالتي 
فهد تغيرت ملامحه وبخاطره : من اولها 
ساره : لازم اتيه فضيحه .. 
فهد : هيه اكيد .ما برد طلب امج 
ساره تبى تطلع من الغرفه 
فهد ناداها : ساره 
ساره وقفت وماصدت صوبها 
فهد : على الاقل هناك بيني انج مهتمه فيه او جامليني عشان محد يشك انج متضايجه مني او انج للاسف بعدج ما تبيني 
ساره راحت من عنده 
اما فهد فخذ المشط ورماه على الارض ويكلم نفسه وهو منقهر : شو اللي غيرج يا ساره شو اللي غيرج .. محلاتج وانتي في السفر شو صار فيج ..متى بتحسين فيه يا ساره متى بتبادليني الشعور متى .. 



##############################

محمد وهو في غرفته سرحان يتذكر الريم ومستانس لانه شافها ..
محمد يكلم نفسه : انا لازم اكلم امي عشان تخطبلي الريم اخاف تروح عني لازم باسرع وقت 
محمد راح عند امه وشافها تفطر 
محمد راح باس فوق راس امه : صباح الخير يا احلى ام 
الام : صباح النور 
محمد : وين ابوي
الام: توه خلص فطوره وراح الصاله 
محمد : اقول امايه ابي اقولج شي
ام محمد وهي ماسكه كوب الحليب : الله يعين .. صباح الله خير شو في راسك يا محمد 
محمد يبتسم ابتسامه خبث: امايه الصراحه وباختصار ابي اتزوج 
الام فتحت عيونها وهدت كوب الحليب: شووووووو 
محمد : ليش مستغربه .. جي اول مره واحد يتزوج 
الام : الحينه ياييني من صباح الله خير وتقول ابي اتزوج صدق انك متفيج 
محمد : هي ياامايه مدام شيخه رفضتني خلاص خلا ادور غيرها 
الام: زين بدور لك وحده ثانيه بس اصبر عليه 
محمد : لاااااااااااااااا .. انا عندي وحده 
الام عاقده حواجها : والله عيال اخر زمن ..
الام عاقده حواجها : والله عيال اخر زمن ..
محمد : .. تذكرين قلت لج من زمان وحده اسمها الريم ابيها قلتي لا ..لاني حق شيخه وقلتي اذا شيخه ما تباك بتخطبيلي اللي اباها صح 
الام : والله اني شاكه فيك 
محمد يبلع ريجه : ليش
الام : اخاف انت مسوي خطه عشان شيخه ترفضك .. عشان تزوج الريم صح 
محمد عرق من التوتر : ها .. لا لا منو قال 
الام قامت من مكانها : هيه اكيد جذي مسويه .. ( تهدد بصبعها )) يا ويلك يا محمد لو طلعت مخطط ويا شيخه ولا ويا حد عشان ترفض شيخه وتاخذ الريم لو عرفت انك انت الا ماتبى شيخه بزعل عليك ..
محمد سكت ما قال شي ..فتح عيونه وسكت 
الام راحت غرفتها 

محمد بخاطره (( لا بلاه توهقت .. كنت ابي اكحلها عميتها .. اخاف تسال شيخه وشيخه تقولها واتوهق . بعدين مااخذ الريم .. يالله شو هالحاله 



##########################
ساره بعد ما فطرت راحت واتلبست احلى ما عندها عشان العزيمه ..
اما فهد فلبس الكندوره والغتره والعقال ..
والاثنين الضيق والحزن بقلبهم 
وردو على الجفاء والحزن .. 


الجزء السابع والثلاثين 






بعد ماساره تلبست وفهد بعد
علشان يروحون بيت ام خالد ..
وهم في السياره مع الريم طبعا ..
ساره ساكته ولا تعلق على شي .. اما فهد فهو منقهر من ساره ومن جفاها 
الريم يالسه وراء وتشوف الاثنين وتقول في خاطرها(( الحينه هذيله اشكال معاريس يايين من شهر العسل ))
الريم تبى تغير الجو : هيه صح تذكرت فهد دكتوره ناديه اتصلت 
فهد ابتسم وصد وراء : والله 
ساره مستغربه ..
الريم : هي تسلم عليك وايد وتقول طمنها عليك ..
فهد : هي والله من زمان ما كلمتها 
فهد يصد لساره : هاي دكتوره ناديه اللي كانت تعالجني من الطفوله وهي ( بحزن ) دكتوره نفسيه 
ساره شافت فهد بنظره تعجب ..ساره بخاطرها (( يعني هو صدق من الطفوله عنده اكتئاب ومرض نفسي))
الريم تنغز ساره : وهي قالت خلا مرت فهد تخلي بالها على فهد .. لان فهد محتاج للرعايه والحب وبهالطريقه راح يتشافى بسرعه .
ساره كانها ما سمعت شي وهي عرفت بقصد الريم ..

بعد ما وصلو بيت ام خالد
الكل كان في الاستقبال واولهم ام ساره طبعا 

وبعد ما دخلو وبعد ما سلمو 
ساره قاعده على الغنفه وهي تعبانه 
نوره : بلاج ساره احسج تعبانه اليوم 
ساره : ماعرف بلايه احس بالضيج 
نوره : افا في وحده يايه توها من شهر العسل وجذي حالتها .. مع انج ما شاء الله محلوه وايد 
ساره تبتسم وتصد : تسلمين عيونج الاحلى 
نوره : اول مره فهد وعبدالله ييلسوون مع بعض 
ساره : هي صح هم في الميلس صح 
نوره: هيه .. 


• عبدالله وفهد*
• 
عبدالله : زين يا ريال شفناك 
فهد : هي والله اسمع عنك بس ما اشوفك .. بالذات ابوك وايد يمدحونه الناس واكيد الولد مثل ابوه بيكون 
عبدالله استانس : تسلم هذا من ذوقك وطيب اصلك 
عبدالله : زين وانت وين تشتغل 
فهد : والله انا تخصصي الهندسه 
عبدالله : يا سلام يعني مهندس ماشاء الله ..
فهد : بس عندي بعد بزنس 
عبدالله : لا لا غلبتني عيل 
فهد : هههههههههههههه 
عبدالله : تصدق سالفتي مثل سالفتك 

فهد : ليش
عبدالله : انا ماخذ زوجتي عن طريق الصدفه والحب من اول نظره وانت بعد 
فهد بخاطره (( محد مثلي انا .. انا مب بس احب ساره انا اعشق التراب اللي تمشي عليها ) 
فهد : هيه صح سبحان الله 



في الصاله 
هند : اقول ساره بقول شي بس لا تزعلين 
ساره تصد : لا اكيد ما بزعل تفضلي 
هند : الصراحه ريلج ماشاء الله احلو وايد صار احلى بالف مره من قبل 
ساره صدت صوب ثاني : مشكوره 
هند : اخاف تغارين 
ساره : لا حبيبتي ما اغار ولا شي
هند فاتحه عيونها : والله لو ريلي جان قفلت عليه الباب ما خليته يطلع ماشاء الله عليه وسيم ما تخافين حد من البنات تخطفه منج 
ساره تضحك باستهزاء : ههههههههه والله ياريت وحده تخطفه مني 
هند بتعجب : صدق ترمسين ولا تتغشمرين
ساره ما تبى تبين انها مب مهتمه في فهد : لا لا اتغشمر .. بس الريال اذا هو بشخصيه ..ما ينخاف عليه حتى لو بين مليون وحده 
هند : هيه والله فديت خطيبي
نوره بعصبيه صدت : الحينه شو ياب خطيبج بالسالفه حد قال انه غاوي 
هند : غاوي بنظري .. وبعدين ماعرف فجاه تذكرته 
نوره : وبعد شوهالرمسه شو بعد فديت خطيبي استحي على ويهج ما صار ريلج وانتي جي تتفدينه 
هند : والله عادي انا ما تغزلت الا في خطيبي الا
ان شاء الله بعد اسبوع بيكون ريلي لان ملجتنا جريبه 
نوره تهز راسها يمين يساره : والله بنات اخر زمن 
هند : اقول جني وايد معطتنكم سالفه خلا اروح غرفتي بكرامتي 
نوره : والله زين تسوين ..ياريت من زمان رحتي 
هند قامت وهي تشوف نوره بطرف عينها : صدق يوم تزوجتي استويتي دفشه 
نوره تضحك : هههههههههه .. 
نوره تصد لساره وتشوفها سرحانه : ها وين وصلتي استراليا ولا بلجيكا 
ساره : هي والله ذكرتيني بلجيكا صدق كانت حلوه وشعبها طيبين 
نوره : زين الحمد لله ابتسمتي 
ساره : اقول نوره شو الاخبار ..اخاف حملتي وما قلتيلي 
نوره تغيرت ملامحها حست بالحزن ونزلت راسها : لا 
ساره : اسمحيلي حبيبتي مب قصدي ازعلج .. بس عادي ليش هالحزن انتو بعدكم ..
نوره : هيه وانا فحصت وقالو ما فيه شي 
ساره : الحمد لله يعني تاخر طبيعي حمدي ربج ما فيج شي ..والله كريم حبيبتي 
نوره : ان شاء الله ..تعرفين ان خالد يمكن يطلعونه اليوم 
ساره استغربت : والله 
نوره : هيه هو طلب سوى حشره في المستشفى الا يطلعونه وقالو احتمال اليوم ان شاء الله يطلعونه ..
ساره : بس هو بعده تعبان 
نوره : هيه بس الدكتور قال بيطلع بس بشرط انه يرتاح وما يطلع من الغرفه ولا يتعب عمره 
ساره : زين الحمد لله 
نوره : ساره جاوبيني بصراحه انتي تحبين فهد ولا بعدج ساره تتنهد : ااااااه ماعرف شو اقولج ..فهد تغيرت تصرفاتي وياه في شهر العسل لاني عرفت انه انسان رومانسي درجه اولى وغير عن جي انه طيب وعمره ما زعلني مع اني احيانا اتعمد اقسى عليه عشان يزعل مني بس بعد اييه يراضيني .. بس كحب لا .. انا يمكن استلطفه بس بعدني ما حبيته 
نوره : غريبه بهالمواصفات اللي قلتيلي عنه لازم تحبينه .. تعرفين ليش ما حبيتيه .. يمكن لان هاجس خالد بعده يلاحقج ..لو شوي خالد يبتعد عنكم صدقيني بتحبينه 
ساره : ماعرف ماعرف شو اقولج ..
نوره : عيل قومي خلا نيلس ويا امي وامج قبل ما يزعلون عنا 
ساره : يالله 


####################

في المستفشى 
خالد حاط راسه وهو يالس بروحه 
محمد ومعاه باقة ورد : السلام عليكم 
خالد بابتسامه : وعليكم السلام هلا والله 
محمد بعد ما حط الباقه سلم على خالد :شحالك يا الغالي 
خالد : بخير مدام شفتك 
محمد : شو يالس بروحك زين حظي حلو 
خالد : هيه والله الاهل اكثر شي ايون المساء مب الحينه 
محمد : زين زين ..شو اخبارك 
خالد : الحمد لله احسن عن قبل 
محمد : والله عليك حركات يا خالد .. يعني مثل المراهقين ماتاكل ولا تشرب 
خالد : مب متعمد يا اخوي والله بس ماكنت اشتهي اكل 
محمد : وليش ما رحت المستشفى من قبل يعني لازم تروح بعد اظن ساره 
خالد بحزن : لاني قلت بنفسي ليش اعيش ولا اهتم بحياتي مدام حلم طفولتي ما بتكون ويايه 
محمد : يا ريااااال انت بعدك .. خلاص الحرمه تزوجت 
ومب حلوه تلاحقها 
خالد بعصبيه : والله مب مشكلتي اذا هي متزوجه ولا لاء..المهم اني ابيها 
محمد : بس هي تزوجت وخلاص شو تباها تنفصل يعني 
خالد / هيه .. اباها تنفصل 
محمد: وانت يا خالد تتوقع ان فهد بيخليها هو زين منه انه خذاها .. يعني صعب يخليها .. خالد انت لو تتزوج صدقني بتنساها 
خالد معصب: انت شو تقول مستحيل حرام اظلم وحده ثانيه وانا متاكد اني ما بقدر اعطيها لا الحب ولا شي 
محمد : زين انت عط عمرك فرصه 
خالد : لا لا انا ما ابي غيرها ..انت فاهمني صح .. لانك تحب الريم .. وتعرف اللي يحب صعب ينسى 
محمد : اكيد فاهمنك ..بس الريم على الاقل مب متزوجه بس ساره؟؟
خالد : ساره ان شاء الله تنفصل عن فهد ونفتك منه 
محمد : الصراحه عمري ما شفت واحد عنيد مثلك 
خالد : مب مشكلتي مشكلة ( ياشر على قلبه ) مشكلة هالقلب اللي ما يقدر يحب غير ساره 
خالد :المهم خلنا عن سالفتي شو اخبار الريم 
محمد : اسكت اسكت طلعتلي سالفه يديده 
خالد : افا والله شو استوى 
محمد : امي شكت قالت اكيد انا وشيخه متفقين 
خالد : ههههههههههههههههههههه 
محمد يشوف خالد بطرف عينه : يمكن اعرف شو اللي يضحك 
خالد : يحليلك كل ما تبى تحل مشكلتك تتطلعلك مشكله ثانيه 
محمد : هيه والله .. الله يستر 
خالد : تتوقع شيخه تقول حق امك 
محمد: انا واثق بشيخه بس اخاف امي تغصبها 
خالد : زين اتصل في شيخه وقلها خلا ما تقول حق امك 
محمد : يا ريال استحي اتصل ..
خالد : لا تستحي ولا شي انت متصل فيها للضروره قبل ما خطتنا تفشل ونتوهق 
محمد : هي والله .. اقول طلبتك 
خالد : عطيتك ..قول حبيبي
محمد : يوم بتشوف ساره اسالها عن الريم شوف اذا هي في بالها حد ولا لا سمح الله مخطوبه 
خالد: الحينه تسال الناس ..الناس يسألون قبل 
محم : ما ياه في بالي هالشي 
خالد : خلاص ولا يهمك بو جاسم ان شا ءالله 
محمد : ايه انا ما احب اسم جاسم 
خالد : والله شو اسوي لقب محمد هو بو جاسم 
محمد : المهم لا تنسى 
خالد : فالك طيب 
محمد : والله يا خوفي تشوف ساره وتنسى كل شي
خالد يغمز لمحمد : والله يمكن .. حد يشوف حلم حياته ويتذكر الناس 

محمد : صدق نذل هذا وانا موصنك 
خالد : ههههههههه لا ان اشا ءالله ما بنسى بس خلني اشوفها بالاول .. 


اشواق في فرنسا 
فاطمه : اشواق اشواق 
اشواق وهي يالسه وماسكه قلم فهد اللي معطنها ..
فاطمه : انتي هنيه وانا ادورج في الشقه كلها 
اشواق متضايجه ..
فاطمه تشوف اشواق : بلاج 
اشواق : ابي ارد دبي
فاطمه فاتحه عيونها : نحن ما كملنا في فرنسا اسبوع ..شو ميلتي 
اشواق تشوف فاطمه : لا بس ( سكتت )
فاطمه يلست عندها : بس اشتقتي حق فهد صح 
اشواق : هيه 
فاطمه : ماعرف بلاهم هالبنات ما يحبون الا المتزوجين 
اشواق : والله انا ما قلت اني ابي متزوج .. بس شو اسوي دخل خاطري وايد وشخصيته حلوه 
فاطمه : وكيف عرفتي ان شاء الله 
اشواق : رياييل هالايام ما يصدقون يشوفون وحده متكشخه وبالذات اذا هي عطتهم سالفه .. بس فهد طنشني يعني شخصيته غير عن باجي الشباب 
فاطمه : يمكن لانه في شهر العسل عشان جي ما عطاج سالفه 
اشواق : لا .. نحن كنا بروحنا مع هذا ما عطاني سالفه ..وحاسه ان بينهم مشاكل او ماخذين بعض عن غصب
فاطمه : ماشاء الله وهالنتايج عرفتيها من اليلسه الاولى 
اشواق : من كلامه .. 
فاطمه : اشوق اكرر لج الريال متزوج 
اشواق : شوفي اذا عرفت ان مستانس بحياته وان حبهم متبادل بخليه بس اذا عرفت ان العكس ما بخليه 
فاطمه : هذا بدل ما تصلحين الاوضاع 
اشواق: انا مب مصلحه اجتماعيه ..وبعدين اللي مثل فهد الف وحده تتمناه 
فاطمه : ولا مثل ساره برقتها وجمالها مليون واحد يتمناها 
اشواق : خلاص لا تناقشينتي ان شاء الله اول ما ارد دبي بروح عندهم 
فاطمه : وتعرفين العنوان 
اشواق : لا بس عندي رقم ساره .. يعني مب صعبه اعرف العوان 
فاطمه : الله يهديج زين قومي اتلبسي ترى اهالينا يتريونه برع بسرعه 
اشواق : اوكي 

(( اشواق يمكن لانها صغيره يعني عمرها يا دوب 18 .. ماتعرف الصح من الخطا وهي جريئه وايد واللي في بالها لازم تسويه ))

############################

ساره بعد ما تغدت 
ساره تكلم امها : عيل انا بروح البيت 
ام ساره : ليش 
ساره : حاسه بالتعب 
فهد دخل عليهم : يمكن ادخل 
ام ساره : هي تفضل محد غريب
فهد : السلام عليكم 
الكل : وعليكم السلام 
ام ساره : اقول فهد ساره تبى تروح البيت 
فهد : ليش بلاج ساره 
ساره من غيرنفس : تعبانه شوي 
ام ساره : بس ما يلسنا وياج 
ساره : ان شاء الله امايه المساء بييكم بس شوي برتاح حاسه بدوخه 
هند : اقول اخاف حامل ساره ..
ساره صدت صوب هند وشافتها بعصبيه 

فهد يقول في نفسه ( خوش حمل بيستوي وكل واحد منا في غرفه .. ماعرف يمكن حمل يديد بسنه 2005)

نوره ترمس هند بصوت واطي: والله ما تستحين على ويهج سكتي فضحتينا 
هند : والله ماقلت شي هذا تاثير الحمل 
نوره : ليش الاخت مجربه 
هند : لا بس اسمع بالمسلسلات جي يقولون 
نوره : محد مخربنج غير هالمسلسلات 
هند : يعني الحينه وحده متزوجه اكيد بتحمل شو قلت انا افففففففففف 
ام ساره : خلاص يا ساره روحي ارتاحي وان شاء الله نشوفج الفليل 
ساره: انشاء الله امايه يالله عن اذنكم 
فهد يدور يمين يسار : وين الريم 
هند : الريم بغرفتي تقرى المجلات 
نوره: خلاص عيل خلها هنيه ..تراكم بتردون صح 
فهد : هيه ان شاء الله عيل يالله عن اذنكم 
ام ساره : اذنك معاك .. مع السلامه 

هند تكلم نوره : الله كلمته 
نوره بعصبيه : استحي على ويهج هذا واونج مخطوبه 
هند : اووووووووه صح نسيت خخخخخخخ 
نوره : الحمد لله والشكر
###############################

فهد ويا ساره في السياره 
فهد يصد يشوف ساره تعبانه : شوفيج حبيبتي 
ساره من غير نفس : ما فيه شي مصدعه ابي ارتاح 
فهد : تبين اوديج المستشفى 
ساره : وليش المستشفى يعني اذا وحده مصدعه على طول المستشفى جي ما شي ادويه في البيت 
فهد عصب ما قال شي ..لان ردت فعل ساره كانت مب حلوه 

ساره دخل الغرفه وخذت ملابسها وبدلت في غرفة الملابس 
فهد يالس على الكرسي الهزاز ويغني وساره تسمع :ما هي هالليله وبس .. وانت متغير علي ..صايرلك كم ليله وانته وانته بالك ماهو لي ..حاضر بقلبك وغايب ..وانا قلبي فيك ذايب .. ليه يا اغلى الحبايب .. انت سامع عني شي .. امممممم .. انت سامع عني شي ..
ساره وهي تسمع الاغنيه ادمت عيونها : لا يا فهد .. ما سامعه عنك شي بس رديت البلد وتذكرت طفولتي وتذكرت انك السبب بعذاب قلبين ..
طلعت ساره من الغرفه وهي لابسه بجامه تبى ترتاح ..
فهد : بتامين يا عمري 
ساره : هيه 
فهد : زين عيل بصك النور وبطلع عشان ترتاحين واذا تبين شي ترى انا في الصاله اوكي يا بعد هلي 
ساره وهي تلحف عمرها باللحاف : اوكي 

طلع فهد من الغرفه وصك الليت ..وهو بخاطره يقول (( رديتي يا ساره اقسى من قبل .. ان شاء الله اقدر اغيرج مع اني متعذب بجفاج اكثرعنج )) 


############################

خالد رد من المستشفى 
وكان مستانس لانه مشتاق لساره 

خالد رد البيت والكل في استقباله 
ام خالد وهي تحضن ولدها : الحمد لله على سلامتك يا خالد 
نوره نورت البيت 
هند : جي حد قالج ان خالد مصباح او ليت علشان ينور البيت 
ام ساره : هههههههههه الله ياخذ بليسج يا هند ويا سوالفج 
خالد ابتسم : هلا بام لسانين 
هند ابتسمت وراحت باست اخوها : الحمد لله على السلامه 
خالد : الله يسلمج اختي 
خالد يصد يمين يسار يدور ساره ..
نوره راحت عند خالد وبصوت واطي: حبيبتك محد لا تحاتي بتيه بعد شويه 
خالد استانس : فاهمتني يانوره 
نوره : اكيد مب اخوي 
خالد: وهي تعرف اني موجود 
نوره : لا 
خالد: اتصلي فيها وخبريها 
نوره : اخاف ريلها يكون موجود 
خالد معصب: خلا يولي .. ما يهمني يالله اختي اتصلي 
نوره تاشر على عيونها : من عيوني اخويه كم خالد عندنا 
خالد يبتسم : بس انا 
نوره : ههههههههههههه 

نوره اتصلت في ساره 
وساره في سابع نومه .. بس من رنة موبايلها قامت 
ساره بتعب : الو
نوره : يالله بسج رقاد قومي 
ساره : ليش الساعه كم 
نوره : الساعه 6 قومي 
ساره: اف والله محد وعاني 
نوره : تعالي شوفي في بيتنا منو موجود 
ساره : منو 
نوره : خالد 
ساره حست بشعور غريب وبرقه : خالد 
نوره : هيه ويسال عنج .. شو بتين 
ساره : اكيد ..دقايق واتلبس 
نوره : زين لا تتاخرين 
ساره : اوكي 

ساره اتلبست ولبست بدله حلوه بلون السماوي والكحلي وكانت حلوه عليها ..

فهد دخل الغرفه ولما دخل شاف ساره متلبسه : وين بتروحين 
ساره وهي تدور على شنطتها : بيت خالتي بعد وين 
فهد :ولا تقوليلي 
ساره : عرفت انك بتيه 
فهد : زين عيل يالله نروح 
ساره وهي ماخذه شنطتها : يالله

(( فهد مايعرف بوجود خالد في البيت ))


خالد يكلم نوره : ها شو بتيه 
نوره : هيه ان شاء الله جريب
خالد : الحمد لله 

نوره : زين انت روح ارتاح بغرفتك .. لا تنسى الدكتور قال ان لازم ترتاح شو نسيت 
خالد : لا ما نسيت بس مليت من الفراش انا بروح شوي الحديقه .. ترى الجو غاوي ..وبعدين برد الغرفه اوكي 
نوره : تباني اييه وياك 
خالد : لا ماله داعي بروح هناك شوي اغير جو 
نوره : على هواك اخوي ..روح الحديقه وانا بجهز لك عصير وشي تاكله..
خالد باباستانه: مشكوووره يا اغلى اخت 
نوره : مب تسمعك هند جان بتذبحك 
خالد : هيه والله ترى عادي هاي طالعه سفاحه هالايام عادي تذبح 
نوره : هههههههههههههههههه 
خالد : يالله عيل انا بروح الحديقه 
نوره : خلاص وانا بجهزلك العصير..

ساره وفهد بعد ما وصلو 
ساره دخلت الصاله 
اما فهد فراح الميلس مع ابو خالد ..

ساره شافت نوره ماسكه العصير: وين رايحه 
نوره : زين ييتي تعالي ويايه 
ساره : وين 
نوره : الحديقه 
ساره : ليش
نوره : ياكثر اسالتج .. عند بعض الناس 
ساره : خالد 
نوره تصد يمين يسار : سكتي اخاف حد يسمعنا وتستوي سالفه 
ساره تطلع لسانها : وي نسيت عمري

ساره ونوره راحو الحديقه 
اما خالد فيالس على الكرسي ومتامل بالورود والجو الغاوي 
نوره : مرحبا 
خالد يوم صد شاف ساره : ساره 
ساره منزله راسها اونها مستحيه : الحمد لله على السلامه 
خالد وقف بابتسامه : الله يسلمج 
نوره : عيل هذا العصير ..
خالد غمز لنوره عشان تروح لانه يبى يقعد ويا ساره بروحهم ..نوره فهمت وراحت 
ساره تمسك ايد نوره : وين بتروحين 
نوره : ممممممم بروح اييبلج العصير
ساره : ما ابيه تعالي 
نوره : بروح وبيه بسرعه 
ساره تحاتي فهد يشوفهم بروحهم وبيسوي سالفه حقهم ..
خالد : تفضلي يلسي
ساره : لا انا مرتاحه جذي..مشكور
خالد وهو يتامل فيها : واخيرا شفتج ..
ساره ساكته ..
خالد : بلاج ليش هالحزن 
ساره : مافيه شي ..صدقني 
خالد : توقعتج نسيتيني ؟
ساره : لا والله مانسيتك 
خالد : وشو الدليل 
ساره في ايدها هديه خالد اللي اشترته من بلجيكا والهديه كانت الميداليه اللي على شكل الاحجار ..ساره فتحت ايدها : هذا الديل 
خالد : شو 
ساره : انا اشتريتلك ميداليه وهذا دليل اني ما نسيتك 
خالد خذ الميداليه من ايد ساره : الله وايد حلوه تسلم ايدج 
ساره : وايديك ..
خالد : لا برهنتيني انج تذكرتيني 
ساره بضيج ..: هيه 
خالد اتقرب من ساره اكثر: ساره انا ما اقدر بدونج ..ساره انتي كل دنيتي الله يخليج لا تتخلين عني 
ساره ادمعت ..
خاالد : ساره انا احبج 
ساره تمت تصيح 
خالد : بلاج ساره 
ساره : خالد نحن اللي نسويه غلط في غلط 
خالد فتح عيونه : ليش 
ساره : انا احس بتانيب الضمير يا خالد .. انا بهالطريقه اعتبر خاينه خاينه تعرف شو يعني خاينه 

خالد : ليش انتي ما سويتي شي 
ساره : لا سويت .. كلامنا ويا بعض وتغزلنا في بعض هاي اكبر خيانه .. 
خالد بعصبيه : ليش انتي حبيتي فهد
ساره : حتى لو ما احبه .. بس انا اعتبر زوجه ..وحرام اللي اسويه حتى لو احبك انت .. بس هذا مب يعني اني اكلم غيره ..والله اني تعبانه 
ساره يلست وهي تصيح 
خالد : ساره ما في ايدنا شي .. اعرف انج متعذبه بس 
ساره : شو الحل .. ما اقدر اعيش ويا انسان ما ابيه ولا اقدر اكون وياك لاني بهالطريقه اعتبر خاينه لزوجي 
خالد : شو قصدج .. تبين تتخلين عني 
ساره : انا ما قلت جي
خالد وقف من عالكرسي: ساره لا تنسين اني حبيتج 20 سنه اما فهد فمب اكثر عن سنه .. ولا تنسين ان حبنا من الطفوله تذكرين كنا ويا بعض في الروضه ودوم ايلس ويياج والكل كان يقول ساره وخالد لبعض .. حبيتج لين ما كبرتي وزاد حبي لج .. روحي غرفتي وشوفي كل موقف يصير لنا اكتب شوفي الورود اللي عطيتيني من زمان مجففه ومخليها عندي ذكره ..روحي غرفتي وشوفي صورج يوم كنتي صغيره لين الحينه عندي ساره انتي بدمي يا ساره انتي حلم طفولتي .. وانا مالي ذنب باللي يصير 
ساره : ولا انا يا خالد .. ماعرف شو اسوي ماعرف شو الحل 


***************
فهد طلع من الميلس وسال عن ساره 
هند : ساره بالحديقه 
فهد وين الحيديقه 
هند : اول ما تطلع من باب الصاله على طول روح يمين 
فهد : مشكوووره اختي 

راح فهد الحديقه 

نوره يايه : تكلمين منو 
هند : اكلم فهد الغاوي 
نوره : ليش شو يباه 
هند بخبث: يسال عن زوجته الحبيبه 
نوره فتحت عيونها : شو قلتيله 
هند : قلت له الصدق .. قلت ساره في الحديقه بس ما قلت ان خالد هناك 
نوره بعصبيه : وليش قلتي ان ساره في الحديقه ..ماتعرفين ان الحينه بيشوف ساره ويا خالد ويمكن يسوي مشكله ونحن مب ناقصين 
هند : بس انا ما قلت ان خالد في الحديقه 
نوره بصريخ : يالغبيه اكيد بيعرف يعني اونج غطيتي عليهم .. ترى في الحديقه ساره ويا خالد 
هند : عادي هم عيال خاله يعني ليش بيغار 
نوره : هند بلا عبط لو عيال خاله مثل باجي الناس بنقول عادي بس لا تنسين ان خالد كان خطيب ساره وهالشي فهد ما نساه 
هند : والله انا مالي خص 
نوره : خلا اروح هناك 
هند : انتي ليش تدخلين اتريي شويه واذا تاخرو روحي 
نوره : الله يستر 


الثامن والثلاثين 





ترى اقولكم الجزء شوي قصير



طلع فهد من الصاله للحديقه لانه يدور على ساره وهو مايعرف ان خالد ويا ساره ..
\
ساره بعد ما بينت لخالد بان اللي يسوونه غلط وهي يالسه على الكرسي وتمسح دموعها 
خالد كان واقف ويلس على الكرسي اللي عند ساره 
خالد: بس يا ساره ترى دموعج غاليه 
ساره وهي تمسح دموعها : اسمحلي خالد ازعجتك مع انك لازم ترتاح لانك ياي من المستشفى 
خالد: افا عليج يا ساره تعبج راحه عندي 
ساره تشوف خالد وهي بخاطرها تقول (( قلبي وياك يا خالد بس اسمي مرتبط باسم فهد كزوجه شو الحل ))

وهني دش عليهم فهد 
فهد قاعد يشوف من بعيد حد ويا ساره بس ماكان واضح لان خالد مب مبين من بعيد
ويوم تقرب اكثر شاف خالد 
فهد اول ماشاف خالد فتح عيونه ومسك ايده بالقوووو وهو منقهر ونار الدنيا بقلبه ..ولا يشوفهم بروحهم بعد 
فهد قرب عندهم وهو يشوفهم باحتقار : ماشاء الله عليج يا ساره انتي هني وانا ادورج 
ساره اول ماشافت فهد على طول وقفت من الخوف ..اما خالد فيالس مرتاح لانه كان يتمنى ان فهد اييه عشان يقهره 
خالد يشوف فهد من فوق لتحت وفهد بنفس النظرات ..
ساره وهي تبلع ريجها : خالد توه ياي من المستشفى وقلت لازم اسلم عليه ..
فهد يكلم ساره بكل جديه وعصبيه : يعني لازم تسلمين عليه بروحكم ..
سار ه : نوره كانت ويانا توها بس راحت اتيب شي واتيه ..
خالد وقف مكانه ويكلم فهد من غير نفس وبتكبر: وبعدين لا تنس يا حلو اني مب غريب يعني مب لازم تنقهر وتعصب ..

فهد : اكيد مب ناسي .. بس بعد لاتنسى اني زوجها وااللي اباه هو اللي لازم يتم وانا لازم يكون عندي كلمه امشيها ..
خالد : الله يخليك اي كلمه تمشيها .. وبعدين لاتنسى اني ولد خالتها واني كنت خطيبها (( ياشر بصبعه باستهزاء )) قبل ما تكون انت زوجها 
فهد مربع ذراعه: كنت ولا ماكنت ..المهم انها صارت زوجتي الحينه ونحن نهتم بالمستقبل والحاضر مب بالماضي (( ياشر بصبعه بنفس طريقه خالد )) وانت خلك ويا الذكريات ترى هالشي الوحيد الباقي لك ..
ساره تشوفهم وبعصبيه : بس سكتو شوي 


خالد يشوف ساره : لا لا عادي خلا يكمل (( يصد لفهد )) وبعدين حبيت اوضح لك واتمنى ما تكون ناسنه اذا هي جسديا واسميا زوجتك بس روحها وقلبها وياي انا 
ا ذا تقدر تدخل قلبها شوف اسم منو في قلبها اسمي ولا اسمك .. انا بس اللي في قلبها محد غيري ..
فهد عصب وقرب اكثر عنده : وانت شو دخلت بقلبها عشان تعرف وتتفلسف 
خالد بكل هدوووء واستهزاء : ترى انا وهي قلب واحد يعني اعرف شو اللي بقلبها ..والدليل على اهتمامها وحبها .. انها يت بريووولها عندي عشان تسلم عليه وهذا دليل واضح ..
فهد عصب ومسك قميصه : انت انسان وقح وما تستحي على ويهك ..
خالد ماسك ايد فهد : عاد خلا الاحترام لك يا الاناني 
ساره تحاول تبعدهم : الله يخليكم بس بس ..كافي كافي حرام عليكم عذبتوني 
ساره وهي وسطهم تحاول تبعدهم ..حست ان الدنيا ظلمه ومسكت راسها وفجاه 
طاحت على الارض واغمى عليها 
فهد يوم شاف ساره هد خالد ومسك ساره من وراء رقبتها عشان يرفعها وبكل خوف : ساره حبيبتي بلاج بلاج 
خالد واقف وعاقد حواجبه وخايف وقرب عشان يشوف ساره بلاها : ساره بلاج 
فهد بايد الثانيه : انت روح بعيد مالك خص تتقرب منها سمعت 

وهني نوره يايه ويوم شافت ساره طايحه ركضت وبصريخ : بلاها ساره
فهد وهو يشيل سار ه ..: نوره الله يخليج سويلي درب عندكم عشان اوديها في الغرفه بسرعه 
نوره وعلامة الخوف بويها : اكيد يالله بسرعه 

نوره ركضت ودخلت الصاله وهي متوتره 
وفهد دخل وماسك بذراعه ساره وهي مغمي عليها 
ام ساره وام خالد يوم شافو ساره وقفو مكانهم وعلى طول راحو عند ساره 
اما هند فمرتاحه يالسه مكانها 
ام ساره وهي تكلم فهد وشوي تبى تصيح : بلاها بنتي يا فهد شو استوى فيها 
فهد : خالو مب وقته الحينه ودوني اي غرفه عشان اوديها 
نوره فتحت الغرفه : تعالي هنيه يا فهد بسرعه 
فهد راح الغرفه وحط ساره على الفراش .وهو يحرك ويه ساره : ساره حبيبتي ساره قومي 
ساره ما تتحرك صاكه عيونها 
ام ساره قربت من ساره : عقو الشيله عنها عشان تقدر تتنفس اكثر يمكن الشيله مضايقتها ..
فهد فتح الشيله ..وشعر ساره السايح على الوساده ..
فهد : بسرعه ييبو ماي 
هند دخلت ..
ونوره راحت اتيب الماي : هاك فهد الماي 
فهد بهدوء يصب شوي من الماي على ويه ساره عشان تقوم ..صب مره ومرتين لين ما قامت 
ساره تكح وهي تمسك راسها : اه يا راسي ( فتحت شوي عيونها )) شو استوى فيه 
ام ساره واقفه : الحمد لله على سلامتج يا بنتي 
ام خالد : ما فيج شي .. بس اغمى عليج 
ساره تذكرت الضرابه وشافت فهد يالس عندها والتوتر واضح عليه 
فهد : ها ساره شحالج الحينه 
ساره صدت صوب ثاني: انت تسال عن حالي .. 
فهد عرف ان ساره متضايجه لانهم السبب باللي يصير ام ساره : ها يا بنتي شو تحسين 
ساره بتعب : الحمد لله زينه 

هند طلعت وتشوف خالد يمشي يمين يسار كانه في غرفة العمليات 
هند طلعت ..
خالد بتوتر : ها بشري شحال ساره قامت 
هند تضحك : ههههههههه الله عليكم سوالف انتو الشباب 
خالد معصب : الحينه هذا وقته تضحكين سالتج شو اخبار ساره 
هند : توها قامت ومافيها شي .. كافي ان ريلها عندها لاصق فيها 
خالد راح عند الغرفه ..
هند : وين بترووح 
خالد يصد صوب هند : بروح اطمن عليها 
هند : اقولك ريلها داخل ز
خالد: خلا يولي 
خالد وهو يبى يدخل الغرفه 
فهد كان يبى يطلع 
اول ما طلع فهد شاف خالد ياي الغرفه 
فهد باحتقار : على وين حبيبي 
خالد : ابي اطمن على بنت خالتي 
فهد خلا ايده على الباب عشان يمنعه : ما تقدر اولا لاني امنع هالشي ثانيا ساره ما لابسه شيلتها يعني عيب تدخل اعتقد لو فيك ذرة احترام جان ما بتدخل 
خالد يشوفه باحتقار : انا ما بدخل بس مب عشانك .. لانها ما لابسه شيلتها ..
خالد راح غرفته 
اما فهد فكان يدور على خدامه ..
هند بدلع : خير يا فهد شو تبى 
فهد : اقول اختي لو سمحتي يمكن تقولين حق خدامتكم اتييب عصير حق ساره عشان تتنشط 
هند في خاطرها (( مب حب هذا يا حظج ياساره )) ان شاء الله من عيوني 
فهد بابتسامه : تسلمين اختي 
فهد دخل مره ثانيه الغرفه وهو يشوف التعب على ساره ..
ام ساره: اقول خلا نتصل في الدكتوره عشان اتيه ونطمن عليها اكثر
ساره بتعب : ما فيه شي امايه بس شوي تعبانه 
ام ساره : هالتعب من اول ما رديتي من السفر وويهج شوفي كيف مصفر 
فهد : صح لازم نطمن عليج اكثر
ساره ماقالت شي 
نوره : عيل انا بتصل في الدكتوره مريم اوكي 
ام ساره : يكون احسن والله 

فهد يالس عند ساره وهو خايف عليها 

ويت الدكتوره تفحص سار ه 
فهد : ها دكتوره شو تعاني ساره 
الدكتوره : ضغطها شوي نازل وهي تحتاج للراااحه وبدون زعل يمكن لانها متضايجه او واي تفكر بشي يضايجها 
فهد بخاطره :انا السبب والله ياريت ما تضاربت ويا خالد ..فديت عمرج يا ساره فيه ولا فيج 
بعد ماراحت الدكتوره ..
ام ساره: اقول فهد ..يمكن تخلي ساره تنام هنيه اليوم 
فهد فتح عيونه : ليش عمتي .. 
ام ساره : عشان ترتاح واشوفها واطمن عليها 
فهد : تقدرين اتيين بيتنا وتنامين هناك ترى عندنا وايد غرف زياده 
ام ساره : ما عليه يا ولدي يمكن مب متعوده .. خلها على الاقل يوم واحد 
فهد بخاطره ما يباه لان خالد بيتقرب اكثر بس لانه ما يبى يرد عمته اللي هي ام ساره : خلاص ولا يهمج بخليها تنام وترتاح ..
نوره استانست وااايد ..
اما ساره فهي بعالم ثاني ولاتعرف شو السالفه كله سرحانه ومتضايجه ..
فهد : عيل عن اذنكم بروح وان شاء الله بييه وبطمن عليها ..
ام خالد : حياك الله يا ولدي باي وقت 
فهد : الله يحييج ..مشكوره ما قصرتي 

طلع فهد وهو متضايج لانه حبيبته تعبانه ومنقهر لان خالد بيكون موجود هناك .. 


خالد في الغرفه منقر دخلت هند عليه وهي مستانسه 
دخل هند بدون ما تدق الباب 
هند بخبالها : عندي لك خبر حلو 
خالد بعصبيه : مره ثانيه يوم بدشين دقي الباب 
هند ؟ والله انك متفيج انت ..اقولك عندي خبر حلو .. ساره بتنام بيتنا ليوم واحد
خالد فتح عيونه والابتسامه بشفاته : حلفي والله 
هند : شوي شوي على حلجك لا ينطر 
خالد : اول مره اتيبين خبر حلو دومج بومه اخبارج شينه 
هند : هذا يزايه الحينه .. وبعدين اكيد خبر حلو مثل ويهي 
خال بابتسامه : لا الخبر احلى من ويهج بمليوووون مره 
هند عصبت: والله اني غلطانه يايه ابشرك .. اطلع بكرامتي وايد احسن 
خالد يضحك: يكون احسن..اقول هند 
هند تشوفه من طرف عينها : نعم 
خالد : ساره الحينه بخير 
هند : هيه احسن شوي والدكتوره امرت بالراحه سمعت يعني لا تلعوزها 
خالد: جلبي ويهج .. الحينه انا بلعوزها 
هند : بعد اذا رحت عندها بيستوي الفلم الهندي بس ماعرف منو البطل انت ولا فهد 
خالد يمسك المخده ويفر على ويها : انا البطل وتعرفين منو الحراميه انتي 
هند وهي تمسك المخده : تخسي انا الحراميه انزين 
خالد : خلاص اخت الحرامي 
هند تضحك : هههههههههههههه يعني اختك انت ..لانك انت الحرامي 
خالد : هندووووه 
هند تضحك وتطلع من الغرفه ..
خالد وهو مبتسم : الله ساره بتنام بيتنا مثل ايام الطفوووله ..


ساره وهي متضايجه ..
ام ساره : يالله انا بطلع عشان ترتاحين ..
ساره بتعب : امايه زقري الله يخليج نوره اباها 
ام ساره : من عيوني حبيبتي 

نوره دخلت : هلا ساره \
ساره : تعالي نوره شوي ابي اقولج شي.
نوره يلست عند ساره : خير حبيبتي شو فيج ليش هالحزن 
ساره وهي تصيح 
نوره: لا ليش هالدموع بلاج ساره 
ساره ودموعها اربع اربع : انا تعبانه يا نوره بس المشكله محد حاس فيه ..
نوره : بشوو حبيبتي 
ساره : ماعرف شو اسوي حاسه بالضيج .. انا زوجة انسان ما اكن له اي حب .. وقلبي مع خالد وحب خالد اللي هو مب زوجي ..واعرف انا اللي اسويه غلط لانه حرام مجرد التفكير بانسان ثاني وانا على ذمة فهد ..
نوره اكيد صح 
ساره : بس شو بايدي :: اعيش مع انسان ما احبه وهناك خالد متعذب عشاني . وانا عارفه ان فهد مستحيل يتنازل عني . ولا افكر في انسان ثاني مع العلم بمع ان اللي اسويه غلط ..ماعرف شو اسوي .والله تعبت من التفكير 
نوره : المشكله لازم حد من الاثنين يتنازلون .. فهد يقدر يتازل عنج وبهالطريقه هو بيعيش ويا انسانه ثانيه وانتي ويا خالد .. وخالد يقدر ينساج ويتزوج وحده ثانيه وانتي تكونين لفهد وبهالطريقه اذا انتي عرفتي انج مب السبب بعذاب حد تقدرين تحبين فهد ..بس لانج تفكرين في خالد وبعذابه فعشان جي ما تعطين عمرج الفرصه بحبج لفهد 
ساره : المشكله صعب على الاثنين يتنازلون 
نوره تهز راسها : صح هالاثنين كل واحد اعند من الثاني 
ساره وذا انا اتنازلت بعد بكون سبب بعذاب واحد منهم .. يعني اذا ودرت فهد راح يتعذب فهد ..واذا قلت حق خالد اني ما ابيه هو بعد بيتعذب ..
نوره : بس انتي بدون ما تدرين تعذبين الاثنين 
ساره بتعجب: انا ؟؟ ليش
نوره : هيه اول شي فهد صح انج زوجته بس اللي اشوفه انج ماتعاملينه كزوج ويمكن هو متعذب من الداخل بس ما يبى يطلع .. واصعب على الشخص يوم يحس ان الحب من طرف واحد وانج ما تكنين له اي حب ..
ساره : والله هو يعرف ان الحب من زمان من طرف واحد بس هو اصر انه ياخذني 

نوره: ترى هو يحبج ما يقدر يتنازل عنج وهو رضى بكل شي وهذا دليل انه صدق يحبج عيل في ريال بهالدنيا يرضى بحب من طرف واحد ..
ساره ماسكه راسها : اااااااااااااااااااااه يا نوره ماعرف شو اسوي 
نوره : صدق قصتج صعبه وايد ..المشكله لازم حد من الاثنين يتازل عشان ترتاحين 
ساره تصيح لانها حاسه بالهم والضيج 
نوره تحضن ساره : ما عليه حبيبتي هونيها وتهون ان شاء الله ..
ساره : والله مليت يا نوره وانا اشوف اني السبب بمشاكل فهد وخالد وبسبتي اشوفهم متعذبين بالذات خالد لانه هو يترياني من زمان ..
نوره : ما عليه حبيبتي الله كريم محد يعرف شو اللي بيصير بعدين .. بس ان شاء الله ما بصير الا الخير ..


################################# 

هند وهي بغرفتها اتصلت في سالم 
سالم ويا ربعه في السياره ..والربع معلين صوت الاغاني ويضحكون ..سالم يوم شاف رقم هند ياشر على ربعه : سكتو سكتو 
هند بدلع : الو


سالم : هلا بعمري هلا وينج من زمان 
الشباب يسمعون سالم ويضحكون بصوت خفيف يعني استهزاء 
هند وهي تلعب بشعرها : والله شو اسوي مشاغل الدنيا
سالم : شو ان شاء الله بعد يومين ملجتنا رسمي صح
هند اونها استحت : هيه ان شا ءالله وعرفت شو بيصير
سالم : ليش

سالم : ليش

هند : كنا نبى نسوي حفله عوده بس قالو ما يحتاي لان عرسنا ان شاء الله بيكون جريب يعني بعد شهرين 
سالم : اها يعني بس كتب كتاب 
هند : هيه بس بيناتنا يعني .. 
سالم يطلع لسانه استهزاء : ماتعرفين كيف اتريه هاليوم .. اللي اشوفج فيه 
هند منزله راسها وتتدلع : وانا بعد كافي اني ضحيت بكل شي عشانك 
سالم : وانا بعد مضحي بكل شي عشانج لاني اخترتج من بيبن كل البنات
هند: يعني نفس الشعوور
سالم : اكيد 
هند سمعت حد ياي : اوكي الحينه بخليك كانه حد ياي 
سالم: اوكي حبيبتي بحفظ الله
هند : مع السلامه 
بعد ما صك سالم التلفون من عند هند 


حد من ربعه : شو هاي الحبيبه 20 ولا 30 
والكل : هههههههههههههههههههههههههه 
سالم : لا هاي خطيبتي يالحلوين 
احد من ربعه: الحينه صدق انت خاطب وبتملج 
سالم : هيه ليش لا
احد من ربعه : افا يعني بتودر هالبنات المزيونات 
سالم : منو قال هي بتكون زوجتي والباجي حبايبي
الكل : هههههههههههههههههههههههههههه 

**(( للاسف ما يعرف سالم ان بس الشخص يوم يغازل الاثم يكون كبير فماباله يوم يكون متزوج ويخون زوجته كيف راح يكون عقابه ..)) بس مثل مانعرف حديث النبي كما تدين تدان))** 


التاسع والثلاثين 





بعد ما هند صكت من سالم وهي مستانسه وتحلم ايي هاليوم اللي تزوج فيه سالم ..

ساره في الغرفه في بيتكم خالد بعد ما طلع فهد

خالد طلع من غرفته وشاف نوره بالصاله تكلم عبدالله ريلها ..
خالد وهو اقف: اقول نوره 
نوره : هلا اخوي 
خالد : تكلمين منو 
وره : اكلم عبدالله ريلي اتصلت فيه عشان اييه ياخذني البيت 
خالد: ليش بتروحين
نوره : من زمان انا هنيه 
خالد : مممممممممم زين ابي اطلب منج طلب 
نوره تبتسم : اطلب اللي تياه يا خالد
خالد : ابيج اتين ويايه عند ساره 
نوره : عاقده حواجبها : خالد انت ما تيوز.. البنت اغمى عليها وتعبت بسبتكم 
خالد : عشان جذي ابي ادخل واشوفها ابي اتاسف لها على اللي صار 
نوره : يمكن البنت نايمه 
خالد يلس عند نوره : نووووره بليز بعدين اذا رحتي صعب ادخل عندها لان محد بيييه ويايه ..ولا تبين ارووح بروحي 
نوره : لا شو اولا حرام لانها خلوه يا شاااطر وبعدين مب حلوه اذا امها شافتك ..
خالد : عيل كيف في الحديقه خليتيني وياها بروحنا بعد 
نوره : في الحديقه غير الكل يمر ويشوووف بعدين الخدامه كانت تسقي الزرع 
خالد : ماشاء الله ما تفوتين شي
نوره : عيل تبى تقص عليه يا اللوتي 
خالد يضحك : ههههههههههه .زين يالله بسرعه نروح عندها قبل ما عبدالله اييه 
نوره : شو نقول بعد .. حاضر يا خالد يالله نرووح 
خالد مستانس واااايد لان ساره مب بس حلم طفولته ساره كل شي بالنسباله ..

اول شي نوره دخلت على ساره 
ساره متسانده على الوساده بس مب نايمه ..
نوره : شو ساره نايمه 
ساره : لا والله زين ييتي ملانه 
نوره : انا بعد شويه عبدالله بيوديني 
ساره والحزن بملامحها : والله ليش ؟ بعدين بمل بدونج 
نوره يلست عند ساره على السرير : افا عليج الكل هنيه ..وبعدين شي واحد يبى يشووفج 
ساره : منو 
نوره في حد غير خالد اللي معذبني 
ساره تغيرت ملامحها : خالد .. لا ما فيه فهد اييه ويشوف وتصير لنا مشاكل .. زين ان فهد ما ذبحه ذيج المره لو انا ما اغمىعليه جان شفتي حد في المستشفى 
نوره : هو ما بيتاخر بس دقايق ..
ساره : زين ييبي شيلتي عشان اغطي شعري
نوره راحت اتيب شيلة ساره : ها تفضلي 
ساره : تسلمين 

نوره : ها اخليه يدش 
ساره : خليه 
نوره راحت عند خالد عند الباب .وهي تاشر بايدها : تفضل 
خالد يبتسم : تسلمين اختي .. 

خالد قبل ما يدخل : احم احم 
نوره تضحك : اونه عاد شوفو الادب 
خالد يصد : نوروووه سكتي شوي 
نوره : طاع الحرامي خذ اللي يباه واستوى ويايه دفش 
خالد : هههههههههههه 
ساره : تفضل يا خالد 
خالد دخل وشاف ساره بملامحها البريئه والحلوه والتعب مبين عليها ..
خالد اونه مستحي من اللي صار ومنزل راسه : سارح شحالج 
ساره برقه : بخير الحمد لله 
خالد : اقول ساره اسمحيلي على اللي صار ترى كله بسبتي 
ساره : لا يا خالد عادي هالشي متوقع انه يصير والحمد لله ما صار اكثر عن جذي
خالد رفع راسه : والله حدي متضايق يوم اغمى عليج بس بنفس الوقت مستانس 
نوره تشوف اخوها مستغربه ..
ساره مستغربه :مستانس اني طحت 
خالد وهو يبتسم بخبث: يعني مستانس لانج هنيه في بيتنا مثل ايام الطفوله يوم كنتي تنامين بيتنا 
نوره تحرك راسها يمين يسار : والله ياي يغازلها 
ساره استحت ويها احمر ...ونزلت راسها ..
خالد : المهم يا ساره انا اسف مره ثانيه على اللي صار
ساره : لا عادي يا خالد لا تتاسف 
خالد يشوفها نظرات كلها حب وحزن بنفس الوقت لانها مب ملكه ..
نوره تضرب كتف خالد : ايه نزل عيونك فضحتنا ..البنت استحت 
خالد : اوووه نسيت عمري 
خالد : يالله عن اذنج يا ساره ..
ساره : اذنك معاك يا خالد 

خالد طلع من عند ساره وهو مستانس وزعلان بنفس الوقت يوم شافها يتذكر ان ساره اتزوجت وهالشي اللي 

يخليه يتضايق اكثر..بس اللي مستحيل يتازل عنه هو حب ساره ..

نوره : ما بغى يطلع 
ساره : هههههههههه يحليله والله ياي يتاسف 
نوره : ذبحني من متى وهو يبى يشوفج 
ساره وهي تتنهد: اااااااااااه تذكرين يا نوره يوم خالد يوم يبى اي شي اييه ويخبرج عشان تقوليلي نفس الحينه تذكرت ايام قبل كانت ايام حلوه .. كان يعطيج الورد عشان تعطيني.. وكان يشوفني بالدريشه بالدس طبعا ويوم اشوفه يستحي ويخلي عمره كانه ما سوى شي
نوره : ههههههههههههههه عاد اخوي خبير بالعبط 
ساره : هههههههههههههه والله ايام حلوه
نوره تحط ايدها على ايد ساره : ما ابي اشووف الحزن يا ساره ..
ساره والدمعه بعيونها: كل شي تغير يا نوره الاحلام اللي انا حلمتها راحت وطارت ولا كانه هالشي كان موجود عيل حد كان يتوقع اني وخالد ما نتزوج .. حتى الخدم يوم يشوفون نظرات الحب اللي بينا كان يضحكون ويقولون محد بياخذ ساره غير خالد ..( تاشر على قلبها ) رسمت احلامنا وحياتنا بقلبي قبل عقلي .. كل شي يا نوره راااااح ( ادمعت )) 
نوره :لا يا ساره الله يخليج لا تصيحين 
ساره وهي تمسح دموعها: سبحان الله مب كل شي نبيه يستوي .. انا ابيه وهو يباه بس رب العالمين اللي يبيه واللي قسمه هو اللي بيصير ..
نوره : ونعم بالله ..صح والله يا ساره وايد ناس نفس قصتج كانو يتوقعون انهم لبعض لكن بغفله كل شي تغير .. وماصار بينهم نصيب 
ساره : سبحان االله 
نوره وهي تشوف موبايلها يرن : زين عن اذنج حبيبتي بروح الحينه ترى عبدالله واقف برع يترياني 
ساره : تسلمين يا نوره على كل شي ما قصرتي والله وقفتي ويايه مثل الاخت واكثر
نوره : نحن دوووم خوات يا الغاليه 
ساره تبتسم ..

بعد ما نوره راحت ..
اتصل فهد بساره 
ساره تشوف الموبايل وتفكر ترد ولا لاء اخر شي قال خلا تر وتفتك .
ساره : الو 
فهد : فديييييييييييتج والله الغرفه بدونج ظلمه تعودت عليج يا ساره 
ساره : ساااكته 
فهد : وينج يا ساره 
ساره : وياك 
فهد : شحالج يا عمري ان شاء الله بخير..
ساره من غير نفس: الحمد لله 
فهد : يالله متى اييه الصبح عشان اشوفج ان شاء الله 
ساره : ليش مستعيل لهالدرجه 
فهد : لانه دنيتي بدووونج .. مالها اي اعتبار 

ساره : فهد ابي انام يمكن تعبانه والله 
فهد كان يبى يسالها ليش راحت الحديقه ويا خالد بس تذكر انها تعبانه واجل هالشي ليوم ثاني ..
فهد : خلاص يا بعد هلي بخليج لانج تعبانه وانا ما ارضى على تعب اغلى انسانه عندي 
ساره ما تعلق على شي
فهد : ساره 
ساره : نعم 
فهد : انا مب بس احبج .. انا اعشق هواج ..
ساره ويها احمر صدق استحت حتى لو هي ما تحب فهد بس بعد استحت : فهد بلييييييييز 
فهد : خلا ص ولا تزعلين بخليج الحينه تصبحين على خير 
ساره : وانت من اهله .يالله باي 

صكت ساره التلفون والتفكير والحزن ردلها 
ساره : يالله.. فهد مستحيل يودرني مهما سويت شو اسوي اذا كنت ويا فهد خالد بيتعذب بسبتي ... شو اسوي ...



في اليوم الثاني 

الصبح الكل يفطروون
اما ساره فكانت نايمه لانها مانامت الفليل من كثر التفكير 

خالد وهو يشوف الكل يفطر ويصد يمين يسار 
هند تضحك تعرف خالد شو يدور : اقول خلووود ترى ساره نايمه لا ادور على حد 
خالد شاف هند نظره غضب ..
هند خافت ونزلت راسها 
ام خالد : ايلس يا خالد افطر ويانا 
خالد : ها ان شاءالله امايه 
ام ساره : بروووح اشوف ساره ما قامت ..ما تهون عليه تفطر بروحها 
خالد استانس : هيه والله حرام تفطر بروحها خلا اتيه ويانا 
ام ساره : يالله عن اذنكم بشوفها 
امخالد تصد لخالد : خالد شو تبى بحرمه متزوجه عيب
خالد : ما قلت شي امايه وبعدين لو هي متزوجه تبقى بنت خالتي ..
هند : بس بنت خالتك ؟؟ علينا 
خالد ماسك كوب الحليب: سكتي لا اصب عليج الحليب عسب تحترقين ..
هند : ويييييييييييي باسم الله عليه لا تنسى ( بدلع () باجر ملجتي ان شاء الله 
خالد رافع ايدينه للسماء : الحمد لله يارب بنفتك من البومه 
هند : والله انا البوووومه .. اصلا انا اللي بفتك منكم ومن حشرتك .. 
وهني ساره وام ساره يو 
خالد شاف ساره واستانس ..
ساره وهي لابسه الجلابيه الغاويه بلون التركوازي ..
ام خالد تاشر على الكرسي اللي عندها : تفضلي يا بنتي نورتي البيت 
ساره بخجل : البيت منور باهلها يا خالتي 
نوره : شو اخباركم عيال خالتي 
خالد وهو يشوفها بكل حب : بخير الحمد لله وانتي شحالج شو صحتج ان شاء الله احسن 
ساره وهي يالسه :الحمد لله ..
هند وهي تتحرطم بروحها : الحينه خالد شكله ما بينزل عيونه .. 
ام خالد : هاتي كوبج ساره عشان اصب لج كوب الحليب ..
خالد : لا امايه الكوب عندي انا بصب لها 
ساره مستحيه ما ترفع راسها ...
خالد وهو ماسك كوب الحليب : تفضلي بنت خالتي 
ساره بخجل: تسلم 
ام ساره : خذي الفطاير 
ساره : لا ما اشتهي امايه ..بس بشرب كوب الحليب..
ام خالد : ليش كلي شي البارحه مول ما كلتي شي 
ساره : لا والله ما ابي 
هند : اقول ساره اخاف انتي حامل اشوف اول شي اغمى عليج وبعدين ما تشتهين اكل.. اكيد حامل 
خالد تضايق وقام من مكانه ..
ام خالد : زين ما كلت شي ..
خالد وهو يشووف هند: بس شبعت ..
ساره بعد تضايقت وايد..
ام خالد تكلم هند : انتي ما تستحين على ويهج تسالين الحرمه جدام اخوج هالسوالف 
هند : ليش انا شو قلت .. يعني الحمل الحينه عيب
ام خالد : انتي دوم ما سويتي شي .. زين الريال موجود ما تقدرين تسالين ساره بعدين 
ساره بضيج : لا يا هند انا مب حامل وما افكر بالحمل ..
ساره بعد قامت من مكانها ..
هند : بلاهم هذيله ..
ساره راحت الغرفه ..
اما خالد وهو بغرفته يتحرك يمين يسار ومعصب ويكلم عمره : معقوله ساره حامل .. مستحيل هي قالت إنا ما بينهم شي.. ياربي اذا صدق حملت من هالنذل صعب انها تطلق منه .. صدق توهقت ..خلا اتصل فيها عشان اتاكد ( وهو ماسك موبايله )) لا فضيحه اسالها اذا هي حامل .. شو اسوي ..ما شي اللا اخلي نوره تسالها احسن شي عشان ارتاح 
والعصـــــــــــر: 

نوره يت عند ساره تكلمها ولا هند تدخل عليهم 
هند : اقول باجر محد بيي ملجتي صح 
نوره : هيه بس ام ريلج واخته ونحن 
هند : حسافه كنت ابي ملجتي تكون احلى ملجه 
هند تنغز ساره لانها وايد تغار منها 
ساره بابتسامه : يالله ان شاء الله بعرسج تسوين احلى عرس
هند بدلع : اكيد كافي وجودي انا العروس .. بخلي العالم كله يرمس عن عرسي وعن جمالي 
نوره : ترى اللي يقول جذي اخر شي عرسه يطلع عادي ..هند..: لا والله بس حلفي ..
ساره : يالله مبروك مقدما ياهند وعسى الله يهنيج 
هند : الله يبارك فيج ..عاد تعرفين شو الحلو فيه 
ساره : شووو 
هند : ان زواجنا حب من طرفين وهالشي وايد حلو 
هند تبى تقهر ساره لان ساره زواجها كان حب من طرف واحد

ساره فهمت قصدها وتضايقت 
نوره : عاد مب ها الاهم .. الاهم ان الريال يحبج ويصونج ويحترمج .. لان اذا الريال حب وحده صدق عادي يخليها تحبه ..اما اذا الحرمه حبت بجنون والريال حبه عادي هني ينخاف منه .. لانه عادي يلعب عليها ااو من هالكلام .. بس نحن واثقين من فهد انه مستحيل يشووف غير ساره لانه يعشقها ..
هند : انا ما قصدت فهد اصلا ..وبعدين ليش منو قال ان سالم ما يحبني ..بعدج ما شفتي شي
نوره : ليش وانتي شو دراج ؟؟
هند خافت تتوهق : ها ووولا شي بس جذي اقول ..خلا اتصل في منى عشان اتيه ان شاء الله ملجتي باجر 
نوره : هاي بتييه يعني لازم تزقرينها اففففففف
هند : والله المهم اني انا ابيها لانها ملجتي 


هند راحت تتصل في منى علشان اتيه ملجتها ..

ساره : ليش ما تحبين منى 
نوره : ماعرف سبحان الله في بعض الناس من اشكالهم تعرفين انهم مب زينين 
ساره : بس حرام تحكمين على الاشكال احكمي بعد ماتعرفين البنت عدل 
نوره : والله ياساره انا ما احكم بس على الظواهر بس اصلا منو مخلي هند عنيده ودلوعه غير منى والله يعين شو مخربتنها بعد لا لبسها مثل الناس ولا كلامها ماعرف ما ارتحالها واذا شفتيها اكيد بتقولين جذي..

ساره : يالله الاهم انها تحصل الانسان اللي يسعدها ..
نوره : اميييييييييين 

وبعدشويه فهد دخل ويا الريم 
فهد بالغتره والعقال ويايب وياه باقه عوووده حمراء ومعاها بطاقه صغيره ..
ام ساره : تفضل فهد 
فهد : شو ساره واعيه 
ام ساره : اكيد تعال ادخل 
ام ساره : السموحه قاطعتكم 
نوره : لا افا عليج خالو 
ام ساره : ساره ريلج ياي 
ساره : افففففففففف 
ام ساره : سااااره مب حلوه جذي تسوين هذا ريلج 
نوره : عيل انا بطلع 
ساره : خليج ويايه 
نوره : مب حلوه ريلج ياي بخليكم بروحكم واكيد الريم وياه بروح عندها 

فهد دخل ومعاه الباقه : السلام عليكم 
ساره وهي على السرير وفاتحه نص شعرها وباجي شعرها على جتفها : وعليكم السلام 
فهد ماسك الباقه : تفضلي الورد يا احلى ورده وسلامات مره ثانيه ما تشوفين شر
ساره : الله يسلمك 
فهد يلس عند ساره :ها يا عمري ان شاء الله احسن 
ساره : الحمد لله 
فهد : يالله اليوم تردين وتنورين بيتج 
ساره : ليش انا اليوم بروح 
فهد : اكيد .. بس يوم واحد وما قدرت انام الصراحه اتعودت يا ساره اتصبح في ويهج الحلو وبصوتج العذب 
ساره ما قالت شي ..: 
الريم دخلت : مرحبا 
ساره بابتسامه : هلا والله مراحب 
الريم تحضن ساره : فديت مرت اخويه والله 
فهد : ايه ذبحتيها شوي شوي عليها البنت تعبانه 
الرمي : مالك خص بربيعتي 
ساره : هههههههههههههه توني مرت اخوج 
الريم : مرت اخويه واختي وربيعتي .
ساره : حبيبتي والله 
فهد : اقول جنكم نسيتوني 
الريم : وايد كنت وياها .. كافي في شهر العسل 
فهد : الله واكبر وانا اقول منو حاسدنا غيرج 
الريم : افا انا احسدكم ..والله فرحتي يوم اشوفكم مستانسين .. يالله نبى نستانس كافي حزن وغم 
ساره تشوف الريم وتقول بخاطرها (( هي والله بالذات انتي يالريم تعذبتي وايد يحليلج لا ام ولا ابو ولا مرت عم مثل الناس ))
فهد : زين عيل انا بروح في الميلس عند الشباب 
فهد وقف : تامريني على شي حبيبتي 
ساره : لا 
الريم : يا ويل حالي شوفي الحبيب
فهد يضرب الريم على راسها : انتي ما تسكتين 
الريم : هههههههههههههه 
فهد طلع من الغرفه 
الريم : بعد شو اخبارج يا ساره . احس من زمان ما يلست وياج وسولفنا 
ساره : هي والله ..يالله نعوضها بالايام اليايه ..


خالد طالع من غرفته 
هند يايه صوب خالد بركيض: ووييي ما شفت اللي شفته 
خالد يعدل الغتره : ليش شو مستوي يا ام الاخبار 
هند : خالد ترى ما بقولك 
خالد : المشكله اخبارج ما تسر دومها مثل ويهج زين قولي 
هند : ما بقول 
خالد : كيفج 
خالد وهو مروح 
هند : ولا بقول عشان اقهرك .. تعرف ان فهد ياي ويايب وياه باقة ورد كبيره حمراء وهو ويا ساره .. بس شوف الجمال ماشاء الله عليه يعق الطير من السماء 
خالد شاف هند نغزه حقد : انا ما جذبت يوم قلت انج بومه ..

وبعد شوي خالد اتصل في نوره عشان تسال ساره اذا هي حامل بس خلا ما تقول ان خالد هو اللي مطرشنها ..

نوره وهي يالسه ويا ساره : اقول بقولج شي
ساره : ها قولي
نوره : ساره انتي حامل 
ساره ويها تغير : ليش 
نوره : بس سؤال قلت يمكن هالدوخه من الحمل ساره : لا حبيبتي انا ما افكر بالحمل ابد .. واصلا ( كانت تبى تقول انها مانعه فهد انه يتقرب منها بس ما قالت )) واصلا ..؟ 
نوره : واصلا شو 
ساره : ها وووولا شي ..بس ما افكر بالحمل ..
نوره : اهااااااا 
ساره :سؤالج غريب
نوره : لا عادي بس جذي اسال 
ساره : زين قومي عشان نيلس في الصاله بس اذا تعبانه عادي 
ساره : لا الحمد لله الحينه صحتي احسن 
نوره : بس بالراحه لان الدكتوره موصيه عليج بالراحه
ساره : يالله بدلعوني 
نوره : والله كافي دلع ريلج 
ساره :يعني لازم تذكريني فيه 
نوره : ساروووووه بتنضربين هذا ريلج 
ساره : زين قبل المحاضرات يالله نرووح ..
واستوى المساء ..
وساره راحت بيتهم ويا فهد والريم 
فهد مسوي مفاجاه لساره : تفضلي غرفتج 
ساره شافت الليت مصكر وعلى الطاوله كلها شموووع وعلى الطاوله كيكه حمراء..
وفهد معطر الغرفه ومدخننها ..
ساره : شو هذا 
فهد : شو رايج 
ساره تحب الشموع وايد بس ما بينت هالشي جدام فهد : الصلااحه كل شي حلو 
فهد : انتي الاحلى 
فهد مسك ايد ساره : يالله تفضلي يلسي وقطعي الكيكه :.
ساره يلست : زين شو المفاجاه 
فهد: المفاجاه .. اني عرفت اني ما اقدر اعيش بدونج .. يوم واحد يا ساره وانتي بيت خالتج والله ماقدرت انام .. خلاص تعودت عليج وصرتي انتي دنيتي كلها ..وهالشموع تعبر عني 
ساره استغربت : ليش 
فهد : انفخي بالشموع 
ساره نفخت وشافت الغرفه ما فيها نور : اميييي الغرفه ظلمه 
فهد : شو تشوفين الحينه 
ساره : والله ما اشوف غير غرفة ظلمه 
فهد فتح ا لليت : هاي حياتي بدونج ظلمه مثل هالغرفه ( مسك ايدها )) وانتي النور اللي بحياتي وبقلبي ..ساره انتي كل شي بالنسبالي .. لا تفكرين في يوم انج تتخلين عني 
ساره ما قدرت تقاوم هالرومانسيه ..ساره تحاول تسحب ايدها .. بس فهد ميود ايدها بالقوو 
ساره صده صوب الثاني ومستحيه 
فهد : ساره انتي بعدج مصره انج تجافيني 
ساره صاده صوب ثاني .
فهد : بلاج يا ساره 
ساره تشوف فهد : ماعرف ماعرف بلايه 
فهد : انتي لين الحينه محتاره بين ماضيج وحاضرج ..وهالشي انا عارفه ومتاكد منه ..
ساره : فهد غير السالفه الله يخليك 
فهد : من عيوني يا عيوني 
فهد : يالله قطعي الكيكه 
ساره : انت قطع الكيكه احسن 
فهد قطع الكيكه : يمكن ااكلج 
ساره : لا ما ابي 
فهد : بس لقمه عشاني 
ساره : لا يا فهد 
فهد : ممممممممم عشان اغلى انسانه عندج اللي هي امج 
ساره : عشان امي باكل بس لقمه 
فهد : ولا يهمج .. بس كلي 
فهد ماسك الشوكه وهو ياكل ساره ..
وساره مستحيه يحليلها ..
فهد : ساره قولي امين 
ساره : ليش 
فهد : قولي امين 
ساره : امين 
فهد : عساني ما انحرم منج 
ساره تبى تقوم : يالله مب بسنا خلا انام باجر ملجة نوره ان شاء الله 
فهد : زين بس انا عندي هديه صغيره ما فتحتيها 
ساره : بعد هديه 
فهد راح ياب الهديه مغلفنها بطريقه حلوه وعلى الغلاف بعد شي وروود صغار : تفضلي 
ساره تشوف فهد ..
فهد : فتحي يا عمري 
ساره فتحت الهديه ولا تشوووف 
ساعة شو بارد المرصعه كلها بالالماس 
فهد : شو رايج بذوقي
ساره الصراحه تخبلت على الساعه لانها حلوه وعلى الموضه : حلوه 
فهد : يعني ذوقي حلو 
ساره بدلع : هيه تقدر تقول جذي 
فهد : الحمد لله الهديه عيبتج ..يالله عاد باجر لبسيها مب مثل القلاده اللي مطنشتها 
ساره بابتسامه : خلاص باجر بلبسها ان شاء الله 
فهد خلاص خلا اجهز فراشي مثل السيلانيات تحت عشان انام 
ساره : ههههههههههههه 
فهد : يالله حبيبتي تصبحبين على خير 
ساره وهي تحط الهديه عند الشموع : وانته من اهله 
فهد وهو مغطي عمره باللحاف 
ساره وهي على السرير : فهد 
فهد : هلا حبي
ساره : مشكووور على الهديه 
فهد : العفو حبيبتي .. هذا شويه عليج 

ساره تحاول تبتعد عن فهد بس برومانسيته وبرقته وبكلامه صعب تجافيه . 


الجزء الواحد والاربعين
.

.

.

.
بعد ما خالد قال لساره ان محمد يبى الريم .. ساره مستانسه وايد لان الريم غاليه عليها واي شي يفرح بالريم اكيد بيفرح ساره .. 

فهد يتريى ساره في السياره .. 
ركبت ساره السياره والريم طبعا وراء 
فهد يصد لساره : هلا والله 
ساره برقه : اهلين 
فهد : ها يا عمري شو الملجه 
ساره : حلوه وعاديه بنفس الوقت لانه محد ياه .. 
الريم : بس شفتي هند كيف متوتره 
ساره : اكيد تتوتر ..اول مره سالم يدش ويشوفها .. 
فهد : الله تذكرين يوم ملجتنا .. صح انج ما قصرتي ما عطيتيني ويه ..بس بعد الملجه حلوه لاني شفتج ياالقمر 
ساره اونها استحت ..ا 
الريم تضحك : ههههههههه عاد فهد ما ايووز عن طبعه 
فهد يصد للريم : اوووه انتي من وين طلعتي ..نسيت اتحريتج مب موجوده ..خذت راحتي 
الريم وساره : ههههههههههههههههههه 
فهد وقف سيارته .. 
ساره : ليش وقفت السياره 
الريم وهي ماسكه قلبها : وويييييييييي لا تقول السياره اختربت ..واااااااا فضيحه 
فهد : باسم الله على سيارتي ويا ويهج لا تفاولين عليها 
الريم : عيل ليش وقفت 
فهد بخبث: اقول انزلي شوي يالريم وانا باخذ لفه وبعدين بركبج 
الريم عاقده حوايبها : وليش ان شاء الله 
فهد : ابي شوي اتغزل في مرتي وانتي مخربه علينا .. بتغزل فيها شوي وبعدين باخذج شو رايج 
ساره ابتسمت .
الريم : اقول فهود لا تتفلسف علينا اونك تطلع روميو على اخر زمانك.. تبى تتغزل في مرتك حبيبي اتغزل فيها بغرفتك لين ما تشبع 
ساره ويها احمررفهد : ههههههههههههه .. ابي كل دقيقه من حياتي اتغزل في ساره .. الغاليه .. الحبيبيه .ال......
الريم : بس بس بس لا تكمل لا تنسى اني موجوده 
فهد : اففففففففف مشكله 
الريم : ههههههههههه 


فهد معرووف باسلوبه الحلو ..وهو وايد يحب يتغشمر .. ومعرووف بقلبه الكبير الطيب والمسامح .. 

اما هند فبدلت لبسها ..واتصلت في منى 
منى : هلا بالعرووس
هند زعلانه : ما عليه يا منى ما بييه ملجتج 
منى : خلا اول شي انخطب ..
هند : لا صدق زعلانه منج 
منى : ليش بعد شو سويت 
هند : يعني اونج ما تعرفين شو سويتي .. ليش ما ييتي اليوم ملجتي 
منى وهي منقهره:: شو اسوي هالشيبه مرض اليوم وامي ما خلتني اطلع 
هند مستغربه : منو الشيبه؟؟
منى : ابويه بعد منو 
هند :حرام لا تقولين حق ابوج جي لا تنسين انه ابووج 
منى : الله يخليج ولا مهتمه ..
هند : ليش بلاه منى : ما ادري عنه ارتفع عنده السكري وطاح علينا وعاد امي مسويه مناحه .. وما خلتني اطلع .. قالت لازم اتم عند اخواني الصغار ..
هند : هيه صح نسيت انج اكبر وحده 
منى : الحمد لله اني اكبر وحده ماعندي الا اخو واخت واثنينتهم بالابتدائيه ..احسن عسب محد يتحكم فيه
هند : اها يعني قصدج تاخذين راحتج بطلعاتج 
منى : هيه حبيبتي لان الاخو وايد يتحكم .. 
هند : حتى الابو يتحكم 
منى : حسب مب الكل .. بالذات اذا كان كبير بالسن مب متفيج 
هند : يعني انتي يا منى تقولين حق اهلج وين بتطلعين 
منى : احيانا اطلع من دون ما اقولهم .. 
هند : وما يقولون شي
منى : امي تعصب وتقول ليش ما تقوليلي بس انا اطنشها 
هند : حرام هذيله اهلج 
منى : الله يخليج .. لا تتفلسفين .. المهم شو كانت ملجتج 
هند بدلع : حلوووه كافي اني واخيرا صرت لسالم 
منى من دون نفس : يالله مبرووك 
هند : الله يبارك فيج عقبااااااالج 
منى : الله كريم حبيبتي ..
هند : اوووه بالخط الثاني سالم متصل انزين يا منى اخليج الحينه 
منى : زين يالله باي 
هند ردت على الخط الثاني 
سالم : هلا والله بزوجتي 
هند تضحك بدلع : وووييييي مره وحده زوجتك 
سالم : هي مدام ملجنا يعني استويتي مرتي خلاص 
هند استحت 
سالم : اشحالج يا الغاليه 
هند : بخير الله يسلمك انت جيف حالك 
سالم : بخير يا عمري الصراحه يا هند ما توقعتج بهالحلاه ..
هند : اكيد لانك شايفني قبل بالشيله والعبايه 
سالم : لا طلعتي مزيوونه 
هند استحت : تسلم حتى انت حلو 
سالم : والله مشكوووره
هند : واخيرا حلمنا تحقق
سالم : كنت اتريه هاليوم من زمان 
هند : وانا بعد والله ..
سالم : يعني يا هند خلاص اقدر اطلع وياج صح نروح يا بعض المطعم والسناتر 
هند : مممممم ماعرف بسال اهلي 
سالم : شو بعد تسالين اهلج كلمتي انا اللي تمشي ..انا ريلج وكلمتي تمشي قبل اهلج 
هند : هيه صح .. بس بشوفهم شو يقولون 
سالم : يعني اتريه الرد منج 
هند : ان شا ءالله 
سالم : زين حبيبتي اعرف انج تعبانه والوقت تاخر بخليج الحينه عسب ترتاحين وباجر ان شاء الله بكلمج 
هند : ليش تو الناس توك اتصلت 
سالم : ماعليه يا عمري اكلمج مره اليايه ان شاء الله .. 
هند : خلاص ما عليه يالله تصبح على خير يا حبيبي 
سالم : وانتي من اهله حبيبتي ..

هند وهي ماسكه التلفون ومستانسه لان حلمها واخير تحقق ..

#################################



وفي اليوم الثاني 

ساره قامت قبل فهد .. وعلى طول راحت عند الريم لانها فرصه تكلم الريم عن محمد 
ساره راحت غرفة الريم وهي تدق الباب 
الريم كانت واعيه بس تشوف التلفزيون 
الريم راحت تفتح الباب ..وشافت ساره 
الريم بابتسامه : هلا والله بمرت اخويه 
ساره : هلا فيج .. شو لا يكون نايمه
الريم : لا واعيه .. من زمان ..( تاشر بايدينها ) تفضلي 
ساره : دام فضلج حبيبتي 
الريم: شو تريقتي
ساره : لا والله بعدني ما فطرت .. لاني اباج بسالفه ضروريه وما ابي فهد يعرف 
الريم عاقده حوايبها : شو مستوي 
ساره : مب مستوي الا الخير .. تعرفين محمد 
الريم : اي محمد 
ساره : محمد ربيع خالد 
الريم قلبها دق : هيه بلاه 
ساره : يفكر يخطب وحده 
الريم وقفت : زين وانا شو دخلني 
ساره انزين ليش وقفتي يلسي خلااكمل 
الريم يلست ..
ساره : يفكر في وحده من زمااااااان ..
الريم : وبعدين




ساره : الريم بلا عبط يعني اونج ما فهمتيني 
الريم : وانا شو دراني شو تبين تقولين .. واحد يفكر يخطب انزين وبعدين 
ساره : محمد يا حبيبتي من زمان يحبج ويفكر يخطبج 
الريم ماعرفت شو تسوي وشو تقول ويها استوى احمر واخضر : ها شوو منو انا 
ساره : ههههههههههه .. بلاج .. 
الريم : ساره لا تتغشمرين ويايه 
ساره : والله ما اتغشمر .واتكلم وياج بكل جديه 
الريم : يفكر يخطبني انا ..وانتي شو دراج 
ساره : محمد كلم خالد .. وخالد قالي انا .. المهم هو يبى يعرف رايج اذا ما عندج مانع بييه يخطبج .. 
الريم وقفت ويها احمر ..
ساره : وين بتروحين 
الريم بخجل : ممما عرف بروح ..مم 
ساره : انا اللي بطلع حبيبتي خذي راحتج ..وفكري عدل .. اذا موافقه عليه خلي اييه يخطبج ..
الريم منزله راسها ومستحيه 
ساره قبل ما تروح صدت : ترى على فكره يالريم 
الريم رفعت راسها .. 
ساره : محمد ما يتعوض .. وهو معرووف من زمان ويا خالد ونعرف عنه كل شي .. 
الريم ..ساكته 
ساره بابتسامه : وانا متاكده انج بتوافقين ( غمزتلها ) صح 
الريم صدت صوب ثاني وابتسمت 
ساره طلعت من الغرفه وهي مستانسه للريم وايد ..
الريم لامه ايدينهاالاثنتين عند قلبها وبفرح تقول : معقوله يا محمد انت تباني وتفكر فيه .. يعني نفس الاحساس .. بس عمري ما توقعت انك بتخطبني .. توقعت بس اعجاب ..
فهد قام من رقاده ويوم يشوف السرير ما يشوف ساره 
فهد وعيونه نص مفتوحه : وين ساره عيل 
فهد راح يغسل ويه ..
ساره دخلت الغرفه 
فهد طلع من الحمام : ساره حبيبتي وين كنتي 
ساره : مممممممممم كنت عند الريم 
فهد : ليش بلاها 
ساره : ما فيها شي بس رحت اسولف وياها 
فهد : وليش ماقومتيني 
ساره : ما حبيت ازعجك 
فهد اتقرب من ساره : ساره حبيبيتي
ساره : نعم 
فهد : شو رايج اليوم نروح المزرعه 
ساره مستغربه : المزرعه ..ليش عندك مزرعه 
فهد : لا مب مزرعتي .. مزرعة الوالد الله يرحمه ومزرعة عمي 
ساره : اها 
فهد : شو رايج حبيتبي نروح هناك رووعه والله ما بتملين بتشوفين احلى شي 
ساره : شو 
فهد : الحصااان 
ساره : عندك حصان 
فهد : هي من زمان .. اموت فيه 
ساره : والله انت تركب حصان شي حلو 
فهد :الحصان ربيعي من زمان 
ساره : شو اسمه 
فهد : اسمه ( boss) ؟؟ 
ساره : بوس 
فهد : هيه يعني الزعيم 
ساره : شي حلو 
فهد : هناك ما تملين شي حوض وانواع ثانيه من الحيوانات ..شو رايج انا وانتي والريم نروح 
ساره: ممممممممممممم 
فهد : يالله يا عمري ..
ساره : ليش لا ..خلا نشوف المزرعه والحصان ترى احب الحصان وايد 
فهد : يعني نفس ريلج 
ساره استحت : ..
فهد : عيل يالله نفطر ونروح هناك ..
ساره : الظهر .
فهد : ترى شي غرف في المزرعه يعني مثل الشاليه 
ساره : اها اوكي عيل بروح اخبر الريم 
ساره : اها اوكي عيل بروح اخبر الريم 
فهد : يالله انا بترياج تحت عسب نفطر اوكي يا بعد هلي 
ساره :اوكي 


نوره تشوف عبدالله يقرى الجريده 
نوره وهي يايبه كوب الحليب : الله الله على المثقف 
عبدالله يبتسم : بعد ما تعرفين ريلج يحب يعرف الاخبار 
نوره : زين عيل اسمع اخر اخباري
عبدالله يصد لنوره: اونه نوره يايبه اخبار .. يعني انتي استويتي اخبار متنقله 
نوره : هههههههههههه ..زين شو رايك يا عمري اليوم نعزم امك وابوك واختك على الغدى برع في احلى المطاعم 
عبدالله :يا سلااام فكره حلوه .. بس صعبه اختي مريم اتيه ..لانها في بوظبي ويبالها وقت لين اتيه 
نوره: مممممممممم زين عيل بنخلي العزيمه على العشاء ..
عبد الله : خلاص ولا يهمج 
نوره : عيل روح اتصل في اختك عسب تعزمها 
عبدالله : لا يا عمري انتي صاحبة هالفكره يعني انتي اللي لازم تعزيمينهم ..عسب يعرفون ان زوجتي الحبيبه تفكر فيهم 
نوره : اونه 
عبدالله : فديت نوره اللي تفكر باهلي 
نوره : ترى اهلك هم اهلي 
عبدلله : فديييييييتج والله ..
نوره: عبدالله بس عاد 
عبدالله: اونها استحت 
نوره: وليش ما استحي 
عبداللخ : خلاص انا ريلج لازم ما تستحين 
نوره : حتى لو ريلي بعد استحي ..
عبدالله : زين عيل روحي اتصلي في مريم اختي ومره وحده بنخبر امايه وابوي على العزيمه ..
نوره : اوكي 
هند وهي تفطر راحت عند امها
هند : امايه بقولج شي
الام : شو بغيتي 
هند : الصراحه سالم البارحه قالي انه يبى يطلع ويايه 
الام عاقده حياتها : اليوم 
هند : هي ليش لاء
الام : ماعرف لازم اكلم ابوج واخوج 
هند : وليش اخويه .. الاهم ابويه 
الام : مب حلوه نسوي شي بدون ما يعرف 
هند : ما بي تقولين لخالد 
خالد طلع من الغرفه وراح يحب راس امه : صبحج الله بالخير يا امايه الغاليه 
الام : صبحك الله بالنور حبيبي 
خالد : ها يالعروس شو اخبارج 
هند بدلع : اخباري ميه بميه بخير الحمد لله 
الام : خالد 
خالد توه يالس ويصب الحليب : هلا امايه 
الام :: سالم يبى يطلع مع هند اليوم 
خالد هد فلاس الحليب : شووو 
هند : هيه يبى يطلع ويايه ..وهالشي مب غريب لا تنسى انه ريلي 
خالد :توكم مالجين ..وبعدين اذا يبى يطلع وياكم ..لازم على الاقل حد يكون موجود اخته ولا اي حد 
هند بعصبيه : ليش ان شاء الله طالعه مع واحد غريب .. وبعدين ليش نوره خليتها تطلع مع عبدالله 
خالد : الصراحه عبدالله ما يتقارن مع سالم ..عبدالله معرووف باخلاقه ودينه ..اما سالم فما سمعنا شي طيب
هند وصلت حدها : والله هالشي ما يخصه بسالفتنا ..وبعدين سالم تاب عن هالسوالف ..واغلبية الشباب قبل الزواج جي واخس يمكن بعد 
خالد : المهم انا واحد ما اثق في سالم 
الام : ما عليه يا خالد خلهم مب كل يوم بيطلعون 
خالد : امايه هذا سالم ما داش خاطري والصراحه ما احب يطلع ويا هند بروحهم 
هند : بس نحن مالجين يعني حلال وعادي 
خالد : حلال صح .. بس مب عادي عندي ما اثق فيه هند وقفت من مكانها ودموعها اربع اربع : انت دوم جي تفرق بيني وبين نوره كل شي لنوره عادي وانا لا .. 
راحت هند تصيح بغرفتها ..وهي تصيح 
الام : لا حول ولا قوه الا بالله..ما عليه يا خالد خلهم يطلعون .. 
خالد : امايه هند صغيره بعدها ماتعرف بين الصح والغلط واخاف اذا خليتهم بروحهم سالم يقص عليها ووو ( نزل راسه خالد استحى يقول جدام امه باللي يقصده )) 
الام : هي صح صغيره بس ما اتوقع لهالدرجه ساذجه وماتفرق بين الصح والغلط 
خالد : ماعرف شو اقول بس انا مب مرتاح من سالم واذا يبون يطلعون بروحهم يطلعون بعد العرس . 
.الام : وهند شو نقولها ما فينا على حشرتها ..المشكله انك خليت نوره وهالشي اللي يخليها تحس بالفرق 
خالد : امايه عبدالله غير وسالم غير 
الام : ماعليه خلها مره بالاسبوع وساعتين بس اوكي 
خالد : مب المشكله بالساعات .. ما ابيهم يطلعون ويا بعض بروحهم 
الام : ماعليه خلهم يطلعون ..الا هي ايام وترى عرسها ان شاء الله جريب ..
خالد وقف : خلاص سوو اللي تبونه 
الام : ما تريقت يا خالد 
خالد : سدت نفسي هالبنت 
الام : عسى الله يهديكم ويسعدكم ..
ساره وهي تجهز الاغراض عسب المزرعه 
فهد : ها يا عمري جهزتي الاغراض 
ساره : ليش نحن بنام هناك 
فهد : تبين هالشي 
ساره : لا .. بس جي أسال 
فهد : على هواج يا عمري .. بس نحن بنروح اليوم لين المساء .. شو رايج 
ساره : اوكي 
فهد : اقول يا بعد هلي جهزي ملابس السباحه 
ساره رفعت راسها : بتسبح هناك 
فهد : افا عليج تبين اودر الحوض الغاوي 
ساره : اوكي .. بس ماعرف وين ملابسك 
فهد : بالكبت باخر السده 
ساره : اوكي 
الريم تدق الباب : ادخل 
فهد : حياج يالريم 
الريم : اقول ساروه شو رايج نييب انواع الحلويات هناك 
فهد : ليش حد قال انا بنتم هناك اسبوع 
الريم : ماتعرف اني اموت على الحلويات 
ساره : انا جهزت كل شي .. 
الريم : يالله بسرعه ما عندي صبر 
فهد : حشى حشى هذا وانتي رايحه قبل وجي عيل ساره حبيبتي شو تقول 
الريم : اكيد بتحب هالمكان 
ساره : والله حمستوني ارووح ..وانتي يا الريم ما عندج حصان 
الريم : مممممممم لا .. اخاف اركب الحصان مع اني احبهم 
فهد :يالله انا جهزت كل شي .. يالله نروووح 
ساره وهي مبنده الشنطه .. : يالله 
خالد يتصل في نوره .. 
نوره : هلا اخويه 
خالد : شحالج اختي 
نوره : بخير مدامك بخير 
خالد : اقول اختي اتصلي في ساره . ترى ربيعي محمد ذابحني يبى يعرف ردها 
نوره : خلاص الحينه بتصل فيها وبرد عليك 
خالد : اترياج يا عمري .. اقول اقول نوره 
نوره : هلا 
خالد : سلمي عليها 
نوره عصبت : خالد هالكلام قبل ما ساره تزوج ... قبل يمكن اسلم عليها .. بس الحينه اسمحلي مب حلوه 
خالد : والله انا ما اعتبر انها متزوجه 
نوره : انت ما تعتبر هالشي يمكن .. بس الواقع يا خالد يقول انها متزوجه وما ابيك تزعل مني بس الصراحه استحي اقول ان خالد يسلمج عليج .. 
خالد تضايق: زين زين ما ابيج تسلمين عليها .. المهم قولي لي رد الريم....اوكي؟؟؟؟؟؟ 
نوره : اوكي اخويه 


نوره اتصلت في ساره 
ساره وهي تقفل باب غرفتها 
نوره : شحالج يا بنت خالتي 
ساره : بخير الله يسلمج وانتي شحالج 
نوره : شو تسوين 
ساره : والله بطلع الحينه 
نوره تشوف الساعه .. : الحينه الظهر وين بتروحين 
ساره : نبى نروح المزرعه فهد والريم بالسياره يتريوني 
نوره : كشخه .. احب المزرعه 
ساره : يالله حياج الله 
نوره : الله يحييج تسلمين .. المهم ما بطول عليج بختصر لج .. شو قلتي حق الريم 
ساره : هيه قلت لها .. 
نوره : والله شو قالت 
ساره : استحت وما قالت شي .. والسكوت علامة الرضا 
نوره : والله زين الحمد لله .. تستاهل الريم ..عيل بروح اتصل في خالد عسب يبشر ربيعه محمد 
ساره : ..يالله ان شاء الله نسمع اخبار حلوه عنهم .. 
نوره : ان شا ء الله ..زين حبيبتي يالله مشكوووره .. 
ساره : العفو حبيبتي .. مع السلامه .. 
نوره اتصلت في خالد وقالت ان الريم مب مخطوبه وهي متقبله محمد ..استانس خالد وايد وعلى طول اتصل في محمد 

محمد توه طالع من السباحه ورد 
محمد : هلا والله بخالد 
خالد : هلا فيك يا محمد شخبارك 
محمد : بخير الحمد لله.. شكلك تبى تقول شي .. 
خالد يقص عليه : عندي لك خبر بس حزين 
محمد : شو مستوي 
خالد : ساره قالت حق الريم ..عنك 
محمد وهو متحمس : ها شو قالت 
خالد : للاسف طلعت البنت مخطوبه 
محمد فتح عيونه : احلف والله .. لااااااااااااااا تقول 
خالد : هيه صدق 
محمد خلاص قلبه شوي بيوقف ..ما قال شي 
خالد : محمد محمد وينك 
محمد من غير نفس : يعني ما باخذ الريم 
خالد : وبقولك شي ثاني بعد 
محمد : شوو بعد 
خالد : صااادووووووووووووووه 
محمد : يعني تقص عليه .. ولد الذين .. طيحت قلبي 
خالد : هههههههههههههههه 
محمد : ها قول شو ردها بسرعه ترى قلبي بيوقف 



خالد : يوم ساره قالت حق الريم الريم ما قالت شي .. سكتت .. والسكوت علامة الرضا 
محمد : يعني سكوتها دليل انها تباني 
خالد : لانه لو مب موافقه بتعصب او بتقول في الويه انها ما تباك بس مدام سكتت يعني شي تقبل 
محمد والابتسامه شاقه حلجه : والله يعني اقدر الحينه اخطبها الحمد لله 
خالد : عاد امك كيف بتقنعها 
محمد : بسوي المستحيل عسب توافق 
خالد : الله يسرك امورك يا محمد وين ما تكون 
محمد : تسلم تسلم يا خالد ما قصرت .. 
خالد : افا عليك ..ما سوينا شي .. انت غالي علينا وسعادتك تهمنا 
محمد : والله مستحيل انسى فضلك 
خالد : يالله خل عنك هالرسميات وروح اقنع امك 
محمد : ان شا ءالله .. يالله مشكور مره ثانيه ومع السلامه 
خالد : في امان الله 
خالد توه صك من محمد وهو يكلم نفسه (( والله تستاهل كل خير يا محمد ..وعسى الله يهنيك )) 

########################### 

ساره وفهد والريم وصلو المزرعه 
فهد وهو ينزل الاغراض 
ساره توها نازله من السياره.. 
فهد : ها حبيبتي شو رايج في المزرعه 
ساره وهي تشوف المزرعه : وااااااااااااااو حلوه وايد ماشا ءالله عوده 
الريم : هي هالمزرعه وايد واسعه انتي ما شفتي من داخل كيف فخمه 
فهد : تعالي يا عمري عسب اراويج حصاني بوس 
ساره بابتسامه : يالله 
فهد راح عند حصانه ..والحصان كان بلون البني .. 
فهد : شو رايج 
ساره : الله روعه 
فهد : هذا ربيع الطفوله .. اموت عليه ..شو رايج ساره تركبين الخيل الغاوي 
ساره ترد وراء : لا لا اخاف اطيح 
فهد : وانا بعد ما بخليج تركبينه اخاف يا عمري اطيحين باسم الله عليج .. ولاني ( تقرب من ساره وبصوت واطي ) اغار عليج حتى من الحصان ما ابيج تلمسينه 
ساره استحت : فهد بسك عاد 
الريم : انتو شو تقولون 
فهد : اووووووووووه بعد انتي هني.. يعني ما اخذ راحتي 
الريم تضحك : هههههههههههههه 
فهد : ما اقول شي بس ابي اركب الحصان الحينه 
الريم : تو الناس توك ياي اصبر على الاقل نتغدى وبعدين اركب الحصان 
فهد : وبعدين بسبح بالحوض يا سلااااام 
ساره : ونحن ان شاء الله يايين شو نسوي 
فهد : شي غرف هناك شي تلفزيون واللي تبونه 
ساره عاده حياتها : يعني في البيت ما شي تلفزيون 
فهد : ترى اقولج اركبي الخيل تقولين اخاف ..زين تبين تسبحين في الحوض .. 
ساره ويها احمر وراحت عن فهد : لا طبعا 
فهد : ههههههههههههه فديت عمرج والله استحيتي تعالي وين بتروحين 
الريم : خلو عنكم هالرمسه . ترى انا يووعانه حدي 
ساره ابتسمت : ذكرتيني في اخوج في السفر اربع وعشرين ساعه يوعان 
فهد : استري علينا 
ساره : هههههههههههه 

بعد ما تغدو .. 
الريم : الله من زمان ما تغديت في المزرعه ..شو فو الجو محلاته.. 
ساره وهي تشوف المزرعه : ماشاء الله كل شي موجود انوا ع من الحيوانات 
فهد : بعدج ما شفتي شي ..بوديج كل الاماكن في المزرعه 
فهد وقف: يالله عن اذنكم 
الريم : وين بتروح 
فهد : بروح عند الخيل العزيز 
الريم : توك ماكل يا فهد .. على طول تركب الخيل مب زين 
فهد : متفيج اتريه 
الريم : زين شوي شوي تراك من مده ما ركبت الحصان يمكن مب متعود عليه .. 
فهد : افا عليج .. boss متعود عليه 
ساره : الحينه الحصان استوى الزعيم 
فهد : افا عليج يا عمري .. هذا الزعيم ونص انتي شو في كيف يربع ( يركض)) 
الريم : زين اتريى نحن بنييه وياك نبى نشوف 
فهد : يالله بسرعه 
فهد وهو على الحصان ومستانس والحصان بالبدايه كان يمشي .. 
ساره والريم واقفين برع الحاجز : ها شو رايج في المزرعه 
ساره : والله وناسه ..اقول انتي ليش ما تركبين الحصان 
الريم : اخاف اطيح .. 
فهد وهو راكب الحصان : شوفي شو بسوي الحينه 
الريم : شوو 
فهد : شوفو حصاني العزيز كيف بيربع ( يركض) وبخليه ينقز بين الحواجز .. 
الريم : لا يا فهد .. من زمان ما ركبت الحصان .. لازم على الاقل يدرب .. 
فهد : افا عليج هذا البوووس 
حسان فهد ينقز بين الحواجز وفهد مع الحصان كانه حد من الفرسان .. 
فهد يحك ايده : يييييييييييهه هووووووووووو واااااااااااااااو 
الريم : تخبل اخويه 
ساره : ههههههههههههه 
الحصان وهو يناقز بين الحواجز ولا فــجــــأه 
حصانه يتخرطف باحد من الحواجز ويطيح وفهد معاااه وفهد طاح على ايده اليمنى 
الريم : يمه اخووووويه 
ساره مسكت قلبها : فهد 
الريم وساره ركضو عند فهد 
وفهد طايح على الارض وماسك ايده 
الريم : فهد فهد بلاك 
فهد يتويع : اخ اخ ايدي 
ساره : بلاك فهد 
فهد : ايدي اليمنى تعورني وايد 
فهد مغمض عيونه ويتويع 
ساره : فهد قوم خلا نوديك المستشفى بسرعه 
فهد فاتح عيونه : ليش تخافين عليه ..يا سلااااام واخيرا 
ساره : صدق متفيج فهد بلا هالحركات الحينه يالله 
فهد : اخخخخخخخخ زين ساعدوني 
الريم تمد ايدها :امسك ايدي 
فهد : ما اقدر باليمنى 
الريم : زين هات ايديك اليسرى .. 
الريم وهي تساعد اخوها على الوقفه .. 
الريم تصد لساره: ساره تعرفين تسوقين صح 
ساره : هيه 
الريم : يالله نوديه المستشفى 
فهد : ليش اقدر اسووق 
الريم : صعب تسوق بايد وحده وبعدين انت متعود على الايد اليمنى 
ساره وهي راكبه السياره : يالله بسرعه 
فهد ماسك ايده وهو يتالم بس بصمت .. 
الريم : الله يهديك يا فهد قلت لك الحصان مب متعود على هالاشياء 
ساره : الريم مب وقته .. 
ساره ودت فهد على اقرب مستشفى .. 


الجزء الثاني والاربعيــن 





بعد طيحة فهد من الحصان ساره ودته على اقرب مستشفى ويوم وصولو راحو عند الدكتور 
الدكتور يفحص على ايد فهد ..
وفهد يتويع بصمت .
ساره والريم واقفين ويشوفون شو يقول الدكتور 
الريم : ها بشر يا دكتور ان شاء الله ما فيه شي ..
الدكتور : فيه شرخ بايده اليمنى والحمد لله ما وصل للكسر 
فهد يضحك : شفتو عضلاتي حمتني 
الريم وساره يبتسمون ..
الدكتور : بس لازم يجبسون ايده
ساره مستغربه : بس انت تقول انه ما فيه كسر ليش الجبس
الدكتور: صح بس الشرخ مب شي عادي يعني مؤلم واذا ما خليناله جبس يمكن يحرك ايده وبهالطريقه راح يزيد عليه 
فهد : اخخخخخخخخخخ ما احب الجبس احس كاني مسجون ما اخذ راحتي 
الريم : اهم شي صحتك يا فهد 
فهد يأشر على ظهره : دكتور الصراحه احس بآلام بظهري
الدكتور : اكيد لانك طحت من الخيل يعني مكان مرتفع ويمكن الألم يتم عندك كم يوم وان شاء الله بتخف وانا بعطيك مسكنات عسب ما تحس بشي ان شاء الله ..واذا زاد عليك العوار بظهرك او بايدك تقدر تراجعني ..المهم ( ياشر بصبعه ) ترتاح كم يوم على الشبريه عسب عوار الظهر 
فهد : يعني مثل الحوامل اطلع 
الدكتوروساره والريم : ههههههههههههه
الدكتور يبتسم : تقدر تقول جي
فهد : عيل خلاص الحينه بيجبسون ايدي واقدر اترخص صح دكتور 
دكتور : هيه تقدر تتفضل 

بعد ما جبسو ايد فهد اليمنى 

فهد وقف: مشكووور دكتور ما قصرت .
الدكتور بابتسامه : واجبني يا اخويه 

ساره راحت تسوق سيارة فهد البورش
ساره : الصراحه يا فهد ماعرف اسوق سيارتك 
فهد : ليش لانها كشخخه يعني 
ساره تشوفها بنظره حقد: جي حد قالك اني ما شايفه خير 
فهد : لا افا عليج يا عمري لج الحشيمه بس ليش 
ساره : لانها سبورت ومب متعوده اسوق هالسيايير.. احس شكلي غلط 
الريم : يمكن لانج تعودتي على سيارتج عسب جي 
ساره : يمكن 
الريم : اذا تبين انا بسوق عادي ما فينا كنا اليوم نروح المستشفى 


ساره تصد وراء : شو قصدج يا الريم 
الريم بخبث: قصدي تسوين حادث والكل بصوب بالمستشفى 
ساره ماسكه المفتاح : جنكم اليوم تبون تحطون عليه 
فهد : هههههههههه .. لا فديتج ..افا زعل العالم كله ولا زعل نور عيني يا بعد هلي 
الريم : بدى روميو زمانه 
فهد : ههههههههههههه .. 
ساره وهي تسوق .. ساره تصد لفهد ..تصدق يا فهد جنك حسدت حصانك بوس بوس واخر شي اثنينتكم طحتو 
الريم : ههههههههههههه هي والله 
فهد : من عيونكم حسدتو حصاني .. عاد قولو انه بخاطركم تركبونه ..صكيتوني بعين ..
الريم : والله كان بخاطري اركبه بس ما حسدتك 
ساره : انا مالي خص ...بالسالفه 
فهد : وقت الشده الكل يشرد ..
ساره والريم : هههههههههههههههه 
فهد : زين جي الحينه لا اقدر اسوق مثل قبل ولا اكل ..لاني متعود بايد اليمنى اكثر
ساره تصد : وليش باليسرى 
فهد :الصراحه ابد مب متعود على اليسرى حبيبتي اليمنى هي البركه 
الريم : هيه والله .. افا عليك اخويه اي شي تبى نحن حاضرين واكيد حبيبتك ساره ما بتقصر ( تغمز لساره ) صح يا مرت اخويه 
ساره ارتبكت واستحت : ها ..ممم اكيد 
فهد بخاطره (( والله فرصه العب لعبتي هالايام . وهالشي على صالحي ..صح اني قاعد اتعور بس بحنان ساره كل شي بيروح وبيخف .. ))
الريم : شو رايكم نروح ناخذلنا اكل شوفو ساعه كم الحينه ولا تغدينا بيستوي المغرب 
ساره : يعني مره وحده عشى ومره وحده غدى 
الريم : هيه ..بناخذ take away 
فهد : احسن ما ابي اروح المطاعم وايدي مجبسه 
الريم تفكر : شو ناخذ الاكل وبناكل في البيت 
فهد : شو رايكم مشكل يعني من كباب وعرايس وتكه وكل شي مشكل 
ساره : فكره 
الريم : يا سلاااام يالله صدق يوعانه 
ساره : يالله قبل ما تاكلينا 

ساره والريم وفهد وصلو البيت ومعاهم الاكل 
الريم ماسكه اكياس الاكل: شو ناكل ويا بعض 
فهد : لا انا باكل بغرفتي ابي اتساند على الشبريه الصراحه ظهري وايد يعورني 
الريم : هيه صح الدكتور قالك هالشي 
فهد شوي يحس بالعوار وطبعا هو ماقال بس شكله يبين ..
ساره لاحظت هالشي 
الريم : بلاك اخويه 
فهد : ما فيني شي
الريم : مبين من شكلك انك تتويع 
فهد : شوي ايدي تعورني وهالشي عادي 
سار ه: زين روح غرفتك ونحن بنييب الاكل هناك 
فهد : خلاص اوكي ..
فهد تساند على الشبريه ..
الريم وهي اطلع الاكل : ها ساره خذي هذا اكلكم 
ساره : ما بتين يالريم 
الريم : لا حبيبتي روحي دلعي ريلج ..اكيد اذا دخلت بيكفخني 
ساره : ما تيوزين انتي عن طبعج 
الريم : ههههههههههههه 
ساره : بييه هاليوم اللي العوزج ان شاء الله وما بقصر ..بالذات اذا كان الحبيب محمد 
الريم وهيا احمر : ساره لا تحرجيني 
ساره : ترضين تحطين عليه ويوم انا العوزج ما تبين 
الريم : ممممممممممم .. انا عادي احط عليج انتي لا انا استحي 
ساره عاقده حواجبها : ليش حد قالج ان ويهي لوح زين انا بعد استحي 


الريم : زين زين روحي عند فهووودي اخويه حرام اكيد ميت من اليوع
ساره : زين 

ساره دخلت على فهد ومعاها الاكل وشافته متساند على السرير وحاط راسه على المخده ..
فهد : ها يبتي العشاء 
ساره : هيه ..شو بتاكل على الشبريه 
فهد : هيه والله احس بعوار ..
ساره يلست على الشبريه بس شوي بعيده عنه ويابتله العشاء ..: تفضل هذا اكلك 
فهد بدت حركاته : شو لا يكون بتحطين العشاء هني وبتروحين 
ساره : ما بروح مكان انا باكل على الكرسي
فهد : وانا منو ياكلني 
ساره : كل بروحك 
فهد : تعرفين يا ساره اني ما اكل الا باليد اليمنى وماعرف باليسرى وحتى لو اعرف ما احب اكل باليسرى ..
ساره رافعه حوايبها : والقصد يا فهد 
فهد : يعني لازم تفهمينها يا عمري يرضيج ريلج ما يقدر ياكل واطنشينه .. يعني لازم تاكلينه 
ساره فتحت عيونها : شو ووو لا ما ابي
فهد : عيل خلاص ما ابي اكل بنام 
ساره : بس انت مب ماكل شي من الصبح
فهد : بعد شو اسوي ما اعرف اكل باليسار ..مدام مرتي ما تاكلني 
ساره صاده صوب الثاني : بس
فهد : انتي يا حبي ما بتاكليني بايديج ..بتاكليني بالشوكه يعني عادي 
ساره تشوف فهد وتقول بخاطرها ( صح حرام يحليله ايدي تعوره )) : زين بس اليوم 
فهد بابتسامه : خلا يعدي هاليوم بس 
ساره وهي تقطع الكباب صغار صغار وهي مستحيه منزله راسها وفهد يضحك بخاطره ويقول لخاطره (( والله لا اطلع قهري ما ل شهر العسل اليوم يا ساره عيل انا معرس يديد وما تاكليني ومطنشتني انا براويج )) 
ساره ويها محمر ماده الشوكه تبى تاكل فهد ..
فهد ياكل وهو يشوف ساره كيف مستحيه 
فهد بعد ما كل اونه يكح : ابي ماي 
ساره يابتله ماي ..فهد : زين شربيني وكملي جميلج 
ساره وهي تشربه فهد يبى يستغل الفرصه ولمس ايد ساره اونه يبى يعدل الكوب ..
ساره من التوتر تبى تهد ايدها ولا ما مسكت الكوب . حتى فهد ما مسك الكوب لانه كان ماسك ايد ساره ..ولا ينصب على فهد الماي ..على ملابسه 
فهد فاتح عيونه : وييييييييييييييييي ماي بارد انصب عليه 
ساره ميوده بطنها من الضحك : هههههههههههههههههههههههههههههههههههههههههههههههههه ه 
فهد : بدل ما تضحكين ييبي فوطه نظفي حرام عليج يا المجرمه الماي بارد 
ساره بخبث: احسن عسب مره ثانيه تيوز عن طبعك يا فهد 
فهد : زين شو سيوت انا 
ساره : اوني ماعرف حركاتك 
فهد : زين يا عمري ارحميني الماي وصل لين السرير حرام عليج 
ساره : تستاهل .. 
فهد : ساروووه ترى هاي شبريتج ( السرير ) بعدين ما بترقيدن 
ساره : هي والله تعال وانت ليش نايم على سريري 
فهد : صج متفيجه ساروووه الماي خلاص اتسرب بداخلي 
ساره تضحك ...
ساره يابت الفوطه : تفضل نظف ولا بعد ما تقدر تنظف باليسار 
فهد : ياريت ايديني الثنتين تكسرو عسب تخدميني بكل شي
ساره تشوف فهد بنظرة حقد بس بالغشمره ..
فهد بعد ما كل : مشكوووره يا بعد هلي ما قصرتي ..
ساره : العفو يا فهد 


ساره وهي تشل الاكل ..
الريم دخلت : مرحبا يا حلوين 
فهد : هلا والله بالريمان 
الريم : هلا باخويه ..ها كلت 
فهد : لا ما كلت 
ساره صدت وفتحت عيونها 
الريم : ليش
فهد : من الصبح اقول حق ساره اكليني وهي مطنشتني 
الريم تصد لساره : افا يا ساره 
ساره تراوي الريم صحن فهد : وان شاء الله هذا منو اللي خصله 
فهد : انتي 
ساره عصبت : فهد والله لا اصب مره ثانيه عليك الماي وهالمره بييب ماي مثلج 
فهد :ههههههههههههههههههه 
ساره تصد للريم : تعرفين اخوج هو والجذب اخوان والله اكلته ..وما خلا شي بصحنه 
الريم : ادري ان ساره مستحيل تقصر باخويه ..
ساره : عاد هو ايي بعينه .. لا بعد يقول انا خلصت الاكل خيرا تعمل شرا تلقه 
فهد ميت من الضحك على شكل ساره وهي معصبه : هههههههههههههههههههههههههه 
الريم : مدام جي خلاص اطمنت على اخويه 
فهد : مشكووره اختي ما قصرتي 
ساره : ليش تو الناس يلسي
الريم : لا ما عليه ياساره بخليكم اكيد فهد يبى يرتاح .. ساره باتسامه : يالله نشوفج ان شاء الله 
الريم : باااااي يا حلوين 

فهد يحاول يقوم من السرير
ساره : على وين يا فهد 
فهد : جهزي فراشي الله يخليج ابي انام 
ساره : ليش 
فهد : بعد ليش مكاني تحت على الارض ..
ساره : لا اليوم غير 
فهد : والله 
ساره : انت نام على السرير .وانا على الارض حرام انت تعبان ويمكن ماتاخذ راحتك على الارض 
فهد : يا ويلي يا ويلي شو هالطيبه اليوم 
ساره : بس لانك تعبان وايدك تعورك 
فهد : لو ادري جي بيستوي جان من زماااااااااااا ن طيحت عمري 
ساره وهي ماسكه اللحاف : عاد فهد وخبثه 
فهد: ههههههههههههه 
فهد وهو حاط راسه على المخده وصاك عيونه .حس بالالم مره ثانيه ..يمكن لان الطيحه كانت قويه وهو يتالم طبعا بصمت وساره شافت ملامحه وعرفت انه يتعور بس هو ما يقول ..وتقربت اكثر منه وهو طبعا صاك عيونه 
ساره تبى تطمن على فهد وهي تشوفه ..

فهد فتح عيونه : شو يا القمر تحاتيني 
ساره استحت توقعت انه نايم ..وهي تبى تروح ..فهد مسك ايدها بالقو ..
ففهد : يلسي شوي 
ساره : ما ابي 
فهد وهو ماسك ايدها سحبها بهدوء وخلاها تيلس عنده ..
فهد تقرب منها وايد لدرجه ان ما بينهم الا شبر.. وهو متقرب منها .وساره منزله راسها وتبى تروح بس طبعا مسكت فهد قويه ماسك جتفها بايده اليسرى 
فهد بصوت واطي وكله حب وحنان ورقه : ساره انا احبج واعشق التراب اللي تمشين عليه .. ساره انا صدق محتاجلج ومحتاج لحنانج وحبج وابي رووحج ويايه قبل كل شي محتاجلج يا ساره 
ساره وهي صاده راسها صوب ثاني : فهد فهد 
فهد : لين متى يا ساره تطلبين مني ابتعد عنج .. ترى انا مستحمل هالشي عسبج .. ابي روحج تكون ويايه قبل كل شي ..
ساره : فهد ودرني الله يخليك ودرني 
فهد هد ساره ..
ساره طلعت من الغرفه وهي ترتجف وحاطه راسها على الباب وقلبها يدق بسرعه 
ساره : ياربي شو يالي ..يوم فهد تقرب مني حسيت اني ارتجف ونبضات قلبي تزيد .. 
فهد يكلم نفسه : عندي امل ان ساره بتتغير وبتحبني ولو جزء بسيط ..

ساره ما قدرت تدخل الغرفه وايد كان متوتره ..
راحت الغرفه اللي عند غرفتها وكانت مفروشه وقررت تنام هناك 
فهد كل دقيقه يشوف ساعته ووهو يكلم نفسه : وينها وين راحت ..
فهد راح يدورها... ويوم راح الغرفه اللي عند غرفته دخل الغرفه وشاف اضاءه خفيفه ويوم دخل شاف ساره نايمه على السرير بكل حلاه وبرائه ونص شعرها مغطي ويها الملاك 
فهد بابتسامه : فديتج والله يا ساره .. والله احس اني مالك الدنيا بس يوم اشوفج ..
فهد رد غرفته وعنده امل انه ساره تحبه .. 


وفي اليوم الثاني ..

اشواق وهي راكبه الطياره ويا اهلها وطبعا فاطمه عندها 
اشواق : واخيرا واخيرا برد دبي ..يالله كيف مشتاقه لدبي وهلها 
فاطمه تصد لاشواق : عاد عن الجذب اهلنا اغلبيتهم ويانا قولي مشتاقه لفهد 

اشواق وهي تتنهد : كلمة الشووو ق شويه عليه .. ماتعرفين كيف سحرني هالانسان 
فاطمه : والله انج قاصه على عمرح تفكرين في شخص ما يفكر فيج لا بعد في قلبه زوجته يعني وحده ثانيه 
اشواق : ما عليه الاهم انا ابيه وبعدين يمكن بالايام اكون بقلبه 
فاطمه : والله يوم اسمعج اشك انج بدوله خليجيه ومسلمه ..صدق حركات الاجانب هاي 
اشواق : الحب ما يخصه بالاجانب حبيبتي 
فاطمه : صح الحب ماله خص بس عاد مب بحركاتج تحبين واحد متزوج 
اشواق : قلت لج بشوف حياتهم اذا شفت انهم مب بسعاده هني بتقرب منه .. عيل هالوسيم مب حرام ما يحصل الحب 
فاطمه : وانتي شو دراج انه مب محصل الحب 
اشواق : انا يا فاطمه يلست معاه بيوم واحد بس شكله والله بين لي انه منقهر بحياته بالذات يوم سالته عن ساره 
فاطمه : زين عاد كيف بتعرفين اذا هو مستانس ولا لاء 
اشواق تاشر بصبعها على عقلها : عاد هاي يبالها تفكير وتخطيط .. 
فاطمه : الله يعينا والله انا ريلي ما بخليج تشوفينه اخاف تاخذينه ..ترى استويتي خطافة الرياييل 
اشواق تشوف فاطمه بنظره حقد : فطوووم جنج تحطين عليه ..وبعدين من زين ريلج 
فاطمه : وانتي شو درا ج بشكله ..يمكن اييلي واحد احلى من فهد 
اشواق : لا لا مستحيل حد بجمال فهد ..اقولج انا عمري ما شفت حد بجماله 
فاطمه : الله خلق فهد يقدر يخلق مثله واحسن 
اشواق ما قالت شي.. بس اشواق مصممه على فهد وهي قالت انها بتورده يوم بتعرف انه سعيد بحياته ..


هند طبعا سهرانه لين الصبح مع سالم بالتلفون ..
وبعد ما امها وافقت انهم يطلعون بس مب اكثر من ساعتين 
قررو انهم يتعشون برع ... 


اما ساره فطلعت من الغرفه بحذر لانها تخاف الريم تشوفها وتشك بالسالفه وتسالها ..
ساره وهي داخله غرفتها وبعدها مستحيه 
شافت فهد عند المنظره يسحي شعره ..
ساره استحت ودخلت الغرفه تبى تبدل ملابسها 
فهد يصد لساره : صباح الخير يا اغلى انسانه بالوجود 
ساره بخجل : صباح النور 
فهد : ان شاء الله نمتي مرتاحه ..ترى اللي اعرفه اللي متعود على مكان ما يرتاح بمكان ثاني 
ساره ما قالت شي .. ساره اطلع ملابسها ..


فهد وقف عند ساره : بس تصدقين انا البارحه كنت متضايج ..
ساره مطنشتنه ..
فهد : تعرفين ليش ..
ساره تسمع فهد بس اونها تبين العكس 
فهد : البارحه ما قدرت انام .. لانه انفاسج ماكانت ويايه .. حتى لو كل واحد نايم مكان .... بس عاد الاهم انا نكون بمكان واحد .. 
ساره ما تقول شي ..
فهد : ساره يا عمري .. ليش مستحيه ترى البارحه ما صار شي .. هذا كله لاني شوي تقربت منج ..
ساره وايد مستحيه يمكن اول مره فهد يتقرب منها بهالطريقه ..
فهد : خلاص يا عمري ارمسي .. ترى سكوتج يذبحني 
فهد قال خاطره من عنده ..
* .. حبيبي تكلم وش فيك ساكت .. ترى سكوتك يعذبني 
انا ما غلطت .كل اللي سويته اني عبرت عن حبي اللي بداخلي 
وترى يا عمري ما شفت شي هذا جزء من اللي بقلبي 
حبك عندي كل شي ووجودك عندي هو الامل اللي اعيشه

ساره ابتسمت : صباح الله خير وتقول خواطر 
فهد : فدييييييييييييييت هالابتسامه .. هذا خرابيط ..يوم بكتب بكتب عدل .. اصلا انتي كل اشعاري 
ساره : زين انا بنزل تحت . جنك اليوم ما بتخلص 
فهد : انا لو بايديه جان صبحتج ومسيتج بغزل بس انتي اطنشيني 
ساره : يالله بنزل 
فهد : انا بعد بنزل عيل تخليني بروحي ..
ساره وفهد نازلين تحت 
الريم : يالله ماشاء الله المعاريس قامو 
فهد بابتسامه : هلا باختي صباح الخير 
الريم: صباح النور ..ها شو حالك ان شاء الله احسن 
فهد : والله الحمد لله الالم خف لازم مدام عندي هالملاك كيف تبيني اعاني 
ساره ما قالت شي 
الريم رايحه عند اخوها : يالله كيف اخويه رومانسي 
فهد : افا عليج حد يكون عنده ( يشوف ساره ) هالقمر وما تبينه يكون رومانسي 
الريم : يا بختج يا ساره باخويه 
فهد : الله يخليج لا تحسدينا ..ترى والله مب ناقصين 
الريم : هههههههههههههه ..بلاك خفت 
ساره تبتسم 
فهد : والله زين ان في حياتنا الحمد لله شوي تطور ومن عيونج كل شي يختفي
الريم حاطه ايدها على راس فهد : خمس وخميس تف تف تفتف تف 
فهد : ايه بلاج استويتي عيوز انا قلت سوي هالخرابيط ..قولي ماشاء الله وبس هذا يكفي 


الريم : ههههههههههههههههههه .. شو اسوي عسب ما احسدك 
فهد : انتي قولي ماشاء الله بدل خمس وخميس مالج 
الريم: ماشا ءالله لا اله الا الله ولا حول ولا قوه الا بالله 
فهد يكلم ساره : ساره .. تشوفين ويهي مكتوب اذكار الصباح 
ساره والريم : ههههههههههههههههههههههههههههه 
ساره : ليش
فهد : قلت لها قولي ماشاء الله اشوفها تقول اذكار .. بعد زين حصلنا اجر من وراج ..خخخخخ 
الريم : والله الحينه انااقول اذكار وانت تحصل اجر 
فهد : ترى انا اللي ذكرتج .. والنبي صلى الله عليه وسلم قال الدال على الخير كفاعله 
ساره : صح 
الريم : بعد كلكم ضدي اليوم ..اقول روحو افطرو احسن 
ساره : وانتي 
الريم : تبوني يعني
ساره : هي اكلي اخوج .. 
فهد يصد لساره وفاتح عيونه : وانتي 
ساره عاقده حوايبها : ما ابي .. لعوزتي البارحه .. اعرف حركاتك 
فهد : خخخخخخخخخخخخخخخ 
الريم تشوفهم : شو سالفتكم 
فهد : يا ربي بلاج ملقوفه اليوم ..سالفه بين زوج وزوجته لا تدخلين 
الريم : عيل ما بأكلك 
فهد : لا فديتج لا انتي ولا ساره عيل بموت يووع 
الريم : زين عسب تعرف جيمتي 
فهد : انتي الغاليه والحبيبه وكل شي بس يالله نفطر..



محمد يكلم خالد : زين وشو الحل يعني 
خالد : يالله يا كثر ما تسال يعني لازم اقولك على كل صغيره وكبيره 
محمد : ترى هالشي مهم ما فيه اغلط بشي وكل شي ينهدم 
خالد : اتصل بشيخه اول شي وقوولهااذا امك سالتها خلا تنتبه وما تقول حتى لو اصرت عليها وبهالطريقه يوم امك بتعرف ان انت مالك دخل بسالفه .ما بتعارض على الريم واخر شي تقدر تتقدم للريم ..بس تبى توضيح اكثر 
محمد : اخاف شيخه تعترف حق امي بعد اصرار 
خالد معصب: انت دومك تفاول بالشر يا اخي تفاؤل بالخير 
محمد : ماعرف اخاف ما تكون من نصيبي الريم 
خالد بحزن : كل شي جايز .. عيل حد كان يتوقع بيوم من الايام ما اخذ ساره وما تكون لي بعد ما ربطت اسمي باسمها من الصغر .. وياريت لو اهلي كانو مختاريلي بقول عادي وبدور غيرها انا اللي اخترتها وحبها زاد مع العمر وانا اللي قلت لاهلي اني اباها يعني من اختياري ..واخر شي .... ( سكت ))
محمد : والله حاس فيك يا خالد واعرف ان هالشي وايد صعب عليك بس شو نقول هاي قسمة الله 
خالد : بس انا عندي امل انها بتكون لي .
محمد : اي امل الله يهديك البنت تزوجت خلاص 
خالد : هي لو متزوجه بس اكيد لين الحينه تحبني وفهد بيعرف هالشي وبينفصل عنها ونفتك منه 
محمد : الله كريم يا خالد 
خالد: المهم روح اتصل بشيخه وقولها .. عسب تكمل خطتك 
محمد : خلاص بخليك الحنيه .. يالله اسمحلي يا خالد خالد : لا تكون مثل البنات اسمحلي واسمحلي نحن ربع واخوان وما بينه هالرسميات
محمد : ههههههههههه .. اوكي عيل يالله في امان الله 
خالد : بحفظ الرحمن 

خالد بعد ما صك من محمد تذكر ساره وايامهم وقلبه تقطع حسره وقهر مره ثانيه
محمد اتصل بشيخه 
شيخه شافت الرقم واستغربت من اللي متصل 
محمد : السلام عليج بنت عمي 
شيخه عرفت صوت محمد : وعليكم السلام 
محمد عرفتيني ولا 
شيخه : هيه محمد صح 
محمد : هيه محمد .. جيف حالج يا شيخه 
شيخه : بخير ..
محمد : اكيد معصبه لاني اتصلت 
شيخه : الصراحه هيه لاني مب متعوده اتكلم ويا واحد محمد : بس انا ولد عمج مب غريب
شيخه : بالاسلام تعتبر غريب يعني انت مب من محارمي 
محمد : ادري والله بس متصل فيج عسب اقولج شي ضروري واصك 
شيخه: خير يا محمد 
محمد " الوالده قالت انها بتكلمج عني كلمتج ؟
شيخه استغربت : ما يت ولا كلمتني 
محمد : يمكن انشغلت بس هي قالت بتكلمج لانها شاكه اني متفق وياج واخاف تحلفج ولا شي وتخليج ترمسين وعاد امي شو بيسكتها 
شيخه : لا لا تحاتي انا قلت لك من البدايه اني ما بخبر
محمد : ادري فيج والله بس تعرفين امايه كيف تلح على الشخص 
شيخه : بس انا مستحيل اقول شي .. تخيل اقول لامك نحن متفقين اصلا مب حلوه بحقنا 
محمد : يعني اطمن 
شيخه : انا وعدتك يا محمد .. وما بيصير الا الخير 
محمد: طمنتيني والله ..واعرف اني ضايجتج باتصالي او بطلبي بس شو اسوي ما عندي حل ثاني 
شيخه : عادي حصل خير
محمد : طيب بنت عمي اخليج الحينه ومشكوره على كل اللي سويتيه ومستحيل انسى جميلج ..ويالله مع السلامه 
شيخه : مع السلامه يا محمد

محمد بعد ما صك من عند شيخه اطمن وايد ان مستحيل امهم تعرف بخطتهم وبهالطريقه بيسهل عليه يخطب حبيبته الريم ..


**********************************

هند وهي تجهز ملابسها تبى تطلع ويا سالم 
هند فاتحه الكبت ( الخزانه ) وتكلم نفسها 
هند : يا ربي شو البس شو البس 
هند بعد تصميم اختارت بدله غاويه بلون الكحلي والسماوي ..
هند وهي تحط المكياج ..
خالد دخل عليها : ماشا ء الله شو هالكشخه كلها 
هند وهي تتكشخ : بروح مع سالم 
خالد : طبعا انا سمحت هالشي وما ابي تاخير ويا ويلج اذا تاخرتي بس عشاء وتردون فهمتي 
هنج بقهر : زييييييين 
خالد: وبعدين خلصتي المكياج كله اتغشي يوم بتنزلين 
هند صدت لخالد : عاد خالد خلاص انا متزوجه يعني سالم لازم يتشرط مب انت 
خالد بقهر وبعصبيه : عاد اذا ريلج ما يغار عليج وكان ديوووث انا اطلع مثله وبعدين حبيبتي انتي مدامج بهالبيت لو مالجه بعد بدخل ... ما ابي اختي تخترب اكثر ..
هند : يعني انا خربانه ..
خالد: بعدني ما شفت شي منج ولا اذا عرفت ان عندي اخت حركات جان من زمان ما شفتي الدنيا هاللي ناقص اتيه على اخر عمرنا اتيه وحده وتخرب سمعتنا..
هند وهي تفر المكياج : يعني لازم تخرب مزاجي اليوم يا خالد .دومك عليه والله مع نوره ما سويت شي .. اشك احيانا اني اختك
خالد : نوره عاقله حبيبتي وتفكر بعقلها قبل قلبها مب مثلج ..
هند : وبعدين يا خالد .. يمكن ارووح 
خالد تقرب من هند: هند اختي انا ما احقد عليج بس والله اخاف عليج .. ترى البنت ما عندها الا سمعتها على الاقل الريال يشيل عيبه بس البنت خلاص تخرب سمعة العايله كلها ( وبصبعه ياشر) وانتبهي مب يقص عليج سالم بشي ثاني واكيد فاهمه قصدي ترى صح انتو مالجين ويحق له اشياء بس مب كل شي ترى ما تضمنين الدنيا يا هند وما تضمنين انج تكونين له للابد ترى بعدكم في الملجه لا تخربين على عمرج انتبهي وخذي نصيحتي يا هند ترى انا ريال وفاهم اكثر واعرف نص الشباب شو يفكرون واسمحيلي .. بس اكيد سالم من الشباب اللي في بالي وانا متاكد واعرف انج فاهمه قصدي عدل ..صح 
هند بخجل: هيه 
خالد : اوكي اختي روحي الله يحفظج .

هند فهمت كلام اخوها وعرفت ان خالد يخاف عليها ..

المهم هند بعد ما تكشخت كانت تتريه حبيب القلب سالم اييه ويطلعون باحدث المطاعم 


الجزء الثالث والاربعين 






بعد ما تكشخت هند طلعت مع سالم مع احلى المطاعم 

هند وهي توها راكبه السياره ومستحيه : السلام عليكم 
سالم بابتسامه : وعليكم السلام بزوجتي الغاليه 
هند مستحيه ومنزله راسها
سالم وهو يسوق : الله شو هالكشخه الصراحه طالعه اليوم قمر 
هند بدلع : عيونك الحلوه .. 
سالم : دومج جي تطلعين برع بهالكشخه 
هند تصد : لا والله بس وياك .. تخيل اروح السوق ولا اي مكان جي .. 
سالم : يا عيني يعني هالكشخه حقي
هند بدلع : هيه طبعا لك يا سالم 
سالم : يا بختي فيج .. ( مشغل المسجل باعلى صوت) زين سمعي هالاغنيه اهداء لج 
هند عاد طايره من الفرح .. حست ان حلمها تحقق بانها حصلت فارس الاحلام .

###########################

ساره وهي تختار بدله ..
فهد دخل : هلا والله بالزين كله 
ساره تصد : اهلين 
فهد : ها يا عمري وين بتروحين ..
ساره : بروح عند امي ..اتصلت فيه وقالت انها تبى تشوفني 
فهد يشوف الساعه : الحينه حبيبتي 
ساره : هي بعده الوقت 
فهد : ممممممم يعني بتم بروحي 
ساره تصد : روح ويا ربعك 
فهد : تعالي ذكرتيني .. ربيعي مروان من متى متصل فيه وانا نسيت ارد عليه الحينه بيقول اني اتزوجت ونسيته 
ساره : مب حلوه تنسى ربيعك لانك متزوج ..
فهد : خلاص حبي بوصلج وبروحله 
ساره عاقده حوايبها : انت توصلني .. كيف ( تاشر على ايده ) وايديك .. صعب تسوق بايد وحده 
فهد :اوووووووه نسيت والله .. مممم عادي بسوق باليسرى 
ساره : اذا انت متعود على اليسرى يمكن تسوق باليسرى بس انت موووول مب متعود عليها يعني وايد صعب بالذات باللفات والتجاوزات لازم تكون دقيق بالسواقه .. ..
فهد : مممم شو اسوي 
ساره : تباني اوصلك بيت ربيعك محمد 
فهد : عاد هو اكيد محد مستحيل يتم في البيت بهالوقت 
ساره : خلاص اذا تباني اوصلك اي مكان هو موجود .. او تتصل فيه وتخليه اييلك 
فهد : لا يا بعد هلي .. ما ابي اتعبج .. انا بتصل فيه وبشوفه وينه ..انتي روحي بحفظ الله .. والريم بتيه 
ساره : قلت لها اتيه بس قالت انها مصدعه تبى اتم في البيت 
فهد: صعب نخليها بروحها في البيت 
ساره : المشكله انا وعدت امايه اني اييلها اليوم .. ماعرف بحاول وياها مره ثانيه ..
فهد : بروح اقنعها انها اتيه اوكي يا عمري 
ساره : خلاص وانا بتجهز ..

فهد راح عند الريم وشافها تقرى المجله 
فهد ": هلا بالريمان 
الريم تبتسم : هلا والله بفهودي 
فهد ": شو تسوين 
الريم ماسكه المجله : اقرى المجله 
فهد : شو تبين بهالخرابيط .. كله اشااعات 
الريم : هي صدق نص الاخبار اشاعات بس في اشياء ثانيه نقراها ..مثل الجرايم 
فهد فتح عيونه : باسم الله على اخر عمرج يالريم بتكونين محققه ولا مجرمه 
الريم تضحك : هههههههههههه ليش لا 
فهد : شوفو منو بتكون محققه الله يخليج انتي من الصرصور تخافين 
الريم ويها تغير : وعععععععععععع لا تلعوع جبدي الله يخليك 


فهد : انا اقول انتي مب ويه التحقيق والاكتشاف .ززين ريم ليش ما تروحين ويا ساره بيت اهلها 
الريم : والله مالي نفس يا اخويه 
فهد : زين انا بطلع ويا الربع وانتي ما يستوي اتمين بروحج 
الريم : ياما طلعت يا فهود وانا تميت بروحي عادي وبعدين البشاكير ( الخدم)موجودين 
فهد : الحينه اونج يبتي حل البشكاير شو بيسوولج 
الريم : ولا شي ..بس على الاقل حد في البيت لا تحاتيني يا اخويه روح الله يحفظك 
فهد : خلاص على راحتج ..
الريم : اقول فهد .. مممممممممممم شو اخبار ساره وياك 
فهد يبتسم : الحمد لله تغيرت وايد 
الريم : يعني مب مثل معاملتها قبل بالذات في الملجه 
فهد : لاااااااا فرق وايد .. ساره قلبها طيب اعرفها بس المشكله اذا راحت وشافت هالنذل خالد تتغير شوي بس يالله الله كريم .. المهم انا زوجتي 
الريم : عسى الله يهنيك يا خويه ..ولله من زمان ما شفت الفرحه بشفاتك .. ان شا ء الله دوووم تستانس 
فهد : تسلمين يا حلى الريم ..وان شاء الله نفرح فيج ( غمزلها) 
الريم استحت ونزلت راسها ..
فهد : يا ويلي على المستحى ..
الريم : فهد لا تقول جي ترى استحي 
فهد فاتح عيونها : زين انا ما قلت شي ..هذا وانا بعدني مب قايل شي ويهج مثل الطماط يعني لو قلتج شو بتسوين اخاف ويهج يتحول الا قوس قزح 
الريم : هههههههههههههههههه تعايب عليه 
فهد يضحك .. لا ابويه خلا اروح احسن قبل ما تفرين عليه المزهريه 
الريم : هههههههههههه 

فهد طلع من الغرفه وراح عند ساره وخبرها ان الريم ما بتيه..
فهد يشوف كشخه ساره ..
فهد : ساره بقولج شي يمكن 
ساره وهي ماسكه شنطتها : خير يا فهد 
فهد تقرب منها : انا ولا مره شفتج تلبسين القلاده اللي شارلج اياها ليش
ساره اصلا ماكانت لابسه لا قلادة فهد ولا خالد ..
ساره توترت : هاااا ممم ما يا هالشي على بالي نسيت 
فهد : اخاف ما عايبتنج القلاده 
ساره : لا صدق هي وايد غاويه بس نسيت 
فهد : زين لبسيها عن خاطري 
ساره : خلاص اكيد بلبسها بس مب الحينه لاني مستعيله اوكي 
فهد يبتسم : خلاص على راحتج يا عمري 
ساره : يالله مع السلامه 
فهد : ساره 
ساره تصد ..
فهد يعطيها بوسه على الهواء : احبج مووووووووووووت ..
ساره استحت واااايد اول مره فهد يسوي هالحركه ما قدرت تقول شي على طول طلعت ..
فهد يكلم عمره : فديت الحياء عليج يا ساره ..بحاول قد ما اقدر اغيرج .. 

ساره تذكرت حركات فهد وابتسمت لانها تذكرت يوم الماي انصب عليه .. وهي تسوق ابتسمت .. 


اما هند وسالم 

سالم وهند وهم يالسين في المطعم 
سالم : ها يا عمري شو رايج في المطعم 
هند تشوف المطعم : واااااااايد حلو 
سالم : عيونج الاحلى يا الغاليه 
هند ساكته ..
سالم : يالله كلي شو مستحيه 
هند برقه : هيه شويه اول مره اكل وياك 
سالم : لازم تتعودين .. يالله ترى لازم تاكلين اول 
هند : انت كل ..
سالم : باكل وياج ..
هند وهي تاكل بكل رقه ..
سالم : تصدقين امايه خاطرها تشوفج حتى اختي عاشه 
هند : هي صح عاشه صف كم 
سالم : عاشه الحينه سنه اولى تقنيه دبي 
هند : ماشاء الله الايام بسرعه تمر تذكر يوم عرفتك كانت بالثانويه العامه 
سالم : هيه والله 
..هني موبايل سالم اتصل ..وسالم يوم شاف الرقم اتوتر..
سالم وقف وهو ماسك الموبايل : عن اذنج حبيبتي 
هند مستغربه : وين بتروح 
سالم : برد على المكالمه وبرد عليج بس دقايق..
هند استغربت من هالشي ..
سالم طلع برع المطعم ..
ورد بكل فرح ..: هلا والله بسميره 
((سميره وحده من اللي يكلمهم من مده قصيره ..))
سميره : وينك ليش تاخرت بالرد 
سالم : شو اسوي شوي مشغول 
سميره : اشوفك ما تتصل فيه مثل قبل هذاكله لانك ملجت 
سالم : افا عليج افضالج يا حبيبتي كم سميره عندي سميره : ما دري عنك .. ولا خلاص بتزوج وتنساني 
سالم : انا زين مني حصلتج بالمذله كلمتيني ..
سميره : بنشوف مع الايام بيبين 
سالم : انا صح بتزوج .. بس هذا مب يعني اني بنساج .. زوجتي بتكون زوجتي وام عيالي ..بس انتي بتطلعين الحبيبه 
سميره : ترى زوجتك بعد بتكون حبيبتك 
سالم : مب كل اللي يتزوجون يموتون على حريمهم في البعض عسب الاستقرار .. وانتي حق الحب 
سميره : قصدك حق التسليه وضح اكثر
سالم يضحك بخبث: ليش تعتبرين الحب تسليه .. انا لج يا حلوه 
سميره : بنشوف مع الايام كل شي يبين يا سالم 
سالم : بتشوفين اني مستحيل اتغير عليج يا عمري .. زين بخليج الحينه وبكلمج بوقت ثاني اوكي يا سموورتي الغاليه 
سميره : اوكي حبيبي ..باي 

سالم صك التلفون والخبث بعيونه 
(( للاسف شي شباب بهالنوع اللي يخدعون حريمهم بس مايعرفون ان لكل شي نهايه ووحده رب العالمين هو اللي يشوف ..وكما تدين تدان ))

سالم رد مكانه ..
سالم وهو يالس : سوري يا عمري ..ان شاء الله ما تاخرت 
هند منقهره : لا ماتاخرت بس (نزلت راسها )
ساالم : بس شو
هند رفعت راسها : شوف سالم انا وايد صريحه وما احب اخلي شي بخاطري .. انا مستغربه من شي ..
سالم : الا هو 
هند : ليش ما رديت على الاتصال هنيه يعني ليش طلعت برع 
سالم : حبيبتي المتصل كان من برع الدوله وتعرفين لازم اعلي صوتي وايد .. مب حلوه ارد على واحد بصوت عالي وانا بمكان راقي .. 
هند ما قالت شي
سالم : شو بديتي تشكين فيه 
هند : لا انا ما اشك ..بس استغربت من الموقف
سالم وهو يراوي تلفونه : واذا مب مصدقتني خذي الرقم واتصلي وشوفي منو بير د
هند : لا حبيبي انا واثقه فيك ..بس كان فيه فضول 
سالم بابتسامه : جي اباااج خلي الثقه بحياتنا ولا تشكين في يوم بحبي لج ..والحينه يمكن نتعشى ..
هند بابتسامه : يالله ..

##################################

ساره وهي تكلم امها 
ساره : امايه 
الام وهي تصب القهوه : هلا حبيبتي 
ساره : امايه ليش ما تعيشين ويانا .. ما يستوي اخليج في البيت بروحج 


الام : انا مب بروحي الخدم ويايه 
ساره : الحينه الخدم شو بيسوولج 
الام : فديتج يا امايه لا تحاتيني .. انا بين وبين اتشوفيني عند خالتج ام خالد ..واحيانا هي اتيه .. يعني مب بروحي . وانتي بعد ما تقصرين اتين عندي 
ساره : بس ما يستوي تنامين بروحج .. زين عيل انا بختار مرتين بالاسبوع وبنام عندج 
الام : لا يا امايه مب حلوه ريلج ينام بروحه 
ساره بخاطرها (( يحليلج يا امي ماتعرفين ان فهد تعود اني ما انام عنده ..))
الام : لا تحاتيني ولا شي .. وبعدين يوم ريل خالتج يكون مسافر تشوفيني انام عندها اسلي عمري شويه 
ساره : لا صدق عادي ترى فهد ما بيقول شي
الام : البنت لازم تكون عند زوجها تراعيه وتشوف طلباته .. 
ساره بخاطرها ( هي والله وايد مقصره ويا فهد ..لو امي تدري جان عطتني محاضره عدله لا ويمكن تزعل مني بعد ))
الام تشوف ساره : وين سرحتي يا ساره 
ساره : ها وولا مكان وياج امايه .. زين انتي نامي عندنا على الاقل ترى عادي فهد ريلي يعني عادي يشوفج وكل شي .. يعني مب غريب
الام : لا يا امايه مب حلوه والله استحي ..
ساره : خلاص انا بختار اي يوم وبنام عندج ولا ما تبيني 
الام : انا ماعندي حد يا ساره الا انتي كيف ما اباج 
ساره راحت تحضن امها : فديييييييييت امايه والله 
الام : عسى ربي يخليج لي يا ساره ويسعدج ..



فهد يكلم مروان ..
فهد : مروان لا تطلع مثل البنات اونك بسرعه تزعل 
مروان : عيل انا يا فهد تقاطعني مب كاني ربيعك من زمان .صدق يوم قالو اللي يتزوجون يتغيرون 
فهد يضحك: لا والله انت في بالي بس تعرف مشاغل الدنيا 
مروان : اي مشاغل الله يخليك ..بعد ما كملت مده ويا المدام تذكرت ان عندك ربيع اسمه مروان 
فهد : عاااد مروان تاسفنا لا تطلع بايخ 
مروان : زين زين يا فهود ..روح روح عند حبيبتك 
فهد : مرواااااااااااان بس عاد 
مروان : عيل اكثر عن 3 اشهر مقاطعني .. لا واتصل ما ترد عليه 
فهد : يا اخي ما تتصل الا بوقت غلط او اكون نايم او اتسبح .. واقول برد عليك وانسى 
مروان : ما تنلام .. من لقى احبابه نسى اصحابه 
فهد : لا تلومني يا ريال انت تعرف كيف ساره كانت بالنسبالي ..
مروان : اكيد ما انسى .. قصدتك ولا في الروايات ..لو تكتب قصتك صدقني بتنجح وايد 
فهد : تعلق عليه ويا ويهك 
مروان : والله صدق .. ذبحتنا شوي وبتموت علينا حفظنا اسمها من كثر ما تكتب عنها 
فهد : ايه شو بعد حافظ اسمها استح على ويهك هاي مرتي 
مروان : الحينه انت اللي قايلي اسمها وتحط عليه ..
فهد : والله ما تذكر 
فروان : نسيت خبالك .. بس زين من صوتك مبين انك عقلت 
فهد بعصبيه : شو تشوفني مينون يعني 
مروان : والله مينون في ساره يمكن 
فهد يبتسم : اذا جيه ما عليه .. لاني صدق مجنون ساره 
مروان : زين ومتى نشوفك ولا بعد ممنوع 
فهد: افا عليك مب ممنوع تباني تعال بيتنا 
مروان مستغرب: وليش ما اتيه ان شاء الله
فهد : ايدي مجبسه ..طايح من الخيل 
مروان : اونك تبى تراوي موهبتك حق زوجتك صح اعرفك يوم تبى تتكبر وتتخقق ..
فهد : ههههههههههههه .. يالله تعال اترياك 
مروان : خلاص دقايق واييلك .. 


اما نوره فيالسه غرفتها متسانده على الغنفه وفجاه تمت تصيح بهدوء و بروحها..
عبدالله دخل الغرفه: مرحبا يا احلى زوجه 
عبدالله على طول شاف نوره لانها مجابلتنه 
نوره اول ما شافت عبدالله حاولت تمسح دموعها بايدنها عسب ما يلاحظ عبدالله ..
عبدالله وهو مستغرب تقرب من نوره ويلس على ركبته ورفع راس نوره : بلاج حبيبتي 
نوره وصوتها متقطع من الحزن : ما فيني شي
عبدالله : هالدموع كلها وما فيج شي .. نوره حبيبتي فتحي قلبج انا ريلج ..شو فيج منو مضايقبج 
نوره تمت تصيح ما قدرت تمسك عمرها ..
عبدالله : فديتج والله يا نوره قطعتي قلبي شو فيج 
نوره وشكلها يقطع القلب : احاتي يا عبدالله احاتي ما اييب يهال .. 
عبدالله قام من مكانه ويلس عندها وهو ماسك جتفها : حبيبتي انتي ليش جي متشائمه بعدنا ما كملنا الا كم شهر على زواجنا يعني ما كملنا حتى 5 اشهر .. يعني قلنا لو مكملين سنتين نقول يمكن من حقج تحاتين بس تو الناس 
نوره : وايد متوتره يا عبدالله . تعرف اني اموت على اليهال .. بس اخاف اخاف (( تصيح ) اخاف ما اييب يهال ..
عبدالله يحاول يمسح دموعها : منو قال هالشي.. انتي ما قلتي انج رحتي عند الدكتوره وقالت ان ما فيج شي 
نوره تهز راسها : هيه 
عبدالله : زين يا حبيبتي يعني خلاص اطمني .. مع الايام اكيد ان شاء الله بتحملين وترى انا بعدني ما استانست وياج اخاف اتيبين ياهل وتعطينه كل الحنان وانا اطنشيني 
نوره ابتسمت : مستحيل اطنشك انت ريلي وحبيبي وكل شي بدنيتي 
عبدالله مسك راسه : الله الله على هالكلام حتى وانتي متضايجه ماشاء الله كلامج حلو يا حلو ..زين يالله قومي بدلي ملابسج عشان اعزمج على احلى عشاء باحلى مطعم ..
نوره : الحينه ..مالي نفس 
عبدالله يحاول يقوم نوره : شو مالج نفس بعد .. يالله قومي عشاني يالله حبيبتي..

((نوره متضايجه مب بس لانها تحب اليهال بعد لانها خايفه ان الايام تمر وهي ما يابت ياهل وعبدالله يتغير عليها او يفكر بغيرها وهالشي اللي خلاها تحاتي وايد لانها تحب عبدالله وما تبيه تخسره ))




ام محمد وهي متكشخه ..ويالسه تتعطر ..
محمد :احم احم 
ام محمد تصد تشوف محمد : هلا يا وليدي 
محمد : امايا وين بتروحين 
ام محمد حطت العطر : ولا مكان بس ضيوف بيونه اليوم ..
محمد مايعرف كيف يبتدي السالفه : اقول امايه ابي اقولج شي قبل ما روح 
ام محمد تصد تشوف محمد وانت ما تذكر سوالفك الا يوم انشغل 
محمد : ماشاء الله عليج دومج مشغوله متى بذمتج فضيتي 
ام محمد فتحت عيونه : الله وكبر عليك الحينه انا خايفه من الناس ومن عيونهم اخاف انضل وانحسد واخر شي تطلع انت تبى تحسدني قول ماشاء الله لا اطيح عليكن 
محمد يضحك : بلاج امايه ماشاء الله ماشاء الله ما احسدج بس يعني كل ما ابي اقول شي اشوفج مشغوله 
ام محمد يلست : ها قول شو عندك بس اختصر دخيلك ترى ابي اجهز القهوه والحلويات 
محمد يلس عند امه : امايه الصراحه انا من زمان قلت لج اني ابي اتزوج صح .. 
ام محمد : ماعندك الا هالسالفه 
محمد : الصراحه هيه ما عندي غيرها ..وقلتي اذا شيخه رفضتك بعدين بتخطبين لي اي وحده اباها صح ولا 
ام محمد من غير نفس : هيه انزين وبعدين 
محمد : شو وبعدين الله يهديج خلاص يالله نروح عسب نخطب الريم 

ام محمد : اللي نسيته اني قلتلك اني بشوف شيخه شو سبب رفضها يمكن تكون متفق وياها .. وبعدين يا محمد مب اي وحده بوافق انها تاخذ وليدي .. لا لازم اسال عن اصلها وفصلها . 
محمد : زين ما قلنا شي ..روحي عند شيخه وساليها وسالي عن الريم وانا متاكد مليون في الميه انج ما بتسمعين عنها الا الخير ومتاكد يا مايه ان الريم بدش خاطرج من اول نظره ..
ام محمد : الله كريم .. المهم انا ان شاء الله بالكثير بكلم شيخه وبشوفها ..وبعدين بسال عن الريم اللي حاشرني عليها ..
محمد شاق حلجه : ان شاء الله متى اييه هاليوم ..
محمد راح باس فوق راس امه : عساني مانحرم منج يا امايه 
ام محمد : انت ما تحب راسي الا يوم ترمس عن الريم ..والله شباب اخر زمن 
محمد : هههههههههههههه ..زين عيل يا امايه عن اذنج بروح ..
ام محمد : اذنك معاك يا وليدي ..فداعت الله 

(( محمد استانس لانه حاس ان واخيرا حلما بتحقق))

###############################


هند وهي توها واصله البيت وهي بسيارة سالم 
سالم : ها يا عمري شو ان شاء الله استانستي اليوم 
هند بابتسامه : وايد الظهره كانت حلوه 
سالم : ومتى تبينا بعد نطلع .. 
هند : ما ادري على هواك ..بس على الاقل خلا يمر كم يوم عسب خالد ما يسولي سالفه 
سالم عصب: هذا خالد مادري بلاه عليه .. ليش يكرهني 
هند : لا لا حبيبي منو قال .. بس هو يخاف عليه ويحب دايما يهتم فينا 
سالم : وابوج مب موجود 
هند : ابويه ما يقر في البلاد .. اكثر شي عنده اشغال برع .. يعني تقدر تقول بيزنيز مان ..
سالم : اها عسب جي اخوج قايم فيكم مثل ابوكم 
هند : تقدر تقول جي ..
سالم : اوكي حبيتي عيل اشوفج على خير 
هند تفتح الباب تبى تنزل : ان شاء الله على خير مع السلامه 
سالم : مع السلامه حبيبتي 

هند وهي داخله البيت .. شافت خالد يبى يطلع وشاف هند وشاف الساعه ..
هند : السلام عليكم 
خالد : وعليكم السلام .. شو تاخرتي عن الوقت خذتني اكثر عن ساعتين 
هند وهي تتحرطم : ما حسيت بالوقت .. 
خالد : يالله نمشيها لج يا هند .. توج مالجه ومن حقج ..
بس عاد الطلعه ما تكون دايمه اوكي 
هند وهي تبى تروح غرفتها : زييييين 

هند وهي تتحرطم بداخلها : اففففففف متى تزوج يا خالد وافتك منك .. او ليش اترياه هو يتزوج .. متى انا اتزوج وافتك من التحكم ..لاني اذا اتريت خالد يتزوج اكيد بتريه وايد .. شكله ما يفكر بالزواج من بعد زواج حبيبة القلب ساره . ..

خالد وهو راكب السياره متضايج وايد .. ويقول في نفسه : وينج يا ساره من زمان ما ادري عنج .. اخاف نسيتيني ونسيت الوعد اللي بينا ..ماعرف ليش عندي احساس انج ماعدتي تفكرين فيه مثل قبل بس كيف اتاكد انج بعدج تحبيبني ومتذكره الوعد ممممممممم هي عندي حل ..
خالد اتصل في نوره عشان يسالها عن ساره ..
خالد : مرحبا الساااااع 
نوره وهي تتعشى في المطعم ويا عبدالله : مراحب هلا والله باخويه 
خالد يتسم : هلا فيج يا احلى اخت .. شو شكلج برع نوره : هي والله طالعه ويا عبدالله 
خالد : اها زين عيل ما ابي اخرب عليج ..بس اقول نوره باجر يمكن اتين بيتنا ابيج بسالفه 
نوره : خير 
خالد : لا ما في شي..سالفه وايد عاديه ..
نور ه: خلاص يا اخويه بستاذن من ريلي وبييكم ان شاء الله 
خالد : ان شاء الله على خير ..زين عيل اترياج واذا ما قدرتي اتين خبريني اوكي ..بس حاولي دخييييلج ترى ابيج ضروري
نوره : ولا يهمك اخويه صدق بحاول 
خالد : يالله سلمي على النسيب 
نوره : الله يسلمك اخويه .
خالد : فامان الله
نوره : فمان الله الكريم 
نوره بعد ما صكت من خالد ..
نوره : عبدالله 
عبدالله وهو يشرب العصير: هلا يا عمري 
نوره : اول شي قبل ما انسى ترى خالد يسلمك عليك 
عبدالله يبتسم : الله يسلمه من كل شر..وثانيا 
نوره : وثانيا خالد يباني باجر اروحلهم عادي اروح 
عبدالله : اكيد حبيبتي اي مكان يفرحج روحي ..
نوره : تسلم يا روحي 
--------------------------------------------------------------------------------

اشواق وهي راده بيتهم وتحط الاغراض .. وهي يوم اطلع ملابسها واغراضها من شطنتها شافت قلم فهد 
وابتسمت وتنهدت : ااااااااااااااااه متى اشوفك يا اللي سحرتني .. 
اشواق بعد ما خلصت وحطت الاغراض في الكبت ( الخزانه ) اتصلت في بنت عمها فاطمه 
فاطمه وهي يالسه ويا اهلها : هلا باشواق 
اشواق : هلا فيج ..اقول فطيم .متى بنروح عند ساره وفهد 
فاطمه رافعه حوايبها : انتي من صدقج
اشواق : لا عيل من جذبي .. هيييه اكيد من صدقي ..
فاطمه : حشى تونا ياييبن من السفر ما مدالنا نرتاح ..
اشواق : والمعنى 
فاطمه : اشواقوو عقلي شويه تعرفين يوم حد اييه من السفر لازم الضيوف اييون ويزورونهم يعني تبين اودر الضيوف واروح مب حلوه 
اشواق: عيل متى تبينا نروح 
فاطمه : اتريي بعد كم يوم يعني 3 ايام 
اشواق : بللللللللللللللللللل وايد ما اقدر اتريه 
فاطمه : والله قدرتي تتريين وانتي مسافره ما تقدرين تتريين كم يوم 
اشواق : بعد شو اسوي امري لله ... اتريه ..ولين ما اييه هاليوم بروح اشتري حقهم هديه 
فاطمه مستغربه : هديه ؟ ليش
اشواق : عسب يكون عندنا عذر يا حلوه .. يعني يمكن ساره تستغرب يوم بتعرف انا نبى نييه بيتهم وبالذات انا بقولها اني ابيها وابي فهد وياها وعسب ما تشك ..بقولها مسويه لكم مفاجاه شهر عسلكم وبعطيهم الهديه اثنينتهم عسب ما تشك وهني بلعب لعبتي 
فاطمه: صدق طلعتي داهيه ..وشو قصدج انج بتلعبين لعبتج على شو ناويه 
اشواق بخبث: بتعرفين يوم بنروح هناك ..
فاطمه : الله يستر 

(( اشواق مصره على فهد بشكل فظيع وطبعا هذا اكيد اعجاب .. لانها ماعرفت شي عنه وعلى طول حبته .. يمكن اعجاب لانه فهد اللي يشوفه من اول مره ينعجب بجماله وهيئته ورمسته.. بس شو اللي تخططه اشواق ))


ساره ردت من بيت امها ..ودخلت غرفتها وهي توها تفصخ العبايه والشيله ..
وشافت الغرفه فاضيه يعني فهد بعده ما ياه ..
ساره راحت لبست بجامتها الراهيه والحلوه ..وهي تشوف الساعه وتقول في نفسها : مب جنه تاخر فهد 
فهد ويا مروان في السياره : وييييييييي شوف الوقت تاخرت على ساره 
مروان وهو يسوق السياره : عادي ما فيها شي هي مب بروحها صح ..
فهد : هيه .. ( خذ الموبايل واتصل فيها ))
ساره ردت : الو 
فهد بصوت واطي عشان مروان ما يسمعه : مساء الحب لاغلى حب ف هالدنيا مساء الشوق يا نبع الشوق ..
ساره تبتسم : بلاك جي ترمس كانك ترمس عمرك 
فهد حاط ايده على الموبايل عشان مروان ما يسمعني ما ابي ربيعي يشوفني اتغزل في مرتي حبيبتي 
ساره : ههههههههههههه .. ليش 
فهد : ما احب ..احب الغزل لي ولج وبس 
ساره : يعني عطوك ويه وودوك برع 
فهد : هيه عطوني ويه بعد ما عصب عليه وما خلا عليه شي .. بس المهم بالاخير طلعوني 
ساره : زين الحمد لله 
فهد : اقول يابعد هلي بتنامين الحينه
ساره : الصراحه فيه رقاااااااااد ..ناشه الصبح من وقت فهد : افا وانا احاتيج واخر شي ما بتترييني 
ساره : السموحه بس والله صدق تعبانه ما عليه ان شاء الله باجر بشوفك 
فهد : خلاص نامي يا عمري نوم العوافي 
ساره استحت : اوكي يالله عن اذنك 
فهد: اذنج معاج وتصبحين على الف خير 
ساره : وانت من هله 
مروان يضحك : هههههههههههههههههه 
فهد يشوفه بنظره : ليش تضحك ؟؟ لا يكون قلت نكته وانا ما دري
مروان : ما ادري عنك ..ليش جي ترمس ..كانك تبى تنخش عن الشرطه وتخاف حد يسمعك 
فهد : والله سالفه بيني وبين مرتي وما ابي حد يسمعني 
مروان: يالله على الحركات .. 
فهد : ما تنلام يوم بتزوج ان شاء الله بتحس فيه 
مروان : حاس فيك والله.. بس صدق عليك سوالف حلوه 
فهد : زين زين سوق ولا ترمس وايد 
مروان بنظرة حقد " دريول وياك مب ربيعك احمد ربك اني طلعتك 
فهد/: : بتذلنا يعني ؟ 
مروان : افا عليك اتغشمر وياك ..






هل ساره راح تتغير على فهد ؟؟ 
وخالد كيف بيعرف اذا ساره تفكر فيه ومازالت حبه ؟ 
اشواق شو اللي تخططه ؟؟ وكيف بتتقرب من فهد ؟ 
ونوره هل صدق احساسها بيصدق وما بتيب عيال؟
هل هند راح تكشف خيانة سالم ومغازلاته ؟ 


الجزء الرابع والاربعين 







وبعد ما فهدطلع ويا مروان اما ساره فردت البيت عشان تنام لانها كانت تعبانه ..

فهد وهو ياي الغرفه شوي شوي يدخل عشان ما يزعجها 
ودخل وشاف الاضاءه الخفيفه وراح عند ساره وشافها نايمه مثل الياهل الصغير بكل حلاه وبرائه 
فهد ابتسم وهو يشوفها : عسى ربي لا يحرمني منج ومن وجودج يا اغلى ناسي ..

وفي اليوم الثانــي
منى تكلم هند 
منى :هندوووه بلا حركات تعالي بيتنا عاد ما تبيني اراويج سيارتي اليديده 
هند : ماعرف بسال اهلي 
منى : يالله عاد بلا حركات 
هند : لا صدق بحاول اكلم اخويه 
منى بعصبيه : الحينه هوماله خص فيج انتي مالجه يعني ريلج هو اللي يتحكم .. ... يالله اترياج اوكي 
هند : مممممممممممممم اوكي خلاص ان شاء الله بييج بس استاذن من امي على الاقل 
منى " اترياج


************************************

خالد وهو ياكل كاكاو ويكلم نوره : يالله عاد بسرعه تعالي 
نوره : حشى اصبر شويه 
خالد : والله ابيج بسالفه مهمه وايد بالنسبالي 
نوره : خلاص قلت لك دقايق واكون عندك ..
خالد وهو ماسك الكاكاو اللي بايده : يالله تعالي وبعطيج الكاكاو 
نوره بدلع : عاد انا مب اي نوع اكل وابيه يديد مب ماكول
خالد : ههههههههه فالج طيب بثلاجتي انواع من الكاكاو بس انتي تعالي ..
نوره : ان شاء الله بييه يالله باي 
خالد: بايات 


فهد وساره 
ساره فاتحه الكبت ( خزانة الملابس) وترتب اغراضها
فهد دخل الغرفه يدورها : وينج ساروه 
انا هني 
فهد يشوف ساره يالسه علىالارض وترتب ملابسها ..: " شو تسوين 
ساره : ارتب اغراضي شوي 
فهد يلس عندها : شو يا عمري مب في خاطرج نروح مكان ويا بعض 
ساره : والله ماعرف بشوف اذا خلصت اشغالي بعدين 
فهد : شو رايج نودي الريم ويانا يحليله بروحها 
ساره تصد: اكيد انا كنت بقولك بعد يحليلها ملت من يلست البيت ..
فهد: زين عيل اخليج ويا اغراضج يا بعد ناسي 
ساره ابتسمت ..



هند بعد ما استأذنت من امها راحت عند منى 
منى وهندبغرفة منى ..
منى : ما بغيتي اتين 
هند : شو اسوي زين مني اقنع امايه 
منى : ها بشري قولي شو الطلعه وياج ويا سالم 
هند بدلع : بقولج شو صار ..
هند تمت تقول لمنى شو اللي استوى وكيف هي مستانسه بحياتها ..

نوره يت واخيرا 
خالد يسحب ايد نوره : يالله بسرعه تعالي 
نوره : اصبر خلا افصخ عباتي .. اف لعوزتي اليوم يا خالد 
خالد : يالله تعالي بسرعه بغرفتي 
نوره : يالله يايه 
خالد يالس على السرير ونوره مجابلتنه 
نوره : ها يا اخويه خير 
خالد منزل راسه: بصراحه ابي اقولج شي بس ابيج تجاوبني بصراحه مهما كانت 
نوره : اكيد تفضل قول 
خالد رفع راسه : نوره .. شو تحسين ساره بدت تنساني وتحب ريلها فهد .. والله مثل قبل تكره وتباني 
نوره عاقده حوايبها : الحينه هاي سالفتك 
خالد بحزن : الله يخليج ردي عليه 
نوره : شوف اخويه انت تبى الصراحه صح
خالد هيه اكيد 
نوره : ساره في ايام ملجتها صدق ماكانت تحبه ابد ودايما تتحرطم منه 
خالد بخوف : يعني الحينه بدت تحبه 
نوره : لا ما قلت جي بس هالايام يا خالد ما ترمس عنه موليه ولا تقول مثل قبل متى انفصل عنه ولا شي 
خالد نزل راسه وبحزن : يعني معقوله نستني 
نوره : خالد هي لازم تنساك هي متزوجه فكر بعقلك لا تفكر مثل هالمسلسلات 
خالد وقف من مكانه : اي مسلسلات الله يهديج . حبي لها اكبر من اي شي بهالدنيا 
نوره: زين وشو الحل 
خالد : ابي يكون عندي دليل اذا هي نستني ولا 
نوره : كيف 
خالد : شوفي يا نوره .ابيج اليوم تعزمين ساره عندنا وتشوفين اذا هي لابسه قلاده .واذا لابسه شوفي كيف شكل القلاده وخبريني الله يخليج 
نوره مستغربه : والقلاده شو دخلها بسالفتنا 
خالد : بعدين بخبرج بس انتي سوي اللي قلتلج عليه الله يخليج 
نوره : فالك طيب الحينه بتصل فيها 
خالد : فالج ما يخيب اختي .. عيل انا بروح شوي ويا ربيعي محمد وان شاء الله بييه مره وحده عسب ( عشان ) أكحل عيوني بشوفتها ومره وحده عسب اخذ الاخبار منج 
نوره تحرك راسها : ماشي فايده وياك مصر على حبك 
خالد ياشر على قلبه : هالقلب مستحيل ينسى اول انسانه بهالوجود 
نوره : الله يعينك يا اخويه .. خلاص بتصل فيها الحينه 
خالد : عيل انا بروح وما بتاخر اوكي 
نوره : اوكي اخويه بحفظ الله


نوره وهي تكلم ساره عسب اتيه بيتهم من دون ما تقول لها سبب . 

ساره : وليش اليوم بالذات 
نوره : بس جي خاطري اشوفج من مده ما شفتج 
ساره : مع ان فهد يباني اطلع وياه اليوم 
نوره : ما بغصبج حبيبتي .. بس يعني حبيت ايلس وياج 
ساره : خلاص بكلمه عيل ..وبييج ان شاء الله 
نوره : ردي عليه الخبر اوكي 
ساره : اكيد ان شاء الله 

فهد يالس يلعب بموبايله : شو السالفه سمعت اسمي 
ساره تصد تشوفها : نوره تباني اروح بيتهم 
فهد : بيت نوره ولا بيت ابوها 
ساره : قصدي بيت ابوها يعني 
فهد تضايق لان اذا ساره راحت احتمال كبير تشوف خالد وهو ما يبى هالشي 
ساره : بلاك ؟؟ فجاه تضايقت 
فهد : الصراحه ما احب اتسيرين هناك 
ساره مستغربه : وليش ان شاء الله 
فهد : لا تنسين ان خالد هناك وانا ....؟
ساره قاطعته : ولا تنسى يا فهد ان مهما يستوي بيكون بيت خالتي اذا خالد موجود هناك ولا لاء ..وبعدين انا بسير عند نوره وامها .. ولا تباني اقطع عن بيت خالتي اللي بعمري ما قاطعتهم من يوم كنت صغيره .. ترى ماعندي الا هالخاله 
فهد : اعرف هالشي يا عمري ..بس تعرفين اني اغار 
ساره قامت من مكانها: يعني شو ما اسير خلاص اقاطعهم 
فهد : لا انا ما قلت جي يا عمري.. خلاص على راحتج يعني ما بتطلعين ويانا 
ساره : اسمحلي بس من زمان ما طلعت ويا نوره بروح اسلم عليهم وان شاء الله الايام يايه 
فهد : خلاص على راحتج 
ساره : عيل عن اذنك بروح اتلبس 
فهد بحزن : اذنج معاج حبيبتي 
(( فهد وايد يغار يوم يعرف ان ساره بتروح هناك ..لانه يعرف ان خالد اكيد بيشوفها ويخاف ساره يوم تشوف خالد تذكر خالد وتتغير عليه ..بس هو ما حب يمنعها لانه مهما كان بيت خالتها ..))


ساره بعد ما تلسبت ولبست لبس مغربي وايد حلو وراقي وبلون البنفسجي مطرز بالذهبي ... وهو من انواع لبسات اليشمك ..

ساره وهي لابسه شيلتها وعباتها: يالله عن اذنك يا فهد
فهد بابتسامه : الله وياج حبيبتي .. ولا تسرعين ..شوي شوي في الدرب اوكي ولا تبيني اوصلج 
ساره :لا ماله داعي ..وانت بتطلع 
فهد : والله ماعرف بشوف ان شاء الله ..

ساره طلعت وراحت بيت خالتها وماتعرف ان نوره متفقه ويا خالد .. عشان يتاكدون اذا ساره حبت ريلها فهد وبدت تنسى خالد ..


ساره وهي تسلم على خالتها 
ساره :ها خالو شحالج ؟\
ام خالد : بخير الحمد لله اشحالج انتي يا ساره من زمان ما شفناج 
ساره : والله مشاغل الدنيا ..
ام خالد ( خالة ساره ) الله يكون بعونج 
نوره يت من فوق : هلا بساره والله 
ساره بابتسامه : هلا فيج يا بنت خالتي 
نوره تسلم على ساره : وينج لج وحشه 
ساره : والله انتو اكثر 
نوره : امايه عن اذنج بنروح غرفتي اوكي 
ام خالد : على هواكم حبايبي

نوره وساره يالسين 
نوره : ها شحالج شوحال فهد 
ساره : والله الحمد لله
نوره تبى تشوف قلاده ساره : مممممممممم الصراحه اليوم متكشخه ماشاء الله عليج 
ساره : تسلمين من ذوقج 
نوره اونها تبى تعدل لبس ساره وين رقبتها عسب تشوف اذا هي لابسه قلاده ولالاء 
نوره شافت ان ساره لابسه قلاده بلون لبسها يعني شكل احجار حلوه ..
ساره مستغربه : بلاج 
نوره: قلادتج حلوه ماشاء الله
ساره : ما تغلى عليج حبيبتي 
نوره : تسلمين .. مدام انتي لابستنها كاني انا اللي لابستنها ساره : تسلمين والله 
نوره : ساره الصراحه ابي اقولج شي بس لا تضايقين 
ساره : خير 
نوره : شحالج ويا فهد ..شو ان شاء الله بديتي زينه وياه ..
ساره : والله ماعرف شو اقولج بس احس احساسي وياه احسن عن قبل ماعرف .. يعني مب اني احبه ولا اني اكره .. بس لانه طيب ومعاملته حلوه وياي وايد يستحملني 
نوره : يعني بديتي تحبينه 
ساره : ما اعتقد اني احبه .. يمكن اعزه او اني تعودت عليه عرفتي... وليش هالسؤال 
نوره : ها ولا شي بس حبيت اعرف 
ساره : اها زين وانتي شخبارج ويا عبدالله 
نوره بابتسامه : الحمد لله زينين .. عبدالله مافي منه بالكون طيب وحنون وايد 
ساره : عسى الله يخليكم لبعض .. 


###############################

منى واقفه عند سيارتها : يالله هند تعالي 
هند : لا لا شو مينونه اطلع وياج بالسياره 
منى ": بلاج ما بنروح مكان بس باخذج كم دوره وبردج لا تحاتين ..
هند : واذا حد شافنا 
منى : شو يعني انا قلت بوديج الديسكو قلت بودوج كم دوره بالسياره يعني ما بنزلج .. عشان تركبين سيارتي Ford 
اليديده 


هند : خايفه اخوي يدري ويذبحني 
هند : اذا درى حبيبتي قوليله انت مالك خص انا وحده ومتزوجه ومب انت اللي تتحكم فيه زين.. يالله ذبحتيني ويا اخوج 
هند : زين بس ما نتاخر 
منى : يالله تعالي انتي عسب تشوفين سواقتي

هند ويا منى راحو يدورون بسيارة منى اليديده وطبعا معليه صوت المسجل على الاخر تتحرى عمرها انها بروحها بالشارع ..وتسرع على كيف كيفها ..

خالد موقف بشية البترول عشان يترس بترول ولا فجاه ..طافت سياره جدامه وطبعا سياره منى وهند بالسياره 
منى وهي موقفه سيارتها : ها شو تبين اشتريلج من شيشة ايبكو 
هند : ما بي شي يالله نرد تاخرنا 
منى : اييييييييييه انتي بعد وايد خوافه ..خلاص باخذلج على راحتي ..
وسياره منى مب مخفيه وايد لانها يديده توها 
وخالد وهو يرمس بالتلفون فجاه شاف السياره اللي عند يمينه شاف هند فتح عيونه اكثر ولا يشوف هند وهو متاكد بس هو توقع ان هند بالبيت واللي اكدله اكثر شاف منى وهي طالعه من شيشة بترول .. وخالد يعرف شكل منى لانها مره يت عندهم وفتح عيونه ونصدم وعشان يتاكد زياده اذا هي هند اللي بيساره اتصل فيها وقال اذا هي رفعت السماعه يعني هي لانه شكل هند واضح بما ان السياره مب مخفيه ..واتصل وشاف هند ماسكه الموبايل وهو يرد ومعصب : هند وينج 
هند توترت ماتعرف شو تقول: ها انا انا ماعرف انا في بيت منى 
خالد : والله في بيت منى لا ....وتقصين عليه بعد .. ماعليه دواج في البيت 
وصك التلفون وهو معصب 
هند وهي متوتره وماتعرف ان خالد شافها 
منى ركبت السياره : ها يالله اشتريت لج كل الانواع الحلويات 
منى شافت هند متوتره وايد وترتجف ..: : بلاج 
هند وهي تبلع ريجها : خالد اتصل وعصب وسالني وينج قلت له بيت منى وعرف اني اجذب ..اخاف شافني ..يا ويلي شو اقوله 
منى : والله انج مكبره السالفه ..شوفي اذا قالج قوليله انج معرسه واللي يتحكم فيج هو سالم ريلج . 
هند : انتي ماتعرفين اخويه ..وايد عصبي
منى : لا تفكرين ولاشي قولي اللي قلت لج 

خالد معصب وهو على طول رد البيت 
نوره ويا ساره بالغرفه ..
ام ساره وام خالد بالصاله 
خالد دخل وهو معصب على اخره : وين هند 
ام خالد : باسم الله بلاك لا سلام ولا كلام 
خالد واصل حده : وين هند 
ام خالد : هند بيت رييعتها منى 
خالد : لازم هالحريه بتخرب البنت ..وانتي تعرفين ان منى ااذا زينه ولا لاء ماعندي مشكله اذا سارت بيت رباعتها بس الاهم ان رباعتها على دين واخلاق مب من اي نوع 
ام ساره : وانت ليش معصب الله يهديك 


خالد : خالو انا شايف توني هند بالسياره مع منى ..شوفو بدون ما تستاذن 
ام خالد : هند مع منى برع بالسياره 
خالد : هيه ونحن خبر خير .. الاخت ماخذه راحتها انا براويها ..خلا ترد 

هند توها داشه البيت وخالد يالس في الصاله ومعصب يترياها 
هند دخلت وهي ترتجف : السسس سسس لام عليكم 
خالد وقف : وين كنتي يا الحلوه 
هند : كنت بيت ريعتي منى 
خالد : وما طلعتي بعد 
هند : لا ما رحت مكان 
خالد تقرب من هند و صفعها بالقو : وتجذبين بعد .. يعني ما شفتج انا... تروحين وتجذبين بعد
ساره ونوره طلعو من الصريخ 
هند وهي ماسكه ويها وتصيح : وانت شو لك خص اذا طلعت ولا لاء وباي حق تضربني ..
ام خالد تحاول تدافع عن بنتها : بلاك يا خالد 
خالد : لو صارحتني ما بقول شي لا وتتجذب بعد يعني هي تعرف انها غلطانه ..
هند وهي تصيح : اروح المكان اللي ابيه كيفي انت ما لك خص فيه 
خالد يبى يضربها يت امه تمنعه 
خالد : خليني اضربها خلا تعرف اذا لي خص ولا لاء 
خالد : حبيبتي انا اخوج وغصبن عنج اتحكم فيج ..وبعدين كيف تروحين ويا ربيعتج هاي اللي ماتعرف لا ادب ولا احترام ومعليه صوب الاغاني على اخر اللي يشوفج وياها بيقول انج مثلها حركات 
هند : بس انا ما سويت شي بس طلعت وياها بالسياره 
خالد : على الاقل لازم تستاذنين مني او من ابويه او امايه مب على كيفج يعني مالجه خلاص .. لا تنسين انج عايشه بعدج في البيت لا والاخت تتجذب بعد .. ( ياشر بصبعه ) يا ويلج اذا رحتي مره ثانيه عندها..
هند وهي تصيح ..راحت غرفتها 

خالد حتى ماحس بوجود ساره راح غرفته من الصوب الثاني 
ام خالد : لا حول ولا قوه الا بالله 
نوره : الصراحه خالد معاه حق .. هاي منى ما ارتاحلها لو وحده ثانيه بنقول عادي بس هالنوع من البنات ينخاف منهم 
ام خالد : دايما المشاكل اتيه على راسنا 
ساره متفاجاه شوي من الموقف..
نوره تصد تشوف ساره : شو بلاج 
ساره : حرام هند انضربت قلبي عورني عليها اول مره اشوف خالد بهالعصبيه ...
نوره : واول مره حد يضرب هند هند عمرها ما انضربت ..بس اللي سوته غلط 
ساره : يحليلها والله 

نوره : عن اذنج يا ساره بروح اهدي اخويه وبييج خذي راحتج 
ساره : انتي اللي خذي راحتج ترى انا مب غريبه 



نوره دخلت غرفة خالد وشافته معصب ..
نوره : خالد هد اعصابك 
خالد : هالبنت قاهرتني لا وبعد ما تعتذر تتجذب وتعاند 
نوره : ماعليه هي ماعرفت باللي تسويه هذا كله من منى ربيعتها حسبي الله عليها ..
خالد صد : تعالي سويتي اللي قلتلج عليه 
نوره : ماشاء الله مانسيت 
خالد: لا طبعا هي وينها مب في بيتنا 
نوره : لازم من عصبيتك ما شفتنا حتى 
خالد : هي كانت موجوده 
نوره : هي كنا ويا بعض طلعنا من صريخك 
خالد : فضيحه شافتني بعصبيتي 
نوره : عادي ما فيها شي 
خالد : زين بشري شو استوى 
نوره : ممممممممم الصراحه شفتها لابسه قلاده بنفسجيه بالاحجار
خالد : يعني مب قلادتها على شكل القلب فيه حرفها 
نوره : لاء 
خالد عصب زياده : يعني صدق مثل اللي توقعته .. نستني 
نوره : انت شو تقول 
خالد : نوره الله يخليج ابي اكلم ساره الحينه وضروري
نوره : ليش 
خالد : بعدين بقولج ..روحي ازقريها خليها اتيه 
نوره: مب حلوه بغرفتك شوف اذا تبى تكلمها روح الصاله ترى امايه وام ساره راحو الميلس توهم .. بس اكون موجوده 
خالد : بس في اشياء خاصه بيني وبينها كيف اتين 
نوره : يالله الحينه عليه ..ترى ما يستوي اخليكم بروحكم 
خالد : والله بس بقولها شي ..انتي راقبي الوضع زين 
نوره : شو نسوي بعد ما نزعلك اليوم روحك معصب 

ساره وهي يالسه بالصاله نوره يت عندها 
نوره : اقول ساروه ترى خالد بيكلمج 
ساره قلبها دق وتوترت : ها ليش 
نوره : ماعرف بس دقايق بيكلمج وبيطلع 
ساره : بس انتي تمي مب حلوه بروحنا 
نوره : انا بروح وبييه براقب الوضع لان الاخ عنده اسرار 
ساره : بس
خالد دخل هو معصب : السلام عليج يا ساره 
ساره استحت ونزلت راسها : وعليكم السلام 
خالد بحزن : شحالج يا بنت خالتي 
ساره : بخير الحمد لله يسرك الحال 
نوره طلعت وقالت انها بتشو ف ااذا حد بيه ولا لاء
خالد : ها ياساره نسيتي الوعد اللي بينا ونسيتي الحب اللي كان بينا 
ساره رفعت راسها وتشوف خالد : ليش تقول جي 
خالد : انتي وعدتيني انج تلبسن القلاده دايما لاخر حياتج وهذا دليل على حبج لي .ومدام ما لبستي القلاده معناته انج ناستني 
ساره : ساكته 
خالد : شو ياساره وين الوعد انا كنت اترياج .. عسب نكون لبعض واخر شي تنسيني وتنسين الوعد .. نسيتي انا لازم نكون لبعض وانا لبعض لاخر العمر 
ساره :بس يا خالد انا حاولت بالبدايه والله حتى بشهر العسل اكون قاسيه عليه بس ما شي فايده 
خالد : قولي انج حبيتيه 

ساره : لا مب اني حبيته بس هو مستحيل يودرني مهما كان حاولت بكل الطرق ومليت خلاص اعرف ان ما شي فايده 
خالد : يعني شو .. خلاص بتكونين له .احلامنا تبخرت عشان خاطره ..هو يستانس بحسا ب غيره وانا شو مشكلتي اذا هو مريض نفسي وحبج من اول نظره .. انا حبيتح من الطفوله تعرفين شو يعني .. ساره انتي بداخلي ... والله اني عمري ما حبيت غيرج ..واخر شي ااييه هالنذل وياخذج بكل سهوله ..ونحن شو لنا خص نتعذب وننحرم من بعض بسبته هو ..
ساره : شو اسوي 
خالد : اللي ابيج تعرفينه وما تنسينه يا ساره ان هالانسان اللي عايشه وياه انتي هو سبب فراقنا ..وبعدين لا تنسين انه كان يهددج فيه وفي اعز انسانه عندج اللي هي امج ..
ساره سكتت وما قالت شي تذكرت كل شي
خالد : تعيشين مع انسان كان في يوم بيحرمج من امج اذا ما خذتيه .و بتعيشين ويا انسان هو سبب عذابي وعذابج ... بتعيشين ويا انسان كان يستخدم التهديد .. قوليلي كيف كيف 
ساره والدموع بعيونها : شو اسوي زين شو اسوي 
خالد : اذا صدق تحبيني وتبيني .. حاولي انج تنكدين عليه مره ثانيه بس اقسى عن قبل ..حاولي انج تقللين من رجولته ساره رفعت راسها: كيف يعني 
خالد : يعني تعاندينه وما تهتمين فيه وسوي اللي هو ما يحب والريال يوم يحس ان كلمته ما تمشي وبالعناد راح يمل بس كوني اقسى عن قبل .. وصدقيني باقل من شهر بيمل من هالشي..ونرد بعض ..ساره ( ياشر على قلبه )) ترى قلبي لين الحينه يذكرج على الاقل تزوجين بسعاده وبحب من طرفين بدل حب من طرف واحد .. وكل ما تشوفينه لا تنسين انه كان يهددج انه ينتقم من امج .. يعني هو بالبدايه كان عدو.ولا تقولين مريض نفسي ترى عادي هو يسوي هالشي عسب ياخذج وقلبج يعورج عليه.. ساره خلا نكمل حياتنا ويا بعض مثل ما كنا نباه ..فكري عدل ..وخلا نرجع لبعض ونكمل حياتنا 
ساره تذكرت تهديد فهد .. انه يبى ينتقم من امه وكان يبى يؤذي خالد والفضيحه اللي استوت وتذكرت ايامها في المدرسه يوم كانت كله تفكر باليوم اللي تشوف عمرها زوجه لخالد ..لان خالد وساره حبهم من الطفوله ...تذكرت كل شي وحقدت اكثر على فهد وقررت انها تحاول تكون اقسى من الحجر على فهد لين يودرها وترجع لحلم طفولتها ترجع لخالد 


الجزء 45 

الجزء الخامس والاربعين 
وبعد كلام خالد لساره ساره وقفت وهي سرحانه وتبى تروح خالد زقرها ( ناداها )
خالد : ساره 
ساره صدت وهي متضايجه : 
خالد بكل حنيه : اعرف ان اللي اسويه غلط ومالي حق اني اطلب منج الانفصال .. بس لو كان هو ياي قبلي ما بقول شي ..بس لا تنسين ان حبنا من الطفوله يعني من زمان واللي يسمعني بيقول لازم استسلم للامر الواقع صح .. بس العاشق واللي مر بتجربة الحب صدقيني بيحس فيه .. يوم انا اكبر بس عشان اخطبج ويوم اخطبج اييه واحد بالتهديد ياخذج مني . صعبه والله .. ولو كنتي تحبينه صدقيني مابعارض هالشي بس المشكله الكبيره ان حبنا متبادل 
ساره نزلت راسها وماقالت شي ..
خالد : ساره اذا انتي تحبينه قوليلي بخليج وياه بس قهر انج ما تحبينه واتمين وياه ترى الدنيا لحظه .. خلينا نعيش بسلام وبحب ..ولو انسان ثاني حبيبته اتزوجت بينساها وبتشوفينه متزوج غيرها بس انا لاني اموت فيج مستحيل افكر بغيرج لين ما اتين وتقوليلي انج ما تبيني .. 
ساره ماتعرف شو تقول وشو تعلق وتذكرت ان فهد دمر حياة عاشقين اللي قصتهم معروفه بين العايله بان كل واحد يبى الثاني وتذكرت موقف فهد وتهديده وتصرفاته ان خذاها بالغصب ..وهي رايحه ..
خالد : ساره اترياج لاخر العمر .. لا تنسين الوعد 
ساره هي واقفه عند باب الصاله تبى تروح يت نوره مستغربه 
نوره : ساره وين بتروحين 
ساره ميوده عمرها شوي تبى تصيح : بروح بيتنا 
نوره يت عندها : ليش تو الناس توج يايه 
ساره بحزن : بييه مره ثانيه عن اذنج 
ساره راحت وهي ضايعه ماتعرف شو تسوي .. 
نوره قربت صوب خالد وبعجب : شو صار بينكم 
خالد بجديه : قلت لها منو يكون فهد وشو اللي سواه قبل وانها لازم ترجع لي ..وترجع لحبنا ..وهالانسان اللي عايشه وياه حرمها من الحب 
نوره فتحت عيونها : يعني انت تبى ادمر حياتها ..والله ما توقعت منك .لو كنتي ادري انك تبى تقولها جي صدقني والله ما خليتك تكلمها ..
خالد : ليش اللي اسويه غلط 
نوره : غلط الا فوق الغلط .اصلا حرام تفكر بانسانه متزوجه هذا اولا ..واعرف ان فهد غلطان بس خلاص هي زوجته وغصبن عليها تحترمه وتصونه..
خالد بعصبيه وبحزن : لانج ما تحسين باللي يصير فيه ..هالانسان حرمني الضحكه والسعاده والحب .. شو تبيني احبه ..انتي يا نوره تحبين ريلج وتحسين بقهر اذا انسانه ثانيه خذته صح 
نوره : اكيد 
خالد : عيل انا تخيلي ..ساره كانت خطيبتي يعني جريب نتزوج .. واييه انسان ثاني ياخذها مني ..هاي ولا في 

الاحلام انتي اكثر وحده لازم تحسين فيه لانج تذكرين يوم كنت في المدرسه كيف كنت العوزج وابهدلج عشان اشوفها وفي كتبي كله حرفها .. وما اطلع من البيت اا ذا عرفت انها بتيه بيتنا مع اني كنت صغير بس حبها بقلبي ..ويوم كبرت فرحت وايد لانه واخيرا اقدر اتزوجها .. يعني صعب عليه يا نوره اشوفها مع انسان ثاني وهي ما تحبه صعبه صعبه 
نوره راحت عند خالد وحطت ايدها على كتفه : والله حاسه فيك يا اخويه واعرف انك اكثر واحد تحبها وحبك اكبر من كل شي .. بس ساره متزوجه 
خالد بعصبيه والدموع بعيونه : متزوجه من غير رضاها ليش هو يستانس وانا اتعذب شو ذنبي انا .. شو ذنبنا نحن 
..نوره : بس يا خالد 
خالد : بس يا نوره كافي خليني الحينه ما ابي اكلم حد ..وانا اكيد ان ساره بتكون لي .. غصبن عن الكل 

ساره وهي تسوق ..تذكرت كل شي وهي تمسح دموعها 
ساره بخاطرها : صح كلامك يا خالد ..كيف نسيت ان فهد اللي حرمني من حب الاول لا وكان يهدد يعني اذا ما خذته كان بيكون عدو لانه بيهدم حياتي ..وانا السبب بعذاب الانسان اللي حبيته من الطفوله اللي هو خالد كيف نسيت هالشي كيف .. بس لازم اوفي بالوعد واكون اقسى من الحجر ..عسب يودرني فهد ويمل مني وارجع لخالد


فهد وهو لابس يبى يطلع ويا ربعه 
ساره وصلت البيت وشكلها يبين انها تعبانه ومتضايجه 
ساره راحت غرفتها وشافت فهد ..
فهد وهو يتعطر شاف ساره استغرب : ساره حبيبتي ..غريبه رديتي بسرعه ما كملتي الا ساعه ورديتي ليش 
ساره شافته وتذكرت كلام خالد وبعصبيه : من دون سبب .. بس ابي ارتاح شويه في البيت ولا ممنوع بعد 
فهد قرب منها : بلاج حبيبتي ..شكلج مبين انج تعبانه حتى صوتج.. شو كنتي تصيحين 
ساره بصريخ : مافيني شي .. يعني لازم يكون فيني شي 
فهد مستغرب : بلاج ساره... 
ساره : اوووووووووووووووووه وبعدين وياك انت ما تفهم قلت لك مافيني شي ابي ارتاح ..يمكن تخليني وتطلع برع 
فهد فاتح عيونه واقف مكانه مستغرب
ساره بعصبيه : الكلام ما ينفع وياك ..خلا اروح بالغرفه الثانيه وايد احسن 
ساره طلعت وصكت الباب بالقو 
فهد فاتح عيونه واقف مكانه ويكلم عمره: لا لا هاي اكيد مب ساره ..

فهد راح الغرفه الثانيه اللي ساره موجوده فيها..
فهد يدق الباب : ساره ساره بلاج ..قوليلي شو فيج 
ساره وهي تصيح : مافيني شي خلني بروحي يا فهد خلني 
فهد : ساره ساره زين قوليلي بلاج متغيره عليه 
ساره ما ردت عليه ..

فهد وايد مستغرب على طول بركيض راح غرفة الريم 
الريم تفتح الباب : هلا فهد 
فهد متوتر : الريم الله يخليج روحي عند ساره وشوفيها بلاها 
الريم مستغربه : ليش شو صار 
فهد : ما ادري بلاها تغيرت 180 درجه مب ساره الاوليه ..قبل ما تروح بيت خالتها ما شي احسن منها والحينه ردت اقسى من ايام الملجه روحي شوفيها ترى مهما كان انتي ربيعتها .. يمكن صار شي في بيت خالتها عسب جي متضايجه 
الريم: والله حيرتني بشوف بلاها ..انت تم مكانك بروح اشوف بلاها وبرد عليك 
فهد بحزن : زين الله يخليج بسرعه ترى والله احاتي 
الريم : ان شاء الله ولا يهمك 

الريم تدق الباب على ساره : ساره انا الريم
ساره متسانده على السرير وهي تمسح دموعها : شو تبين يا الريم 
الريم : ساره فتحي الباب شويه 
ساره راحت تفتح الباب وهي واقفه عند الباب : خير يا الريم 
الريم شافت ويه ساره اللي مبين عليه انها صايحه ومتضايجه الريم : بلاج ساره 
ساره : مافيني شي ..ليش الاخ فهد قالجِ 
الريم : ساره ليش متضايجه لا يكون صار شي بيت خالتج 
ساره : ماصار شي ..بس انا متضايجه وما لي نفس اكلم حد 
الريم : من دون سبب جي بروحج اتضايجتي ..قبل شويه محلاج 
ساره : الريم دخيلج خليني بروحي ...والله مافيني شي بس ابي اتم بروحي شوي يمكن 
الريم تهز راسها : على راحتج حبيبتي ترى اذا فيج شي لا تنسين ان عندج ربيعه اللي هي الريم اللي كنتي تخبرينها كل شي بس للاسف تغيرتي عليه 
ساره صدت صوب ثاني وماعلقت .. 


الريم راحت عند فهد 
فهد كان يالس يترياها ويوم دخلت الريم وقف وبسرعه راح عندها : ها شو بشري
الريم : ماعرف بلاها طلبت مني انها اتم بروحها 
فهد : ما حسيتي انها متغيره 
الريم : الصراحه هيه ..بس يمكن شوي متضايجه واكيد بترد مثل قبل ترى وايد ناس جي فجأه يتضايجون وبعدين يردون عادي 
فهد : انا اقول يوم تروح بيت خالتها تتغير .. ياريت ما خليتها تروح 
الريم : يمكن يا فهد نحن مكبرين السالفه بنشوف باجر اذا ترد مثل قبل ولا لاء وبعدين نقدر نحكم عليها ..انت الحينه اطلع ويا ربعك ترى قبل شوي قلت لي انك بتطلع 
فهد : وين اطلع وساره متغيره ..مالي نفس اطلع مكان 
الريم : زين اتعشى على الاقل 
فهد : والله مالي نفس يالريم ..بروح غرفتي 
الريم : فهد لا تحاتي يمكن اتضايجت من شي ... وان شاء الله باجر بتكون احسن 
فهد : اتمنى والله ..ما صدقت انها صارت زينه ويايه وبدت تحترمني ..ما ابي اعيش بعذاب ثاني ..والله تعبت تعبت 
الريم : ان شاء الله ايامك كلها تكون حلوه 
فهد : ايامي عمرها ماراح تحلى الا بوجود ساره عندي وبحبها ..
الريم : الله كريم يالله انت روح ارتاح ..وما بيصير شي 
فهد طلع من الغرفه وهو متضايق 
فهد متساند على السرير وبضيج يكلم نفسه : اييييييييييييييييييه ماعرف شو صار فيج ياساره شفت الكره بعيونج ..ماعرف ليش عندي احساس انج بتردين مثل قبل قاسيه بس شو اللي غيرج فجأه.. يالله ابي السعاده تعم بهالبيت ..والله جربت انواع الحرمان من صغري فيارب عطني السعاده مع الانسانه اللي اخترتها وحبيتها ..يارب 

##############################

نوره بعد ماراح خالد ..اتصلت في ساره عشان تكلمها ..بس ما قدرت تكلمها لانه موبايل ساره مغلق ..
فراحت على طول عند هند لانها ماطلعت من غرفتها من بعد صفعت خالد لها ..
نوره دخلت غرفة هند وشافتها منسدحه على السرير وهي تصيح ..
نوره يلست عندها : ها بعدج تصيحين 
هند بقهر : لا تبيني ارقص ..يعني اخوج ضربني صفعني جدام الكل تبيني استانس ..والله حقير 
نوره عصبت : هند احترمي نفسج لا تقولين حق اخوج الكبير هالكلام ..
هند ..: عيل تبيني شو اقول دايما حاط دوبه بدوبي.. دومه يحط عليه ويضاربني 
نوره : لانج تغلطين يا هند ..معقوله تحريتج يوم بتملجين بتعقلين بس اشوفج نفس الشي
هند قامت من مكانها ويلست : ليش تشوفيني مينونه يعني 
نوره : هند انتي تعرفين ان اللي سويته غلط بغلط 
هند : يعني انا اول وحده اطلع ويا ربيعتي انتو اصلا عايله غريبه 
نوره : لو صدق ما فيها شي على الاقل اتصلتي ..نحن مب منقهرين عسب هالشي اول شي لانج ما استاذنتي منا ...ثانيا لان منى هي ربيعتج يعني لو وحده ثانيه يمكن ما نعصب لهالدرجه .. الناس يا هند اذا شافو بنت لو تكون زينه مع بنت مب زينه وسمعتها مب حلوه .. صدقني بيقول انهم نفس الشي حتى لو هي زينه ..لان الصاحب ساحب .. يعني ليش تخربين سمعتج عشان خاطر منى 
هند : منى زينه وطيبه بس انتو اللي ظالمينها يعني بس لانها مب متحجبه وتتمكيج 
نوره : وايد اشياء ..والسبب الاكبر لا تنسين انها علمتج المغازله ..
هند : بس الحينه يريب يكون ريلي 
نوره : وبدايتها حرام ..يعني نهايتها شو .. الزواج يكون عن طريق الحلال مب بالمغازله ..
هند : المهم الحينه شو ..وبعدين انا خلاص ما ابيج تتكلمين عن سالم لانه صار ريلي اوكي ..
نوره : ولا انا ابي اصدع راسي مره ثانيه بس كنت ابي اوضح لج ان اخوج على حق ..والغلط منج وترى حمدي ربج ان امج موجوده جان خالد ذبحج .. 
هند ماقالت شي ..
نوره : الحنيه انا بروح بس فكري عدل ترى البنت ماعندها الا سمعتها ومب يعني انج ملجتي تسوينن اللي تبين ..ويوم تبين تسوين اي شي فكري بعلقج مب بقلبج .. عشان تفكرين صح اوكي 
هند صاده صوب ثاني وهي منقهره 
نوره طلعت من الغرفه 
هند وهي تكلم عمرها: والله خلا يقولون اللي يبونه انا مقتنعه ان اللي اسويه صح وهم اللي مكبرين السالفه ..اف ياربي متى اتزوج وافتك من هالبيت ومن هالتسلط ..

وفي اليوم الثاني ..
فهد ما قدر ينام وتفكيره كله بساره وبتغيرها المفاجئ ..
فهد اول ما قام من الرقاد راح الغرفه الثانيه يعني عند ساره دخل فهد وشاف ساره ترمس تلفون 
ساره : انزين يا عاشه لا تنسين تقولين حق المسؤول .. اها اوكي عيل ..مشكوره ما قصرتي ..مع السلامه 
فهد مستغرب : هلا حبيبتي شحالج 
ساره ماسكه الموبايل ومن غير نفس : بخير 
فهد : شو سالفة المسؤول 
ساره وهي تطالعه بجديه : اتصلت الشغل عسب( علشان ) اقطع اجازتي وارد الشغل 
فهد عاقد حوايبه : بس انتي قلتي انج بتاخذين اجازه 3 اشهر وانتي بعدج ما كملتي الا شهرين 
ساره : بس مليت من البيت ابي اروح الشغل 
فهد بلطف : ساره حبيبتي شو تبين بالشغل .. ترى انتي مب محتاجه بعطيج ثلاثة ارباع الراتب لو تبين ..لا تنسين ان معاشي الحمد لله اوكي ..والوالد الله يرحمه عنده كم عقار يعني دخلنا وايد زين واقد ر اعيشج ملكه ترى هالحلال كله لي ولج وللريم ..
ساره بعصبيه :/ ليش منو قال اني اشتغل عسب الفلوس ..ترى مب كل وحده تشتغل لانها محتاجه ..وبعدين انا يوم كنت اشتغل بيت اهلي ما كنت محتاجه الحمد لله ..مثل ما انتو ما عليكم قصور ترى نحن بعد من عايله معروفه الحمد لله وشايفه خير ..بس حبيت اشتغل عسب احس بالمسؤوليه اكثر
فهد : بس انتي متزوجه الحينه 
ساره : شوو يعني ..وبعدين لا تنسى ان هذا شرطي من زمان ..ومستحيل اتخلى عن شغلي ..سمعت لا انت ولا غيرك يقدر يفرض عليه شي ..
فهد استغرب من جرأه ساره : ساره بلاج انتي ترى من البارحه مب طبيعيه .. انا قلت يوم تروحين بيت خالتج تتغرين اكيد شفتي هالنذل خالد 
ساره : خالد ماله خص بالسالفه اوكي ولا تهينه لا تنسى انه ولد خالتي قبل كل شي
فهد عصب: لا وبعد ادافعين عنه 
ساره : وليش ما ادافع عنه ..هو ولد خالتي قبل ما تكون(تأشر بصبعها ) انت زوجي ..
فهد : عيل سمعي ..مره ثانيه ماراح اخليج تروحين بيت خالتج اوكي 
ساره بتكبر : والله بس احلف .. لا حبيبي مستحيل هالشي ..بيت خالتي مستحيل انقطع عنه .. اوكي 

ساره طلعت من الغرفه .
فهد ماسك اعصابه مستغرب من الموقف ..ساره صارت اقسى من كل مره والقهر انها تعانده 
فهد راح الصاله وهو معصب ..
الريم شافت اخوها والغضب بعيونه ..الريم يلست عند فهد 
الريم : فهد بلاك ليش معصب 
فهد : هاي ساره ماعرف شو فيها لو تشوفين كيف تعاندني يا الريم والله اني ماسك اعصابي القهر انها تعاند تعاند 
الريم : حتى في المجله معاملتها جي مدام انت تحبها لازم تستحمل 
فهد وقف : ما اقدر اقولج تعاندني وتقهرني كاني ولا شي ..
الريم : صدق غريبه 
فهد : خاطري اعرف شو صار ..اكيد كلمت خالد ..مستحيل تتغير من دون سبب ..
الريم : والله يا فهد ماعرف شو اقولك ..
فهد ماسك راسه : ماعرف شو اسوي ماعرف كيف اتصرف
الريم : ما عليه يا اخويه هد اعصابك كل شي بالهدوء والطيبه يستوي ..لا تكدر روحك .. واذا صدق تحبها استحمل 
فهد :المشكله اني اموت عليها مب بس احبها يوم اشوف دمعه من عيونها قلبي يتقطع قبل قلبها ..حزنها من حزني وفرحها من فرحي ..وانا اعرف ساره طيبه وحنونه واللي تسويه مب من قلبها ..بس لين متى لين متى 
الريم: استحمل كم يوم .. وان شاء الله بالحب كل شي بيتغير مثل ما غيرتها قبل ..تقدر بحبك تغيرها الحينه بعد 
فهد يتنهد : الله يعيني يا رب .. 


ساره وهي بغرفتها تسحي شعرها وبخاطرها تقول: اعرف اني قسيت عليك يا فهد .. بس لازم اسوي جي عسب تمل مني وننفصل .. 


هند وهي تكلم منى 
هند : كله منج يا منى انضربت بسبتج 
منى : والله انا شو لي خص ..هذا اخوج المعقد 
هند : والله صفعني بالقو لين الحينه احس بالالم
منى : هذا اخوج عفريت كيف شافنا 
هند : ما ادري والله .. المشكله انه حذرني اروح وياج لو شافني اكيد بيذبحني 
منى : الحينه انتي اونج سمعي كلامه بس بعد ما تزوجين مابيعرف وين رحتي ولا وين ييتي ..
هند : هي والله 
منى : تعالي متى عرسج 
هند بدلع : احم احم ماباقي شي 
منى وهي غيرانه : وسالم شو اخباره 
هند : والله تمام التمام بس تصدقين ما احصله وايد موبايله كله مشغول 
منى : وماتعرفين مع منو 
هند : يقول ربعي ..
منى : انتبهي مب يلعب على ذيله ترى الرياييل مالهم امان 
هند ماسكه قلبها : وي باسم الله عليه لا تفاولين اعرف سالم واثقه فيه مستحيل يكلم ويشوف غيري اصلا ماخذني عن حب 
منى بخاطرها (( يحليلج بعدج ماعرفتي سالم ))
هند : زين بخليج عيل بروح اكلم اختي نوره عسب نطلع اليوم ..ماباجي شي على عرسي ان شاء الله لازم من الحينه ادور على الفستان والموديل والمصمم 
منى : اوكي عيل باااي

منى بعد ما بندت من عند هند بخاطرها (( والله قهرانا اكلم اكثر عن 10 شباب ولا اتزوجت لين الحينه وانا اللي عرفت هند على سالم وهي قبلي تزوجت لا وبعد اصغر مني صدق قهر ))

فهد في غرفته وايد متضايج وقرر يكلم ساره بكل هدوء عشان يعرف شو فيها 
فهد يدخل الغرفه ويشوفها متلبسه : على وين رايحه 
ساره وهي ماسكه شنطتها تبى تتطلع : بروح بيت امي ولا عندك مانع 
فهد مستغرب: زين ليش ما خبرتيني 
ساره : مب لازم اخبرك على كل شي وبعدين انا مب رايحه مكان غريب ابي اتغدى عند امي
فهد : زين على الاقل تساليني يمكن اروح وياج 
ساره بعصبيه : وانت لازم كل مكان اروح اتييه ويايه .. امايه عازمه بنتها انت شو خصك .. 
فهد عصب: ساره وبعدين وياج 
ساره : ليش شو فيني 
فهد : هاللي بساله شو فيج 
ساره : ما فيني شي ابي اطلع يالله باي 
فهد وهو ميود اعصابه وبهدوء : ساره يمكن دقايق اكلمج 
ساره واقفه تبى تتطلع : سوري ماعندي وقت 
فهد : قلت ما بأخرج بس دقايق 
ساره يلست وهي ما تطالعه : نعم .. 
فهد يلس عندها : ساره يا بعد عمري بلاج عليه سامعه شي .. متضايجه مني .. حد ضايقج بلاج .. والله ماكنتي جي .. ليش تغيرتي ..
ساره : اصلا محد يقدر يضايقني بس انا مليت من هالبيت ومليت من كل شي
فهد : باخذلج بيت ثاني اذا تبين بس ما احب اشوفج بهالقساوه 
ساره وقفت : والله انا جي وتصرفاتي بتكون دوم جي .. تباني حياك .ماتباني ابرقها من ساعه 
ساره وهي رايحه ..
فهد : شو قصدج 
ساره صدت صوبه : افهمها مثل ما تبى او تعرف ان قصدي واضح عن اذنك 

فهد واقف والدم يغلي بقلبه .. ساره عمرها ماكانت جي ..راح عند الريم
الريم وهي تقرى المجلات ..
فهد فتح الباب بالقو : الريم 
الريم نقزت: وي باسم الله بلاك خوفتني الله يهديك 
فهد : الريم بسرعه اتصلي في نوره قوليلها شو صار البارحه في بيت امها ..ساره بلاها متغيره اكيد هي تعرف شو سبب تغيرها بسرعه اتصلي فيها ترى والله ما اقدر استحمل 
الريم : زين زين هد اعصابك 
فهد : هي خلت فيني اعصاب ..اقولج صارت عنيده وتقهرني ..احاول ادوس على قلبي واكون زين وياها بس هي معانده يالريم ..
الريم ماسكه موبايلها : ولا يهمك اخويه الحينه بتصل في نوره بس انت ايلس وهد اعصابك 
فهد : يلس ومنزل راسه ويحرك ريوله وايد منقهر ..

الريم وهي تتصل في نوره 
نوره بفرح : مرحبا الساع هلا بالريم 
الريم : هلا فيج شحالج يا نوره 
نوره : بخير يسرج الحال وانتي شو اخبارج واخبار ساره 
الريم : والله اخبار ساره عندكم 
نوره استغربت: شو قصدج
الريم : ابيج تكلميني بصراحه يا نوره ..نوره شو صار البارحه في بيتكم 
نوره بعجب: ليش 
الريم : ساره من يوم ما ردت من بيت ابوج وهي متغيره وايد .صارت عنيده وقاسيه بالذات ويا فهد ..اقولج ساره تغيرت وايد وايد 
نوره عرفت السالفه : ماعرف 
الريم : شو صار البارحه هي كلمت حد ..مثلا كلمت خالد 
نوره اكيد تبى تغطي السالفه : لا هي كانت زينه ويايه وما كلمت حد .. يعني عادي 
الرمي : عيل كيف تغيرت 
نوره : ماعرف ش اقولج 
الريم : كلميها يانوره ..ترى حالة اخويه صعبه والله يغمض ..ماصدقنا على الله انها تتغير للاحسن ..
نوره : خلاص بكلمها وبرد عليج

الريم بعد ما بندت من عند نوره 
فهد : ها شو صار 
الريم : ماعرف ..هي بتكلم ساره وبتعرف شو بلاها 
فهد : مستحيل مااستوى شي .. 
الريم : خلاص ان شاء الله ما بيصير الا الخير 
فهد : الله يعيني يارب .

نوره وهي تكلم ساره : ساره بلاج 
ساره بحزن : ليش 
نوره : الريم كلمتني وقالت انج متغيره اكيد من كلام خالد صح 
ساره : خالد فتح عيوني .. على شي كنت ناستنه كيف كنت اضحك واسولف مع انسان دمر حياتنا 
نوره : بس خلاص لازم تنسين هالشي .. ترى فهد ريلج 
ساره : انتي تقولين هالكلام شو نسيتي ان فهد دمر حياة اخوج خالد يعني لازم توقفين ويا اخوج 
نوره : انا ويالحق ..انا حاسه في اخويه والله بس بعد الله ما يرضى باللي يصير انتي متزوجه وحرام تفكرين بانسان ثاني 
ساره : عسب جي ابي انفصل عنه واكون لخالد 
نوره : وفهد 
ساره : خالد اولى منه حبني من الصغر اما فهد من مده قصيره 
نوره : ساره صدقت تغيرتي 
ساره : قولي وعيت للصح .. بس كافي ما ابي اكمل حياتي مع انسان ما احبه 
نوره : بس قبل ما قلتي هالكلام 
ساره : قبل ماكنت احبه ولا اكرهه .. بس الحينه الوضع تغير .. انا ما اكره لا والله بس لازم اقسى عليه عشان يودرني 
نوره : وتتوقعين فهد اللي يموت على الهوى اللي تتنفسينه بيودرج بهالسهوله 
ساره : قبل كنت اتوقع ان هالشي صعب ومستحيل بس من ملامحه يوم كنت اقهره حسيت انه صدق عصب وتضايق واكيد بيصبر يوم يومين او اسبوع بس مستحيل اكثر
نوره : فكري باللي تسوينه 
ساره : فكرت عدل 
نوره : والله والله لو ادري ان خالد جي نيته جان ما خليته يكلمج 
ساره : لا تتلومينه ..هالشي لا زم من زمان يصير
نوره : الله يعين 
ساره : زين حبيبتي بخليج ترى توني واصله بيت امايه اوكي 
نوره : بحفظ الله 

#####################################

ام عبدالله يالسه تكلم بنتها بالتلفون ..مر عبدالله 
ام عبدالله : زين يا مريم اخليج الحينه .. 
ام عبدالله : عبدالله 
عبدالله صد : لبيه 
ام عبدالله تاشر على الغنفه : ايلس شويه 
عبدالله : ان شاء الله 
ام عبدالله مستحيه من الكلام اللي تبى تقوله : اقول عبدالله ما في شي لين الحينه 
عبدالله مستغرب : شو قصدج 
ام عبدالله : يعني كملتو كم شهر اخاف مرتك حامل وانت ما تبى تخبرنا 
عبدالله بابتسامه : لا والله بعدها .. ليش يا امايه مستعيله تونا بعز شبابنا 
ام عبدالله : اي توكم الله يهديك في ناس من شهر الاول وحريمهم حوامل .. بعدين حلو يوم تكون بعز شبابك وولدك كبرك ..وانت تهتم فيه .. مب تكون كبير وشايب وولدك يهتم فيك 
عبدالله : الله كريم يا امايه 
ام عبدالله : الله يرزقكم بذريه الصالحه 
عبدالله : ان شاء الله 

عبدالله فكر بكلام امه .. ورد غرفته وهو يفكر بكلام امه 
نوره تشوف عبدالله سرحان قربت منه وتلوح بايدها : 
نوره : وين وصلت 
عبدالله بابتسامه : بكلام امايه 
نوره : ليش شو قالت 
عبدالله ما يبى يزعل نوره : ها ولا شي ..
نوره : بلاك عبدالله 
عبدالله : مافيني شي 
نوره : توك تبى تقول شي وفجأه غيرت رايك 
عبدالله يمسح على شعر نوره : حبيبتي ما فيني شي انتي لا تحاتين اذا بفكر ما بفكر الا فيج . يالله عن اذنج بروح اتسبح 
نوره مستغربه : على راحتك حبيبي 

نوره حست ان عبدالله فيه شي .. وقالت لازم تسال امه وهي اكيد بتقول شو قالتله لان عبدالله دوم يقول لنوره باصغر الاشياء يعني عمره ما خبى شي عنها ..



اما اشواق فهي تجهز احلى الملابس والبدل 
فاطمه : شو تسوين ابي اعرف من الصبح تختارين بدله ودخلينها بالكبت وين رايحه 
اشواق : قولي وين نبى نروح 
فاطمه مستغربه : ليش حاطه ف بالج نروح مكان 
اشواق :شو نسيتي اني بروح بيت ساره (( وهي ماسكه البدله )) عشان اشوف عمري فهد 
فاطمه فاتحه عيونها : وانا قلت اكيد البنت عقلت ونست السالفه 
اشواق : انا انساه ..مستحيل انساه 
فاطمه : وان شاء الله متى حاطه بالج تروحين لهم 
اشواق : اول شي مب بس انا اللي بروح انا وانتي .. وان شاء الله باجر بنروح لهم 
فاطمه : بس لازم نخبرهم قبل 
اشواق : الصبح بكلمها وبقول انا بنييه المغرب عشان اعطيهم هدية زواجهم 
فاطمه : اشواق بلا قلة ادب هناك 
اشواق : لا تخافين ما بسوي شي بس ابي اشوف فهد 
فاطمه : قلبي يقول انج مخططه لشي
اشواق : لا صدقيني ما بسوي شي .. بس اللي ابي منج تاخذين ساره على صوب وتسالينها اذا هي سعيده بحياتها ولا لاء وصدقيني لو كانت مستانسه بودرهم بهدوووء 
فاطمه : واذا لاء
اشواق : طبعا ما بودر فهد .. 
فاطمه : خلا اروح عنج احسن 
اشواق : قبل ما تروحين لاتنسين باجر ان شاء الله 
فاطمه تهز راسها : لا حول ولا قوه الا بالله الله يستر منج 

اشواق بابتسامه : وواثقه ان فهد وساره حبهم مستحيل واني بكون لفهد .. 

فهد هل راح يمل من تصرفات ساره وبينفصل عنها ؟ 
وهل راح يعرف بخطط ساره وخالد ؟ 
اشواق شو اللي تخططه ؟ و هل راح تتقرب من فهد وتاخذه ؟ 
نوره شو اللي ينتظرها ؟ 

شو اللي بيصير بينهم 


الجزء 46 وصل


ساره راحت بيت امها وتفكيرها كله بانها كيف تقنع فهد انه يودرها 

اما فهد فما قدر يطلع من البيت وهو يفكر بحبيته ساره اللي مايعرف شو سبب قسوتها المفاجأه ويبى يعرف شو السالفه بس ما يعرف كيف ..

اما نوره فماقدرت تسكت اكثر لان عبدالله كان يبى يقول شي وسكت وهي تعرف ان اكيد امه قالتله شي وقررت انها تعرف باي طريقه عسب( عشان ) جي راحت عند ام عبدالله اللي هي ام ريلها 
ام عبدالله يالسه في الصاله تشوف الاخبار 
نوره بكل ادب تحب راس عمتها اللي هي ام ريلها : سلام عليج عمتي 
ام عبدالله بابتسامه : هلا ببنيتي .. وعليج السلام حياج 
نوره يلست عندها : الله يحيج .. . شو تسوين 
ام عبدالله : اشوف هالاخبار اللي تعور القلب 
نوره : مدام تعور القلب لا تشوفين شو تبين بالحزن 
ام عبدالله : شو نسوي يا بنيتي لازم نعرف اخبار العالم وبعدين ما شي برامج زينه بالتلفزيون 
نوره تبى تفتح السالفه بس ماتعرف كيف نوره وهي تلعب باصابعها وتفكر : ممممممم اقول عمتي شوسالفة عبدالله اشوف سرحان بكلامج .
ام عبدالله تضحك : والله ليش هو قالج 
نوره : عبدالله ما يخبي شي عني بس هالشي ماقالي يمكن اسرار بينكم بس شفته سرحان واستغربت 
ام عبدالله : ما شي بس كنت اقنعه انه ما ياجل بالاطفال ولا تمنعون 
نوره حست بالاحراج : ليش هو قالج انا نمنع 
ام عبدالله : حسيت من كلامه جي قال تو الناس ونحن صغار وفهمته وقلته ان احلى شي انكم اتمون صغار و عندكم يهال مب تعيزون وهم اللي يربونكن بدل ما انتو تربونهم 
نوره بحزن وهي منزله راسها : هي صح كلامج 
ام عبدالله : انا مب قصدي شي يا نوره يعلم الله اني اعتبرج كبنت لي ..بس توقعت انكم ما تبون تخبروني يعني تسوون مفاجأه لي ..
نوره رفعت راسها : لا اكيد اول ما يصير الحمل اول وحده راح اقولج ..
ام عبدالله : ادريبج اصليه يا بنتي صدق عرف ولدي يختار 
نوره : تسلمين عمو ما قصرتي هذا من طيب اصلج 

نوره استاذنت عمتها وراحت غرفتها واول ما وصلت غرفتها تمت منسدحه على السرير وهي تصيح من الخاطر تخاف ام عبدالله تقنع عبدالله يتزوج عليها او ان عبدالله ما بيحبها مثل قبل اذا تاخرت من الحمل 



ساره ردت من بيت امها وهي متضايجه وكارهه حياتها ماتعرف كيف تتصرف كانها تايهه.. مره مع قلبها اللي يقول خالد ومره مع عقلها اللي هو فهد واللي عقلها يقولها انها لازم تكون مع زوجها لانه في النهايه هو زوجها وحلالها 

فهد يترياها بالغرفه وشافها يايه ..
فهد : تاخرتي وايد يا ساره 
ساره من غير نفس : شو اسوي يعني تباني اييه بالطياره ساره فتحت كبتها ( خزانتها ) وتمت تاخذ اغراضها عسب اتوديه باجي ملابسها بالغرفه الثانيه 
فهد يشوفها ومستغرب : وين بتودين ملابسج 
ساره وهي شاله ملابسها : وين بعد بالغرفه الثانيه ولا عندك مانع يا سيد فهد 
فهد : ليش ااذا كان عندي مانع بتسمعين كلامي 
ساره باستهزاء : طبعا لاء عن اذنك 
فهد : ساره يمكن اعرف شو فيج 
ساره صدت : قلت لك ما فيني شي .. بس انا وعيت للصح 
فهد : الصح انج تجافيني وتعامليني بالقساوه والله لو ريال ثاني جان ما رضى 
ساره : يعني شو بيسوي الريال الثاني او بيضرب زوجته او بيهجرها او بيطلقها وانا صدقني ما يهمني اي شي منهم سو اللي تباه 
فهد : انا مب من النوع اللي ما تفاهم بس اتمنى ما تجبريني على اي شي 
ساره : عادي عندي صدقني 
فهد تقرب منها : ساره تعرفين اني مستحيل أأذيج لاني اتنفس هواج وانتي كل دنيتي بس انتي وايد قاسيه معايه من وين يبتي هالقسوه فجاه 
ساره : الحب من طرف واحد ما ينفع يا فهد لو شو يصير 
فهد : كيف تبين الحب يكون من طرفين وانتي كل مره تبتعدين عني اصلا انتي ما تعطيني فرصه اتقرب منج 
ساره : عطيتك بمافيه الكفايه 
فهد : اي فرصه تتكلمين عنها كل ما تقرب منج تبتعدين كل ما ابي اقولج شي تسكتيني بس بالفتره الاخيره كنتي شوي زينه ويايه .. الحب يمكن يكون من طرفين اذا الطرف الثاني عطاه عمره فرصه.. ياما ناس كانو ما يحبون ازواجهن بس الحينه شو في كيف يموتون عليهم 
ساره : بس انا غير 
فهد : انتي مب غير عنهم بس انتي حد لاعب براسج ومغير تصرفاتج 
ساره بعصبيه : جي تشوفني ياهل حد يقص عليه او يغير تصرفاتي 
فهد بعصبيه اكثر : عيل يمكن تقولين شو سبب هالتغير المفاجئ 
ساره : قلت لك وعيت للصح وبعدين ما ابي ارمس زياده بروح انااام 
فهد : دايما يوم تبين تتهربين تقولين جي 
ساره صدت وطنشته وراحت الغرفه الثانيه 
فهد عصب وضرب بايده على اليدار ( الجدار) وهو معصب ويقول ( يالله كيف اتصرف معاها ما اقدر استحمل اكثر والله تعبت تعبت ) 

ساره وهي بالغرفه الثانيه متسانده على السرير ومتضاجيه من اللي تسويه بس ما في ايديها شي لانه هاي الطريقه الوحيده اللي تقدر تخلي فهد يمل منها وتقدر بسهوله تنفصل منه 


وفي اليوم الثاني 

هند تكلم نوره وتحاول وياها عسب تروح تجهز حق عرسها لان ما باجي شي على عرسها 
نوره وهي ماسكه راسها : والله ما قدر اليوم صدق مصدعه 
هند : هيه لو حد ثاني ما بتقولين شي بس حقي مصدعه بس اخت على فاضي 
نوره بعصبيه : هند بلا حركات اول مره اردج كل مره ما اقصر وياج يا ناكرة المعروف 
هند : والله اهم شي عندي هالايام اذا انتي مارحتي ويايه منو اللي بييه ويايه.. ترى بروح ويا منى 
نوره : هذا ويهي اذا خالد خلاج 
هند : يعني حاله محد بييه ويايه ما باجي شي على عرسي رحمي حالي 
نوره : هند والله مصدعه اليوم ..
هند : شي اختراع اسمه بندول ما سمعتي عنه 
نوره : تستعبطين وياويهج 
هند : والله ذبحتيني مصدعه مصدعه اكيد هذا عبوود مخرب راسج البارحه صح
نوره عاقده حياتها : منو عبود 
هند : ريلج بعد منو 
نوره : ايييييه احترمي عمرج شو اصغر عيالج 
هند بدلع : عادي نسيبي ريل اختي 
نوره : لانه ريل اختج احترميه وتبين ادلعين حد دلعي ريلج سالم 
هند : وي ويعلني فدااااااااااااه اصلا الدلع كله له 
نوره بصوت واطي : مالت عليج وعليه 
هند شو قلتي 
نوره مب متفيجه حق حشرتها ( ضرابتها) : ولا شي الحينه يمكن تخليني 
هند : زين بس باجر اذا ما ييتي ويايه بتشوفين شو راح اسوي 
نوره : اقول هند ترى انا ما احب التهديداات ..اقدر بكل بساطه اقول ما بييه وياج 
هند : لا فديتج لا تزعلين الحينه زعلي بعد عرسي ترى انا محتايتنج ما عندي غيرج 
نوره : زين عرفتي هالشي يالله باي
هند وهي منقهره : باااي 


#####################

خالد من الصوب الثاني يحاتي سالفة ساره ويا فهد وشو اللي صار بينهم ويبى يعرف شو السالفه فما عنده حل غير الواسطه نوره تقدر تقوله شو السالفه واتصل فيها 
نوره وهي ترد وتعبانه 
نوره : اليوم العايله كلها متصله فيه شو السالفه اليوم اخاف عيد الاخت 
خالد : ههههههههههههههههه جيف حالج يا اختي الغاليه 
نوره : يسرك الحال وانت شحالك 
خالد بخير 
نوره : متصل بهالوقت اكيد تبى شي اعرفك 
خالد يضحك باستهزاء : فاهمتني يعني 
نوره : الله يستر خير يا اخويه
خالد: بغيتج ما عليج أماره تتصلين بساره وتعرفين منها شو استوى بينها وبين هالنذل فهد يعني فهد مل منها ولا بعده ما قرر ينفصل عنها
نوره بجديه : خالد انت تسولف ولا 
خالد : لاصدق ارمس وياج ليش 
نوره : اسمحلي خالد بس صح انا في البدايه غلطت بس هذا مب يعني اني اكون وياك ويعلم الله اني مادريت باللي تبى تقوله لساره ولا جان ماساعدتك .. واخر شي تباني اخرب علاقه زوجيه هالشي حرام والله ما يرضى عليه 
خالد : يعني انتي واقفه ويا فهد مب ويا اخوج 
نوره : انا واقفه ويا العقل وويا الصح وبعدين الريم اخت فهد متصله وتسال عن جفاء وقسوة ساره حتى فهد مستغرب والصراحه تلومت فيهم وحسيت اني انا السبب
خالد : يستاهل اكثر خلا يحس بالقهر اللي فيه هو يوم واحد وجي انقهر عيل انا شو اقول بالاشهر متعذب 
نوره : والله عاذرتنك بس انا ما اقدر اوقف وياك لان ساره متزوجه لو مب متزوجه جان صدقني سويت المستحيل وبخليها تكون لك 
خالد معصب : يعني ما بتكونين ويايه ولا بتساعديني 
نوره : السموحه ما اقدر اساعدك لانك على غلط حتى لو كنت انت اخويه 
خالد : الله يسامحج بدل ما تكونين ويايه هذا اونج تعزيني وما ترديلي طلب 
نوره : والله يا خالد يعلم الله اني اعزك واحبك بس ما اقدر ادمر حياه زوجيه والله ما يرضى على هالشي وانت اخويه وكل شي بس ما اقدر اوقف ويا الخطا مهما يكون افهمني 
خالد : خلاص مشكوره ما قصرتي انا بتصرف 
نوره استغربت : كيف يعني بتتصرف شو بتسوي 
خالد : خلاص قلت انا بتصرف افمهم بخليج الحينه يالله مع السلامه 
نوره بعد ما صكت من خالد استغربت من خالد واتوترت خافت ان خالد يسوي شي لان خالد دومه ويا عاطفته مب بعقله 


خالد طبعا ما عنده حل ثاني الا انه يتصل بساره وطبعا هو حافظ رقمها من ايام الخطوبه وقرر يتصل فيها عسب يعرف شو اللي صار بينها وبين فهد 
ساره بغرفتها رن موبايلها وهي تبى تشيل الموبايل شافت رقم وهي مستغربه من المتصل وقالت انها بترد : 
ساره : الو 
خالد بفرح : هلا باللي ماخذه العقل كله 
ساره فتحت عيونها : خالد 
خالد : هي خالد ما غيري 
ساره تصد يمين يسار تخاف حد يشوفها : خالد انت ليش متصل 
خالد : اول شي شو اخبارج 
ساره : والله احر ما عندي ابرد ماعند يا خالد ..خالد ليش متصل 
خالد : ليش يعني ما تبين تكلميني 

ساره : لا بس ما اقدر اكلمك وما يستوي اكلمك صح نحن اتفقنا اني اسوي المستحيل عسب انفصل من فهد بس مب اكلمك لا تنسى اني لين الحينه بذمت ريال 
خالد : انا ما يهمني 
ساره / بس انا بعد ما اقدر اكلمك والله ما ايوز وحرام 
خالد : انا مب ياي عسب شي والله ابي اسالج شو سويتي عن سالفتج ويا ريلج الخايس 
ساره : ليش ما قلت خلا نوره تتصل مب انت 
خالد : نوره اونها تقول ما ابي اكون ويا الغلط 
ساره بحزن : والله معاها حق 
خالد : ساره شو جنج تبين تغيرين رايج .. شو نسيتي كلامنا 
ساره : والله ما نسيت الدليل اني قسيت على فهد وايد واحيانا احس بتأنيب الضمير 
خالد : الله يخليج ودري عنج الطيبه هالايام 
ساره : حرام هو ما اذاني 
خالد : شو نسيتي انه السبب بدمار حياتنا لو لاه جان نحن الحينه متزوجين تصدقين اقول احيانا ياريت خبرنا عليه الشرطه وشتكينا عليه 
ساره : مستحيل اسويها لاتنسى انه اخو ربيعتي الريم وكيف اشتكي على اخو ربيعة طفولتي مب حلوه 
خالد : المهم فهد مل من تصرفاتج 
ساره : احس جي .. بس يباله وقت 
خالد : انا معاج لاخر عمري يا ساره وعمري ما بفكر بغيرج 
ساره : المهم خالد بخليك الحينه جنه حد ياي اوكي الله باي 
فهد دخل على ساره فجأه وشاف الموبايل بايدها وهي متوتره فهد بتعجب : بلاج متوتره 
ساره صدق توترت خافت ان فهد سمع كلامها ويا خالد : ها ولا شي بس جي 
فهد يشوف الموبايل : شو كنتي تكلمين منو 
ساره : ما اكلم حد كنت بتصل بامايه وبعدين يمكن اعرف ليش هالتحقيق كله 
فهد : شفتج متوتره وقلت بشوف بلاج 
ساره : وبعدين يا فهد لازم يكون عندك شوي من الادب والاحترام يعني ما تقدر تستأذن قبل ما تدخل 
فهد وهو واقف عند الباب مستغرب : أستأذن على مرتي 
ساره : هيه تستاذن واتمنى مره اليايه تستأذن مب تدخل بهالطريقه اوكي 
فهد عصب وطلع برع وصط الباب بالقو 
فهد : لا حول ولا قوه الا بالله .. 


الريم تشوف فهد مصعب وهو واقف عند الباب 
الريم : بلاك فهد 
فهد وهو يبى يروح : مافيني شي 
الريم : فهد 
فهد صد : خير 
الريم : بلاك يا فهد ليش معصب 
فهد : قلت ما فيني شي ولا تعرفين والله تمنيت موتي ويا امي قبل ما اشوف هالمعاناه بحياتي 
فهد راح وهو معصب ومنقهر 
اما الريم فتمت تصيح على كلام فهد ..
الريم وهي تمسح دموعها : ليش يا فهد تقول جي لو صار لك شي انا اللي بموت ماعندي غير الله ثم انت .. الله يسامحج يا ساره ما توقعتج بهالقساوه 

###############################

اشواق وهي ماسكه الهديه : ها يا فاطمه شرايج بالهديه فاطمه : الصراحه الساعه غاويه بس من وين يبتي جيمة هالهديه ترى الساعتين ماركات 
اشواق : ما يا عليه وايد الساعتين يمكن ب6000 درهم يعني من الماركات الزينه 
فاطمه : زين من وين يبتي الفلوس 
اشواق : شويه من عند امايه وشوي من ابويه وها دبرت عمري 
اشواق / الحينه بدل ما تخسرين حق غيرج جان استفدتي من هالفلوس حقج 
اشواق : شوفت فهد عندي بالدنيا كلها 
فاطمه : الله يهديج 
اشواق يالله تجهزي اليوم ان شاء الله بنروح 
فاطمه : اتصلتي بساره 
اشواق : بتصل فيها الحينه وبقول خلا فهد يتم في البيت بعد عسب اشوفه 
فاطمه/ انا مالي خص انتي اتصلي 
اشواق : هيه اكيد 



نوره طبعا من كلام ام ريلها كانت وايد متوتره وحزينه 
وهي تكلم ساره 
ساره : زين ليش هالدموع كلها 
نوره : اخاف امه تقنعه وتخليه يتزوج عليه 
ساره : مستحيل امه وايد تحبج 
نوره : صح بس سعادة الولد اهم 
نوره : بس انتي بعدج ما كملتي سنه على زواجج يا نوره 
نوره : عيل ليش عبدالله ما قالي ..شو قالت امه له 
ساره : ما حب يزعلج يعرفج حساسه 
نوره : ساره والله بموت اذا عبدالله خذ غيري ما اقدر بدونه 
ساره : بعيد الشر عنج لا تقولين جي مستحيل عبدالله شارنج ويحبج مب من هالنوع من الشباب اللي ما يتريون على طول يتزوجون 
نوره : خايفه حد يقنعه ماعرف شو اسوي 
ساره تذكرت شي: صح نوره تذكرت انتي رحتي للعياده صح وقالو ان ما فيج شي
نوره تهز راسها : هيه 
ساره : زين وعبدالله راح فحص 
نوره استغربت : لا 
ساره : لازم بعد الريال يفحص 
نوره : شو تقصدين 
ساره : والله مب قصدي شي بس مثل ما انتي فحصتي لازم الريال يفحص ويشوف 
نوره : قصدج يمكن العيب منه 
ساره : والله ما ابي افاول عليكن بس اقول لازم كل منكم يفحص ولا الفحص بس للحريم 
نوره : مستحيل اقول حق عبدالله هالشي احس بهين كبريائه 
ساره : ليش الفحص يقلل من رجولة الشخص .. بس عسب كل منكم يطمن ..وبعدين انتي ييبيها بسياسه عسب ما يشك انج قاصده تجرحينه 
نوره : ماعرف والله 
ساره : انا اقول عسب تطمنين اكثر وتعرفين شو السبب 
نوره : لا ان شاء الله ما يكون فيه شي
ساره : والله اتمنى هالشي ..واتمنى الله يرزقج بذريه صالحه يا نوره انتي طيبه وتستاهلين كل خير 
نوره وهي مسحت دموعها :الخير بدربج وممشاج يا ساره 
ساره : اوكي حبيبتي يالله من رخصتج ..
نوره : اسمحيلي ساره اذا ازعجتج ترى ما عندي غير الله ثم انتي اشكيه له 
ساره : لا تقولين جي ترى انا مب بس بنت خالتج انا شرات اختج 
نوره : هي وربي
ساره : يالله بحفظ الله 

###############################

واشواق طبعا بعد ما كلمت ساره وقررو ايون بيتهم طبعا مع وجود فهد بعذر هدية زواجهم ..ساره طبعا ما مانعت هالشي لانه ساره تحب زيارة الضيوف وايد ولانه فاطمه كان ربيعتها في المدرسه بس مب وايد ربيعتها يعني كزميله لها .. 

اشواق وهي متجهزه ومتكشخه : واخيرا بروح بيتهم 
فاطمه : اشوق ما وصيج اثقلي الله يخليج بلا فضايح 
اشواق : جي تشوفيني خفيفه 
فاطمه : ما ادري عنج 
اشواق : يالله تجهزتي 
فاطمه : هيه ..جي مثلج كانج رايحه عيد ميلاد..

اشواق ( كانت متكشخه زياده عن اللزوم ولبست احلى ما عندها هذا غير العدسات والمكياج الكامل هذا كله طبعا عسب تتجذب فهد ))
ساره وهي لابسه جلابييه غاويه بلون التركوازي والجلابيه وايد فخمه وحلوه ورفعت شوي شعرها وحطت مكياج خفيف وايد مع لمعه على شفاتها )
ساره راحت غرفة فهد عسب تشوفه اذا جاهز : شو جاهز 
فهد لابس كندورته وعقال وغترته يعني عادي بس كان وايد وسيم لانه بالعقال والغتره ( الشماغ ) يطلع احلى بوايد 
ساره : خلصت 
فهد وهو يعدل غترته : يعني شو يباني جي انا حرمه يبالي ساعه اتجهز 
ساره طنشته وهي تبى تروح 
فهد ساره هم ليش يايين 
ساره : يعني حرام رباعتي يزوروني 
فهد : لا بس حبيت اسال يعني اذا شي مناسبه 
ساره : يبون يزورونا لانهم كانو ويانا بشهر العسل اونه شهر العسل ( تستعبط )
فهد صد : منو قصدج
ساره : اشواق وفاطمه 
فهد تذكر اشواق وتصرفاتها لانها وايد جريئه: زين انتو حريم لازم اتمون ويا بعض انا شو دخلني مب حلوه ريال بينكم 
ساره : لا تطول باليلسه اذا ما تبى وبعدين انا ما قلت اني ابيك تيلس هم اللي قالو يمكن حسب ما قالو يبون يعطونا هدية زواجنا 
فهد : زين خلا يعطونج الهديه انا ما احب ايلس ويا الحريم والله مب حلوه 
ساره وهي رايحه : فهد الله يخليك مب متفيجه ..تم بس دقايق وروح اذا تباه 


ساره جهزت كل شي اما الريم فتمت بالصاله تتريه الضيوف 
وساره بالمطبخ مع الطباخ عسب تشوف الاكل 

اشواق وفاطمه يو واشواق طايره من الفرح 
ساره طلعت من المطبخ يوم سمعت الجرس: اكيد هم 
ساره : الريم روحي الله يخليج زقري( نادي ) اخوج 
الريم مستغربه : اخويه شو يخصه بالسالفه 
ساره : الحينه روحي زقريه بعدين بخبرج 
الريم : اوكي 
ساره استقبلتهم مرحبا الملايين هلا والله 
\اشواق : هلا فيج 
فاطمه وهي تحب ساره : شحالج يا ساره 
ساره : بخير يسرج الحال (تأشر بايدنها )) تفضلو ليش واقفين 
اشواق وهي تشوف البيت من فوق وبصوت واطي تكلم فاطمه :شو في البيت محلاه وايد فخم 
فطمه :قولي ماشاء الله اخاف البيت يطيح علينا 
اشواق : جي تشوفني الحسود ام النار يعني 
فاطمه : العين حق ..وبعدين هذا وبيتكم حلو وجي تقولين عيل لو بيتكم عادي شو بتقولين 
اشواق وهي معصبه : ما بقول شي ..
ساره والريم يالسين وياهم وفهد بغرفته 
ساره مع فاطمه يرمسون اما اشواق فتصد يمين يساره تتريه المنتظر فهد 
ساره شات اشواق مب وياهم : وين وصلتي 
اشواق : ها وووولا مكان قصدي وياكم 
ساهر تضحك : والله ما اعتقد ويانا اللي ماخذ عقلج يتهنابه 
اشواق استحت 
فاطمه بنفسها ( والله لو تعرفين يا ساره ان اللي بعقلها هو ريلج جان ما اتوقع قلتي هالرمسه ))
الريم بابتسامه : عيل جي سوالفكم 
فاطمه : هيه والله ..اقول ساره ما دريت عندج اخت ريل جي حلوه ماشاء الله 
الريم استحت : لازم ماخذه من حلاة مرت اخويه 
ساره ابتسمت : اصلا الريم حلوه ماشاء الله من صغرها 

فهد دخل عيلهم وهو طبعا ثقيل : السلام عليكم 
اشواق شوي بيغمى عليها تمت تشوفه وبرقه : وعليكم السلام 
فهد يلس بغنفه بروحه ..
اشواق عيونها على فهد..
اشواق وبرقه : زين فهد ياي عسب اعطيكم الهديه 
ساره : ليش كلفتي على عمرج 
اشواق وعيونها على فهد : ولا كلافه ولا شي ..لازم هديه زواجكم 
اشواق طلعت الهديه وعطت حق سار ه : تفضلي هاي مني ومن فاطمه ..<< (طبعا عسب محد يشك اذا عرفو ان الهديه بس منها ))
ساره : تسلمون والله ما قصرتو 
فهد :ماكان له داعي 
اشواق : بالعكس له داعي ترى نحن مب غرب 
اشواق اتفقت ويا فاطمه من زمان انها تاخذ ساره على صوب عشان تعرف اذا هي تحب فهد ولالاء 
اشواق تبى تنفذ اللي براسها: ساره لو سمحتي يمكن موبايلج لاني نسيت موبايلي وابي اتصل في امايه واقولها انا شويه بنتاخر 
فاطمه استغربت تعرف ان اشواق عندها موبايل 
ساره بابتسامه : اكيد تفضلي 
اشواق /مشكوره 
وفاطمه لان اشواق طلبت منها انها تاخذ ساره بالغرفه عشان تعرف عن ساره وعلاقتها مع فهد اكثر 
..اما الريم فهي في المطبخ تشوف شو التجهيزات 
اشواق استاذنت من ساره اونها تبى تتصل في امها ومن هناك كانت تدور على رقم فهد..ومني ومناك وهي تدور على الارقام حصلت مكتوب فهد وعرفت وتاكدت انه اكيد هو وخذت الرقم 
فهد كان يدور على ساره دخل الصاله وماشاف غير اشواق .. اللي كانت يالسه بعد ماخذت اللي تباه اللي هو رقم فهد 
فهد :عيل وين ساره 
اشواق وقفت بابتسامه : ساره ويا فاطمه ..ليش بغيت اقولها شي 
فهد : لا مشكوره اختي بس حبيت اقولها اني مروح 
اشواق : ليش تو الناس ما يلسنا وياك .. 
فهد : المره اليايه ان شاء الله 
اشواق /تذكر يا فهد يوم كنا يالسين ويا بعض في استراليا بس ماكنت ترمس وكان فيك غموض 
فهد منزل راسه : هيه زين عن اذنج بروح اوكي 
اشواق : بحفظ الله يا فهد 

اشواق مستانسه حدها لانها رمسته اول شي وبعدين لانها خذت رقمه بدون ما حد يعرف 
(( وطبعا هالشي اولا حرام والله ما يرضى عليه ..وكافي انها تبيع عمرها وترخص عمرها ))

اشواق وفاطمه بالسياره بعد ما روحو البيت 
اشواق : ها كلمتي ساره 
فاطمه : هيه وسالتها كيف انها كانت لخالد وبعدين استوت لفهد قالت ان هالشي غصبن عنها 
اشواق استانست : شفتي ما قلت لج قلت ان الحب من طرف واحد والله اني حسيت هالشي من ملامح فهد وبعدين شو قالت 
فاطمه : ما حبت تفصل وايد عن حياتها وغيرنا السالفه 
اشواق : ياريت لو ساره اللي تحبه وفهد اللي ما يباها يعني العكس عسب يسهل يحبني 
فاطمه: انتي شو تخرفين 
اشواق : ولا شي.. 

بعد ما اشواق وفاطمه روحو بيتهم 

ساره بعد ما بدلت ولبست لبس البيت 
الريم لاحظت شي وراحت غرفة ساره ..
الريم واقفه عند الباب : يمكن ادخل
ساره وهي تمسح المكياج : اكيد حبيبتي 
الريم : شو استانستي اليوم 
ساره : هيه استانست سوالف فاطمه حلوه 
الريم : واشواق مول ماترمس 
ساره : يمكن ما تعودت علينا 
الريم : ساره مالاحظتي شي
ساره صدت صوب الريم : شو 
الريم : اشوا ق يوم فهد دخل وايد تمت تشوفه 
ساره : مالاحظت وبعدين خلا تشوفه 
الريم: معقوله ما تغارين 
ساره : ليش شو صار ... 
الريم : بس نظراتها مب عاديه مبين انها معجبه فيه 
ساره : عادي خلا تنعجب فيه .. شو يعني 
الريم مستغربه : والله غريبه انتي ..لو وحده ثانيه جان عصبت 
ساره : قلتي لو وحده ثانيه مب انا
الريم : لانج واثقه ان فهد يموت عليج ومستحيل يشوف غيرج .. بس لو مب واثقه جان غرتي 
ساره : لا حتى لو واثقه اذا صدق حاسه بالغيره بغار لانه الغيره نابعه من القلب وبالذات من الحب 
الريم بحزن : شو قصدج قصدج انج ما تحبين فهد 
ساره سكتت ما قالت شي 



شو اللي بيصير بين اشواق وفهد ؟ 
هل اشواق بتخلي فهد يبتعد عن ساره ولا فهد بيصدها ؟ 
نوره بتقدر تقنع عبدالله انه يفحص ؟ وهل بيطلع العيب منه ؟ 
ساره بتغار من اشواق؟ وهل بترد لخالد ؟ 


بعد ما اشواق ردت البيت وهي مستانسه وايد لانها خذت رقم فهد طبعا فاطمه ماتعرف .. لانها كانت ويا ساره ..

اشواق بتحاول قد ما تقدر تخلي فهد لها ..

#########################

فهد يدق الباب على ساره بالغرفه الثانيه عسب يكلمها 
ساره وهي لابسه بجامه تبى تنام : هذا انته خير يا فهد 
فهد بكل ادب : ساره يمكن اكلمج 
ساره واقفه عند باب غرفتها : اسمحلي ابي انام باجر عندي دوام ومب متفجيه اكلم حد 
فهد : بس دقايق
ساره : اوكي بس بسرعه 
فهد دخل غرفتها 
ساره واقفه تشوفه مستغربه شو اللي يباه 
فهد رفع راسه : ساره شو رايج نغير الجو واوديج فجيره او بوظبي هناك انتم كم يوم ونرد ترى عندي لج مناطق حلوه 
ساره رافعه حواجبها مستغربه :والله ترمس صدق ولا تتغشمر 
فهد : لا والله ارمس صدق .. 
ساره مربعه ايدنيها : طبعا لا نسيت ان عندي دوام هذا اولا ثانيا مب متفيجه اروح لاي مكان 
فهد : بس كم يوم عسب تغيرين جو 


ساره : انت قصدك عسب اتغير صح .. لو وديتني لاخر الدنيا بعاملك نفس الشي .. وما شي فايده يا فهد باللي تسويه صدقني 
فهد يأشر بصبعه : مااكون فهد اذا ماعرفت شو سبب تغيرج..

فهد طلع من الغرفه وهو معصب ومنفعل ..
ساره يوم طلع فهد ماقدرت تقول شي ... وماتعرف شو اللي يقصده 


فهد فهد ما قدر ينام بهاليوم وهو يفكر كيف يعرف تغير ساره المفاجئ لانها قبل كانت وايد زينه ويايه وصح ما كانت تحبه بس كانت تحترمه وتقدره..
فهد وهو متساند على السريريكلم عمره: لازم اعرف شو سبب تغيرج يا ساره لازم ..


ساره ردت شغلها وهي مستانسه على هاليوم لانها صدق مشتاقه للشغل ولرباعتها ..
ميثاء ربيعة ساره بالشغل : هلا والله بساره 
ميثاء وساره يتوايهون ( يحبون بعض ) 
ساره : هلا فيج شحالج عساج بخير 
ميثاء : بخير مدام شفتج وينج طولتي الغيبه ماصار شهر العسل 
ساره ابتسمت : بالعكس ما طولت وايد قطعت اجازتي 
ميثاء : هيه صح انتي قلتي ان 3 اشهر وييتي قبل شو مليتي 
ساره : لا مب جي السالفه بس اشتقت لج وللشغل 


ميثاء : وععععععععععع حد يشتاق للتعب وللشغل 
ساره : تعرفيني اموت بالغشل وبالذات لاني الكل بالكل بهالقسم 
ميثاء : ما تنلامين رئيسة قسم 
ساره : اللي يسمعج يقول رئيسة قسم على الاداره كلها .. يا دوب رئيسة قسم على هالقسم الصغير 
ميثاء: المهم انج رئيسة قسم 
ساره : زين خلينا عن الشغل الحينه شحالج وشحال الخطيب ( تغمزلها )
ميثاء استحت : والله تمام الحمد لله 
ساره : ومتى ان شاء الله الملجه ( كتب كتاب )
ميثاء : يريب ان شاء الله بعد اسبوع تقريبا 
ساره : بعدين بنشوفج كله سرحانه 
ميثاء ويها احمر : ليش يعني 
ساره : علينا .. لانج اربع وعشرين ساعه بتفكرين بكلامه لج اخر الليل وبشكله 
ميثاء تضرب ساره : ايه استحي لا تقولين جي .. واكيد انتي مجربه 
ساره بخاطرها ( لا والله ما جربت اني اسرح وافرح لاني ماخذيته عن حب )
ميثاء : بلاج ليش تضايجتي 
ساره : ولا شي يالله عن اذنج بشوف الشغل 
هند تتصل في نوره
هند : صباح الخير 
نوره توها قايمه من الرقاد ( النوم) : منو هند 
هند : بسج رقاد قومي 
نوره : والله انج حشره يا هند شتبين صباح الله خير موعتني 
هند : بس حبيت اذكرج ان اليوم لازم اتين حق زهبتي ( تجهيزات العرس* ) مب تنسين ترى صدق ماباجي شي 
نوره : يعني لازم تقوميني من الصبح وتقوليلي هالكلام ما صبرتي على الاقل بعدين 
هند : لا 
نوره : والله انج متفيجه 
هند : نوروررره مب تنسين 
نوره : اولا احترمي عمرج اسمي نوره مب نوروووه 
هند : نوره ولا نوررووه المهم انتي نفسج 
نوره : اقول جلبي ويهج وخليني انام تعبانه يالله باي 
هند: زين كلتيني .. باي 

هند وايد مستانسه لان عرسها ما باجي شي عليه .. 

################################

والعصــــر..

ام محمد يالسه تتريه محمد يطلع من غرفته 
محمد مر وهو متبلس يبى يطلع ..
ام محمد : محمد 
محمد صد : لبيه 
ام محمد: تعال شويه ابي ارمسك بسالفه 
محمد اقترب من امه ويلس عندها : خير يا امايه 
ام محمد بابتسامه ووبصوت واطي : انا رحت عند شيخه اليوم وكلمتها 
محمد فتح عيونه واتوتر وايد : زين وبعدين 
ام محمد : وحبيت اعرف اذا حد لعب براسها عسب ترفضك .. بس عرفت منها انها هي اللي اختارت هالشي ومحد لعب براسها ولا شي .. 
محمد ابتسم وارتاح : ما قلت لج انا مالي خص وانا ما اتفقت وياها 
ام محمد : ولا بعد انا سالت عن الريم 
محمد وميت من الوناسه : والله 
ام محمد بابتسامه : والكل مدح فيها وباخلاقها وبدينها والاكثر ( تغمزله ) بجمالها 
محمد : يعني موافقه 
ام محمد : هيه موافقه وان شاء الله اليوم او باجر بخلي ابوك وخالك وعمك يروحون يتقدمون لها عند عمها وخوها فهد بس اول شي بنتصل في عمها .. 
ام محمد : وتعرفين رقم عمها ..
ام محمد : الصراحه لاء ..انت تقدر اتيب رقم عمها 
محمد : بييب الرقم وبييت ابو الرقم بعد .. بتصل في خالد وهو ما بيققصر .. وبييبلج اليوم ان شاء الله بس ترى عمها في بوظبي 
ام محمد : مشكله بعيده بوظبي
ام محمد : بس عادي بنخلي عمها اييه بيتهم عند فهد وهناك اتقدمولها احسن على الاقل اييون بيت الريم 

ام محمد : ان شا ءالله بنتصرف المهم انت ييب الرقم 
محمد وقف ويحب راس امه : فالج طيب يا امايه ومشكوره ما قصرتي عساني ما نحرم من ام مثلج 
ام محمد بابتسامه : حبتك العافيه يا وليدي وعسى الله يهنيك..
محمد طبعا على طول اتصل بخالد وخبره السالفه 
خالد : زين زين والله يا وجاسم واخيرا حلمك بتحقق ان شاء الله 
محمد وهو طاير من الفرح : تصدق يوم الوالده قالتلي شويه ابي اطير من الفرحه 
خالد بنبره كلها حزن ":: حاس فيك ..تذكرت يوم امايه قالت انها بتخطبلي ساره وان ساره وافقت قلت لها نفس الكلا م
محمد : الحينه انا متصل عسب تستانس ويايه مب تضايج 
خالد : اكيد ما بخرب عليك وناستك ..
محمد : خالد طلبتك يا خويه 
خالد : عطيتك ..اطلب اللي تباه 
محمد : ما قصرت .ابيك اتييب رقم عم الريم 
خالد : ممممممممممممممم يعني لازم اطلب من ساره عسب تقول حق الريم 
محمد : اي طريقه انا ما يهمني بس ابيه اليوم الله يخليك 
خالد : افا عليك اصلا هاي احسن فرصه عسب اكلم الحب 
محمد : شقصدك ترمس ساره تتصل فيها 
خالد : طبعا 
محمد : شو انت خبل تتصل في وحده متزوجه لا بعد وقبل كنت خطيبها 
خالد : ماعليك الحينه مب تبى رقم عمها خلاص 
محمد : هيه والله اهم شي عندي عسب على الاقل اليوم او باجر ان شاء الله بالكثير نتقدم حق الريم 
خالد : خلاص الحينه باخذ الرقم .. وبتصل فيك 




خالد ما صدق على طول اتصل بساره وللاسف مايعرف باللي يسويه انه غلط وحرام 

خالد وهو يتصل فيها 
ساره كانت في الصاله ويا الريم وفهد ويوم شافت الرقم توترت 
ساره وقفت : عن اذنكم 
الريم تصد : وين 
ساره بتوتر : بروح ارد على ربيعتي 
فهد : يعني ما يستوي تردين الحينه وجدامنا 
ساره : والله عندي سوالف وياها وما بي حد يسمعها 

ساره راحت غرفتها وردت عليه : الو 
خالد : هلا بصاحبة الو 
ساره تشوف يمين يسار: خالد بعد اتصلت ما قلت لك لا تتصل 
خالد : والله ابي اقولج شي ضروري وتعرفين مرسال الغرام نوره ما تسويلي سالفه الحينه فلازم انا اللي اتصل 
ساره : وتخيل فهد شاف الرقم ولا شي
خالد : خلا يولي مالت عليه .. 
ساره : ومب بس عسب فهد بس انا والله ما احب اكلم حد غريب لاني بذمت ريال ولا تنسى هالشي 
خالد : لا تعورين قلبي اكثر .. المهم بقولج ترى اهل محمد يبون يتقدمون للريم 
ساره استانست واتششقت من الفرحه : والله 
خالد : هي والله وابيج يا ساره تاخذين منها رقم عمها لانه هو الاكبر 
ساره : خلاص ولا يهمك باخذ الرقم من الريم .لان فهد اذا طلبت منه بيسال الف سؤال 
خالد : ويوم تعرفين الرقم طرشيلي مسج اوكي 
ساره : اطرشلك انت 
خالد : هيه انا عيل منو .. لا تنسين 
ساره : خلاص فالك طيب
خالد : فالج ما يخيب .. عيل اخليج 
ساره : بحفظ الله 

ساره استانست وايد من هالخبر .. 
ساره راحت الصاله وبابتسامه ..الريم تعالي بغيتج 
الريم : شو مستوي ؟ وليش مستانسه هالكثر
فهد : والله حق ناس وناس تبتسم اما يوم تشوفني بس تبوز وتتحرطم 
ساره شافته بنظره وطنشته 
الريم : ويه الحينه بتضاربون 
ساره : شو يالريم بتين ولا 
الريم: زين بييه 

الريم وساره راحو الغرفه 
ساره : يلسي 
الريم يلست ..: خير شو فيه 
ساره باتسامه حلوه : يمكن تعطيني رقم عمج 
الريم مستغربه :وليش
ساره : لانه اهل محمد يبون يتقدمون للانسه الحلوه الريم 

الريم استحت وابتسمت : صدق 
ساره تلقدها : هيه صدق 
الريم متوتره من الحياء ..
ساره : بعدين استحي .. عطيني الرقم بسرعه بس لا تقولين لفهد 
الريم : وليش لازم اخويه يوافق وحتى لو عمي وافق وفهد ما وافق ما برضى تعرفين اهم شي عندي اخويه 
ساره : وليش ما يوافق .. اصلاوين بتحصلون حد شرات محمد بطيبه واخلاقه ودينه ..والله محمد ونعم الرياييل 
الريم : مبين عليه 
ساره : يا ويل حالي بدى الحب ..
الريم : عاد ساره بدت تلعوزني الحينه 
ساره : المهم عطيني الرقم بسرعه 
الريم : اوكي الرقم *******
ساره : خلاص مشكوره .. وان شاء الله نسمع خبر عن خطوبتج 
الريم استحت ونزلت راسها 
(( الريم من شافت محمد وهي معجبه فيه وبالذات يوم الكل مدح باخلاقه وبطيبته وبشخصيته ))

ساره طرشت مسج لخالد وعطته الرقم ..
وابو محمد اتصل في عم الريم واتفقو ان باجر اييون بيت فهد عشان يتقدمون للريم وطبعا اكيد بوجود عم الريم 
فهد يكلم عمه : زين ومنو ومن اي عايله 
عم فهد : اسمه محمد خليفه بن *****
فهد : ونعم العايله 
عم فهد : وهم باجر بيتقدمون لاختك ان شا ء الله وانا قلت خلا يكون في بيتكم احسن اجرب حقهم بدل ما ايون بوظبي شرايك ؟ 
فهد : على خير ان شاء الله.. 


نوره وهي تفكر كيف تقنع عبدالله عسب يفحص 
عبدالله ياي من عند ربعه وشاف نوره سرحانه بغرفتها 
عبدالله : مساء الحب لاغلى حب 
نوره تبتسم : مساء النور هلا حبيبي ماشاءالله ييت بسرعه 
عبدالله يلس عندها ومسك ايدينها : ليش انا اقدر اودر زوجتي حبيبتي بروحها في البيت 
نوره : لا عادي خذ راحتك 
عبدالله : لازم اكمل سهرتي وياج ما يستوي اخليج بروحج 
نوره : اقول عبدالله حبيبي
عبدالله : عيون عبدالله 
نوره بخجل وبتوتر : شرايك باجر انا وانته نروح للعياده عسب الفحص 
عبدالله : ليش مب انتي رحتي وقالولج ما فيج شي
نوره : هيه صح بس ابي اطمن زياده ومره وحده نروح انا وانته نفحص .عسب اثنينتنا نكون ويا بعض 
عبدالله : الله يهديج انا حاس ان ما في شي وانتي ليش توسوسين 
نوره : مب وسواس ولا شي بس ابي اطمن اكثر وعسب امك تطمن يحليلها اكيد تحاتي 
عبدالله استغرب : ليش هي قالت لج شي
نوره تبى تغطي السالفه : يعني لازم تقولي عسب نفحص ..لا والله هي ما كلمتني عسب الفحص ولاشي بس انا ابي اطمن .. بس طبعا اذا هالشي يضايقك عادي مب لازم 
عبدالله بابتسامه : فالج طيب حبيبتي بس ما ابي اشوفج دايما تحاتين ومتضايجه بنروح نفحص عسب تطمنين اوكي يالله اتلبسي عسب نطلع ونغير شوي جو 
نوره استانست وابتسمت : اوكي ولا يهمك دقايق واكون جاهزه ..

نوره استانست لان عبدالله بيفحص وياها بس هي متوتره وايد من النتيجه 

###############################

اشواق وهي ماسكه الموبايل تفكر كيف تكلم فهد طبعا لانها ماخذه الرقم ..
فكره ترسل له في البدايه مسجات ..

اشواق دورت مسج وطرشته ..
والمسج هو : 
حبيتك من اول نظره 
مدري هو حب ولا اعجاب 
بس اللي ادري عنه انك بقلبي وبروحي 
فهد كان بغرفته وكان يبى يطلع عسب يقول لساره والريم ان اهل محمد بيتقدمون للريم وشاف المسج 
واستغرب وقال بنفسه : اول مره اشوف هالرقم .. اكيد مغلطين 
وطنش السالفه 


فهد راح عند الريم وشافها بغرفتها ويا ساره 
فهد : زين حصلتكم ويا بعض 
الريم اتوترت وعرفت ليش فهد ياي : هلا اخويه حياك 
فهد يلس عند ساره .. ساره ابتعدت شوي .. 
فهد : حبيت اقولكم ان في واحد يبى يتقدم للريم باجر ان شاء الله 
ساره تستعبط : والله زين وهو شو اسمه ومن اي عايله 
فهد : اسمه محمد خليفه بن *****
ساره : ونعم العايله والله 
الريم استحت وماقالت شي 
فهد : يالله كيف الحلوه مستحيه هذا وهم بعدهم ما يو وما خذيت رايج ..بس بعد ما ايون ان شاء الله وبسال عن الريال واذا طلع ريال محترم وزين بقولج مبروك يا احلى اخت بالعالم ...
الريم قامت اونها استحت 
فهد : وين بتروحين 
الريم ويها محمر :ها ممم بروح بروح المطبخ بشربلي ماي وبييه 
فهد يضحك : هههههههههههه قولي مستحيه وتبين تشردين (وهني وصل لفهد من اشواق مسج ثاني ))
المسج هو : 
ودي بس ودي تحس باشواقي وحبي 
ودي بس ودي تكون لي يا اغلى ناسي 

فهد مستغرب : وبعدين وياهم 
الريم : منو 
فهد : وصلي مسج من رقم غريب
الريم : يمكن متلخبطين 
فهد : يمكن بس هذا المسج الثاني 
الريم : زين اتصل وشوف منو 
فهد : اذا طرشو مره ثانيه بتصل فيهم وبشوف 
الريم تنغز : يمكن معجبه يديده 
فهد يشوف ساره : يمكن ليش لاء على الاقل حد يحس بوجودنا 
ساره قامت : تصدق يبالك وحده تكون معجبه فيك يمكن شوي تودرني بحالي 
طلعت ساره من الغرفه 

فهد معصب واصل حده : بذمتج في زوجه تقول هالكلام هذا بدل ما تغار وتنقهر 
الريم : يمكن هي تسولف 
فهد : ما شفتي كيف ترد عليه بكل جراه .. 
الريم : ماعليه اخويه هد اعصابك ..واكيد هي ما كانت تقصد 
فهد والحزن بعيونه : بلا هي تقصد يالريم ..هي تحاول قد ما تقدر تقلل من وجودي ..مع اني وايد استحمل كلامها ومع هذا كله ما اييه بعينها شي .
الريم : يالله ما ابيي اشوف الحزن بعيونك .. يالله عسب خاطري 
فهد بابتسامه : عسب خاطرج ياا احلى اخت بالعالم بغير مزاجي اليوم 
الريم تحضن اخوها : وعسى الفرحه بممشاك وبدربك يا فهد ..الريم تمت تصيح ..
فهد : بلاج يالريم 
الريم : ماعرف بدونك شو كان بيستوي فيه ..انت كنت بمثابة الابو والام ..والاخ وكل شي ..عمرك ما ضايقتني ولا قصرت فيه .. والله ماعرف شو كنت بسوي بدونك 
( تمت تصيح ))تذكرت الريم امها وابوها ..
فهد ماسك ايدها : بس يالريم دموعج غاليه ..وانا بعد ماعرف شو كنت بسوي بدونج انتي بعد كل شي بالنسبالي ..يالله مسحي دموعج .. ما ابي اشوف هالدموع بحياتج 
الريم تهز راسها / : ان شاء الله 

الريم وايد متعلقه باخوها فهد .. لان فهد بالنبسالها كل شي بعد وفاة وواليدنها 
هند وهي تكلم سالم 
هند معصبه : يعني شو هذا كله تلفونك مشغول ..تعرف من اكثر من ساعه وانا اتصل فيك 
سالم : شو اسوي حبيبتي الكل يباني اليوم 
هند : والله وانا مب لازم تعطيني من وقتك 
سالم : يالله خلاص ما ابي اشوفج معصبه حقج عليه 
هند : ساكته 
سالم : شو وين رحتي اليوم 
هند : طلعت ويا نوره عسب تجهيزات العرس
سالم : شو تشريتي عدل 
هند : يعني رحت هني وهناك ودورتلي مصمم ويا دوب قال بيفصلي .. لاني متاخره 
سالم : صح ما باجي شي على عرسنا ان شاء الله 
هند : صدق الايام بسرعه تمر 
سالم : يالله الاهم نكون لبعض ..وصدقيني حياتنا بتكون من اروع اللحظات 
هند بدلع : واثقه من هالشي ..لاني خذتك عن حب وقناعه 

####################################

وفي اليوم الثاني 

عبدالله ونوره راحو يفصحون ..والدكتوره قالت ان باجر النتيجه راح تكون 
عبدالله بالسياره : ها استانستي ..رحنا العياده وفصحنا 
نوره : هيه الحمد لله .. وان شاء الله نتيجه الفحص تكون سليمه 
عبدالله : ان شاء الله ما يكون فينا شي .. على الاقل ما تحاتين 
نوره : وانت يعني ما تحاتي 
عبدالله : واثق برب العالمين .. وبقدرته وبحكمته .. والصبر مفتاح الفرج ..وبعدين انا يهمني انتي يا نوره ..
نوره ابتسمت : وان شاء الله اقدر اسعدك لاخر حياتي 

نوره استانست انهم فحصو بس طبعا هالشي ما يمنع انها وايد خايفه ومتوتره عسب النتيجه ..


اشواق ما ملت وردت بعد اطرش مسج 
المسج : 
يا مسج روح يمه وقله ..اني بالحيل مشتاق 
وانه هو الوحيد اللي بقلبي 
وقله : اني مااقدر على بعده 

فهد راد من الشغل شاف المسج 
فهد : نفس الرقم . لازم اتصل واشوف شو السالفه 

فهد اتصل باشواق وهو مايعرف انها اشواق 
اشواق مستانسه : فهد متصل فيه 
اشواق ردت عليه وبرقه : الو 
فهد : السلام عليكم ..
اشواق : وعليكم السلام 
فهد : اختي اسمحلي بس حبيت اعرف منو صاحب هالرقم
اشواق : انا وليش 
فهد : لان من البارحه كم مسج وصلي ..وقلت يمكن حد قاصدني او متخربط بالرقم 
اشوق بكل جراه : لا مب لخبطه ولاشي .. نحن قاصدينك 
فهد استغرب : ليش منو تكونين 
اشواق : انا انسانه صريحه وايد ومعجبه فيك لاخر الحدود 
فهد : اكيد انتي متلخبطه يمكن تتحريني حد من اللي تعرفينه
اشواق : لا انا اعرفك عدل انت فهد .. صح 
فهد استغرب : يعني تعرفيني 
اشواق : هيه اكيد اعرفك ليش في حد مايعرفك 
فهد : يمكن اعرف انتي منو 
اشواق : انا اشواق ربيعة فاطمه اللي يينا بيتكم 
فهد فتح عيونه ويقول بنفسه : صدق قويه عين يعني رييعة ساره ومتصله فيه..
اشواق : ليش ساكت 
فهد : شوفي يا اشواق انا ما بصك على ويهج احترام لانج ربيعة زوجتي بس حبيت اقولج لا طرشين هالمسجات مره ثانيه ..
اشواق : وليش ؟ ترى كل مسج من قلبي يا فهد 
فهد : اسمحيلي الحينه لازم اصك يالله باي 
صك فهد التلفون وهو مستغرب من جراه اشواق 
اشواق وهي ماسكه الموبايل : هذا ويهي اذا ما كنت لي اصبر يا فهد عليه 

فهد يكلم نفسه : معقوله انها معجبه فيه .. معجبه بانسان متزوج بعد .. صدق يوم قالو بييه زمان البنات يلحقون ورا الشباب .. ولا على حظي انا بعد الله المستعان على هالزمان ...
واهل محمد يو بيت فهد وطبعا فهد وعمه موجودين 
وابو محمد طلب ايد اخته لولده وعم فهد قال انهم بيسالون عنهم وبيردون الخبر لهم طبعا بعد ما يسالون راي البنت 

ساره والريم بالصاله يتريون الاخبار من فهد 
ساره : يالله اتاخرو متى بيطلعون 
الريم تبتسم : اللي يشوفج يقول انهم يايين حقج 
ساره : ترى انا وانتي انتي بمثابة الاخت يا الريم وانا مستانستلج وايد بالذات لانكم تليقون لبعض محمد انسان ما في منه وانتي بعد 
الريم : تسلمين يا ساره 

عم فهد راح بعد ماسلم على الريم وساره 

فهد يشوف الريم مستحيه : تقدمو مثل ماقالو وان شاء الله من باجر بسال عن الولد بس اسم الولد مب غريب عليه كاني سامع هالاسم واللقب 
ساره بكل ثقه : ليش انت ماتعرف محمد ..هذا محمد ربيع خالد من الطفوله 
فهد فتح عيونه : محمد ماغيره الا اربع وعشرين ساعه ويا خالد 
ساره : هيه .وهالشي من صالحنا لانا نقدر نعرف عن الولد زين لانه ربيع خالد . ومحمد اعرف عن اخلاقه وصفاته من زمان ..لانه دايما يتردد على خالد يعني كاخوه 
فهد : زين عرفت عيل .. عيل من الحينه اقول ان مستحيل ارضى بمحمد لاختي 
ساره عصبت : وليش ان شاء الله 
فهد : لانه ربيع العدو اللي مخرب حياتي 
ساره : اول شي صلح عبارتك انت اللي مخرب حياته ..وبعدين محمد شدخله بالسالفه ..خالد وعرفنا انك ما تحبه بس محمد شدخله ..يعني عسب ربيعه ترفضه شو هالتفكير 
فهد : ما ابي شي من صوب خالد سمعتي 
ساره : ترى انا بعد استوي بنت خالته يعني من صوبه 
فهد : انتي غير وبعدين ..يمكن خالد يبى ينتقم مني باختي عن طريق ربيعه محمد 
ساره : شقصدك 
فهد : يعني خالد يبى يقهرني وينتقم مني لاني خذتج ويخلي ربيعه يتقدم للريم .. عسب يخلي حياتها سوده .. وهني يكون صدق انتقم مني لان اللي يمس اختي يمسني 
الريم استغربت من كلام اخوها وراحت غرفتها وهي متضايجه 
ساره : شو هالتخلف يا فهد ..شو هالتفكير .. انت شو تقول 
فهد : عيل محمد شعرفه بالريم 
ساره : والله الدنيا صغيره يمكن هو يدور له وحده وحد رشحه بالريم ..او يمكن لانه خالد يعرف الريم عدل لانها ربيعتي من الطفوله قال لمحمد .. 
فهد : المهم ما ابي شي من طرف خالد 
ساره : ليش محمد ولد خالد مثلا عسب تقول ما ابي شي من طرفه ولا اخوه هذا ربيعه ما يخصه بالسالفه ..
فهد : هاللي عندي .. وخلا يمر كم يوم وبرد عليهم بالرفض
ساره : بس صاحبة الموضوع هي الريم مب انته 
فهد : ومستحيل الريم تاخذ واحد من دون رضايه 
سار ه عصبت : توني اتاكد ان تفكيرك مثل اليهال 
ساره راحت غرفتها وهي معصبه ..

اما فهد فمقتنع ان ما يبى محمد للريم ..وفهد مايعرف ان الريم بالنسبه لمحمد كل دنيته ..وانه سوى المستحيل عسب ياخذها ..

الريم راحت غرفتها وهي متضايقه لانها وايد معجبه بمحمد بس بعد هي مستحيل تزوج اي شخص من دون رضى فهد لان فهد هو كل شي بالنبسالها ..

ساره طرشت مسج لخالد وقالته السالفه باختصار بس قالت انها بتقنع فهد بمحمد طبعا بعد ما يسالون عنه اكثر..

خالد تضايق وايد لان محمد سوى المستحيل عسب ياخذ الريم .. وما حب يقوله لانه مايبى يخرب عليه يومه ..
خالد بخاطره : اتمنى يا محمد تاخذ اللي بخاطرك وما يستوي لك مثل ما استوالي 


شو اللي بيصير
هل ساره راح تقنع فهد انه يوافق على محمد ؟ 
ولا محمد ما بيكون للريم ؟ 
واشواق بتقدر تكون لفهد ؟ ولا فهد بيصدها ؟ 
شو نتيجة الفحص بتكون بين عبدالله ونوره ؟ 


الجزء التاسع والاربعين ((ماعليكم من رقم الجزء بس هو صح التسلسل))




بعد رفض فهد للمحمد ..



الريم تمت بغرفتها متضايجه توقعت انها بتسعد ويا محمد وانه بيكون رجل حياتها ..



ساره دخلت غرفتها وشافت الريم منسدحه على السرير 

ساره : الريم يمكن اكلمج 

الريم يلست : اكيد 

ساره يلست عندها : شو رايج بكلام فهد 

الريم مربعه ريولها وبحزن : اللي اقدر اقولج اياه يا ساره ان راي اخويه هو الاهم 

ساره بجديه : يعني تتوقعين ان محمد متقدم لج عسب خالد قايله عسب ينتقم له 

الريم : ما قلت جي ..وبعدين انا ماعرف كيف تفكيره .. بس 

ساره : لا بس ولا شي انتي تذكرين كيف نظرات محمد يوم يشوفج والله حرام تعرفين انه عايلتهم كانت شوي تبى تتشتت عسبج 

الريم مستغربه : ليش

ساره : لانه من الصغر هو لبنت عمه ويوم شافج غير رايه وقال لبنت عمه عسب ترفضه تتخيلين هالشي .. والام زعلت من ام شيخه اللي هي بنت عمه يعني زين ما كبرت السالفه واخر شي ماياخذج حرام 

الريم نزلت راسها وتضاجيت اكثر ..

ساره : الريم انا فاهمه محمد اكثر منج تعرفين ليش 

الريم : ليش

ساره : لاني مريت تقريبا بنفس التجربه ..تخيلي هو يحبج ويباج وحلمه انج تكونين شريكه حياته واخر شي كل شي يروح عنه والله شي يضايج 

الريم : بس مب بايدي شي والله بعد ما اقدر يا ساره اقول لاخويه ابيه والله مب حلوه 

ساره : اعرف ..بس المهم انج تبينه صح 

الريم منزله راسها وبكل خجل : محمد ما يتعوض 

ساره مسكت ايد الريم وبابتسامه : بحاول المستحيل عسب تكونون لبعض 

الريم : هذا كله لانج تبين محمد يكون لي 

ساره : اول شي لان محمد ما يتعوض وبعدين لاني حاسه بمحمد واحس كيف بيكون شعوره اذا خسرج 

الريم : اذا الله كاتب لنا النصيب صدقيني كل شي راح يتم على خير 

ساره : ونعم بالله ..خلاص اخليج تنامين 



الريم معجبه بمحمد وزاد اعجابها اكثر يوم عرفت ان محمد رفض بنت عمه وسوى المستحيل عسبها ..



وفي اليوم الثاني 

خالد ما قدر ينام من كثر ما يفكر في ربيعه محمد وقرر يتصل في ساره 

ساره وهي راده من الدوام وهي بسيارتها خالد اتصل 

ساره : الو 

خالد : مرحبا 

ساره مستغربه : مراحب ..خالد بعد اتصلت 

خالد : قلت بتصل بج الحينه والله ما اقدر اتريه اكثر من كثر ما افكر بربيعي محمد .. ها بشري ما شي اخبار يديده 

ساره : والله ما شي اخبار ..حاولت ويا فهد بس هو مصمم اللي براسه 

خالد بعصبيه : شو هالتفكير المتخلف ..حرام والله محمد يحب الريم ..

ساره : ادري بس هو ما يبى 

خالد : بس هو ما يرفضلج طلب 

ساره : ما احب اترجاه اكثر ..

خالد : حاولي وياه اكثر حرام ربيعي محمد رفض بنت عمه ..صدق يكسر الخاطر 

ساره : قلت لمحمد ان فهد رفضه 

خالد : الصراحه ما اقدر اقوله ..ما ابي اجرحه 

ساره : شو نسوي 

خالد : عندي حل ..شرايج اروح اكلم فهد واقنعه ان محمد ماله خص

ساره : لا لا لا الله يخليك لا تروحله 

خالد : ليش 

ساره : تعرف فهد ما يدانيك ولا يحبك ..وبهالطريقه راح يعاند اكثر 

خالد : الحينه انا اللي اموت عليه انا مب رايح عسب ( عشان ) سواد عيونه 

ساره : خذ مني ولا تروح عنده اسمع كلامي والله لو رحت بيعاند اعرف تفكيره 
خالد : يعني شو نخلي محمد يتعذب مثل ما اتعذبنا 
ساره : عندي حل احسن من حلك 
خالد : ها قولي 
ساره : شرايك تقول لمحمد يكلم فهد ويقنعه بالطيب والزين ومن بعد ما يكلمه انا بعد بكلمه وبحاول اقنعه 
خالد : تتوقعين راح يقتنع فهد 
ساره : نحن نحاول ما بنخسر شي 
خالد : خلاص اوكي بتصل بمحمد وبقوله 
ساره : الله يسر امورهم 

#############

خالد قال لمحمد الخبر ومحمد من سمع هالخبر تم ساكت 
خالد : محمد وينك 
محمد شوي والدمعه بتنزل : يعني الريم ما بتكون لي 
خالد : لا تفقد الامل يا محمد 
محمد : انت تقول ان فهد معاند كيف راح يقتنع .. زين ما تعرف ليش ما يباني 
خالد : اونه يقول اني ابي انتقم من فهد عن طريقك .. يعني انا قلت لك تزوج اخته الريم عسب انته تنكد حياة اخته وتعيشها بكدر ومشاكل وهني الريم بتتعذب واكيد فهد بيتعذب بعذاب اخته شفت التخلف 
محمد : الصراحه تفكيره مب متخلف 
خالد فتح عيونه : انت شو تقول ..
محمد : صح يا خالد شي بهالزمن ناس جي 
خالد : يعني في واحد متفيج ياخذ وحده عسب ينتقم شو نحن بمسلسل مكسيكي او فلم هندي 
محمد : ترى بواقعنا اكثر .. يعني هو خايف على اخته مني لاني ربيعك وايد .. لا تستبعد هالشي 
خالد : اعتقد سبب رفض فهد لك ..خلا تفكيرك مثل تفكيره ..الحينه خلا ندور حل 
محمد : اي شي راح اسويه بس ما ابي الريم تروح لغيري والله اني اعشقها يا خالد اعشقها 
خالد : حاس فيك يامحمد والله حاس .. اصعب شي عند الانسان انه ينحرم من اللي يحبها .. 
محمد : زين وشو اسوي بموت ااذا ما خذتها 
خالد : باسم الله عليك ..انت شو تقول .. لا ان شاء الله ما بيستويلك شي .. انت روح عند فهد وكلمه اليوم واقنعه بطريقتك الخاصه 
محمد : وتتوقع بيطيع يكلمني 
خالد بعصبيه : تخسي الا هو .. ليش هو وزير عسب يقرر يكلمك ولا لاء. المهم روحله اليوم وكلمه 
محمد : مستعد اسوي اي شي .. الا اني اخسر الريم 
خالد : يارب الريم تكون من نصيك يا محمد وحظك ما يكون مثل حظي 
محمد : قصدك النصيب ..لان بهالدنيا كل شي مكتوب مب بالحظ ..
خالد : يارب الريم تكون من نصيك يا محمد وحظك ما يكون مثل حظي 
محمد : قصدك النصيب ..لان بهالدنيا كل شي مكتوب مب بالحظ ..
خالد : صدقت والله 

والنتيجه باليوم الثاني 
نوره وعبدالله راحو يشوفون النتيجه ..

نوره وهي عند الدكتوره : ها يا دكتوره بشري
عبدالله : اعصابج 
نوره : ما اقدر لو تشوف قلبي كيف يدق 
عبدالله يضحك : ليش قبل ماكان يدق..عيل كيف كنتي تعيشين اخاف عندج مصدر ثاني بدل القلب 
نوره : عبدالله احر ماعندي ابرد ما عندك اسكت شوي خلا الدكتوره ترمس ( تتكلم ))
الدكتوره تشوفهم بابتسامه بعد ما قرت التحاليل : اقدر اقولكم مبروك ما فيكم شي ..والتحاليل كلها سليمه 
نوره شوي حلجها بينشق /والله 
عبدالله مبتسم : ما قلت لج بس انتي وسواس الخناس 
نوره : متاكده يا دكتوره 
الدكتوره : اكيد متاكده انتي وريلج ما فيكم شي الحمد لله 
نوره / عيل شو سبب التاخير 
الدكتوره : التاخير من عند رب العالمين مب شرط اذا وحده تاخرت بالحمل يعني فيها شي ..
نوره : الحمد لله الحمد لله 
الدكتوره : يالله عقبال ما نشوف عيالج ان شاء الله 
نوره : ان شاء الله مشكوره دكتوره 

نوره وعبدالله بالسياره 
نوره تدمع 
عبدالله : افا ليش هالدموع 
نوره : وايد مستانسه 
عبدالله : اللي يسمعج يقول انج حامل يعني لو حملتي اخاف تسوين لنا بحر من الدموع 
نوره تبتسم : بلاك اليوم وايد تستعبط 
عبدالله : ما ادري عنج 
نوره : وايد كنت متوتره 
عبدالله : ها شو الحينه مستانسه 
نوره : وايد وايد وفرحتي بتكبر ((تأشر على بطنها )) اذا الله رزقنا بياهل 
عبدالله : ان شاء الله .. الله يرزقنا بذريه صالحه ومايحرم اي ام بهالشعور 
نوره : امين 

نوره استانست وايد بهالخبر ..على الاقل اطمنت انها تقدر اتكون ام بيوم من الايام 

##########################

اشواق وهي مصره على فهد ...
اشواق تتصل في فهد ..
فهد توه ياي من الشغل وهو يالس يغير ملابسه 

اشواق وهي مصره على فهد ...

اشواق تتصل في فهد ..

فهد توه ياي من الشغل وهو يالس يغير ملابسه 

فهد يشوف الرقم ومعصب : لا حول ولا قوه الا بالله ..صدق ما تستحي على ويها ماعرف شو اسوي فيها 

فهد يرد من غير نفس : الو 

اشوق برقه : مرحبا 

فهد بجديه : مرحبتين 

اشواق : شحالك فهد 

فهد : اشواق شوفي ما احب اجرح حد ..بس والله عيب اللي تسوينه ..انا ريال متزوج وما يستوي تكلميني وحتى لو مب متزوج بعد ما يستوي انا غريب بالنسبالج ..اشواق: والله يا فهد غصبن عني . والله انا انا ( مستحيه ) انا 

فهد : انتي شو 

اشواق : انا احبك يا فهد 

فهد مفتح عيونه ويقول بنفسه (( زوجتي اللي هي زوجتي عمرها ماقالت لي هالكلمه والله دنيا وحده ما يخصها فيه تتغزل فيه وزوجتي مب مسوتلي اي اعتبار ))

اشواق : فهد صدق انا احبك ..ومن شهر العسل ما قدر اشلك من بالي 

فهد : يعني شو تبيني اودر مرتي واخذج 

اشواق : حبكم مب متبادل ..ليش تعيش ويا انسانه ما تحبك 

فهد بعصبيه وبصريخ : وانتي شدراج شو على كيفج اتيبين هالرمسه 

اشواق : هي قالت انها خذتك من دون خاطرها وانها تحب خالد (( عاد ساره ماقالت نفس الكلام بس اشواق اتييب شوي زياده من عندها ))

فهد عصب : شو هي قالت 

اشواق : عيل انا اييب هالرمسه من عندي اسالها اذا تبى 

فهد صك على ويه اشواق وعلى طول راح عند ساره بغرفتها 



فهد يفتح الباب وشوي بيكسره 

ساره واقفه توها تبى تتطلع : باسم الله بلاك انت 

فهد ماسك ساره من جتفها : انتي ما تستحين على ويهج تقولين للناس عن حياتنا 

ساره مستغربه : اول شي هد ايدي 

فهد هد ايدها : تفضلي ارمسي 

ساره : ليش انا شو قلت 

فهد : قلتلي لفاطمه واشواق انج خذيتيني عن غصب م وانج تحبين خالد 

ساره : انا ما قلت جي .. فاطمه سالتني كيف اني في المدرسه كنت لو لد خالتي وبعدين خذتك انت ..وقلت ان ما شي نصيب ..وبعدين تعال من وين عرفت 

فهد اتوهق بلع ريجه : ها من مصادري الخاصه 

ساره رافعه حوايبها : اي مصادر .. او انك ترمس فاطمه او اشواق 

فهد : ليش وانتي يهمج 

ساره : يعني تكلم حد منهن صح 

فهد يبى يقهر ساره : هيه اكلم اشواق وهي تموت فيه وتباني 

ساره فتحت عيونها : صدق والله انت اللي ما تستحي على ويهك 

فهد بعصبيه : ساره بلا اهانات 

ساره : عيل في ريال متزوج يكلم ويغازل .. لا ويدعي انه يحبني ويموت فيه ..اي حب هذا وما شي اخلاص 

فهد : ليش تغارين 

ساره : بالعكس مستانسه يمكن تحبها وتفكني من شرك بس انا حبيت اقولك ان حبك جذب لان الاخلاص دليل الحب 

فهد : بس انا ما اعطيها ويه هي اللي تتصل فيه وساليها بعد .مب عسب شي .. بس لانه حرام اخون زوجتي حتى لو هي حارمتني من حقوقي ومن كل شي

ساره : عيل خذها عسب تعطيك كل الحقوق 

فهد : قصدج تبين اودرج وانفصل عنج 

ساره : هيه ابيك تطلقني يا فهد 

فهد : والله كنت عارف انج تسوين هالحشره كلها عسب الطلاق بس ماراح اطلقج يا ساره لو شو تسوين لو اخذ على راسج وحده ثانيه ما بطلقج سمعتي انتي مستحيل تكونين لغيري ..

ساره بعصبيه : يعني انا ما احبك ما ادانييييييييييييييك غصب اكون وياك اف 


ساره طلعت من الغرفه وهي معصبه 

اما فهد فكلام ساره مثل السجين بقلبه اول مره تطلب الطلاق واول مره تقوله انها ما تحبه بهالجرأه

فهد بكل حزن : لو بايدي يا ساره اخليج واودرج جان من زمان ودرتج بس والله ما اقدر ما اشوفج يوم واحد لو اتمين ويايه بجفاج يمكن استحمل بس اذا ابتعدتي عني هو بالنبسبالي موتي . المشكله حبج بدمي وبدونج ما اقدر اعيش .. ومستحيل اكون لغيرج لا اشواق ولا غيرها يقدرون ياخذون مكانتج بقلبي اااااااااااااااااااااه يا ساره لو تقدرين بس تحسين انتي شو بقلبي وحياتي .. 

ساره وهي بغرفتها بخاطرها تقول : وي انا شقلت ..اول مره اعطيه في الويه .. شو اسوي قهرني .. بس معقوله اشواق تحبه وتباه ..الريم قالت ان نظرات اشواق غريبه .. والله صدق ما تستحي على ويها تغازل ريل ربيعتها عفان الله من هالبنات ..بس يمكن تحبه صدق وتخليه يودرني .. معقوله فهد يقدر يودرني ويكون لاشواق احسه صعبه .. فهد يموت عليه اوووووووووووووه وانا ليش مهتمه خلا يحب اللي يباه 



(( ساره يمكن تقول انه عادي عندها اذا فهد حب غيرها بس اذا صدق صار هالشي اكيد بتحس بالغيره او الانانيه 



###########################



محمد وهو متلبس يبى يطلع امه دخلت غرفته 

ام محمد : ها يا محمد ناوي تطلع اليوم

محمد وهو مستعيل ويعدل الشماغ : هي والله يا امايه خير بغيتي شي مني 

ام محمد : لا بس حبيت اسال عنك وما اشوفك اتيه عندي ولا خلصت اتمصلحت ويايه وخذت اللي تباه 

محمد راح عند امه : افا عليج يا امايه مستحيل اتخلى عنج وبعدين دعواتج يالغاليه .. ادعي الريم تكون من نصيبي

ام محمد : وليش هي تقدر ترفضك 

محمد ": بهالدنيا كل شي جايز 

ام محمد : لا ان شاء الله ما بترفضك اصلا مستحيل اتحصل شراتك .. 

محمد يبتسم : السبال بيعون امه غزال 

ام محمد : اول مره اشوف في واحد يسب عمره .. 

محمد يضحك ..

محمد يحب راس امه : يالله امايه من رخصتج 

ام محمد : عسى ربي يفتح لك ابواب الخير والسعاده يا ولدي .. وكل امنياتك تتحقق ..

محمد بخاطره : امنيتي بهالدنيا اكون للريم يا امايه 



محمد راح عند فهد 

ساره والريم بالصاله وساره تعرف ان محمد بييه 

اما فهد فهو يالس يشوف المباراه ومندمج ..

دقو الجرس 

ساره توترت اكثر

الخدامه يت : you sir fahad some one wants 

فهد يصد :whose 

الخدامه : I don’t know 

فهد مستغرب : منو ياي 

فهد طلع وهو عند الباب شاف محمد 

محمد : السلام عليكم 

فهد فتح عيونه : هذا انت 

محمد بابتسامه : جيف حالك فهد 

فهد من غير نفس : بخير 

محمد : شو توقفني عند الباب 

فهد : تفضل 



فهد ومحمد بالميلس 

محمد منزل راسه مايعرف كيف يبتدي 

محمد : الصراحه يا فهد ماعرف شو اقولك بس حبيت اقولك انت سالت عني ؟

فهد : الصراحه ما وحالي وقت اسال عنك اكثر بس يعني سمعت ناس يمدحونك 

محمد : يعني مب رافضني شخصيا 

فهد عاقد حوايبه : ليش حد قال انا رافضك 

(( فهد استغرب كيف محمد عرف ان فهد ما يباه ))

محمد يبى يغطي السالفه من عنده طبعا بعد تخطيطه مع خالد : الصراحه هيه مرتك قالت لنوره ونوره قالت لخالد وطبعا ربيعي خالد قالي انك ما تباني 

فهد : زين عيل يوم عرفت 
محمد: انت تتوقع اني ابي انتقم لخالد باختك ..انت لو سالت عني اكثر بتعرف اني عمري ما اذيت حد ..اذا الشخص طبعه الانتقام وخراب بيوت صدقني سمعته ما بتكون زينه او يمكن تسمع عنه شي مب زين .. انا ما امدح نفسي بس الحمد لله انا ملتزم وماعندي هالسوالف وامشي صح .. يعني اخرب حياتي مثلا بزواج انا ما ابيه عسب ربيعي .. وبعدين البنت شلها خص.. اذا ابي انتقم او اذا خالد يبى ينتقم ما بنسير صوب اختك بنروح صوبك باي طريقه كانت او بنتقم باختك من دون طلب الزواج .. ترى وايد شي طرق عسب ننتقم مب بس بالزواج ..وبعدين خالد يوم عرف اني باخذ اختك تفكيره ماكان نفسك مع ان الريم اختك بالعكس قالي ان الريم انسانه خلوقه ودينه ..
فهد ساكت 
محمد : احلف باللي ما اقدر احلف بغيره احلف برب العالمين والله يحاسب على كلمتي ان خالد ماطلب مني هالشي .. واني انا خترت الريم من رضايه وانا شارنها والله .. ومستحيل اذيها يا فهد .... فلاتحرمني من الانسانه اللي اخترتها من رضايه يا فهد
فهد سااااااااااااااااااكت 
محمد : وانت اسال عني اكثر اذا سمعت اني كانسان ما اصلح لاختك او سمعت عني شي لا على دين ولا على اخلاق صدقني ما بلومك بالرفض بس ترفضني لانك تتوقع اني ياي انتقم فاحب اقولك شيل هالفكره من راسك لان والله نيتي زينه .. ومع الايام راح تعرف اني مب قاصد اللي تتوقعه ..وبعدين خلا البنت تصلي استخاره واذا انا انسان نيتي شينه اكيد الله ما بيوفقني .. وهي اذا ارتاحت اكيد بيكون فيه الخير ان شاء الله لانها شاورت رب العالمين قبل اي حد ..
فهد : على خير ان شاء الله 
محمد وقف بابتسامه : يالله عن اذنك فهد 
فهد : ما شربت شي ولا تقهويت 
محمد : لا مشكور ان شاء الله يوم الخطبه 
فهد وقف عسب يسلم عليه : ان شاء الله 
محمد راح وهو مستانس لانه قدر يوصل اللي بخاطره لفهد 
اما فهد فاقتنع بمحمد .. لان محمد سمعته حلوه بين الناس 
ساره وهي تراقب الاوضاع 

فهد دخل الصاله 

ساره : ها منو كان 

فهد : تعرفين منو ..قايله لنوره كل شي 

ساره بخاطرها (( اشوه ماعرف اني انا اللي قايله لخالد جان يا ويلي ))

الريم راحت غرفتها لانها مستحيه 

ساره : ها يا فهد شو قالك محمد 

فهد معصب لين الحينه من كلام ساره بالذات انها قالتله انها ما تحبه 

وساره ما تبى تكلم فهد بس غصبن عليها عسب تعرف شو رايه بمحمد 

فهد : بسال عن الريال اكثر ..واذا سمعته زينه الله يقدم اللي فيه الخير 

ساره ابتسمت : يعني شليت فكره الانتقام 

فهد : هيه شليت هالفكره ..وبخلي الريم تصلي استخاره بعد ..

ساره : خلاص انا بخبرها هالشي 



فهد يشوف ساره مستانسه ويقول بنفسه (( ياريت تحبين تسعديني كثر ما تحبين تسعدين الغير ))



ساره طرشت مسج لخالد ان فهد اقتنع بمحمد وطبعا فرحة خالد ما توصف .. 



ساره تكلم الريم وقالت ان فهد اقتنع 

الريم تبتسم : سبحان الله غير رايه بيوم واحد 

ساره : يالله بعض الناس ابتسمو بس يوم سمعو عن محمد وبعد تنكر تقول انها مب معجبه فيه 

الريم ويها احمر: ساره عاد بس 

ساره : المهم صلي استخاره..والله يقدم اللي فيه الخير 

الريم مسكت ايد ساره : مشكوره ساره على كل شي صدق وقفتي ويايه مب كمرت اخ وقفتي ويايه اكثر من الاخت نفسها 

ساره: لان غلاتج بقلبي شي كبير..انتي ربيعتي وكل شي يا الريم المهم لا تنسين تصلين استخاره 

الريم برقه : ان شاء الله 

وبعد مرور الايام 



فهد وافق على محمد وتمت خطوبة الريم وقررو الملجه تكون بعد كم شهر ..وسعادة محمد ما توصف لان فهد وافق عليه وانه واخيرا بيكون للريم وهو يعد الايام عسب المجله تمر على خير ويقدر يكلم الريم ويبين لها حبه الكبير ..والريم بعد فرحتها كانت كبيره لانها كانت معجبه بمحمد من مده طويله يعني حب من طرفين بس كل واحد يخفي عن الثاني 



اما هند .. فما خلت شي بالسوق اشترت كل شي عسب عرسها .. لان عرسها باجر 

هند وهي ترتب اغراضها لانها بتعيش ويا سالم في بيتهم 

ام خالد دخلت غرفتها : ها يا بنتي تجهزين اغراضج 

هند : هيه يا امايه ..تصدقين الايام بسرعه مرت 

ام خالد والدمعه بعيونها : يعني بتودريني انتي بعد 

نوره دخلت : شو تسوون 

ام خالد تصد : هلا ببنيتي 

نوره : ليش زعلانه امايه 

هند : لاني بودرها 

ام خالد وهي تمسح دموعها : انتي يا نوره رحتي وتزوجتي والحينه هند بتزوج ان شاء الله .... محد عندي غير خالد 

نوره " فديتج امايه .. انا دومي وياج وبعدين ام ساره ما تقصر اتييه بيتنا .. واصلا انتي لازم تتعودين على بعد هند ..ليش نحن كنا نشوف هند اربع وعشرين ساعه بغرفتها 

هند معصبه : نورووه شو قصدج يعني وجودي من عدمه 

نوره تضحك : تصدقين اكثر شي راح نشتاقله حق حشرتج .. بس مب تحشرين ريلج جي ..ترى الريال يحب الحرمه المطيعه مب اللي تنكد حياته 

هند حاطه ايدها على خصرها : شقصدج 

ام خالد : وييييييي الحينه بتضاربون دخيلكم ما بي حشره 

نوره : لا ما بنتضارب .. باجر عرس هند محد يخرب فرحتها 

هند : واخيرا محد بيدخل فيه ..

ام خالد : ليش ريلج بيدخل فيج 

هند : هيه بس مب مثل خلووود الحشره 

نوره : خالد مب خلوود بعدين خالد يغار علينا عسب جي .. ومستحيل تحصلين حد بطيبة اخوج خالد 

هند : والله زين زين يمكن تخليني اجهز اغراضي 

نوره : يالله نشوف العروس باجر كيف تكون 

هند بدلع : \طبعا اميره من الاميرات 

نوره : قلت يمكن يريب عرسها تتغير بس نفس الشي .. خلا اروح قبل ما تخربين راسي 

هند تبتسم 

ويا هاليوم اللي تحلم فيه هند 

وهند تغيرت بعرسها وايد لانها صبغت شعرها واول مره تخلي فل مكياج ومكياجها بدرجات البني والذهبي يعني مكياج الناري وكان حلو عليها 



ونوره وساره والريم ويا بعض يشوفون هند العروس على الكوشه وهي متوتره 

ساره طبعا دومها كشيخه لبست لبس اسباني ويابت شعرها على صوب وكله رولات وشعرها عسلي بلون عيونها ولبست اللون الذهبي .. وكانت قمر 



ساره : شوفي هند يحليلها والله واخيرا يا هاليوم اللي تحلم فيه 

نوره : عاد ان شاء الله تعقل 

الريم تضحك : يحليلها والله 

ساره تصد تشوف الريم : وان شاء الله عقبال ما نشوفج عروس يا احلى الريم 

الريم : ويييييه تو الناس توني مخطوبه بعدني ما ملجت 

ساره : توج انخطبتي واربع وعشرين ساعه تفكرين فيه عيل لوملجتي شو بيستويبج 

الريم ويها احمر : ساره بلا فضايح ا 

نوره : لا ما فضحتج عادي ..ترى نحن مرينا بهالتجربه 

ساره من دون نفس : بس انا ما مريت (( قصدها يوم ملجتها ويا فهد )

نوره تضرب ساره وبصوت واطي : لا تنسين ترى الريم اخت فهد ويمكن تفهم قصدج 

ساره سكتت 

الريم : يالله متى المعرس بييه 

نوره تشوف الساعه : الحينه اعتقد 

الريم : اقول هو ما عنده الا اخت وحده 

نوره : هيه وهي توها مخلصه المدرسه اسمها عاشه 

الريم: اها .. يالله الله يسعد هند يارب 

نوره : اتمنى هالشي 

ساره تاشر على منى : اقول مب هاي منى ربيعة هند

نوره من غير نفس : هيه ما احب هالبنت 

الريم : ليش 

نوره : تصرفاتها ما تعيبني ..لا بعد تمشي بتكبر تقولين هي صاحبة هالعرس 



منى رايحه الكوشه عند هند 

منى تحبها وهي منقهره لانها عرست قبلها : يالله مبروك 

هند بابتسامه : الله يبارك فيج وعقبالج 

منى : ان شاء الله امين 

هند : شو انا متغيره ومحلوه 

منى طبعا تغار من هند .: .: هيه .. 

هند : يالله ان شاء الله نشوفج جريب عروس 

منى : اقول وين بتروحون شهر العسل 

هند : والله بخاطري سويسرا بس هو يبى لندن 

منى : لندن ما فيها شي .. 

هند: بخاطره يروحلها .. يقول ربيعه راح هناك ومدحه 

منى : بس بعد حظج حلو وداج مكان راقي وحلو 

هند : هيه الحمد لله 

(( منى غيرانه منها وايد لانها ما توقعت ان هند تزوج سالم .. ولان هند اصغر منها بكم سنه .. ()) 





هند وايد فرحانه بهاليوم .. حست انها بتعيش بسعاده وان كل طلباتها راح تتنفذ ومحد يقدر يتحكم فيها 



وانتهى عرس هند وسالم بفرح والكل مستانس على هاليوم وبالذات هند .





شو اللي بيصير 

وكيف راح تكون حياة هند وسالم بعد الزواج ؟ 

ساره وفهد وخالد شو اللي ينتظرهم ؟ 

الريم راح تسعد ويا محمد ولا بيصير شي وبيخرب عليهم ؟ 

واشواق هل راح تصر لفهد ؟ وفهد بيفكر باشواق بعد ما جفاء وقسوة ساره ؟ 


وبعد عرس هند وفرحة هند بهاليوم اللي حست انه بيكون بدايه لسعادتها 





ساره والكل رد بيوتهم من بعد هالعرس 



وطبعا ساره جمالها كان فايق مثل كل مره 

وفهد وهو بغرفته ماسك الورقه والقلم ويكتب خاطره لحبيبته وزوجته ساره

ساره دخلت غرفة فهد لان باجي اغراضها هناك وطبعا بدون سلام ولا كلام يعني كانه محد موجود بالغرفه 

ساره وهي تاخذ اغراضها 

فهد يشوف ساره بابتسامه وقالها: ماشاء الله شو هالجمال كله .. صدق يوم قلت ان القمر ماخذ من حلاتج 

ساره شافته بنظره وطنشت 

وفهد وهو يقرى الكلام اللي كاتبنه لساره 

فهد يعدل صوته : احم احم 

ساره صدت تشوفه وتقول بخاطرها (( بلاه لا يكون يبى يغني ))

فهد وهو يقرى الكلمات 

(( لا يصيــبك شك يا عمري اني بخونك او بنساك 

كيف اقدر اشوف غيرك 

وعيوني ماتشوف الا انـــــت 

وقلبي ما ينبض الا بوجـــودك

وحياتي ما تبــتـــسم الا بشــوفتك 

يا عمري ويا أغلـى ما أملــك 

كافي جفى وكافي عذاب

ارحم الحبيب اللي ميت عشانك 

ولا تتوقع يا نظر عيني ان ببعدك تقدر تخليني انســاك 

لأنــي متــيــم بـــــــــك 

..( كلمات الكاتبه .. فاتنة دبي))





ساره صدت تشوف فهد وماعلقت على اي شي

وطلعت على طول وراحت الغرفه الثانيه 

ساره وهي متسانده على الباب 

ساره وهي مستغربه : معقوله يا فهد لين الحينه تحبني مع كل اللي سويته .. هذا دليل انه صدق تحبني وتموت عليه .. يعني صعب تودرني ..



فهد يوم ساره طلعت قال : مستحيل اهدج (أتركج) يا ساره .. مع ان كلامج مثل السجين وكل ما اتذكر قسوتج ازعل اكثر واتعذب بس بعد اهون عندي من اني اتركج 



###########################











وفي اليوم الثاني 

في لنـــــــــــــــــــــــدن ( بشهر العسل )



هند وسالم 

هند وهي تتلبس تبى تطلع ومستانسه اخر وناسه تقدر تروح اي مكان بدون تسلط اخوها خالد 

سالم وهو بالغرفه ..

هند بعد ما تكشخت : ها يا سالم شرايك بكشختي 

سالم يصد : والله حلوه 

هند فتحت عيونها ووقفت مكانها : سالم انت شو تسوي 

سالم (( ماسك الجكاره (الدخان ) بايده ) : شو اسوي يعني ادخن 

هند معصبه وراحت عنده : انت تدخن 

سالم بكل جرأه : هيه وليش عندج مانع يعني 

هند : بس انت ما قلتلي انت تدخن ولا عمري شفتك تدخن بايام الملجه 

سالم : الله يخليج ليش نحن كنا نطلع في الملجه يا دوب مره بالشهر لا وبس ساعتين .. وبعدين ليش بلاه التدخين .. وانا من مده ادخن ..

هند بحزن : ما احب ريحة الدخان 

سالم بابتسامه : راح تتعودين .. المهم يالله نطلع ترى الرحله بتفوتنا 

هند بحزن : يالله 


هند بخاطرها (( الله يعين يا سالم شو مخبي عني وشو عندك من ورايه بس ان شاء الله ما يكون اكثر من التدخين ))



###########################



ام خالد وهي تكلم خالد ونوره 

ام خالد : وينه ريلج يا نوره 

نوره : ساعة زمان ويوصل ان شاء الله 

ام خالد( تتنهد) : ايييييييييييييييييييه صدق مكان هند خالي 

خالد : قصدج مكان حشرتها 

نوره : ههههههههههههههههه هي والله بس صدق لها وحشه 

خالد : هذا اذا تذكرتنا مسودة الويه ما تصلت فينا صدق ماشايفه خير 

ام خالد : عسى الله يهنيها 

خالد ونوره : امين 

ام خالد تصد تشوف خالد : والفال لك يا خالد وان شاء الله جريب اشوفك معرس 

خالد تضايق ووقف: يالله من رخصتكم 

نوره : ليش وين بتروح .. 

خالد : لا شويه وبرد تذكرت ان محمد يباني وبرد بسرعه وخلا عبدالله ما يروح ما بنتاخر 

نوره : خلاص اوكي بس بسرعه تعال 



محمد وخالد وهم يتغذون في احدث المطاعم 

خالد : ها بو جاسم جيف حالك 

محمد بابتسامه : بخير يسرك الحال 

خالد : ما اسمع حشرتك الحينه وكل دقيقه تتصل فيه تقول منقذ اجتماعي 

محمد : هههههههههههههه هي والله صدق ما بغيت اخطب 

خالد : ومتى الملجه ان شاء الله 

محمد : ان شاء الله جريب .. 

خالد : تستاهل تستاهل يا محمد 

محمد : ما قصرت يا خالد بفضل الله ثم بفضلك انا استويت للريم ..

خالد : افا عليك يا خويه ما سويت الا الواجب 

محمد: خالد ابي اقولك شي بس لا تزعل مني 

خالد عقد حواجبه : شو مستوي 

محمد : مب مستوي الا الخير ..اقول خالد ساره من مده متزوجه الحينه والكل تزوج الا انت شرايك تخطب خالد عصب: شو تقول يا محمد لو حد ثاني جان عذرته بس انت تعرف شكثر حبي لساره واني مستحيل اكون لغيرها 

محمد : بس ما شي فايده فهد مستحيل يودرها 

خالد : لا ان شاء الله بيمل وبيودرها 

محمد : والله انا عندي لك بنت والنعم فيها ويا خوفي تخسرها ترى هي بنت عوايل 

خالد : منو 

محمد : شيخه بنت عمي 

خالد فتح عيونه : شيخه ما غيرها الا كنت بتاخذها قبل 

محمد : هيه .. والله انسانه اخلاق ودين ..وانا متاكد انها راح تسعدك 

خالد بعد لحظات صمت : محمد انت ليش ماخذت شيخه 

محمد : والله كنت باخذها بس يوم الريم دخلت بحياتي ما قدرت اشوف الا الريم 

خالد : شفت انت يوم الريم دخلت بحياتك ما قدرت تاخذ الا الريم.. عيل انا شو اقول ..ساره هي كل حياتي وهي الحب الاول والاخير كيف تباني احب غيرها او اتزوج غيرها انت بنظره وحده وحبيت الريم وكيف انا ومن الطفوله وياها.. انت اكثر واحد لازم تحس فيه ..وبعدين مب حرام أظلم انسانه ثانيه .. وانا متاكد اني ماراح اعطيها لا حب ولا شي .. اتعذب بروحي ولا اعذب انسانه ثانيه ويايه 

محمد : زين لين متى 

خالد : لين ما ساره اتيه عندي وتقولي انها ما تباني ..بس مدام حبنا متبادل راح اترياها العمر كله حتى لو ما تزوج غيرها 

محمد : والله اني اتمنى لك السعاده يا خالد 

خالد بابتسامه : والله ادري فيك.. ما تقصر يا محمد 



خالد حبه لساره مب حب عادي ..حب الطفوله وحب الاول وحب كل لحظه تم وياها .. 


#####################



اشواق وهي معصبه وواصله حدها 

فاطمه : يمكن اعرف انتي شبلاج شابه نار جي 

اشواق بصريخ : هذا مب انسان حشى كل هالحب والمسجات ومطنشني ولا يعبرني 

فاطمه : تستاهلين ..قلت لج الريال متزوج ويحب مرته بس انتي عنيده 

اشواق : متاكده ان ساره ما تباه زين ليش يتعذب انا احبه واموت عليه ليش ما يحاول يحبني ويكون لي

فاطمه : والله واحلف بربي ان هالمسلسلات اثرت فيج ..يا ماما اصحي هاي مسلسلات مب واقع وين تبين تاخذين واحد متزوج 

اشواق طنشتها وراحت عنها وبعصبيه : الكلام ضايع معاج 



(( اشواق اصراها كل مره يزيد بفهد وهي مصره تكون له))



########################

الريم مع ساره

الريم وهي تشوف المجلات : ماعرف شو بختار لملجتي 

ساره : ممممممممممممممم افضل تروحين المصمم وتختارين بنفسج 

الريم : بخاطر ي موديل غريب 

ساره: قولي للمصمم الفكره وهو بيرسملج الموديل 

الريم تبتسم : يالله اتمنى فستاني يطلع غاوي ( حلو)

ساره : اكيد بطلع غاوي مدام انت بتلبسينه 

الريم تلوي على ساره ( تحضنها ) فديتج يا ساره ما قصرتي ..

ساره : والله اني اتمنى لج السعاده ولمحمد 

الريم: وانتي مب مستانسه بحياتج 

ساره نزلت راسها وماعرفت شو تقول : انا 

الريم : ساره ترى انا اشوف كل شي واعرف انج لين الحينه ما تحبين اخويه الدليل انج تنامين بغرفه ثانيه ..ساره اخوي يعشقج ويموت عليج لاتعذبين عمرج وتعذبينه اكثر ..

ساره وقفت تبى تطلع : الله كريم يا الريم .. 



################################ 


ساره وهي بالشغل 

ساره : ها ميثه شحالج 

ميثاء وهي تشوف الملفات : اي حال الله يهديج شوفي الشغل شكثره 

ساره : هيه والله عانج الله

مدير الاداره ..( مانع )

مانع : السلام عليكم 

ساره وميثاء : وعليكم السلام 

مانع يصد يشوف القسم : عيل وين باجي البنات 

ساره : راحو يتريقون ( يفطرون)طويل العمر ..بغيت شي 

مانع : هيه والله عندي موظف توه يديد ودي يا ساره تعلمينه شوي عن الكمبيوتر والحسابات والايرادات ..بما انج مسؤولة هالقسم 

ساره: ان شاء الله 

مانع يزقر( ينادي ) الموظف اليديد (( عبيد ) تعال 

عبيد دخل وبكل احترام : السلام عليكم 

الكل : وعليكم السلام 

مانع ( مدير القسم ) : تفضل الاخت ساره بتعلمك الشغل هاليوم وبعدين بتروح قسم ثاني 



ساره تاشر على الكرسي: تفضل اخوي عبيد 

عبيد يلس وساره واقفه شوي بعيده عنه تعلمه الشغل ..



وعلى حظها منو دخل فــــــــــــــــــهـــــــد



فهد كان يبى يسوي مفاجاه لساره وبخاطره يشوف وين تشتغل 

ويوم دخل دخل بابتسامه وشاف ساره ويا واحد وتعلمه الشغل مع ان ساره ماكانت يالسه عنده يعني بعيده عنه 

فهد : السلام (( وسكت )

ساره وميثاء وعبيد : وعليكم السلام 

ساره فتحت عيونها استغربت يوم شافته : فهد 

فهد شاف عبيد)( الموظف اليديد) شاف ساره باحتقار وطلع على طول 

ميثاء خذت ساره على يمب ( صوب ) : منو هالغاوي 

ساره من غير نفس : هذا ريلي فهد 

ميثاء: هذا فهد اوووووووه سوري ما عرفت انه ريلج 

ساره : لا عادي ما قلتي شي

ميثاء : قلت انه غاوي ما زعلتي 

ساره تصد تشوفها : وليش 

ميثاء : يعني يمكن تغارين لاني قلت انه غاوي 

ساره : لا حبيبتي ما اغار ولا شي 

ميثاء : ماشاء الله ما قلتي ان عندج ريل بهالجمال كله يا بختج ( تغمزلها )

ساره بخاطرها : على شو 

ميثاء : زين وليش طلع 

ساره : مادري عنه .. المهم خلينا بالشغل احسن 



فهد وهو يسوق بسرعه والغيره ماليه قلبه وهو معصب 

فهد : ماشاء الله الريال واقف عندج .. وتقول اني ما اتعامل وايد ويا الشباب ..الكلام معاج بالبيت 



ساره بعد ما وصلت البيت 

وفهد طبعا يترياها يروح يمين يسارواقف في الممر اللي بين الغرفتين 

ساره دخلت وشافته وطنشته وراحت الغرفه الثانيه

فهد : تعالي وين بتروحين 

ساره دخلت الغرفه : رايحه الغرفه عيل وين 

فهد : يمكن اعرف منو اللي كان واقف وياج 

ساره سكتت ..

فهد بصريخ : اكلمج انا 

ساره: منو يعني موظف مثل ما شفت 

فهد : انتي ما قلتي انج ما تتعاملين وايد ويا الشباب 

ساره : اللي نسيته اني مسؤولة قسم 

فهد : قلتي مسئوله بين البنات شو ياب هالريبال عندج 

ساره : مدير القسم قالي لازم اعلمه الشغل بما اني مسؤوله واعرف الشغل وبعدين انت ليش ياي شو تبى تجسس عليه 

فهد: انا كنت ابي اشوف قسمج واسويلج مفاجاه وياريت ما ييت 

ساره : زين عرفت ..مره ثانيه لا اتيه عيل 

فهد : يعني محد يعلمه غيرج ..واقف عندج بعد

ساره : بينا مسافه اول شي..وبعدين كيف تباني اعلمه يعني انا بشارع وهو بشارع كيف راح يفهم 

. وانت ترى مكبر السالفه 

فهد : يوم ريال يغار على حرمته يعني مكبر السالفه 

ساره : انا ما وقفت ولا كلمت ي ريال بس جي .. انا كلمته عسب الشغل 

فهد : وهالشغل متى بتودرينه 

ساره تأشر على عقلها : متى ما انا ابي سمعت يعني بلا صدعة وحشره و دخليك فارج (يعني اطلع )

فهد يشوفها بعصبيه : .. وطلع ماقال شي 

ساره : اففففففففففففففففففف ويهالحاله ..متى يودرني ياربي متى مليت مليت 



فهد وهو بغرفته ماسك راسه ومنقهر ..

اااااااااااااااااااااه مليت والله ياربي شو اسوي اعتقد اني بستخف اكثر وبتينن ..



#################################



هنـــد وسالــــــــــــم : 

هند وسالم وهو يتشروون بالاسواق 

هند ماسكه القميص: الله شو شوف حلاته يا سالم

سالم : اووووووووه وبعدين لين متى بنتم بالسوق حشى مب شهر عسل هذا يالله مليت 

هند : زين لش تصارخ انت اللي وديتني 

سالم : عاد قلنا دقايق مب ساعه 

هند : والله انا متعوده ويا هلي اتشرى كل اللي بخاطري 

سالم : حبيبتي انتي قلتي بيت هلج مب ويايه ترى اكره شي عندي السوق يالله خلصينا 

هند معصبه فرت الاغراض : زين 



هند تتوقع ان سالم كل شي عادي عنه بس شافت انه ما يعيبه اي شي

هند بخاطرها ( هذا بشهر العسل وجي الله يعين ))

############################



ساره وهي بغرفتها 

ساره ترتب اغراضها وملابسها حق الدوام رن موبايلها 

ساره ترد : الو 

خالد : مرحبا بهالصوت اللي يرد الروح 

ساره بصوت واطي : خالد 

خالد : هيه خالد اللي يترياج العمر كله 

ساره خايفه حد يسمعها : خالد دخليك قلت لا تتصل اذا في شي مستوي انا اللي بتصل ما فيه على المشاكل 

خالد : ما اهتم بشي اللي ابيه انتي ساره ترييت وايد يالله متى بنرد لبعض 

ساره: والله يعلم بالحال .. اني اقسى من الحجر نفسه بس هو مب طايع يودرني

خالد: اقولج خلا اتفاهم وياه 

ساره : المشاكل راح تزيد اذا كلمته 

خالد : يعني شو بنتم على هالحال لين متى 

ساره بحزن : اذا انت مليت عادي اتزوج يا خالد وشوف حياتك 

خالد : حياتي مالها طعم من غيرج ..ساره 

فهد دخل عليها وشاف ساره ترمس بصوت واطي 

فهد يشوف ساره ومستغرب ويوم دخل ساره توترت وصكت الخط 

ساره وهي تبلع ريجها وماسكه الموبايل ومتوتره وايد 

فهد مستغرب هاي ثاني مره تتوتر جي : بلاج 

ساره : مافيني شي انت اللي بلاك وليش ياي 

فهد : مريت وشفت الغرفه مفتوحه شو تكلمين منو بهالوقت 

ساره : اكلم اللي اباه وشدخلك 

فهد : وليش صكيتي الخط يوم انا ييت 

ساره : خلصت المكالمه 

فهد بنظره : لا والله يعني المكالمه ما انتهت الا يوم انا دشيت 

ساره : هيه ... ومره ثانيه بلا هالحركات اونك تبى تراقب طالع لنا محقق .. 

فهد شاف ساره بنظره وراح 



فهد بخاطره(( اكيد في شي .. الوضع مب عايبني .. انا ما ابي اشك فيها بس حاس انه في شي))



######################## 


اشواق وهي تحاول تتصل الف مره وفهد طبعا ما يرد عليها 

\اشواق وهي معصبه فرت الموبايل : انت شو ما تحس افففففففففففففففففف 



( اشواق كل مره تحاول تتقرب بس مب قادره ))



##################################


فهد ما يعرف كيف يتصرف ويا ساره وقرر يكلمها ويوصل معاها هالمره لاخر قرار .. 

فهد يبى يدخل غرفتها بس شاف ساره مب موجوده 

فهد كان يبى يطلع بس موبايل ساره رن 

فهد استغرب منو المتصل وشاف ان الموبايل بعده يرن 

فهد راح صوب موبايل ساره وشاف رقم غريب مب مكتوب اسم الشخص 

فهد اول ماكان يبى يرد هالشخص صك الخط 

فهد يبى يطلع.. سمع صوت المسجات 

فهد فيه فضول يبى يقرى المسجات بالذات لان من كم يوم حركات ساره غريبه فقرر يقرى المسجات 

واول ما فتح المسج قرى 

(( ساره حبيبتي انا ماراح اودرج مهما يصير ومتاكد ان فهد بيمل من جفاج وبيودرج وبنرجع لبعض وبترجعين خطيبتي مثل قبل..واعرف انج بعد تحبينبي كافي انج لين الحينه تحتفظين بالقلاده اللي عطيتج..اللي بحرفي وبحرفج .. )) ))

فهد وقف مكانه مب مصدق عمره : شو السالفه اي حب واي قلاده 

فهد راح صوب المكالمات المستلمه وشاف نفس الرقم ويوم شاف المسجات شاف بنفس الرقم مسجات حب وغزل .بين خالد وساره . 

فهد وهو مب مصدق السالفه ..راح يدور القلاده اللي بحرف ساره وما خلا مكان واخر شي لقاها بصندوق صغير ويوم شاف القلاده شاف حرف ساره وحرف خالد 

فهد والدموع تنزل منه غصبن عنه : هالقلاده اللي كانت تلبسها دوووم وحرف خالد يعني المتصل هو خالد لا لا لاااااااااااااا مستحيل ساره تخوني ..

فهد مسك الموبايل واتصل بنفس الرقم عسب يتاكد فهد اتصل 

خالد يرد : هلا بساره ها وينج ليش ما رديتي 

فهد وقلبه مجروح ..ساكت من الصدمه 

خالد : ساره بلاج انا خالد بلاج لايكون ماعرفتي صوتي 

فهد وقف مكانه وصك التلفون بدون ما يقول اي شي 

وقف منصدم ما يتحرك لا يمين ولا يسار كل اللي صار له ان دموعه اربع اربع 

فهديكلم نفسه ونبرة صوته متقطعه من الصدمه والحزن : ساره تخونيني ليش ليش.. ( فهد يلس مكانه وماسك راسه ) لا لا مستحيل مستحيييييييييل 



ساره وهي توها داخله غرفتها شافت فهد ماسك راسه ويالس ساره استغربت 

ساره وهي مستغربه : فهد 

فهد وعيونه حمر ومعصب والغضب بعيونه اتقرب منها اكثر ..وفجأه صفعهــــــــــا ..

ساره من الصفعه طاحت على الارض وشعرها على ويها وهي ماسكه خدها ومستغربه 

ساره : انت بلاك اتخبلت ليش تضربني 

فهد مسكت جتفها وقومها بعد الطيحه وبصريخ 

فهد : الضرب شويه عليج لو حد ثاني جان ذبحج ..

ساره وهي ماسكه خدها ومستغره: ليش شو سويت 

فهد وهو ماسك جتفها وبصريخ : ليش ليش يا ساره شو سويتلج عسب تخونيني 

ساره مستغربه : انا 

فهد راح صوب القلاده : من شهر العسل وانتي تلبسين هالقلاده وتقولين ان نوره عطتج واخر شي ( بصريخ ) يطلع خالد حبيبج معطنج ..حتى هنيه وانتي تلبسين هالقلاده .. لا وبعد غير المسجات الحب والغزل مب حرام عليج يا ساره انا اخلصتلج وحبيتج واخر شي تخونيني ليش ليش 

ساره منصدمه : انا ما سويت شي 

فهد : جذااااااااااااااابه شوفي هالمسجات تبين اتصل واتاكد 

ساره : وانت تجسس عليه 

فهد : اي تجسس رب العالمين فضحج .. انا ( ماسك جتفها بالقو) انا شو ذنبي عسب جي تعامليني هذا كله لاني حبيتج .. مع اني اقدر اسوي وايد اشياء بس احترام لمشاعرج قدرتج حرمت من نفسي حقوق الزوج ولا لمست شعره منج مع اني اقدر بس احترام لرغباتج .. وانتي ما قصرتي فيه تسبيني وتهينيني وما قلت شي .. بس اللي ما اسمح له انج تكلمين واحد باخر الليالي ولا تنكرين ترى الارقام والاوقات مكتوبه ومبينه ..لا وبعد 



تتفقين معاه عسب تودريني ..حرام عليج يا ساره حرااااااااااااام 

ساره ما تعرف شو تقول : انا ما اتصل فيه والله 

فهد : لبسج قلاده بحرفه هاي اكبر خياااااااااااانه تستقبلين مسجاته بدون ما ترفضينها اكبر خيااااااااااانه تردين على مكالماته اكبر خياااااااااانه .. انا الريال اللي اقدر اسوي اي شي ما سمحت لنفسي اكلم وحده مع اني ادري اني باشاره مني لها اقدر هالبنت تكون لي بس احتراما لمشاعر الاخلاص والعشره اللي بينا بس انتي ولا هامج قولي في ريال بيستحمل هالشي من مده طويله وانتي بأيام الملجه وقاسيه عليه ..في ريال بيستحمل .. 

ساره منزله راسها وتصيح 

فهد : بس لاني حبيتج ..ياريت ما حبيتج ولا شفتج ..عذبتيني عذاب اكبر من حرماني لامي .. بدل ما تعوضيني عن هالشي (( يصيح من القهر ) عذبتيني زياده بخيانتج يا ساره ..حتى لو ما تحبيني .. هذا مب عذر انج تخونيني ..انتي يا مدينه يا اللي اونج تعرفين الصح من الغلط .. تعرفين شو ذنب وحده تكلم واحد عادي.. شو اثمه فمابالج لو هي متزوجه تكلم انسان غريب وبينهم مسجات وهدايا

فهد هد ايد ساره ودموعه اربع اربع 

ساره هي بعد ميته من الصياح 

فهد يصد يشوفها مره ثانيه : خلاص ساره ( يحرك راسه وبقهريقول( مستحيل اعيش ويا انسانه رضت بنفسها تكلم واحد غير ريلها يمكن كنت استحمل جفاج وقسوتج الا انج تكلمين غيري وبينكم كلمات حب والله يعين شو مخبين 

ساره : لا والله ما صار شي بس هو اللي يرسل مسجات 

فهد : المهم انج رضيتي تستقبلين هالاشياء وهاي تعتبر خيانه ..ولين هني وكافي كافي خلاص شو تبين الطلاق 

ساره وقفت تشوفه 

فهد بعصبيه : متفقه وياه على هالشي ( يصفق بقهر) أهنئج قدرتي تلبين طلبه راح (( وهو مغمض عيونه ودموعه اربع اربع ) راح اطلقــــــــــــج يا ساره وبخليج تعيشين حياتج بدوني .. حتى لو بعد هالشي هو مماتي اي ممات ( يضحك باستهزاء ) انا اصلا شفت اكبر من الموت نفسه بحفاج وقسوتج وخيانتج 

ساره مستغربه فهد يبى يطلقها صح هي تتمنى هالشي بس يوم صار كل شي استغربت اكثر 

فهد يأشر على الباب : يالله تفضلي طلعي برع ما ابي اشوفج وورقة الطلاق راح توصلج يا مدام 

ساره وهي تصيح : فهد انــــــــــا....

فهد بصريخ : ما ابي اسمع شي قلت طلعي برع يا مخلصة الحياه الزوجيه ياللي خليتي ريلج يعيش احلى ايام عمره ياللي عوضتيه عن ايام الحرمان ..

ساره وهي تشوفه تمت تصيح وعلى طول طلعت برع 



الريم تشوف ساره وماتعرف شو السالفه 

الريم : ساره ساره 

ساره ودموعها اربع اربع طلعت وراحت بيت امها 

فهد راح صوب العطور وفر كل شي على الارض 

وفهد وهو يصيح : ليش يا ساره سويتي هالشي ليش ما قدرتي واخلصتي الحب يا ساره شو ذبني يوم حبيتج شو ذنبي يوم دخلتي حياتي خنتيني يا ساره ..عطيتي كلمات الحب لانسان ما يحل لج وانا عطيتيني السم من شفاتج ليش ليش 

فهد طاح على الارض وهو يلومها ويلوم الحب اللي عطاها ودموعه مغرقه الارض



ساره وهي بالسياره ماقدرت تشوف الشارع من كثر الدموع 

ساره وهي تصيح : يا ربي انا شو سويت كيف خنته ..حرام والله ما يستاهل ..ياريت ما سويت هالشي .. 

صدق الدليل ان فهد متعذب الدليل انه لاول مره يمد ايده عليه ويصفعني مع انه كان يسوي المستحيل وولا يشوف دمعه من عيوني ..يحليلك فهد صنتي وحبيتني ورضيت بكل اللي اسويلك بس انا ما صنتك .. اول مره احس بعذاب فهد دموعه عذبتي وايد .. واكبر دليل على عذابه انه طلب الطلاق

( ساره تمت تصيح بصوت عالي تصيح وهي بالسياره وتلوم نفسها بس بعد شو بعد فواات الاوان )



خالد وهو ماسك الموبايل : غريبه ليش ساره ما ردت عليه .. يمكن شافت فهد وصكت على طول ..الله يستر 





فهد بخاطره والدموع بملامحه يقول 

(( شــفت عذابي بخيانتــك ..

ياللي ماقدرتي معنى الحب 

خنـــتـــينــي بعد ما ضحيت بكل شي 

لاجل اشوف بسمه شفاتـــك 

مالقيت غير السم تسقيني فيه 

والعشق تعطينيه مع غيري 



(( كلمات الكاتبنه .. فاتنة دبي))


شو اللي بيستوي 

فهد هل راح يطلق ساره ؟ 

وساره بترد لخالد ؟ 

اشواق وهند شو اللي ينتظرهم ؟ 


الجزء الخمسين 








بعد ما فهد طلب من ساره انها تطلع من الغرفه ساره وهي بالسياره تلوم نفسها الف مره على اللي استوى 



اما فهد 

فهو بعده منصدم من ساره ما توقع انها تخونه وهو ع الارض يصيح من القهر ..

الريم يوم شافت ساره تطلع من الغرفه وتصيح ع طول راحت عند فهد بغرفته وشافته ع الارض 

الريم يوم شافت فهد ع الارض راحت عنده ومسكته وبخوف الريم : فهد فهد بلاك 

فهد والدموع ماليه ويه : مافيني شي

الريم : ما فيك شي والدموع تارسه (ماليه ))ويهك ..شو مستوي بينك وبين ساره 

فهد مع كل اللي سوته ساره فيه بس بعد حب يستر عليها وما يقول للريم انها تكلم غيره : ما سوت شي بس ساره عذبتني بما فيه الكفايه وانا قررت ( يغمض عيونه وبقهر يقول ) قررت اطلقها 

الريم فتحت عيونها ووقفت من الصدمه : تطلقها 

فهد : هيه بس كافي عذااااااااااااب بس مب قادر استحمل لين هني وكافي 

الريم مب مستوعبه كلام فهد : فهد انت بدون ساره مستحيل تعيش اعرفك يا فهد 

فهد: وليش حد يقدر يعيش مع انسانه تسقيه العذاب والجفا كل يوم 

الريم : شو استوى يا فهد .. اكيد صار شي اكبر مستحيل تطلب انت الطلاق جي ..

فهد : الله يخليج يا الريم خليني 

الريم : مستحيل شوف حالتك كيف 

فهد يكح بالحيل .. حس فجأه بالاختناق وحس الدنيا ظلمه بعيونه وفهد يحاول يفتح الازرار اللي بكندورته ( الشداشه ) لانه يحس بالاختناق ..

الريم تشوف ويه فهد تغير راحت عنده : فهد فهد بلاك بلاك 

فهد يبلع ريجه بصعوبه : ماعرف يالريم احس باختناق بسرعه ييبي ماي 

الريم وهي تصيح ما تعرف تتحرك من مكانها ..راحت بركيض اتتيب الماي ..بس فهد من كثر ما هو مدوخ ما يقدر يمسك الكوب ..

الريم ماتعرف شو تتصرف حست ان اخوها راح يموت 

فهد مب حاس باللي يستوي فيه ..كل اللي حاس انه ما يقدر يتنفس ..

الريم تصيح وتتصل بالاسعاف ..وفهد ع ريولها وهي تصارخ وتصيح بس محد يسمعها 

الاسعاف بسرعه يو ..وودو فهد للمستشفى



فهد وهو راقد ( نايم ) بالمستشفى 

الريم وهي ميته من الصياح على اخوها 

الدكتور طلع ..

الريم وهي تمسح دموعها : ها يا دكتور شو بلاه اخويه 

الدكتور : الضغط عنده ارتفع بشكل كبير عسب جي حس بالاختناق ..وغير الصدمه اللي صارتله لان من شكله مبين انه مصدوم وافضل ان دكتوره نفسيه تشوفه طبعا بعد ماياخذ العلاج من عندنا 

الريم: هو عنده دكتوره نفسيه خاصه فيه ..دكتوره ناديه 

دكتوره ناديه يت بسرعه بعد ما الريم اتصلت فيها 

دكتوره ناديه يلست عند فهد .. اللي ما قدر يرمس ولا شي لان حاطين عليه الاكسجين ..

الدكتوره طلعت وبحزن : شو صارله ليه هيك 

الريم : بلاه اخويه 

الدكتوره : حالته النفسيه كتير زادت ..هاد مب فهد اللي بعرفو .. شوفي كيف صار وجه ..كتير نحف ..شو صارله احكي يالريم 

الريم : والله ماعرف شو استوى فيه .. اخوي تعذب اكثر توقعت اني ما بشوف الحزن والعذاب بحياته بس ( وهي تدمع ) الله يسامح من كان السبب

الدكتوره ناديه : خلاص حبيبت ألبي ما بتبكي .. ان شاء الله بعد ما بيصحى راح احكي معه ..بس ديرو بالكم عليه ترى فهد محتاج للحب والاهتمام..



الريم ما تبى تدخل عند فهد لانها يوم تشوف فهد وهو بسرير المستشفى تصيح اكثر 



ساره بعد ما وصلت في البيت تمت تصيح 

امها تدق الباب عليه : يمه ساره شفيج حبيبتي 

ساره وهي منسدحه ع السرير: مافيني شي 

الام : فديتج ساره فتحي الباب شوي عشان خاطري 

ساره وهي تصيح راحت تفتح الباب : خير يمه 

الام : ويييييييييي بلاج يمه ليش هالدموع 

ساره ماتعرف شو تقول : ها ممم فهد شوي تعبان عسب جي اصيح 

الا/ : فهد تعبان وانتي مودرتنه ويايه هنيه 

ساره : قلبي يعورني عليه ما قدرت استحمل 

الام بابتسامه : هي يا بنتي .. هالحب والخوف اللي ابي اشوفه .. حلاة الحرمه اللي تخاف ع ريلها .. ترى طاعة الزوج اتيه بعد طاعة الرب ..واذا زعلتي ريلج عليج عقاب واثم كبير ..

ساره بعد ما سمعت كلام امها تمت تصيح اكثر لانها ما رضت ريلها ..

الام : بس يا ساره ليش هالدموع ان شاء الله ما بيستوي فيه شي 

ساره بخاطرها ( ااااااااااااااااااااااااه يا امايه لو تدرين شو سويت بفهد خليت حياته نكد بنكد يا ويلي من ربي ومن عقابه .. لاني ما صنت ريلي لا وبعد خنته ..يارب عفوك استغفر لك من كل ذنب يارب ))



الام طلعت من عند بنتها 



وفي اليوم الثاني 

ساره ما قدرت تنام من كثر ما تفكر بفهد 

وقررت انها تتصل فيه بس موبايل فهد مغلق فاتصلت بالريم 

الريم وهي نايمه بالمستشفى عند اخوها يوم شافت الرقم طلعت برع الغرفه عسب ما تزعج فهد 

الريم وبعصبيه : نعم 

ساره : الريم شو أخبارج 

الريم بعصبيه : اخباري تمام التمام 

ساره :وشحال فهد 

الريم : توج تسالين عنه ليش انتي اصلا مهتمه فيه 

ساره مستغربه : ليش تكلميني جي 

الريم : عيل كيف تبني اكلمج يا مداااااااااااام واخويه ف المستشفى بسبتج 

ساره فتحت عيونها : شووووووووو فهد ف المستفشى 

الريم : هيه واكيد انتي السبب 

ساره : اي مستشفى بسرعه 



ساره ع طول راحت المستشفى عند فهد 

وشافت الريم برع الغرفه 

ساره : ها يالريم قوليلي بلاه فهد ووينه 

الريم : انا اللي بعرفه انتي شسويتي فيه .تعرفين ان فهد ما طاع يقول شو سبب هالخلاف من القهر اللي بقلبه حس بالاختناق وضغطه ارتفع ودكتوره النفسيه قالت ان حالته وايد زادت ..( تصيح ) شو سوى فيج يا ساره عسب جي تعاملينه توقعت بيلين قلبج عليه بس ماعرفت ان قلبج حجر ( بصبعها تهدد ) شوفي يا ساره صح انج ربيعتي وروح بالروح ويايه بس ااذا استوى في فهد شي ما راح اسامحج سمعتي .. ماعندي الا الله ثم هو .. ماعندي غيره بهالدنيا فهد راس مالي ..واذا صار له شي راح امووووووووووت بدونه فهد اللي حماني وحبني وصاني بعد وفاة امي وابويه وتحمل كل شي عسبي وماراح اسمح لاي شخص يدمره .. بس حرام اللي استوى فيه ..شو القلب اللي عليج .. انتي مب ساره اللي اعرفها ..ساره معروفه بطيبة قلبها وانها مسامحه بس انتي تحولتي لانسانه ماتعرف غير القسوه والصريخ .. وانا قلتج ماراح اسامحج يا ساره اذا استوى في اخويه اي شي .. 



الريم راحت من عند ساره وهي معصبه ..

اما ساره فحست بتأنيب الضمير اكثر وقالت بخاطرها (( ما الومج الريم ع الكلام اللي قلتيه صح انا غلطانه واعترف ))



ساره بخطوات بطيئه دخلت غرفة فهد 

فهد وهو نايم بالسرير وملامحه متغيره وتحت عيونه سواد من التعب وشكله مصفر وصدق يبين انه تعبان ..

ساره يوم شافته قلبها تقطع اكثر راحت عنده ودموعها اربع اربع ..

فهد حس كانه حد عنده يوم فتح عيونه شاف ساره 

فهد يوم شافها استغرب وصد صوب الثاني عسب ما يشوفها وبصوت كله تعب وما ينسمع : انتي هنيه ..يمكن اعرف شو تسوين 

ساره : فهد انا آسفه ع اللي صار 

فهد : بعد شو ... ولا انتي يايه مستعيله ع الطلاق لا تحاتين بعد ما اطلع من المستشفىراح اطلقج وراح تردين لحبيب القلب ..

ساره : انا مب يايه عسب جي فهد انــــــــا

فهد بقهر : انتي انسانه ماتعرف الرحمه ولاتعرف تجازي المعروف .. انتي ولا شي 

ساره انصدمت مب هذا فهد اللي كلامه حب وغرام اللي عمره ماقال لها كلمه تضايجها 

ساره وقفت منصدمه 

فهد يصد يشوفها: شو جرحتج هالكلمه 

ساره وهي تصيح منزله راسها 

فهد : ذوقي المر والكلام السم اللي كنتي تقوليلي ..اذا كلامي اليوم جرحج عيل انا شو اقول وانتي اشهر وانتي تطعنين فيه ولا حاسه تتحرين اني نسيت كلامج الجارح لا حبيبتي انا اتذكر واتعذب بداخلي بس اقول يالله يا فهد اصبر اكيد البنت بتحس بغلطتها بيوم بس لا اشوف زادت اكثر ..والاحلى انها تخوني 
ساره: انا ما خنتك يا فهد 

فهد يأشر بايده : بس كافي .. تعبت وايد عسبج وما ابي اتعب زياده خليني يا ساره وطلعي وما ابي اشوفج .. 

ساره مستغربه ومنصدمه فهد تغير وايد ..

ساره طلعت وهي منصدمه ..معقوله فهد يقولي هالرمسه ( هالكلام )معقوله ؟ معقوله فهد يكرهني 



سار بعد ما وصلت غرفتها تمت منصدمه ومنقهره والدموع ما تفار ق عيونها ..

ساره ما قدرت تستحمل اكثر اتصلت ف نوره عسب اتيه بيتهم ويوم نوره يت شافت حالة ساره استغربت وساره قالت لها كل شي 

ساره وهي تصيح : ماعرف ليش جي سويت 

نوره مستغربه : يعني انتي ندمانه 

ساره : اتصدقين اني مستغربه من نفسي انا كنت اتمنى اييه هاليوم وفهد يطلقني بس يوم ياهاليوم اللي طلب الطلاق حسيت بصدمه كبيره .. حسيت اني بخسر كل شي .. ويوم شفت الريم وهي معصبه تعذبت اكثر ودخول فهد بالمستشفى زاد عذابي انا يا نوره سبب بعذاب ناس ماحصلو غير العذاب بحياتهم وزدت عليهم انا ..والريم هي ربيعتي من الطفوله وانا السبب بعذابها وبعذاب اعز ناسها ..

نوره : يعني انتي ما تبين الطلاق 

ساره : الصراحه لا ...يوم حسيت اني صدق بفقده عرفت ان فهد مب انسان عادي بالنسبالي 

نوره : سبحان الله الشخص ما يعرف بمعزة الثاني الا يوم يفقده ..او يحس ببعده 

ساره : ماعرف شو اسوي 

نوره : شوفي يا ساره انا صح اخت خالد..بس انا بوقف ويا الحق كاني مب اخته ولا شي ..اللي سويته غلط بغلط وفهد ما ينلام ع اللي يسويه فيج الصراحه انتي ما قصرتي فيه خنتيه .. وفهد تعرفين حالته وانه من الصغر وهو متعذب واعرف انج انتي وخالد مالكم خص بحياته وبعذابه واعرف ان خالد يحبج .. بس يمكن لانج قسيتي على ريلج وعذبتيه الله ينتقم منج عادي تشوفين خالد يتخلى عنج بسهوله ..اللي ما تصون ريلها ما تصون اي حد .. وانا كوحده متزوجه ما برضى ريلي يخوني فمابالج خيانة الزوجه 

ساره : بس انا ما خنته 

نوره : حبيبتي انتي يوم تكلمين خطيبج السابق حتى لو كان ولد خالتج بدون رضا ريلج هاي خيانه تعتبر بالذات ان كلامكم عن الحب .واعرف ان خالد هو اللي يبتدي بس انتي كان عليج انج تمنعينه او ما تردين عليه مب تسايرينه صح 


ساره........ سكتت 

نوره : فكري عدل انا ما بقولج كوني لفهد ولا لخالد بس بقولج فكري بالعقلوبسالج سؤال .. انتي تقدرين تكملين حياتج من دون فهد 

ساره : ماعرف 

نوره : انتي الحينه بعيده عنه شوفي اذا قدرتي ولا ..بس اقولج ترى اذا خسرتي فهد هالمره مستحيل يرضى ياخذج ترى كرامة الريال اهم من الحب ومن كل شي.. 

ساره ..سكتت ما قالت شي


وبعدر مرور يومين





ساره ما طلعت من غرفتها ابد ..

اما فهد طلع من المستشفى بس بعده الحزن ما تفارق عيونه 

ساره استوت هاديه وكله تسرح ..

ساره قبل ماتام : تذكر كلام فهد الحلو وابتسامته ..

ويوم تقوم بعد تذكر فهد .. يوم يكتب لها الخواطر 

ساره بخاطرها : ماعرفت اني بيوم راح اشتاقلك صدق الشخص مايعرف جيمة الشخص الا يوم يحس انه بيفقده .حياتي صعبه بدونك .. احس ااني انسانه ثانيه يمكن مب حب بس تعودت عليك يا فهد تعودت على كلامك المعسول وع اهتمامك .. ومستحيل حد يستحملني مثلك ..انا صدق انسانه غريبه سويت المستحيل عسب يطقلني ويوم بغى يطلقني حبيته واشتقتله ..يمكن انا احبه من زمان بس مب حاسه في عمري بس شو فايدة هالكلام ..خلاص فهد ما يباني ..بس الفرصه بعدها عندي فهد ما طلقني لازم اكلمه واكيد هو يحبني وما بيودرني .. 



فهد وهو بغرفته طبعا كله سااااااااااكت وما يسولف مثل قبل .. وكله يتخيل ساره وتواجدها ..

ساره راحت بيتهم وهي بالصاله شافت الريم ..وبخجل 

ساره : الريم 

الريم تصد تشوف ساره ..وطنشتها 

ساره راحت عند الريم ومسكت ايدها : اسمحيلي يالريم .. اعرف اني غلطانه بس والله ما حسيت بمعزة فهد الا يوم ودرته 

الريم : الحينه حسيتي بهالشي 

ساره : ساعديني يالريم فهد يبى يطلقني 

الريم: يعني تبين تردين له 

ساره : هيه 

الريم: حاولي تكلمنيه مره ومرتين بس شكله معصب ..

الصراحه اثنينتكم تغيرتو انتي استويتي اطيب وهو اقسى عن قبل يعني يبالج صبر وطولت بال 

ساره : بحاول قد ما اقدر ..بس هو وينه 

الريم : بغرفته 

ساره : عيل بروحله 

الريم: هيه والله تسوين خير ..واعليه فهد ماذاق طعم الراحه من بعد ما صار له ..



ساره دخلت غرفته وشافته يالس على الكرسي الهزاز وصاك عيونه ..

ساره يوم شافته حست بالشوق له وبكلامه الحلو وبرقه : فهد 

فهد فتح عيونه ووييوم شاف ..شاف ساره واقفه عند باب غرفته ..

فهد مستغرب : ساره 

ساره دخلت وهي منزله راسها ومستحيه : فهد انا 

فهد وقف من ع الكرسي : بعد ييتي ..شو تبين ..مب كافي اللي صار منج 

ساره : فهد والله ما كنت قاصده اخونك افهمني .. وانا حسيت بغلطتي 

فهد : يعني قصدج تبين نرد لبعض 

ساره بخجل: ليش انت ما تبى هالشي 

فهد معطي ساره ظهره: لا 

ساره انصدمت : ما تباني يا فهد ..مب انت تحبني 

فهد : عفت الحب وكرهته ..انتي استويتي عاديه بالنسبالي 

ساره تدمع : مستحيل اعرف انك تتجذب عليه انت تباني 

فهد صد صوبها وبعصبيه : جي تتحرين الناس لعبه جدامج متى تبينهم اتين ومتى ما تبينهم تودرينهم ولا ااستغليتي الحب اللي عطيتج اياه ..حسافه هالحب اللي عطيتج ..حسافه الصبر اللي صبرته ..

ساره مستغربه : فهد انت شو تقول 

فهد : ليش عندج كلام ثاني 

ساره : انا غلطانه واعترف 

فهد : يعني انتي تبيني صح وتبين اردلج 

ساره : يمكن يوم ابتعدت عنك حسيت بهاالشي 

فهد يضحك بااستهزاء : حسيتي انج تحبيبني او محتاجتلي .. 

ساره : يمكن يوم ابتعدت عنك حسيت بهاالشي 

فهد يضحك بااستهزاء : حسيتي انج تحبيبني او محتاجتلي .. لا تضحكيني 

ساره : انا 

فهد :بقولج شله او قصيده سامعنها من مده واحب اهديلج وان شاء الله تفهمين الكلام 

فهد وبصوته يشل : 

: في ذمــتك هذا كلام 

كل يوم لك حب وغــرام 

منــته صغير أعلمك 

الغش بالدنيا حــــرام 

حبيت ابين لك واقول 

لو تعتبر قولي فضول 

من كان سهل بالحصول 

مانه قد الهيام 

اسمع وخلك صريح 

جاوب بقول وصحيح 

انت بحياتك مستريح 

وكل يوم لك حب وغرام 

)((( شلــة باسم بذمتك ))



ساره يوم سمعت هالكلام تمت تصيح : شو قصدك يعني انا اجذب عليك ..

فهد : الشله واضحه .. واذا تبين توضيح راح اقولج في البدايه حبج كان لخالد وانتي بذمتي انا يعني زوجتي ويوم ما بغيتج قررتي ترديلي وتنسين خالد ..جي انا وخالد لعبه جدامج ماعندنا احساس ولا مشاعر ..متى ما تبينا نييج ومتى ما تبينا ترفضينا اذا هو عاي عنده هالشي انا السموحه عندي كرامه وكرامتي ما تسمح لهالشي 

ساره : فهد انت مكبر السالفه ..كل هذا عسب الاتصال والمسجات 

فهد رافعه حواجبه : ليش هذا شويه اسالي اي ريال اذا مرتك تكلم واحد غريب حتى لو ولد خالتهاطبعا بالاسلام يعتبر غريب ويتغزلون في بعض لا وبينهم هداييا ومسجات شو راح يكون ردت فعله ..

ساره ماقالت شي ..طلعت على طول برع 

الريم شافت ساره تصيح برع غرفته 

الريم : شو استوى

ساره وهي تصيح : اخوج خلاص عافني ما يباني ما يباني 



ساره راحت للمره الثانيه وراحت بيتهم 



الريم دخلت الغرفه وشافت فهد يالس ومنزل راسه وحاط ايده على راسه 

الريم : فهد 

فهد يرفع راسه : هلا اختي 

الريم : فهد اعرف ان ساره غلطانه وهالشي ماعليه كلام مع اني ماعرف شو سوت ..بس اكيد الغلطه كبيره واكبر دليل انها يت عندك وطلبت السماح ..اخوي لا ترد ساره .. اذا خسرتها راح تندم ندم كبير بخسارتها 

فهد : عادي اصلا انا طلبت الطلاق 

الريم راحت عند فهد وحطت ايدها على جتف فهد : لا يا اخويه اعرف انك معصب وتقول هالكلام بس انت مستحيل تعيش بدون ساره.. لاترد ساره ..مدام هي يت لاتردها ولا بتندم بخسارتها للابد .. واعرفك يا فهد اذا حبيت تحب باخلاص 

فهد : عيل انا لعبه جدامها متى ما تباني اتتيني 

ساره : ماعليه يمكن هالشي لصالحك عسب ساره ترد لك وتحبك .. انت تتمنى من زمااااااان ان ساره تبادلك هالشعور 

فهد : منو قال انها تحبني 

الريم : ييتها اكبر دليل انها مهتمه دموعها اكبر دليل بحبها اصلا هي من زمان تحبك بس هي مب حاسه بعمرها لاتردها يا فهد ..يمكن تخسرها للابد ..



الريم طلعت من الغرفه و فهد فكر بكلام الريم ..



فهد وبخاطره : صح انا ما سالت عمري انااصلا اقدر اعيش بدون ساره ..بس ما اقدر انسى انها متفقه وياهالنذل عسب تودرني 

ساره ماقدرت تنام قررت ترسل له مسجات 

ساره ترسل مسجات 

المسج

(((( مشتاقتلك .. مشتاقتلك ..مشتاقه لصوتك يالغلا 

ياللي بالقلب منزلك .. 

يا خلنا انا محتاجلك 

وينك ياريم الفلا 

نفس الشــــــــعور أبادلــك 

وأجدد عهود الوله 

شلة ( مشتاقلك )) 



فهد شاف المسج مستغرب من كلام ساره بس يبى يجافيها زياده وطرش لها مسج 



(( انكتب الوداع يا خلـــي 

واشتكت من جرى عيوني 

وش حصل بالقلب وش حله 

ماهقيت الجرح يحصلي 

ليه يا ورد ويا فلي 

تجرح الاحساس وظنوني 

(( شلة الوداع ))



ساره يوم قرت هالكلام 

تقول بخاطرها (( يعني يا فهد خلاص ما تباني معقوله هالحب يروح بثواني ))



ساره ماتعرف كيف تخلي فهد يردلها 



اما خالد فمستغرب لانه ساره ما ترد عليه لا باتصال ولا بمسجات 

ومايعرف شو السالفه ..



############################## 


هند وسالم وهم بشهر العسل 



سالم يالس في البلكونه والدخان بايده وحاط ريل على ريل ويشوف الرايح والراد ..

هند معصبه : سالم بعدك يالس يالله متى بنروح 

سالم : صبري شوي .. 

هند تشوف سالم يشوف الرايح والراد وطبعا الاغلبيه هم بنات هند بعصبيه : وانت ليش تشوف البنات 

سالم من غير نفس : يعني شو اسوي اقول حق البنات لا تمرون 

هند : سالم تعرف اني ما احب انك تشوف البنات 

سالم باستهزاء : ما اقدر الدنيا كلها بنات كيف ما اشوفهم زين هم يطلعون في ويهي شو اسوي 

هند : ليش انا ما اكفي 

سالم يشوفها : لا تكفين 

هند : سالم حبيبي ليش فجاه استويت قاسي عليه 

سالم : سالي عمرج طفرتيني باسألتج اربع وعشرين ساعه تتحكمين وتقولين سو جي ولا تسوي 

هند / :: تراني اغار عليك 

سالم : اذا هاي غيره اقولج ما ابي غيره ولا شي خليني مرتاح سمعتي 

هند : اذا انته بشهر العسل جي تعاماني الله يستر 

سالم : اي شعر عسل قولي شعر بصل 

هند تصيح : ليش ياسالم جي تعاملني .. بدل ما تحبني وتصوني لاني ضحيت باهلي عسبك 

سالم : والله يا عمري محد قالج .. وبعدين لا تتطلعين مثل اليهال وتصيحين انتي لازم تغيرين من طبعج ..استويتي حرمه مب ياهل 

راح سالم من عندها 

اما هند فتصيح من القهر ..بمعاملته 



###############################



الريم تجهز حق ملجتها اللي ما بقى شي 

الريم تطلب من سار ه اتيه عسب تساعدها 

ساره كانت اتييه عند الريم عسب تساعدها 

وتشوف فهد بس فهد ما يعطيها سالفه 

ساره وهي تودي الاغراض ويا الريم راحت غرفتها 

فشافت فهد يبى يطلع 

فهد شافها بنظره وطنش 

ساره : فهد 

فهد وقف : خير

ساره : حتى السلام ممنوع 

فهد : ليش يهمج سلامي 

ساره : اكيد تراك ريلي 

فهد يصد يشوفها : زين حسيتي ان عندج ريل ولازم تصونينه 



ساره : بس فهد كافي 

وهني اشواق بعد غيبه اتصلت في فهد وفهد ماكان يبى يرد بس عاد الا يقهر ساره ويرد لها القهر والعذاب ..

فهد : الو منو 

اشواق عاد استانست وتشققت من الفرحه ان فهد واخيرا رد عليها : انا اشواق 

فهد يشوف ساره بنظره : هلا باشواق هلا والله وينج من زمان ما تصلتي 

عاد هني ساره شبت نار وفتحت عيونها وبخاطرها تقول (( بهالسرعه نسيت الحب اللي بينا بهالسرعه نسيتني يا فهد ))

فهد طلع من البيت وراح اونه يبى يكلمها 



فهد يوم طلع بجديه : ها اشواق شو بغيتي

اشواق مستغربه بخاطرها تقول توه طيب وحنون والحينه جاد ويايه: ما شي حبيت اسلم عليك .لانك ابد ما ترد عليه 

فهد : ما اقدر ارد عليج يا اشواق فهمي الله يخليج انا انسان متزوج 

اشواق : ومتى ان شاء الله بتودرها 

فهد : متى ما انا ابي.. وعن اذنج الحينه بخليج ..يالله باي 

اشواق ماسكه الموبايل : دومك جي تصك على ويهي بس ما عليه ..بتعرف منو اشواق 



ساره بعد ما راح فهد واقفه مكانها وهي منقهره وتدمع 

الريم يت : ها ساره شو رايج بالاغراض 

الريم تشوف ساره : ساره بلاج حبيبتي 

ساره : الريم فهد من متى يرد على اشواق ويكلمها عادي 

الريم : والله ما ادري 

ساره : بهالسهوله نسى اللي كان بينا 

الريم : مستحيل فهد ينساج بس هو يبى يعذبج 

ساره : بس خلاص خذت درس عمري ما بنساه 

الريم : بس فديتج مسحي دموعج ..

ساره : عمري ماتوقعت انه ينساني بهالسهوله 

الريم : زين يالله انسى الحينه ترى ملجتي باجر ان شاء الله ما ابي حد يكون زعلان 

ساره تبتسم : هيه صح ..السموحه خربت عليج وناستج 

الريم : لا حبيبتي انتي محليه وناستي ..

ساره تبتسم : يالله باجر ان شاء الله بتشوفين القلب 

الريم ويها احمر : سكتي مستحيه مووووووووووت 

ساره مستانسه لفرحة الريم لانه باجر ملجتها ..



محمد يكلم خالد : تصدق اني مستانس حدي 

خالد بحزن : الله يهنيك 

محمد : بلاك خالد ليش زعلان من كم يوم وانت مب ع بعضك 

خالد : ماعرف بلاها ساره ماترد على اتصالي ولا مسجاتي تغيرت وايد 

محمد : يمكن عندها ظروف ... وبعدين الف مره اقولك لا اطرش مسجات البنت متزوجه مب حلوه 

خالد :متى تودر فهد متى ..انا شارنها ..وابيها 

محمد : يعني ما تبى شيخه 

خالد : الله يهديك بعد يبت سالفة شيخه ..ترضى اتزوج بنت عمك وانا افكر بغيرها 


محمد : الصراحه لا ما ارضى عليها شيخه انسانه طيبه ومحترمه وما اتمنى لها الا الخير بالذات موقفها عمري ماراح انساه ..

خالد : عيل لا اتييب طاري شيخه اتعذب بروحي ولا ارضى اعذب غيري ..



ساره وهي ويا الريم يتجهزون لمجلتها 

والريم كانت ‘آ يه من الجمال ..لبست اللبس الوردي ورفعت شوي شعرها .وخلت شوي من الكرستال على شعرها ومكياجها كان وايد حلو .. 

الريم / ها ساره شرايج فيه 

ساره : ماشاء الله ايه من الجمال ربي يحفظج 

الريم خذت ايد ساره على قلبها : وي شوفي كيف قلبي يدق بسرعه 

ساره وهي حاطه ايدها على قلب الريم: هههههههههههه هي والله كانه حصان يركض 

الريم : ههههههههههه تعايبين عليه بعد 

ساره: يالله بسرعه الريال اكيد ياي 

الريم : يبالي اول شي اوقع 

ساره :يعني اكيد موافقه 

الريم : اكيييييييييييييد طبعا في انسانه بالكون ترفض محمد 

ساره : ها بدى الحب اي بدى قولي خاشه الحب بس اونج ما تبينين 

الريم ويها احمر : ساره كشفتيني 

ساره : هيه يا ماما مب عليه هالحركات 

الريم تضحك 



ساره لابسه بدله حلوه وبسيطه بلون البرونزي وفاتحه شعرها العسلي وحاطه مكياج خفيف بنفس لون لبسها ..



فهد دخل وهو مايعرف ان ساره موجوده 

فهد : ها الريم جـــ........

فهد شاف ساره 

ساره صدت تشوفه ..

فهد كان يبى يطلع بس قال الا يقهر ساره

فهد سار عند اخته وكانه ما شاف ساره 

فهد : الله عليج اختي ماشاء الله شو هالجمال كله 

الريم منزله راسها : تسلم اخويه كلك ذوق 

ساره : شحالك فهد 

فهد صد : اوووووووووووه تصدقين ما انتبهت لج 

الريم شافت فهد : كيف ما انتبهت 

فهد : ما حسيت بوجودها اصلا 

ساره وفيها صيحه ..

الريم : ما قلت شرايك بجمال ساره انا قلت حق ساره خلا ما تنزل اخاف تاخذ مني جو الملجه من حلاها 

فهد وهو يكلم الريم بس الكلام موجه لساره : الريم ترى الجمال والحلاه مب بالشكل جمال الروح اهم .. هو اللي يتم يمكن نحن غلطنا قلنا اكيد مدام هي حلوه قلبها بيكون صافي وحلو بس شفنا العكس يعني جمالها ما نفعها 

ساره عصبت : بس كافي كافي ارحمني يا فهد بس خلاص شو تبى تبى تودرني اوكي يالله طلقني اشوف يالله شو تتريه 

فهد وقف ماقال شي ..

ساره : يالله طلقني مب قلبي خايس مب انا خاينه طلقني وافتك مني .. وكون لاشواق وحبها يالله 

فهد : ياريت عندج قلب مثل قلب اشواق اللي تحاتيني وتهتم فيه 

ساره : زين روح عنده شو شايبك هنيه 

فهد : ياي عند اختي .. مب عندج 

ساره تحس بجرح كبير: زين ليش ما اطلقني عيل يالله 

فهد سااااااااااكت 

ساره : شوف انت جذاااااااااااب انت اصلا تحبني بس تبى تبين العكس ..واكبر دليل انك ما تبى تطلقني 

فهد يبى يبين العكس : حاااااااااااااضر يا مدام انتي ..

الريم بصريخ : لاااااااااااااااااااااااااااااااااااااا يا فهد والله ما تقولها فهد 

فهد غمض عيونه وسكت 

ساره استغربت فهد كان بيطلقها لو ان الريم ما منعته 

ساره فتحت عيونها وهي تصيح طلعت برع 

الريم : فهد انت شو تخبلت ..تعرف اذا طلقتها ما تقدر تردها 

فهد : هي نرفزتني وايد واثقه من عمرها 

الريم : فهد دخييييييلك لا تتهور وتندم ع هالشي طول حياتك 

فهد : الله يلعن الابليس..

الريم : الحينه ساره تصيح بيوم ملجتي ..يعني لازم تخرب عليه ملجتي يا فهد ..روح راضها 

فهد / تخسي والله بعد اللي صار انا اراضيها 

الريم : وملجتي يعني ساره ما تحضر 

فهد : حضرت ما حضرت كيفها ..يالله نروح تحت وتوقعين لان الملاج يتريه

الريم : هو بيشوفني الملاج ( ) 

فهد : لا ..بس بتوقعين بغرفه ثانيه بعدين محمد بييه 

الريم سمعت اسم محمد وقلبها يدق بسرعه وسكتت ماقالت شي 





طبعا الريم نزلت عسب توقع وبعدين دخل محمد اللي انبهر بجمالها 

وهم بالغرفه : مبروك عليج يالريم 

الريم بحياء ومنزله راسها : وانت بعد مبروك عليك 

محمد : انا بحلم ولا علم ..معقوله تحقق حلمي والريم واقفه ويايه ..( يتنهد ) ااااااااااااااااااااااااه لو تعرفين يالريم من متى اتريه هاليوم اللي اشوفج فيه ..

الريم مستحيه منزله راسها 

محمد مسك ويها عسب يرفعه : رفعي راسج خلا اشوف هالجمال 

الريم رفعت راسها ويوها مثل الطماط ..

محمد : فدييييييييييييت هالجمال والله عساني ما انحرم منج 

محمد والريم يلسو شوي ويا بعض بعدين كل واحد راح البيت بس طبعا بينهم مكالمات ..

ومحمد بما انه رومانسي ما قصر طلع كل اللي بخاطره 



ساره تمت بغرفتها كل ماتذكر ان فهد كا ن يى يطلقها تصيح زياده ..لانها كانت متوقعه ان فهد مستحيل يفكر يودرها بس بعد ماشافت قسوة فهد .. خاب ظنها ..










شو اللي بيصير ؟

فهد راح يطلق ساره ؟ 

خالد شو اللي بيستوي فيه ؟ هل راح يفكر بالزواج ؟ 

هند وسالم كيف بتكون حياتهم ؟ 

ومحمد والريم شو اللي ينتظرهم السعاده ولا العذاب؟ فهد : ياريت عندج قلب مثل قلب اشواق اللي تحاتيني وتهتم فيه 

ساره : زين روح عنده شو شايبك هنيه 

فهد : ياي عند اختي .. مب عندج 

ساره تحس بجرح كبير: زين ليش ما اطلقني عيل يالله 

فهد سااااااااااكت 

ساره : شوف انت جذاااااااااااب انت اصلا تحبني بس تبى تبين العكس ..واكبر دليل انك ما تبى تطلقني 

فهد يبى يبين العكس : حاااااااااااااضر يا مدام انتي ..

الريم بصريخ : لاااااااااااااااااااااااااااااااااااااا يا فهد والله ما تقولها فهد 

فهد غمض عيونه وسكت 

ساره استغربت فهد كان بيطلقها لو ان الريم ما منعته 

ساره فتحت عيونها وهي تصيح طلعت برع 

الريم : فهد انت شو تخبلت ..تعرف اذا طلقتها ما تقدر تردها 

فهد : هي نرفزتني وايد واثقه من عمرها 

الريم : فهد دخييييييلك لا تتهور وتندم ع هالشي طول حياتك 

فهد : الله يلعن الابليس..

الريم : الحينه ساره تصيح بيوم ملجتي ..يعني لازم تخرب عليه ملجتي يا فهد ..روح راضها 

فهد / تخسي والله بعد اللي صار انا اراضيها 

الريم : وملجتي يعني ساره ما تحضر 

فهد : حضرت ما حضرت كيفها ..يالله نروح تحت وتوقعين لان الملاج يتريه

الريم : هو بيشوفني الملاج ( ) 

فهد : لا ..بس بتوقعين بغرفه ثانيه بعدين محمد بييه 

الريم سمعت اسم محمد وقلبها يدق بسرعه وسكتت ماقالت شي 





طبعا الريم نزلت عسب توقع وبعدين دخل محمد اللي انبهر بجمالها 

وهم بالغرفه : مبروك عليج يالريم 

الريم بحياء ومنزله راسها : وانت بعد مبروك عليك 

محمد : انا بحلم ولا علم ..معقوله تحقق حلمي والريم واقفه ويايه ..( يتنهد ) ااااااااااااااااااااااااه لو تعرفين يالريم من متى اتريه هاليوم اللي اشوفج فيه ..

الريم مستحيه منزله راسها 

محمد مسك ويها عسب يرفعه : رفعي راسج خلا اشوف هالجمال 

الريم رفعت راسها ويوها مثل الطماط ..

محمد : فدييييييييييييت هالجمال والله عساني ما انحرم منج 

محمد والريم يلسو شوي ويا بعض بعدين كل واحد راح البيت بس طبعا بينهم مكالمات ..

ومحمد بما انه رومانسي ما قصر طلع كل اللي بخاطره 



ساره تمت بغرفتها كل ماتذكر ان فهد كا ن يى يطلقها تصيح زياده ..لانها كانت متوقعه ان فهد مستحيل يفكر يودرها بس بعد ماشافت قسوة فهد .. خاب ظنها ..










شو اللي بيصير ؟

فهد راح يطلق ساره ؟ 

خالد شو اللي بيستوي فيه ؟ هل راح يفكر بالزواج ؟ 

هند وسالم كيف بتكون حياتهم ؟ 

ومحمد والريم شو اللي ينتظرهم السعاده ولا العذاب؟ 


الجزء الواحد والخمسين 





وبعد ملجة الريم ومحمد 
طبعا بهاليوم محد قدر ينام من الفرحه 



بس شي ناس ما قدرو ينامون من الهم والحزن وهم 



ساره لان فهد قسى عليها وايد

وفهد اللي يفكر بساره ويفكر اذا يردها ولا 

وخالداللي مستغرب من تغير ساره 



###############



وفي اليوم الثاني 



ساره قررت تتصل في الريم عسب تحاول ترج لفهد قد ما تقدر وطبعا اتفقو على شي .. بدون فهد مايعرف 



الريم : اوكي عيل اتفقنا 

ساره :الله يعين



وبعد ساعـــــــــــــــات 



فهد كان بغرفته يبى يطلع وهويالس يعدل الغتره (الشماغ) الريم تركض عند فهد 

الريم وهي متوتره : فهد فهد 

فهد مستغرب: شو فيه يالريم 

الريم : ساره ساره 

فهد فتح عيونه واتوتر : بلاها ساره 

الريم وهي تمثل : ساره وايد تعبانه اغمى عليها البارحه وهي وايد تعبانه 

فهد وقف مكانه ما يعرف شو يسوي يروح يمين ويسار فهد : ها شووو ومتى صار هالشي .. يالله بروح 

الريم تمسك فهد : وين 

فهد وهو خايف على ساره : بروح عندها بعد وين 

الريم : ليش بتروح عندها 

فهد مستغرب : بلاج الريم توج تقولين ساره تعبانه بروح اشوفها 

الريم : يعني مهتم 

فهد : مهما كان هاي زوجتي وما احب لها الضرر 

الريم : زين انا بعد بروح وياك 

فهد : ماعندي وقت ابي اطمن عليها 

الريم : زين اصبر.. 

الريم خذت فهد بالغرفه الثانيه 

الريم تفتح الباب : ادخل ودقيقه بييه 

فهد : انتي تخبلتي اقولج بروح عند ساره وتقولين ادخل 

الريم : زين اصبر دقايق وبرد عليك 

الريم صكت الباب ..

وفهد يوم صد شااااااااااااااااااااااف

ساره واقفه ( ساره لابسه بدله غاويه (حلوه) بلون الاحمر والبيج وفاتحه شعرها وكانت قممرررر..

فهد استغرب شاف ساره وعرف انها تمثيليه وهو يبى يطلع 

ساره راحت عنده : فهد 

فهد معطي ساره ظهره : يايين تتجذبون عليه 

ساره : فهد دخيلك ابي اكلمك 

فهد : شو تبين .. انا ما ابيج 

ساره والحزن بنبره صوتها راحت وتقربت منه : لا انت يا فهد تحبني وكافي انك خفت عليه يوم الريم قالت اني تعبانه ..

فهد :ساااااااكت 

ساره : فهد ايلس ابي اكلمك دقايق

فهد معطي ساره ظهره ومطنشها 

ساره مسكت ايده : عسب خاطري .. الله يخليك شوي بس وبعدين اللي تبى راح اسويه وبودرك اذا تبى 

فهد غمض عيونه يوم ساره قالت انها بتودره 

ساره مسكت ايد فهد ويلس وياه بالغنفه 

فهد منزل راسه وساره عنده تلعب باصابعها ماتعرف كيف تبتدي 

ساره: فهد اسمع اللي بقولك اياه وبعدين ع كيفك احكم 

فهد : سااااااااكت 

ساره : انا اعترف بغلطتي بس انت السبب خذتني من انسان كان خطيبي بيوم من الايام وخذتني بالغصب وطبعا هالشي مب عذر باني اخونك صح .. بس بعد انت غلطان لانك هدمت حياتي ويحاة خالد .. والعذاب اللي تتعذبه ترى خالد تعذبه 

فهد عصب : شو يعني تبين تبررين موقفج 

ساره : لا ما ابرر موقفي .. بس انا ما قدرت انسى خالد والمسجات والاتصال اعترف هو اللي يتصل مع اني حاولت امنعه بس هو اصر وانا اعترف اني غلطت ولازم ما ارد عليه .. بس يا فهد كل واحد غلطان والغلطه الاكبر غلطتك لانك خذتني عن خالد 

فهد : بس مب مني ..حاولت اشيلج من بالي بس ما قدرت حبيتج يا ساره والله حتى بشهر العسل تعلقت فيج زياده مع انج شوي كنتي تجافيني بالبدايه طبعا ..

ساره : هالشي صح ..ويوم اتذكر خالد اقسى عليك .. وانا كنت اتمنى الطلاق منك 

فهد شافها بطرف عينه وبقهر 

ساره : تمنيت هالشي بس يوم شفت دموعك وعذابك بهاليوم وكلامك تعذبت اكثر بالذات كلام الريم ودخولك المستشفى واني ما صنت ريلي وخنته يعني رب العالمين حتى مب راضي عليه لان طاعة الزوج واجبه وانا ما فكرت حتى بهالشي .. ويوم شفت اللي استوالك فكرت اكثر بالذات يوم ابتعدت عنك عرفت ان لك غلا بقلبي واني تعودت على كلامك ووجودك واللي يحس بفقد الشخص يحس بغلاته .. 

فهد : يعني اونج حبيتيني 

ساره : ماعرف احساسي بس اللي اعرفه اني ندمانه واني محتاجتلك .. وعرفت ان الايام اللي عشتها بدونك كانت ايام مره 

فهد وقف ومربع ايديه : وتبيني انسى انج خنتيني 

ساره وقفت معاه : انا بررت موقفي 

فهد : بس انا ما ابيج خلاص 

ساره والدموع خلاص بعيونها : شو تبى اكثر اسوي اتاسفت الف مره وكنت صريحه معاك شو تبى اكثر ها قول 

فهد ساكت 

ساره : خلاص قول انك ما تباني ولا تحبني وانا بخليك بخليك تعيش بدوني يمكن تحصل الراحه وعن اذنك 

فهد ..شاف ساره رايحه 

ساره صدت : فهد اخر مره اقولك تباني ولا لاء وصدقني اذاما تباني قولي الحينه واوعدك انك ماراح تشوفني موليه(أبدا) .. وراح تنسى ان بحياتك وحده اسمها ساره .. يالله جاوب تباني ولالاء 

فهد منزل راسه ساكت 

ساره : فهد قول هي ولاء .. 

فهد ..مارد عليها 

ساره : معناتها ما تباني خلاص راح اخليك تعيش بدوني يا فهد واسمحلي ع كل شي 

ساره وهي رايحه 

فهد يوم حس ان ساره بتروح من ايديه ماقدر يستحمل اكثر زقرها ( ناداها ) | : ساره 

ساره صدت ..تشوفه 

فهد تقرب اكثر: مهما تسوين ما اقدر اتخلى عنج 
فهد مسك ايدها : لانج بداخلي حتى نزواتج راح انساها لاني انا بعد غلطت بحقج يعني كل واحد غلط بحق الثاني 

ساره بابتسامه : يعني تباني وتحبني 

فهد بابتسامه تذوب القلوب : اذا انا ما احبج احب منو عيل .. انتي كل دنيتي وعالمي .. اصلا انا من دونج بقايا جرووووووووووح .. انا لج وانتي لي .. انا مجنونج يا ساره انا مجنون ساره 

سار ه ابتسمت واستحت ونزلت راسها ..

فهد :بس لازم نبتدي صفحه يديده 

ساره رفعت راسها : خلاص اوعدك اني اتغير وانا ببتدي حياتي معاك من اول ويديد 

فهد : يعني عادي اتغزل فيج ..

ساره راحت عنه و استحت : هيه بس شوي شوي عليه تراني استحي 

فهد : فديييييييييت الحيا منج .. يعني نحن معاريس يداد 

ساره برقه: هيه

فهد اييب ساره صوبه : عيل بما انا نبتدي حيانا من اول ويديد من باجر راح احجز لي ولج في برج العرب على احلى وارق غرفه لاحلى وارق ساره بالكون 

ساره : باجر 

فهد : هيه من باجر خلاص خلا نبتدي حياتنا من اول ويديد وصدقيني راح اسعدج يا ساره وما راح اخليج تعرفين غير اسم فهد .... بس انتي لازم تعطيني فرصه 

ساره : الفرصه جدامك 

فهد وساره ردو لبعض وكل واحد عرف غلطته .. وساره حاولت تعطي عمرها فرصه ثانيه وتبتدي حياتها من يديـــــــــــــد

.. 


الريم فرحت بهالخبر وايد .. وحست ان اخوها واخيرا بعيش بسلام وحب وحنان اللي محد قدر يعوض عليه بعد وفاة امه وابوه 



بس ساره قبل ما تبدي يا فهد بايام شهر العسل او ايامها الحلوه مع ريلها فهد ..قررت تروح عند خالد طبعا بعد استئذان فهد وتواجه خالد ........





خالد بغرفته 

ساره دخلت وسالت نوره عن خالد 

ساره دخلت غرفته وطبعا الباب مفتوح ونوره باالصاله 

خالد بغرفته وهو يرش العطر يبى يطلع شاف من الجامه ( المنظره )اللي بغرفته ساره 

خالد صد وشاف ساره واستغرب 

ساره وايد مستحيه من هالموقف 

خالد بابتسامه وفرح راح عندها : ساره انتي هنيه انا بحلم ولا علم 

ساره رفعت راسها : اشحالك خالد 

خالد : حالي قبل ما اشوفج ظلمه بس يوم شفتج رديتي النور اللي بحياتي 

ساره وهي متوتره : خالد بقولك شي 

خالد : انا اللي بقول وينج يا ساره ليش ما تردين عليه وايد كنت احاتيج 

ساره ماتعرف كيف تبتدي : خالد ابي اقولك شي بس الله يخليك افهمني 

خالد حس ان السالفه جد والسالفه فيها شي 

خالد عاقد حواجبه : خير يا ساره حيرتيني (خوفتيني )

ساره وهي تبلع ريجها : تذكر يوم قلتي مره انك ماراح تتخلى عني الا اذا انا طلبت هالشي 

خالد : هي اتذكر لان حبنا متبادل وانا لين الحينه عند كلمتي ..مستحيل اتخلى عنج الا اذا انتي ما تبيني 

ساره: : ولين الحينه عند كلمتك 

خالد : اكيد .. انا اباج يا ساره وشارنج 

ساره: اسمع يا خالد انا قسيت على فهد قد ما اقدر لين ما كشفنا وصارت لي مشاكل .. ويوم ابتعدت عنه حسيت اني غلطت بحقه وبحق الريم ربيعتي وعصيت ربي بهالشي 

خالد توتر : والمعنى 

ساره وهي منزله راسها : المعني اني قررت ارد لزوجي واكون زوجه مخلصه له وانت الله يوفقك مع غيري 

خالد انصدم وقف مكانه وحاول يحبس دموعه وبصوت حزن : انتي شو تقولين قصدج تبين ريلج وتبين علاقتنا تنتهي 


ساره ادمعت : اسمحلي ,..اعرف اني غلطت بحقك وانت اترييتني وايد ..بس بعد فهد ريلي وحرام اللي اسويه فيه وهو محتاج للحب والحنان اكثر مني ومنك كافي اللي استوى فيه متعذب 20 سنه من بعد ماصار له .. وهو صاني وحبني واخلصلي يعني المفروض اصونه 

خالد صد صوب الثاني يحاول ما يبين انه متضايج : يعني قصدج خلاص نودر بعض 

ساره : تذكر يا خالد يوم قلت انك راح تودرني وتزوج غيري يوم انا بييلك وبقولك انساني ..وانا ييت واقولك انساني يا خالد لاني خلاص بكون لزوجي فهد اللي ماشاف مني غير العذاب والظلم والخيانه .. ولازم اعوض عليه هالشي

خالد صد وشافها وبعصبيه : وحبنا يا ساره ؟ووعدج لي

ساره : حب الزوج لزوحته اكبر من اي شي .صح اني وعدتك ..بس اتخلى عن هالوعد اهون من اني اظلم ريلي واخونه واتخلى عنه .. افهمني يا خالد ..وانت انسان طيب ومحترم وكل وحده تباك 

خالد بصوت حزين : يعني اخر كلام لج 

ساره : اسمحلي 

خالد وهو ماسك دمعته : انا قلت لج يا ساره اذا بيوم من الايام حبيتي ريلج ماراح امنعج انا كنت اباج لانج ماكنتي تحبين ريلج .. وما حبيت انج تتعذبين بس مدام حبيتي فهد خلاص ها هو الاهم عندي ترى سعادتج من سعادتي .. ويوم اشوفج مستانسه حتى ( مغمض عيونه وبحزن يقولها )حتى لو مع غيري .. هني صدقيني بستانس اللي يحب صدق يتمنى لحبيبته السعاده واتمنى لج السعاده يا ساره لاني اعرف اذا غصبتج انج ترديلي راح تتلومين في فهد وانا ما ابيج تندمين لانج خذتيني مدام اخترتي هالقرار.. خلاص الله يوفقج .. وانا بحاول انساج يا ساره ..بس بعد بعتبرج بنت خالتي ولا ممنوع 

ساره وهي تصيح : لا طبعا لو شو ماصار بتم ولد خالتي اللي يخاف عليه ويعزني 

خالد : خلاص يا ساره الله يهنيج وين ما تكونين .. 

ساره تشوفه وهي تصيح بوخاطرها تقول ماتوقعت ان قلب خالد كبير وانه بيتمنالي الخير حتى لو مع غيره 

ساره بحزن : : يعني اطمن مب متضايج مني 

خالد ماسك نفسه ويحاول يحبس دموعه وحزنه : خلاص قلت لج سعادتج من سعادتي ومدام انتي لقيتي شريك حياتج انا بحاول انساج بحاول

سار ه : اتمنى لك كل السعاده يا خالد .. وان شاء الله تحصل وحده احسن مني .. لانك انسان طيب وخلوق 

خالد : الله يسعدج يا بنت خالتي 

ساره طلعت من غرفته ... 



اما خالد فخذ نفس ويلس وهو يصيح والدموع تنزل منه غصبن عنه ..:

خالد والدموع بعيونه : مستحيل احصل شراتج يا ساره انتي حبي الاول وحب الاول عمره ماينسى 

وقال خاطره بصوته ودموعه على خده 

(( أكذب عليك ان قلت بنساك 

ان قلت ببعد خاطري فيك 

لا تصدق لو تركنــــــــاك 

قلبن يحبك ما يخليك 

أحلى الليالي كانت وياك 

تهديني اجمل الحب واهديك

( وهني خالد تم يصيح من خاطره لانه عرف ان ساره ماراح تكون له .........وانه فقدها للابد))

شلة ( أكذب عليك ) للشاعر البدواوي 


ساره بعد ماردت تمت تفكر بخالد وايد 

ساره بخاطرها (( يالله ماعرف اللي سويته صح ولا احس اذا رديت لخالد احس اني ظلمت فهد.. ويوم ارد لفهد احس اني ظلمت خالد..والله الاثنين يغمضون ))





سالم وهند 

هند وهي ترتب الشنط وتتحرطم 

سالم متلبس ..ومتكشخ وهو يغني 

سالم يتعدل جدام المنظره : دان وداااااان اوووه مممم دان وداااان ..

هندمعصبه : والله حرام ما كملنا الا كم يوم هني..وانت تبانا نرد البلاد ليش ماعرف 

سالم : عندي اشغال 

هند : يالله عاد اونك تسوي عمرك بزنس غصب

سالم شافها بنظره حقد 

هند طنشته 

سالم : شو يعني مب عايبنج 

هند : لا مب جي .. بس ما تميت وايد 

سالم : شهر العسل بس كم يوم مب شهر 

هند : ليش انت مليت مني 

سالم : لا مامليت بس عندي اشغال 

هند : يالله ان شاء الله نعوض باجي ايامنا حتى لو بعد السفر صح حبيبي 

سالم من غير نفس : هيه اكيد



#############################



نوره وعبدالله 

نوره وهي بغرفتها 

عبدالله بالصاله ويا امه

ام عبدالله : صبلي القهوه شوي .. ما تقهويت اليوم 

عبدالله وهو يصب القهوه : ان شاء الله امايا 

عبدالله ماسك الفنجان : تفضلي 

ام عبدالله : دام فضلك يا وليدي 

نوره هني توها يايه تبى تيلس وياهم بس سمعت اسمها وقفت مكانها من وراء غرفتها 

ام عبدالله : ها يا عبدالله .. شو مرتك ما حملت 

عبدالله تغيريت ملامح ويه : لا والله بعدها 

ام عبدالله : غريبه وايد تاخرت 

عبدالله: هالشي مب بايدي ولا بايدها ..التاخير من رب العالمين

ام عبدالله : ونعم بالله ..بس الحينه نحن بنكمل سنه غريبه يعني طولت هالكثر

عبدالله : التحاليل كلها سليمه 

ام عبدالله : ودي اشوف عيالك يا ولدي انت اكبر عيالي يعني البجر 

عبدالله : ان شاء الله والله كريم 



نوره دخلت غرفتها وهي تصيح .. حست انها بتفقد عبدالله ..وخافت يتزوج عليها 

عبدالله دخل شاف نوره تصيح 

عبدالله بسرعه راح عندها : شفيج يا عمري 

نوره تمسح دموعها : مافيني شي

عبدالله: وهالدموع 

نوره : بس جي 

عبدالله : نوره بلاج قولي انا ريلج 

نوره : مافيني شي مافيني شي 

نوره راحت عنه اما عبدالله فاستغرب وايد من نوره وقال بيخليها لين تهدى ..


وفي اليوم الثاني 

في برج العـــــــــــــــــــــــــــرب

اللي العيون مستحيل ما تنبهر بجمال هالبرج من فخامة المكان ورقيه والاماكن المطليه بالذهب .. وكان صدق كل شي فخم وغاوووووووويييييييييي ولا بالاحلام 

ساره وهي تشوف البرج من داخل : واااااااااااو خيال 

فهد : تشوفين هالمكان كيف روعه 

ساره : هيه والله روعه 

فهد يشوفها : بس انتي اروع يا بعد هلي 

ساره ابتسمت : تسلم عيونك الاحلى 

فهد : بعدج ما شفتي الجناح اللي حجزته لنا 

ساره دخلت غرفتها في برج العرب ومب كانه غرفه مكان وااااااااااااااسع وفخم وراقي كل شي حلو 

ساره وهي تشوف الغرفه : عمر ي ماتوقعت برج العرب بهالحلاه 

فهد: يالله شفتيه عن خاطرج 

ساره : الصراحه احلى من الحلو

فهد : عيل انا بروح اقولهم خلا يجهزون العشاء 

ساره : وانا بروح ابدل ملابسي 

كل واحد مسوي مفاجاه للثاني طبعا بدون محد يدري بالمفاجاه 

فهد راح ياب كيكه وصورة ساره عليها وحاط شمعه وحده .. وطبعا مع بطاقه حلوه.. ومع اربع ورود حمر 


اما ساره فالمفاجاه هي 



ساره ا لبست فستان عرسها للمره الثانيه ورفعت شعرها وخلت مكياج بسيط وحلو وتعطرت .. 



فهد بعد ما خلاهم يجهزون العشاء وياب الكيكه .. طبعا مع اربع ورود حمر وكل ورده بداخلها بطاقه صغيره ..

فهد وهو يتريه ساره 

ساره يوم طلعت من غرفة الملابس بفستان العرس 

انبهر فهد وقف مكانه مستغرب معقوله هاي ساره 

ساره بخجل راحت عنده : شرايك بالمفاجاه 

فهد فاتح عيونه: انتي ساره 

ساره تضحك : ليش 

فهد : بفستان العرس 

ساره : هذاك مب كانه فستان عرس كان يوم عادي او يوم قاسي وعرسنا الحينه ابتدى 

فهد مسك ايد ساره وحب ايدينها : يا عساني ما خليت( انحرم ) منج ..

ساره ابتسمت : ولا منك 

فهد : تعرفين اتمنى هاللحظه من زماااااااااااان اااااااااااااه يا ساره لو تعرفين كيف السعاده تغمرني بهالوقت 

ساره : وانا راح احاول اعوضك عن كل شي .. انت يا فهد ما قصرت فيه صنتني وحبيبتي وتحملتني 

فهد : كل شي عشانج يهوووووووون يا اغلى ناسي 

ساره شافت الكيكه عليها صورتها 

ساره: الله شو هالكيكه ..

فهد : اصلا الكيكه مب حلوه اللي محلي الكيكه صورتج 

ساره ابتسمت وشافت شمعه استغربت : فهد ليش حاط شمعه وحده 

فهد : لان حياتي ابتدت من الحينه يعني عمري كانه سنه باجي ايامي مالها معنى انا بهالسنه اعيش..وهالشمعه بعد معناتها ان قلبي وقلبج واحد 

ساره تشوفه وبخاطرها (( كيف ما حسيت بحبك لي كيف اهملتك انت انسان تنحب من اول نظره ))

فهد مسك ايد ساره ويلسها وعطاها الورود 

ساره : اربع ورود حمر 

فهد : وكل ورده لها بطاقه صغيره اقري شو المكتوب 

ساره خذت الورده الاولى وفتحت البطاقه وشافت حرف ( أ) وفتحت البطاقه الثانيه وشافت حرف ( ح)

والورده الثالثه ( ب) والاخيره ( ج )

فهد قالها بصوت عذب: الكلمه هي احبج يا ساره 

ساره استحت وايد ونزلت راسها ..فهد وايد رومانسي 

فهد: خذي اقري هالبطاقه بعد 

البطاقه مكتوب فيها 

(( أحبــــج وبحبج طول حياتي 

ياللي الحب ما انكتب الا لاجلج 

ياللي كلمة احبج محد يستاهلها سوااااااااج 

هيه احبج وبحبج العمر كله 

وبنثر ورود العالم باسمج ..لاجل ابين غلاج 

ياللي حبج تغلغل بداخلي وبدمي ..

ياللي ما عرفت الحب الا معـــــــــاج 



(( كلمات الكاتبه فاتنة دبي))


ساره رفعت راسها وهي مستحيه 

فهد : والهديه راح توصلج بعد ايام 

ساره : كافي هالشعور كله احلى هديه عندي 

فهد تقرب منها اكثر وبصوت واطي : لو اكتب من اليوم لين باجر ابيات شعر وغرام مستحيل اوفي لو جزء بسيط عن اللي بداخلي ..

فهد : ساره غمضي عيونج شوي 

ساره على نياتها غمضت عيونها ..

فهد حب ساره على خدها ..

ساره صدت صوب الثاني ويها استوى قوس قزح ..استحت وايد 

فهد : بلاج 

ساره : فهد .. يالجذاب قلت بتعطيني هديه 

فهد : يعني حرام احب مرتي.. ترى انتي قلتي انا معاريس يداد .. ويحليلي ما خليتيني المس شعره من ايام الملجه لين الحينه .ولا بعد ممنوع 

ساره بعدها مستحيه : بس انا استحي تعرفني عدل 

فهد : خلاص يا عمري .. يالله نيلس عسب نتعشى 







ساره بدت تحب فهد .وتحس بغلاته وجيمته ..

وهاليوم يوم لا ينسى لفهد وساره 



وهاليوم بداية حياتهم الحلوه .... 



##############################



اما هند وسالم بعد ما ردو من شهر العسل او ما اعتقد انه شهر العسل 

سالم دخل غرفته بسرعه وهو تعبان يى ينام 

هند سلمت على امه واخته 

ودخلت شافت سالم نايم 

هند : عفان الله مسرع ما نمت توك ياي 

سالم : تعبان بلاج 

هند : زين ايلس ويايه شويه 

سالم : عندج اهلي يلسي وياهم لين ما تبين انا تعبان 

هند : هي والله اروح عندهم احسن 



هند وهي يا ام سالم واخته الفضوليه عاشه 

هند بدلع : الصراحه ميته يوووع ما شي عشاء

عاشه : جي تشوفين فندق .. توج يايه من السفر 

هند انقهرت : وانتي جي تكلميني جذي 

عشاه : مادري عنج لا سلام ولا كلام 

هند : مب متفيجه 

عاشه ..طنشتها 

ام سالم : شو تبين اقول للخدامه تجهزلج العشاء



هند : بروح روحي اقولها 

عاشه : اقول هند شو وين الصوغه ما يبتي لنا شي من شهر العسل 

هند تشوفها بنظره : جي انا رايحه عسب اييبلج اغراض .. شوفي اغراض دبي حلاتها خذي اللي تبينه ..وبعدين انا مب رايحه عسب اتشرى حق الغير ..انا رايحه ويا ريلي عسب نستانس ..عفان الله من اول يوم تسالين عن الاغراض 

عاشه عصبت : ايه انتي بلاج ..انا اتغشمر وياج وجي كلتيني 

ام سالم : بس سكتو ..توه سالم راح ينام 

هند : هيه والله بروح عند ريلي احسن 

عاشه : روحي راحت روحج ان شاء الله 

ام سالم تسكت بنتها 

هندبعصبيه / : شو قلتي 

ام سالم : ماقالت شي...روحي عند ريلج شوفي شو يبى 

هند راحت الغرفه 

ام سالم : بلاج على البنت لاتنسين انها حرمة اخوج حشى من اول يوم تضاربون 

عاشه : اصلا انا من ايام الملجه ما ادانيها ما احبها شايفه نفسها ما ادري علىشو .. لا احترام ولا شي .. وانا اللي ما يحترمني والله ما احترمه لو شو ما يستوي ... 



###################################



محمد وهو يالس ويا امه ..

محمد : ها امايه شرايج بالريم 

ام محمد : ماشا ءالله عليها مزيونه انا بس كم يوم رحت بيتهم الصراحه تخبلت عليها صدق عرفت تختاريا محمد بنت عوايل ..

محمد عاد شوي وحلجه بينشق من الفرحه : قلت لج ذوقي حلو 

ام محمد : هيه صح ما خبرتك 

محمد : خير 

ام محمد : شيخه بنت عمك 

محمد متحمس : بلاها 

ام محمد : انخطبت اليوم .. 

محمد تضايج : والله 

ام محمد : هيه والله اليوم وبعد اسبوعين الملجه ان شاء الله الصراحه شيخه الف واحد يتمناها 

محمد تضايج لانه كان يتمنى شيخه لخالد ..

ام محمد : بلاك محمد ليش زعلت لا يكون ندمان لانك ماخذتها 

محمد : لا شوو..الحمد لله مستانس ويا الريم بس الصراحه كنت ابي شيخه لربيعي ..لان شيخه بنت والنعم فيها ..وماكنت ابيها تكون الا لربيعي 

ام محمد : خلاص الله ما كتب لهم النصيب الله يرزقه ببنت الحلال 

محمد : امين 


محمد راح عند خالد وطبعا خالد تغير وايد بعد ماساره ودرته 

محمد يحاول يونسه قد مايقدر بس الحب الاول عمره ما ينسى بسهوله. 

محمد وهو واقف ويا خالد عند البحر 

محمد ماسك كتف خالد : بس يا خالد لين متى بتعذب روحك الحينه البنت بذمة ريال ثاني وانت روحك قلت اذا هي يت وقالت انها ماتباك راح تودرها 

خالد مربع ذراعه : هيه صح قلت هالرمسه بس ما توقعت ايه هاليوم وساره تتخلى عني 

محمد : بعد ساره ما غلطت 

خالد صد شاف محمد 

محمد : لاتزعل مني ..بس انت اذا ساره زوجتك حتى لو خذتها بغصب تحب تكلم غيرك وتخونك ..مهما كان هاي عرضك ..صح .. ولازم تخلص لريلها لانه واجب عليها 

خالد : وانا كيف بعيش قولي كييييف 

محمد : الصراحه كنت اتمنى شيخه تكون من نصيبك بس شيخه للاسف انخطبت 

خالد : الله يهنيها اصلا انا ما افكر اتزوج 



محمد عصب : لا والله يعني ساره وفهد يستانسون وانت تخرب حياتك .. حياتك لازم ما تتوقف ببعد ساره .. الحياه لازم تستمر 

خالد : حياتي مالها اي معنى بدونها .. هي كانت كل املي بهالدنيا 

محمد : والله ماعرف شواقول 

خالد بحزن: يالله الله كريم .. المهم ترى ما باجي شي على عرسك واذا بغيت اي شي ترى انا حاضر وعلى فكره ترى الكوشه انا بختارها وعليه الحساب ..

محمد : ليش اتعب نفسك 

خالد بابتسامه بس حزينه : افا عليك يا بوجاسم انت اكثر من اخو .. عاد مب فهد يكون نسيبك يعني اخو زوجتك تودرني 

محمد : افا عليك .. انت بعدك ماعرفت غلاك عندي ..انت يا خالد الصديق اللي عمره ماابيعه لو شو ما يصير مب كل حد يحصل صديق مخلص بهالايام ..

خالد :سلمت يا محمد سلمت 



خالد لين الحينه حب ساره بقلبه وبدمه وصح ان قال لساره انه راح ينساها بس هو يحاول بس مب قادر ..



اما ساره فحياتهم من اروع اللحظات ...اللي كل زوج وزوجه يتمنون هالحياه المليئه بالحب والحنان 



ساره تراوي الفستان لفهد

ساره ماسكه فستان اللي بتلسبه بعرس الريم : ها يا فهد شرايك بالفستان 

فهد : توه الناس باجي شهر 

ساره : يعني ما باجي شي 

فهد يغمزلها : اكيد حلو مدام انتي مختارتنه وبيكون احلى يوم بتلبسينه 

ساره استحت : فهد 

فهد تقرب منها ومسك ايدها : ما ابي اسمع اسم فهد 

ساره استغربت ..

فهد بابتسامه : ابي اسمع كلمة حبيبي ..مب انا ريلج ومن حقج ادلعيني ولا بس تاخذين الحب والدلال مني 

ساره ويها مثل الطماط : فهد عاد استحي 

فهد: ليش شو قلت ..ولا بعدج ما تحبيني 

ساره : بلا 

فهد يبى يحرجها : شوو 

ساره : اللي قلته 

فهد : ما قلت شي 

ساره : فهد عاد 

فهد : زين شووو قولي 

ساره بكتب استحي اقولها 

فهد : زين كتبي 

ساره كتبت بالورقه (انا احبك)

فهد : وليش كاتبتنها 

ساره حاطه ظفرها بحلجها : استحي 

فهد : بس ابي اسمعها منج هالكلمه 

ساره : والله استحي 

فهد اونه زعل : خلاص اصلا انتي ما تحبيني 

ساره على نياتها : لا والله انا احبك 

فهد صد صوبها وابتسم : قلتيها 

سار ه كانت تبى الارض تنشق وتبلعها استحت : وي شو قلت 

فهد : هالكلمه اللي اترياها من زماااااااااااااان .. 

واخيرا قلتيها .. 

ساره : كله منك جذبت عليه وخليتني اقولها 

فهد : رديتي الروح اللي فيه بعد ما قلتي هالكلمه 

ساره خلاص قلبها مثلا الحصان حدها مستحيه .قلبها يدق بسرعه .

فهد : اذا انتي تحبيني انا اموت على الهوى اللي تتنفسينه 

ساره: فهد بس والله استحي 

فهد : خلاص لا تستحين ترى انا ريلج ومابينا اي رسميات 

ساره : هيه بس بعد استحي 

فهد : يعني صدق صدق تحبيني 

ساره صدت صوب الثاني : يعني مب مصدق يعني اجذب عليك 

فهد : الصراحه مب مصدق وايد 

ساره صدت تشوفه: كيف ابين لك 

فهد اونه يفكر : مممممممممممممممم ابيج تقولين كلام من عندج يعني اهداء منج حقي بس الكلام نابع من قلبج 



يعني الفي كلام حقي مب تعطيني اغنيه ابي كلام من عندج يعني انتي مألفه 

ساره : ما عرف اكتب خواطر مثلك 

فهد: اللي يحب يعرف يكتب ابيات من الخواطر 

ساره : ماعرف 

فهد : كيفج ..هذا شرطي ..لو مقطع صغير لو بيت واحد 

ساره تفكر : 

وقالت بصوت رقيق وعذب

(( يا ويــــــــــل قلبـــي شكثر مغليــك

ألقـــــى كل مره حبك يزيد يوم حد يطرريــــــــــك

ما أعتقـــــــد انساك لو مهما يصــيــر

لانك الوحيـــد اللي ما أبيـــعك لو مهمــا يصـــير..



فهد : الله الله شو هالكلام الغاوي بعد تقولين انج ما تعرفين تعبرين 

ساره اونها استحت : والله صدق ماعرف 

فهد: من بعد هالكلام مستحيل اصدقج ..كلامج وايد حلو بس معقوله حقي

ساره : اكيد طبعا .. وانا بعد ابي اسالك انا بقلبك لين الحينه ؟ 

فهد : اذا ودج تتاكدين حفري قلبي وبتشوفين اسمج فيه بس دخيلج لاتأذينه تراج انت فيه 

ساره تشوفه بتامل : الله عليك يا فهد وين مخبي هالاحساس والحب كله 

فهد مسك ايد ساره عند قلبه : بقلبي يا بعد هلي .. بس انتي ما خليتيني اعبر عن حبي الكبير



ساره تشوف فهد بتامل وكل يووووم يزيد حبها لفهد اكثر





اما خالد طبعا انسان بلا رووح 

دايما متضايق وزعلان ..

ام خالد تشوف خالد وقلبها يتقطع اكثر على ولدها 

ام خالد راحت عنده ف البلكونه : ها يا خالد شو تسوي

خالد : اشم شوي هوى 

ام خالد : خالد تراك مب ع بعضك من اكثر من اسبوعين 

خالد ساكت 

ام خالد : شوف يا خالد ابي ارمسك بسالفه وما ابيك تعصب

خالد يصد : لببيييه يا امايه 

ام خالد : خلاص يا خالد لازم تزوج .. الكل تزوج الا انته وتراك مب صغير يا خالد

خالد صد صوب الثاني : بس انا ما ابي اتزوج 

ام خالد : ولين متى يعني بتم بهالحاله ترى اللي تفكر فيها خلاص تزوجت من زمان .. يعني ما شي فايده تترياها 

خالد بخاطره ( ياليت اقدر اشيلها من بالي ))

خالد : الله كريم يا امايه ..واذا فكرت اتزوج اكيد بخبرج 



اما الريم فتجهز حق عرسها 

لان باجر هو عرسها والكل فرحان بهاليوم 

حتى خالد مستانس لان عرس ربيعه اللي يعتبره اكثر من الاخو 


نتابع مع الجزء الثاني والخمسين 






ومن بعد اللي صار بين ساره وفهد وحبهم الكبير لبعض .. الكل كان مستانس طبعا بهالتغير المفاجئ ماعدا شخص واحد الا هو خـــــــالـــــــد..



بيت فهد 

فهد وهو يكلم ساره 

فهد : ها يا عمري بلاج متوتره 

ساره وهي تطلع فستانها وتعطرها : تعرف اليوم عرسك اختك ان شاء الله ولازم اجهز ..

فهد : يحليلها اختي صدق بدونها بيطلع ملل

ساره وقفت : هي والله تعودت عليها 

فهد : وينها الحينه 

ساره : اكيد بغرفتها تجهز شنطتها ..يارب عسى الله يهنيها 

فهد تقرب لساره وبابتسامه: وعسى الله ما يغير علينا يا اجمل حب بهالدنيا 

ساره تبتسم : واتمنى هالحب يتم للابد 

فهد مسك ايدها: اوعدج ماراح اتخلى عنج .. وراح اكون وياج العمر كله 

ساره : يعني لين ما استوي عيوز 

فهد يفكر : مممممممم شوفي اذا شكلج بيخوف مثل عيوز ام النار يمكن افكر اخذ غيرج 

ساره عصبت تضرب ع صدره : والله يعني من زين شكلك الحين ..عاد انت اللي ما بتتغير 

فهد : هههههههههههه الريال ما يبين عليه مثل الحرمه 

ساره : والله اذا وحده اهتمت بشكلها بعد ما بتتغير .. وبعدين انته من الحينه جي تقول 

فهد : فديييييييييت زوجتي والله اتغشمر وياج اصلا انا مالي بهالدنيا غير شوفتج يا بعد هلي 

ساره : صح فهد لاحظت عليك كله تقولي بعد هلي ليش

فهد : لانج انتي هلي ..محد تملي غيرج وغير الريم وانتي يا ساره امي وابوي وكل حد بالنسبالي ..

ساره :وان شاء الله اقدر اسعدك يا فهد 

فهد : واثق من هالشي ..هيه صح ما شفتي الهديه اللي قلت بعطيج 

ساره عاقده حواجبها : اي هديه 

فهد : نسيتي ف برج العرب يوم عطيتج الورود قلت بعطيج الهديه بس مب الحينه 

ساره : هيه صح ..

فهد : يالله عسب تشوفين الهديه 

ساره تصد يمين ويسار : وين ما اشوف شي

فهد مسك ايدها : تعالي وبراويج

فهد وساره طالعين من الغرفه عسب يراويها الهديه ..

الريم وهي متوتره كانت تبى تكلم ساره شافتهم نازلين تحت 

الريم : اييييييه وين بتروحون 

فهد: تعالي براويج اشتريت هديه حق ساره 

الريم تلحق وراهم : والله شو الهديه 

فهد يصد : صبري زين ..صاحبة الهديه مب مستعيله كثرج 

الريم : ماعندي وقت بسرعه 

فهد : ليش حد قالج تعالي روحج رزيتي ويهج 

الريم : فهووووووووود انا اليوم بروح وانت جي تعاملني .. من لقى احبابه نسى اخته 

ساره تضحك : حتى المثل غيرتيه ..

الريم اطللع لسانها : شو اسوي اوني ابي الف شي يديد

فهد : تغير الامثال واونها تبى تألف قولي تبني تخربين الامثال ..

ساره : يالله وين الهديه 

فهد فتح باب الصاله عسب يطلعها وأشر ع الهديه 



والهديه كانت سيـــــــارة لكزس اليديده 

ساره فتحت عيونها : واااااااااااااو سياره منو هاي 

الريم : اكيد سيارتي ..سياره منو بعد اكيد سيارتج 

ساره رايحه صوب السياره : فهد هاي هي الهديه 

فهد : هي يا بعد هلي هاي هديتج ..

ساره : ليش كلفت ع نفسك ..حرام 

فهد : كل شي يرخصلج يا بعد عمري ....هالخير كله لي ولج وللريم 

الريم : الحمد لله ما نسيتني 

ساره : مشكور مشكور حبيبي ما قصرت 

الريم : بدى الحب بدى واخيرا سمعنا كلمه حب منج يا ساره 

ساره نزلت راسها واستحت 




فهد معصب: ريييييييموووو .. بلاج ملقوفه اليوم ريال ومرته يتغزلون ليش رازه ويهج .. سيري اتجهزي فارس احلامج اليوم بتشوفينه وبيتغزل فيج لين ما يشبع 

الريم توترت زياده: هي والله عرسي اليوم ويييييييييييييي متوتره وايد 

فهد : هههههههههههههههه شوفو شكلها كاني قلت لها ريلج بيتزوج عليج 

الريم : فال الله ولا فالك تفاول عليه وانا بعدني ما تزوجت 

ساره : ههههههههههه فهد حرام عليك خل اختك بحالها ..

الريم وهي ترتب الاغراض عسب تروح الفندق..

ساره قبل ما تروح سارت عند فهد وقالتله بكل حب : تسلم حبيبي ما قصرت الهديه واييد حلوه .. والاحلى انك انت يايبنها 

فهد : تستاهلين تستاهلين يا حياتي ..لو تعرفين يا ساره كيف مستانس والله اني اتريه هاليوم من زمان .. غمرتيني بسعاده ماتوصف 

ساره : لهالدرجه مستانس 

فهد : قولي طاير من الفرح ..حد يشوف هالملاك وما يستانس 

ساره: تسم يا عمري 

فهد : يالله فديتج نروح عسب ما نتاخر على الريم ..

ساره : يالله 



نوره كانت تجهز عسب العرس بس هي بعدها متضايقه وتخاف ماتحمل وعبدالله يتزوج عليها 

نوره وهي تجهز الفستان ..

عبدالله : ها حبيبتي .. متى بتروحين الصالون 

نوره بحزن: ما بروح راعة الصالون روحها بتيه عندي 

عبدالله : هي احسن يالله من رخصتج بروح شوي عندي شغل 

نوره :انت من كم يوم تقول عندي شغل وما تيلس ويايه

عبدالله : شو اسوي صدق عندي وايد اشغال ..يالله ان شاء الله بييه عن جريب..مع السلامه 

نوره حست ان عبدالله شوي متغير عليها وخافت ان عبدالله يفكر بغيرها ..



################################ 



هند بعد ما تكشخت ..

سالم بالغرفه ..

هند : احم احم

سالم : بلاج 

هند : شرايك بكشختي 

سالم : والله حلوه 

هند بدلع : دومي جي 

سالم : عيل ليش تسالين 

هند : كنت ابي اتاكد..هيه صح حبيبي نسيت اقولك ترى ربيعتي منى بتيه ويايه العرس ماعندها حد عادي اتيه ويانا 

سالم : ماعندي مانع ..منو منى ربيعتج 

هند : هيه ..وبفضلها تعرفنا على بعض 

سالم بخاطره (( يعني اكيد هي بعد تغازل مدام عرفتج عليه ))

هند : موافق

سالم : هيه اكيد 



منى يت بكامل زينتها طبعا ما غطت ويها ومطلعه نص شعرها بس لابسه عبايتها ..

سالم وهو يبى يطلع شاف منى بالصاله تتريه هند 

سالم يوم دخل وقف مكانه .منى جمالها عادي بس يوم تحط المكياج وايد تتغير .. بعد خدع المكياج ..

سالم وقف مكانه : السلام عليكم 

منى تشوفه وبدلع : وعليكم السلام 

سالم : اكيد انتي منى صح 

منى : هيه كيف عرفت 

سالم : هند قالت انج بتين ويانا 

منى : عاد ان شاء الله ماعندك مانع 

سالم : لا افا عليج .. 

منى بخاطرها )((( وي هذا سالم تغير وايد وايد استوى احلى عن قبل ))




سالم بخاطره (( واخيرا شفتج يا منى لاصدق حلوووه ومزيونه بعد))

هند يت : هلا والله بمنى 

منى : هلا فيج 

هند : يالله نروح 

منى : يالله

سالم هو اللي يسوق وطبعا منى وراء

وسالم يشوف منى من الجامه اللي بسيارته ومتخبل عليها 

حتى منى عايبنها سالم ..



$###############



والكل متجهز على عرس الريم ..

وطبعا اللي ما فارقتها هي ساره تمت وياها ع طول 

وبدى عرس الريم .. 

والريم وهي نازله ميته من الخوف مستحيه لانه حشد من الناس كانو يايين .. 

الريم كانت قمرررررر .. مسويه تسريحه بسيطه ومنزله خصل على يمب ( جنب ) وكانت تبى تغير بلون المكياج حطت مكياج اخضر على زيتي عسب تطلع متميزه .. وكانت صدق ايه من الجمال ..

وساره طبعا جمالها بعد كان ملحوظ .. 

والكل كان موجود ومستانس ع هاليوم 

ومحمد المعرس يوم دخل .. بعد كان مستحي ..

راح عند الريم وحبها فوق راسها ..

ووقف عندها وقالها بصوت واطي : مبروك عليج يالريم 

الريم خلاص ميته من الحياء : الله يبارك فيك 

وساره واقفه وتشوف الريم وادمعت لان الريم ما بتكون وياهم ف البيت وهي تمسح دموعها 

نوره : بلاج ساره ليش هالدموع 

ساره : الريم بتروح يا نوره .. والله ما اقدر ع فراقها من الطفوله وعمرها ماراحت عني .. الريم نفس اختي واكثر

نوره : يالله ان شاء الله بتزوركم وبتشوفينها ..ترى هاي سنة الحياه ..



العرس انتــــــهى و كان وايد غاوي ..ومرتب من كل النواحي ..





#############################



وفي اليوم الثاني 

الريم يايه من الصبح لانها بتسافر وتبى تودع فهد وساره ..

الريم وهي تصيح وتحضن فهد : اخويه ما ابي اودرك 

فهد : افا عليج يا الريم ..جي انتي وين بتروحين 

الريم : عمري ماودرتك يا فهد الا يوم سافرت انته عسب الدراسه ..وما ابي اودرك مره ثانيه .. 


محمد واقف عندها ..

فهد : محمد بينسيج اسمي بعد 

محمد يبتسم : وين اقدر ..هاي من البارحه تذكرك 

فهد : لا يالريم .. خلاص استويتي حرمه وصوني ريلج واسعديه ..وان شاء الله بتشوفيني بعد ما تردين من السفر .يالله اختي بسرعه ترى الطياره بطير .. واخر شي بتيلسون ف دبي 

الريم تبتسم : وين ساره 

فهد : ساره بغرفتها هاي بعد من البارحه وهي تصيح كل ما تذكرج تصيح ماعرف اسكت عمري ولا اسكتها 

الريم : بروح عندها .. 


ساره وهي بغرفتها تمسح دموعها 

الريم دخلت وشافت ساره وراحت تحضنها 

الريم : ساره 

ساره تسمح ع شعرها: بلاج حبيبتي 

الريم : قلبي يعورني لاني بودركم 

ساره وهي تحاول تخبي دموعها : ان شاء الله بتردين من السفر ..وتمين ويانا 

الريم : حتى لو رديت ما بعيش وياكم ..بروح بيت ريلي وانا تعودت عليكم 

ساره : يالله هاي سنة الحياه ...يالله يالريم لا تصيحين انتي بتكونين ويا حبيب القلب اللي بينسيج اسمج واسم هلج 

الريم : مستحيل انساكم .. ساره ما وصيج على اخويه ..اعرف انج ما بتقصرين فيه بس بعد ما اوصيج ترى هو الحينه ماعنده غير الله ثم انتي 

ساره تاشر ع عيونها : فهد بعيوني يا الريم 

الريم وهي تمسح دموعها : يالله مع السلامه 



الريم راحت ويا محمد ..بشهر العسل .

اما ساره وفهد فهم متضايقين لان الريم غاليه عندهم وايد وهي اللي مسويه جو ف البيت ..بالذات فهد فراق اخته بالنسباله شي كبير





هند ومنى 

منى يايه بيتهم 

منى: اقول وين ريلج 

هند : ماعرف وينه طلع 

منى : تصدقين ماعرفته تغير وايد 

هند : اكيد احلو زياده 

منى : الصراحه هيه 

هند : لازم يوم تزوجني احلو زياده 

منى : زين وشخبارج معاه ..

هند بحزن : تصدقين توقعت حياتي بتكون من اجمل اللحظات بس سالم تغير وايد ف الملجه كان يصبحني ويمسيني بغزل بس مب يوم تزوجنا استوى عادي 

منى : اغلبيتهم جي ..بعد ما يضمنون الوحده يطلعون على حقيقتهم 

هند : حتى بشهر العسل تصدقين 

منى فاتحه عيونها : معقوله 

هند : هيه ..اللي ماكنت اعرفه ان سالم انسان عصبي بشكل كبير وبسرعه يتنرفز والدليل ان اخته وامه ما يخافون يزعلونه ..

منى : ويييييييي الله يعينج ..تبين تغيرين من نفسيتج 

هند : هي والله عندج حل 

منى : افا عليج .. عندي موقع حلو بالكمبيوتر ومره وحده ندخل المسنجر والشات 

هند : مسنجر اوكي بس شات لا مب حلوه انا متزوجه 

منى :الحينه اللي يسمعج يقول قلت لج غازلي ..امي غيري من نفسيتج شوي .. وليش هم يعرفونج ..على الاقل تنسين اللي فيج 

هند : بس حرام انا متزوجه ولو سالم عرف هالشي بيذبحني 

منى : ليش منو بيخبره ..وبعدين وايد متزوجين يدخلون الشات ,, وليش اذا دخلتي الشات يعني انتي مب زينه ياما ناس يدخلون الشات ..خلا نلعوزهم شوي 

هند بعد تفكير : اوكي 

منى : يالله 



هند حتى بعد زواجها تفكيرها ما تغير ..وكلمه اتيبها وكلمه توديها.. 


نوره ما قدرت تستحمل اكثر كل مره تحس ان ريلها متغير عليها 

عبدالله لاحظ ان نوره وايد تسرح وكله متضايجه 

عبدالله يلس عند نوره : بلاج نوره 

نوره وهي ما تصد تشوفه : مافيني شي

عبدالله : من مده وانتي متغيره عليه 

نوره وقفت وبعصبيه : انت اللي بلاك انت اللي متغير عليه .. انا اعرف ان امك تضغط عليك عسب العيال .. شوف عبدالله اذا ما تقدر تصبر اكثر تقدر تزوج غيري بس ( وهي تصيح ) بعد ما تطلقني لاني مستحيل اتخيل اني اعيش ويا وحده ثانيه بنفس المكان افضل الطلااااااااااااااق على اني اشوف انك ويا وحده ثانيه 

عبدالله مستغرب راح عندها: منو قال اني افكر بغيرج 

نوره وهي تصيح : كل مره احس انك تبتعد عني اكثر احس انك مليت مني لاني ما اييب يهال 

عبدالله : فديتج نوره اصلا انا مب متغير ولا شي بس والله اشغالي كثرو .. وعمري ما فكرت بغيرج صدقيني وانتي منو قال انج ما اتيبين يهال .. انتي ما فيج شي بس هذا من رب العالمين وانا ما احتجيت ع هالشي وكل شي له ابتلاء .. اذا نحن صبرنا اكيد الله بيجازينا 

نوره وهي تشوفه: يعني ما تفكر تزوج عليه 

عبدالله : والله العظيم عمري ما فكرت بهالشي نوره انتي بعدج ماعرفتي غلاج عندي .. انتي زوجتي وحبيبتي وانا مستحيل اعيش بدونج .. 

نوره : اكيد 

عبدالله : افا عليج يا نوره .. ما تثقين فيه .. وانتي بس لاتفكرين وايد ..كل شي وله حكمه .. وخليج واثقه برب العالمين 

نوره : ونعم بالله 

عبدالله: يالله يا عمري نغير من الجو واوديج المكان اللي تبينه 



( نوره اطمنت بعد كلام عبدالله .. وخلت الحمل بايد رب العالمين ..))





منى وهند 

هند وهي تعلم منى على الشات 

هند وهي تضحك: شوفي الغبي مصدق عمره والله جذبت عليه 

منى : قولي كل واحد يجذب ع الثاني 

هند : وييييييييي شوفي شو كاتب 

منى : شو 

هند : يقول يبى يسمع صوتي 

منى : اونه 

هند : والله صدق متفيج 

منى تحاول تخربها :زين عادي 

هند تصد : ايه بلاج عاد مب لهالدرجه صح عادي اكلمه بس مب بالصوت 

منى : هو ما بيعرف رقمج 

هند : كيف يعني 

منى : كلميه بالمايك 

هند : لا لا مستحيل جي الدنيا فوضه \

منى : زين شرايج فيه 

هند : وايد رومانسي مب وين اييب هالكلام ما ادري 

منى : يمكن حبج 

هند : حبه برص .. وكيف يحبني وهو ما شافني .( هند وهي تقرى )) ويييييييي شوفي عطاني اميله 

منى : والله زين ليش ماتاخذين اميله 

هند : لا لا ما بي

منى : ترى نفس الشي ..ع الاقل تتسلين ..بعد قسوه ريلج هند : لا لا ما ابي 

منى : كيفج ..

منى : اقول عادي اقرى مسجاتج 

هند : اكيد 

منى تمت تقرى مسجاتها وشافت مسجات سالم 

منى : يحليله يكتب لج مسجات 

هند : هذا بايام الملجه الله يخليج 

منى : بس من كلامه مبين انه رومانسي 

هند : بس ايام .. 

منى : لهالدرجه ما يتغزل فيج 

هند : مب وايد ..نادر .. يعني كله تشوفينه ماسك الموبايل 

منى بخاطرها ( يعني بعده يغازل .. )

منى موبايلها رن : 


منى : اففففففففففففف امي لعوزتني متى بتين متى بتين 

هند : تصدقين احسن شي في الزواج انج تفتكين من تسلط اهلج 

منى : هيه والله 

هند : يالله عقبالج 

منى بخاطرها (( اكلم كم واحد ولا واحد عرض عليه الزواج صدق والله يبالي اتزوج وافتك من تسلط امي وحشرتها .. يبالي اخطط عسب اتزوج وافتك من حشرة اهلي )) 


مجهزه لفهد اكبر مفاجــــــــــأه 

فهد يوم دخل غرفته شاف الغرفه غير كل شي لون الاحمر ساره غيرت فرش غرفتها 

فهد : الله شو هالتغيير

ساره وهي بعد كاشخه ... وتاشر ع الطاوله ) تفضل حبيبي

فهد : شو مستوي 

ساره ماسكه ايده : انت تعال ايلس 

فهد يلس وشاف كيكه حمراء وعليها 3 شموع 

فهد : شو السالفه 

ساره : شرايك بالكيكه 

فهد :شكلها يشهي بس ليش 3 شموع 

ساره بابتسامه : شو لاحظت بهالشموع 

فهد : ماعرف شمعتين كبار وبوسط هالشمعتين شمعه صغيره ..شقصدج 

ساره : ما فهمت .. 3 شموع شو معناتها 

فهد : لا 

ساره : ولا الشمعه الصغيره اللي بين الشمعتين الكبار 

فهد وهو يفكر : ممممممممممممممممممم 

ساره : : الشمعه الاولى هو انته والثانيه هي انا والشمعه الصغيره معناها( خلت ايد فهد ع بطنها وبابتسامه ) والشمعه الصغيره اني حامل يا فهد وبنكون ثلاثه 

فهد وهو واقف وماعرف شو يسوي كل اللي سواه انه ادمعه وبفرح : صدق يا ساره انتي حامل 

ساره : هيه حامل 

فهد شل ساره بايدنه وهو يدور فيها 

ساره تصارخ : ايه فهد نزلني بطيح 

فهد نزلها : مب مصدق انج حامل واخيرا عايلتنا بتكبر وبيصير عندي عايله مثل باجي الناس

فهد : الله يا ساره لو تعرفين شكثر مستانس بهالخبر يعني بيكون عندي ولد يقولي بابا .. 

ساره : هيه ان شاء الله 

فهد حضن ساره : واخيرا يا ساره بيينا ولد 

ساره مستحيه : لهالدرجه مستانس 

فهد : قولي ميت من الوناسه .. 

ساره وهي تشوف فهد ما توقعت ان فهد بيستانس لهالدرجه 



وحمل ساره فرحه للكل بس صدمه لانسان لين الحينه يحب ساره ويتذكرها الا هو خــــــالد 





خالد يبى يروح عند امه 

شاف امه ماسكه التلفون ومستانسه 

ام خالد : مبرووووك مبروك يا بنتي والله تستاهلين الخير 

خالد عاقد حواجبه راح عند امه ..

ام خالد صكت التلفون 

خالد : بلاج امايه مستانسه ..حد عرس 

ام خالد : ليش منو ياب طاري العرس

خالد : اشوفج تباركين 

ام خالد وهي مستانسه : ليش ماعرفت 

خالد: شو 

ام خالد : ساره ساره حامل 

خالد وقف مكانه انصدم : حامل 

خالد بنره كلها حزن : عسى الله يهنيها 



خالد راح غرفته والدمعه بعيونه : يعني خلاص صدق ساره ما بتكون لي ..وهالطفل بيكون صله بينها وبين ريلها ..ساره خلاص راحت عني خلاااااااااااااااص



#######################

محمد والريم وهم بشهر العسل 

الريم تكلم فهد: والله مبروك اخويه .. وايد مستانستلك يعني واخيرا بكون عمه 

محمد يشوفها : عمه شو السالفه 

الريم : يالله مبروك مره ثانيه 

الريم بعد ما صكت من فهد : ساره يا محمد ساره حامل 

محمد: والله زين بالبركه ..زين جان عطيتيني فهد خلا اباركله 

الريم : والله من الفرحه نسيت.واخيرا بستوي عمه \محمد : يالله بالبركه عليكم 

الريم : الله يبارك فيك 

محمد : يالله حبيبتي نطلع ترى السياره تتريانا تحت 

الريم : والله نسيت الطلعه من زووود فرحي 

محمد : افا اخاف تنسيني بعد 

الريم بخجل : مستحيل انساك 

محمد : يا ويلي على هالكلام وفدييييييييييييت الريم والله وفدييييييييت اللي ضحيت باهلي عسبها وفديييييييييت ..

الريم : محمد صدق ترى الرحله بتفوتنا ..

محمد : ودي ما تغزل في مرتي 

الريم تبتسم : تغزل فيه ما قلنا شي بس خلا ننزل 

محمد : من عيوني 



محمد والريم سعادتهم ما توصف كل واحد متعلق بالثاني اكثر.. 



فهد يالس ويا ساره وكل واحد يتكلم عن ماضيه وطفولته .. 

موبايل فهد رن والمتصله هي 

اشـــــــــواق 

فهد مايعرف يرد ولا 

ساره تشوفه مستغربه :بلاك حبيبي ليش ماترد 

فهد يشوفها : تعرفين منو المتصله 

ساره مستغربه : منو 

فهد : اشواق 

ساره تضايجت : اشواق ماغيرها .. ليش بينكم علاقه وانا ما ادري 

ساره صدت صوب الثاني وتضايقت 

فهد راح عندها : معقوله تشكين فيه .. انتي يوم كنتي جاسيه عليه وانا مافكرت اخونج ولا فكرت اكون لغيرج .وتتوقعين بعد تغيرج بفكر فيها ..مستحيل

ساره تصد تشوفه : عيل ليش بعدها تتصل فيك 

فهد: والله هي اللي تلاحقني مب مكان لمكان وانا فهمتها بس ماتفهم .. بس ماعليه انا اعرف كيف افهمها 

ساره : ليش شو بتسوي 

فهد : بقولها اني ابي اشوفها مكان وبيلس وياها وبفهمها 

ساره عصبت : لا والله يعني لازم تيلس وياها 

فهد : والله بالتلفون ما شي فايده جربت هالشي 

ساره : لا ما ابي

فهد : وفدييييييييييييييت اللي تغار عليه 

ساره مطنشه 

فهد: تغارين عليه حبيبتي 

ساره بابتسامه : اذا ما اغار عليك اغار على منو انت ريلي وحبيبي وكل دنيتي 

فهد ماسك راسه : يا وييييييييييييل حالي الحقو عليه بيغمى عليه مب بعد هالكلام 

ساره تضحك : فهوووووووووودي 

فهد : يا عيون فهود .. 

ساره : لا صدق شو بتسوي 

فهد : والله بفهمها ع كل شي ون شاء الله بعد هاليلسه ما بتتصل مره ثانيه 

ساره : وااذا اتصلت 

فهد : واثق انها ما بتتصل ..بس اذا انتي مب راضيه ترى عادي ما بشوفها 

ساره : لا حبيبي عادي واثقه فيك وكافي انك صارحتني 

فهد : خلاص عيل بتصل فيها وبحدد مكان عسب اشوفها 

ساره : اوكي 





خالد تضايق وايد وعرف ان مستحيل ساره تردله بعد حملها ..رواح عند امه وبحزن 

خالد : امايه

الام ؟: هلا وليدي 

خالد بحزن : خلاص امايه بتزوج 

الام وقفت مكانها ومستغربه : والله صدق ولا تتغشمر 

خالد بجديه : لا صدق ابي اتزوج بخاطره (( يمكن بزواجي اقدر انسى ساره ))

الام تيبب: كلوووولوووش والله احلى خبر سمعته بعمري واخيرا واخيرا يا وليدي بتزوج 

خالد : خلاص محد بقى الا انا 

الام : والله عندي لك خوش بنت 

خالد : يعني حاطه في بالج 

الام : هي بنت عوايل والنعم فيها جمال واخلاق ودين حتى اسمها حلو 

خالد مطنش 

الام : ما قلت شو اسمها 

خالد من غير نفس : شو 

الام : اليازيه ..شوف اسمها شحلاته 

\خالد : المهم حبيت اخبرج 

الام : خلاص بتصل في الام بسال اذا هي مخطوبه ولاء والله يا ولدي صدق مستانستلك 

خالد بخاطره(( يمكن بزواجي اقدر انسى ساره .مع اني حاس )) 


الجزء الاخيــــــــــــر





وبعد طلب خالد لامه الزواج الام ما صدقت ع طول اتصلت في ام اليازيه وطلبت انهم يشوفونهم ويتقدمون لليازيه وفرحت ام خالد كبيره ..



اما فـــهد فراح يقابل اشواق مثل ما قال لساره عسب ينهي السالفه .. لان اشواق وايد متعلقه فيه ومستحيل تودره بهالسهوله واتصل فيها واتفق وياها ف مكان واشواق يحليلها تتحرى ان فهد حبها او يباها ما تعرف شو اللي بيصير..



فهد كان قبل الموعد بدقايق .. يالس يترياها ويفكر بالكلام اللي بيقوله ..

اشواق بعد ما تكشخت احلى كشخه ..

اشواق شافت فهد من بعيداستانست ووقفت عند الطاوله ومنزله راسها: مرحبا 

فهد بكل جديه ياشر بايده : تفضلي اختي 

اشواق يلست وهي تتريبى فهد يرمس ( يتكلم )


فهد: شحالج اشواق 

اشواق بكل رقه : بخير مدامك بخير 

فهد : اشواق انا يبتج هنيه طبعا بعد ما ساره رضت بهالشي وبعد تفكير ..

اشواق شافته واستغربت ..

فهد : اشواق انا ابيج تكونين صريحه ويايه انتي ليش تلاحقيني ؟

اشواق بجراه : ماعرف يا فهد بس ( نزلت راسها ) بس اللي اعرفه اني حبيتك من كل قلبي وودي نكون لبعض 

فهد : لا يا اشواق انتي ما حبيتيني انتي انعجبت فيه يمكن ..بس حب مستحيل اكيد تتوهمين ماصار بيني وبينج شي عسب تحبيني .. وبعدين اللي نسيتيه اني متزوج 

اشواق بجراه : ماعرف يا فهد بس ( نزلت راسها ) بس اللي اعرفه اني حبيتك من كل قلبي وودي نكون لبعض 

فهد : لا يا اشواق انتي ما حبيتيني انتي انعجبت فيه يمكن ..بس حب مستحيل اكيد تتوهمين ماصار بيني وبينج شي عسب تحبيني .. وبعدين اللي نسيتيه اني متزوج 



اشواق : بس انت وزوجتك علاقتكم مب زينه 

فهد : منو قالج هالشي ..وحتى لو الكلام اللي قلتيه صح لازم تعرفين ان بحياة اي زوجين لازم يصير خلاف وانتي كربيعه مخلصه لازم تنصحين وتعدلين علاقتنا مب تحاولين انج تاخذيني عن زوجتي صح هذا اذا صدق كنتي ربيعة زوجتي .. وحتى لو ماكنتي ربيعتها اي انسان لازم يصلح ما بين الاثنين وانتي ما حاولتي هالشي 

اشواق سكتت...

فهد : اسمعي يا اشواق انا اعتبرج كاخت وبصراحه لاني اخاف ع مستقبلج بس ابيج تفهمين شي انا حتى لو بنفصل عن زوجتي مستحيل اتزوجج او افكر فيج 

اشواق شافته بنظره تعجب على جرأته 

فهد : اسمحيلي ع جراتي بس لازم افهمج شي واحد .. الريال ما يحب الحرمه اللي تلاحقه من مكان لمكان الريال يحب الحرمه اللي عندها شخصيه والثجيله .. لانه بيشك اذا انتي كنتي بهالطريقه معاه يمكن مع شخص ثاني بعد كنتي تلاحقينه 

اشواق : لا والله انا مب ..........

فهد : انا ما قلت انتي جي .. بس قلت لج الريال يحب الوحده الثجيله اللي تصون نفسها .. وبعدين يا اشواق انا ما احب اخدعج انا لو شخص ثاني او لعوب جان استغليت حبج بشي ثاني ترى مب كل الشباب تثقين فيهم اشواق استحت وماقالت شي

فهد : اشواق انا اعتبرج اختي عسب جي اكلمج بكل صراحه .. ترى الدنيا مالها امان . وان شاء الله ربي بيرزقج شخص محترم وخلوق بس مثل ما قلت لج لازم تكونين رزينه وبشخصيه ..هاي نصيحتي واسمحيلي اذا ضايقتج .. وبالنسبه للحب اللي تتكلمين عنه انا واثق انه اعجاب بالذات بسنج يا اشواق وبعد كم يوم بتحسين ان اللي سويته كان سخافه وانه مجرد اعجاب ..

(( فهد وقف)) واسمحيلي مره ثانيه 

اشواق ماعرفت شو تقول كل اللي قالته : مشكور فهد ع صراحتك يمكن نبهتي باشياء وايد صح يمكن اذا شخص ثاني استغل حبي باغراض دنيئه بس انت عاملتني كاخ .. مشكور يا اخويه فهد 

فهد ابتسم : العفو اختي واذا بغيتي شي تذكري ان عندج اخت ساره واخو اسمه فهد .. وعن اذنج 

راح فهد .. اما اشواق فادمعت حست بالاحراج ع الموقف اللي صار وادمعت لانه حلمها ما تحقق ..بس عرفت وتاكدت ان كلام فهد معقول وصح ...



فهد رد البيت وساره قلبها نار طبعا من الغيره 

فهد بعد ما رد : ها غناتي اشوفج ف البيت ما قلتي انج بتطلعين 

ساره : شو كلمتها 

فهد : هيه وفهمت كل شي .. وقلت لها نحن اخوان مب اكثر

ساره : وشو قالت 

فهد : حسيتها انها اقتنعت بكلامي .. يالله الحمد لله والله يرزقها بانسان محترم 

ساره : اها بس هاللي صار 

فهد يبتسم : بلاج ليش متضايجه ..لا تقولين انج تغارين ساره : هيه الصراحه ميته غيره من يوم ما روحت 

فهد : افا وانا اقدر اشوف غيرج .. انتي النور اللي اشوفه .. انتي الكون اللي بديتي .. انت اجمل واروع ما خلق ربي

ساره ابتسمت وحطت ايدها على ويه فهد : فديتك فهد وفديت كلامك 

فهد مسك ايد ساره وحبها : وفديييييييييييت زوجتي اللي مالي غنى عنها ..وما انسى ولدي الغالي 

ساره : ويمكن بنت 

فهد : اي شي من عند الله حياااااااااه الله اهم شي ياهل منج 

ساره : شو فكرت بالاسم 

فهد : الصراحه لين الحنيه ما فكرت بشي

ساره : ولا انا 

فهد : شرايج باسم شوق اذا الله عطانا بنت 

ساره عاقده حواجبها : شووووووو ما ابي شوق 

فهد مستغرب : ليش 

ساره : لانه نفس صيغه اشواق ما ابي

فهد ضحك من الخاطر: ههههههههههههه الله ياخذ بليسج .. عاد وين فكرتي 

ساره : هيه ما ابي اخاف كل ما تقول شوق تذكر اشواق ..

فهد : تعرفين يا ساره اني مستانس وايد 

ساره : ليش

فهد : لانج واخيرا غرتي عليه .. الله لو تعرفين كيف انا مستانس .. 

ساره ك ان شاء الله دوم حبيبي

فهد : بوجودج يا بعد هلي وناسي 





وبعد مرور كم يووووم 

خالد اتقدم لليازيه ووافقو .. والكل مستانس طبعا ماعدا خالد اللي ما حس بالسعاده وقروو ان الملجه تكون بعد اسبوع .. 

ساره وهي يايه بيت خالتها عند نوره وامها وام خالد .يالسين كلهم ويا بعض ومستانسين 

خالد وهو ياي من عند ربعه والحزن بعدها بملامحه يوم دخل شاف ساره بويهه ..تغيرت ملامحه تذكر كل الايام الحلوه اللي كانت بينهم ..

خالد وبكل حزن وعيونه على ساره : السلام عليكم 

الكل : وعليكم السلام 

ساره بابتسامه : شحالك خالد 

خالد بخاطره (( كيف تبيني اشوف السعاده وانتي خليتيني اعاني مع الزمن )) بخير الله يسلمج 

ساره : مبروووم ولد خالتي مبروك مقدما ع الخطوبه 

خالد يبتسم بس مب من خاطره : الله يبارك فيج 

ساره : يالله عقبال الملجه والزواج ان شاء الله وعسى الله يهنيك 

خالد : تسلمين بنت خالتي ..يالله عن اذنكم ..نسيت موبايلي بس اخذه ..



خالد دخل غرفته وقلبه متقطع على ساره وويكلم نفسه 

(( الله يا دنياااااااااااااا .. ساره اللي كانت تغار عليه من كل شي ..الحينه عادي عندها خطوبتي وتباركلي بسعاده بهالسرعه نست اللي بينا .. كيف اقدر اشيلج من بالي يا ساره كيف قوليلي كيف ))

وبدت ملجه خالد اللي الكل كان متجهز لهاليوم ..

خالد وهو يتجهز الحزن ما تفارقه ..

نوره تشوفه : الله الله شو هالكشخه صدق ان اليازيه محظوظه فيك 

خالد يصد يشوف اخته : هلا اختي 

نور ه: ها اخوي واخيرا بتملج ان شاء الله .. 

خالد : ان شاء الله 

نوره : بلاك اخويه بعدك زعلان ومتضايج ما نسيت ساره

خالد : انساها مستحيل .كل ما اببي انساها اتخيلها اكثر عسب جي قلت لازم املج يمكن اذا وحده ثانيه دخلت بحياتي بقدر اشيل ساره من بالي بس صعب انساها اللي يحب يا نوره باخلاص صعب ينسى ..

نوره : بس لاتنسى انك لازم تخلص لزوجتك وان شاء الله تسعد معاها .. 

خالد : ان شاء الله 

وبعد كتب الكتاب اليازيه وهي مستحيه دخلت على اهل خالد واليازيه مواصفاتها 

(( اليازيه انسانه جديه وايد وحلوه لونها ع البرونزي وعيونها سوووود وشعرها اسود بس ناعم وحلو .. معروفه بذكائها وجديتها وطيبتها وانها ما تسكت عن حقها لو شو ما يصير ))

اليازيه كانت حلوه بهاليوم لبست فستان بسيط وحلو وشعرها الاسود بنص ظهرها والكل مستانس ..

وطلبو من اليازيه انها تكون مع خالد بروحهم 

يابو العشاء وخالد متوتر وايد يمكن لانه ما تخيل انه يفكر يتزوج او يملج الا على ساره 

اليازيه بعد ما دخلت وهي منزله راسها ومستحيه ما تقدر ترفع راسها 

خالد شافها بنظره وهو بعد ما يعرف شو يقول غير : مبروك عليج 

اليازيه برقه : الله يبارك فيك وانت بعد مبرووك عليك 

خالد ساكت مايعرف شو يقول : امممممممم ان شاء الله اقدر اسعدج ونكون متفاهمين ..

اليازيه : ان شاء الله 

طبعا السكوت كان اكثر من الكلام .. مع ان اليازيه فيها جمال بس خالد ما تخبل عليها وايد..



نوره تكلم ساره : الحينه المعاريس بروحهم 

ساره : هيه والله عسى الله يهنيهم 

نوره: شو اخبار البيبي 

ساره تاشر ع بطنها :: تمام الحمد لله 

نوره : بعده صغير 

ساره : هي توني بشهر الثاني مادخلت الثالث ..بس بعد كم يوم بدخل ان شاء الله 

نوره :والريم متى بتيه 

ساره : ان شاء الله باجر .تحسين انها طولت بشهر العسل 

نوره : هيه والله بتكمل شهر .. ما صدقت.

ساره تضحك : ها نوره نسينا ما كلينا بعد ما استانستي ويا عبدالله الحينه تحسدين الريم ..يحليلها والله الريم 

نوره : لا والله ما احسدها ..عسى الله يهنيهم ..تعالي ما قلتي شرايج باليازيه 

ساره : ماشاء الله عليها حلوه 

نوره : ساره بقولج شي جاوبيني بصراحه 

ساره :اكيد 

نوره : ما حسيتي بغيره يوم خالد ملج 

ساره مستغربه : انا لا والله 

نوره : معقوله 

ساره : يمكن اذا انا ماكنت متزوجه او اذا انا لين الحينه احب خالد .. نوره خالد اعزه وايد خالد ولد خالتي بس انا متزوجه بفهد وفهد مالي دنيتي وما افكر الا فيه 

نوره : سبحان مغير الاحوال تذكرين كيف كنتي تكرهينه 

ساره : على قولة المثل ما بعد العداوه محبه ..تصدقين يوم اشوف طيبة وروعه احساس فهد اقول صدق اني غبيه .. كيف ما حبيته وهو يمتلك احلى المواصفات والله يا نوره احس دنيتي ظلمه بدون فهد 

نوره : عسى الله يهنيكم يارب ويتمم فرحتكم 

ساره : امين يارب والله يسعدج يا نوره 


في اليوم الثاني 

الريم يت من السفر وعلى طول راحت بيت اخوها فهد 

الريم وهي تسلم عليهم 

الريم وهي تسلم على اخوها : فديتك اخوي والله اشتقتلك 

فهد : تشتاقلج العافيه .. وانا بعد اشتقتلج والله دوم اقول حق ساره بدون الحشره الريم ملل 

ساره تضحك : حيليلها لا تقولها حشره الريم مالها اي ازعاج الريم الهنا كله 

الريم : اصلا محد فاهمني وحاس فيه غير مرت اخويه 

الريم : فهد يالله اخويه انزل تحت ترى محمد يترياك بالميلس يبى يسلم عليك 

ساره : هي هي ما ترضى تخليه بروحه 

الريم استحت : ساارووووه بلا احراج 

فهد يضحك : لازم حلاته الحرمه تصون ريلها وادافع عنه .. 

الريم : زين عيل يالله روحله ..لانا بنروح 

ساره : تو الناس 

الريم : والله تعبانه ..كرهت الطياره ظهري تكسر ابي ارتاح 

فهد : زين عيل انا بنزل عنده 

الريم خذت ساره ع صوب : ها اشحال ولد اخويه 

ساره : والله بعده صغير 

الريم : يالله بسرعه متى بيطلع ابي اشوفه ابيي بسرعه يقولي عمو 

ساره : ان شاء الله جريب ..ها اشحالج ويا محمد 

الريم اونها تلعب باصابعها : تمام 

ساره : اونج استحيتي .. 

الريم : الصراحه ما توقعت ان محمد بهالرومانسيه والطيبه يحليله ضحى ببنت عمه عسبي .. 

ساره : تستاهلون كل خير ..تعالي عرفتي ان خالد ملج الريم فتحنت عيونها " والله ومتى 

ساره : البارحه 

الريم : انا يوم روحت انتي حملتي ويوم روحت خالد ملج شو لهدرجه نحسه 

ساره تضحك : ههههههههههههه 

الريم : عاد اكيد فهد استانس 

ساره : يوم قلته استغرب.. بس هو واثق اني احبه وانه محد يهمني غيره 

الريم : اكيد استانس وطار من الفرح اخاف من دعاويه ساره : هههههههه يمكن .. بس والله خالد انسان طيب وحبوب وانا اتمنى له كل الخير 

الريم :وين وشو مرته حلوه 

ساره : هيه حليوه ماشاء الله 

الريم : منو احلى خالد ولا هي 

ساره : يا حبج لهالاسئله 

الريم : قولي

ساره تصد يمين يسار : بخبرج بس لا تقولين حق فهد الصراحه جمال ولد خالتي غير .. صح هي حلوه بس هو ماشاء الله عليه احلى ..

الريم تصارخ : هاااااااااااا لا تقولين ما قلتي بخبر عليج فهد ...

ساره : سكتي سكتي لا والله بيزعل 

الريم : لا لا بقول بقول

ساره : يالنذله انتي سالتي ..ويوم جاوبت تبين توهقيني 

الريم تضحك بخبث: ماتعرفيني نذله 

ساره : والله يوم تزوجتي استويتي نذله والله انا ما احيدج جي ..

الريم تشوف الموبايل : وي تاخرت .. محمد يترياني تحت ان شاء الله بييكم مره ثانيه 



الريم ومحمد علاقتهم من اروع العلاقات اللي بنيت ع الاحترام والحب والتقدير لكل من الطرفين



################################



نوره يالسه تتريه عبدالله على اعصابها ..ويوم عبدالله دخل الغرفه شاف نوره منزله راسها ..

عبدالله دخل : هلا نوره هلا والله 

نوره بابتسامه حلوه : هلا فيك يا احلى واغلى ريل بالدنيا كلها 

عبدالله مستغرب : يا ويلي شهالكلام الحلو شو طاري عليج 

نوره والدمعه بعيونها وتاشر على عبدالله : عبدالله تعال شوي 

عبدالله مستغرب يلس عندها : هلا فديتج 

نوره بابتسامه تبى ترمس بس ما تقدر تقول ..

عبدالله مستغرب يشوف الدموع بعيون نوره ..: بلاج نوره 

نوره والدموع اربع اربع : عبدالله انا حامل حامل 

عبدالله استانس حضن نوره بالقو : والله 

نوره وهي تمسح دموعها : والله اليوم تاكدت من الحمل 

نوره وهي تصيح من الفرحه .. 

عبدالله : فديتج يا نوره واخيرا واخيرا تحقق حلمنا 

نوره : مب مصدقه والله من يوم ماالدكتوره قالتلي وانا ميته من الوناسه يا عبدالله الحمد لله الحمد لله 

عبدالله : الحمد لله شفتي قلت لج ان الله مع الصبرين .. وليش ما قلتلي لي قبل 

نوره : خفت احط ف بالك هالشي واخر شي ما اطلع حامل بس يوم شفت الاعراض قلت خلا اتاكد احسن 

عبدالله : ومنو راح وياج 

نوره : ساره راحت ويايه ويحليلها ادمعت من الفرحه ..

عبدالله : خبرتي اهلج 

نوره : لا ما حبيت اخبر اي حد قبلك ..

عبدالله: تسلمين حبيبتي ويالله نبشر امايه اكيد بطير من الفرحه ..وبعدين نبروح عند اهلج بس هااااا ما اوصيج شوي شوي عالجنين ترى هالغالي ولد الغاليه 

نوره : من عيوني 



نوره سعادتها كانت اكبر من سعادة ساره بالطفل يمكن لان نوره تتريه هالشي من زمان ويوم عرفت استانست وايد .. وطبعا فرحة الاهل كلهن مب بس هي 



##################################



منى يالسه ويا هند طبعا عالمسنجر والخراب قدرت منى تسيطر عليها انه المسنجر مب معناتها انها تخون زوجها وهند بما انها مب محصله الحب والحنان من ريلها اختارت الشات والمسنجر لان منى قالت لها ان بهالطريقه راح تحصل كل حد مهتم فيها ويحبها ويسمعها الكلمات الحلوه ..

هند : ويييييييييييي شفو شو كتبلي 

منى تقرى : وااااو كلماته تينن 

هند بحزن : ياريت ريلي يقول كلمة احبج او اي شي من زمان ما سمعتها منه 

منى : يالله شتبين فيه .. خلا يولي 

هند : كيف وانا ماخذتنه عن حب .. صار عادي ويايه عسب جي اسلي عمري بهالمسنجر والشات مع اني اعرف ان كل واحد يقص ع الثاني بس شو اسوي 



منى تسمع صوت الهرن : اقول هذا مب جنه هرن سيارة ريلج 

هند : هيه ( توترت ) وويييييييي خلا ابند الكمبيوتر ما فيه 

منى : زين انا دقيقه بروح الحمام 

(( منى راحت الحمام عسب تتمكيج زياده وتتعطر وطبعا الشيله على جتفها ))

وسالم دخل الصاله .. وشاف هند .

هند : هلا حبيبي شحالك 

سالم بجديه : بخير .. اقول هند دخيلج بسرعه جهزي العشاء ترى ميت من اليوع 

هند : قصدك اقول للخدامه تجهز مب انا 

سالم بعصبيه : المهم اي حد المهم ابي اتعشى ترى صدق يوعان 

هند : اوكي ثواني 

سالم : اقول وين امايه واختي 

هند :ماعرف وينهم . يالله بروح اجهز العشاء 

منى دخلت بكل دلع : هلا شحالك سالم 

سالم يدور منو هاي اللي عندها هالصوت ويوم صد شاف منى طبعا بكامل زينتها واتخبل : هلا

منى : شخبارك ان شاء الله بخير 

سالم : الحمد لله انتي شخبارج .. 

منى : بخير عساك بخير .. 

سالم : تفضلي ليش واقفه 


وبعـــــــــــــــــــــد مرورعدة أشهـــــــر: 

ساره وهي حامل بالشهر 9 ..يعني ع النهايه 

ساره وهي ماسكه ظهرها : فهد فهد : 

فهد بالغرفه الثانيه : لبيه يا عيون فهد .. 

ساره : اقول اليوم بخاطري اتمشى عالبحر 

فهد : فديتج ما طلبتي شي البحر هو دمي غناتي خلاص الحينه بتلبس وبنروح هناك وبناخذلنا عشاء 

ساره : اوكي حبيبي عيل بروح البس ..



ساره وفهد عالبحر ف مكان هادي مب زحمه ..

ساره تشوف البحر : الله شحلات البحر .شوف الجو 

فهد وهو يالس عندها : تصدقين كل يوم اشوف البحر انسى ضيجي اذكر يوم كنتي تقسين عليه دايما اتردد عالبحر اشكيله محد فاهمني غير البحر 

ساره معصبه : افا وانا وين روحت 

فهد : انتي انتي بداخلي وبجوفي وبدمي .. انت الهوى اللي اتنسفه ..يا عساني ما خليت منج 

ساره : تصدق فهد عمري ما اتوقعت اني احبك بهالطريقه .. ما اقدر اعيش بدونك وبدون كلامك وابتسامتك ..دايما اقول صدق اني غبيه لاني ما حبيتك من قبل 

فهد وهو ماسك ايدها : مب مهم قبل المهم الحينه انج مستانسه ويايه 



ساره : قول طايره من الفرح .. حد يعيش وياك وما يستانس .. انته امي وابوي واهلي كلهم ..

فهد : لو تعرفين شكثر السعاده تغمرني .. كافي حبج لي ولو اموت الحينه صدقيني بستانس لان عندي زوجه مثلج وياهل .. 

ساره وهي تدمع : لاتقول جي ..لا تطري الموت يومي قبل يومك 

فهد : باسم الله عليج حبيبتي انتي تعرفين اذا صار لج انا اللي بموت .. بدونج دنيتي مالها معنى .. انا احبج واموت عليج 

ساره : وانا اموت ع الهوى اللي اتنفسه

فهد يمسك بطن ساره : ها وولدي شو يقول 

ساره : يقول بسرعه ابي اطلع واشوف ابويه الغاوي ..فهد : ها حبيبتي اخترتي اسم للياهل

ساره : شوف اذا ولد بسمي خليفه واذا بنت بسميها الغاليه.... شرايك 

فهد : لا شرايج باسم حمدان ..ولا سلطان ولا..

ساره : ويييييييييي انت عندك مليون اسم .. خلاص يوم بييه الياهل ان شاء الله بنسوي القرعه 

فهد : اوكي المهم خلا اييه واكحل عيوني بشوفته ..

ساره : فهد توعدني انك ما تتخلىعني 

فهد : افا عليج يا بعد هلي كيف اتخلى عنج وانتي كل دنيتي اوعدج يا غناتي اكون لج العمر كله وما تخلى عنج ..

ساره : فديتك والله هي عرفت ان نوره حامل بتوأم

فهد : والله بتوأم ماشاء الله زين 

ساره : سبحان الله صبرت ونالت 

فهد : وهي اكيد طايره من الفرح 

ساره : قول متخبله كل ما تذكر تدمع 

فهد : يحليلها والله تساتاهل اقول جنه فاتحة خير نحن اول شي انتي حملتي بعدين نوره .. ومنو بعد 

ساره: والريم بعد شو نسيت اختك ..

فهد : هيه والله ..صدق حامل ولا 

ساره فاتحه عيونها : يعني تتجذب علينا 

فهد : اشوفها خبله عادي تمشي بسرعه مب مثل باجي الحوامل 

ساره : الريم عادي عندها تقول انها ما تحس انها حامل لانه مب مبين عليها بما انها حامل من شهرين يعني توه 

فهد : يالله الله يزيد ويبارك ..

ساره : يالله الحمد لله 


نوره وهي تجهز اغراض الياهل..

عبدالله وهو بالسوق وياها: اقول نوره انتي ماتعرفين جنس التوام صح 

نوره : لا 

عبدالله : عيل اي لون بتاخذين 

نوره : باخذ الابيض والبيج وهالالوان اللي يستوي حق الولد والبنت 

عبد الله متحمس : الله بيينا توام الحمد لله الحمد لله 

نوره هي والله رب عالمين عطانا احلى هديه ..

عبدالله : الحمد لله 





اما منى وهند وسالم 

زادت علاقة منى وسالم وايد صارو يكلمون بعض بالتلفون ويتغزلون ف بعض طبعا منى حاطه ف بالها انها تكلم سالم عسب تزوجه بما انها تبى تفتك من تسلط اهلها .. اما سالم فقصده اللعب ثم اللعب .. 

وهند ولا تعرف شو السالفه ...



هند اللي لاحظت ان منى ما اتيه بيتهم وايد ولا تتصل فيها .. وتغيرت عليها وايد وسالم ما تحصله ابد ودايما يرمس بصوت واطي ويطلع يوم حد يتصل فيه .. 

ام ماجد الصغيرة 07-27-2005 12:12 PM 

--------------------------------------------------------------------------------

خالد واليـــــــــــازيــه

خالد وهويكلم اليازيه 

اليازيه : خالد 

خالد : هلا 

اليازيه : خالد ابي اقولك شي من زمان بخاطري اقوله لك 

خالد : تفضلي قولي 

اليازيه : خالد انت تحبني 

خالد سكت ماعرف شو يقول ..: ليش هالسؤال 

اليازيه : الصراحه من اول ما ملجنا ما احس انك تحبني كلامك وايد عادي وحتى تصرفاتك يعني ما شي حب يا خالد وانا كل مره اقول بتريه يمكن يحس فيني يمكن بس اشوف كملنا اكثر من 6 اشهر ويا بعض وانت مثل ما انت ..خالد انا انسانه معروفه بصراحتي .. واحب اللي يكون ويايه يكون صريح 

خالد : صدقيني عادي ما فيه شي 

اليازيه : خالد اللي عرفت عنك من بداية علاقتنا انك ما تعرف اتجامل وهالشي الحلو فيك .. وابيك تكون صريح ويايه ..قول بلاك انت ماخذني عن غصب قول ترى لين الحينه ما تزوجنا صح عقدنا قرنا بس بعد ما سوينا حفله عرس

خالد : انتي يااليازيه مكبره السالفه 

اليازيه بكل جراه وحزن بنفس الوقت : عيل يمكن تفهمني ليش ما تشتاقلي مثل باجي الرياييل احيانا يمر اكثر من اسبوعين وما تقول ابي اشوفج ليش ما تتغزل فيه .. كلامك وايد عادي ..ليش الحزن دايماتفارقك ليش كون صريح ويايه الله يخليك ..

خالد ساكت 

اليازيه : خالد ابيك تعرف انا صعب عليه اني اعيش ويا انسان بهالبرود وماعرف بلاه كيف بتكون زوجي وانت من الحينه ما تصارحني ونحن مب متفاهمين صارحني يا خالد صارحني 

خالد بعد تفكير : ماعرف شو اقولج 

اليازيه : انت يا خالد تحب غيري او عندك حب جديم صح 

خالد توتر ماعرف شو يقول : انا 

اليازيه :ما شي الا جي ..قول هيه 

خالد: شوفي اليازيه بكون صريح وياج مثل ما تبين انا كنت احب قبل ( خذ نفس ) كنت احب بنت خالتي وكنا لبعض من الصغر بس ماصار بينا نصيب

اليازيه تضايقت : يعني عندك حب جديم .. وانت ودرتها مب من رضاك صح 

خالد: كيف عرفتي 

اليازيه : ما يبالها شي يا خالد التنهد والنفس اللي خذته كشف اللي بداخلك وعرفت انك ودرتها غصبن عنك وانا ما ابي اعرف الاسباب لان هالاشياء خاصه فيك

خالد : ما حبيت اقولج بس انتي اصريتي 

اليازيه : وانت لين الحينه تحبها 

خالد يحاول ينكر: لا لا ما احبها 

اليازيه : ترددك ف البدايه مبين انك لين الحينه تباها مع ان اللي اعرفه ان ساره متزوجه .. بس اتوقع حبك كان كبير لدرجه ان مع هالايام والاشهر ما قدريت تنساها وقررت انك تزوج لان بهالطريقه يمكن تنساها صح 

خالد : ساااااكت 

اليازيه : خالد حتى لو تزوجت مب دايما الزواج يقدر يخلي الشخص ينسى حبه الجديم وانت جربت فيه للاسف 

خالد : لا ياليازيه والله مب جي السالفه

اليازيه : اللي اعرفه ومتاكده منه انه حتى بعد الزواج بتفكر بساره لاني حاولت اشهر وياك عسب اغيرك بس ما شي فايده .. واسمحلي يا خالد ما اقدر اعيش ويا انسان ما يكن لي اي حب .. انت تحترمني صح بس ما تحبني .. وانا ما ابي اجازف واتزوج بانسان واخر شي اعرف انه مستحيل ينسى حبه الجديم وانا بس كاسم زوجه انا ابي انسان يحبني واحبه ونكون بقلب واحد .. وانا حاولت وياك باكثر من طريقه بس ما شي فايده 

خالد : شقصدج 

اليازيه : خالد صدقني انا اتالم واقولك هالكلام يمكن لاني تعودت عليك .. ويمكن لاني عزيتك .. بس ما اقدر اعيش ويا انسان قلبه مب ويايه

خالد : سااااكت 

اليازيه : خلا نورد بعض احسن مدامنا ع البر لين الحينه احسن من انا نتزوج ويصير بينا مشاكل 

خالد ماقال شي 

اليازيه بعد سكوت خالد تاكدت ان خالد لين الحينه يحب سار ه ..

اليازيه : اوكي خالد بس ابيك تعرف شي انك ما تجرب على بنات الناس يمكن الريال ما يعيبه شي بس البنت مب حلوه تنفصل او تتطلق يوم تتاكد من انك نسيت ساره بعدين فكرباالزواج مب قبل هالشي عسب محد يكون ضحيه .

خالد : اليازيه انا ما ابي اجرحج 

اليازيه : بالعكس زين انك صارحتني بهالشي الحينه ونودر بعض بكل ود احسن بدون مشاكل وعادي انت قول لاهلك انا ما تفقنا ولا نقدر على هالشي وانا بعد .. والله يعوض على كل واحد منا 

خالد : يعني خلاص 

اليازيه : هيه خلاص وانا متاكده اني ما بندم باختياري بس اببيك تعرف انك انسان طيب وخلوق ومحترم وهالشي اللي عمري ماراح انساه 

خالد: تسلمين .. وانتي بعد انسانه خلقوه ومحترمه.. 

اليازيه : خلاص هاي اخر مكالمه بينا والله يسعدك يا خالد 



خالد يمكن كان يبى يقول لليازيه ان علاقتهم صعبه ومستحيله بس استحى يقول هالشي وزعل لانه خسر اليازيه لان اليازيه انسانه طيبه وحلوه وزينه بس استانس بنفس الوقت لانه ما كان يبى يخدعها اكثر لان قلبه لين الحينه بحبه الجديم اللي هو حب ســــــــــاره ..



وطبعا الاهل كلهم عرفو ان خالد بينفصل عن اليازيه والكل زعل .. واكثر وحده انصدمت ساره ما توقعت هالشي .. وبخاطرها تقول ( معقوله لين الحينه تباني يا خالد عسب جي انفصلت عنها .. ))

هند بعد ما لاحظت تغير منى عليها وايد قررت انها تكلمها 

هند وهي ترمس منى بالتلفون 

هند : انتي يا منى من زمان ومب ع بعضج من عدة اشهر بلاج عليه 

منى بدلع : مافيني شي يعني ما يستوي انشغل 

هند : انتي من المدرسه ويايه وعمرج ما تخليتي عني والحينه يا دوب مره بالشهر تكلميني شو صارلج 

منى : مشغوله والله اقول عندي خط اوكي باي 

هند وهي تكلم عمرها: ماعرف شو استوى فيها ..



سالم دخل الغرفه وشاف هند تكلم عمرها .

سالم : مرحبا ( وف ايده الجكاره )

هند تكح : اول شي طلع هالجكاره اللي بايديك 

سالم : بس حلفي...سوري ما اقدر توني مدخن ..

هند: سالم من زمان ما طلعت وياك ليش مانطلع والله لاعت جبدي ف البيت 

سالم : ليش ما تيلسين ويا هلج 

هند بخاطرها (( من زين هلك الحينه )) لا ابي اطلع وياك مثل ايام الملجه ..الصراحه وايد تغيرت عليه كنت وايد رومانسي 

سالم : ليش والحينه شو 

هند : مب مثل قبل استويت عصبي 

سالم موبايله رن واتوتر : ها زين اكلمج بعدين هند بروح ارد على ربيعي 

هند تشوفه وبخاطرها : ما اعتقد هذا ربيعك .. 

سالم وايد طول بالتلفون ويا منى طبعا يعني كمل ساعه وهند كل دقيقه تشوف سالم ولا تشوفه يضحك ويوم يشوف هند يغير مكانه ..

هند : الا اكشفك يا سالم واعرف شو بلاك 



وبعد ساعتين تقريبا دخل سالم يسبح 

هند استغلت الفرصه راحت على طول تشوف موبايل سالم ويوم تشوف اخر مكالمه رقم رقم منو رقم( منــــــــى ) 

هند فاتحه عيونها مستغربه قالت لا اكيد مب هي ..تروح تشوف المسجات ولا بنفس الرقم واللفظ بين البنت والريال .. يعني شي واضح هند وهي تدمع وتقول 

هند : معقوله يا منى يكون ها سبب تغيرج انا اللي اعتبرتج ربيعتي واخر شي تاخذين ريلي مستحيل 

هند ما قدرت تتريه لليوم الثاني ع طول راحت بيت منى 

منى وهي متلبسه طبعا لازم دايما تطلع الخدامه قالت ان حد يباها فعرفت انها هند وقالت خلا تدخل الغرفه ..

هند وويهامبين انها صايحه والعصبيه مبينه عليها 

منى : هلا بهند 

هند : يمكن موبايلج 

منى : لا سلام ولا كلام شو السالفه 

هند : عطيني موبايلج 

منى ماسكه الموبايل : خذي الموبايل 

هند وهي تشوف الارقام شافت رقم ريلها وهني انفجرت 

هند راحت عند منى وصفعتها ..

منى صارخت : بلاج انتي 

هند : ايالخاينه ياللي ما صنتي الصداقه اللي بينا تخونيني مع منو مع ريلي هذا بدل ما توقفين ويايه .. ما لقيتي الا ريل ربيعتج تحبينه وتفكرين فيه 

منى : بلاج شو تخرفين 

هند وهي تصيح : لا تنكرين شوفي الارقام اللي ف موبايلج .. وانا اقول ليش متغيره عليه انا الغبيه اللي فتحتلج بيتي وعاملتج مثل الاخت بس صدقها نوره الربيعه ما تنصح ربيعتها بالشر 

منى : والله شو اسوي اذا ماعرفتي تحافظين ع ريلج

هند : ماحافظت عليه ع الاقل قوليلي حاولي تنصحين بينا مب تاخذينه 

منى : هو اللي ميت عليه ووعدني بالزواج 

هند : لانج مب مقصره دومج طايحه بيتنا وكل يوم لبس 
ومكياج وحالتج حاله وانا اقول يحليلها يايه عندي صدق اني غبيه يوم قالو لا تثقون بكل الربع ترى البنات مالهم امان حتى ياخذون رياييل رباعتهم بس ما صدقت .ليش يا منى شو ذنبي مالقيتي الا سالم انا ربيعتج من ايام المدرسه جي تسوين فيه

منى : قلت لج هو اللي ميت علي .. وانا عرفتج عليه واقدر اخذج منه كيفي يعني واذا هو ما يباني عادي ما ابيه قوليله رمسيه بدل ما تكلميني 

هند : بعد شووووووووو بعد ما لصقتي فيه ..انتي ربيعه انتي عدو انتي من شياطين الانس 

منى : احترمي عمرج ولاتقلين ادبج 

هند : اعرف انج غيرانه لاني اتزوجت قبلج وانتي محد يباج كيف يبونج وانتي سمعتج لاخر الدنيا لا ادب ولا اخلاق ولا احترام اصلا انا الغبيه اللي رابعت وحده ماتعرف الاصل والذوق والادب واغلبية الشباب يعروفنج .. 

منى عصبت : احترمي عمرج ولاتقلين ادبج يا هند 

هند: ويوم عرفتي ان مستحيل من هالشباب يرضون ياخذون وحده شراتج .. فكرتي بريلي قلتي مدام هو خذ عن طريق المغازله عادي بياخذج صح كيف جي تفكرين يااللي تعرفين صدق معنى الصداقه 

منى : والله مب مضطره اقولج تبريراتي .. انا اللي اقرر شو اللي بسوي 

هند : لازم الوحده اللي مب متربيه تقول هالكلام 

منى : احترمي عمرج ولا بتشوفين شي عمرج ما شفتيه 

هند بصريخ : شو بتسوين قولي ها ..شي اكثرمن اللي سويته 

منى : والله وايد اقدر اسوي اشياء وبعدين شو المانع ريلج يكلم اميه وحده ليش ما تضاربين وياهم يايه عندي 

هند : لو يكلم غيرج يمكن اهون من اني اشوف ربيعتي تخوني مع ريلي .. 

\منى : لانج ماتعرفين كيف تصرفين انتي اصلا انسانه غبيه وعلى فكره انا كنت ابي اخربج واخلي سمعتج وصخه عسب جي عرفتج على سالم بس ما توقعت ياخذج وعلى شو ... 

هند: على الاقل احسن منج يا ام الرياييل 

منى ومعصبه : والله لا اردلج يا هند وبتشوفين شو بسوي اذا ما خليتج تصيحين دم ما اكون انا منى 

هند : لا تهدديني اصلا انا لا اخاف منج ولا من اشكالج يالحقيره يالنذله .. ( وتف عليج وعلى ويهج ))

منى : ما عليه اذا ما خليتج تندمين على كل كلمه قليتها ما اكون انا منى... 



هند طلعت وهي تصيح منصدمه من منى ..وتذكرت كلام خالد يوم قال ان سالم راعي بنات وتذكرت نوره يوم قالت ان الربيعه المخلصه ماتنصح ربيعتها ع الخراب وقفت سيارتها بمكان هادي وتمت تصيح .. تصيح لانها وثقت بمنى واعتبرتها كاخت وربيعه .. 


اما منى فحلفت انها تنتقم من هند طبعا بطريقتها .. 



منى حفظت اللي دار بين هند ويا شباب المسنجر وعطته لسالم بالسيديه 

سالم يتريه هند من زمان لانها تاخرت وايد ع البيت وهو خلاص واصل حده من العصبيه ..

هند وهي يايه البيت شافت سالم معصب ويترياها

سالم بعصبيه : وين كنتي يا مدام 

هند وهي تصيح : كنت عند منى 

سالم : جذاااااااااااااااابه منى متصله توها وتقول انج ما ييتيها وين كنتي 

هند استغربت: والله العظيم كنت عند منى ومنى تتجذب عليك 

سالم : والله ( ماشر على السيدي)) ..وهالسيديهات 

هند: مستغربه : شو السالفه 

سالم : انتي يا مدام كنتي تكملين شباب عن طريق المسنجر صح 

هند خايفه : انا 

سالم ماسك ايدها : لا تتجذبين قولي 

هند : لا لا 

سالم صفعها باقوى ماعنده : تتجذبين عليه عندي ادله والصوت اكبر دليل كنتي تكلمين الشباب ع المسنجر عن طريق المايك صح 

هند : لا 

سالم ضربها مره ثانيه : يالحقيره يالخاينه

هند تصيح لانه سالم يضربها : هدني هدني يا سالم 

سالم : اهدج وانتي تخونيني لا واكيد رايحه ويا الشباب وتقولين بروح عند منى وانتي رايحه وياهم 

هند : والله العظيم عمري مارحت وياهم 

سالم : جذابه مدام كلمتيهم بالسمنجر اكيد طلعتي وياهم انا غلطان يوم خذت وحده عن طريق المغازله صح مدام خنتي اهلج وكلمتيني مب بعيده تخونين ريلج وتكلمين غيره 

هند : عاد انت المخلص تخوني مع ربيعتي 

سالم : الريال ما يعيبه شي

هند : ما يعيبه شي ..منو قال لو صدق مثل ما قلت جان سمعتك ما وصلت لحد بيتنا انك راعي بنات وما جذبو .. سالم : انا اقدر اسوي اللي اباه بس البنت صعب انها تخون 

هند : اصلا انا الغلطانه لاني اتزوجت واحد مثلك انسان مدخن ما يصلي ما يخلص لمرته وخاين انت ما تسوى شي 

وهني سالم عصب وصفعها مره ثانيه وتمت هند تصيح 

سالم : انتي عيل يالخاينه .. اصلا غلطان يوم خذت وحده شراتج غبيه ماتعرف شي والاحلى انها خاينه 

هند : اضربني اذبحني فكني منك ومن شرك 

سالم : اصلا مستحيل اعيش وياج لحظه وحده يالخاينه انتي طــــــــــــــالــــق طـــــــــالق طـــــــــــالق وطلعي برع بسرعه ما ابي اشوفج 

هند انصمت اكثر وهي تصيح : حسبي الله عليك وعلى منى والله ينتقم منكم ومن عمايلكم .. وانا ما اصيح الا على هالسنين اللي قضيتها معاك 

سالم : ما ابي اسمع شي منج طلعي برع 

هند وهي تصيح ..راحت بيت اهلها ...



ام خالد تسمع صوت الجرس خالد استغرب منو اييه بهالوقت ويوم يفتحون الباب يشوفون هند شعرها مفتوح وشكلها مبين انها انضرت وهي تصيح 

خالد : بلاج بلاج 

ام خالد تمسك هند وتحضنها وهند تصيح : بلاج امايه شو فيج 

هند وهي تصيح : امايه انا وسالم اطلقنا 

خالد انصدم والام اكثر

الام : شووووووووو

هند : كشفت انه يخوني مع ربيعتي ويوم واجهته ضربني 

خالد يبى يروووح . 

ام خالد : وين بتروح 

خالد : بروح ادبه الحقييييييييييير

ام خالد : حلفتك بالله ما تروح .. خلاص مدام طلقها خلا يولي رب العالمين موجود وهو اللي بياخذ حق اختك 

خالد معصب: لا شوو يضرب اختي بادبه 

ام خالد : والله ما تروح يا ولدي خلا يولي 

هند وهي تصيح ... اااااااااااااااااااه امايه يا حسافه العمر اللي قضيتها معاه 

خالد وهو معصب: قلت لج قلت لج بتندمين ما صدقتيني ها يالله هذا اخيارج ..تستاهلين 

هند تصيح : كافي يا خالد كافي 

خالد طلع وهو معصب ... قلبه متقطع على اخته .. 

اما هند فتمت تصيح وما قدرت تسكت .

وطبعا الكل عرف بطلاق هند وسالم 



##########################



وبعد مرور كم يوم .. ساره حست بالام الولاده 

ساره وهي تزقر ( تنادي )فهد : فهد فهد 

فهد نايم ما يسمع 

ساره : فهد قوم 

فهد قام : ها شو مستوي 

ساره ماسكه بطنها : احس بالام الولاده بسرعه بموووووووت اتصل بامايه بسرعه 

فهد توتر يحليله مايعرف شو يسوي يروح يمين وعلى طول خذ ساره وداها المستشفى ..

ساره وهي بغرفه العمليات 

فهد ونوره والريم وام ساره يترون 

فهد وايد متوتر وهو اربع وعشرين ساعه يدعي : يارب يارب سهل ولادتها يارب

وبعد مرور الوقت 

الدكتوره بشرتهم ان ساره ربت ويابت 

( ولـــــــــــــــد))

فهد : مب المهم شو يابت المهم ساره شحالها ما فيها شي 

الدكتوره : لا الحمد لله بس هي الحينه نايمه

فهد بروح اطمن عليها 

فهد دخل وشاف ساره نايمه والتعب واضح عليها 

فهد يحب راس ساره .. ساره فتحت عيونها 

فهد : مبروووووك يبتي ولد يا احلى ساره 

ساره ابتسمت : ومبروك عليك حبيبي 

فهد يمسح على شعرها : يالله ارتاحي 

ساره : ابي اشوف ولدي.. 

فهد : الحينه بييبونه 

الدكتوره يت ويابت الولد والولد كانه ملاك يشبه فهد نفس لونه بس شكل العيون على ساره وكان صدق غاوي 

ساره وهي مساكه ولدها بحضنها : فديته ولدي شحلاته 

فهد يمسح على شعره: الله هذا ولدي ماشاء الله ..

سار ه: هذا ثمر حبنا يافهد 

فهد : الله يجمعنا دوووووووم 



ساره ردت من المستشفى والكل فرحان بهاليوم ..

وقررو يسمون الولد باسم خليفه 



وسعاده فهد ما توصف ..كل دقيقه يلعبه ويكلمه 



وبعد مرور اسبوعين من ولادة ساره 



ساره تكلم فهد : حبيبي اليوم بروح ويا امايه والريم عسب نتشرى شوي حق ولدي خليفه فديته 

فهد : ما خلصتي 

ساره : لا والله ابي اخذله شوي اغراض 

فهد : وانا بروح ويا ربيعي عيل 

ساره : زين يالله عن اذنك 

فهد : ساره 

ساره تصد : عيون ساره 

فهد تقرب منها وحبها على خدها : احبج يا ساره انتي كل دنيتي وعمري ما شفت السعاده الا معاج 

ساره : وانا بعد احبك وعمري ما شفت الهنا والحب الا وياك 

ساره طلعت ويا امها والريم 

امافهد طلع ويا ربعه ..



وبعد ما تشرو .. اغراض الياهل .. 

ساره وهي تكلم فهد وهم بالسوق : زين حبيبي نحن رادين البيت الحينه 

فهد : اوكي حبيبتي اترياج ..

ساره : انت بعدك ما وصلت 

فهد : لا ان شاء الله بعد شويه 



ساره : اترياك حبيبي

فهد : ساره ساره بقولج شي

ساره : خير 

فهد بصوت واطي : ا ح ب ج ( احبج )

ساره بصوت واطي : وانا بعد احبك 

فهد : يالله حبيبتي اترياج اليوم 





اما هند فمن بعد طلاقها ويا سالم تغيرت وايد استوت اعقل عن قبل وتفكر بمنطق بس الحزن ما يفارقها كل ماتذكرت انها ضيعت عمرها ويا سالم تتحسر زياده واللي يعذبها زياده ثقتها في ربيعتها ..ودايما تردد حسبي الله عليهم دمرو حياتي.. 


وساره ونوره والريم وام ساره وهم رادين البيت

ساره شافت حادث بالقو مستوي عند جسر ا لقرهود

ساره مسكت قلبها : يمه شو مستوي 

الريم : حادث بليغ اللهم اجعله خير 

ساره وهي متوتره : اقول شوفي اي سياره 

الريم : السياره مب واضحه بس اعتقد سيارة ****

ساره : الحمد لله يعني مب سيارة بورش 

الريم : : وي باسم الله على اخويه لا الحمد لله يالله الله يقومهم بالسلامه ..

ساره : الله يعين اهاليهم .. 



وهم رادين البيت ..ساره طلبت منهم انهم يتعشون وياها طبعا بوجود فهد .... 

ساره يوم وصلت شافت سيارته عند باب بيتهم 

ساره : وي فديييت ريلي ف البيت 

الريم : عاد ما صدقت 

ساره : يعلني فداااااااااااااااه 

ساره دخلت طبعا مع نوره والريم وامها .ساره راحت المطبخ تجهز العشاء ..

الريم : ساره وين فهد 

ساره : اكيد يتسبح بغرفته 

وهني تلفون البيت رن ..

الريم راحت ترد ...ولا فجأأأأأأأأه الريم تصارخ باعلى صوته 

ساره فرت اللي عندها وراحت بسرعه عند الريم 

الريم وهي تصارخ وتصيح ما ينفهم شي منها 

ساره وقلبها يدق والقشعريره بجسمها : بلاج بلاج 

والكل متيمع عندها 

الريم وهي ميته صياااح : فهد فهد 

ساره فاتحه عيونها: فهد بلاه شو فيه 

الريم : فهد سوى حادث من شويه ومودينه المستشفى كان ويا ربعه 

ساره من الصدمه ماتعرف شو تسوي كل اللي سوته ان دموعها اربع اربع : فهد ريلي يعني الحادث اللي شفته كان فهد لا لااااااااااااااااااااااااا 

ساره وهي تصيح : ودوني المستشفى بسرعه الله يخليكم بسرعه 

ام ساره اتصلت بالدريول .. والكل كان موجود هناك حتى هند 

وساره والريم اكثرو اثنين صاحو 

الريم تصيح وهي بالسياره 

اما ساره فمثل الصدمه والحلم كل اللي تسويه انها تصيح بهدوء وايدها ع قلبها 

وصلو المستشــــــــفى 

ساره تركض عند الدكتور : دكتور انا مرت فهد ****

طمني بلاه وينه 

الدكتور : والله فهد يا مدام تعرض لحادث بليغ وضربه بالمخ . 

ساره وهي تصيح : وشو حالته 

الدكتور : الصراحه حالته صعبه الله يستر 

الريم وهي تصيح ومحمد ماسكنها : اخويه اخويه بلاه الله يخليكم قولولي

ام ساره ماسكه ساره ..

الدكتوره طلعت مره ثانيه : منو ساره منو ساره 

ساره وهي تصيح : انا انا ساره 

الدكتوره : فهد يباج 

الدكتور : لا ممنوع الدخول 

الكدكتوره تكلم الدكتور : يناديها بكل وقت يقول بس دقايق 

الدكتور: مدام ساره لاتاخذين وتعطين وياه بس دقايق 

ساره : ان شاء الله 

الريم : انا بعد بييه 

الدكتور : اول شي خلا ساره ما يستوي كلكم 

ساره دخلت وشافت حالت فهد اللي تقطع القلب الربطه ع راسه والاكسجين عليه ..

ساره قربت وهي ميته صياح بس بصوت واطي 

فهد يفتح عيونه وصوت متقطع : ساره ساره 

ساره راحت عنده وهي تصيح :لا ترمس يا فهد ان شاء الله ما بيستويلك شي

فهد: ساره انا احس اني ما بعيش خلاص احس بالموت 

ساره : لا يا فهد لا تقول جي .. انت بتم ويايه مثل ما وعدتني بتم للابد ويا ولدنا خليفه 

فهد : صدقيني اذا مت ما بزعل لاني شفت السعاده و حسيت بالابوه بمده قصيره وحياتي كانت من اروع اللحظات ويمكن الله يعاقبني لاني حرمت انسان من السعاده 

ساره وهي ماسكه ايده : حبيبي فهد الله يخليك لا تقول جي موتك هو موتي 

فهد : ساره انا احبج وبحبج حتى بمماتي ..

ساره : فهد 

فهد : خليني اكمل ساره شي دفتر ذكرياتي كل اشعاري كتبتها لج .. ما وصيج يا ساره على خليفه ولدي .. لاتحرميه من الابوه .. اطلب منج يا ساره اذا خالد تقدم لج ما ترفضينه عسب ولدي ما يتم بروحه ويكون عنده اب وما يعيش المر اللي عشته وانا متاكد محد بيحبه كثر خالد 

ساره : انت شو تقول ..فهد انت زوجي وانت حببيبي محد بياخذ مكانك 

الريم دخلت وهي تصيح : فهد اخويه اخويه 

فهد : لا يالريم لا تصيحين .. ما وصيج على ريلج وعلى الياهل اللي ف بطنج .. والله عوض علينا السعاده وانا لو مت صدقوني بستانس .. الريم نادي خالد بسرعه 

ساره وهي تصيح : فهد لا ترمس 

فهد ياخذ نفس بصعوبه : ساره ما وصيج لبي الامانه ما ابيج اتمين بروحج بهالدنيا الغداره واعرفي اني بغار حتى ف قبري بس ان شاء الله نكون من اهل الجنه واكيد وياج بالاخره .. خذت شوي من الدنيا وكنت وياج والاخره ان شاء الله كلها وياج ..ساره احبج 

ساره تصيح ..

خالد دخل ومستحي ..

ساره ابتعدت شوي عسب خالد يكلم فهد 


فهد وهو يبلع ريجه : خالد اسمحلي اخوي اعرف اني خذت حلم حياتك وصدقني فكرت اخليها لك بس شفت ان حياتي ما بتستمر بدونها.. واقولك اذاتحب ساره لين الحينه تزوجها بعد موتي .. لاني اعرف محد بيصونها غيرك .واسمحلي يا خالد اسمحلي 

خالد : مسموح اخويه وان شاء الله بترد بالسلامه 

فهد : رايتك بيضه والله ..

خالد طلع ..

ساره : فهد ..

فهد مغمض عيونه وياخذ نفس : ساره اودعج لبي الامانه 

الريم تصارخ : اخويه شو تقول انت بتم ويانا 

فهد : الريم اختي الغاليه احبج يا اختي ..ساره انتي كل اهلي يا ساره احبج واحب ولدنا خليفه ..

وهني حالة فهد ساءت اكثر 

ساره تشوف الموت بعيون فهد تصارخ تنادي الدكاتره ساره والريم يطلعونهم برع 

ساره امها ماسكتنها 

محمد ماسك الريم 

والكل على اعصابه 

الدكتور يطلع بعد فتره ..

ساره : ها دكتور شو 

الدكتور منزل راسه وبحزن : البقــــــــاء لله 

ساره والريم : لااااااااااااااااااااااااااااااااااااااااا

الريم يغمى عليها ..وع طول محمد شلها ..

ساره طاحت من الصدمه وع الارض تصيح : لا مستحيل فهد يموت فهد وعدني يتم وياايه فهد ما بيخليني لااااااااااااااالا ااااااااااا 

ام ساره تحاول تشل ساره : بس يا امايه 

ساره تصارخ والشيله طاحت من راسها : ما ابي ..ابي فهد امايه الله يخليج قولي اني احلم

نوره تمسك ساره ..بس ساره ما تقدر توقف ..

ساره قامت وبسرعه تبى تدخل غرفة فهد بس الدكاتره يمنعونها ..

ساره : امايه ابي فهد ..فهد ماماااااااااااااااات لا لا مستحيل فهد زوجي فهد كل دنيتي ..فهد ما مات لا مستحيل مستحيل 

وهني ساره اغمى عليها 

ساره وهي بالغرفه حاطين عليها الاوكسجين ..

خالد طلع برع المستشفى وهو بغترته يمسح دموعه

هند : خالد تصيح 

خالد : قطع قلبي فهد ..وساره شفتي حالتها اول مره اشوفها بهالحاله

هند : يعني زعلان 

خالد : صح اني كنت ضد فهد وما كنت احبه بس عمري ما تمنيت الموت له .. يعلم الله اني يوم عرفت ان ساره مستانسه تمنيت السعاده لها وخليتها تعيش حياتها ..يحليلها ...

ساره بعد ما قامت من الطيحه 

ساره تشوف امها عندها : امايه امايه 

ام ساره : ارتاحي يا ساره 

ساره اول ما نشت ( قامت ) حست كانها تحلم 

ساره مسكت ايد امها : امايه ابوس ايدج قولي اني كنت احلم صح انا احلم فهد فهد موجود صح 

الام تصيح : ..

ساره : قولي امايه فهد موجود صح يترياني و قال بيترياني في البيت وينه ابي اشوفه اشتقتله ابيه وينه 

الام : بس يا بنتي اطلبيله الرحمه مب زين تعذبين روحج 

ساره : لا لا فهد مامات فهد بس طاح ف المستشفى 

ساره قامت بسرعه ع الغرفه اللي فهد مرقد 

الام تلحقها 

ساره يوم وصلت شافت من المنظره الصغيره اللي بالغرفه شافت دكاتره داخل وغطاء مغطي ويه فهد 

ساره تحرك راسها : فهد فهااااااااااااااااااد 

الام تمسكها : بس بس يا ياساره رحمي حالج 

ساره : فهد ما ماااااااااااات فهد موجود ..فهد ..اااااااااااااه يا امايه راح عني حبيبي

ام ساره تمسكها يالله يابنتي خلانرد البيت

ساره : لا ابي اروح بيتي هو بيت فهد ..

ام ساره : مب زين اتمين بروحج 

ساره : ما ابي ما ابي

ام سراه : خلاص بييه وياج

الريم ويا محمد .. والريم كل دقيقه تصيح تذكر ايام طفولتهم 



ساره يوم دخلت غرفتهم شافت صورة فهد مع صورتها ..ادمعت ودخلت شافت الشموع ..

ساره وهي تصيح : فهد فهد مكانك خالي 

ساره تشوف غرفتهم تذكرت ايامهم تذكرت كلام فهد الحلو وتذكرت كل لحظه وياه ..

ساره تذكرت دفتر الذكريات .. تذكرت ان فهد قالها خلا تقرى تمت تقرى اول خاطره بعنوان ((مجنون ساره)) وطبعا دموعها اربع اربع واخر كلام كتبه 

احبج يا ساره وبحبج حتى بعد موتي 

ساره ما نامت واربع وعشرين ساعه تصيح مب مصدقه عمرها .. ساره مسكت ولدها تمت تصيح 

ساره وهي حاضنه ولدها : ااااااااااااه يا ولدي ما شفت ابوك .. الا ايام .. ما بتتهنى بعطفه وبقلبه الكبير .. بس الحمد لله ان عندي ثمره منك يا فهد عندي ذكرى منك عندي ولدنا الوحيد ...والله أشم ريحة ابوك ..



وف اليوم الثاني الصبح ام ساره راحت غرفة ساره 

شافت ساره نايمه عند ولدها وشكلها مبين عليها التعب تحت عيونها شي انتفاخ ..ساره وهي نايمه تناديه فهد فهد 

ام ساره تمت تصيح وتقول : فديتج يا بنتي استويتي ارمله بصغرج ..الله يرحمك يا فهد ..الله يرحمك 



ساره حالتها مب مثل قبل دايما يوم تضايج تروح صوب البحر وتصيح على فهد .. وقررت ان تغير اسم ولدها من خليفه الا اسم (( فــــــــهــــــــد)))

وهي تشوف ولدها تذكر فهد 



الريم بعد دايما تصيح يوم تذكره ..فهد غالي ع الكل 



هند مع نوره وام خالد 

خالد دخل عليهم وهو متوتر : السلام عليكم 

الكل : وعليكم السلام 

خالد : هند ما عرفتي شو مستوي 

هند : لا خير 

خالد : سالم ومنى مسوين حادث وحالتهم صعبه 

هند فتحت عيونها : شوووووووو 

خالد : هيه والله سالم اللي اعرف عنه ان صار له شلل نصفي بس بيتعافى بالتمارين الطبيعيه ..يعني يباله اقل شي 6 اشهر ومنى سفروها برع .. ويقولون نص ويها اتشوه لان جامة السياره يت على ويها 

ام خالد : لا حول ولا قوة الا بالله 

هند : رب العالمين ما يودر الظالم 

خالد : لا يا هند لا تشمتين ..حرام 

هند : ما تشمت .. بس هو نسى ان الله يشوفه خاني وضريني واهاني وظلمني وماكان ويا ربه ..اما منى تفتخر بجمالها شوف شوصار ..

ام خالد : الله يعافيهم ..روح يا ولدي زور سالم مهما كان هذا كان نسيبك ف يوم من الايام ..

خالد : قلت بروح قالو حالته النفسيه صعبه 

ام خالد : سبحان الله يمكن يتوب بعد هالحادث ..

خالد : وعسى ان تكرهو شيئا وهو خيرا لكم 

وبعد مرور عدة اشهر من موت فهد ... 

فهد الصغير كبر واستوى عمره 6 اشهر تقريبا وملامحه على ملامح فهد 

ساره تغيرت وايد اكثر من الريم لا تضحك ولا تبتسم استوت اكثر جديه وهدوووووء وكل يوم تصيح على ريلها .. 

خالد يكلم امه : امايه ساره خلصت العده من زمان ابي اتزوجها 

ام خالد : استخفيت ريلها من شويه مات 

خالد : وصية فهد .. بعدين لين متى بتم بهالحاله والله شكلها يقطع القلب .. 

ام خالد : اخاف افاتحها بهالسالفه اخاف تعصب ترى ساره استوت عصبيه وايد 

خالد : كلميهم وشوفي



ام ساره تكلم ساره 

ام ساره : يمه ساره بقولج شي بس لا تعصبين 

ساره بهدوء وهي ماسكه فهد الصغير ولدها : خير 

ام ساره خايفه من ردت فعل ساره " ساره خالد متقدم لج

ساره قامت وعصبت : شوووووووو هذيله شو يتحرون اللي مات مب زوجي اللي مات قلبي ..قلبي يا امايه وقلبي ما ت من بعد موووووووووت فهد 

ساره تمت تصيح : لالا فهد مامات فهد بقلبي واحساسي وكياني اااااااااااه يا فهد احبك واحب كل اللي يذكرني فيك 

ام ساره : بس 

ساره : امايه خليني جي احسن ما ابي حد يكلمني ساره طلعت من الغرفه وهي معصبه 

ساره بخاطرها (( ااااااااه يا فهد لو تعرف كيف دنيتي بدونك تذكرت ساره كلمة يا بعد هلي .. محد يسواك يا فهد لو الف الدنيا كلها محد يسواك ))

وبعد مرور سنه ونص على موت فهد ...




اللي صار ان نوره ربت ويابت

احلى توام (( سيف , وغيث)) وهم اصغر من ولد ساره ب3 اشهر 



والريم ربت ويابت بنت اسمها العنـــود وكانت تشبه الريم بحلاتها ... وبنتها صغيره يعني بعدها ما تمشي .. 





سالم تعافى من بعد الحادث بس اللي تعلم من بعد الحادث شي واحد حديث الني كما تدين تدان ).. لانه ماطاع ربه وخان زوجته والله انتقم منه بخيانة زوجته ..وهالشي خلاه يتوب ويطلع انسان صالح وتايب وندم ع كل شي سواه 



مــــــــــنى: من بعد الحادث ماتغيرت وايد .. بس منقهره ان نص جمالها راح .. واللي ماعرفته ان الجمال جمال الروح مب بالشكل .. وطبعا عمها يوم عرف عنها انها طالعه ويا واحد غريب طلب من امها ان منى اتم عنده عسب يادبها ويمنعها من اي ظهره ..





اشواق : عرفت بموت فهد وصاحت عليه ودايما تدعيله .. وهي بعد تزوجت من كم شهر وعرفت انها كانت معجبه بفهد لا اكثر..



اما ســـــــــــاره فحياتها كله مع ولدها فهد كل ما يكبر تذكر فهد .. فهد يمشي الحينه ويقول ماما .. 

ساره بعدها تعاني ..ببعد فهد 



خالد مصر على ساره وكل مره يتقدم وهي ترفضه وقرر هالمره ايييه عندها ويكلمها 

ساره : ما ابي اشوفه يا امايه 

ام ساره : خلا يكلمج دقايق .. يالله الريال يترياج عيب يالله تعالي الميلس 

ساره : ما ابي ما بي

ام ساره : والله لو ما رحتي عنده ما اعرفج ولا تعرفيني 





ساره يلست ويا خالد ..

خالد لين الحينه يحب ساره ويموت عليها 

خالد : شحالج بنت خالتي 

ساره مطنشته وبجديه : بخير 

خالد : ساره انا اتقدمت اكثر من مره لاني اباج وتعرفين اني ضحيت بهالسنوات كلها عسبج يا ساره وعمري ما فكرت بغيرج .. وانا لين الحينه شارنج 

ساره بجديه : نسيت اني لين الحينه احب زوجي 

خالد : اعرف هالشي .. كافي حالتج كيف استوت من بعد موت فهد الله يرحمه 

ساره ادمعت 

خالد : بس لا تنسين فهد وصاني عليج ووصاج انتي بعد هاي امانه والامانه برقبتنا نحن الاثنين ..

ساره تذكرت ان فهد طلب منها اذا خالد تقدم لها ما ترفضه عسب ولدها ما يتم بروحه بدون ابو 

خالد : ساره انا اعرف انج تحبين ريلج ..ومب يعني اذا تزوجتي غيره انج ما تحبينه ..فهد مات الله يرحمه يعني لو تزوجتي غيره ما بيحس لانه بينه وبين ربه الحينه ماعنده غير الحساب ..

ساره تدمع ... 

خالد : وهو طلب هالشي لا تنسين وانا اعرف انج تحبينه وما بعارض ع هالشي ومتاكد مثل ما اخلصتي لريلج فهد ..اكيد بتكونين زوجه مخلصه لي وما اطلب انج تنسين فهد .. لان عندج ذكرى فهد بوجود ولدج الصغير والله اني اعتبر ولدج مثل ولدي والحقد مب بقلبي 

واوعدج اني اعاملج بكل طيبه وحب وما بمنعج من ذكرى ريلج .. بس ع الاقل لا تحرمين عمرج من الفرصه ترى انتي بعدج صغيره يا ساره .. ما تبين ولدج يكون عنده اخوان ولا تبينه بروحه مثلج ..

ساره سكتت 

خالد : وانا قلت لج ما بمنعج من فهد .. اعرف غلاته عندج .. 

خالد وقف : بعطيج فكره تفكرين .. واللي تبينه راح اسويه 

ساره بعد تفكير اتذكرت وصية فهد 

بان ساره تزوج خالد .. واتذكرت ان ولدها بيكون وحيد .وان محد بيستحملها وبيستحمل ولدها غير خالد لان خالد قبل كل شي ولد خالتها يعني اكيد بيصونها ..

وبعد اصرار امها وافقت ساره ع الزواج من خالد بس بشرط ما شي عرس وحفله بس كتب كتاب وخالد هاليوم عنده من احلى ايام عمره يتريه من سنين ووافق وتزوجت ســــــــاره خالد .

. بس ذكرى فهد لين الحينه موجوده بقلبها بالذات بولدها فهد الصغير بس خالد متفهم وايد وعمره ما حسسها بالضيق .. ساره غصبن عنها تذكر فهد وهي تعرف ان مستحيل تحب اي حد شرات فهد ..بس هالشي ما يمنعها انها تحترم خالد وتعزه وما تبين انها لين الحينه تذكر فهد .. 





وهند ....... تقدم لها واحد اسمه سلطان ..من عايله معروفه مدين وخلوق وهو مطلق بعد والسبب زوجته الاولى وتسلطها وافقت هند لان الريال سمعته زينه ..


وبعد مرور سنتين 

الكل طلعو 

الرياييل صوب 

والحريم صوب 



صوب البحر بمكان هادي 



الحريم 

هند ونوره والريم وام ساره وام خالد وساره 

ساره و هي ماسكه فهد ولدها : تعال حبيبي لا تروح هناك 

فهد الصغير : ابي بهر بهر ( بحر ))

الريم : فديته يحب البحر شرات ..( سكتت)) تذكرت اخوها 

ساره : ها وين بنتج 

الريم : هذي ويا البشكاره تلعب 

نوره : ماشاء االله تشبهج حلوه مثلج 

ساره : ها نوره وين التوام 

نوره : ويا ابوهم 

ساره : كيف تفرقين بينهم نفس الشكل 

نوره : من الشامه اللي بويهم .. 

هند : سبحان الله دنيا ..تذكرون يوم كنا صغار 

نوره : الحمد لله ريلج ما لحق على خبالج 

هند : هههههههههههه هي والله استغرب يوم اتذكر صدق كنت خبله 

ساره : زين تذكر بعد 

ساره : وشو ريلج وياج 

هند : يحليله سلطان طيب وخلوق 

نوره : يالله الحمد لله كل حد عنده ياهل ومستانس 

ساره تمسك فهد: فديت هالولد ..اللي بدنيتي كل شي 

الريم : ماشاء الله غاوي غاوي ( تمسك عمرها تذكر اخوها ))

نوره : هيه ساره تعالي انتي اي شهر حامل 

ساره : توني بالرابع 

الريم : وشو ببطنج 

ساره : ما ادري يوم جيكت قالو احتمال بنت 

الريم : الله بتاخذ حلاج زين شو حاطه ف بالج تسمينها 

ساره : الغاليـــــــه 

نوره : حلو 





الشباب الكل وبا بعض 

محمد وسلطان ( ريل هند ) وخالد ويا بعض يسولفون ويضحكون 

خالد يصد من بعيد يشوف ساره طرش لها مسج 

ساره شافت المسج مكتوب : احبج يا ساره اعشقج 

ساره ابتسمت ..

نوره : منو 

ساره : خالد مطرش مسج 

نوره : يا عيني عالحب 

ساره قامت ..

الريم : وين 

ساره : يباني اروح عنده يبى يقولي شي..نوره مسكي فهودي 

نوره : من عيوني 



ساره ويا خالد ..

خالد : هلا بساره هلا بعمري كله 

ساره : هلا فيك 

خالد : تصدقين اشتقتلج 

ساره : والله دقايق ابتعدت عنك 



خالد : كل ثانيه اشتاقلج 

ساره ابتسمت 

خالد : شرايج اتفقت ويا الشباب كل واحد ومرته يطلعون ع العشاء بروحهم ويا عيالهم طبعا 

ساره : فكره حلوه 

خالد : يالله حبيبتي خبريهم 





ساره خبرتهم 



وكل واحد ويا مرته 

###############################

هند ويا سلطان ف بداية حياتهم ..يتعشون برع بروحهم 

سلطان ريل هند : ها هند ان شاء الله استانستي 

هند : هي اكيد مدامك معايه 

سلطان : الصراحه احس بالسعاده وياج .. يقول خالد انج فوضويه يوم كنتي ف المدرسه وعنيده 

هند تضحك : فضحني اخويه هيه ما لحقت عليه كنت عنيده وايد وشوي خبله 

سلطان : زين عيل ما لحقت .. الحمد لله خذتج الحينه

هند : ههههههههههه لا شو قصدك 

سلطان : مب قصدي شي حبيبتي..اسولف وياج .. يالله نطلب لنا عشاء 



#############################



نوره وعبدالله ومعاهم توام سيف وغيث

نوره وهي تطلب عشاء 

نوره : شو تبى حبيبي 

عبدالله : على هواج ..

نوره : وي امسك غيث بيطيح 

عبدالله : غيث اشطن من سيف ماشاء الله يبالهم بشكارتين 

نوره : ههههههههه فديتهم والله 

عبدالله : وانا

نوره : اكيد انت ابوهم ..انت الغالي انت حبيبي 

عبدالله : يا عساني ما انحرم منج 

نوره : ولا منك ومن عيالي 






الريم ويا محمد وبنوتتهم الصغيره العنود 

محمد ماسك العنود 

محمد معصب: اقول العنود خيستني 

الريم : هههههههههههه قلت لك بشيلها قلت لا انا باخذها باحضاني 

محمد : فضيحه خيستني 

الريم : وي فديت بنتي لا تعصب عليها 

محمد: الحينه انا الضحيه وتتفدين بنتج 

الريم تضحك : وفديييت ريلي ولا تزعل .. 

محمد : اذا جي اوكي .. بروح اغسل كندورتي اوكي حبيبتي 

الريم : اوكي حبيبي..اترياك ..






واخيرا ســـــــــــــــــاره ويا خــــــــالد ويا فهد الصغير 



ساره تاكل فهد ولدها ..

خالد يشوف ساره بتامل 

ساره تشوفه : بلاك حبيبي ليش ماتاكل 

خالد : مب مصدق انج واخيرا زوجتي 

ساره : يحليلك يا خالد ضحيت عسبي 

خالد : هي والله ما فكرت الا فيج .. بعد تعرفين حب الاول هو الحب الحقيقي والدايم 

ساره : مستحيل انسى وقفتك ويايه بالذات بداية زواجي منك احترمتني وصبرت عليه مشكور مشكور ياخالد 

خالد: افا عليج يا نور عيوني .. تشكريني يعلم الله اني سويت هالشي من خاطري بعدج ماعرفتي غلاج عندي .. انتي النور اللي اشوفه بحياتي انتي حلم طفولتي انتي حبي الاول والاخير

ساره تبتسم : تسلم حبيبي الله يخلينا لبعض 

خالد :امين يارب



ساره تحب خالد ..لان خالد ما قصر وياها وهي بعد ما تقصر وياه ... بس ساره لين الحينه تدعي لفهد بالخير وتشوف فهد بولدها الصغير .. ودايما تذكره ..لان فهد هو اللي علمها الحب المخلص ...بس هي اكيد مخلصه لخالد لانه ريلها 



ساره وخالد قصتهم من اروع القصص

وساره ربت ويابت بنت وسمتها الغاليه 

يعني خالد وساره عندهم (( فـــهد والغاليه*))

وعاشو حياتهم باروع اللحظات ..

وذكرى فهد موجوووووده مع الكل ...





النهـــــــــــــــــــــــــــــايه 





