
بـ احد الفنادق...
دخلت الحمام بفستانها...وهي تحس انها مخنوقه من قرب خالد لها...غسلت وجهها وازالت المكياج(مساحيق التجميل) من وجههاونزلت دموعها مع كميات المكياج الكبيره التي اُزيلت من وجهها...
سمعت صوت خالد وهو يطق الباب ويقول:ريما...ريما...
سكرت الماء...ومشت بخطوات بطيئه و وافتحت الباب لخالد...
تفاجئ خالد من شكلها المكياج السائل على خدودها وعيونها المحمره والباكيهـ..
وقال بخوف:ريما وش فيكـ...!!
قالت ريما وهي تنزل راسها ونظراتها للارض عشان مايناظر خالد دموعها اللي نزلت لااراديا.. غصب عنها
:مافيني شي....
عرف خالد ان ريما تبكي من صوتها اللي يدل على انها تبكي وقال بحنان:طيب لاتبكين...ترا دموعكـ غاليهـ...
مشت ريما بدون ماترد على خالد بخطوات سريعه وطويله...ودموعها مستمره بالنزول....ولحقها خالد...
ببيت ام صالح...
وعند ام صالح...
ماصدقت سمعها...هذا صالح...صوت صالح...ولدها.!!
ملامح وجهها تغيرت...فرحه وحزينه...متألمه من فراقه...ومنتظره لقياه...
نزلت من عيونها دموع الالم والاسى بسبب فراق وبعد صالح...
دموع الفرحه بسماع صوت ولدها
قرب عبدالله الجوال لـ ام صالح...وقال لصالح...
:حرام عليك...من اول ما رحت و امي تبكي....امي فقدت النطق بسببك ياصالح.!!
انصدم صالح من الكلام اللي اسمعه..!!
امه افقدت النطق بسببه وعشانه..!!
امه متعذبه وتبكي بسببه وعشانه..!!
يعني امه تحبه...وفيه احد يحبه..!!
يعني هو مو وحيد بـ هالدنيا....عنده ام واخ واخت..!!
سمع صالح صوت بكاء امه الموجع
وقال ودموعه تنزل بألم وبنبره واضح عليها الحزن:يمهـ...لاتبكين..يمه انا ما استاهل دموعكـ.!!
"انت تستاهل دموعي ودم قلبي ياوليدي"
الكل تفاجئ وانصدم...عبدالله ومرام وساره ومها.!!
عبدالله التفت متفاجئ لـ ام صالح...وساره حركت راسها بعدم تصديق...ومرام الابتسامه ارتسمت على وجهها ومها دموع الفرح نزلت من عيونها...
امهم تكلمت...امهم انطقت...
اللي فقدت النطق بسببه...رجع نطقها بسببه..!!
قالت ام صالح وهي تاخذ الجوال من يد عبدالله اللي ماسك الجوال بـ اهمال و فاتح عيونه بقوه والذهول كاسي ملامحه...
:متى ترجع لي ياوليدي.!!
قال صالح ودموعه تنزل بغزراه...وقلبه يتقطع...وبنبره فاقت حدود الحزن والاسى:بس...انا مو ولدك وانتي مب امي..
قالت ام صالح ودموعها تنزل بتلقائيه:
انا اللي ربيتكـ وبعيوني وقلبي حطيتك
انا اللي لا رحت روحي تروح معاك
انا اللي بالحنان والحب ياوليدي سقيتكـ
انا امك انا اللي محدن يساويني بغلاك
انا اللي لوطلبت عيوني ياوليدي عطيتك
انا اللي سهرت الليالي ياوليدي وياك
ياوليدي تبي تروح عني بعد مالقيتك
تبي تبكيني مره ثانيه على فرقاك
يا الغالي ارجع لي ياوليدي رجيتكـ
انا مقدر اكمل حياتي ياصالح بلياك
قال صالح وهو يبكي وبكلام متقطع:بـ ـ ـرجـ ـ ـع.....بـ ـرجـ ـ ــعـ ـ ـلـ ـ ـك يـ ـ ـايمـ ـ ـه.
بسياره عبدالمجيد
التفت عبدالمجيد وابتسم وهو للحين منبهر من جمال مشاعل...وسكر السياره...وحط المفتاح بجيبه...
اما مشاعل ابتسمت ابتسامه خجوله...
نزل عبدالمجيد من السياره...وراح بخطوات سريعه وفتح الباب ومسك يد مشاعل اللي منزله راسها من شدة الحياء والخجل
قال عبدالمجيد بحب وهيام:مريم حبيبتي انزلي.!!
ببيت ابوحمد...
قال احمد بغضب:والله ما اخليها تتهنى...والله
قالت دلال بهدوء حتى تمتص غضب حمد:ياحمد...مايصلح كذا هذا حلال البنت وولدها...
قال حمد بذات الغضب:ولدها مات يعني مالها الا شي بسيط من الحلال...
قالت دلال وهي تزفر بنفاذ صبر:حمد انت للحين ماصدقت ان البنت لها ولد ثاني غير اللي مات
قال حمد وهو يقوم من الكرسي اللي جالس عليه:اكيد تكذب...مستحيل يكون لها ولد ثاني
قامت دلال من مكانها وقالت بنبره بان عليها الغضب:حمد...لـ هالدرجه حب الفلوس اعماك...بعدين انت وش قاهرك اذا اخذت البنت حقهاوحق ولدها...بتخسر شي...هذاك ورثت من ابوي ملايين مب خالصه لين تموت...!!
قال حمد بقهر وضيق من كلام اخته دلال: وحده تحل مكان امي وتجيب لنا اخو وبتأخذ من فلوسنا وتبيني ما انقهر يادلال.!!
بـ احد قصور الافراح
وعند هيفاء وياسمين...
قالت هيفاء لياسمين...
:ماتدرين شكثر كنت محتاجه لك هالفتره اللي راحت..
ردت ياسمين وهي تناظر هيفاء اللي تجمعت الدموع بعيونها:هيوف وش فيك...قولي فضفضي...
قالت هيفاء وهي تحاول ماتنزل دموعها:خلاص اللي راح راح...انتي سولفي لي وفضفضي لي..دايما انتي تحملين همومي ومشاكلي معي...واللحين انا اللي بحمل همومك ومشاكلك... ابيك تقولين لي كل شي..كيف صالح صار مو اخوك...
ياسمين:مو وقته اللحين...ماودنا نقلب هالليله حزن...نبي نفرح ونستانس...
اكملت ياسمين بفرح بسبب الفكره اللي جت براسها:هيووف وش رايك تنامين عندي اليوم..
هيفاء:بس...
قاطعتها ياسمين وهي مبتسمه وقالت بفرح:لابس ولاهم يحزنون...مافيه احد غريب بالبيت امي وانا وشوق(وهي تغمز)وزوجك.!!
بـ احد الفنادق...
وعند ريما وخالد
معطيه خالد ظهرها والدموع تنزل من عيونها..على حظها..وعلى ليله زواجها الكئيبه..
جاء خالد من وراها وقرب لها...وحط يدينه على اكتافها..وانفاسه تلفح رقبتها وقال بحب وبرومناسيه:حبيبتي ريما لاتبكين...
توترت ريما من قرب خالد الشديد لها..وابعدت يدينه عن اكتافها والتفت على خالد وقالت بصوت شبه عالي
:خالد..كلنا عارف اننا بنفترق..وان كل واحد منا مايبي الثاني..فعشان كذا لازم نحط لعلاقتنا حدود
قال خالد بحب وهو يناظر بريما نظرات اربكت ريما وخلتها توزع نظراتها حول الغرفه:من قال اني ما ابيك...انا مو بس ابيك..انا احبك ياريما..أحبك..!!
انربط لسان ريما...ماقدرت تتكلم...ووش تقول.!!
اكمل خالد وهو يقول:ريما حبيبتي لاتعقدينها...خلينا نفرح بليلة زواجنا
قالت ريما وهي مرتبكه:لاتقول حبيبتي...انا مو حبيبتك...كلها شهر شهرين ثلاث بالكثير وتطلقني...ورجاءاً مابيك تقرب مني وتقولي حبيبتي وحبيبتي....!!
امام احد الفنادق...
وعند عبدالمجيد ومشاعل...
انصدمت وتفاجئ ـت مشاعل...لماسمعت عبدالمجيد يقول مريم..!!
من مريم..وليه يناديني بـ اسمها..اكيد هي زوجته.!!
انزلت مشاعل وهي ماسكه يد عبدالمجيد..وجمسها يرتجف رجفه خفيفه من الحيا والتفاجئ..!!
بعد دقائق...
دخلو الغرفه...وتوجهت مشاعل لحمام عشان تخلع فستانها...استوقفها صوت عبدالمجيد اللي ينادي ويكرر بـ"مشاعل"
التفت عليه وقالت:امر..
قال عبدالمجيد وهو مبتسم ويأشر على مكان بجنبه:تعالي اجلسي جنبي...ودي اشبع نظري...
مشت مشاعل لـ عبدالمجيد والحمره كاسيه وجهها وتقول بنفسها"شكلي اتوهم..هذاه يقول مشاعل.."
جلست مشاعل جنب عبدالمجيد ونزلت راسهابخجل...رفع عبدالمجيد راسها وقعد يناظرها لعله يشبع من النظر بجمالها.. قربها له وطبع قبله على جبينها وبدا يتغزل فيها...
اما مشاعل كانت بقمة خجلها...من نظرات عبدالمجيد وغزله وتصرفاته...قالت بصوت واطي خجول:خلني افسخ(اخلع) الفستان مضايقني...
بـ احدى مستشفيات الولاده
وبـ احدى الممرات...
جالسات غدير وام غاده على احد الكراسي وملو الانتظار والخوف مالي قلوبهم
وابوغاده..رايح وجاي...وجاي ورايح...
خايف على بنته.
من اول ماشاف غاده وهي تتالم وهو يحس انه بيصير شي...
لم يدينه لبعض ورفعهم وبدأ يدعي ربه...
بـ احد قصور الافراح
قالت ياسمين لـ ام خالد بتوسل:تكفين...خلي هيفاء تنام عندنا...
قالت ام خالد:مع اني ماودي...بس سوو اللي يريحكم...
وعند شوق...
جالسه مع امها...
جت لهم ام فهد اللي خطبت شوق...وشوق رفضت ولدها...
استحت شوق لما جلست ام فهد جنبها
قالت ام فهد لـ ام مشعل:وراك ماحظرتي عرس وليدي فهد...
ام مشعل:تعرفين مششاغل الدنيا ياام فهد
قاطعتهم شوق وهي تقوم وقالت:يمه بروح عند هيفاء وياسمين...
قالت ام فهد:اقعدي يابنيتي...تراي للحين اتمناك زوجة لـ ولدي...
قاطعتها ام مشعل واشرت لشوق بنظراتها بمعنى"روحي" وقالت بضيق:خلاص ياام فهد ولدكـ تزوج....
ام فهد: صحيح هو تزوج...بس الشرع حلل له اربع.!!
ببيت ابوناصر...
وبغرفه ملاكـ...
جالسه فوق السرير ودافنه راسها بين رجولها...وتبكي بكاء مرير...
دخلت امها عليها...وتفاجئ ـت من منظرها..!!
من متى ماشافتها...من اسبوع ولا اسبوعين..!!
صحيح انها تدري ان حالتها سيئه...ويقولون تحسنت..!!
لكنها ماتوقعت انها كذا..!!
منظرها يخوف ويبكي..!!
جلست قريب منها...وقالت بحنان:ملاكـ وش فيكـ..!!
ارفعت ملاك راسها وعيونها محمره والدموع مستمره بالنزول:ابـ ابـوي...يقـ يقـ ـ ـ ـول ان نـ ـ ـاصــ ـ ـر اعـ اعـدموه.!!
ببيت عبدالعزيز
وبغرفه ام عبدالعزيز
جالس عبدالعزيز بطرف سرير امه المنسدحه على السرير
قال عبدالعزيز لـ امه:يمه ابيك تروحين بكرا لـ اام صالح عشان تكلمينها بخصوص مرام...
ام عبدالعزيز:ان شاء الله بكرا اروح...بس مو كأنك مستعجل..
عبدالعزيز:يمه..انتي تدرين اني اتمنى مرام تكون زوجه من يوم وانا صغير..واللحين جاء الوقت اللي تصير مرام فيه زوجتي..!!
وفجأه انفتح الباب...ودخلت نوره.!!
ــــــــــــــــــــــــــــــــــــــــــــــــــ ـــــــــــــ
انتهى القسم



السلام عليكم..
اعذروني على التأخير...كان الكمبيوتر خربان واللحين تصلح..
اتمنى تقبلون العذر...وان شاء الله يكون القسم واحداثه مرضيه لكم...
وهالقسم راح يكون اخر قسم....وان شاء الله بعد الاختبارات راح اكمل الروايه لحد النهايه القريبة
.
.
.
القسم الثاني من البارت السادس والعشرين
ببيت عبدالعزيز
وبغرفه ام عبدالعزيز
جالس عبدالعزيز بطرف سرير امه المنسدحه على السرير
قال عبدالعزيز لـ امه:يمه ابيك تروحين بكرا لـ اام صالح عشان تكلمينها بخصوص مرام...
ام عبدالعزيز:ان شاء الله بكرا اروح...بس مو كأنك مستعجل..
عبدالعزيز:يمه..انتي تدرين اني اتمنى مرام تكون زوجة(ن) لي من يوم وانا صغير..واللحين جاء الوقت اللي تصير مرام فيه زوجتي..
وفجأه انفتح الباب...ودخلت نوره.!
رفع عبدالعزيز نظراته لـ نوره وهوخايف و متفاجئ من دخولها
استوطنت الراحه قلبه لما شاف ملامح وجههاماتدل على انها سمعت شي ازعجها او ضايقها....
كانت لابسه بيجيامه قطنيه ورديه وبيدها كاس ماء وبيدها الثانيه حبوب
مشت نوره لـ سرير ام عبدالعزيز بخطوات طويله بطيئه ..وحطت كأس الماء على الطاوله اللي بجانب السرير وبملامح جامده ماتعبر عن أي شي مدت الحبه لـ ام عبدالعزيز وهي تقول"خوذي ياخالتي موعد حبوبك" وبعد ماوضعت ام عبدالعزيز الحبه داخل فمها مدت الماء....
ناظرتها ام عبدالعزيز بنظرات عطف وشفقه ماقدرت تخفيها وقالت:جزاك الله خير يابنتي..
قالت نوره وهي تحاول ماتبين حزنها والمها وصدمتها:هذا و..واجبي ياخالتي
مشت نوره بخطوات قصيره بطيئه متجه لـ الباب..
وبعد ماطلعت نوره من الغرفه..التفت ام عبدالعزيز الـ عبدالعزيز بملامح عابسه وقالت:شلون بتتزوج عليه....ذي اذهبه يبيلها اللي يصونها ياوليدي
ناظر عبدالعزيز الارض...بدون مايرد على امه...لانه ما عنده رد او جواب...لانه يدري ويعرف ان نوره مافي مثلها..لكنه.!!
يحب ويعشق مرام...وما ظن ان نوره بتدخل حياته وتقلبها رأساً على عقب...وماظن ان نوره راح تكون هي العثره اللي راح توقف امام حبه لمرام...وماظن ان هالعثره راح تكون صعبه ومالها ذنب ....وان القدر هو اللي حطها بـ هالموضع
وده يحقق حلم وحب الطفوله...اللي كل يوم يزيد..ويزيد...ويزيد
وبنفس الوقت ماوده يظلم البنت اللي فقدت كل شي..امها وابوها وجدها وجدتها...البنت اللي بدأت تحتل وتملك مكانه بقلبه.!!
بغرفه نوره
منسدحه على جنبها بالسرير...
والدموع متجمعه بعيونها...وملامحها كاسيها الحزن...وتقول بنفسها بألم..
"شلون بيتزوج علي...وش قصرت فيه انا...عشان يتزوج علي... بيتزوج علي بعد ما حبيته وتعلقت فيه"
"طيب ليه ماقالي اني زوجة مؤقته...ليه..ليه ماقالي عشان ما احبه وابني معه حياة وآمال طلعت وهم وسراب.."
"اكيد البنت اللي بيتزوجها بباله قبل لاياخذني...بس..مستحيل اخليه يتزوج علي...انا موانانيه...بس انا احبه..احبه"
اطلقت آهه موجعه وقالت بصوت مسموع وموجع.. ودموعها تنزل"ليتكـ عايشه ياجدتي"..!!
استغفرت ربها ومسحت دموعها بطرف احد اصابعها وهي تتذكر كلام ام عبدالعزيز"تزيني له...خليه يتعلق بك...لاتتركينه...عوديه على اهتمامك فيه وتدليعك له...وكل كلمه قالتها..."
قررت في نفسها..انها تزيد هالـ اهتمام وتحاول تبين له حبها الدفين...لانها تظن انه اذا حس بحبها راح تقدر تشيل فكرة الزواج من باله
او على الاقل يعطف ويشفق عليها...ومايتزوج.؟!!!!!!!!!!!!!
قطع حبل افكارها عبدالعزيز اللي جلس جنبها و حط يده على كتفها...
اول ماحست بلمسته تعدلت وهي مخترعه وناظرت عبدالعزيز بحيا
وقالت ببراءتها الطفوليه اللي اسرت عبدالعزيز :عبـ عبـدالعزيز..
ابتسم عبدالعزيز على شكلها وقال بمرح:ليكون شايفه جني...
قالت نوره وهي تحاول تبعد كل هالـ افكار المتزاحمه والمتناقضه عن فكرها وحمرة الخجل بدت تغزو وجهها:لالالا بس كنت لاهيه...
ضحك عبدالعزيز وقال:من اللي مشغل بالك..
نزلت نوره نظراتها وقالت بنفسها"حاولي تبينين له مشاعرك....حاولي.."
ارفعت راسها وناظرت بعيون عبدالعزيز نظرات يشع منها حب صادق نابع من قلبها وقالت بحزن:ومن بيشغل بالي...امي وابوي وجدي وجدتي ماتو...مابقى احد يشغلي بالي..الا انت.!!
انصدم وتألم عبدالعزيز من جملتها وقال:استهدي بالله يا نوره...هذا ابتلاء من ربك...
ماردت نوره عليه وكان ردها انها ارتمت بحظنه وهي تبكي..
زاد عبدالعزيز من حظنها وهي يقول بنفسه:لاتخافين يانوره ماراح تنضامين وانتي عايشه معي"
ببيت ابوناصر.....وبغرفه ملاكـ..
ناظرت ام ناصر ملاكـ وملامح وجهها مصدومه ومذهوله...!
ولدها مات....ولدها انقتل...ولدها انعدم.!!
ملت الدموع عيونها وشفايفها ارتجفت وقالت بنبره حزينه والصدمه للحين مستوطنه ملامحها:وش وش تقووووولين....انتي...شلون ولدي يموت...ليه ابوك ما اعطاهم فلوس...كل هالفلوس وماقدر يساعد ولده....ليه ماعلمتوني...كل ذا يصير وانا كني مو في هالبيت
(واكملت وهي تلطم خدودها وتبكي) الله لايوفقك يا حمود(ابوناصر)...الله لايوفقك...
وبـ هالـ اثناء دخل ابوناصر وقالت بغضب:انتي تحسبين كل شي بالفلوس....ماتقعدين مع عيالك..سوق واعراس وسفرات...وتقولين ليه وشلون بعد...هذا انتي اللي فالحه فيه....
ارفعت ام ناصر نظراتها لـ ابوناصر وقالت :هذا انت ماتحب تكون انت الغلطان...لازم تلقي الوم علي...
وبدأت رحله القاء الوم بين ابوناصر وام ناصر...
وانتهت بعد ما قال ابو ناصر جملته اللي اصدمت ملاك وام ناصر"بدددددرريه(ام ناصر) انتي طالق"
انصدمت وتفاجئت من هالكلمه..ابوناصر طلقها...زوجها...عشرة هالسنين....طلقها.!؟!
قالت وهي تحاول تتماسك وماتنزل دموع القهر والحزن:تطلقني ياحمود..اطلقني..بعد ماخليتك تلعب بفلوس لعب.....
قاطعها ابوناصر وقال:تذليني على هالكم فلس اللي سلفني اياهم ابوك...
ام ناصر:هالكم فلس اللي تقول عنهم...هم اللي خلوك تملك هالشركات وهالبنيات وهالـملايين...
وبوسط صراخ ابوناصر وام ناصر لبعضهم
اصرخت ملاك بصوت عالي باكي:بـبـبـبـبـسـسـسـسـسـسـس....كفايه....حتى بعد موت ناصر تتهاوشون....حرام عليكم دمرتونا.!!
بـ احد قصور الاعراس
وعند ام مشعل..
ام فهد: صحيح هو تزوج...بس الشرع حلل له اربع.!!
قامت ام مشعل من الكرسي اللي كانت جالسه فيه وقالت بـ انزعاج واضح:انا ما ارضى بنتي تكون ضرة(ن)لحد
ام فهد:وش فيكـ قمتي...وش فيها اذا صارت ضرة...مو يقولون الحب يطلع على بذره...خليها مثلك
ناظرت ام مشعل بـ ام فهد نظرات استحقار وقالت وهي تحاول تكتم الغيض اللي بداخلها:مانب راده على وحده مثلك..ودوري غير بنتي تتزوج ولدك...
مشت ام مشعل واتركت ام فهد اللي افتشلت وانحرجت من كلام ام مشعل اللي عرفها...بقدرها وحجمها..!!
بـ احد مستشفيات الولاده
طلعت احد الممرضات من غرفة العمليات...
واسرع ابوغاده للممرضه وقال بخوف وقلق:وشلون بنتي..
الممرضه:مبروك بنتك جابت ولد...
ابوغاده بـ ازدياد الخوف والقلقل:طيب بنتي وشلونها..
الممرضه:بنتك بخير..
رفع ابوغاده يدينه للسماء بفرحه وحمد ربه من كل قلب:احمدك يارب
بكرا
وبـ احد الفنادق...وعند ريما وخاالد
قام بضيق من الكنب اللي نايم فيه وهو يحس ان جسمه متكسر...
التفت لـ السرير شاف ريما مغمضه عيونها واستنتج انها نايمه....كان شكلها ساحر وفاتن....انقاد لها بدون مايحس بنفسه...
جلس على طرف السرير...وهو للحين يناظر ويدقق بتفاصيل ملامحها....ماحس بنفسه وهو يستلقي جنبها ويقرب منها...
حست بأنفاسه تلفح وجهها...وندمت انها مثلت النوم ومافتح عيونها من اول شي ...قررت تفتح عيونها...لكنها ترددت ومافتحت عيونها..فكرت لو فتحت عيونها راح تسبب احراج لخالد ولها..
ظلت مغمضه عيونها وقلبها يدق بسرعه و جسمها يترجف رجفه خفيفه...زادت الرجفه لما حست بشفاة تقبلها...
وزدات دقات قلبها لما سمعت كلام خالد..."آه.... لو تحبيني كثر مااحبك"
ببيت ام مشعل
وبالدور العلوي...
مشى مشعل متجه لـ غرفة ياسمين وشوق...
فتح الباب...ودخل.!!
شافها نايمه ومتلحفه بالبطانيه ومابان وجهها مجرد جسد مستلقي.!؟
توجه لسرير...وقرب..وحط يده على جزء من جسدها... وبدأ يهزها بحركه بطيئه ..وقال:ياسمين...قومي...ياسمين..!!
حست بضيق وعدلت من وضيعتها...تفاجئ...حسبها ياسمين...ماتوقع انها هي...وش يجيب هيفاء الـ بيتهم..!
انصدم وانبهر من جمالها الساحر الفاتن...معقوله كل هالجمال متجسد بـ انسانه ...بـ زوجته..!!!
ماتحرك من مكانه...جلس يتأملها بهيام واضح...صحيح انه شافها يوم الملكه...لكنها كانت مجرد لمحات..!!
لما حس بحركه قريبه ركض متجه لخارج الغرفه....وعند باب الغرفه لقا ياسمين..!!
ناظرت ياسمين مشعل بـ استغراب واندهاش"وش جايبه للغرفه"
جاوبها مشعل وكأنه يعرف اللي ببالها وقال وهو ضايع:جيت بقومك مادريت ان ان هـ ـيـ ـفاء مـ ـ ـ ـوجـ ـ ـودهـ ـ ـ
وبعد ماقال جملته ركض متجه لغرفته...وبعدها انفجرت ياسمين بالضحك وهي تتذكر انها ماقالت لمشعل انها بتجي مع ابوخالد هي وهيفاء لبيتهم"ههههههههههههههههههه"
ببيت ام صالح...
وبأ احدى الجلسات الجانبيه القريبه من الباب المؤدي لخارج البيت
جالسه على احدى الكنبات وتحاتي وكل شوي تعيد جملتها"متى بيجي صالح"
قال عبدالله وهو يحاول يبث الراحه بقلب ام صالح اللي من اسمعت صوت صالح ماارتاحت وماراح ترتاح الا بشوفته...
عبدالله:استهدي بالله يمه...ان شاء الله انه بيجي...تونا على العصر
ام صالح بقلق:طيب اتصلو عليه....(وبحزن واضح)قلبي ناغزني يقول اني مب شايفته
عبدالله:هذاني اتصل عليه بس تلفونه مسكر...تلقينه نسى يشحنه...
وبـوسط تهدئة عبدالله لـ ام صالح قامت مرام اللي من امس شاغل بالها موضوع الكل ما فكر فيه رغم شدة اهميته.!!
وبعد ثواني رجعت مرام ومعها ساره ومها اللي متغطية بجلالها...وجلسو الكل عند ام صالح...
اشرت مرام بعيونها لـ عبدالله بمعنى"ابيك فموضوع" وفهمها عبدالله وقامو مرام وعبدالله وجلسو بعيد عن ام صالح ومها وساره
قالت مرام بقلق وبحيره وبحزن:شلون صالح بيشوف امي(ام صالح) وهي مب امه يعني ما تجوز له...!!
بـ احدى الفنادق
وعند عبدالمجيد ومشاعل
"مشاعل...حبيبتي وين تبين تسافرين...تراني للحين ما حجزت"
قالها عبدالمجيد وهو يتامل مشاعل وهي تحط بعض مساحيق التجميل على وجهها...
مشاعل:كيفك...بس اهم شي نروح نعتمر بمكه....وبعدها نروح للي تبي...
قام عبدالمجيد من السرير متجه لـ مشاعل وهو يقول:ان شاء الله..يعني تبين نروح لدوله عربيه ولا لـ دوله اوربيه ولانقضيها في ربوع بلادنا العزيزه
ابتسمت مشاعل على جملته الاخيره وقالت:الشور شورك....لو تروح للمريخ رحت معك...
قرب عبدالمجيد لعند مشاعل وقال وهو يناظرها:صدق مشاعل بتروحين معي وين ما اروح...يعني ماراح تتركيني..
انصدمت مشاعل وبنفس الوقت تألمت من كلمته وقالت:لاتخاف ماني تاركتك...
قال عبدالمجيد وهو يدقق بتفاصيل وجهها مشاعل بهيام:خلك طبيبعه احلى...من هالالوان اللي تحطينها..
انحرجت مشاعل ونزلت راسها ونظراتها للارض بخجل..
عبدالمجيد بهيام واضح:مريم....
وقبل ما يكمل عبدالمجيد كلامه ارفعت مشاعل راسها بصدمه وقاطعته وقالت والدموع تملى عيونها:بس انا مشاعل مو مريم.!!
بـ احدى مستشفيات الولاده
وبـ غرفة غاده
"وين ولدي...بشوف ولدي..وينه"
قالتها بحزن وبتعب واضح على صوتها وعلى ملامح وجهها
ام غاده:اصبري يابنيتي...شوي ويجيبونه...
وخارج الغرفه...
كانت الممرضه حامله ابن غاده ومتجه لغرفة غاده....ولما وصلت الغرفه..
كان ابوغاده وحمد موجودين امام الغرفه...قال ابوغاده للمرضه وهو يمد ايدينه:عطيني ولد بنتي
وبعد ما حمل ابوغاده الولد راحت الممرضه...
قال حمد وهو يمد ايدينه:عطني الولد وشوفي لي طريق بتحمد لغاده بسلامه.!!
ببيت ابو ناصر
باست ملاك يد ابوناصر وهي تبكي بشده وتقول:تكفى يبه...تكفى رجع امي..
ابوناصر:رجعتها او مارجعتها مايهم...من متى وهي تجلس بالبيت..
ملاك بنبره فاقت حدود الحزن:طيب رجعها...يمكن بعد موت ناصر تبدى تجلس بالبيت وترجع امي اللي اعرفها يوم كنت صغيره..
ببيت ام مشعل...وبغرفه مشعل
جالس على الكرسي وغاارق بـ افكاره
قال بنفسه"لازم اتعالج...دكتور قال مافيه لحالتي علاج...بروح احلل اليوم عند دكتور ثاني وان شاء الله القى لحالتي علاج"
ــــــــــــــــــــــــــــــــــــــــــــــــــ ــــــ
انتهى القسم
قرائة ممتعه


السلام عليكم
مثل ماوعدتكم بعد الاختبارات بنكمل تنزيل بارتات
واللحين الاختبارات خلصت
مبروكـ...وعقبال النجاح
.
.
.
القسم الاول من البارت السابع والعشرين
ببيت ام صالح...
وبـ احدى الجلسات الجانبية...
"شلون صالح بيشوف امي(ام صالح) وهي مب امه يعني ما تجوز له...!!"
نزل عبدالله راسه بقلة حيله..وهو يفكر بكلام مرام اللي وعاه على الحقيقه والواقع المر..
شلون بيقنع ام صالح...ويقولها ان صالح اللي ربيتيه وتعبتي في تربيته
صالح اللي تفدينه بروحك واللي اللحين تتنظرينه ومتلهفه لشوفته وللقياه... مو ولدك..!!
وانه مايحل لك...وانك اذا قابلتيه..تكون خالفتي شرعك وعصيتي ربك.ّ!!
رفع راسه وقال بحيره وضياع واضح على ملامح وجهه: ما ادري.!!
قالت مرام برجاء حزين وهي تحط يدها فوق يد عبدالله:ارجوك...لاتقول ما ادري..من امس وانا افكر وابي احد يدور حل معي..لاني تعبت من كثرة التفكير
عبدالله بصوت واطي ونبرة حزينه:وش تبيني اقول...تبيني اقول لامي ترا اللي تتنظرينه وتحاتينه...مايجوز تقابلينه...لانه مو ولدك...
امتلت عيون مرام بالدموع وقالت بحزن واضح وهي تنزل نظراتها للارض:خوفي نقول لامي..ويصير فيها شي ونلوم انفسنا طول عمرنا...(وهي ترفع نظراتها)بس مايصلح نسكت لازم نسوي شي..
عبدالله:مافيه حل الا اننا نفهم امي ونقولها ان صالح مايحل لك...
مرام:بـ بـس شلون نفهمها...(ودموعها تنزل على خدودها)...ونقولها ان حلمك قبل سنين ان صالح بيرجع وبيعيش كل حياته معك ماراح يكتمل...(اكملت بنبرة موجعه وهي تبكي بشدة).لما غاب صالح مدة فقدت نطقها وصار البكى ونسيها...وش بتفقد لوقلنا لها ان صالح راح يغيب عنك طول حياتك؟!!!
قال عبدالله وهو يحط يده على جبينه ونظراته متعلقه بـ الارضية البيضاء:انا بفهم صالح وامي مصيرها بتتفهم
عند مشاعل وعبدالمجيد
"بس انا مشاعل مو مريم.!!"
قامت مشاعل وركضت بخطوات سريعه قصيره خارج الغرفة وقلبهاقبل عيونها يبكي..!!
على حالها مع عبدالمجيد اللي لثاني مره يغلط ويناديها بـ اسم مو اسمها
اللي كانت تأمل انه راح ينسيها خالد بحبه واحتوائه لها..
لكنه طلع يحب ويعشق وحده ثانيه..وهي وكأنها مجرد جسد..بلا احاسيس ومشاعر..لدرجة انه يناديها بأسم طليقته
دخلت الحمام وقفلت الباب واسندت ظهرها على الباب وهي تبكي بألم وتقول بنفسها"هذا اللي بينسيك خالد يامشاعل".!!
اما عبدالمجيد.
ماتحرك من مكانه وهو يفكر بشرود وملامحه مستوطنها الجمود والذهول..ما استوعب معقوله يكون نادى مشاعل بـ غير اسمها
تسآل واستغرب...كيف ماحس بنفسه...وكيف صار يأخذ ويعطي مع مشاعل ....وكيف صار يبين احاسيسه ومشاعره بكل بساطة وبسرعه...وكيف بروده وجموده يروح وينمحي مع مشاعل...مالقى جواب على اسئلته...الا انه كان متخيل مشاعل هي مريم لدرجة انه يناديها بـ اسمها!!
بـ احد مستشفيات الولاده
وامام غرفة غاده..
" عطني الولد وشوفي لي طريق بتحمد لغاده بسلامه.!!"
جاء بيمد ابوغاده الولد لـ حمد لكنه تراجع وقال:ماله داعي...غاده من اليوم تبكي وتقول وين ولدي...
دخل ابوغاده الغرفه بدون ما يسمع رد على حمد اللي استغرب من تصرف ابوغاده وضرب الارض برجله بقهر..
وبداخل الغرفه...
قال وهو ابوغاده يمد الولد لبنته غاده اللي امسكت الولد بقوه وهي تقول ولدي
ابوغاده:حمد بيدخل بيتحمد لك بالسلامه ياينيتي ياغاده...
غاده بعدم استيعاب:ها....(وبقهر لانها تدري ان تصرف حمد مو لله) لالالا يدخل..
قاطعها ابوغاده بعد مااعطى الولد غدير و بـ استغراب بسيط قال:الولد متعني وجاي..وانتي تقولين لايدخل..
غاده برجاء:يبه كاني غاليه عندك لاتدخله
ابوغاده:مايصلح ما ادخله يابنيتي...(واكمل وهو يمشي متجه لخارج الغرفة)..تغطو ترا حمد بيدخل..!!
نزلت راسها غاده بقهر لـ عدم استيجاب ابوها لكلامها ورجاءها
وبعد ثواني معدوده دخل حمد...
قال حمد وهو صاد عن غاده وعن ام غاده وغدير:الحمدلله على السلامه...
غاده بدون نفس:الله يسلمك...
قال حمد لـ ابوغاده:ورني الولد بشوف يشبه اخوه ولالا؟!!!
قرب ابوغاده لـ غاده عشان يأخذ الولد من يدين غاده اللي مسكت ولدها بقوه لما قرب ابوها لمها..
قال ابوغاده بصوت منخفض:غاده لاتفشليني عند الرجال
اعطت غاده ابوها الولد وهي راضخه
جت غاده بتتكلم لكنها تراجعت وهي مقهوره...وزاد القهر لما شافت حمد يأخذ الولد ويحمله ويقول لابوغاده:يابوغاده ابيك اليوم تجي لشركة
ابوغاده:ان شاء الله بس ليش؟
حمد:تعال اقولك خارج الغرفه.!؟
عند ريما وخالد
تحركت حركة خفيفه وبسيطة حتى يحس بنفسه ويبعد عنها...وفعلا ابعد عنها.....وطلع من الغرفه...
اماهي افتحت عيونها واسندت ظهرها على خشب السرير..حطت يديها على موضع القبلة بقرف خارجي باين على ملامح وجهها...لكن بداخلها...دقات قلبها بتزايد وتسارع...وعقلها يعيش صراع بين خالد وحبه لها...وبين صديقتها اللي تحب خالد...زوجها؟!!!!!
ببيت ابو ناصر
"طيب رجعها...يمكن بعد موت ناصر تبدى تجلس بالبيت وترجع امي اللي اعرفها يوم كنت صغيره.."
نزل ابوناصر مستواه لـ مستوى ملاك وحظنها وهويقول:برجعها عشانك يابنيتي..مو عشان سواد عيونها.!!
احظنت ملاكـ ابوها بقوه والفرحه سكنت ملامحها بسبب ان ابوها بيرجع امها...وبسبب كلمة بنيتي اللي توها تحس بطعمها وحلاوتها
ببيت ام مشعل
وبعد ماقامت هيفاء من نومها...
وبالدور السفلي...وبالمطبخ..
جالسه ياسمين على الكرسي وبيدها سكين وتقطع الخيار والطمام...وهيفاء تقطع باقي الخضروات..
وشوق واقفه امام الفرن وكل شوي تفتح احد القدور وتقول لـ ياسمين"هاه استوى"
وبعد دقائق....استوى الاكل...
مسكت شوق القدر الحار بيدها...عشان تحمله وتضعه على الطاوله...
حملته ومشت خطوتين...وفجأة تعثرت وطاحت...وطاح القدر وجزء كبير من المرق شديد الحراره الموجود فيه على شوق..!!
على طول قامو هيفاء وياسمين لما شافو شوق تطيح...وركضو متجهين لشوق وهم يحاولون يخفون ضحكتهم على منظر شوق المضحك..لكنهم ماقدرو وانفجرو بالضحك
"هههههههههههههههههههههههههههههههههههههههههههه"
بصاله
جالس على الكنب الاسود المزخرف بزخارف بيضاء...وبجانبه امه اللي ريحوها (ياسمين وشوق وهيفاء)وقالوا انهم هم اللي راح يطبخون...وفجأة وهم غارقين بسوالف....سمعو صوت صراخ قوي و حاد ومزعج من المطبخ...وقامو من الكنب مسرعين للمطبخ والذهول والخوف واضح على ملامح وجوههم...
دخل مشعل المطبخ بصدمة نسته ان هيفاء موجوده بالبيت....تغيرت ملامح وجهها اللي كانت مرعوبه...الى ملامح ضاحكه لما شاف اخته شوق اللي طايحه على الارض وكميات كبيره من المرق والخضار متوزعه على اجزاء جسمها وعلى وجهها....وتقول وتكرر(أي أي..حار..حار)...وتحولت ملامحه الى ملامح مستحية لما انتبه لوجود هيفاء..اللي جلس يناظرها للحظات معدوده وبعدها طلع خارج المطبخ والابتسامة مرسومه على وجهه ودقات قلبه متسارعه وقويه داخل قلبه ... ادخلت ام مشعل اللي كانت تمشي ببطئ بسبب الم رجولها وحاولت تسرع بخطواتها وهي تمشي متجه لشوق اللي للحين تتوجع والخوف مالي قلبها...احظنت شوق اللي بكت اول ماشافت امها واحظنتها...
عند صالح
الابتسامة اللي غادرت وجهه والفرحه اللي ودعت حياته ارجعو...لانه بيقابل امه ...اللي ربته...اللي ما حملته في بطنها...
نظرته للحياة تغيرت وتفكيره الكئيب والمتشاؤم تغير وانقلب الى تفكير متفائل وآمل...
يفكر...بعد مايقابل امه...يقولها انه بيخطب...وبيتزوج...وابيك انتي اللي تروحين تخطبين لي...
اطلق تنهيده طويله وهو يفكر وهيمان...يبني حياة جديده كلها فرح وسعاده...كل احبابه واللي يحتلون مكانه بقلبه حوله وماراح يتركونه!
رن جواله وشاف المتصل(عبدالله)..رد ببتسامة رجعت الحياة لـ وجهه اللي كان ميت.!!!
عبدالله:الو...صالح...اللحين انت وينك...
صالح بفرحه واضح على نبرة صوته:انا بسياره...عند الجامع....دقائق واكون عندكم...
عبدالله بتردد ونبره حزينه:صـ صـالح...لا...لا..لاتجي.!!
داس البريك وتوقفت السياره بعد ماسمع جملة عبدالله اللي صدمته...وقال بخوف وذهول:شلون ما اجي...على طول تغيرت نظرتك لي ياعبدالله...عشاني يتيم ومالي اب ولاام...عشاني واحد ماتدرون وشهو اصل ووشهو فصله...ماظنيته منك ياعبدالله...خلاص ارتاح مب جاي...وماراح تشوفني بحياتك..!!
تألم عبدالله من الانكسار اللي حسه بنبره صوت صالح وكلامه وقال:لالالا...صالح الموضوع مو مثل ما انت متصور...بس امي ماتجوز لك...وانت بتقابلها...و...
قاطعه صالح والدموع بدأت تتساقط على خدوده وبنبره حزينة:خـ خـلاص..مب جاي...وقول لـ امي ان صالح مات..!!!
سكر المكالمه ودموعه ماتوقفت عن التساقط...وبلحظة...كل اللي بناه من حياة كلها فرح وسعاده.....انهدم.!!!
عند عبدالله...
من اول ماسكر صالح المكالمه...قام من مكانه...وطلع خارج البيت وهو يركض...واللحين ركب سيارته..وحركـ..عشان يروح لصالح قبل ما يسوي شي بنفسه .!!
عند مشاعل وعبدالمجيد
"مشاعل...افتحي..الباب..مشاعل"
قالها عبدالمجيد وهو يطق(يضرب) الباب على مشاعل اللي للحين حابسه نفسها بالحمام...
عبدالمجيد بنفاذ صبر وبصوت عالي:مشااعل..افتحي الباب ولا....
وقبل مايكمل كلمته فتحت مشاعل الباب...وقالت بنبره حزينه:وش تبي فيني روح لها...اللي تناديني بـ اسمها...روح..
مسك عبدالمجيد يد مشاعل وسحبها له...وقال:مشاعل اعذريني...وربي اني ما حسيت بنفسي لما ناديتك بـ اسمها....
ماردت مشاعل ونزلت راسها...ونزلت دمعتها وبللت خدودها...
قال عبدالمجيد:عجزت انساها...من اول مارجعت لسعوديه وانا احاول انساها ...لكني ماقدرت لـ درجة اني اناديك بـ اسمها...مشاعل....ابي..ابيك انتي تنسيني اياها...!!
بـ احد المستشفيات
و بـ الغرفة الموجوده فيها غاده
همست غاده المستلقية على السرير لـ اختها غدير:روحي..جيبي ولدي..روحي..
قالت غدير بصوت منخفض وهي تلبس عبايتها بـ اهمال:طيب..
قالت ام غاده لما شافت غدير تلبس عبايتها:وين بتروحين يابنيتي..
غدير:بروح لابوي...
ام غاده:طيب عدلي عباتكـ والبسي نقاب
غدير:بس بجيب ولد غاده...وراجعه ماله داعي البس..
ام غاده:طيب ارجعي بسرعه وانتبهي يشوفك ولد رجل اختك
مشت غدير متجه لـ خارج الغرفة...وطلعت وشافت ابوها وحمد...واصواتهم شبه عاليه..!!
قالت غدير لـ ابوها بصوت واطي:يبه..عطني الولد غاده تبيه...
سمع حمد الصوت وانقهر من الكلام...وانصدم لان صوت غدير يشبه صوت يعرفه...ويعرفه كثير؟!!
رفع نظراته وشاف وجهها اللي باين من ورا الشيله الخفيفه...وانصدم وانذهل لان مو بس تشبها بصوت حتى بشكل نسخة طبق الاصل منها..!
ببيت ام صالح
الخوف ملى قلبها... والحزن استوطن ملامحها...صالح تأخر...ومرام رجعت بدون عبدالله...قالت بنبره حزينه:وين صالح...اتصلو عليه...ليه تأخر...ووين عبدالله...
قالت مرام وهي تحاول تكتم دموعها اللي ماليه عيونها:يمه...مايجوز تقابلين صالح لانه موولدك ومايحل لك؟!!
عند ريما وخالد...
دخل خالد الغرفة ولقى ريما للحين مستلقيه على السرير..قال بصوت هادئ:تجهزي..عشان بنروح للمطعم نآكل..
اخترعت ريما لما سمعت صوت خالد..لانها كانت غارقه بـ افكارها..وقالت:مااشتهي آكل...
خالد بغضب مكتوم:ريما..رجاءاً...لاتعقدين الموضوع...مشاعل اللي كانت تخليك تكرهيني تزوجت...وانتي للحين...
قاطعته ريما وهي تعدل وضيعتها وتجلس:انت اللي رجاءاً..لاتتكلم على مشاعل..وبعدين من قال ان مشاعل تكرهني فيك...
خالد بصوت عالي:مافيه مبرر لتصرفاتك...الا هالشي...ريما ارجوكـ...خلينا نعيش مثل كل الازواج...لاتهدمين حياتي وحياتك بسبب عناد..وبسبب صديقتكـ اللي كانت تحبني واللحين تزوجت
عند مشعل
غارق بـ افكارهـ يفكر لو حلل واطلعت نتايج تحاليله سلبيه...وش بيصير...يفكر بهيفاء اللي قلبت كيانه...ويفكر بـ غاده اللي يحاول يتخلص من تفكيره بها...لان قريبا راح يتسكر عليه هو وهيفاء باب...ومايصلح يخونها حتى لو بتفكير...
وقف سيارته...ونزل....ومشى متجه لداخل المستشفى؟!!
ــــــــــــــــــــــــــــــــــــــــــــــــــ ــــــــــــــــــــــــــــــــــــــــــــــــــ ـ
انتهى
واعذروني اذا كان بالقسم خلل



اعذورني على التأخير...
هذا القسم
.
.
القسم الثاني من البارت السابع والعشرين
ــــــــــــــــــــــــــــــــــــــــــــــــــ ـــــــــــــــ
عند صالح
منزل راسة على مقود السياره....ودموعه تنهمر من عيونه بعضها تبلل خده وبعضها تسقط على موضع نظراته
شعوره صعب...خليط بين الم استبدل بـ الامل اللي كان يشعر به والحزن اللي استبدل بـ السعاده والفرح اللي كان يشعر بها
والحرمان والفقدان...لاغلى ماسكن قلبه...امه..
حس بالباب يفتح....فرفع راسه...ناظر عبدالله وملامح وجهه واضح عليها الخوف والرهبه
ماتكلم...ورجع ونزل رأسه واسنده على الطاره(موقد السياره)...
سمع عبدالله يتكلم بنبره بان عليها القلق
عبدالله:صصالح...ارفع راسك...كـ كـلمني..
رفع صالح راسه بحركة بطيئه و بجمود ناظر عبدالله وقال بصوت مبحوح:وش تبي تكلمني فيه؟؟
ببيت ام صالح
" يمه...مايجوز تقابلين صالح لانه موولدك ومايحل لك؟!!"
ارفعت ام صالح نظراتها لـ مرام وعيونها تملاها الدموع وبكلام متقطع قالت:شـ شـ ـلــ ـ ـ ـون ما..مـ. . .ـا..يحـ..ـل لـ. . . ـي وانا
خـ ـ ـ ـالته من الرضاعه.!
قالت مرام بصدمة بانت على وجهها:هاه..(واكملت وهي تضرب جبينها قهر على انها ما فكرت بأن ام صالح تصير خالة صالح من الرضاعة لان امها(ام عبدالله) ارضعت صالح)..عبدالله راح لصالح بعد ما قلت له ان صالح مايـ...
قاطعتها ام صالح وقالت وعيونها ونظراتها تتنقل بين ساره ومرام ومها الموجودين حولها:اتصلي على عبدالله...اتصلي...
التقطت مرام الجوال بسرعه واتصلت على عبدالله...وبعد عدة رنات سمعت صوته اللي واضح عليه التعب...!!
عبدالله:الوو
مرام ببتسامه و بصوت بان عليه الفرحه:قول لصالح يجي...امي تنتظره...!!
عبدالله بحيره وتساؤل:بس...كيف يجي وهو
قاطعته مرام بفرحه حسها عبدالله من صوتها:امي(ام صالح)تصير خالتة صالح لان امي رضعة صالح... يعني تجوز له...تحل له ياعبدالله...وكلامي كان كله غلط...غلط ياعبدالله..!!!!!
عبدالله بفرحه وسعادة لاحدود لها:اللحين جاي...اللحين..!!
بعد ماسكر عبدالله المكالمه...مسكـ يد صالح اللي علامات الاستغراب ملت وجهه.؟!
قال عبدالله وهو يسحب صالح:تعال..نروح لامي...امي تبي تقابلكـ مشتاقه لك...
صالح بـ صدمه من انقلاب وتغير حال عبدالله وكلامه:شلون اقابلها..و..
قاطعه عبدالله وقال:انسى كل الكلام اللي قلته لك...امي او خالتي(ام صالح) تصير خالتكـ لان امي(ام عبدالله) رضعتكـ..
صالح بصدمه وتفاجئ:هاه...
سحب عبدالله صالح اللي ما استوعب الكلام اللي سمعه واللي الفرحه اخرست لسانه..ونزله من سيارته وركبه سيارته(سيارة عبدالله) ورجع وسكر سياره صالح...ورجع لسيارته وحرك متجه لبيت ام صالح؟!!
امام غرفة غاده
اخذت غدير الولد من يد ابوها اللي اخذ الولد من حمد الساهي والشارد واللي مسافره ذاكرته لقبل عدة سنوات
يتذكر شكلها...بشرتها السمراء...شعرها الاسود اللامع...ملامح وجهها...يتذكر كل مافيها.؟!!
كان كلها يومين ويتسكر عليهم باب...كلها يومين وبعدها يقضون شهر عسل مع بعض...كلها يومين ويصبح اسعد انسان بـ هالدنيا
لكن.... كل حساباته اخطأت وآماله انهدمت واحلامه راحت معها.. بعد ما قالو له انها توفيت بحادث.!!
قبل يومين من يوم الزواج توفيت بحادث وانتهت...وانهته معها...هي اصبحت ميته..وهواصبح حي لكنه بداخله ميت.!!
"حمد...حمد..."
نداءات ابوغاده وعته من ذكرياته الحزينه...وقال:هلا...
ابوغاده:خلاص اجي بكرا لشركه...و...
قاطعه حمد بشرود:لالالاتجي...انسى كل شي قلته لكـ...(وقال وهو يبوس راسه ابوغاده)واعذرني ياعمي على تصرفاتي معكـ.!!
قال ابوغاده بـ استغراب من تصرف حمد المفاجئ له حمد ولد التاجر الكبير يبوس راس احد موضفينه:معذور...بس..وش فيك غيرت رايك؟؟
حمد:مافيني شي..بس..بس ماله داعي اللي قلته لكـ....و..و..يالله مع السلامة..!!
مشى حمد وهو يفكر باللي اخذت عقله وقلبه بلحظه...باللي ذكرته بحبيبته اللي ماتت وتركته...باللي نسخة طبق الاصل من حبيبته.!!
امام بيت ام مشعل
وبسيارة عمر اللي جاء يمر ام مشعل لان مشعل مايرد... عشان يروحون لـ احدى الصيدليات....
ام مشعل راكبه بالمقعد الامامي اللي بجانب مقعد السواق...وشوق راكبه بـ احد المقاعد الخلفيه...
وماقدرت تكتم وجع والم الحراره اللي بجلدها...وبدت تتوجع...!!
وام مشعل تقول اصبري....وعمر نظراته متعلقه بالمرآة اللي تعكس منظر شوق..!!
عند وليد
منسدح على الارض وحاط يدينه خلف رأسه ويفكر...ودموعه تملى عيونه...ويحس بندم على ما فات...وتفاؤل للجاي..
اليوم سمع خبر كان قوي ومؤلم ومؤثر بنسبه له...خبر قتل رامي واعدام ناصر.!!
حمد ربه...ان اهتدى قبل ما يفوت الآوان...قبل مايروح لربه...وهو يحمل معه اثقال واحمال من اعظم واكبر الذنوب
قبل ما يندفن بقبره...ويصبح قبره اما روضه من رياض الجنة...او حفرة من حفر النار.!!
تذكر بلحظة كل ذنب وفعل سواه...وبلحظة تذكر كل شخص اساء له وحطم حياته...
اولهم امه...وخواته...كيف كان يعاملهم...تذكر لما كانت امه مريضه وهو ولا همه..وكأنها مب الانسانه اللي حملته ببطنها تسعة اشهر...
وكأنها مب اللي ضحت بحياتها وذلت نفسها بعد وفات ابوه عشان تعيشه احلى عيشية وتوفر له كل اللي يحتاجه.!!
كان يسئ لها ويعاملها مثل الخدامه ويمكن اسوء...لما كان يشتمها... تدعي له....!!
تذكر البنات اللي لعب عليهم...منهن اللي راحت لـ هالطريق بـ ارادته ومنهن غصبن عليه.!!
تذكر البنت اللي كانت تبي تنقله الايدز...واللحين ماتت..تذكر كل ماضيه وفعايله
قرر في نفسه ان يصلح لو جزء بسيط من اللي اهدمه وحطمه.!!
ببيت ام صالح..
وامام باب البيت الخارجي..
الكل جالس عند الباب ينتظرون صالح...متعطشين لجيته..ومتلهفين للقياه
مها وساره اللي متغطين بـ جلالاتهم...ومرام اللي ماسكه يد ام صالح اللي القلق والتوتر للحين مالي قلبها..!!
نظرات ام صالح تنتقل بين االباب وبين مرام ومها وساره...!
مشتاقه له...شوق ماله حدود..شوق ام لولدها اللي ماحملته...شوق ام لودها اللي انحرمت منه....ودها تضمه...تلمه..لعل وعسى...تطفي نار اللهفه والشوق اللي بداخلها..!!
انفتح الباب وبدأت دقات قلبها بالتزايد والتسارع...تحس ان الكل يسمع دقات قلبها...!!
دخل عبدالله...وهو يقول:صالح ادخل...
دخل صالح بخطوات بطيئه...وبملامح جافه..وبجسم مرتجف..وهو منزل نظراته للأرض ودقات قلبه اشبه بطبول.!!
رفع نظراته شاف...امه.. اللي افتحت يدينها وكأنها تقول تعال بضمكـ بروي عطشي بقربكـ...امه اللي عيونها ملتها الدموع وجسمها اللي يرتجف رجفة خفيفه... امه اللي انحرم منها...امه اللي مشتاق لها....امه اللي مايغلي احد كثرها..!!
اسرعت خطواته واقدامه...متجه لـ ام صالح...اللي اسمه واسمها مقترنين مع بعض من سنين..!!
قرب منها....ولمها وضمته بقوه...دموعه نزلت وبللت راسها وهو ضامها...قال بصوت متقطع باكي:اشـ...تقـ...ـت لكـ يـ ـ ـ ـمـ ـ ـه
قالت ام صالح وهي تلمس عدة اجزاء من جسم صالح بيدنيهاتبي تتأكد ان اللي قدامها صالح...ان اللي ضامها صالح...ومحد غير صالح
وبنبره حزينه باكيه:وانا اكثر ياوليدي...وانا اكثر..!!
ظلو ضامين بعض لثواني ويبكون...ويبكون اللي حولهم...
ساره اللي ارتمت في حظن مها وهي تبكي...عبدالله اللي مانع دموعه من النزول...ومرام اللي تبكي بشده.!!
قالت ام صالح وهي تناظر صالح وتدقق بتفاصيل ملامح وجهه بعد ما قامت من حظنه وبنبره باكية:
اوعدني ياوليدي انكـ ماتذوقني مر فرقاكـ
اوعدني يا صالح انكـ عني ابد ما تروح
اوعدني انك تبقى معي وانا ابقى معاك
اوعدني انك ماتزيد فوق جروحي جروح
قال صالح وهو يبكي بشده:
اوعدكـ يايمه اني ابقى طول العمر وياك
اوعدكـ اني ابني لك من الغلا صروح
اوعدكـ اني بالحب والفرح اروي ظماك
اوعدكـ يالغالية اني عندكـ ابد ما اروح
عند مشاعل وعبدالمجيد
"عجزت انساها...من اول مارجعت لسعوديه وانا احاول انساها ...لكني ماقدرت لـ درجة اني اناديك بـ اسمها...مشاعل....ابي..ابيك انتي تنسيني اياها...!!"
انصدمت مشاعل من كلام عبدالمجيد وانخرس لسانها ماتدري وش تقول...اركضت وتركت عبدالمجيد اللي حط يده على الجدار بعد ماراحت....فكرت بكلامه...هو يبي ينسى وهي تبي تنسى...هو محتاج لها وهي محتاجه له...كلهم مرادهم شي واحد..مرادهم انهم ينسوون ماضي حبهم...ويعيشون حاظر ومستقبل كله حب وفرح وسعاده..!!
ببيت عبدالعزيز...
وبغرفة نورة...
جالسة على الكرسي ونظراتها متعلقه بالارض ودموعها تنزل من عيونها وتبلل خدودها
اليوم بتروح ام عبدالعزيز بتخطب لـ زوجها...اليوم راح يكون بداية عذاب جديد لها...بداية دخول امرأة لعالمها هي وعبدالعزيز..!!
"فقدت الكل...مستحيل افرط بـ عبدالعزيز...هو اللي بقى لي بـدنيتي"
قالتها بنفسها وهي تمسح دموعها...
ارفعت نظراتها...شافت عبدالعزيز عند باب الغرفة متجه لمها...
على طول امسحت اثآر الدموع والبكي...وقامت من مكانها...
قرب عبدالعزيز لها...وطالع فيها ولاحظ انها كانت تبكي...وقال وهو يناظرها:نوره...ليه تبكين؟!!
قالت نوره وهي تنزل راسها ونظراتها للأرض:لالا...بس....تـ تـذكرت جدتي.!!
عبدالعزيز:نورة...ياحبيبتي..ترا البكي مب مرجعها...ادعي لها احسن من هالبكا...
قالت نوره والدموع تملى عيونها:غصبن علي ابكي لاتذكرتها...هي الوحيده اللي كانت باقيه لي بـ هالدنيا...واللحين راحت
عبدالعزيز بحنان :نوره...وانا وين رحت...انا زوجكـ وحبيبكـ وصديقكـ...وامي اعتبريها امكـ...
قالت نوره بنبره صوت حزينه ودموعها تسقط من عيونها:لو انكـ مثل ماتقول زوجي وحبيبي وصديقي...كن ما تروح تخطب عشان تتزوج علي.!!
عند ريما وخالد
".ريما ارجوكـ...خلينا نعيش مثل كل الازواج...لاتهدمين حياتي وحياتك بسبب عناد..وبسبب صديقتكـ اللي كانت تحبني واللحين تزوجت"
ريما:خالد...يكفي...اطلع برا...خلني بلحالي.!!
خالد بغضب وبصوت شبة عالي:لا ماني مخليكـ...لين تجاوبيني وتحددين مصيري معاكـ...يااني انا اطلقكـ وكلن يروح بحال سبيبله او نعيش مثل أي زوج وزوجته...لآني صراحةً مليت من هالعيشه...
ريما بنبره باكيه:خاالد قلت لك يكفي
خالد بغضب متزايد:لا مايكفي..جاوبيني تبين تعيشين معي ولا تبيني اطلقكـ وادور لي زوجة غيركـ تقدرني وتحبني وتحترمني.!!
امام احد المستشفيات
طلع مشعل...من المستشفى..بخطوات بطيئه..
وصل سيارته وفتحها وركب...ودعا ربه ان نتائج التحاليل اللي بتطلع بعد يومين تكون ايجابيه...شغل السياره وحركـ..!!
ــــــــــــــــــــــــــــــــــــــــــــــــــ ــــــــــــــــ
انتهى...
وحبيت اوضح بخصوص سالفة الرضاعة...
قال النبي صلى الله عليه وسلم : (يَحْرُمُ مِنْ الرَّضَاعِ مَا يَحْرُمُ مِنْ النَّسَبِ)
اي بمعنى مثل ما انت محرم لخالتكـ اخت امكـ تكون محرم لخالتكـ من الرضاعة
وانا ما افتي بـ هالشي...لكني هالكلام اخذته من كلام النبي صلى الله عليه وسلم وفتاوى احد العلماء...



القسم الاول البارت الثامن والعشرين
ــــــــــــــــــــــــــــــــــــــــــــــــــ ــــــ
"لو انكـ مثل ماتقول زوجي وحبيبي وصديقي...كن ما تروح تخطب عشان تتزوج علي.!!"
جمدت ملامح عبدالعزيز بصدمة وقال بعدم استيعاب"هاه" واكمل وهو يناظر نوره بعد ما استوعب:نوره...والله اني ماراح اظلمكـ بعد ما اتزوج...وراح اعدل بينكم...ومثل ماانتي لك مكانة بقلبي..هي لها مكانة بقلبي...نوره انا ماغلطت يوم قلت لامي تروح تخطب لي...الشرع محلل التعدد بالزوجات...لكن بشرط العدل وانا بعدل يانوره.!!
كانت بتقول طلقني...روحي عني..لكنها ماقدرت...ماطاعهاقلبها...وانخرس لسانها.!!
قالت بنبرة حزينه وهي منزله نظراتها ودموعها تطيح من عيونها على الارض الرخامية:طيب...رجعني للقرية.. طول عمري عايشة فيها ومستانسة....رغم اني فقدت امي وابوي وبعدهم جدي...الا اني اقول هذا اختبار من رب العالمين...ونصبر انا وجدتي...ولا تذكرناهم بكينا وكل وحده منا تواسي الثانيه...لكننا نعيش ونفرح ونضحكـ
لكن اللحين اللي كانت تصبرني وتخلي حياتي لها طعم وحلاوة ومعنى ماتت
ظنيت انك انت اللي بترجع وبتخلي لحياتي طعم وحلاوه ومعنى...ظنيت انكـ انت اللي بتخليني اعيش و افرح واضحكـ...ولاحزنت بكيت على صدرك وقعدت تواسيني...لكن...كل ظنوني خابت...واكتشفت اني معيشة نفسي بوهم وحلم توي اوعى منه.!!
حست بصداع يغزو راسها...صارت نظرتها للي حولها مشوشه مو واضحه...واغمي عليها... وسقطت على الارض الرخامية اللي ارتطام نوره فيه اصدر صوت قوي...وصار اللي حولها ظلام...مثل حياتها.!!
عند خالد وريما...
"جاوبيني تبين تعيشين معي ولا تبيني اطلقكـ وادور لي زوجة غيركـ تقدرني وتحبني وتحترمني.!!"
امتلت عيون ريما بالدموع وقالت بحزن:كيفكـ تبي طلقني..طلقني...بس وش اقول لامي ولابوي...ولناس.
وحده مالها مده متزوجة وتتطلق...انت عيش حياتكـ...وكنكـ تبي تتزوج تزوج...بس اصبر شوي...ومتى مابغيت طلقني.!!
حس خالد بحزن ريما وقال:ريما...انا ماودي اطلقكـ...وانتي تدرين اني احبكـ...بس..انتي اللي اجبرتيني اقول هالكلام...من فعايلكـ وتصرفاتكـ وكلامكـ...ريما...انتي تحبيني مثل ما حبكـ ولالا.!!
قالت ريما بضعف وبضياع وبهدوء محزن ودموعها تنزل من عيونها:ما ادري انا احبك ولا اكرهك....وما ادري ليه وافقت عليكـ...وما ادري ليه تزوجتكـ...ما ادري عن أي شي.!!
بعد مرور عدة ساعات
وفي بيت ام صالح...
وبغرفة ام صالح...
منسدحة على السرير...ومستلقي صالح جنبها...تناظره بتأمل بعيون ماليها الدموع ...واضح على ملامحه التعب...ودها تسعده...تخليه اسعد انسان بـ هالدنيا....تعوضه عن سنين الحرمان اللي عاشها بدونها...صحيح هو مولدها...مو هي اللي حملته..لكن...الام اللي ربت وحبت مو اللي حملت...فكرت انها تعطيه كل حلالها واملاكها...اخذت الجوال بتتصل على ام خالد...لكنها تراجعت لما تذكرت ان الوقت متأخر....
ببيت ابوخالد
وبغرفة هيفاء اللي جابها ابوها من بيت ام مشعل...
قاعده على الكرسي الخشبي وتفكر...عرسها قرب...وهي ماجهزت شي...كأنها مو عروس...شلون تحس انها عروس...وهي تزوجت شفقه...ودها ترجع الوقت...وماتوافق على مشعل الكامل واللي الف وحده تتمناه...
شلون وحده مغتصبة...تتزوج واحد مثل مشعل...شلون.!!!
ببيت ام مشعل...
وبغرفة ياسمين وشوق
منسدحة على السرير...وحاطه يدينها خلف راسها...وتناظر اختها اللي بعد ما دهنت اماكن الحروق نامت
مرت مده...وما صار شي...ماسمعت أي شي عن صالح...أكيد هو نساها...وصارت مجرد ذكرى وولت.!!
بس...هي شلون بتنساه...تنسى ايام حبه...صحيح كانت طريقة حبهم...غلط..!!
لكنهم حبو بعض بجنون...وممكن اللي صار لهم يكون عقاب وجزاء لهم...لانهم مشو بطريق نهايته شبه معروفه..!!
لكن لكل قاعدة استثناء وممكن هم يكونون استثناء هالقاعده.!!
بعد مرور يومين..
"مشعل وهيفاء"
عرس مشعل وهيفاء قرب...وبدأت التجهيزات...
مشعل مرتبكـ وخايف...لان نتائج التحليل راح تطلع اليوم...
وهيفاء ماتحس انها زوجه وان هالليلة اللي بعد مدة بسيطة هي ليلة العمر اللي مفروض تكون احلى واسعد ايام العمر اللي تنطبع بذاكره ومستحيل تنسى...لكنها هي تحس انها راح تكون اتعس ليلة...لانها كل ماتذكرت انها بنت مغتصبة...ومشعل تزوجها شفقه...بكت وندمت.!!
"صالح وام صالح"
يعيشون احلى واجمل ايام عمرهم...من بعد مارجع لها مافارقته ابد...تنام جنبه...تأكل معه...ماتخليه لحظة بدونها...وكلمت ابوخالد بخصوص كتابة كل املاكها بـ اسمه...
اماهويحس انه محاط بالحنان والحب لان كل اللي حوله يحبونه...ويغلونه....صحيح انه انحرم من مها وساره....لكن ما انحرم من اهم شي بحياته "امه"
واليوم رجعت فكرة الخطبة والزواج تدور في باله......لكنه فكر يتراجع...لان من المتسحيل امه تروح لضرتها وتخطب منها بنتها.!!
"مها وعبدالله"
مافي تطورات ملحوظة في علاقتهم وحياتهم....لكن تم تحديد يوم الملكة اللي راح تكون عائلية...
"نوره وعبدالعزيز"
تأجلت خطبة عبدالعزيز لمرام لسببين....اولها ان ام عبدالعزيز ماحبت تفاتح ام صالح بموضوع الخطبة لانها عرفت سالفة صالح ورجوعة....وثانيها انفجار نوره وحملها اللي اكتشفوه لما ودوها للمستشفى بعد سقوطها...
"ام مشعل "
كلمها ابوخالد بخصوص الورث....اللي للحين ماتوزع بسبب ام صالح واللي صار لها هي وصالح...وراح يتوزع في قريبا...
"مشاعل وعبدالمجيد"
حالهم في تحسن...وكل واحد منهم يحاول ينسى اللي فات...ويحاولون يغمرون بعض بالحنان والحب حتى يساعدون بعض على النسيان ويعيشون حياتهم...واللحين هم في مكة المكرمة
"ريما وخالد"
حالهم من سيئ لـ اسوء....متزوجين لكنهم مو متزوجين....زواج بس بالاسم....قرر خالد يرجع لبيت اهله...حتى بدون شهر عسل يقضوونه مع بعض مثل أي زوجين
"ملاك"
ابوها رجع امها....وحالها في تحسن ملحوظ....امها بدأت ماتطلع من البيت واغلب وقتها مع بنتها...لسببين...ضميرها اللي انأبها اتجاه بنتها....وانتشار خبر اعدام فيصل خلاها ماتطلع خارج البيت تجنباً لكلام الناس...
"حمد"
من اول ماطلع من المستشفى قبل يومين وهو مستمر بـ التفكير بـ غدير...افكاره بعضها متناقضة وبعضها متهوره..ضايع ومحتار في قراره اللي راح يكون من اهم القرارات اللي راح يسويها في حياته
"غادة"
طلعت من المستشفى...وقررت تسمي ولدها على اسم جدها واسم حبيبها"مشعل".!!
في مكة المكرمة
وداخل المسجد الحرام..
لابس احرامه (رداءه وإزاره ) الناصع البياض...وجزء من كتفة الايمن غير مغطى برداءه و ماسكـ يدها...وهي قاعده تتأمل الناس اللي يطوفون...واللي يصلون...واللي يقرؤون من كتاب الله الكريم...
مشو متجهين للكعبة الشريفة....عشان يطوفون حول الكعبة سبعة اشواط..
بسيارة خالد
خالد:ريما...ماابيكـ تعاندين وتبينين خلافتنا قدام امي وابوي...
هزت ريما رأسه بدون ما تتكلم...
خالد:واللحين بنروح لبيتكم نسلم على امكـ وابوكـ ثمن نروح لبيتنا..!!
ببيت ام صالح
وعند مها ومرام
مرام:مها لازم تسوون قبل مابيصير شي رسمي...
مها:احس صعبة اقول...
مرام:طيب انا بقوله...وروحو اليوم او بكرا...
مها:طيب...
وعند صالح وام صالح...
مسكت ام صالح يد صالح وقالت:هذا عبدالله ومها بيتزوجون...وانا ياوليدي ودي افرح بك واشوف عيالكـ..
سكت صالح لانه مايدري وش يقول...وكأن امه تقرأ اللي بباله...قرر يتكلم وقال بتردد:يمه...صراحة انا في وحده ببالي...بس كنكـ ماتبيني اخذها...دوري لي وحده غيرها...
ام صالح بحماس وفرح:قول منهي واروح اخطبها لكـ
صالح بتردد اكثر:يـ ـاسـ سـمين...بنت ام مشعل...ضرتكـ.!!
ببيت ابوحمد
وبغرفة دلال
دلال:الوو...من معي؟
:معكـ محامي ابوكـ الله يرحمه..
دلال:هلا...امر وش بغيت
:لابس...في خطأ حصل بنسبة للورث...
دلال بـ استغراب وتساؤل:ليه وش فيه
:اكتشفنا ان ابوك كان متزوج وحده قبل امكـ...وهالوحده حملت وجابت ولد بدون ماتعلم ابوكـ بحملها ...لكنها توفيت اثناء الولادة...واللحين بعد ما اكتشفنا هالشي لازم اخوك يأخذ حقه من الارث.!!
وبغرفة حمد...
حاط يده على جبينه وساهي وشارد...يفكر يخطب ويكلم نص دينه...لكنه متردد ومتخوف انها ما توافق..!!
"مستحيل توافق"
قالها بنفسه وهو منقهر...اكيد ان اختها غاده راح تقولها لاتوافق...لانه ياما اسأء لغاده وحرمها من اشياء كثيره...واللحين جاء الوقت اللي غاده تحرمه...من شي لو صار راح يكون اسعد انسان بـ هالدنيا.!!
بـ احد المستشفيات..
مشعل:هاه دكتور بشر...
الدكتور:غريبه...الشي اللي جاي تحلل عشانه... سليم وما فيكـ شي....لكن انا شاكـ في شي ثاني...
مشعل بخوف خالطة فرح بسيط:وشو يالدكتور..!
الدكتور:ما اقدر اقولكـ...ماودي اخوفكـ واخر شي تطلع مجرد شكوك وتهيآت...وعشان نتأكد...راح اسوي لكـ تحاليل ثانية...
مشعل بخوف اكثر:طيب دكتور ما اقدر اعرف انت وش شاك فيه؟؟
الدكتور:شاك انه في جسمكـ ورم سرطاني.!!
ببيت عبدالعزيز
وبغرفة عبدالعزيز ونوره
نوره برجاء حزين:ارجوكـ...عبدالعزيز ودني للقرية...
عبدالعزيز:نوره انتي حامل...وانا مشغول...صعب نروح للقرية
نوره:ودني وارجع...تكفى عبدالعزيز ودي اروح للقرية...احس براحة هناكـ...
عبدالعزيز: روحة بلحالكـ مب راحية...لكن اوعدكـ ان هالاسبوع نروح للقرية...بس اليوم صعبه...
تجمعت الدموع بعيون نوره وقالت بنبره حزينه:صعبة...عشان اليوم امكـ بتروح تخطب لكـ.!!
بـ احد الاستراحات...
المعزوفات والموسيقي الصاخبة والعالية
والمشروبات المسكره...والحبوب المخذره
والبنات والشباب...وارتكاب المحرمات..!!
كلها في هذه الاستراحة..!!
قاعد يناظر اللي في الاستراحة...ويتذكر لما كان مكانهم ويسوي مثلهم....ناظرهم بـ احتقار وفكر كيف كان يسوي مثلهم...كيف كان يتركب كل هالمعاصي وهالمحرمات
ناداه احد الشباب الموجودين بصوت وضح عليه الخوف
: أركض قبل ما يمسكونك...
ركض وليد ورا الشاب اللي تعداه بمسافة بسيطة.!!
وركضو وراهم رجال الشرطة ورجال الهيئه.!!
ــــــــــــــــــــــــــــــــــــــــــــــــــ ــــــــــــــــــــــــــــــــ
انتهى
واتمنى اعجبكم القسم...
وارجو من متابعيني اللي كانو يتابعوني وتوقفو يرجعون
واللي للحين مستمرين يبقون لنهاية الروايه القريبة



القسم الثاني من البارت الثامن العشرين
ــــــــــــــــــــــــــــــــــــــــــــــــــ ـــــــــــــــــ
لف الشاب راسه يمين ويسار بخوف وبحركة سريعة...قرر يمشي يمين..لكن وليد مسكه بقوه ووقفه..ونادى احد رجال الهيئه بصوت عالي..
جآئو اثنين من رجال الهيئه ومسكو الشاب بقوه وبـ احكام وشكرو وليد على مساعدته لهم وطلبو منه يدليهم على الاماكن المشبوهه مثل ما دلاهم على هذي الاستراحة.!
ببيت ام صالح
وعند صالح وام صالح
صالح بتردد اكثر:يـ ـاسـ سـمين...بنت ام مشعل...ضرتكـ.!!
فتحت ام صالح عيونها بصدمه ونزلت راسها وقالت بعد سكوت دام دقائق:انت تبيها وشاريها
صالح بصوت واطي وضح عليه التردد:ايه..يمه.!!
ام صالح:طيب...نحدد موعد معهم عشان نروح نخطبها لك
باس صالح راس امه من الفرحه وابتسمت ام صالح لفرحة صالح رغم انها وافقت مجبوره لاجل سعادة صالح.!!
بـ احد المستشفيات
الدكتور:شاك انه في جسمكـ ورم سرطاني.!!
جمدت ملامح مشعل بصدمه وقال بعد ثواني من السكوت بصوت واطي:طيب...دكتور لو احلل متى تطلع نتايج التحاليل..
الدكتور:يومين ثلاث اربع ايام بالكثير وتطلع..
مشعل بحزن:طيب دكتور ممكن تجيب لي التحاليل اللي سويتهم عشان اعرضها على دكتور ثاني...
الدكتور:طيب
مشى الدكتور وجلس على كرسي مكتبه وقبل ما يفتح الدرج رن التفلون الموجود فوق طاولة مكتبة...مد يده ورفع السماعه...وسكر بعد ماقال لاحول ولا قوة الا بالله.!!
فتح احد الدروج بهدوء ارعب مشعل..وجلس دقايق يناظر في الاوراق الموجوده بالدرج وطلع ورقة..وناظرها وقال لمشعل:اعذرني اخوي اكتشفت اني غلطت بتحاليلكـ..(وقال وهو يمد الورقه اللي ماسكها بيده لمشعل)
هذي ورقة تحاليلك الصحيحه..والحمدلله انت سليم ومافيكـ شي..لكن للأٍسف انت غير قادر على الانجاب.!!
مشعل بعدم اتسعياب:دكتور فهمني...مافهمت؟!!
الدكتور:مافي وقت افهمك...لان صاحب التحليل اللي كنت احسبه لك اغمي عليه في احد الممرات
مشى الدكتور وخلى مشعل اللي للحين ما استوعب..!!
في مكة المكرمة وفي الحرم المكي وفي الصفا والمروى
راكبة مشاعل الكرسي المتحرك(العربانه ) وعبدالمجيد يدفعها بسرعه
صرخت مشاعل وهي تقول:وقف...وقف..بمشي برجولي
ضحك عبدالمجيد وقال:مو انتي تقولين رجولك توجعك؟؟
مشاعل:وجع رجليني اهون من هالرعب اللي احس فيه اذا اسرعت بي..
عبدالمجيد:خلاص ماني مسرع بكـ..لاتنزلين..
مشاعل:وعد؟
عبدالمجيد ببتسامة:وعد
مشاعل: بخوف وبعفويه:لالالا بنزل ابتسامك ماتبشر بخير..تراني اخاف على نفسي..!!
قال عبدالمجيد وهو يدفع الكرسي المتحرك ويمشي:وانا اخاف على نفسك اكثر منك.!!
بعد ساعتين
وبيت ام صالح
وبصاله
ام صالح وام عبدالعزيز جالسين بصاله ومها ومرام متخبين ويتسمعون...
قالت ام عبدالعزيز بهدوء:انا اليوم جايه اخطب مرام..لولدي عبدالعزيز..وان شاء الله ما اطلع الا وانا سامعتن اللي يسرني
ابتسمت ام صالح وقالت بفرح وضح على ملامح وجهها:ان شاء الله...اشوف راي البنت...وارد لكـ...
ام عبدالعزيز:بس يا ام صالح قبل ما تأخذين راي البنت لازم اقولك ان ولدي متزوج من بنت عمه نوره..
ناظرت ام صالح ام عبدالعزيز بنظرات حاده:دامه متزوج ليه بيتزوج مرام.!!
نزلت ام عبدالعزيز راسها بـ احراج وقالت بهدوء:عبدالعزيز ولدي كان بيآخذ مرام من مده طويله لكن اللي اخرة (وقالت بعد ما اخذت نفس طويل)لما رحنا للقرية جلسنا مده وتوفيت خالتي..لكنها قبل ماتتوفى الله يرحمها
وصت عبدالعزيز يتزوج نوره بنت عمه وهو ماقدر يخالف وصية جدته وتزوجها
قالت ام صالح بعد تفكير:والله يا ام عبدالعزيز انا ما ارضى ازوج بنيتي مرام لواحد متزوج
وقبل ما ترد ام عبدالعزيز على ام صالح طلعت مرام من مخبئها وقالت بتسرع:بس انا راضية.ّ!!
بشركة ابوحمد (الله يرحمه)
جالس شاب عشريني بمكتب المرحوم ابوحمد ويناظر المكتب الفخم بغرور وجالس بـ احدى الكراسي القريبه المحامي الخاص للمرحوم...
فتح حمد الباب ودخل المكتب وناظر بـ استغراب لشخص اللي جالس بالمكتب...
حمد بتسأول:عفوا..اشوف الاخ مآخذ راحته.!!
المحامي:اجلس ياحمد عشان تتفاهمون..!!
حمد بغضب:وش تفاهمه...معقوله بعد كل هالسنين يطلع لنا اخو..!!
ريان(اخ حمد):شوف..انا بقولها من الاخر...انا جاي اخذ ورثي من املاك المرحوم وامشي...لان وقتي ثمين وماودي اضيعه
قاطع حمد ريان بعد ما نااظره بنظرات وضح عليها الغضب وقال:كن لك حق بتأخذه..لكن بعد ماتسوي التحاليل اللازمه وبعد ما نتأكد من صحة الاوراق اللي معك..!!
قال ريان بتخوف وضح على ملامحه ونبرة صوته:اي شي..تبيني اسويه انا مـ ـستعد له...اهم شي اخذ ورثي بالكاااااامل.!!
في بيت ابوخالد
صعد خالد الدرج وهو ماسك يد ريما بعد ما سلم على امه وابوه
قالت ريما بصوت واطي:اتركني..!!
خالد:مو انتي زوجتي بس عند اهلي...وانا لازم استغل الوقت اللي تكونين فيه زوجتي.!!
ببيت ابوغاده
دخلت ام غاده عند غدير وغاده
وجلست جنب غاده وقالت بهدوء:يابنيتي ياغاده..تو ام عمار كلمتني...وقالت لي شوفي راي بنتك غاده لانها ودها تخطبك لولدها مرزوق
قالت غدير مازحة:والله سوقك ماشي ياغادة...ابوحمد ماله مده طويله متوفي وانخطبتي
ناظرت ام غاده غدير نظراته اسكتتها وقالت لغاده:هاه يمه وش رايك؟؟
ــــــــــــــــــــــــــــــــــــــــــــــــــ ـــــــــــــــ
اتمنى يكون القسم مرضي
اعذروووووني


اول القسم الاول من البارت التاسع والعشرين اللي تم تنزيله سابقا
ــــــــــــــــــــــــــــــــــــــــــــــــــ ــــــــــــــــــــــــــــــــــــــــــــــــــ ــــــــــــــ
ببيت ابوغاده
دخلت ام غاده عند غدير وغاده
وجلست جنب غاده وقالت بهدوء:يابنيتي ياغاده..تو ام عمار كلمتني...وقالت لي شوفي راي بنتك غاده لانها ودها تخطبك لولدها مرزوق
قالت غدير مازحة:والله سوقك ماشي ياغادة...ابوحمد ماله مده طويله متوفي وانخطبتي
ناظرت ام غاده غدير نظراته اسكتتها وقالت لغاده:هاه يمه وش رايك؟؟
ردت غاده بتردد وضح على صوتها:مـأدري...بس ابوحمد ماله مده متوفي وانا يبغي لي مدة عشان انسى ماضيي مع ابوحمد وانا اللحين مو مستعدة لحياة جديدة ولشخص جديد في حياتي
ببيت ام صالح...وبصالة
التفتو ام صالح وام عبدالعزيز لمرام وناظروها بتفاجئ
قالت ام صالح لـ ام عبدالعزيز:خلاص يا ام عبدالعزيز...عطينا مهلة يومين نتأكد من رأي البنت ونرد عليكم..!!
بشركة ابوحمد(الله يرحمة) وبمكتبه تحديداً
حمدبهدوء:طيب...راح تأخذ ورثكـ...بس بعد ما نتأكد انك اخونا
ريان:اللحين انا بمشي...وراح ارجع بعد ما اسوي التحاليل واجيب كل الاوراق اللي تثبت ان لي حق بـ هالورث
ببيت ابوناصر
وبغرفة ملاكـ
جالسة ملاكـ على السرير وبجانبها ابوها اللي حاط يده على راسها ويسمح على شعرها بحنان..
قال ابوناصر بصوت هادئ:ان شاء الله بكرا بنسافر عشان نسوي لك عملية استعادة العذرية.!!
هزت ملاك راسها بنعم وقالت بحزن وضح على ملامح وجهها:بس يبه.
وقبل ما تكمل جملتها دخلت ام ناصر(بدريه)وقالت بصوت عالي:يا ابوناصر لازم نغير هالبيت ونروح عن هالحاره...لاني ما اقدر اتحمل كلام الناس..كل شوي وحده متصله...تعايرني بعيالي.!!
ناظر ابوناصر ام ناصر نظرات حادة ملاها الغضب وقال بصوت واطي:اطلعي برا..!!
اطلعت ام ناصر بخوف...والتفت ابو ناصر على ملاكـ اللي قاعده تتعذب وتبكي بداخلها لانها حست انهاعبئ وحمل ثقيل على قلوب امها وابوها وشي يحرج امها امام الناس..!!
ــــــــــــــــــــــــــــــــــــــــــــــــــ ــــــــــــــــــــــــــــــــــ
التابع
ــــــــــــــــــــــــــــــــــــــــــــــــــ ـــــــــ
في مكة المكرمة وفي احد الفنادق وفي شقة عبدالمجيد ومشاعل
بصوت هادئ قالت مشاعل لعبدالمجيد:حبيبي عرس هيفاء قرب ولازم نرجع عشان يمديني اجهز لعرسها واحضره
ابتسم عبدالمجيد وقال:عيدي ما سمعت
قالت مشاعل:قلت انه لازم نرجع عشان عرس هيفـ...
قاطعها عبدالمجيد وقال ببتسامة كبيره: لا مااقصد هالكلام اقصد اللي قبله
قالت مشاعل بخجل وضح على صوتها:قلت حـ ـبـ ـيـ ـبـ ـي
قال عبدالمجيد مازح:هاه...عيدي ماسمعت...
مشاعل:عبــــد الــــمجــــــيـــد.!!(بمد الحروف)
ببيت ابو خالد وبغرفة ريما وخالد
جالس خالد على الكنب البني ويقلب بين قنوات التفلزيون وبين كل لحظة والثانيه يلتفت على ريما اللي تمثل انها نايمه
قام خالد من الكنب واتجه لباب الغرفة بخطوات هادئه وبطيئه وطلع من الغرفة...
افتحت ريما عيونها وعدلت من وضيعتها واسندت ظهرها على خشب السرير فكرت تتصل على مشاعل لكنها ترددت وتراجعت
اخذت جوالها وبدأت تقلب بين الاسماء محتاره من تتصل عليه...
شافت اسم مشاعل واضغطت زر الاتصال بتردد..رن مره ومرتين...ردت مشاعل ضاحكةلان عبدالمجيد كان يلحقها عشان يجبرها على اعادة قول كلمة حبيبي وهي تقول:أهلين ريوما زين انك اتصلتي فكيتيني من عبدالمجيد وملاحقته لي
قالت ريما بـ استغراب:ليه سلامات وش فيه؟؟
مشاعل:لابس وانا اكلمه سقطت سهوا كلمة حبيبي وقلتها ويبيني اعيدها بالغصب...
ابتسمت ريما لسعادة صديقتها وقالت:عيديها له ترا عبدالمجيد يستاهل(يستحق) تدلعينه..اختفت ابتسامة ريما لما سمعت صوت عبدالمجيد يقول(وترا خالد يستاهل..يعني بالعربي سكري المكالمة وروحي لزوجك تعيس الحظ)
نزلت ريما رأسهاوقالت بعد ما امتلت عيونها بالدموع:يالله مع السلامه
قالت مشاعل بتساؤل:ريومه ليكون زعلتي..
قالت ريما نافيه:لالالا مازعلت اخوي ومتعوده على مزحة...يالله مع السلامه وما اوصيك على عبدالمجيد...
سكرت ريما المكالمه وهي تفكر بكلام اخوها...هل فعلاً خالد يستاهل...وهل فعلاً خالد تعيس حظ لانه تزوجها.!!
ارفعت راسها وقالت بنفسها"خالد يحبني ويموت فيني ليه مايكون يستاهل الحب والدلع؟؟
بعد مرور عدة ساعات
وفي بيت عبدالعزيز وبغرفة ام عبدالعزيز
قالت ام عبدالعزيز مجاوبة على سؤال ولدها عبدالعزيز:للحين ما عطونا موافقه...لكن الظاهر البنت شاريتك وتبيك..
عبدالعزيز بـ ارتياح:الحمدلله...بس انتي قلتي لهم اني متزوج؟
ام عبدالعزيز:ايه قلت وارفضت ام صالح تزوج بنت اختها لواحد متزوج لكن مرام ادخلت علينا وقالت انها موافقه.!
عبدالعزيز بتساؤل:وش كانت ردة فعل ام صالح؟
ام عبدالعزيز:قالت لي نتأكد من رأي البنت ونرد عليكم بعد يومين
وفي بيت ام صالح
وبغرفة مرام
جالسه ام صالح جنب مرام وتحاول اقناعها بعدم الموافقه..
قالت ام صالح لمرام:يابنيتي يامرام الرجال متزوج...واذا تزوجتيه بتتعبين وتشقين.!
مرام:بس عبدالعزيز اكيد بيعدل بيني وبينها...
قالت ام صالح:كلهم يقولون بنعدل بس افعالهم ماتصير مثل اقوالهم يابنتي!!
مرام:بس انا ابي عبدالعزيز ومو ذنبي انه انغصب على بنت عمه..
بعد ما عرفت ام صالح ان مرام راكبه راسها وماراح تغير رأيها قامت من مكانها والقهر وضح على ملامح وجهها وقالت:انا نصحتك وهذي حياتك وكيفك وانت اللي بتتزوجين وتشقين مو انا..!!
ببيت ابو حمد
وعند حمد
سكر المكالمة الاهم في حياته...المكالمة اللي طلب فيها موعد من ابو غاده لخطبة غدير...خايف ينرفض رغم ان ابو غاده طمنة وقال له "ماراح نردك خايب".ّ!!
ببيت ابو خالد
وبغرفة هيفاء
كالـعادة...تفكر..وتندم...وتبكي...قررت تتصل على ياسمين وتعترف لها عن اللي صار بينها وبين مشعل..
ترددت لكنها بالنهاية اتصلت...
قالت بصوت واطئ ومتقطع:الـ ـ ـوـو
ردت ياسمين بصوت وضحت عليه الفرحة:اهليييييييييييين بزوجة اخوي.!!
هيفاء بذات الصوت الواطئ والهادئ:هلا..(اكملت بصوت اعلى )ياسمين بعترف لك بشي..!
وفي الممر القريب من الغرفة يمشي خالد متجه لغرفةاخته هيفاء..!؟!
وفي بيت ام صالح
وبالصاله كانت ام صالح جالسه وبجانبها ساره اللي تمليها رقم بيت ام مشعل اللي راح تتصل عليهم لتأخذ موعد عشان تخطب ياسمين لصالح...
وبعد كتابة الرقم اضغطت ام صالح على زر الاتصال..رن مره...ومرتين...وثلاثة...ورُد على التلفون
وكانت شوق اللي راده
ام صالح:السلام عليكم
شوق:وعليكم السلام
ام صالح:عطيني امك كن ما عليك امر
شوق:طيب...بس من اقول لها...
ام صالح:قولي لها...ام صالح...مرأة ابوك..!!
ابعدت شوق السماعة عن اذنها والتفاجئ والاستغراب واضح على ملامح وجهها
اسألتها ام مشعل:من اللي متصل
شوق:ام صالح...زوجة ابوي...متصله تبيك..!!
في احد البيوت البسيطه
جالس ريان وبجانبه امرأة في اواسط الاربيعينيات
قال ريان للمرأة:قالي سوي التحاليل وجيب اوراقك نتأكد من صحتها
المرأة:الظاهر ان الولد مب هين وشكله بيكشفنا...انت سوي اللي قالك واذا كشفنا ننتقم بطريقة ثانيه.!؟ّ
ــــــــــــــــــــــــــــــــــــــــــــــــــ ـــــــــــــــــــــــــــ
موعدنا يومين الاثنين مع القسم الثاني من البارت التاسع والعشرين


القسم الثاني من البارت التاسع والعشرين
ــــــــــــــــــــــــــــــــــــــ
في بيت ام مشعل..!!
"شوق:ام صالح...زوجة ابوي...متصله تبيك..!!"
فتحت ام مشعل عيونه بقوه...وناظرت شوق بـ استغراب بان على ملامح وجهها..وكأنها تقول"انتي صادقة؟؟؟؟
مدت ام مشعل ايدها وقالت بصوت هادئ ومنخفض"عطيني"وهي تفكر ليه ام صالح متصله هل متصله عشان تطلع القهر والغيظ اللي كاتمته بقلبها..ولا متصله لسبب اخر تجهله..!
اعطتها شوق سماعة التلفون..واخذتها.؟!
قالت ام مشعل بذات الصوت المنخفض:الو..السلام عليكم..!!
ام صالح:وعليكم السلام.!!
ام مشعل:امري وش بغيتي..!!
ام صالح:بغيت..اخذ موعد..عشان اخطب بنت ياسمين لولدي صالح..!
تفاجئت ام مشعل...ماتوقعت ان ام صالح متصلة لسبب مثل هذا..!!
ماتدري وش ترد..احتارت..انربط لسانها لكنها ردت على ام صالح بعد ثواني من الاستوعاب والتفكير.!!
ام مشعل:حـ ـياك بأي وقت...بس رجاءاً لانخلين عيالنا يتعذبون بسببنا..!
ام صالح:الله يحييك..وانا ما اتصلت الا عشان ولدي يبي بنتك وشاريها..وان شاء الله مايتعذبون بسببنا
ام مشعل:متى تبين تجين عشان تخطبين بنتي..!!
ام صالح:يوم الخميس مناسب.!!
ام مشعل:مناسب...(وقبل ماتسمع رد ام صالح اكملت وقالت)يالله مع السلامة.!!
وسكرت المكالمة.!!
وقعدت ثواني تفكر وعلامات الذهول والشرود واضحة على ملامح وجهها
سألتهاشوق.."يمه وش تبغي منك"
اجابت ام مشعل وهي للحين تفكر وساهية"اتصلت...عشان تحدد موعد.."
شوق:موعد لـ ايش؟؟
اجابت ام مشعل بعد ماالتفت الـ شوق:لـ خطبة ولدها صالح لبنتي ياسمين.؟!!
بعد ما سمعت شوق اجابة امها ابتسمت وفرحت..واستغربت وانصدمت بنفس الوقت..!!
قامت شوق من مكانها واركضت متجه لغرفتها هي وياسمين عشان تخبر ياسمين بـ هالخبرالمفرح والمفاجئ لياسمين اليائسة.؟!!
ببيت ابوخالد وبغرفة هيفاء..!
ياسمين:قولي..وشو..خوفتيني..!!
هيفاء بحزن بالغ:ياسمين انا ودي اتطلق من مشعل.!!
قالت ياسمين بتفاجئ:لييييييييه؟؟...وش سوى مشعل.؟!
هيفاءودموعها تملى عيونها:مشعل ما سوى شي انا اللي سويت..!!
وقبل ما تكمل هيفاء كلامها سمعت صوت ضرب الباب وقالت بتوتر:ياسمين...مع السلامة...!!
وسكرت المكالمة وبحركة سريعة مسحت عيونها واخفت دموعها وباقي وجهها بيدينها وقالت بتوتر ماقدرت تخفيه:ادخل
دخل خالد اللي سمع كلام هيفاء لما كان قريب من الباب وقال بتساؤل فاجئ هيفاء:ليه ودكـ تتطلقين..وانتي وش سويتي..!!
انخرست هيفاء...والخوف وضح على ملامحها..!!
قالت بكلام متقطع:هـ ـاـاـآ...ودي اتطلـق...عشاني...عشاني...احب واحد..
قاطعها خالد بغضب بان عليه:ودامك تحبين واحد...ليه وافقتي على مشعل...ومنهو هالواحد اللي تحبينه؟!!
نزلت هيفاء راسها وعلقت نظراتها بالارض وانربط لسانهاوماتكلمت..!!
قال خالد بغضب مضاعف:انا بروح اللحين وبرجع واذا رجعت ابي اسمع جواب...فاهمة..!!
هزت هيفاء راسها..وطلع خالد بعد ما سكر الباب بقوه عبرت عن غضبة الشديد..!!
ببيت ابوغادة..!!
وبغرفة غدي ـر
جالس ابوغادة بجنب غدير..وحاط يده على شعرها ويمسح عليه بحنان فائض
ابوغادة:يابنيتي ياغدير..اليوم كلمني حمد..وطلب ايدكـ مني..وانتي فكري واستخيري...وعطيني رايك..!!
انصدمت غدير..مو لانها انخطبت...انصدمت من الشخص اللي خطبها..ما تكلمت بس هزت راسها للاسفل..!!
ببيت ام صالح
وبغرفة م ـرام...جالسه وبجانبها اخوها...عبدالله...
عبدالله:مرام انتي متأكدة انك موافقة...لان هذا زواج مو لعبة..!!
قالت مرام بضيق لان خالتها اللي مثل امها(ام صالح)واخوها مو مرتاحين لزواجها من عبدالعزيز ويحاولون تغيير رايها :ايه متأكدة.!!!
عبدالله:تراه متزوج..والمتـ..
قاطعته مرام بضيق صاحبة غضب:اللحين انت تسألني وتحقق معي وتنصحني وتقول الزواج مو لعبة..وانت تبي تتزوج مها وانت تدري وانا ادري انك ماتحبها وتعتبرهامثل اختك..!!
انخرس عبدالله...مايدري وش يرد...وش يقول..!!
قام من مكانه ومشى بخطوات سريعة...وطلع من الغرفة..!!
اما مرام بعد ما هدت عصبت على نفسها وندمت على الكلام اللي طلع منها بلحظة غضب
في مكة المكرمة
وعند مشاعل وعبدالمجيد اللي قررو يرجعون بكرا..
قالت مشاعل لعبدالمجيد:عبدالمجيد...ممكن اطلب طلب وماتردني.!!
عبدالمجيد بـ ابتسامة عريضة:انتي تآمرين مب تطلبين..
مشاعل:ليش ماتكمل دراستك ...حرام سنين تروح ع الفاضي..!!
عبدالمجيـد:انا موضوع الدراسة شلته من راسي...لكن عشانك برجع افكر بالموضوع..!!
ببيت ام مشعل
ادفعت شوق الباب ودخلت الغرفة ولقت ياسمين بسريرها وشاردة تفكر بكلام هيفاء اللي حيرها وتتسآئل ليه سكرت هيفاء المكالمة فجأة.!!
شوق بحماس شديد:عندي لك خبر بمليون ريال.!!
قالت ياسمين بـ اهتمام بسيط:وشو.!!
شوق:اول عدلي جلستك..
عدلت ياسمين جلستهاوقالت:هاه...وش عندكـ.؟؟
ابتسمت شوق وقالت بحماس وفرح:قبل شوي اتصلت زوجة ابوي ام صالح...واخذت موعد..عشان تخطبك لولدها لصالح.!!
كان الخبر لياسمين..مثل الماء للعطشان..مثل الشفاء للمرضان..مثل الامل لليأسان..ّ
هالخبر روى قلبها العطشان...واشفى مشاعرها المريضة..واعطاها امل بحياة كلها فرح بدون احزان.!!
ابتسمت...وافرحت..لا..مو بس فرحت...طاآ آ آرت من الفرحة.!!
وقامت من مكانها واركضت بفرحه لشوق واحظنتها وهي تقول:عقبالك.!!
ببيت ام صالح
وعند عبدالله..يفكر بكلام اخته مرام...اللي نبهه على الخطأ اللي سواه..!!
فكر لو تزوج مها...وشلون بتصير حياتهم...باردة بلا مشاعر واحاسيس.!!
فكر شلون بيروح لـ ام صالح ويقولها تراني تراجعت عن قراري..ما ابي مها..!!
فكر بشعور مها لو تراجع عن قراره...فكر بنظرة ام صالح..امه..له بعد مايتراجع عن قراره.!
هل بتتغير نظرتها له...ولا بتبقى مثل ماهي..!!
"اكيد بطيح من عينها"
قالها بنفسه بيأس....وقرر مايتراجع عن قراره...ويكمل خطآه اللي بدآه..!!
ببيت ابوخالد
وبغرفة خالد وريما
دفع خالد الباب بقوه ودخل والغضب واضح على ملامح وجهه
اخترعت ريمااللي كانت جالسة على الكنب من دخول خالد المفاجئ..وقالت بعفوية"بسم الله"
ناظرها خالد نظرات حاده غاضبة ومشى...وجلس بالسرير
مرت دقائق والجو متكهرب ولا احد تحرك من مكانه..قامت ريما من مكانها ومشت بخطوات بطيئة لسرير..جلست جنب خالد وحطت يدها على كتفه..!!
ابعد خالد يدهاعن كتفه...انصدمت ريما من حركته...لكنها قررت تبادر مره ثانية ...لعل وعسى ينصلح حالهم اللي قررت انها تصلحه بعد مافكرت بكلام عبدالمجيد وبوضعهم
قالت ريما بصوت هادئ:خالد...وش فيك؟؟
التفت خالد الـ ريما وقال:مافيني شي..وبعدين انتي بصفتك ايش تسأليني وش فيني..!!
ريما:بصفتي زوجتكـ..وبصفتي البنت اللي تقول انك تحبها..!!
بالبيت اللي يسكن في ريان وامه اللي تزوجت...ابوحمد اللي ياما ظلمها وذلها.!!
كانت حامل بـ ريان من زوجها الاول لما تزوجته..وبعد ما ولدت ريان وعشانها اصغر من ابوحمد بسنين وطمعانه بماله حاولت تخلي ابوحمد ينسب ريان له عشان بعد وفاة ابوحمد تأخذ جزء من ورثة مقابل تحملها ظلمه وجبروته لكن ابو حمد رفض ينسب ريان له..!!
وبعد مدة حملت من ابوحمد..ولما عرف ابوحمد بحملها...اجبرها تسقطه لانه مايبي ولد منها..
لكن الدكتور قال ان في خطر على حياتها..!!
وبعد مدة ولدت وجابت ولد..وقبل ماتكحل عيونها بشوفة ولدها..اخذ ابوحمد الولد...وبعدها اختفى الولد واختفى ابو حمد معاه..!!
وبعد مدة عرفت مكان ابوحمد وراحت ليه..ترجته باست رجوله..ذلت نفسها..عشان يرجع لها ولدها..قطعة منها...لكن ابوحمد كان قلبه من صخر..وكان جواب ابوحمد قاسي على ام ريان لما قال:ولدك مات.!!
كانت تجهل هل ابو حمد صادق ولا كذاب...وظلت تدور على ولدها..!!
واللحين بعد السنين اللي مرت...السنين اللي مالقت فيها ولدها او اي شي يدل على انه حي او ميت...عرفت بخبر وفاة ابوحمد...وقررت تنتقم من عيال ابوحمد لانها ماقدرت تنتقم من ابوحمد نفسه.!!
جالسة ام ريان على الكنب...وفي يدها الاوراق اللي زورتها عشان تنسب ولدها ريان لابوحمد..!!
تفكر اذا اخذت جزء من فلوس ابوحمد..هل نار الانتقام اللي بقلبها راح تنطفي.!!
قالت بنفسها
"مســـــــتحــــــيل الا اذا حرمت احد اولاد ابو حمد من الحياة مثل ما ابو حمد حرم ولدي من الحياة.!!"
ــــــــــــــــــــــــــــــــــــــــــــــــــ ـــــــــــــ
انتظر ردودكم وانطباعاتكم وتعليقاتكم على البارت
تـ ع ـبت اصبر



القسم الاول من البارت الثلاثين
ــــــــــــــــــــــــــــــــــــــــــــــــــ ـــــــ
عند ريما وخالد
"ريما:بصفتي زوجتكـ..وبصفتي البنت اللي تقول انك تحبها..!!"
التفت خالد لريما بدون اي كلمه مرت ثواني معدودة وكل واحد منهم معلق نظره بالثاني
قال خالد وهو مانزل نظره عن ريما:وش الفايدة لاصرت احب هالبنت وهي ماتحبني..!!
نزلت ريما نظراتها للأرض انخرس لسانها واحتارت وش يكون جوابها وماتكلمت...
قام خالد من مكانه ومشى كم خطوة واستوقفته جملة ريما لما قالت"هي بتحبك...مع الايام راح تحبك.!!
ببيت ام صالح وبغرفة عبدالله
سمع صوت ضرب الباب وقال بصوت هادئ ادخل..
دخلت مرام وهي منزلة رأسها ومشت بخطوات بطيئة...وجلست جنب عبدالله قالت بصوت واطي:عبدالله..اسفة...وتراني كنت ما اقصد الكلام اللي قلته...سامحـ...
قاطعها عبدالله وقال:لاعادي...مسموحة.!!
مرام:مشكور...و..ترا مها ودها تكلمك بخصوص...انكم تسوون فحوصات ماقبل الزواج...
عبدالله:طيب...قولي لها اليوم راح نروح نسوي تحاليل الزواج
بعد عدة ساعات...
وبـ احد ممرات احد المستشفيات
ماسك عبدالله يد مرام اليمنى ومها ماسكة يد مرام اليسرى..بمعنى ان مرام متوسطة عبدالله ومها..ويمشون بخطوات بطيئه..
قبل دقائق انتهوا من عمل كل الفحوصات اللازمة...مها بقمة فرحها لان ايام معدودة وراح تكون زوجة عبدالله...اما عبدالله فهو عكس مها..مايحس انه راح تصبح له زوجة بعد ايام..!!
بعد يوم
ببيت ابوغادة وعند غدير وغادة
قالت غدير لغاده:انتي وش رايك..اوافق على حمد ولالا.!!
قالت غادة وهي حاملة ولدها مشعل:كيفك..القرار راجع لك...صحيح اني شفت الويل من حمد...لكنه طيب وحنون مع اخته دلال..ويمكن سبب معاملته معي لاني زوجة ابوه.!!
قالت غدير وهي تفكر بشرود:انا فكرت واستخرت...والظاهر اني بوافق.!!
سمعو صوت طق الباب وكان اللي يطق الباب دلال اللي سمعت كلامهم واللي جاية عشان تعرف هل غدير موافقة ولالا.!!
ببيت ابوعبدالمجيد
وبغرفة مشاعل وعبدالمجيد اللي رجعو من مكة قبل عدة ساعات..
عبدالمجيد قرر يكمل تعليمه بعد ما اقنعته مشاعل...
ومشاعل عايشة اسعد لحظات حياتها لانها قدرت تبعد خالد عن قلبها وتخلي انسان ثاني يسكن مكانه..!!
بعد عدة ساعات..
وببيت ابوحمد وبغرفة حمد
جالس بالكرسي ودلال جالسة بالكرسي المقابل له...
قال بتساؤل وتوتر:هاه بشري...وافقت؟؟
قالت دلال مازحة:اول اشتري لي...خاتم مرصع بالالماس...
حمد:دلاااااال تكلمي...لاترفعين ضغطي...
قالت دلال ضاحكة:هههههه...مبروك...وافقت..!!
مسك حمد يدين دلال بقوه وقالها بعدم تصديق:احلفي..دلال لاتمزحين...مب وقتك مزحك اللحين..
دلال:هههههههه...والله واففت...والله..!!
ببيت ابو خالد
وبغرفة هيفاء
مقفلة باب الغرفة..ومسكرة جوالها...وتبكي..وتلوم نفسها..خايفه يجيها خالد بأي لحظة..ويسألها..ويقول عطيني جواب..وهي ماعندها جواب..!!
بعد يومين
كانت هاليومين اسعد الايام في حياة ياسمين..!!
صارت...دائمة الابتسام..ووجها وملامحها رجعت لها الروح والحيوية..ماقدرت تخفي فرحتها..!!
اللي لاحظتها ام مشعل اللي اعرفت من فرح ياسمين ان بنتها تبي صالح اليتيم..المجهول الهوية.!!
هي..مثل اي ام ماتبي لبنتها الا ولد عايلة وناس..وانسان يعرف ربه..ومشهور بحسن اخلاقه.!!
لكنها..ماتقدر تقول لا..لانها مثل كل الامهات تبي سعادة اولادها.!!
وسعادة ياسمين بأنها تتزوج صاآآآآلح.!!
اما هيفاء فكانت..عكس ياسمين تماما.!!
هاليومين مرو عليهاوكأنهم دهر..مثقلين..بالاحزان والكئآبة والحيرة..!!
كانت كل هاليومين تبكي..وتفكر..وش تقول لخالد...اللي كانت تتهرب منه هاليومين اللي مضت لانها ماعندها جواب.!!
ببيت ابوحمد وعند حمد
ماسك جوال بيده ويبحث عن رقم مشعل بين الارقام...
لقا الرقم...واتصل...
حمد:السلام عليكم..
مشعل:وعليكم السلام
حمد:ماعرفتني؟؟
مشعل:للأسف...لآ
حمد:انا حمد...ولد زوج غادة؟!!
تفاجئ مشعل وقال:وش تبي؟!!
حمد:ابي...اعتذر لك...واعتذر لاني من الاسباب اللي خلتك انت وغادة ماتجتمعون.!!
تفاجئ مشعل وقال:كيف...وش تقول انت؟؟
حمد:غادةتحبك..وتبيك...لكن انا قلت لها انك مت..ومن بعدها...
قاطعة مشعل بعدم تصديق وقال:وش تقووووووووووووووووول انت؟؟...فهمني
شرح حمد لمشعل كيف قال لغادة انه مات وكيف اقتنعت غادة بكلامه وكيف كانت حياة غاده ببيت ابوحمد واعتذر له..ومشعل تفاجئ وانذهل...وحزن على الحياة اللي كانت غادة عايشة فيها...
حمد:انا اتصلت وقلت هالكلام...عشان اصحح لو جزء بسيط من الغلط اللي سويته..ابيكم ترجعون حبايب..وتتزوجون..
قاطعة مشعل وهو مو بكامل استوعابه:يعني غادة تحسبني ميت...بس شلون نتزوج وغادة..
قاطعة حمد وقال:ابوي توفي...وغادة اللحين بالعدة...اذا انتهت عدتها روح اخطبها..
مشعل:بس انا صرت عقيم بعد الحادث شلون بتوافق تتزوج واحد عقيم
حمد:اللي يحب...يرضا بعيوب حبيبه...واذا كانت غادة تحبك اكيد بتوافق.!!
ببيت ام ريان
وبغرفة ريان
جالس بسريره وساند ظهرة على خشب سريرة
ويفكر بحالة وبحياتة اللي وكأنه عايشها لاجل الانتقام...وبأمة اللي طول هالسنين اللي راحت وهي تكرهة بأبو حمد
وبـ حبيبته اللي بينتقم منها من غير قصد...لانها بنت ابو حمد..!!
عودة للبارت الخامس عشر "لتوضيح"
(ببيت ابوحمد(بغرفة غاده)
غاده منسدحهـ على السسرير وغارقهـ بأفكارها بختها بنفسها بدلال بـ....................حبيبها!!
لين سمعت الباب ينفتح وعلى طول مثلت انها نايمهـ لانها مالها خلق ابوحمد
دخل ابوحـمد فسخ شماغهـ وحطهـ فوق الكنب القريب من السرير حس انهـ مخنوق فتح ازررة ثوبهـ
حس انهـ مرهق بشكل لايوصف ودي يبعد هالـ ارهاق والتعب وماكان شي يقدر يبعد هالتعب الا النوم
الفى بنفسهـ على السرير وماقعد دقايق الا وهو نايم بسبب التعب اللي فيـــــهـ
غاده بعد ماتأكدت انهـ نام ماقدرت تتحمل صوت انفاسهـ وريحتهـ
قامت من السرير بهدوء وطلعت من الغرفهـ
احتارت ماتدري وش تسوي !!
حست بملل لايوصف
قررت تروح لدلال عشان تسلي نفسها
راحت لغرفتة دلال وقبل ماتطق الباب سمعت دلال تقول(حبيبي وش فيكـ تأخرت!!)
وبعد ماسمعت جملة دلال قررت الانسحاب!! )
وطبعا حبيب دلال المجهول هو رياآآن..!!
بـ احد المستشفيات...وبمكتب احد الدكاترة..
جالس عبدالله بالكرسي...والدكتور جالس بالكرسي المقابل له...!!
اجاب الدكتور على تساؤل عبدالله وقال:مافيه تطابق بنتائج الفحوصات...
قاطع عبدالله الدكتور وقال بتساؤل:يعني مانقدر نتزوج؟؟
الدكتور:للأسف...نعم ماتقدرون تتزوجون..!!
حس عبدالله بشعور غريب...مايدري يفرح لانه ماراح يتزوج مها اللي شبه مجبر على الزواج منها ...ولايحزن لان عدم تطابق التحاليل راح يحزن الجميع وبالاخص ام صالح ومها ومرام.!!
بـ احد الدول الاجنبية وبـ احد مستشفياتها...
منسدحة ملاك على السرير...ودموعها مالية عيونها...وقلبها ينبض بسرعة
"خايفة"
قالتها بصوت وضح على الخوف..
قالها ابوها بحنان وبمحاولة انه يطمنها ويبعد الخوف من قلبها:لاتخافين...العملية ان شاء الله انها بسيطة...لاتخافين
ماتكلمت ملاك لكنها حست براحة بعد كلام ابوها..!!
ببيت ابوغادة...
وعند غادة..
رن جوال غادة وكان الرفم بدون اسم(اي مو مسجل عندها)
ردت...وقالت:الوو...
قال حمد:هلـا..غادة لاتسكرين المكالمة اسمعيني قبل..!!
غاده:قول اللي عندك...
حمد:اول شي...اشكرك لانك ماضغطتي على اختك وخليتيها ترفضني...وثاني شي...اعتذر على سوء معاملتي لك و...
قاطعته غادة وقالت بأسلوب جاف:قول وش تبي.!!
حمد:ابي اقولك...اني لما قلت لك ان مشعل..مات..كنت اكذب...مشعل حي..!!
ببيت ام مشعل..
وبصاله...جالسة ياسمين وعلى يمينها اختها شوق وعلى يسارها هيفاء..
خايفة ومتوترة...خايفة يصير شي...ومايجتمعون هي وصالح..!!
دعت ربها من كل قلبها..بأن هالليلة تمر على خير...وتتم خطبتها لصالح..
سمعت صوت رنين الجرس...وزادت سرعة دقات قلبها...اكيد هذي ام صالح...اكيد.!!
ـــــــــــــــــــــــــ
انتهى
وان شاء الله احداث خطبة ياسمين لصالح راح تكون بالبارت القادم لاني حسيت ان هالبارت كشف اشياء واحداث كثيرة..



القسم الثاني من البارت الثلااثين
ــــــــــــــــــــــــــــــــــــــــــــــــــ ــــــــــــ
ببيت عبدالعزيز وبغرفة نورة وعبدالعزيز
جالس عبدالعزيز على الكرسي...وحامل بيدهـ كتاب ويقرآه
سمع صوت فتح الباب رفع نظراته وكان الي دخل نورة ثم رجع نظراته لكتاب...مشت نورةبخطوات بطيئة متجه لـ عبدالعزيز
جلست جنبه...وكانت تبي تتكلم..لكنها ماقدرت.تحركت شفايفها بدون مايطلع اي صوت.!!
كانت بتقول...طلقني...انا ماقدر اتحمل شخص ثاني يشاركني فيك..لكن الكلام عجز يطلع..عجز.!
ببيت ام مشعل
وفي مجلس الحريم..!
"حياك..تفضلي.."
رحبت ام مشعل بـ ام صالح وبمها وبمرام ترحيب رسمي..وبعدها جلست ام صالح وبناتها..
توزعت نظرات ام صالح بالبيت...وقارنت بين بيتها وبيت ام مشعل...وطبعا الكفة مالت لبيت ام صالح..لآنه اكبر وافضل واجمل..!!
اما مها ومرام أشكالهم ونظراتهم توحي الى التعالي والاشمئزار ..!!
وبغرفة ياسمين
دخلت ساره غرفة ياسمين اللي دللتها لها شوق...وقالت بعد ما شافت ياسمين وقربت لها بفرح واضح:مبروووك ياحياتي..
قالت ياسمين ببتسامة مرسومة على فمها:الله يبارك فيك..
وبالدور الارضي...وفي المطبخ...
قالت هيفاء بصوت واطي وضح على الخوف والارتباك الي حاولت اخفائهما:شوق طلبتك...ابيك تخدميني بخدمة ماراح انساه لك طول حياتي..
شوق:انتي ماتطلبين..انتي تأمرين..قولي؟
هيفاء:ابيك ماتروحين تودين الشاهي والقهوة لرجال...ابي انا اللي اوديهم.!
ابتسمت شوق ابتسامة بسيطة وغمزت لهيفاء وقالت:طيييب.
وفي مجلس الرجال
جالس مشعل وبجنبه ابوخالد وخالد...وعبدالله وصالح بجانب بعض..!
صالح مرتبك..وخايف يصير شي وماتتم الخطبة...دقات قلبة تتسارع...واطرافة تهتز هزات خفية.!
بدأ مشعل بالكلام الترحيبي الرسمي...وتكلم بعده ابوخالد....وجت لحظات الصمت سيطر على جو الغرفة لين قطع هالصمت..صوت شوق.!
"مشعل...مشعل...مشعل.."
قام مشعل من مكانه متوجه الى شوق..!!
وترك ابوخالد وخالد وصالح وعبدالله اللي من سمع الصوت قلبه دق..وحس انه يعرف هالصوت.!
وعند هيفاء وشوق..
اعطت شوق هيفاء الصينية..وامسكتها هيفاء بيدين ترتجف..
دخلت هيفاء الغرفة اللي تفصل بين الصاله ومجلس الرجال.!
مرت ثواني وقلبها يدق كالطبول...لين سمعت صوت الباب ينفتح وارفعت عيونها..!!
دخل مشعل...انصدم لما شاف هيفاء ومشى خطوتين وقرب لها...وبعد ثواني..تجرأة هيفاء وتكلمت
قالت هيفاء بصوت وضح عليه الخوف والارتباك:مشعل..ابي اقولك شي..انا..انا..(وامتلت عيونها بالدموع)..اتصلت على ياسمين وقلت لها ودي اتطلق..(والدموع تنزل بغزارة)لاني حسيت اني ظلمتك بـ هالزواجه وان انا ما استاهلك...وكان خالد يتسمع عند الباب...وفجأة وانا اكلم ياسمين طق خالد الباب ودخل..وقال ليه ودك تتطلقين...وانا خفت...وقلت اني احب واحد...وسألني خالد..ليه وافقتي دامك تحبين واحد..ومن هالواحد..وانا ماعرفت وش ارد...واللحين خالد يبي مني جواب.!!
رد مشعل بعد لحظات من الاستوعاب والتفكير:لاتبكين..امسحي دموعك..ولاتخافين..انا بكلم خالد واقنعه.!
هيفاء:شلون تقنعه؟؟
مشعل بألم وحزن مكبوت:انا من بعد الحادث صرت عقيم..وبقوله انك ماتبيني عشاني عقيم..وانك الفتي هالسالفه لانك ماودك تخلين احد يعرف بأني عقيم..!!
انصدمت هيفاءوالدموع مازالت تنزل من عيونها بغزارة:مشعل..
قاطعها مشعل وقال:خلاص انا بكلم خالد...ومد يده واخذ الصينيه من يدين هيفاء ومشى..ولما وصل الباب التفت لهيفاء اللي كانت تمسح دموعها بأطراف اصابعها وقال:هيفاء..انتي..طالق..طالق..طالق..!!
في احد الدول الاجنبية.!
وفي احد البيوت..وفي احد غرف البيت.!
متكوره على نفسهاوتبكي...وجهها متغير...وشعرها منظره مهمل...حزي ـنة وتبكي لانها تذكرت ولدهاوزوجها اوبالاصح طليقها عبدالمجيد..!
ــــــــــــــــــــــــــــــــــــــــــــــــــ ـــــــــــــ
يتبع...
التكملة بيوم آخر



التكملة
ــــــــــــــــــــــــــــــــــــــــ
في بيت ابوحمد...وفي غرفة دلال..جالسة على سريره وسانده ظهرها على خشب السرير..وماسكة بيدها جوال وتكلم حبيبها.!!
دلال:حبيبي...تصدق..صارت لي سالفة غريبة..!
ريان:قولي..وش اللي صار لك؟
دلال:طلع لي اخو فجأة..وقعد يطالب بالورث..وحمد اخوي شك فيه..وقال له سو التحاليل اللازمة وبعدين تعال خذ ورثك.!
انصدم ريان من كلام دلال..شك انه هو اللي تسولف عنه..سألها سؤال عشان يقطع الشك باليقين وقال:دلال..انتي وش اسمك بالكامل..
استغربت دلال من سؤاله المفاجئ وقالت:وش مناسبة هالسؤال؟؟
ريان:ارجوووووك دلال..قولي لي اسمك بالكامل
دلال:ريان..انا سبق وقلت لك..انك ماراح تعرف عني اي شي الا بعد تخطبني
ريان:طيب قولي اسمك..بدون ماتقولون وش اسم عائلتك.!
دلال:اسمي دلال****..****..
واكمل ريان اسم دلال مع اضافة اسم عائلتها:¬¬****..الـ*****.!
قالت دلال متفاجئ ـه من معرفة ريان بأسمهاالكامل:كيف عرفت؟؟
ريان بذهول صاحبه حزن:عرفت لاني..انا اللي تتكلمين عنه...
دلال بـ استغراب:كيف...وش تقول...فهمني؟؟
ريان:انا اخوك اللي طلعت فجأة..انا اللي طالبت بالورث.
قاطعته دلال بصدمه وذهول:يعني انت اخووووووووووووي.!!!!!!!!
ريان:لا انا مو اخوك...انا ادعيت اني اخوك.!!
وسكر ريان المكالمة..وترك دلال منصدمة...وحزينه..!
بعدها..بقهر وحزن رمى الجوال اللي تفكك الى اجزاء بعد ارتطامه بالارض..!
ببيت ام مشعل..وفي مجلس الحريم
دخلت ياسمين..المجلس..وهي حامله في يايدها صينية...متوتره وخايفة..تقدمت بخطوات بطيئه لـ ام صالح..اللي اذا قدر الله وتزوجت صالح راح تكون كـ حماتها...قدمت القهوة لـ ام صالح..اخذت ام صالح الفنجان(الفنجال)..وناظرت بياسمين نظرات حادة تقييمية وتفصيلية...ثم...قدمت ياسمين القهوة لـ مرام اللي امتنعت عن اخذه..ولـ مها اللي اخذته بعد تردد..جلست ياسمين بعد ما انتهت من تقديم القهوه..زاد توترها من نظرات ام صالح التفحيصية...ودقات قلبها ازدادت بعد ما تكلمت ام صالح
ام صالح:اليوم مثل ماتعرفين يا ام مشعل..(وبحزن مكبوت)..ياضرتي..انا جاية اخطب بنتك ياسمين لولدي صالح..وان شاء الله مانطلع من هالبيت الا بعد مانسمع موافقة بنتك اللي بتسر وتفرح ولدي..
وبعدها التفت ام صالح على ياسمين..وسألتها:انتي موافقة على ولدي صالح؟؟
ارتبكت ياسمين وعجز الكلام يطلع من فمها
تكلمت ام مشعل وقالت:موافقة..بنتي موافقة
ام صالح:ابي اسمعها منها..!
ياسمين:مـو موافقة..
التفت الكل على ياسمين ونظراتهم متعلقه فيه...ام مشعل المنصدمة..وام صالح الحزينه السعيدة..ومها ومرام الفرحين
اكملت ياسمين قائلة:مو موافقة اذا كان زواجي من ولدك..شي(ن) مايسرك.!
تفآجأة واعجبت ام صالح بكلام ياسمين وقالت:الشي اللي يسر ولدي يسرني..واللي فهمته من كلامك انك موافقة؟؟
نزلت ياسمين راسها بـ "نعم"
وبعدها امتلا المكان بزغاريد شوق اللي سمعها كل من في البيت.!
في مجلس الرجال
ماسك صالح الفنجان بيده..وفجأة..سمع صوت الزغاريد اللي استنتج منها ان ياسمين وافقت...ابتسم وفرح..وطآآر من الفرحة.!
بعد يوم..وبأحد القهوات..جالس مشعل وخالد جالس بالمقعد المقابل له
تكلم مشعل وقال:انا طلقت..اختك هيفاء.!!
انصدم خالد وقال:وش تقوووووول؟؟..ليكون كلمتك وقالت انها تحب واحد..
قام خالد من مكانه والغضب يتطاير من عيونه...مسك مشعل يده وجعله يجلس..
قال مشعل:هيفاء كذبت عليك وقالت انها تحب واحد..لانها ودها تتطلق..وبنفس الوقت ماودها تقول..انها تبي الطلاق لاني عقيم..انا بعد الحادث صرت عقيم واكيد اختك ماتبي واحد مثلي..!
انذهل خالد من كلام مشعل وقال:وشششش تقول؟؟..انت عقيم؟؟
مشعل بحزن:ايه عقيم؟؟!
ببيت ام صالح وبغرفة عبدالله..
قالت مرام اللي جالسة بجانب عبدالله:هاه..وش بغيت..!
عبدالله:بغيت اقولك..اقول لك..اني الفحوصات والتحاليل ماتطابقت.!!
مرام بصدمه:وش تقول؟؟...يمكن في غلط..
عبدالله:الدكتور اكد لي ان مافيه تطابق..ومايصلح نتزوج
مرام:طيب..سوو التحاليل مره ثانيه..تأكدو
عبدالله:اقولك الدكتور اكد لي...وتقولين تأكدو..انا قلت لك...عشان ابيك تقولين لمها..
مرام:شلون بقولها..احسها صعبه..ما اقدر.!!
بعد يومين
وفي بيت ام صالح
وبغرفة ام صالح
مقفلة باب الغرفة...وتبكي...خطبة صالح وياسمين..رجعت لها حزنها..تذكرت ابو صالح..وماقدرت ماتبكي..مسحت دموعها بأطراف اصابعها..وتذكرت اللي صار بيوم الخطبة..تذكرت لما سألت ام مشعل وهي عند الباب الخارجي قبل ما تروح.!
"ام صالح:شلون خليتي علي يتزوجك...وهو كان يحبني ويموت فيني..ِشلون؟؟
انصدمت ام مشعل من سؤال ام صالح المفاجئ وقالت:علي تزوجني غصب عنه مو برضاه
"
جلست تفكر وهي تمسح دموعها..وش معنى كلام ام مشعل..ووشلون تزوجها غصب عنه..!!
ببيت ابوحمد وعند دلال...ماسكه جوالها وتتصل على ريان اللي صدمها واذهلها...وتركها
وكـ العادة الجوال مسكر مثل الايام اللي مضت..
بعد دقائق..وصلتها رساله من رقم غريب...افتحت الرساله...وقرأتها
"
اعتبري علاقتنا انتهت..لان في حاجز كبير..يمنع اني اكون على علاقة فيك...ريان.!!
ببيت ابو غادة..وفي غرفة غدير..
رن جوال غدير..شافت الرقم(بدون اسم)..فقررت عدم الرد..وبعد تكرار الاتصال بنفس الرقم قررت الرد
المتصلة:السلام عليكم..
غدير:وعليكم السلام..من معي..
المتصلة:معك فاعلة خير..انا لما سمعت ان حمد خطبك..قلت لازم احذر البنت اللي خطبها قبل مايطيح الفاس بالراس..دورت على رقمك لين حصلته..واتصلت عشان احذرك من الانسان اللي ياما لعب على بنات عالم وناس...اللي ياما بنات عاشن حياة كئيبة بسببه..واللي ياما استخدم فلوس ابوه بالحرام من مخدرات وغيرة..و..
قاطعته غدير بصدمة:كل اللي قلتي سواه حمد؟؟
المتصله:واكثر..واللحين انا بسكر المكالمة..وتذكري اني حذرتك وعرفتك على حقيقة خطيبك..واللهم اني بلغت فاللهم اشهد.!
وبعدها سكرت ام ريان المكالمة.!!
ببيت ام صالح..وبغرفة مها..
قالت مرام بتردد وتخوف:مها..عبدالله قالي ان التحاليل ماتطابقت..وانكم..مايصلح تتزوجون.!!
ــــــــــــــــــــــــــــــــــــــــــــــــــ ـــ
واعذروني المفروض التكملة نازلة...لكني ماقدرت ادخل الانترنت لان الاتصال انقطع..واللحين رجع..ونزلته.!



القسم الاول من البارت الواحد والثلاثين
ببيت ام صالح..وبغرفة مها..
قالت مرام بتردد وتخوف:مها..عبدالله قالي ان التحاليل ماتطابقت..وانكم..مايصلح تتزوجون.!!
تغيرت ملامح مهاووضح عليه الصدمه...امتلت عيونها بالدموع ونزلت..!!
عجزت تتكلم...عجزت تصدق...معقولة..حلمها بلحظة انتهى.!
ببيت ابوخالد وبغرفة ريما وخالد
جالس خالد على الكرسي...ويفكر...ساهي وشارد بموضوع اخته هيفاء..مايدري وش يسوي...متردد يروح لابوه ويقوله
جت ريما واجلست بالكرسي المقابل له...وقالت بعد تردد:خالد فيك شي؟؟
خالد بشرود:لالالا...مافيني شي
وبعدها نزلت ريما رأسها وهي يآإسة ان خالد يتجاوب ويأخذ ويعطي معها
"مشعل طلق هيفاء...وانا متردد اقول لابوي..."
ارفعت ريما رأسها وقالت بعد ما استوعبت:مشعل ليه طلق هيفاء؟؟
خالد:هيفاء هي اللي طلبت الطلاق...لان مشعل عقيم..ومشعل طلقها..!!
ريما:خلاص..قول لعمي(ابوخالد)..واكيد بيتفهم بعد ما تشرح له...
ببيت ام ريان
دخل ريان على غرفة امه واتجه لها بخطوات بطيئه متردده..جلس جنب امه وعيونه ممتلئه بالدموع
قال بتردد:يمه...لي متى وحالنا..كذا؟؟
التفت ام ريان على ريان وقالت هي تناظر ريان نظرات حادة:وش فيه حالنا؟؟
نزل ريان رأسه وعلق نظراته بالارض وقال:من اول ما انولدت..وانتي تكرهيني بـ ابوحمد..وتحثيني على الانتقام...واللحين بعد هالسنين بعد مالقينا ابوحمد..او بالاصح عيال ابوحمد...اكتشفت ان كل هالسنين اللي دورين فيها ابوحمد ضاعت لان اكتشفت اني انتقم من نفسي..اكتشفت ان البنت اللي احبها هي بنت ابوحمد...هي اللي بنتقم منها..(وبنبرة حزينه)يمه خلاص..انسي..حرام تضيعين الباقي من عمرك عشان قصة لها اكثر من عشرين سنه...
ام ريان بألم وبـ ابتسامة حزينه:انسى..شلون تبيني انسى قطعه مني...شلون تبي انسى ولدي؟؟
ريان:يمه..ابوحمد مات...وحسابه بيلاقيه عند ربه..عياله مالهم ذنب...يمه..لو انتقمتي من عياله انا متأكد ان نار الانتقام ماراح تنفطي..يمه تكفين..
قاطعته ام ريان وقالت:على الاقل تخف وتقل...وعلى الاقل احسن اني ضيعت هالسنين على شي يستاهل..!!
بعد اسبوع
ببيت ام صالح...وبغرفةساره
جالسه على الكرسي وعبدالله جالس بالكرسي المقابل لها
عبدالله:ساره ابغيك تخدميني بخدمه ماراح انساها لك
ساره:تأمر امر...بس وش بخدمك فيه
عبدالله:لما رحنا نخطب لـ ام صالح..فيه وحدة نادت مشعل...وصوت هالوحده حسيت اني اعرفه..صوتهاذكرني بصوت شوق.!!
وانا ابغي اتأكد ابغيك تتصلين على بيت ام مشعل ودي اسمع الصوت واتأكد..!!
ساره بعدم استوعاب:معقولة شوق حبيبتك..تصير هي شوق بنت ام مشعل.!
عبدالله:مادري...انا من بعد خطبة صالح..وانا بعقلي مليون سؤال مالقيت لهم جواب
التقطت ساره جوال...وبحثت عن رقم ياسمين بين الارقام واتصلت..!
ببيت ابوغادة...وبغرفة غدير
جالسه بسريرها ومدده رجولها وسانده ظهرها على خشب السرير
تفكر بكلام فاعلة الخير..معقوله كلامها يكون صحيح...ووش مصلحتها لما حذرتها..معقولة تكون فاعلة خير مثل ماتدعي..حركت رأسها بـ"لا"...نافية وغير مصدقة لكلام فاعلة الخير..!!
ببيت ابوحمد وبمكتب ابوحمد الموجود في البيت
قال حمد لدلال:هاه لقيتي شي؟؟
دلال:لا مالقيت
كمل حمد ودلال دوراة بأوراق ابوهم عن اي شي يدل على ان لهم اخو
وبعد دقائق..
افتحت دلال ورقة..وقعدت تقرأ فيه...وتحولت ملامحها المترخيه الي ملامح جامدة..ّ!!
كرر حمد سؤال لـ دلال اللي اسأله قبل دقائق:هاه لقيتي شي؟؟
قالت دلال وهي تقرأ الورقه:لالا..مالقيت شي..الظاهر اننا مب واصلين لشي مهم..يكفي دواره..خلنا نطلع..!
وطلع حمد فارغ اليدين..وطلعت دلال وهي ماسكة بيديها الورقه اللي كانت تقرأها
ببيت ام صالح وبغرفة ساره
"بخير الحمدلله...انتي كيفك؟؟"
قالت ساره وهي تناظر بعبدالله وكأنها تسأله هي شوق حبيبتك ولالا:الحمدلله..حالي يسرك
واكملت ساره بعد ثواني من التفكير باحثة عن سبب لمكالمتها:انا اتصلت عشان اعزمك لملكة مرام..!
شوق:مادري احس صعبة نحضر الملكه..لكن..مشكوره على الدعوه..!
ساره:العفو...براحتك...ويالله مع السلامة
شوق:الله يسلمك
وسألت ساره عبدالله ناسيه انها ماسكرت المكالمه:هاه هي حبيبتك شوق؟؟
عبدالله:ايه..هي...هي شوق.!!
وبغرفة مرام
جالسه مرام وجالسة ام صالح بجانبها
قالت ام صالح:قبل شوي اتصلت علي ام عبدالعزيز..وتقول ان ولدها مستعجل ووده يخلي الملكه والزواج بيوم واحد...وانه يبي الزواج يكون عائلي ويصير بعد اسبوعين.!!
مرام:هاه..انا ودي يكون يوم العرس الكل يتكلم ...لكن دام هذي رغبة عبدالعزيز انا موافقه.!!
ببيت ام مشعل وعند ام مشعل
دموعها تنزل من عيونها بغزارة...تنزل لانها حزينه على ولدها اللي الله ماراح يرزقة بأولاد..!
بعد اسبوعين
بـ هـالسبوعين انتشر خبر طلاق هيفاء وعقم مشعل اللي انصدم الكل بعد ما عرفوهـ..
وبـ هالاسبوعين سافر عبدالمجيد ومشاعل لـ احد الدول الاجنبيه..علشان يكمل عبدالجيد دراسته بالخارج..
وبـ هالاسبوعين تمت خطبة حمد وغدير ...وكانت ملكتهم بالامس..وتم تحديد زواجهم بعد شهرين.!
وبـ هالاسبوعين تطورت علاقة ريما وخالد...واقدرو يتقربون لبعض اكثر...
وبـ هالاسبوعين تم تحديد موعد ملكة ياسمين وصالح..اللي راح تكون بعد اسبوع
وبـ هالاسبوعين استعوبت مها ان حلمها بزواجها من عبدالله ضاع..!!
وبـ هالاسبوعين رجعت ملاك من الخارج بعد ما استعادت عذريتها..رجعت انسانة ثانية غير ملاك المغتصبه..!
وهالاسبوعين مرو وكأنهم دهر على نورة اللي للحين متمسكة بأمل ان عبدالعزيز ما يتزوج عليها..
بأحد المجمعات التجارية..وبأحد المحلات الموجوده فيها
ماسكه ملاك يد ابوها وعيونها متوزعة على بضاعة المحل..سمعت صوت تعرفه..ألتفت..شافت سوسن ومعها احد اخوانها.!
تقدمت لسوسن بخطوات متردده..سلمت ومدت يدها...وردت سوسن السلام وصافحتها..!
قالت ملاك بكلام متقطع:انـ ـ ـا مـ ـلـ ـلـ ـاك.!
قالت سوسن بـ استغراب:هلابك...واكملت قائله..أعذريني ما اقدر اتكلم معك اخواني مانعيني اكلم اي بنت من عقب سالفة الصور.!
قالت ملاك بنبرة حزينه وبعيون دامعه لان ضميرها انبها:سوسن سامحيني..كنت طائشه..ودفعت ثمن طيشي.!!
سوسن:مب مسموحة..اللي سويتيه فيني..ماني ناسيته طول عمري...وبعدين وش اللي يخليني اسامحك؟؟
مسكت ملاك يدين سوسن وقالت برجاء حزين:سوسن ارجوك سامحيني..وربي اني دفعت ثمن غلطتي واكثر..موكفايةاني اُغتصبت..وان اخوي انعدم.!!
قالت سوسن بعد ما استوعبت الصدمه :الله يسامحك.!
بأحد الدول الاجنبيه وبأحد الفنادق..وبشقة عبدالمجيد ومشاعل
جالسه مشاعل على الكنب وحامله سلطان..وتنتظر عبدالمجيد اللي راح يجيب عشاء ويرجع..!
سمعت صوت رنين الجرس..حط سلطان بالكنب وقامت من الكنب متجه لباب....افتحت الباب..شافت بنت وضحت عليها الملامح العربيه.!
وقالت مستغربه:عفوا..بغيتي شي.!
قالت البنت:دي موش شئة..عبدالمقيد؟؟(هذي مب شقة عبدالمجيد)
مشاعل:ايه...انا زوجته.!
قالت مريم بحزن:هو تقوز(هو تزوج).!!
مشاعل بـ استغراب:عفوا...اختي من انتي؟؟
مريم:انا مريم طليئته...وام ابنه.!!(انا مريم طليقته وام ولده)
بأحد القاعات الفخمه..!
جالسه مرام وجالسه بجبنها ام صالح..
قالت ام صالح وهي تأشر:وقعي هنا..!
مسكت مرام القلم وجت بتوقع لكن وقفها صوت المرأة اللي تقول بصوت عالي باكي
"لااااااااااا..لااااااااااااااا..توقعين"
ببيت ام مشعل..
قالت ام مشعل لـ ام فلاح اللي تكلمها بالتفلون:بنتك مضاوي..للحين ماتزوجت؟؟
ام فلاح:ايه والله للحين...خبرك محد يبي وحده ماتجيب عيال..
ام مشعل: واللي يقولك اني لقيت لها زوج؟؟
ام فلاح:احلفي..والله انك بتكسبين اجر ببنتي..بس منهو...ومن ولده؟؟
ام مشعل:ولدي مشعل.!!
ــــــــــــــــــــــــــــــــــــــــــــــــــ ـــــــــــ
انتهى...واتمنى ان احداث القسم نالت على رضاكم واعذروني على ألتأخير



السلام عليكم...اعذروني على التأخير..انا كتبت البارت متأخر..وبعد ما انتهيت منه انقطع الاتصال واللحين تصلح...!
القسم الثاني من البارت الواحد والثلاثين
ــــــــــــــــــــــــــــــــــــــــــــــــــ ــــــــــــــــــــــــــــــــــــ
ببيت ام مشعل
قالت ام مشعل لـ ام فلاح اللي تكلمها بالتفلون:بنتك مضاوي..للحين ماتزوجت؟؟
ام فلاح:ايه والله للحين...خبرك محد يبي وحده ماتجيب عيال..
ام مشعل: واللي يقولك اني لقيت لها زوج؟؟
ام فلاح:احلفي..والله انك بتكسبين اجر ببنتي..بس منهو...ومن ولده؟؟
ام مشعل:ولدي مشعل.!!
استغربت ام فلاح وقالت:هاآ...بس ولدك مشعل...
قاطعتهاام مشعل وقالت بحزن وعدم تقبل لحال ابنها: ولدي حالته مثل حالتك بنتك...ودامه بنتك محد خطبها وولدي محد بيرضى فيه...فليش مانجمع بينهم..!!
انصدمت ام فلاح وقالت مواسيه بصوت معبر:الله يعينك ويعين ولدك...والله يعوضك بياسمين وشوق وتشوفين ضناهم...و..انا بكلم بنتي مضاوي وارد لك.!
قالت ام مشعل وهي تمسح دموعها بأطراف اصابعها بصوت وضحت عليه نبرة الحزن:طيب...انتظر اتصالك...مع السلامة.!
وبأحد القاعات...وبأحد الغرف المنعزلة عن الناس...
"لااااااااااا..لااااااااااااااا..توقعين"
مشت نوره بخطوات سريعة قصيره...وهي تكرر جملتها"لااااااااااا..لااااااااااااااا..توقعين"
الكل ملتفت لها ويناظرها...منصدمين..ومنذهلين من هذي؟؟؟
قامت ام عبد العزيز من مكانها قامت وهي متفآجأةبجيت نوره...قالت بصوت هادي وضح عليه الصدمة:نوره؟؟؟
مشت نوره متجهه لمرام...ووصلتها وقالت بصوت مبحوح وضح عليه الحزن:لاتوقعين...ماراح توقعين الا بعد مايطلقني عبدالعزيز.!!
انصدمو الكل من جملة نورة..خصوصا ام عبدالعزيز...ماتوقعت ان نورة..توصل لدرجة انها تطلب الطلاق.!!
قالت ام عبدالعزيز:نو...
قاطعتها نوره بصرخة باكية:نادو عبدالعزيز نادوه..!!
"اتصلو...على عبدالعزيز وخلوه يجي.!"
التفتو الكل...وانصدمو من كل مرام.!!
قالت ام صالح:مرام..
قاطعتها مرام وقالت:يممممه..اتصلو على عبدالعزيز
قالت ام عبدالعزيز:لاتتصلو على عبدالعزيز نورة تعبـ...
قاطعتها نوره وقالت بصوت مبحوح:اتصلو على عبدالعزيز...وخلوه يطلقني...عشان ترتاح و ترتاحون كلكم...(وبصوت باكي ودموع تنهمر بغزارة في عيونها) وعشان انا ارتاح.!!
بأحد الدول الاجنبية...وامام شقة عبدالمجيد..
"انا مريم طليئته...وام ابنه.!!"
انصدمت مشاعل...وانربط لسانها وعجزت عن الكلام..هذي...هي...هذي اللي كان عبدالمجيد يغلط ويناديها بأسمها..!!
قالت مريم بأستغراب من شكل مشاعل:اييه..مالك؟؟..هو عبدالمقيد مأآلكيش عني قالك عني
مشاعل:كيف ما قالي عنك...وانا اللي بربي ولدك؟؟
مريم بحنان وشوق:فين ابني؟؟...عايزة اشوفه
مشاعل:ابنك..داخل...ادخلي وشوفيه.!!
دخلت مريم وهي تركض...وزعت نظراتها حول الشقة...شافت ولدها...اركضت لمه..حملته وحظنته لصدرها ...وبدأ سلطان بالبكى بسبب حمل وحظن مريم المفاجئ
قالت مريم وهي للحين حاظنه ولدها:ماتعيطش يا بني انا امك(لا تبكي ياولدي انا امك)
ارفعت مريم نظراتها وشافت عبدالمجيد وبجنبه مشاعل..وملامحها جمدت..ومشاعر الحب والحنين صحت.!!

بسيارة خالد قالت ريما لخالد اللي حاط يده فوق يدها:وين بتوديني؟؟ خالد:اللحين بتشوفين...وش فيك مستعجلة؟ قالت ريما بنفاذ صبر وهي تفكر:طيب...انتظر وامري لـله .! بعد دقائق وقف خالد السياره...وقال لريما انزلي...نزلت ريما..ومشت وجت بجنب خالد..مسك خالد يدها وتشابكت اصابعه بـ اصابعها...مشى خالد وهو ماسك يد ريما ويتذكر كلام ووصايا هيفاء"امسك يدها وخلك قريب منها"دخلو الفندق...مشو متجهين للأصنصير..ضغط خالد زر الاصنصير...لما وصل الاصنصير دخل خالد وريما..وقبل مايضغط خالد الزر و يحدد الطابق اللي راح يصعدون له..قال خالد بهمس بسبب الناس الموجودين بالاصنصير.."اوه..بروح شوي واجي..وانتي اصعدي فوق"ركض خالد بطريقة مضحكه متجه لسياره عشان يجيب الخاتم اللي نساه بالسياره...!! وعند ريما...كانت بتطلع من الاصنصير...لكن الاصنصير تحرك قبل نزلوها ...انتظرت نزول جميع من في الاصنصير ثم نزلت ريما لدور الاول...التفتت يمين ويساره..شافت الاصنصير الثاني يصعد شكت انه خالد...ثم انتظرت الاصنصير لحد مايوصل حتى تعرف وش هو الدور اللي توقف عنده... ثم افتحت شنطتها عشان تتصل على خالد...ورن جوالها قبل ماتتصل وكان خالد ردت وقالت:الوو...خالد وينك؟؟ خالد:انا بالدور قبل الاخير؟؟...انتي وينك؟؟ ريما:انا بالدور الاول...هذاني جاية...سكرت ريما المكالمة وابتسمت...ثم ضغطت زر الاصنصير..!
بـ الغرف المنعزلة الموجوده بأحد قاعات الاعراس
فتح عبدالعزيز...باب الغرفة...ودخل...تفاجئ من نظرات الترقب ونظرات الحزن..اللي متعلقة فيه.!
وانذهل...من كلمة نوره لما قالت بحزن :طــ ـلـــ ــقـــ ــنـــ ــي.!!
قالت ام عبدالعزيز :عبدالعزيز لاتطلقها....وقالت مرام بعدها:عبدالعزيز..انا راضية ان تكون لي شريكة لاتـ...
قاطع عبدالعزيز مرام...وقال:نوره انتي..
غمضت نوره عيونها...واكمل عبدالعزيز كلامه...وسقطت نوره مغمى عليه...!!
ببيت ام فلاح...وبغرفة مضاوي
قالت ام فلاح..بفرح ظاهر على ملامح وجهها:يابنتي يا مضاوي...جوك..خطاب..ومن بعد...مشعل ولد علي.....
قالت مضاوي بدون أي شعور ظاهر:خلاص يايمه...انا عفت الزواج...
قالت ام فلاح بحزن صاحبه امل:ان شاء الله هالمره غير...لان مشعل..مثل حالتك عقيم...
مضاوي بحزن يآئس:خلاص يمه...انا مب مكتوب لي اتزوج...والله يوفقة مع غيري..!!
ام فلاح:وافقي يابنيتي...ان شاء الله ان مشعل غير الثلاثة اللي خطبوك وماتوفقتي معهم...
مضاوي:موافقة...بس بشرط..!
ببيت ام مشعل
جالسه على الكرسي وتفكر بـ عبدالله...معقولة..بعد هالمدة..وبعد ماقالت له انها تزوجت..للحين يحبها وبفكر فيها؟؟...وفجأة التقطت جوالها..واتصلت على ساره..وهي جاهلة وش سبب اتصالها ووش اللي بتقدم عليه.؟؟
ـــــــــــــــــــــــــــــــــــــــــــــــــ


القسم الاول من البارت الثاني والثلاثين
ــــــــــــــــــــــــــــــــــــــــــــــــــ ــــــــــــــــــــ
ببيت ام فلاح وبغرفة مضاوي
"مضاوي:موافقة...بس بشرط..!"
ناظرت ام فلاح مضاوي نظرات ترقب متسائلة:وش هو شرطك؟؟
مضاوي بملامج جامدة:شرطي اني اسمع موافقة كل عائلة مشعل؟!!!
بأحد الغرف الموجوده بـاحد القاعات...
"نورة...نورة..."
كانت هذي نداءات عبدالعزيز لنوره وهو يمسح وجهها بالماء...
افتحت نورة عيونها..شافت عبدالعزيز بثوبه الابيض...وبشماغة الاحمر...ووبشته المائل للسواد...كانت صورته مشوشة مو واضحه...مرت ثواني...والصمت سيد الموقف...كانت نوره ساكته وتناظر بـ عبدالعزيز...لكن عيونها كانت تعبر عن كل الحزن بقلبها...حاولت نورة تسترجع اخر كلام اسمعته...لكنها ماتذكرت..الا كلمتين.."نورة انتي"...اللي بعدها اغمي عليها...ارتفعت شفايفها وتطابقت بدون ما تصدر اي صوت..ثم قالت بصوت هادئ ضعيف استطاع عبدالعزيز بصعوبه ان يسمعه:طلقتني؟؟
قال عبدالعزيز:لا ماطلقتك...وماراح اطلقك...لو الكل يقولون لي اطلقك..ماراح اطلقك!!
حست نوره ان الراحة سكنت قلبها وقالت وهي مصوبه نظراتها بعيون عبدالعزيز:حتى لو قالت لك زوجتك تطلقني؟؟
ابعد عبدالعزيز نظراته عن عيون نوره وعلقها بـ الارض وقال بتردد وبصوت واطي:حتى...لو قالت؟!!!
قالت مرام بعد ثواني من السكوت:انا وقعت..(وقالت وهي تمد يدها)وخذ...وروح...عشان يكتمل العقد عند الشيخ.!
واخذ عبدالعزيز العقد...وراح بعد ماعدل من شكله...وقالت ام عبدالعزيز وهي تتلفت وبتساؤل:وين نورة؟؟؟
وبنفس القاعه...وعند ساره
رن جوالها...طلعته من شنطتها..ردت وقالت الو...
شوق:هلا...
وقبل ماتسمع ساره باقي كلام شوق...جت مرأه وضربتها على كتفها وهي تمشي بسرعه وطاح الجوال والتقطته ساره وهي تقول عمياء...قالت ساره:الو...سوري شوق طاح الجوال..
شوق:لاعادي...ساره تذكرين لما اتصلتي علي وعزمتيني على زواج مرام؟؟
ساره بشك وتساؤل:ايه اذكر.!
شوق:انا سمعتكم لانك ماسكرتي المكالمه...ساره..ان ماخطبني عبدالله قبل ملكه ياسمين...قولي له لايخطبني ابد.!!....وسكرت شوق المكالمه...وهي متفاجئه ومستغربه الكلام اللي قالته.!!!!
بـ احد الدول الاجنبيه...وبشقة عبدالمجيد..
قلبها ازدادت دقاته...وعيونها اغرقتها الدموع...ماقدرت تتكلم وانربط السانها...وجمدت ملامحها..وانشل جسدها.!
انصدم عبدالمجيد..لما تعلقت نظراته بمريم...وماقدر يمنع قلبه وعقله من تذكر ايامه معها..بـ هالشقة اللي تزوجو وعاشو احلى لحظات حياتهم فيها...التفت على مشاعل...وشاف عيونها مليانه بالدموع..والتفت على مريم اللي للحين واقفه بمكانها وماتحركت...قال بتردد وتخوف من انه يضعف :مــ ـــر.....يـ....ـم...اطلعي برا.!!!
تفآجأة مريم من كلام عبدالمجيد وتغيرت ملامحها الجامدة الى ملامح وضح عليها الصدمه..قالت:موش خارقة..ألا ومعايا ابني.!!
بـ احد المطاعم الموجوده بـ احد الفنادق..
جالس خالد على الكرسي وريما جالسه بالكرسي المقابل له..
قال خالد لريما:غمضي عيونك...وغمضت ريما عيونها...دخل خالد يده بجيب ثوبه وطلع الخاتم وفتح العلبه وقال:فتحي....فتحت ريما عيونها وشافت الخاتم تفآجأة وابتسمت وقالت بصوت ناعم هادئ:مشكور...قال خالد:يالله البسيه...اخذت ريما الخاتم ودخلته بأول اصعبها وقبل ما تكمل تدخيله مسك خالد يد ريما ودخل الخاتم بيده الثانيه..
ببيت ابوحمد وبغرفة حمد
ماسك جواله ويكلم غدير...استغرب حمد من سؤال غدير لما سألته:حمد انت لك تجارب مع بنات قبل؟؟
حمد بـ استغراب:لا..مالي تجارب...اناقبل ثلاث سنين لما كان عمري 22 خطبة وحده لكنها ماتت قبل يومين من عرسنا...وبعدها كنت ناوي ما اتزوج ابد...لين شفتك وتغير رأيي..!
غدير :طيب ليه انا بالذات اللي غيرت رأيك.!
قال حمد بعد ثواني من التفكير:ما ادري..انا اول ماشفتك...ماقدرت ما افكر فيك..وتعبت من التفكير لين قررت اخطبك
وبغرفة دلال
جالسه على الكنب ونظراتها متعلقه بالورقه اللي ماسكتها...الورقة اللي لقتها بمكتب ابوها...وملامحمها واضح عليه الصدمه...مو مستوعبه اللي تقرآه واللي تشوفه.!!
ببيت ام مشعل وبغرفة مشعل
جالس على الكرسي ومنزل رأسه وحاط يدينه على جبينه...ويفكر بكلام حمد"اللي يحب...يرضا بعيوب حبيبه...واذا كانت غادة تحبك اكيد بتوافق.!!"...قام من الكرسي وطلع من الغرفه قاصد امه عشان يكلمها بموضوع غادة
بشقة عبدالمجيد
"موش خارقة..ألا ومعايا ابني.!!"
قال عبدالمجيد:اتركي..سلطان واطلعي
قالت مريم معانده:مش تركاه...
مشى عبدالمجيد لمريم واخذ سلطان بعد مقاومة منها وقال:اطلعي برا..!
قالت مريم بنبره باكيه:عطني ابني...
قال عبدالمجيد بنبره وضح عليها الغضب:اطلعي برا.!!
طلعت مريم برا وهي تتوعد انها راح تأخذ ابنها بأي طريقة كانت...وقال عبدالمجيد بعد ماطلعت مريم:من بكرا بروح ادور شقة نسكن فيها...انا غلطت لما جيت لـ هالشقة.!!
ببيت ام مشعل وعند ام مشعل..
دخل عليها مشعل والقى السلام وجلس بجانبها..
قالت ام مشعل:زين جيت ياولدي..ابغيك بموضوع
قال مشعل متساءل:وش هو الموضوع؟؟
ام مشعل:ياولدي يامشعل..انا خطبت لك...وحدة ما شاء الله عليها...اخلاق وجمال...لكنها مثلك...
قاطعها مشعل بغضب وقال :يمممممه شلون تخطبين بدون ماتقولين لي؟؟
ببيت ام ريان وبغرفة ريان
التقط جواله بحركة سريعه...وبحث عن رقم دلال...حتى يتصل عليها ويحذرها من اللي راح تسويه امه؟؟؟!
ــــــــــــــــــــــــــــــــــــــــــــــــــ ـــــــــــــــــــــــــــــــــــــــــ
انتهى....اعذروني على التأخير...واتمنى بعد ماتقرئون البارت تقرؤون اولى محاولاتي في كتابة القصه القصيره بالفصحى
أباء و معلمين


السلام عليكم
نظرا لاني تأخرت جدا في طرح البارت الاخير راح انزل اللي كتبته كـ تعويض على تأخري
القسم الثاني من البارت الثاني والثلاثين(والاخير)
،ـــــــــــــــــــــــــــــــــــــ
ببيت ابو سوسن...وبغرفة سوسن...جالسه ومتكوره على نفسها...من بعد سالفة الصور وهي صايره وحيده لان اخوها منع عنها كل شي...منع انها تكلم صديقاتها...منع انه تطلع لوحدها...منع عنها كل وسيلة تواصل!
..وهي غارقة بأفكارها...سمعت صوت طرق الباب وقالت ادخل...دخل اخوها...جلس بجنبها وهو يناظرها نظرات رأفة ورحمة...مد لها الجوال اللي ماسكه بـ يده..وقال:اخذي...اتصلي على صديقاتك...ومتى مابغيتي تزورينهم قولي لي اوصلك...وكمبيوترك اللحين بطلعه لك وراح اخليك تستعميلنه ثلاث ساعات باليوم
ارفعت سوسن رأسها وابتسمت واخذت الجوال من يدين اخوها وقالت وهي مصوبه نظراتها بأخوها:مشكور
بشقة عبدالمجيد الموجودة بأحد الدول الاجنبيه
سكر عبدالمجيد المكالمة من صديقة اللي راح يسكونون بشقته مؤقتا حتى يلقى شقة يسكن فيها
ناظرت مشاعل عبدالمجيد الغاضب الهارب من مشاعره المدفونه ثم قالت بنبره هادئه:للحين تحبها؟؟
تفاجئ عبداالمجيد من سؤال مشاعل...وتغيرت ملامح...وتبعثرت كلماته...مايدري وش يقول...وسكت..وبعد ثواني قال:مشاعل...انا احبك...ولاتظنين ان جية مريم راح تخليني اترك...!
ببيت ام ريان
مسكت شنطتها..وقامت من الكرسي الخشبي...تلفتت يمين ويسار...ومشت بخظوات بطيئه حذرة...حست بصوت واسرعت بخطواتها وهي ملتفته ورائها...وطت رجلها الدرج واختل توزانها وطاحت وصرخت..سمع ريان صراخها ورمى الجوال...وركض متجه لصوت الصراخ...التفت يمين ويسار...وشاف امه طايحه عند نهاية الدرج..وتون وتتألم...شافت ولدها مقبل عليه والخوف كاسي ملامحه...غمضت عيونها وصار كل اللي حولها سواد.!
ببيت ام مشعل
"يمممممه شلون تخطبين بدون ماتقولين لي؟؟"
ناظرت ام مشعل بولدها وقالت:ياولدي...صحيح انا بنحرم من ضناك...لكني ماودي انحرم من شوفتك عريس..
قاطعها مشعل بذات الغضب:ومن قال اني ما راح اتزوج؟؟...يمه كلمي اهل البنت اللي خطبتيها وافسخي الخطبة..
سكتت ام مشعل وقالت بعد ثواني من التفكير :طيب انت ليه مو موافق؟؟
مشعل:لآني...لاني..ودي اتزوج اللي احبها
ام مشعل:وهاللي تحبها بتوافق عليك...(وبنبرة صوت حزينه)بتوافق على عقيم
مشعل بحزن جعله يتكلم بصوت متقطع:ا..ا...اكي...اكيد بتوافق لانها تحبني..
ام مشعل:ياولدي يا مشعل الحب مو كل شي...تظن مرتك بتتحمل تعيش بدون عيال..بدون ضنى؟؟
سكت مشعل...واحتار وش يرد ووش يقول؟؟...وقام من مكانه وراح عشان يشكي لاحد خواته.!
امام احد القاعات.
خطواتها تتسارع...ودموعها تنزل من عيونها وتبلل خدودها..."خلاص..خلاص...عبدالعزيز تزوج...ولازم ارضى"قالت هالجمله وهي للحين تمشي وتبكي...
بعد عدة ساعات
وبـ احد المستشفيات
قال ريان بخوف مالي قلبه:دكتور...طمني..امي صار لها شي؟؟
قال الدكتور بهدوء وبمحاولة ابعاد الخوف عن قلب ريان:تطمن..ان شاء الله خير.!
بـ احد الفنادق وبـ احد افخم وارقى غرفها
دخلت ريما وتوزعت نظراتها على الغرفة...وابتسمت ولفت وجهها لخالد وصوبت نظراتها بعيونه وقالت له بعيون ملتها دموع الفرح:خالد..انا...اسفة...اسفة على معاملتي السيئه لك...
قال خالد وهو ماسك يد ريما الموجود فيها الخاتم:لاتتأسفين...انا اللي مفروض اتأسف...انا غلطت...وانتي غلطتي...والمفروض اللحين ننسى اللي راح ونعيش حياتنا...انا لما حجزت بـ هالفندق كنت مقرر اني اعوضك عن الايام اللي راحت ...عن شهر العسل...عن كل شي المفروض كل زوجين يعيشونه وحنا ماعشناه.!
بذات الفندق..وبأحد ممراته
"ادخلي برجلك اليمين"
قالها عبدالعزيز لمرام بعد ما فتح الباب....دخلت مرام برجلها اليمين وهي مبتسمة...التفت الـعبدالعزيز وناظرته بعيون واضح عليها الفرح والسعاده.!!
بعد عدة ايام
ببيت ام صالح وبغرفة عبدالله
مستلقي وساند رأسة علي يده...ويفكر بكلام شوق اللي وصلته ساره...محتار وش يسوى...اكيد هو يبغي شوق زوجة له...لكن صعب يخطبها بـ هالسرعه...اولا عشان شعور مها وام صالح...ولانه ماله وقت طويل فاسخ خطبته مع مها...بس؟!!...وش بيستفيد اذا راعى شعور مها وخاف من زعل ام صالح وكلام الناس..و..وضاعت شوق من بين يدينه.!!
"فكر هالمره بنفسك وانسى غيرك يا عبدالله"
قالها بنفسه بملامح جامده وقلب وعقل قررو يختارون شوق وينسون الكل.!!
ببيت ام مشعل
حطت ام مشعل السماعة بمكانها...وهي مستغربه من شرط مضاوي الغريب...
سألتها شوق:يمه وش فيك؟؟؟
ام مشعل:مضاوي شارطه انها تسمع موافقتك وموافقة ياسمين وموافقة مشعل على هالزواج.!!!
شوق:طيب ليه ما قلتي لها ان كلنا موافقين؟؟
ام مشعل:قلت...بس قالت ابي اسمع موافقتهم
شوق:طيب عطيني رقمها عشان اسمعها موافقتي؟!
بأحد المستشفيات وبالغرفة الموجوده فيها ام ريان
اطلقت ام ريان آهة الم على حالتها الصحيه والحياتيه.!!
آهة علي حالة ارجلها اللي احتمال ماتمشي بعد اليوم؟!
آهة على انتقامها اللي ممكن تتخلى عنه وتنساه.!!!!!!
بأحد الدول الاجنبيه وبشقة مريم.!
سمعت صوت طرق الباب وقامت من مكانها واتجهت للباب بخطوات سريعة وافتحته؟؟؟
انصدمت؟؟...عجزت تصدق نظرها..معقوله عبدالمجيد جاي عندها؟!!
قالت بصوت بازر في الدلع ووضحت في الصدمه:كنت متأكده انك ماراح تخيبش املي فيك...كنت متأكده انك هأتيقي ليا وتسيب مراتك
عبدالمجيد بنبره صارمة:من قال اني بترك مشاعل؟؟؟....انا جيت عشان احط حد بيني وبينك...انا جيت عشان اقولك..اقولك..(وبمحاولة تقوية نفسه)..انك مجرد طلقيتي وام ولدي..وانك صفحة من حياتي وانطوت.!!
انصدمت مريم واختفت اوهام الامل الي ارسمتها بخيالها.!!
اكمل عبدالمجيد حديثة بقوه ظاهريه:ولدي سلطان راح تشوفينه متى ما بغيتي...بشرط انك ماتجلسين معاه لوحدك!؟
مريم بحزن:هو انت خايف ع ابني مني؟؟
عبدالمجيد:انا ما خفت عليه منك...خفت عليه من افكارك ومعتقداتك الدينيه والدنيويه اللي ما ودي يتسمم عقل ولدي بها
قالت مريم بنبرة باكيه:وبعد ماترقع لسعوديه...ازاي هشوف ابني؟
عبدالمجيد:انا راح اجيبه لك بالسنة مره وحده...وكنك ودك تشوفينه اكثر انتي تعالي وشوفيه.!!
ببيت ام صالح وبغرفة ام صالح
انصدمت ام صالح من كلام عبدالله وناظرته نظرات متساءله مب مصدقه وقالت:انت متأكد انك تبي شوق اخت ياسمين بنت ضرتي تصير زوجتك.!!
عبدالله:ايه متأكد وابيها اليوم قبل بكرا...وياليت تكلمين امها بكرا بملكة صالح وتحددين يوم للخطبة.!
ام صالح بتساؤل حزين:وخطبة مها؟؟
عبدالله:انا ماراح اخطب شوق رسميا...انا ابيك تكلمين امها...والخطبه تكون بوقت ثاني..!
بغرفة صالح
مبتسم وفرحان...ملكتة قربت...ملكته بكرا...بكرا بيشوف ياسمين اللي ماشافها بالخطبه...بكرا بتصير زوجته...بكرا بتزور السعاده حياته...وماراح تغادرها.!!
بغرفة مها
جالسه على الكنب الاسفنجي وسانده خدها على كفها...حزينة على حلمها اللي ضاع...ووحيدة من بعد ماراحت مرام...سمعت صوت طرق الباب ووعت من حزنها ووحدتها الكئيبه...قالت بصوت بصعوبه اسمعته ساره:ادخل
دخلت ساره ومشت بخطوات بطيئه الـ مها...جلست بجنبها وقالت بحنان:مها وش فيك حزينه وضايق صدرك؟؟
تجمعت الدموع بعيون مها لما حست بحنان ساره وقالت بنبره باكيه:خلاص ماراح اقدر اتزوج اللي احبه
ساره:مها...يعني اذا ماتزوجتي عبدالله بتحزينين وتبكين...بس لي متى؟؟...اكيد بيجي اليوم وتنسين عبدالله...بس خوفي انك تنسينه متأخر؟؟!!!
ارتمت مها بحظن ساره وهي تبكي: شلون بنساه شلون؟؟؟
سارره:يامها لاتخلين حب يحطم كل حياتك...دوسي على قلبك...وعيشي حياتك وانسي واذا ماقدرتي تناسي...لاتسجنين نفسك بعالم كله حزن والم بسبب الحب.!
قامت مها من حظن ساره ومسحت دموعها وقالت بنبره باكيه:بحاول انساه...بحاول.!
بأحد البيوت المعروضة للبيع
وزع عبدالعزيز نظراته على البيت اللي يجاوره بيت آخر مطابق له...ووضح الرضى والاعجاب على ملامحه..وقال:خلاص راح اشتري
قال رجل العقارات:طيب..بكلم راعي البيتين عشان تروحون للمحكمه وتسجل البيتين بأسمك بأقرب وقت ممكن
ابتسم عبدالعزيز برضي على اول خطوات العدل اللي خطاها.!
ببيت ام مشعل وبغرفة شوق وياسمين
التقطت شوق جوالها وكتبت رقم بيت مضاوي...وبعد ثواني معدوده...سمعت صوت ام مضاوي تقول :الو
ردت شوق وقالت:هلا..انا اخت مشعل...ومتصلة عشان اقولكم تبعدون عن مشعل.!
قالت ام مضاوي بتفاجئ:انتم الي جيتو وخطبتو بنتي مب احنا رمينا انفسنا عليكم.!!
شوق:هذا شرط بنتك...ان كلنا نوافق...وانا مو موافقة.!
ام مضاوي بغضب من اسلوب شوق:خلاص..اعتبري الخطبه انفخست.!
شوق:ياليت تقولين لامي هالكلام وكأنه الكلام جاي منكم مو منا.!......وسكرت المكالمه.!
ببيت ابوخالد وبغرفة هيفاء
جالسة وحاطه يدها على خدها...تفكر بنفسها...بـ حياتها..
حياتها اللي صارت جحيم بعد ما اعتدي عليها
حياتها اللي كانت راح تتغير...وما تغيرت.!
"لازم ترضين بحياتك...وتعيشينها"
قالتها بنفسها وهي تحاول تبعد الحزن اللي يحوم حواليها.!
وبغرفة خالد ريما
دخل خالد الغرفة...وتفاجئ بمنظرها...بالشموع بالوررد...بالمنظر الرومانسي الهادي.!
نظراته توزعت تبحث عن ريما...ولقاها............!!
بكرا
ببيت ام مشعل وبالصالة
جالسة ام مشعل وحاطة يدها على خدها والحزن ظاهر على ملامحها
قالت شوق:وش فيك حزينه..يمه؟؟
ام مشعل بنبرة متأثرة:ضايق صدري على خطبة اخوك اللي انفسخت
شوق:لاتضيقين صدرك ولاتشيلين بقلبك...مانبيك تصيرين حزينه بملكة ياسمين.!
امام احد المحاكم
خرج عبدالعزيز من المحكمة بعد ما سجل بيتين متجاورتان بأسم نوره ومرام
ببيت ام صالح وعند ساره
ردت ساره على المكالمه وقالت:الو
:الو...ساره...انا سوسن.
ساره بأستغراب:سوسن؟؟!!...وينك...وش فيك اختفيتي مره وحده؟؟
سوسن:تعرفين من بعد سالفة....
قاطعتها ساره وهي تقول:اهم شي انك رجعتي................!!
بعد عدة سااعات....وبأحد القاعات الصغيره
دخل صالح...وتوزعت نظراته...باحثه عن ياسمين...ولقاها...وتعلقت نظراته فيها...والتقت عيونهم...!!
"التقينا...بعد طول غياب
التقينا...بعد كل هالعذاب
التقينا...وربنا لدعواتنا اجاب
التقينا...ياحبيبي خل العتاب
التقينا...ورجعنا احلى احباب"
ببيت ابو ريان
دخل ريان البيت ومشى بخطوات بطيئه قصيرة وهو يدفع امه الجالسة على الكرسي المتحرك
وزع نظراته حول البيت ثم ناظر امه بحزن.....ثم اكمل مشيه..!
بأحد القاعات وعند ام مشعل
منصدمه...مستغربه...ومومصدقة..ان ام صالح خطبت شوق لـ ولد اختها عبدالله.!!
ــــــــــــــــــــــــــــــــــــــــــــــــــ ــــــــــــــــــ
التكملة في يوم آخر



السلام عليكم
.
.
تكلمة البارت الاخير...ونهاية الرواية
ــــــــــــــــــــــــــــــــــــــــــــــــــ ـــــ
بعد مده
ببيت ام مشعل وبغرفة ياسمين وشوق
غمضت ياسمين عيونهاوابتسمت وضمت الجوال لصدرها بعد ماسكرت المكالمة من صالح....زوجها.
صحت من خيالها واحلامها الوردية لما نادتها شوق"ياسمين...ياسمين"
التفتت وناظرت شوق المزينه بالاصباغ والالوان الصناعية واللي لابسه فستان وردي ابرز جمالها
ردت ياسمين على شوق بـ "هاه"
شوق بخوف وتوتر وبلهجة متقطعة:خا...خايفة...اللحين وقت الشوفه.!!!
ياسمين بنبره هادئه:لاتخافين...مو انتي كنتي تكلمين عبدالله..وشايفه صورته بعد
شوق:خايفة يلومني على اني تركته وضحيت بحبنا بسهوله
ياسمين:خلاص ياشوق...اللي فات مات...واهم شي انكم رجعتو...وهذا هو خطبك...واللحين هو بيشوفك وانتي تقولين خايفة...المفروض تقولين مشتاقه.!
ببيت مرام.!
رايحة وجاية...وجاية ورايحة...القلق والخوف مالي قلبها...عبدالعزيز للحين ماجاء رغم ان اليوم يومها.!!؟!
رن التلفون...والتفت...والقت نظراتها عليه ثم التقطته بسرعة وردت وقالت:عبدالعزيز
:انا ام عبدالعزيز
مرام:هلا خالتي..اعذريني حسبتك عبدالعزيز لانه للحين ماجاء
ام عبدالعزيز:عبدالعزيز راح مع نوره للمستشفى لانها حست بألم ووداها
قالت مرام مجاملة:عساها بخير
ام عبدالعزيز:ان شاء الله انها بخير
بسيارة عبدالعزيز
قال عبدالعزيز لنوره:هاه..للحين تحسين بألم
نوره بصوت مبحوح:خف شوي
عبدالعزيز وهو مبتسم:الحمدلله
ابتسمت نوره اللي ادعت الالم عشان تخرب ليلة مرام..!!!
عند وليد
نظراته متعلقة بالفضاء الواسع...ويفكر بماضيه واخطاءة اللي بيحاول يصلح لو بعضها...
التقط جواله وكتب رقم هيفاء اللي لقاه بصعوبه...واتصل....!؟!
بأحد الاسواق التجارية
دخلت غدير المحل الخاص بفساتين الافراح ودخلت اختها غادة بعدها
رن جوال غادة...افتحت الشنطة وطلعت الجوال...وردت...
غادة:اللوو
المتصل:الوو...غادة...انا مشعل...غادة...انا اتصلت...لاني بخطبك من ابوك...بس قبل ما اخطبك...حبيت اقولك اني تعرضت لحادث...واني بسبب هالحادث صرت عقيم(وبعد صمت)...غادة انتي موافقة علي واناعقيم؟؟؟؟؟!
امتلت عيون غادة بدموع...وقلبها دق وخفق...وتذكرت ايام حبها...وتذكرت مشعل...عجز الكلام يطلع من فمها...وماقدرت ترد لان مشعل فاجئها بكلامه المتتابع والمفاجئ...قالت "مع السلامة"...وسكرت المكالمة؟!!!
باحد الدول الاجنبية وبشقة عبدالمجيد ومشاعل
ساهية وشاردة...بحالها وحال زوجها...مع طليقته..
متضايقة لان مريم توها طالعة من الشقة بعد ما شافت ولدها سلطان...صحيح ان مريم امه...لكنها غصب عليها تتضايق..!
ببيت ابوحمد وبغرفة دلال
محتاره...ماتدري وش تسوي...تقوله عن اللي قرأته بالورق...ولا ماتقوله؟؟!!
ببيت ابو خالد وبغرفة هيفاء
جالسة بالارض وساندة ظهرها على الجدار...وتفكر بحالها...قطع حبل افكارها رنين جوالها...ألقت نظره عليه شافت ان الرقم غريب ولما جت بترد تذكرت ماضيها مع ناصر وكيف تعرفت عليه...وسكرت المكالمة على الشخص المجهول اللي متصل عليها.؟ّ!!
عند غادة
"موافقة"
هذي الكلمة اللي اكتبتها غادة بجوالهاوارسلتها ولمشعل.!
بعد مدة
في بيت ام ريان
جالسة ام ريان على كرسيها المتحرك ونظراتها متعلقة بالارض اللي ماراح تقدر تدوسها وتمشي عليها
ناداها ولدها ريان بصوت عالي وقطع عليها فكرها بعالمها الحزين
ارفعت نظراتها عن الارض وقالت:انا هنا ياريان
جاء ريان وجلس جنب امه وقال لها:يمه...انا ودي اكلمك بموضوع مهم..يمه انا قررت اتزوج البنت اللي احبها...يمه انا قررت اخطب دلال بنت ابوحمد
صوبت ام ريان نظراتها بعيون ولدها وقالت بملامح جامدة:دامك قررت...ليش جاي تقولي؟؟؟
ريان:يمه..انا جيت اقولك عشان اسمع رأيك
قاطعته ام ريان وقالت:يعني لوقلت اني رافضة هالخطبة بتسمع كلامي؟؟
ريان:ايـ.....ايــــــه بسمعه...!!!
ام ريان:اجل...انا رافضة.!!!
ببيت ام صالح وبالصالة
جالسة مها وبجانبها مرام...ومقابل لهم ام صالح اللي بجانبها سارة
الصمت مالي المكان كلهم بعالم ثاني...كل وحده منهم تفكر...شاردة وساهية
مها تفكر بـ عبدالله خطيبها السابق اللي اصبح خطيب اختها....ومرام تفكر بـ عبدالعزيز وكيف تكون افضل من نوره...
وام صالح تفكر بكلام ام مشعل لما قالت لها "علي تزوجني غصب عنه مو برضاه...وساره تفكر بأنها تكلم ملاك وتفتح صفحة جديدة معها...
ببيت ابوخالد وعند ابوخالد
التقط جواله واتصل على عبدالله عشان يقوله ان مشعل بيخطب وانه لازم يجون معه بالخطبة؟!!!
بغرفة خالد وريما
"حاسة بدوخة ونفسي مسدودة"
كان هذا رد ريما على خالد لما سألها" وش فيك؟؟"
قام خالد من مكانه وقال بـ ابتسامة:قومي...بنروح للمستشفى
بأحد الاسواق
وزعت شوق نظراتها باحثة عن فستان لاختها ياسمين...وبعد ثواني التفت على ياسمين وقالت وهي تأشر:وش رأيك بـ هالفستان
قاطعت هيفاء رد ياسمين وقالت وهي تناظر احد الفساتين بـ اعجاب ظاهر:ووش رايك بهذا؟
بأحد الدول الاجنبيه وعند عبدالمجيد ومشاعل
حط عبدالمجيد التذاكر فوق الطاولة ونادى بصوت عالي:مشاااااعل
جت مشاعل وهي شايلة بيدها صحن...قال عبدالمجيد لما شاف مشاعل:هذي التذاكر وجبتها...وان شاء ألله بكرا بنسسافر.!
ببيت عبدالعزيزونورة وبغرفة النوم
دخل عبدالعزيز اللي الارهاق والتعب ظاهر عليه ورمى نفسه بسرير..وبعد ثواني دخلت نوره ولما شافت عبدالعزيز ماتغطى زين عدلت وضعية وغطته
ولما جت بتطلع سمعت صوت عبدالعزيز يناديها:نوره..تعالي...
ببيت ابوحمد وبغرفة دلال
فتحت دلال صندوق خشبي صغير ووضعت فيه الورقة اللي لقتها بمكتب ابوها...وبعد ماحطت الورقة شافت اول رسالة ورقية ارسلها لها ريان...افتحتها وقرأتها...وعيونها دمعت لماضي سعيد وحاضر تعيس ولمستقبل ماتدري وش بيكون..!
ببيت ابوغادة وبغرفة غدير
دخلت غدير وهي حاملة الهدايا اللي اشترى لها حمد...ودخلت بعدها غادة اللي تمشي بتعب و بخطوات بطيئة
جلست غدير ثم جلست بجانبها غادة...قالت غادة:غدير...بقولك شي مشغل تفكيري
غدير:قولي؟؟
قالت غادة:مشعل اتصل علي وقال انه بيجي ويخطبي...وانا...و...وافقت؟!
اتركت غدير اللي بيدها وصوبت نظراتها بـ غادة وهي مصدومة من الكلام اللي سمعته.!!
بكرا
عند صالح وعبدالله بالسياره
صالح
يناظر بمكان غير محدد وشارد...يفكر بياسمين زوجته اللي بيعيش معها باقي عمره...عرسه قرب...كلها مدة بسيطه وحلمه بلقاء ياسمين يتحقق
عبدالله
"اول مره احس ان الوقت كأنه مايمشي"
هذي الجملة اللي كانت تدور ببال عبدالله اللي ينتظر زواج صالح وياسمين يتم حتى يقدر يملك على شوق.!
وقفت السيارة...ونزل صالح وعبدالله...واتجهو الى باب بيت ابوغادة
ببيت ابوخالد وبغرفة ريما
مستلقيه على السرير وساهية..تفكر باللي صار بالامس...تفكر بخالد اللي تغير شكله لما عرف انه تعبها مجرد ارهاق وتعب مو حمل.!!
بغرفة هيفاء
قالت هيفاء لنفسها:
"مشعل راح يخطب رغم انه عقيم...وصالح ملك على ياسمين رغم انه يتيم...وشوق خطبها عبدالله رغم ان ام مشعل وام صالح ضرات...كلهم عاشو حياتهم وكلهم بيتزوجون...و انا بعيش حياتي حتى لو ما اتزوج"
ببيت ابو غادة
ابتسم وفرح مشعل بعد ماسمع موافقة ابوغادة وغادة ...واكتملت فرحته بوجود كل اهله بخطبته.!!
بعد مده
ببيت ام ريان
مصوبة نظراتها على ريان اللي شارد وساهي...اخذت عكازتها وقامت ومشت لي ريان وجلست بجنبه
تفاجئ ريان لما جلست امه بجنبه وقال:وراك ماناديتيني عشان اساعدك
ام ريان:خلاص انا تعودت وماني محتاجة مساعدة احد
بعد ثواني..
قالت ام ريان لولدها اللي رجع لشروده:انت للحين تبي بنت ابوحمد؟؟
نزلت ريان نظراته للأرض ومارد
قالت ام ريان:انا موافقة انك تتزوجها بس بشرط
التفت ريان على امه وابتسم ابتسامة رجعت الحياة لوجهه وقال:وش هو شرط؟؟
ام ريان:شرطي اني احظر عرس حمد.!!
بكرا
بأحد قصور الافراح...بالقصر اللي يقام فيه عرس ياسمين وصالح
عند ساره وسوسن
التفت ساره ووزعت نظراتها اللي تبحث عن ملاك اللي اعزمتها على العرس وللحين ماجت
قالت سوسن متسألة:وش تدورين؟؟
ساره:ادور ملاك؟؟
قالت سوسن متعجبة:ملاك!!
ساره:ايه ملاك...أنا عزمتها عشان نتفح صفحه جديده معها ونرجع صديقات
تذكرت سوسن الماضي وقالت:صحيح اني سامحتها بس اني مانسيت اللي سوته
قالت ساره لسوسن:هي غلطت ودفعت ثمن غلطتها...وانتي الحمدلله بخير وما صار فيك شي...فعشان كذا ابيك توعديني ياسوسن انك تنسين وتعيشين حياتك وتشيلين ذكرى اللي سوته ملاك
قالت سوسن بتردد:اوعدك
عند ام مشعل
الابتسامة مرسومة على وجهها...والفرح مالي قلبها...اليوم عرس بنتها ياسمين...وبعد اسبوع ملكة بنتها شوق....وبعد اسبوعين ملكة ولدها مشعل....هاليووم هو اسعد يوم بحياتها
عند مها ومرام
قالت مرام لمها:شوفي هالمرأة من اول ماجلسنا وهي تناظر
التفت مها وشافت المرأة اللي قامت متجه لهم...وبدأو مرام ومها يتهامسون..
جت المرأة وقالت لمها:وين امك يابنتي؟؟
اشرت لها مها على امها وقالت هذي امي...!
عند ام صالح
"السلام عليكم"
كانت هذي المرأة اللي ماشالت نظرها عن مها المرأة اللي تكون ام سوسن
ردت ام صالح وقالت:وعليكم السلام
ببيت نوره
ناظرت بطنها ثم ارفعت نظراتها الـ صورة عبدالعزيز المعلقة بالجدار ادمعت عيونها على حالها مع زوجهااللي اتعبها واللي لازم تتعود عليه.!!
بأحد المستشفيات
قال الدكتور لـ عبدالمجيد:مبروك زوجتك حامل
ابتسم عبدالمجيد وقال بفرح ظاهر:الله يبارك فيك
باحد قصور الافراح وبأحد الغرف
مسكت ام غادة يد غدير وقالت لها:وش فيك ترتجفين
غدير:مادري ليه خايفة رغم اني مرتاحه لحمد
ام غادة:ترى حمد اللحين بيدخل وابيك تبعدين هالخوف
بالقصر المقام فيه عرس صالح وياسمين
جالسة ام صالح وجالسة بجنبها مرام ومها
قالت مرام لـ ام صالح:وش كانت تبي منك المرأة
قالت ام صالح:كانت تسألني عن مها...والظاهر انها بتخطبها لولدها
ابتسمت مرام...ومها نزلت نظراتها وفكرت لو كلام امها صار وانخطبت وش بيكون ردها؟؟
عند الرجال
وعند صالح وابوخالد
قال ابوخالد لصالح:قبل ماتدخل على ياسمين يا صالح...اوعدني انك ماتزعلها وما تضيمها
صالح:اوعدك....!
عند ياسمين
دخلت ام صالح الغرفة الموجوده فيها ياسمين...والتفتو الكل عليها
قالت ام صالح:صالح بيدخل اللحين.!!
بالقصر المقام فيه عرس حمد وغدير
دخلت ام ريان القصر...ومشت بكرسيها المتحرك ثم وقفت....ارفعت نظراتها وشافت حمد اللي الفرح والسرور مالي قلبه لان غدير زوجته بجانبه
لما شافته تذكرت ولدها اللي كان مفروض يكون بعمر حمد...تذكرت لما ابوحمد اخذ ولدها منها وبعدها ماشافته...تذكرت لما كانت تبي تقتل ابوحمد وماقدرت ....دمعت عيونها لماضي اليم وازداد الحقد بقلبها ..ثم دخلت يدها بشنطتها واخرجت مسدس..ارفعت المسدس وضغطت الزناد واطلقت الرصاصة.!!
الكل التفت لها بعد ما سمع صوت انطلاق الرصاص...ثم التفتو الـ حمد اللي دخلت الرصاصة بقلبه.!
صرخت غدير بألم:حممممممممممممممممممممممممممممممممد.....يماااا اااااه....أتصلوعلى الاسعاف
اصرخت ام ريان بجنون:قتلته ولده مثل ما قتل ولدي.!
قبل مدة
ببيت ام ريان وبغرفتها
فتحت الدولاب(الخزانة)وابعدت بعض الملابس واخرجت مسدس كانت راح تقتل في ابوحمد يوم كانت بشبابها وناظرته بعيون دامعة ولما سمعت صوت خطوات ريان خبأته بسرعة.!
ببيت ابوحمد وبغرفة دلال
ببيت ابوحمد وبمكتب ابوحمد الموجود في البيت
قال حمد لدلال:هاه لقيتي شي؟؟
دلال:لا مالقيت
كمل حمد ودلال دوراة بأوراق ابوهم عن اي شي يدل على ان لهم اخو
وبعد دقائق..
افتحت دلال ورقة..وقعدت تقرأ فيها...وتحولت ملامحها المرتخية الي ملامح جامدة..لان اسم ابوها واسم مرأة اسمها لطيفة واسم اخوها حمد وتاريخ ميلاده موجودين بـ هالورقة.!
عودة الى الماضي
بأحد البيوت
وبغرفة ام ريان
جالسة على الكرسي والمرآة مقابل لها...ناظرت نفسها بحزن على حالها ثم افتحت الدرج واخرجت مسدس وقامت.....!!
بأحد الفنادق
ماسك ابوحمد ولده وولد ام ريان بين يدينه
دخلت زوجته وقريبته بنفس الوقت (ام حمد وام دلال)وقالت:حبيبي...فيه احد يبغيك؟؟
حط ابوحمد الولد(حمد)وقام واتجه خارج الشقة
بأحد الشقق المجاورة
جالسة لطيفة(ام ريان)تنتظر ابوحمد...تنتظر اي اخبر عن ولدها...دخل ابوحمد عليها...ارفعت نظارتها ودمعت عيونها وقالت:وين ولدي
قال ابوحمد بنظرات وصوت غاضب:خلاص...اعتبري ان ماعندك ولد
ام ريان:شلون تبيني انسى قطعة مني شلون....تكفى...سوي فيني اللي تبي بس عطني ولدي.!!
قال ابوحمد بصوت عالي سبب لـ ام ريان الخوف وخلاها تصير اضعف من الضعف اللي هي فيه:ولدك ماااااااات...انسيييييييه
فتحت ام ريان شنطتها كانت تبي تطلع المسدس وتقتل ابوحمد لكنها عجزت وماقدرت.!!
بعد عدة ايام
وبأحد الدول الاجنبية
جالس ابوحمد وبجانبه زوجته
قالت زوجته:حبيبي...ان كل هالوقت وانا ساكته وما سألتك عن هالولد...واحس انه جاء الوقت اللي اسألك فيه...من ذا..وليه خليتني اربيه
قال ابوحمد:هذا ولدي من طليقتي هذا ولدي حمد اللي ابيك تربينه وتعتبرينه ولدك يا ام احمد.!!
نزلت زوجته رأسها بالموافقة على تربية حمد اللي راح يوهمون الكل انه ولدها.!!
عودة الي الحاضر
بأحد ممرات المسشتفيات...وامام احد غرف العمليات..!
خرج الدكتور...وقال بلهجة قد يكون اعتداها:عظم الله اجركم.!
بعد مرور عدة سنوات
ببيت ام صالح وبغرفة صالح وياسمين
قالت ياسمين لصالح:كنك ودك تتزوج علي...يا صالح تزوج
قال صالح بلهجة معاتبه:ياياسمين..كم قلت لك انا يكفيني بـ هالدنيا وجودك...والاولاد لاحقين عليهم...واللحين يالله قومي البسي عباتك بنروح للمستشفى عشان تزورين زوجة خاالد.!
بالصالة
جالسة ام صالح وبجانبه عبدالله وزوجته شوق اللي حاملة بنتها وتلاعبها
قالت ام صالح:شلون امك ياشوق
شوق:الحمدلله بخير مع ان وجع رجولها زايد هاليومين.!
ببيت ام مشعل وبغرفة ام مشعل
متسلقيه على سريرها وممده رجولها...لها يومين ماتحركت...وجع رجولها كل يوم يزيد
قالت غادة:خالتي احط لك شي تأكلينه
ام مشعل:لا والله ما اشتهي
دخل مشعل وقال:وش ما تشتهين...لازم تأكلين يايمه(ثم التفت لغادة وقال)روحي جيبي الاكل وجيبي ادوية امي...
ببيت ابوخالد
جالسة هيفاء امام التلفزيون وقاعدة تقلب بالقنوات...وقفت قناة وشاف رجل ملتحي حست ان شكله مألوف...تفاجئت هيفاء لما تذكرت هالرجل...تذكرت وليداللي صار شيخ وداعية يستيشرونه الناس بأمورهم الدينيه والدنيويه.!
ببيت مها وزوجها طلال اللي يكون اخو سوسن
جالسه مها وزوجها جالس مقابل لها
قالت مها الحامل بالشهر السابع بتألم وبصوت عالي:طلااااال احس اني بولد.!!
امام بيت نوره
جالس عبدالله ولد نوره بجانب محمد ولد مرام
قال عبدالله لـ محمد:تعال...ادخل بيتنا عشان نلعب بلعبتي
محمد:لا ما اقدر...امي تقول تدخل بيت خالة نورة
ببيت عبدالجيد ومشاعل
"سلطاااان....انزل..وخل اخوك ينزل"
كانت هذي مشاعل تنادي سلطان عشان ينزل يتغدى ويساعد اخوه اللي انولد وهو فيه اعاقة فكرية.!
ببيت ابو ناصر(ابو ملاك)
جالسة ملاك وبجانبها سارة وسوسن
قالت ساره لـ ملاك:مبروك الخطبة
ملاك:ألله يبارك فيك
قالت سوسن مازحة وبتذمر مصطنع:عقابلنا حنا اللي للحين محد جاء وطق بابنا
ببيت دلال وعمر (ولد خالة شوق وياسمين ومشعل)
قاعدة تدور بين الاوراق ورقة يبيها زوجها وهي تدور لقت ورقة ذكرتها بماضي اليم...ورقة ذكرتها بـ اخوها حمد اللي قتلته امه...شققت الورقة اللي للحين محد يعرف عنها الا هي...الورقة اللي أصبحت في طي النسيان.!!!
ببيت ريان وزوجته ريهام
ناظر ريان صورة امه اللي حكم عليها بالاعدام بعد مقتلها لحمد...ثم التفت لـ زوجته ريهام وقال لها:وين بنتي دلال؟؟
ردت ريهام وقالت:خليتها عند امي......................!!
ببيت ابوغادة وبغرفة غدير
قالت ام غادة لـ غدير:يا يمه يا غدير...وافقي لي متى بترفضين اللي يخطبونك...تراك كبرتي ومب كل بيجي واحد ويخطبك.!!
قالت غدير بحزن:كم قلت انا ماني متزوجة احد
قالت ام غادة:لي متى هذا حالك...انسي حمد وعيشي حياتك
قالت غدير بنبرة باكية:شلون انسى زوجي اللي انقتل ويدينه بيديني...شلون؟!!
بأحد المستشفيات وبأحد الغرف
متسلقية ريما على السرير وحاضنه بيدينها ولدها اللي كانت ولادته صعبه
دخلت ياسمين الغرفة وسلمت على أم خالد وأم ريما ثم اجلست....!
خارج الغرفة
قالت خالد لـ صالح:فيه ولد ماتت امه وهي تولده وما عرفو عنه شي للحين
وانا برأيي بدال ما يودونه لدار الايتام انت تتبناه
صالح:انا مافيني عيب وزوجتي مافيها عيب...ان شاء الله رزقنا بأولاد وان ما شاء الله فحنا نحمده ونشكره.!
ــــــــــــــــــــــــــــــــــــــــــــــــــ ــــــ
تمت بحمدالله

