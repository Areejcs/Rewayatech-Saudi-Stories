


" مآآت..الظاهر انه اختنق من الدخان وماكان عنده فرصه للهرب..وو احترق
صرخت بدآخلها: مستحيييييل...مامات من الحريق..انا جفته بعيني وهو مقتوول..!! "




" ليش ما تدورين لج ع شغلة محترمة غير انج تكونين رقآصة ومغنية !! "



" أصوات عآلية براا ومخيفة..وضرب قوي ع البااااب ..وهي يالسة وسط الظلمة وقلبها طآح من كثر الخوف ! "






انتظرووني  




~| الهمسة الأولى |~




..: بــــــس الله يخليك بس..

..: جــــــــب ولا كلمة أقولج سكتي...


كانت تبكي بحرقة والم وحسرة وضعف..وهو بلا رحمة ممسك بشعرها ويشده نحوه بقوة ..وهي تحآول جاهدة ان تتخلص منه وتنقذ ما تبقى من بقآيا شعرها الكستنآئي..
أرخت بصرها للأرض ورأت خصلات شعرها المتناثرة عند قدميها..وصوت المقص الكريه لازال مستمر..!

قالت برجاء وضعف: خلاص ..بس..بـــس ..ليش تسوي فيني جذي..؟!

ولكن رجآئها لم يحرك فيه ساكناً..قآومت كثيراً لكنه اقوى منها ..حآولت الصمود أمام جبروته..لكنها لا تجرأ..!


بعد مدة..


تنهد برآحه: رفعي رآسج اجوف..


لكنها لم تنفذ رغبته..بل زااد صوت نحييبها..

صرخ عليها بصوته المرعب: أقوووولج رفعي راسج ولا ابي اسمع صووتج ..

توقفت عن البكاء ولم يسمع الا صوت شهقاتها التي لم تستطع إخفائها..رفعت رأسها ببطىء ..لكن عينيها بقيت معلقة في الارض..

نظر اليها بتمعن..

.....: حلوووو..يلا ذلفي حجرتج ياا بنت ******


ما ان انتهى من جملته..حتى اطلقت سراح ساقيها ..وفرت هاربة الى ملجئها..
لم تكن لديها الشجاعه بان تتحسس راسها او تنظر الى المرآة لترى ما تبقى من بقايا شعرها..كانت خاائفه من ان تنصدم بواقعها المرير..

جلست في زاوية غرفتها الكئيبة او بالأحرى مستودعها !! فهذه لا يمكن ان تسمى بـ غرفه..كانت قذرة بكل معنى الكلمة ..الارض خشنه وصلبة..النافذة لا يتسللها ضوء اشعه الشمس بسبب الجدار الذي يمنعها من التسلل..والفئران المختبئة في الشقق الصغيرة والحشرات الواقفه على الجدران..كل هذا مثير لتقزز والخوف..

ضمت رجليها..كانت خائفة...تآئهه ..ضعييفه..اغمضت عينيها..

تمنت لو انها ماتت في حادث السير ذاك الذي توفي فيه ابويها وإخوتها..واحترقت معهم..ولا تكون تحت رحمة هذا الشخص الذي تشك ان لديه قلب انسآن!!



.


.


بعد مدة ..استيقظت..ووجدت نفسها نائمة على وضعيتها السابقة..نهضت وتجوهت الى الحمام..

صدمة!!!

نظرت الى المرآة المكسورة..بعيون مفجوعه..صدمت من شكلها الذي اصبح شكل " صبي"..!!!!

رفعت يدها ببطىء وتحسست شعرها كان لديها امل بان تكون الصورة التي في المرآه ليست صورتها..!

لكن الامل تلاشى..

نزلت دموعها بصمت ..خرجت من الحمام وجلست في زاويتها المفضلة..لتشكي اليها هموومها..!!


\\



...: لاااا!! انت شكلك تخبلت..

...: لا ما تخبلت ولا شي..وخلاااص..اللي فراسي بسويه..

....: إبراهيم لا تتهوور..تراا الساالفه مب هينه..مثل ما انت شايفنها..

إبراهيم: سلطان لا تحااول فيني..انا تقريباً خلاص نفذت نص اللي فراسي..بس باقي شويه..

سلطان : انزين ما حصلت اي معلومات عنها او عن اهلها..؟

ابراهيم: اللي اعرفه ان اهلها ماتوو في الحادث وهي الوحيدة اللي نجت بس دشت ف غيبوبة لمدة شهرين بس ع كلام المستشفى انه محد زارها..وماحصلو لها اهل عسب يتواصلون ويااهم..
وقدرت اظهرها من المستشفى على انه انا اللي برعاها..وطلعت لها اوراق مزوورة..

سلطان بتفكير : بس لو تخليها رقاصه ولا مغنية..مو احسن..؟

ابراهيم: لالالا..كذي عادي اي حد يعرفها..جيرانها ولا ربيعاتها..

سلطان:افف منك تراك فريت راسي..مو تووك تقولي محد بيعرفها.؟

ابراهيم وقف: الحينة بتجووف وانت احكم..


ذهب ابراهيم..وعاد بعد دقائق وهو ممسك بذراعيها بقووة..ودفعها نحو سلطان..الذي غطاه الذهول ..


سلطان وقف وهو منصدم: لاا..مستحييل..هي نفسها هذيك البنت.!!!!!

ضحك ابراهيم وبان ضرسه الذهبي: هاا..؟ شراايك..؟ تنفع ولا لا.؟
ابتسم ابراهيم بخبث: والله انك مب هيُن...(بتفكير) بس يمكن ما بتقدر..؟

ابتسم ابراهيم بخبث: ما عليك..تطمن..انا بأهلها..(صرخ عليها) يلا ذلفي..


لم تدري كيف وصلت الى مستودعها ..كانت ترتجف من شدة الخوف..وساقيها للم تعدان قادرتان على حملها..جلست على الارض بقوة..وهي تحاول ان تهدىء قلبها الذي ينبض بقووة..!



\\



سلطان: خخخخ..يعني الشباب برووحهم ضعيفين..هالبنت الضعيفة بتكون احسن عنهم..!!

ابراهيم: ماعليك..هالبنت انا بشرف عليها بنفسي..

سلطان بتفكير: بعد اللي انا جفته..والله انك قدها وبتسوي اللي براسك..


وجلجل الاثنان بالضحك..!




~| انتهت الهمسة الاول |~

~| الهمسة الثانية |~




أسرت قلوب جماهيرها بصوتها العذب وشكلها الجذاب ورقصاتها التي تسحر عقولهم..ويميلون معها كلما مآلت..

وصيحآتهم تتعالى " شهرزآد" أو الملقبة بـ " حورية الغنآء"

تغني بصوتها الذي يشبه صوت العندليب ..ووجهها الطفولي الجميل وجسمها المتناسق الذي يتمنى كل المراهقات ان يصبحن مثله.!!

نعم...فهذه هي شهرزآد .. حورية الغنآء..!!

استمر الحفل الغنآئي الرآقص حتى سآعات متاخرة من الليل..وبعدها ذهب البعض الى منازلهم..وبعضهم يكآد ان يطير من السعادة بمجر حصوله على توقيع "حورية الغناء"..او لمجرد مصآفحته لها..!!



\\



جلست شهرزاد في الغرفة الخاصة باستراحة الفنانين..وهي تكاد تموت من شدة التعب..

فتح الباب ..ودخل منه رجل في الثلاثين من عمره..

..: يلااا ..شوو تترييين حضرتج..؟ يلااا جدامي ع السيارة..
شهرزاد بصوت خافت: اووك..


نهضت وذهبت معه الى السيارة المتجمهرة حولها بعض المعجبين الذين لازالو ينتظرون خروجها..وبعض المصورين لالتقاط صور لها لكي يجنوا ارباح من ورائها..!!


شهرزاد بداخلها " افففف لوعتوا بجبدي..سير ذلفوا عن ويهي.."

همس لها وهو يصر على اسنانه: ابتسمي يال ******

ابتسمت شهرزاد بسرعه..لكنها كانت ابتسامة خوف..

ركبت السيارة وركب هو ايضاً..

شهرزاد" الله يااخذ يا سليماانووه..اكرههههههك..متى بس بفتك منك.."

سليمان تكلم: ادائج اليوم ماشي حاله..بس حصلت ورآآه بيزاات..المرة الياية ابي احسن من جذي..ويوم يخلص الحقل مافي داعي تمدين بوزج شبرين..!! ترا حركاتج مقيدة..والصحفيين ع كل حركة تسوينها..! لو صاار وفضحتينا باي حركة ..بتندمين..!

شهرزاد بصوت خافت ومرتجف بشخصية مناقضة عن التي كانت واقفة ع المسرح تغني بصوتها الواثق :ان..ان شاءالله..



~><~



وصلو للقصر الذي هو ملك لسليمان..والذي كان قبلاً يعيش في بيت شعبي بسيط..! لكن بعد ما جعل شهرزاد مغنية حصل على كل هذا الثرآء ..!! بفضل شهرتهآ..

دخلا الى القصر..ذهبت شهرزاد الى قسمها الخاص..وقد كان فخم وراقي للغاية..يليق بفنآنة مشهورة..!

بعدما قامت بتبديل ملابسها..وارتدت بيجامة مريحه..استلقت على سريرها وهي منهكة..! 

ترقرقت من عينيها الدموع..وتخطت خدها الصافي بألم وحرقة..!

يحسدها الجميع على ما نالت من شهرة ومال..! لكنها ليست سعيدة بما وصلت اليه..!!

بل تشعر بحرقة داخلها والم مع كل كلمة تلفظها ورقصة تقوم بها..!

كيف لاا؟!

وهي تعصي خالقها من فوق سبع سمآوات..؟!!!

لكن كل ماتفعله ليس بإرادتها..بل بالرغم عنها..,,,انتظروا..فلست انا من سيروي حكايتها ..سادع شهرزاد هي من ترويها لكم..لكن تشاركوها آلامها..!


شهرزاد " بقولكم قصتي..عسب تعذروني ع الوضع اللي انا فيه..

كان عمري وقتها 15 ..كنت في قرية ريفية فقيرة..لكن الحلو فيها اهلها وناسها الطيبين..يجمعهم دين وعادات وارض وحده..ماكان فيه احد يكره الثاني ..او يحقد عليه..قلوبهم كلها مع بعض صافية..

عآيلتي..كنا عائلة فقيرة..تعتمد ع انتاج مزرعتنا الصغيرة..اللي نص الانتاج نبيعه و الباقي نسد فيه يوعنا ..!

انا البجر..واللي عقبي اختي سارة والحينة عمرها 13 سنة..وعقبها نورة 10 سنوات..عقبها مريم 8 سنوات..وحنان 7 سنوات ..واخيرن عبودي 6 سنوات..

ابوي كبر في السن والامراض بدت تتلاحق عليه..مما خلاه يقعد ع الفراش وما قدر يكمل شغل المزرعه..!

قررنا انا وامي نتشتغل في المزرعه بما انها مصدر دخلنا الوحيد..!
لكن الانتاج كان اقل عن اللي قبل..وفقرنا قام يزييد..


في يوم من الايام..اليوم النحيس اللي مستحيل انساه..ياا ريال غريب عن القرية..الناس كانت متجمعه حووله و مبهورة تشوف البضايع اللي يايبنها..رحت انا وامي نجوف شرات الناس..وخاطرنا فاشياء وايد ناقصتنا ..بس البيزات ما تكفي..يالله تسد بها يوعناا..

انتبهت ان الريال الغريب قام يطالع فيني بنظرات تفحص من فوق لتحت..خفت...وبعدت من المكان ورديت انا وامي البيت..

ع المسا..سمعنا حد يدق الباب..سرت انا ابطله..جفت الريال نفس الغريب....خفت وااايد وقام قلبي يدق..مادري ليش..

قالي: وين ابوج..ابي ارمسه.؟

قلت: ثواني..بعطيه خبر ..

قلت لابوي..قالي خليه يدخل..زقرته وصلته عند ابوي اللي بحكم حالته ماقدر يروح لين عند الباب..

انا سرت الغرفة الثانية عند خواني وامي..

بعد مدة زقرني ابوي..ولييته مازقرني ..الريال كان محد..

قالي ابوي: جهزي اغراضج ..

قلت بفزع: ليييش.؟

قالي: يا بنتي..انتي املنا الوحيد بعد الله..سيري ويااه واشتغلي..هوو قالي يباا وحده تخيط ملابس..وهوو بيعلمج..والله يفتح علييج من ابواب رزقه..


بطلت عيووني ع وسعهن..و امي شهقت..!!

امي: كيف تباا بنت تسير وياا ريال غريييب..؟!! ماندري عنه ولاشي..وتونا اليوم اول مرة نجووفه في القرية..؟

ابوي: لا تخاافين يا ام عبدالله..ربي بيحفظها...والله وياها..وما بيغفل عنها..( ناظر فيني) كوني قووية..سيري ترزقي..موو عشاني..عشان اخوانج..اللي يموتوون يووع جدام عيني وانا عاجز ماقدر اسوي لهم شي..!

نزلت راسي ....مارديت...كان ردي اني جهزت اغراضي وسرت وياا الرياال الغريب..اللي عرفت عقب انه عطاا ابوي مبلغ محترم..مقاابل اني اشتغل ويااه..

سرت ويااه المدينة اللي اول مرة اجووفها...بس طبعن لا تقاارن بقريتي الغالية..
شهر مر..وفيه تعلمت كيف اخييط..وكنت احصل ع بيزاات و اطرشهن حق اهلي اللي فرحوو فييها واااايد..وكان بالنسبة لهم بداية خير..

لكن عقبها..قرر يخليني مغنية وبنفس الوقت رقااصة..!!
يتلي جلطة..هذا تخبل ولا شوو..؟ طبعن رفضت بكل ما اوتيت من قوة..موو انا اللي اعصي ربي..و انزل راس اهلي في الارض..!

قررت اشرد..لكنه حبسني..طرشت لابوي رسالة بالسر اقوله عن اللي استواا..


بعد ايام ..جفت ابوي جدامي وسليمان (الريال الغريب) وياه...
خيرني سليمان بشيئين..!! كل شرط منهم اصعب من الثاني..

" تستوين مغنية ورقاصه..!"

أو


" أقتــــــل أبووج..!! "


صدمــة..! مصييبة.. طاحت ع راسي..طالعني ابوي بانكسار..حسيت كانه يقول : الخيار الثاني..!!

ناظرت ابوي بالم وقلت: " إقتـــــل ابـــــــوي"

طالعني سليمان بصدمة..! عقبها ابتسم بسخرية..ومشى وخذ ابوي..ويااه..

صرخت بألم و باعلى صوتي ودموعي تنزل : ابوووووي نلتقي بالجنة ان شاءالله..
لف علي..وابتسم بألم..وحب.. هذي كانت آخر ابتسامة له اجوفها..
عقبها راح ابوي..ومارد..!!!!

اليوم الثاني...وانا بعدني ماصحيت من الصدمة الاولى...تفاجات بصدمة ثانية..ياب لي الحقير ... عبودي الصغير..!!

نفس الشي..عرض علي مرة ثانية الشرطين..

طالعت فـ عبودي..جفت كيف ويهه خاايف..ويناديني بصوته البرىء: "شهلزااد..ماابي امووت..شهلزااد..تعاالي ادلبي الوحس "

تقطع قلبي علييه وانا اسمع كلماته الخاايفة..ماقدرت اتحمل..واتخيل شكله وهوو ميت..! اخييرن وافقت..لان لو مات عبودي.. اخواني وامي بيلحقووه..وانا مابستفيد شي..!

جفت الحقير يبتسم بنصر..ومن هاك اليوم وانا اشتغل ع الشغلة..الين ما اشتهرت..

5 سنوات مرت وانا ماسرت اجوف امي ولا اخواني ..مالي ويهه اجابلهم..! كان يطرش لهم سليمان بيزات بس هم مارضو ياخذون ولا فلس..باختصار لانه " مال حرآآم " ..



\\




البطلة الثآنية..~


شهرزآد " 20 سنة"




\\



في هذا البرد القارس والظلام الدامس.. في هذه الغرفة المخيفة الواقعه في سطح المنزل..

فتاة قابعه في احد زوايا هذه الغرفة..محتضنها جسدها بيدها..محاولة ان تدفىء جسدها النحيل الذي يكاد يتجمد..شعرها الطويل المنسدل على وجهها بفوضوية وعدم ترتيب ولا يُرى من وجهها الا عينيها التي تنبض بالخوف وعدم الامان..ملابسها الرثة الممزقة..التي تغطي جسمها..

في هذه الغرفة..حيث لايمكن لضوء اشعه الشمس من التسلل للداخل..لانافذه..لا مصدر للضوء..وحتى الباب مقفل ..!


شعرت بحركة خفيفه عند الباب ..وبفتحه صغيرة اسفل الباب تفتح بمفتاح صغير ..دخل منه صحن..ثم أُغلقت الفتحه..

كل يوم وفي كل مساء يتكرر نفس المشهد..اقتربت من الصحن وتحسسته..فتات خبز..القليل من حساء بارد مثل العصير ..وربع كوب من الماء..

هذا هو طعامها منذ خمــــس سنوات..!!!!!


فجاة سمعت صوت خطوات اقدام..ا

فرت هااربة الى اخر الغرفة..مبتعدة عن الباب..و التفت حول نفسها بهلع وخوف شديد فقد بدأ " التعذيب النفسي " ...ضرباات شدييدة على الباب..وصرااااخ يخرم الآذان..و اصواات مخييفه ..

كانت تصرخ هي ايضاً بكلمات غير مفهوومة وتردد بداخلها 

" بس ..حراام اناا أخااااف"


صوت مخيف همس بالقرب من الباب: بدور اليوم وانتي راقدة ..بيي واذبحج "

ضحكاات تعاالت بعد هذه الجملة..ثم ابتعدت الخطوات عن المكان..وعم الصمت..



\\



البطلة الثالثة..~


بدر البدور " 13 سنة "



\\



~| انتهت الهمسة الثانية |~






~| الهمسة الثالثة |~
دخلت عليها الخادمة لتخبرها بان سيدها يرغب في رؤيتها..
ارتعدت اوصالها..! فالمرعب يريد رؤيتها..!
اسرعت اليه قبل يغضب..
راته جالس على الاريكة..وقفت بعيداً عنه..
....: نــ ..نــعم...؟
ابراهيم بنفس خايسه: نعامة ترفسج..
بعلت ريقها بخوف..وهي تردد بداخلها " الله يستر..الله يستر"
ابراهيم: تعاالي يلسي..!
جلست بعيداً عنه قليلا..
ابراهيم: الموهيم..يااااا...صبح..؟! مادري ظهر ولا عصر..؟!!
قالت بهدوء: فجر...فجر الليل..
ابراهيم باستهزاء: هه فجر..! والله انه متفيج اللي سماج هالاسم..
الموهيم..هالاسم..بتنسيينه..ولا كانه كان في يوم من الايام اسمج..!
فجر منصدمة: لــ..ليش.؟
ابراهيم وهو يحط ريل ع الثانية: الله يسلمج..من اليوم ورايح اسمج بيكون..........فآرس..!!
ألقى بحزمة من الاوراق امامها..وبينهم جواز سفر..
ابراهيم: جوفيهم..
أخذتهم..وقرات ببطىء وتمعن..والصدمة لاتزال على محياها..
هويتها تغيرت 180 درجة.
الاسم: فارس محمد الــ.....!!
الجنس: ذكر..!!
وصورتها الحالية ..!! من قد يصدق ان هذه فتاااة..؟ بل لن ياتي في بال احد ابداً..!
تذكرت ان ابراهيم..قد اخذ لها صورة ..بعدما غير من شكلها..
ياللفظاعه..أهذا بشرٌ حقاً..!
فجر الليل " مصدوومة..مصدوومة..مصدوومة ..الحينة يوم شكلي تحول لولد..قلت يلا مو مشكلة..هويتي تبين اني بنية..الحينة لا هوية ولا شكل..طاحت الاوراق من ايدي..ماكان عندي اي طاقة اني بعد اقراا..!
تكلم ابراهيم:الموهيم..مو عشاان هذا ابيج (ابتسم باستهزاء) اقصد ابيك...الموضووع اهم من هذا كله..طبعن..انا انقذتك من الموت..وخليتك تعيش عندي..بدل ما تتشرد في الشوارع..وصرفت عليك..(وبسخرية) وعوضتك حنان الابو والام اللي فقدتهم..
يعني ..ما فكرت ترد لي ولو شوي من الجميل هذا كله..!
انا يت فـ بالي فكرة..بدل ما انت كذي لا شغل ولا مشغلة..قلت خل نستفيد منك شوية..ووو مالقيت غير اني اخلييك ..
.
.
.
" لاعب كرة قدم "
الجمت الصدمة لسانها..فالصدمات الان تتلاحق عليها ..
كمل ابراهيم: ..صح نسيت اقولك هالمعلومة اللي اظن ما تعرفها..انا مدير نادي " الصقر " خخخخ اكيد ما سمعت عنه..ترا ماتنلام..لانه فــاشل.!
ولا مرة خذ البطولة..وو اللعيبة..فشلة وكسلانيين..وهمهم..المعاش اللي ياخذونه..وو الرقااد..ولو مني كنت طردتهم كلهم..لكن العقوود اللي موقع عليهم وياهم شوو نسوي بعد..اترياا العقد يخلص.؟
اماا انتي ياا فاارس..فـ بايدي هذي بأهلك..واخليك افضل لاعب ع مستوى الفرق...
ومازال ابراهيم..يتكلم..ويتكلم..عن آماله وطموحاته التي ستتحقق من خلال فجر..! او لنقول فارس..!! اما هي..فلا تسمع ما يقوله بل ابحرت في التفكير لحل لهذه الازمة..!
" حسيت اني بتخبل..!! مبطله حلجي وعيني ع وسعهن..!! هذا صج يرمس ..ولا يمزح..؟
ابراهيم بحنية غريبة : بـس ..بــس..اذا ما تباا..اقصد ماتبين..عادي قوولي..الامر راجع لج..وو انا مابجبرج ع شي ما تبيينه..
" حسييت برااحه..انا قلت هذا اكيد يسولف وياي..هه لاااعبة..وين عايشين نحن.؟"
قلت وانا مبتسمة براحه: لا طبعن..اتخيل بس ..ههه..
ما ان انتهت من جملتها..حتى ثار ابراهيم..وتفيرت ملامحه الى ملامح تملؤها القسوة..اخرج من ورائه سوط ..!
" اوييه انا شقلت الحينة..؟ عصـــب..ياويلي منه ><..يارب ..ساعدني...خاافه..اكيد بيذبحني.."
قلت بسرعه: لا لااا.. امزح.. موافقة..موافقة..!!
لكن ابراهيم..كان قد تحول الى وحش مفترس..يريد ان يتلذذ بصراخ الالم..!!
ابراهيم: لا يااقلبي..لازم تذوقينه..توه يديد هالسوط..وو..ابي اجربه عليج..مممم لج الشرف طبعن...؟
وو عسب تعرفين اذا فكرتي مرة تعصيني..بيكون هذا (اشر ع السوط) ردة فعلي..!!
رفع السوط عالياً لينهال على جسدها ...ويلسعها..بدون رحمة...وو..


STOP
\\

>>قطع المشهد..مراعاة لذوي القلوب الضعيفه..!<<

\\

كانت تستعد لحفل هذا المساء..فاليوم ستظهر لجمهورها كـ الأميرة "سندريلا"ارتدت فستاناً ابيض طويل بدون اكمام..وارتدت قفازاً ابيض..وضعت على راسها التاج.. ارتدت الكعب الزجاجي ..كانت حقاً كـ سندريلا..!!
دخل سليمان وعلى وجهه نظرات الاعجاب والانبهار
نظرت اليه باحتقار..
سليمان:الجماهيير بتزدآد اذا جافوج..وبيزيد الطلب عليج..!!
شهرزاد"مارديت..احتقرتة..ادري انة مابيرد علي الحينة اهم شي اني اسوي اللي يبيه وعقب الحفلة بيغسل شراعي!!
جفتة ظهر..انا الحينة يالسه فـ غرفة استراحة فنانيين..اتريا لين مايبدا الحفل..
جفت سليمان مرة ثانية دخل ويياه حد وقاعد يرحب فية ..
سليمان:يامرحبا ..هلا والله تفضل..تفضل..
دخل الريال...
سليمان:شهرزاد هذا المغني المشهور في البلاد سعيدالــ...اكيد تعرفينه.. افضل مغني في البلاد..!!
"لا والله ماعرفة..اكيد بتستغربون كيف مغنية وماتعرفة..؟!
لاني باختصار مااتابع اخبار الفنانيين ولا اهتم لهم!!
سليمان: شهرزاد..اليوم الفنان سعيد..مسوي مفاجأة للجمهور..وبيغني وياج..
جفت نظرات الاعجاب منه سويت روحي مب مهتمة..!
وبدون مقدمآت..
تقدم سعيد وركع امام شهرزاد بطريقة مسرحية..وامسك بيد شهرزاد وقبلها..!!
سعيد:تشرفت بمعرفتج يااا...... سندريلتي..!!
"انصدمت من جرأتة ووقاحتة كنت ناوية اعطية كف يصلبة لكن جفت نظرة سليمان المرعبة..واشر لي اني ابتسم..ابتسمت ابتسامة باردة..!!
وقف سعيد..وجلس على اقرب كرسي اما سليمان فاعتذر وخرج بحجة ان لدية عمل ما.... اما شهرزاد ..فلم تدري ماذا تفعل فجلست بعيدة عنه..
تكلم سعيد: اظن..انه هاي اول مرة تغنين ويا حد..؟
" لاا رد..سفهته..خخخ..حسييته يباا يرمس ويااي..ويدقها سوالف..بس انا مو معطيتنه مجآل..
مر الوقت بطىء..الين ما زقرونا..بعد شويه دورنا..وقفت ..وهوو بعد...يت العاملة تعدل فستاني والمكياج..
سرنا انا وسعيد..الين وراا ستارة المسرح..الين ما المقدم يعلن اسمائنا..
بعدت الستارة شويه..اجووف الجمهور..اخخ واااااااايد..كل مرة يزدااد اكثر واكثر..!!
تنهدت وسندت ظهر ع الطوفه القريبة..غمضت عيني..اهدي اعصاابي..
سمعت سعيد يقول: ليش سندريلتي زعلانة..؟
طالعته باحتقاار...وايد لاعب الدور حظرته..!
سعيد وهو يقرب مني: له..له..منوو مزعلج..؟ خل اسير اراويج فيه.!
جفته قرب واايد مني..مسك ذقني..
قالي بهمس: ارمي همومج ورا ظهرج..واستانسي..
اوعدج اخلي هاليوم احلى يوم فـ حياتج..!!
مسكت ايده بقووة..وفريتها بعيد عني..حسيته انصدم من حركتي..بس خله يستااهل..قليل الادب..!
جفته راح عند مقدم الحفل..ماسمعت غير انه قال له..مايزقر اسمه وياي..
استاانست شوي ع الاقل مابيرتز ويااي..
" والآن..نقدم لكم أعزائي الحضور مغنيتكم ..والتي حآزت على رضآكم...حورية الغنآآآء .............."شهرزآد"..
تعالت الاصوات...وصفير ..وصراخ وتصفيق الجمهوور..!!
تقدمت على خشبة المسرح ببطء وضوء وحيد موجه اليها ويتحرك معها..مع بداية موسيقى الاغنية..
" استغربت..! الاغنية هاي المفروض يغنيها اثنين..؟! ليش ما غيروها.؟! يمكن يحسبون سعيد الزفت بيغني وياي..؟
حسيت اني توهقت..بس يالله بمشيها وبغني مقاطعي ومقاطعه..
بديت اغني مقطعي..ومن خلصته..تريت الين ماتبدى موسيقى المقطع الثاني..بطلت حلجي بغني....!
بس سمعت حد يغنيه..!!
وضوء ثاني توجه ..للشخص اللي لابس بدلة أمير
ومسوي روحه" أمير سندريلا"..واللي هو ما غيره ....سعيد..!!
كان يغني ويطالع فيني..
لاعب الدور الحبيب..جفته يتجدم صوبي..مد ايده لي..وهو بعده يغني..مثل حركات افلام سندريلا.."يطلب مني ارقص وياه"!!
طالعت فـ ايده الممدوده..حركته وايد سخيفه..!
جفت الجمهور..اللي يصاارخون بحماس..يبون ارقص وياه..
عيوني لاا إرادياً ..كانت تدور سليمان..اللي من جفته .
.
سوالي حركة بايده " كانه يقص رقبته" فهمتها ع طول..قصده بذبح امج وخوانج..
بدون مافكر مديت يدي له باستسلام..
اما هو فابتسم..وباس يدي مرة ثانية..والجمهور استاانس واللي يصفق ويصارخ..واللي يصفر..!
رقص وياي نفس مارقصت سندريلا ويا اميرها..
سكت يوم خلص مقطعه..وباقي مقطعي الاخير..وبين مقطعي ومقطعه موسيقى..
همس لي قبل ما ابدأ : قلتلج..بخليه يوم ما ينسي فـ حياتج..!
طالعت فيه بنظرة..وانا احاول اخفي الانكسار اللي فـ عيني..!
حسيته ضغط ع ايدي ينبهني..عسب اغني مقطعي..
بعد ما غنيته ما صدقت اني خلصت الا يوم سمعت تصفيق الجمهور الحآر..
اخييرن انتهت المهزلة هذي..!! "
وانسدل الستار اخيراً ..بعد شكر الفنانين الذين أقاموا الحفل..!
" فيني غصة..وابي اصيييح..من الصبح وانا ميودة دموعي..
يالله متى بس برد البيت..
انتهيت اخيرن من الاجراءات الروتينية بعد كل حفل.."اوقع..اسلم ع الجمهور , لقاءات صحفية, تصوير, الخ "!!
ماصدقت ان الحينة فـ حجرتي..ع طول فريت عمري ع السرير..
و تميت اصيح واصيح واصيح..وطلعت كل اللي فـخاطري.." !

\\

في احد البيوت المتواضعه..
الام تتحدث في الهاتف مع احدى صديقاتها..واولادها الخمسة ينشرون الفوضى في ارجاء المنزل بصراخهم ولعبهم ومشاكساتهم..
والاب..لم يرجع من عمله بعد..!

ام خالد : هييه..واقولج ..سرت اليوم عند ام عبدالله..هيه..هيه..كانت ملجة بنتها مريم..
جاء ابنها اليها..واخذ يشد سلك سماعة الهاتف..يريدها ان تتحدث اليه..
رشود: يمه..يمه..جووفي حموود يضربني..
ام خالد: خلاص..حبيبي..عقب براويه..سير العب الحينة..
لكنه رفض ذلك.وجلس على الارض امامها..واخذ يصرخ ويبكي..
اعتذرت الام الى صديقتها..وبعد توديعها..اقفلت السماعه..
ام خالد: افف منكم..عورتوو رااسي..!!
حمود: يمه..هو يبا ياخذ سيارتي..
رشود: لا يقص عليج..كنت ابي العب فيها شوي..
ام خالد: بـــــــــس..سيروا يلا فوق السطح..وخوفوا الشريرة ..!!
رشود استانس: يلاااااااا..يلا بنسير نخوف الشريرة..
همسة " خالد 10 سنوات...حمود 7 سنوات ...رشود 6 سنوات..نورة 4 سنوات..نوف..سنتين.. "
خالد يرفع ايده : يلااا هجووووووووم..
صعد الاطفال الى السطح..واتجهوا الى الغرفة الوحيدة الموجودة في السطح...و ابتدأ عملهم الذي اعتادوا عليه لكي يسيلهم وقت ضجرهم..
و بدر البدور ترتجف من الخوف..!!

قصة بدر البدور ترويها لكم لمسة برآءة..
" بما ان بدور ما تروم ترويها لكم ..لان حالتها ما تسمح..فانا بقولكم قصتها..
بدور كانت بنت تعيش ويا امها وابوها حالها حال أي بنية..وابوها كان قبل متزوج ام خالد..وال بسببها نكدت عليهم عيشتهم..
بسببها طلق ابو بدور .امها..اللي ظهرت عليها ام خالد رمسة..وان بدر البدور موو بنته..وانها هي خانته...وو الخ..
كان عمر بدور وقتها 7 سنوات..بعد سنة من العذاب اللي ذاقته بدور ع ايد ام خالد..
اقنعت ام خالد ابو بدور انه يعقها في الغرفة اللي فوق السطح..وانها اصلا مو بنته..هي بنت حرام...المفروض انه يذبحها من زمان..!! واقل شي يسويه يخفيها من الوجود ويعقها فـ هذيك الغرفه..
سمع كلامها..وحطها فـ هذيك الغرفة..بدون أي رحمه..لان الغضب اعماه..! لدرجة انه ما فكر يتاكد هي بنته او لا..!!
اما بعد من سوايا ام خالد..زرعت افكار غلط فاولادها..وان هاي وحدة شريرة كانت قبل تحاول تقتلها هي وعيالها..وتحرق بيتهم..وتسرق فلوسهم..
ولانهم يهاال صدقوها..
ومرت خمس سنوات...وبدر البدور لا تزاال مسجونة..!"

\\


 

~ | انتهت الهمسة الثالثة |~














~| الهمسـة الرابعة |~


قابعه في مستودعها النتن..محاولة التخفييف من آلامها..

فجـر الليل " جسمي مستوي خريطة ملونة..!!

رفعت ايدي جدام عيني اجوفها..خطووط ودواير ومنحنيات بنفسجية وحمرا و زرقاا..!!

ابتسمت وقلت: فنآآآآن يا ابراهيم..فنآآن ..!!

( طالعت فـ ريولي ) إلا مبدع ..في التعذيب..!


~><~



بعد مرور ستة أشهر ..!!



\\



وقف أمام المبنى الذي يقابله..نظر إليه بتمعن..

تنهد بعمق..تقدم بخطوات ثابته الى المبنى..وهو حامل حقيبته الرياضية..

لم يعرف بالظبط اين يذهب او ماذا يفعل..!!

فقد قال له مساعد المدير ان يذهب الى هنا..

توقف داخل المبنى ..وهو يفكر بالظبط أين يذهب..؟

لم يرى احد هنا لكي يساله او يدله على المكان المقصود..!

سمع صوت من خلفه : هلا اخووي ..بغيت اساعدك..؟

كان الشاب قد مر بالصدفه من هناا..

تكلم بصوته الرجولي: اهلين..احم..( وهو خجل ) مم انا لاعب يدييد..وو مساعد المدير قالي ايي هنيي..والحينة ماعرف وين اسير بالظبط.؟؟!

قال الشاب : يااا مرحباا والله.." صافحهه بقوة " عيل انت اللاعب اليديد..؟! توو ما نوور النادي..

لف الشاب ذراعه حول رقبة اللاعب الجدييد..كحركات الشباب اللامبالين..!!

قال الآخر وهو متضائق وحرج..بابعد ذراع الشاب عنه : مرحبتيين..منوور باصحاابه..

قال الشاب: يلا تعال بنسير عند المدرب اكيد بيستانس عليك..هههههه تراا نحن نسد نفسه ونطلع له الشيب..لاعبين فششله..!

ابتسم: هييه سمعت انكم فاشلين ( وضع يده بسرعه فمه بعفويه) آآسف ما كنت اقصد..!

نظر الشاب اليه للحظة..!

ثم قال: هههههه..لا ابدن عادي ..خذ راحتك..تراك استويت مناا..

بس انا مستغرب..ليش ييت اهنيي..؟ حتى يوم قالنا المدير ان في لاعب يديد بيي ..استغربنا..!! النادي هذا فاشل محد اييه..!

ونحن نفسنا خاطرنا نظهر منه.. بس ما نقدر بسبب العقود اللي موقعينها..!

وغييره ان النادي كحياان مادري متى بيعدلوونه..؟!

هز الاخر راسه بتفهم ..ولم يتكلم..وصلا الى الملعب..توقف لبرهه ينظهر اليه بتمعن..

كان ملعب جيد ..لم يرى فيه أي عيوب..ملعب مثل غيره.!

اتجه نظره الى اللاعبين ..حقاً كام قيل عنهم..! من اول نظهرة ادرك انهم أُناس غير مباليين..! احدهم نائم على العشب بكل راحه..والاخر يضحك وهو يتحدث في الهاتف..ومنهم من ياكل ويشرب..وبعضهم يتبادلون الاحاديث والضحك..!

والمدرب..!!!

يصرخ..يتكلم..يصفر..ينادي..!!

ولكن..

" لاحياة لمن تنادي "

احس انه لايملك سلطة عليهم..!

توجها الى المدرب..

رأى وجهه المحمر من شدة الغضب..نظر اليهما المدرب بحده..

لم يدرك بان هذا هو اللاعب الجديد..

المدرب سامي: كنت فيين يا استاز فهد..؟!!

ابتسم المدعو فهد وبانت اسنانه " احر ما عنده ابرد ما عنده "

وقال: لأه ..لييه معصب ..؟ مين اللي زعل المدرب سامي..؟

نظر اليه المدرب بحنق..وهو يكاد ينفجر من الغضب..!

ضحك فهد بخفه : آآسف.آآسف.. اسوولف ويااك ياا رياال..

عندي لك هدية بسيطة..بتعيبك واايد..

ضرب فهد على ظهر اللاعب الجدييد بقوة..

واكمل: هذاا ..اللاعب اليدييد..

تغيرت ملامح المدرب سامي بسرعه..وارتسمت على وجهه الابتسامة في وجهه اللاعب الجدييد..

المدرب سامي: اسمك إييه يابني..؟

..: فارس محمد ...الـــ ..

صافحه المدرب بحراارة..وهو يامل..ان يكون مختلف عن الجميع..!

المدرب سامي: اهلاً ...أهلاُ ...يا فارس..

صفّر المدرب بصافرته..لكي يجتمع اللاعبين..ولكن " طآآف"

فهد وهو يحاول ان يكتم ضحكته: ماعليك انا بزقرهم لك..

وضع اصابعه في فمه ..واطلق صافره عالية..ثم قال بصوت عالي: شبآآآآآآب..تعااالو بسسرعه..عندي لكم خبــــر..!!

وما ان انتهى من جملته..حتى تحرك اللاعبين باتجاه فهد..

..: ان شاءالله يقولون ان النادي بيتكنسل..

..: هييه والله طفرت من هنيي..لاشغل ولا مشغله بس اضيع وقتي..

كان هذا من حديث اللاعبين الذين ينتظرون الخبر الذي سيقوله لهم فهد..

اجتمع الجميع ..ينظرون الى فهد..

فهد: احـــم..ههههههه..ليش تطالعون فيني جذي.؟

" لاحظوا انه قاعد يتسخف دمه "

جاء احدهم ليرد عليه..لكن قاطعه حضور مدير النادي..!

اصطفوا بانتظام..الا فارس الذي لم يعلم ماذا عليه ان يفعل..!

تكلم المدير وهو ينظر الى اللاعب الجديد: اظن اللاعب اليديد وصلكم..!

قال فهد: هيه استاذ ابراهيم...

همس اللاعبين بتعجب ..!

..: اوونه.؟! ويينه..؟

..: يمكن هذا الخديه اللي واقف..؟

..: هههههه هذ الاهبل..؟ شكله هوو..

قاطعه صوت ابراهيم..: هذا اللاعب فارس محمد ..الــ....

يدييد..وانضم ويانا في النادي..لا تستهينوون فيه..لانه لاعب قوي..ومب أي لاعب..تدرب على مدربين اكفااء..

تدربوا وياه وتعلموا منه..

ومن اليوم ورايح مابي أي استهتاار..او كسل..بداا وقت الجد..

واي تصرف ما يعيبني ع طوول بخصم من معاشاتكم..

واايد خذيتوا راحتكم في الفترة الاخييرة..

نظر ابراهيم الى ناحية المدرب سامي الذي يتصبب عرقاً من شدة التوتر..!

ابراهيم : اما انت فــ مطرووود..تراا ما منك فاايده..ما كان ناقص الا هم يدربوك..!!

انعقد لسان المدرب المسكين..وهو يوجه الى المدير نظرات الرجاء ..لكن الاخر صد عنه متجاهل نظراته..!

ابراهيم: احـــم..انا يبت لكم مدربين..يدااد..اللي هم..

تقدم المدربان اللذان لم يلحظوا وجودهم..

اكمل ابراهيم : المدرب يوسف..والمدرب ستيفن..

تكلم المدرب يوسف بجدية : انا يوسف سعد..الــ ... مدربكم اليديد..

بعدها تكل المدرب ستيفن ..

المدرب ستيفن : Im steven,,Hi Guys !!

اما الشباب..فهم بلا حركة..في صمــت رهييب..!!

ويدور في راسه حان وقت " الكرف " ووداعا لايام الراحه والنوم والكسل..!

علموا ذلك من جدية ابراهيم هذه المره..!!

بعدها ذهب المدربان الى اللاعبين ليتعرفوا عليهم..

اما المدرب القديم..فكان يتوسل الى ابراهيم ليمنحه فرصة اخرى.!لكن من ذا الذي يرغب في مدرب ضعيف الشخصية..؟!

وخرج المدرب من النادي بكل انكسار وهو مطأطأ الرأس..!

فهذه شهاده..بانه مدرب فآشل..!!

بعدما تعرف المدربان الجدد على اللاعبين..

وقفا مستعدان للذهاب ..نظر المدرب ستيفن الى فارس..

وابتسم له ابتسامه تشجيعية..

رد فارس الابتسامة..والقى نظرة خاطفة على المدرب يوسف..الذي كان يرمقه بحده..!

ابعد عينيه بسرعه عنه..بعدها ذهبا المدربان الى مكتبيهما...

وبقي الشباب ليتعرفوا اكثر على اللاعب الجديد..فارس..!

تقدم احدهم الى فارس وصافحه..

ناصر: هلا فيك بيينا..انا ناصر..

صافحه شخص اخر..

سالم متحرطم: من ييت..يبت النحاسة ويااك..

ضحك ناصر: لا تزعل ..ترا دووم جذي طبعه..هذا سالم..

ابتسم فارس: هلا فيك سالم..

سالم ومازالت التكشيرة ع وجهه: اهلييين..

خليفه وهو يصافح فارس: انا خليفة ..حيااك الله بينا..

ابتسم فارس: الله يحييك..

اتى بعده سيف الذي صافح فارس بقوة..مما احس فارس بالالم قليلا في يده...: انا سييف..

اكتفى فقط بالابتسامة..

مايد: مرحباا الساااع.. انا ماايد.." غمز له" ان شاءالله تستانس ويانا..

فاارس: مرحبتيين ماايد..

وبعده جاء حميد وعمر وصافحاه..

بعدها جلسوا ع العشب..يتحادثون ويضحكون..وفارس فقط يبتسم..

بعد مده راى فارس شخص قادم..

تكلم فهد : مب جنه هذا علي..؟

حميد: صباااااااااح الخييير..تو الناااس ياا ريااال لييش ييت بعد.؟!

عمر ضحك: شكله موووده زفففت..

خليفه: حسييت..زين ان المدير ما نتبه انه موجود ..

اقترب علي..وجلس بالقرب منهم..وعلى وجهه ملامح الغضب والحنق..ويبدو في مزاج سىء جداً ..!!

ناصر: اوو علي فااتك اللي استواا..!!

قاطعه علي: ادري..مافي داعي تقول شي..بروحهم عكروا مزاجي اول ما عديت عتبة الباب..!شوو هالمصخرة...؟! لاااا واللي قهرني المدرب المسكين ..!! طردووه..!!

حميد: عاااااش..اكييد بتدافع عنه..ترااه حبييبك..

عمر : هيييه والله..محد كان يسمع كلامه الا علي..

فهد تنهد وهز راسه بأسف: آآآآه اللي يرحم أياام اول..كنا مرتاحيين فـ عز مدربنا سامي المسكين..

ضرب خليفه راس فهد بخفه : بلا مصخره..!!

تكلم علي فجاة : كأني اجووف ويووه يديده..؟!

فهد: هييه ..هذا اللاعب اليدييد..خخخخ الذي سيحيي مجد نادينا العريق..!

لوى عليه فمه باستهزاء..ونظرات فارس لازات معلقة عليه..

بعد دقائق معدوودة..جاء المدربان..

أطلق المدرب يوسف صوت صافرته..ولكن..!! لم يبقى اللاعبين في مكانهم كما تجري العادة..!

بل ذهبوا اليه ..

يجب عليهم ان يعرفوا نوعية شخصية المدرب الجديد..!

المدرب يوسف: يلااا تجهزوا..سيروا لبسوا بدلات الفريق..

نظر الى فارس..

واكمل: اما انت يا فارس..هذي بدلتك..

القاها نحو فارس ليلتقطها...قلبها فارس بين يديه..لينصدم الجميع..

مكتوب من الخلف..Faris واسفله رقم 10..!!

نظر اللاعبون الى المدرب باستنكاار..! كيف يحصل على رقم 10..؟! وهو لازال لاعب جديد..؟ وهذا المدرب جديد ..ولا يعرف ماهي مهارات فارس..؟

تكلم ناصر: بس يا مدرب..تراا رقم عشرة لسالم.؟

تلك يوسف بحزم: هذي اوامر ادارة النادي...وسالم له رقم ثاني..

سالم بلامبالاة : تراا مافرقت ويااي..10...9..0..كلهم واحد..

صفّر المدرب ليعلن للجميع الذهاب لغرفة التبدييل..

في غرفة التبديل..

ثوان قلييله حتى تحولت الغرفة الى فوضى عآآرمة..!!

وفارس واقف في وسط الغرفة..وهو ينظر ما يحدث باندهاش..

استدار بسرعه خجلاً ..عندما رأى فهد ينزع قميصه ليرتدي آخر..!!

بعد دقائق..لم يبقى احد منهم..!

ذهب فارس الى الحمام لكي يستبدل وعاد الى غرفة التبديل..

نظهر الى نفسه في المرآة..مرر يده على شعره..

فجر=فارس " تحسست شعري..الحمدالله..طول شويه..اخييج قبل كيف كان ..ماكنت اتحمل اطالع نفسي في المنظرة..! حالقني ابراهيم ع 2 ..شكله..! طالعت في شكــلي..ولد ×ولــــد ..!!

كتاافي عرييضة..وعضلات جسمي احسه استوت قووية...لا وصوووتي بعد " آآآآع " (بصوت مسموع)..

افف ماحب اسمعه ابدن!..صووت ريااااال..!!

سمعت صوت من وراي : تخبلت ..؟ ولا شوو.؟

صديت بسرعه اجوف منوو.؟ فششله انحرجت منه

مممم شوو اسمه كاان..؟

اظن علي..؟..

علي: ترمس رووحك في المنظرة..؟ الحمدالله والشكر..

طالعت فيه بس مارديت ..

علي: عيل اسمحلي قاطعتك انت والاخ اللي في المنظرة..كمل..كمل..سوالفك وياه..

هزيت براسي "بهيه" ورديت اطالع في المنظرة..اغايضه..

جفته هز راسه..وسوا حركه يعني اني انا مينوونة..! عقب ظهر براا الحجرة..

ضحكت..شكله انسان جدّي وعصبي.!

هييه صح.بقوولكم شوو استوا في الستة اشهر اللي طاافت..

الله يسلمكم...ابراهيم خذني لواحد ..كان يعطيني هرمونات.الظاهر انه دكتور متخصص فهالسوالف..

بعد فترة اكتشفت انها هرمونات ذكرية..!!

جفتوا الين وين وصلت حقارة ابراهيم.؟! واستويت انا انثى محبوسة فـ جسد ريال..؟!

بس احس ملامح ويهي تمت نفس ماهي..عاد مادري اذا بتطلع لي لحية وشنب هههههه....

اكملكم شوو استواا بعد...

ابراهيم كل مارفضت له طلب او اعترضت على شي ..اسوط هو الجوااب..!

عقب..ياب لي مدربين..اكييد عرفتوهم..ستيفن ويوسف الكرييه..

اللي ذوقني انواع العذااب..بسبب هالتمارين القاسية اللي يعطيني..! اما ستيفن صح انه شديد في التمارين لكنه طيب..!

صح نسيت اقولكم..الحينة انا اسكن بروحي..ابراهيم ما يبي حد يعرف انه له علاقة فيني..ولو لاحظتوا انه سوا روحه و كانه ما يعرفني..! بصراحه مادري لييش.؟

المووهيم احسسن بعد..

احس اني تغيرت واايد فـ هالستة اشهر..! مادري يمكن بسبب هالهرموونات.؟

نقززت من الخوف..يوم تبطل الباب بقووة..!

سالم بعصبية خفيفه : انت هنييي..؟! ونحن نتريااك.؟ المدرب يسال عنك...؟!

بسرعه تحركت وظهرت مافيني ع المدرب..!



\\




\\

شهرزاد

" الحينة قاعده اتجهز حق السفره..
صح ما قلتلكم..! اشيااء وايد استوت..فــ هالستة اشهر..!
تقريبا بعد اخر حفلة قبل 6 اشهر استويت مطلووبة بين البلدان !!
يبون احضر حفلاتهم واغني فيها..ومن هالسوالف..
والجمهور..يطالب اني اغني وياا سعييدووه..ماشي شغله والله.!
انا رافضة الفكرة طبعن..بس مادري شو بيستوي عقب..؟
اليوم الحفلة اللي بسير لها بتكون كبييرة..
بيحضر فيها اكبر الفنانيين..وسليمان واايد متحمس..وكل شوي يدخل علي الحجرة..ويهددني ان غلطت فـ شي ولا نقص مستواي..ووووالخ..
هه انساان متخلف..!!
تدرون احياانن افكر اخليه ينفذ تفكيره وما بيهمني شي..!
لكن قلبي ما يطاوعني..يكفي ابووي..اللي ذنبه طول عمره بيكون برقبتي..!
مادري كيف يتني الجرأة وقلت لسليمان إقتل ابوي.!؟
لييته بعده عاايش..ولا احس بتانيب الضمير اللي بيتعبني طول عمري..؟!
ليته ذبحني ولا ذبح ابووي..!
جفت سليمان دخل..وشكله متووتر..مادري بلاه هالغبي..؟ جنه بنية يايين يخطبوونها..؟!
سليمان: يلا بسرعه..اتجهزي..الطيارة تترياانا..
حسسني انها بتطير الحينة..مو جنها طيارة خاصه.؟
سرت بسرعه خذيت شنطتي الصغيرة..
كنا ناويين نتم ليلة وحده..

،،،،،،

بالليل..

كانوا تقريبن خلصوا تجهيزات الحقل.باقي اللمسات الاخيرة..
جفت فناانيين واايد...يوو يرحبون فيني ويتعرفون علي..ما كنت اعرف ولاحد منهم..او سمعت عنه..
بعدها سرت اقعد ع الكرسي يالسة اطالع في اللي رايح واللي راد..حطيت ايدي ع خدي بملل..مادري متى برتاح من هالنكد.!
حسيت بحد قعد عدالي..مالتفت ..مب متفيجه..!
...: اووه القمر هنيي..!
تأفأفت بصووت مسموع..ما بقص عليكم تفاجات بوجزد سعيدوه هنيي..؟
قلت: خيير..؟ تراني مب متفيجه لك ابد..
سعيد: هههههه انتي دوومج جذي ..كله معصبة ومب متفيجه.!
شهرزاد معصبة: ياخي من شيفتك النحسه..!
سعيد:لأ..لأ..لا تغلطين رجاءن...ولا بقول لسلــ....
" قطع كلامه" الموهيم..ماعلينا..
شرايج نعيد هذيك الحفلة الاسطورية..؟!
انصدمت...! هو ممكن ان سليمان قاله عن سالفتي.؟
يوم انه يهددني بسليمان.؟ بس كيف سليمان بيفضح عمره,.؟
قلت: تحلم طبعن..!
ضحك..أأخ كيف اكره ضحكته..اقبح ضحكة في العالم..مرت من جدامنا 

مغنية..اظن اسمها عبير..عرفتني على نفسها قبل شوي..!
سمعت سعيد يصفر باعجااب..
سعيد: له..له..ماقدر ع كل هالحلاوة..
ضحكت عبير بميااعه....ضحكة بلا ضرووس ان شاءالله..
عبير: هلا حبييبي سعّوود..( باسته ع خده) انتي هنيي والله وحشتني موووت..
اووه ..."ضحكت" انت عند سندريلتك..؟
سعيد: هههه وانتي اكثر قلبي..هيه لاتقربيين صووبها بلييز..
عبير : ههههههه " غمزت لي " شكله طاح فـ حبج..!
وقفت ..اعطيتهم نظرة احتقار محترمة ..وسرت بدوّر لي ع غرفة فاضية ارتاح فيها..
عبير تهمس لسعيد: اوويه..؟ غاارت ولا شوو.؟
سعييد بصوت عالي: واا فدييت اللي يغاااااروون..
سرعت شويه من خطوات وانا اضرب الارض بقوة احط حرتي فيها..
الحينة انا اغاااار..؟ ياا حسرة اغاار ع شوو..؟ غبي متخلف,وو دب وااحد..
اخييرن حصلت ع غرفه فاضية..سرت وقعدت ع الكرسي..حطييت راسي ع الطااولة..وبدون ما احس رقدت..!

,,,,,

حسييت باصابع تتحرك ع خدي..لفيت براسي الصوب الثاني..والاصابع ردت تتحرك ع خدي الثاني..
اتضايقت..رفعت راسي وانا اتافاف..
قلت بصوت عاالي وعيوني بعدها مغمضة : اففف ابي اررررررررررررقد..
اما هو فابتسم : موو هنيي الناس ترقد..
بطلت عيوني جفت سعييد..
شهرزاد: كاابووس..كابوووس..
ردييت و حطيت راسي..
سعييد: افاااا..الحينة انا سرت كاابووس..؟ يلا بسسرعه سليمان قالب الدنيا عليج....يحسبج شردتي..مادري بلاه هالشيبة..
رفعت راسي بسرعه..شهقت..اوييه..بيذبحني سليمان..؟!!
قلت بسرعه: كم السااعه..؟
سعيد طمني: لا تخافين تووه بداا الحفل..يلا بسرعه نشي..
طلعت..وطلع هو ورااي..يلحقني..
اول ماحطيت عيني ع سليمان بلعت ريجي..! جفت الشرر يتطاير من عينه..
سليمان بهدوء ماقبل العاصفة : وين كنتي..؟!!!
قال سعيد بهدوء : كانت وياي..كنا نتناقش..مقررين نغني ويا بعض..
تفاجا سليمان: صج شهرزاد..؟
كنت بقول لأ..لكن خفت من ردة فعل سليمان..
هزيت براسي بايجااب..
وبجذي وقعت في فخ سعييد الززفت..
خلص الحفل..
رحنا للفندق نريح..ع طوول ختن لي شور سريع ورقــــــــــــــدت..!
،،،،

اليوم الثاني..

قعدت..وكانت العاملة ..مجهزة لي ملابسي اللي بلبسها..
لبستهم ع السريع..كان بنطلون جينز وو بلوزة كت..وعليها جاكيت قصير..
يلست تعدل شعري..كانت بتحط لي مكياج بس قلت مب لازم..
ظهرت من الحجرة جفت سليمان..شكله كان يتريااني..
نزلنا تحت في صالة الفندق..كان اغلب الفنانين موجودين فيه...
يلست ع طاولة فاضية..اما سليمان فـ سار عند حد من ربعه..
جفت سعيد..و جنه يدور ع حد..جفته جافني ع طول صديت..حسيته يقرب صوبي..سويت روحي ماجفته ييت بوقف..
قال : يلسي ..عارف انج جفتيني...
تأفأفت..وقعدت..خلاص بنفجر منه..
سعيد طالعني بتامل: تدرين..انتي احلى بدون مكيااج..!!
طالعته بنظرات احتقاار...
ابتسم سعيد: انتي تحسبين انج تقهريني بهالنظرة..بالعكس..تعيبني عيونج واتم اطالعها حتى ولو هي نظرة احتقار..!! هالنظرة هي اللي اسرتني..
قاطعته وانا مفوّولة : بس..بس..تقدر تكرمنا بسكووتك..؟!
يااي تتغزل بكل قوات عيين..!! صج قلييل الادب..
سكت يوم جفت سليمات ياي صوبنا..
قعد..عقب قالي: متى تبين نرد..؟
قلت: لو بعد الريوق يكون احسن..
سليمان: هيه..انا بعد عندي اشغاال لازم اخلصها وابي ارد بسرعه..
بدق لهم يجهزوون الطيارة..
سعيد: برد وياكم..
طالعه سليمان مستغرب: بترد..؟ بالطيارة ويانا.؟
سعيد: هيه..طبعن لو ماعند شهرزاد أي مانع.؟
كنت بقول عندي ماانع..بس قاطعني سليمان..
قال: لا طبعن عاادي..هي ما عندها مانع..
ابتسم سعيد وهو يطالعني..اكيد يالس يغايضني..اكرهه ..
بعد الريوق ركبنا الطيارة..وردينا..
بعد مانزلنا من الطيارة ركبنا السيارة..قال سعيد ..يبا يمر ع المول مادري شو يبا منه الحينة..؟! الموهم..ما كنت ابي انزل..لكنت بعد ماجفتهم نزلوا وساروو..قلت خل انزل واتمشى شويه ..قبل ما ارد انكتم ويا سعيد وسليمان..
دخلت المول..ما مشيت شويه..الا وفجاة..دعمت بيااهل..
طاحت..وطحت انا ع ظهري..حسييته تكسسر..
..: حبيبتي ميثآآني..!! تعوورتي..؟
..: أأأأخ...شوويه ..
وقفت وعدلت ملابسي..
قلت: السموووحه بس فجــ
قاطعني الرياال وهو ينزل عينه : استغفرالله..استغفرالله..صج بنات هالاياام ما يستحن..!!
طالعته بصدمه..ييت بتكلم.
قاطعني : انتي وحده فاجرة..ماكلم ناس ماتخاف ربها..ما تنازل ارمس وحده مغنية مادري رقااصه..!!
وانااا..!!!!!

\\

~ | انتهت الهمســة الرابعه |~




~| الهمسة الخامسة|~


\\



فجر \ فارس..~

" بسرعه ركضت ورا سالم ..سايرين للمدرب..

طالعت فـ شكلي..خخخخ تححفه..!! انا عبالي الهرمونات بطولني..!

لكن تميت نفس طولي..

الشورت واصل الين تحت ركبي.., وقفت اعدل دلاغي..مطييته الين فوق ركبي..

خخخخخ عسب ما تنبان ريولي..

تحركت بسرعه صووبهم..تنهدت براحه..ما هزأني المدرب..

بس فجاة...سمعتهم كلللهم يضحكووون بقوووة..!!

طالعت فييهم مستغربة..؟!

حتى المدرب ..احسه كام ضحكته...بس يسوي روحه يعابل نظارته..!

ضحكت يوم جفت فهد كيف يضحك..!

كلهم يضحكون الا علي اللي جفته ابتسم ابتسامة جانبية..

حسيته يغايضني..!

سالتهم: شوو فيكم...؟!

مايد وهو يمسح دموعه: ياا مدرب يوووسف..الله يهداكم..ليش ما يبتووله قياس اصغر عن هذا..؟! ما تجووفه ضايع فيه..؟!!!

فهد وبعده يضحك: هههههههههههه لا والدلاغ بعد...هههههههههه تقوول هيلاهووب..ههههههه

رجعوا وضحكوا مرة ثاانية..حتى المدرب صد ورا يضحك..!

ضحكت شويه ويااهم ..عقب سكت..بصراحه حسيت اني تنرفزت..مصخوها وهم يضحكوون..!

قلت بنرفزة واضحه : هاا هاا ..اونكم تضحكوون..؟ جفتوا ويوهكم قبل ما اتييون تنكتون..؟

جفت يطالعون بعض..خخخخ شكوا فـ عماارهم...

فهد : ماايد..ويهي فيه شي..؟!

مايد: والله انا ماجوف شي غريب..غير ويهك الخسف..وانا ويهي حلوو..؟!

طنشتهم..وسرت قعدت ع الكرسي..الين ما تنتهي هالمزهله..!

شويه وصفر المدرب..ووقفت وسرت صوبهم..وانا مقهورة منهم..

بس سويت روحي مب مهتمه لهم..

المدرب يوسف : يلا الحينة ابدا فـ تمارين التسخين..!

بعد تصفيرته..بدينا في التماارين..

طالعت الشباب..اشكاالهم تحححفه..خاطري اضحك عليهم..جنهم

عياايز..!! الظاهر اهم من زمان ما خذوا هالتمارين..!

هههههه كسلاااانين"

سالم : هاا بلاه يبتسم ويا رووحه..؟!!

علي سمعه : ههههه ماعليك منه الظاهر انه مسكون ..!

طالعت فيه ها بلاه عليه..؟؟ سويت لهم طااف..

بعد نص ساعه..صفر المدرب..

توقفت من التمرين..شويه الا واجووف الشباب كلهم طايحين ع الارض ومتسدحين..ويلهثون من التعب..!!

تكلم المدرب يوسف: يلااا يا شبااب.. الحينة بنقسمكم لفريقين..!

فهد وهو منسدح ع الارض: مب الحينة .. مب الحينة..الحينة عطنا برييك..

المدرب يوسف بحزم: أي برييك..؟!! انا الحينة قلت بعطيكم بريك.؟

يلاا بسسرعه..دقيقتين واجووفكم منقسمين لفريقين..!


دقيقتين واستوينا فريقين..!!

فريقي..~

انا وفهد ومايد وسيف وعمر وحميد..

اما الفريق الثاني..~

سالم و علي وخليفة وناصر واثنينه توني من شويه جفتهم اللي هم محمد وجاسم..


المدرب يوسف : الحينة بتتباارون ويا بعض..عسب اجوف مستواكم..!

قسمنا فريقنا...انا وفهد لاعبين هجوم..وعمر وسيف وحميد دفااع..ومايد الحاارس..

اما الفريق الثاني..سالم وعلي هجوم..وخليفة وناصر ومحمد دفااع..وجاسم الحارس..

عدد اللاعبين في النادي واايد شويه 12 لااعب بسس.؟!

موو مهم العدد اهم شي المهاارة..!

وو

صفّر المدرب..و بداا الحمااس واللعب..

بصرااحه..جفت مستواهم ضعييف..طبعن خخخ لا يقارن بمستواي في البداية يوم كنت ادرب..!! بس اكييد مو انا بنت..؟!

ابتسمت يوم خذيت الكورة من سالم..يت ف بالي فكرة اني انتقم منهم الحينة..!

بخليهم مصخرة جداامي..وبنجووف منوو بيضحك في الاخير...!

جفت ناصر ياي صوبي مررت الكورة لفهد...وانا ركضت صوب المرمى,,!

علي كان بياخذ الكورة من فهد..لكن بسرعه فهد مررها لي...

وو انا شوتها بكل قوتي ......ووو.......قووووووووووووول..!!

خخخ جفت كييف فريقي استانس ويايين يناقزون عندي..!

فهد : كفك..كفك..!

ضربت كفي بكفه..وانا ابتسم..

مايد: ع فكرة اول مرة نسجل هدف على فريق علي وسالم..!

دووم الفريق اللي يكونون فيه هو الفايز..!

طالعت صوب سالم وعلي..اللي طالعوني بغيض..رفعت حاجبي لهم ..وابتسمت ابتسامة جانبية اغايضهم خخخخ..وكاني اقولهم هذا ولا شي ..بعدكم بجووفون اكثر..!

ردينا نلعب..سجلت علييهم واايد اهدااف..وهم ولا هدف..؟!

مهارتي اعلى منهم بواايد..حتى فريقي واايد ضعيف بعد..يمكن فهد شويه اهون ويلعب عدل شويه..بس يحتاج لتدريب..!

سجلت هدف..جفت جاسم يضرب بقبضته ع العاارض..

قلتله : تبااا تصد كورتي..؟!

طالعني وما رد !

قلت : لا تطالع حركة ريولي..يمكن انا اسويلك تمويه ..انت طالع بس ف الكورة يوم اشوتها..!! وصدقني بتصدها..!

مشيت بعيد عنه...وو المدرب صفّر ..نهاية الشوط الاول..~

قعدت اريّح..الين ما يبدا الشوط الثاني..

جفت فريقي يضحكون ويسولفون ومستانسين..يالسين يغايضون الفريق الثاني..!

طالعت فريق سالم..وقلت : بخلييكم تفوزون علينا..

كلهم طالعووني ..حسيت خاطرهم يكفخوني..يحسبون اطنز عليهم..

قلت: والله صدق..بس بشرط واحد....

تسجلون علينا هدف وااحد..!!

قال سالم وكانه تنرفز..: حضرتك يالس تتمصخر عليينا..؟!

قلت: ابدن..انا بس عطيتكم فرصة..وانت تعرف الفاارق بينا واايد كبيير..!

تحرك سالم صووبي معصب..لكن علي حط ايده ع كتفه يهديه..

سالم معصب : هدني علييه..هالخقااق..شوو ع باله نحن ما نعرف نلعب.؟!

طالعته بنظرات متعالية اغايضه فيها..وبطلت غرشة الماي اشرب وانا اطالع فيه ..

عقب..صفّر المدرب..يعلن بداية الشوط الثاني..!

التفت لجاسم : ركز ع الكلام اللي قلته لك..

جفت نظراته المتشككه..يمكن يحسبني اقص عليه..!

بداا اللعب..خخخخخ حسيت فريق سالم يلعبوون بعصبية...خخخ يمكن كلامي عطاهم power!!

الكورة الحينة ويااي...وو سجلت هدف الـ مدري كم الحينة ..

طالعت فـ جاسم : ياخي اسمع كلامي...جرب تراك ما بتخسر شي..!

حالين الكوورة ويا سالم..اللي يتجه لمرماانا..

ركضت ابي الحقه لان ادري الدفاع مالنا وايد ضعيف..ووجودهم ك عدمهم..!

كنت باخذ الكورة منه لكن مررها لـ علي..!

وعلي لاحظت انه واايد سرييع..

ماقدرت الحقه ..!!

صرخت لماايد : مااااايد صدها..!! انتبه ع الكوورة..ركز ع الكورة بس..!!

و علي سدد الكوورة صوب المرمى...و و...

صدها ماايد باييده..!

لحظة صمت...

الكوورة طاارت فووق..وعقب..طاحت قريب من المرمى,,

ومايد ما تحرك وخذها..!!

حسيت انه مب مستوعب انه صدها ههههه..

ركضت صوب الكوورة بشوتها بعييد..انتبه علي علّيه..وهوو بعد ركض يبا يسجل هدف.........لكن..!

مايد اخيرن استوعب..وخذ الكوورة بسسرعه..!

جفت فريقي..كلهم ساروا يركضون صووب ماايد..يباركون له..!!

ع الاقل من الفريق محد جد صد كورة علي..!

هههههه يضحكوون..بس اسانست لان مايد فهمني بسرعه..!

فهد قال لعلي : لازم نسجلها في التاريخ ..اول مرة حد يصد كورتك..!

بس علي..طالعني بنظرة..

تكتفت اقهره..

جفته ابتعد عناا..!

رديينا نلعب...بس هالمرة كنت واايد اساعد فريقهم..امرر لهم الكورة اوني ما اقصد..واعطيهم ناصيح عسب يقدرون يهزموني..!

شويه وصار اللعب ممتع..! واستوينا وكان نحن فريق واحد..!

نلعب ونضحك..ونتمصخر ع بعض..

وفي الاخييير...صد جااسم كوورتي..!!

سرت صووبه وانا مسااانسة..

صربت كفي بكفه..وابتسمت اشجعه..!

طالعت فـ سالم اللي احسه بعده حااقد علّيه..!

ابتسمت له..بس هو صد عني..!

باقي دقايق ع نهاية المباراة..

الكورة الحينة ويااي..تعمدت ابطىء سرعتي عسب سالم يلحق علّيه!

تظاهرت ان الكورة ضاعت مني..فخذها سالم بسرعه..!

وركض صوب مرمانا ..ركضت ورااه..

وقريب المرمى ..تعثرت متعمده وطحت..

مايد انتبه علّيه وطالعني..وسالم استغل الفرصة ..وسدد الكووورة في المرمى..وو..........قوووووووول..!

جفت ساالم كيييف استااااااااانس..ويركض وفريقه بعد مستاانسين..اونهم فازوا..

مادري منوو اللي كان رافض اتفاقي..!

صفّر المدرب.... ابتسمت " نهاية سعيدة " لكل الفريقين !

سرت صوب سالم...صاافحته بقووة..

قلت: اعترف بهزيمتي..انتوو اللي فزتوا..!

مارد علّيه..بس اكتفى انه يضغط ع ايدي وابتسم..!

جفت علي وااقف بعيد عنهم..ومب مستانس شراتهم..!

سرت عنده..

مديت ايدي له.: مبرووك الفووز...

لكن...ما مد أيده..!

قال: انا ماجوف اني فزت..!

مر من عدالي وهمس: لانك متعمد تخليهم يفوزون..!

نزلت ايدي وابتسمت..شكل مزاجه صععب..! عكس سالم..!

بعد هالمباراة..كلهم ساروا ياخذون شاور ويبدلون..

تميت انا في الملعب..العب بالكورة برووحي..

الحينة..بسير البيت..اكل وعقب اسير عند المدرب يوسف..عسب التدريب..افف ما عني وقت للراحه..واااايد تعب..

يعني ممم الحينة الساعه 11:40..الظهر.. الساعه 1:00بالظبط لازم اكون عند المدرب يوسف..!! ممم يعني الين ما اوصل البيت ممم يحتاج ربع ساعه..الين ما آكل واصلي واخذ شاور وابدل..تقريبن نص ساعه..! والين ماا اسير الصاله اللي بيدربني فيها.....تبعد عن بيتي بشارعين.. مممم مادري يمكن الحق ع الوقت.؟!

المدرب يوسف ..واايد حريص ع الوقت..دقيقة وحده لو تاخرت..مادري منوو بينقذني من عقابه ><..

عقب..اتم اتدرب في الحرر الين الساعه 10 بالليل..وبعدها ارد البيت..!

انا مليييييييييت من هالنكد...قلت يمكن من ادخل النادي بيتغير كل شي..

بس ماا شي تغييير..!!

آآآه كييف اكــــره هالمخلوووقين...يوووسف وابرااهيييم..!!

رفست الكوورة بقووة وبعصبية: أليييييييييييين متى..ألييين متى..!!!!

تحركت..خذيت شنطتي..مشيت وانا منزله رااسي ..

لمحت الشباب واقفين ويطالعوني..

طفت من عدالهم من دون ما اطالعهم..!

ظهرت من النادي وانا احس اني بموت من القهر..

آآآه..المووهيم..ما بنكد ع عمري..

خل اقولكم وين انا ساكنة..

الحينة انا اعيش بايجار في الطابق الثاني لبيت متواضع..والطابق الاول لصاحب البيت ..

مممم البييت موو واايد بعييد من هنيي..

بس واااايد تعب المشي وخااصه بالحررررر..!

,,

وصلت البيت...بسرعه صعدت فوق..من الدري اللي براا..

بسرعه خذت شاور سريييع وباااارد..

صليييت..عقب سرت المطبخ الصغير اكل كم لقمة تعطيني طااقة..

طالعت فـ الساعه..شهقت..!!

ربع سااعه بس..!!

و لو تاخرت ياااااااا ويلي..!!

بسرعه سرت البس الجوتي والكااب..خذيت شنطتي..

وو

بسرعه..ظهرت من البيت ركض عل وعسى اوصل بسرعه ..

,,

وصلت للبناية اللي فيها الصالات الرياضية وانا الهث من التعب..

دخلت بسرعه..وسرت صووب المدرب يوسف..اللي كان قاعد يشرب كوفي ويقرا كتااب..!

طالعني..عقب طالع فـ ساعته..

قال: دقيقة وحده..! لو تاخرت ..ما كنت بتنجوا من العقاب..!

تنهدت براحه...

طلعت برااا..

عسب اتدرب فـ هالحرر..

وهو يكتفي انه يراقبني من ورا الزجاج..!



\\



\\




شهرزآد ..~

"

وقفت متصنمة..!!

طالعت فـ الريال..! وكانه يعرف نقطة ضعفي..!

هالكلااام الوحيد اللي يألمني..!

هيه..الحقيقة المرّة..!

نزلت راسي..احاول امنع دموعي تنزل..

سمعت ريال وقفه وقال : ياا خوي..الناس مب جذي تنصح..!

النصتـ ....

قاطعه : انت ما تجوفها..؟! طاالع عدل..هذي مغنيـــة..مغنيـــة..!

هاي وحده ما تخاف ربها..حتى حجاب مب لابستنه..؟!

رد عليه الريال: ليش هي بالذات قلتلها هالرمسه..؟!

جوف هاا..واايد ما يلبسن حجااب..؟!

لا عاد خل يلبسون اول شي لبس ساتر..عقب يفكرن بالحجاب..!

بعدين لا تحكم ع الناس..هم يخافون ربهم..او لا..!

يمكن هم يخافون ربهم اكثر عناا..!!

وو..ممكن سؤال اخوي..؟!

الريال : تفضل..اسال..؟!

رد: كيف عرفت انها مغنية..؟!!!!!!

سكت الريال مفتشل..وبنفس الوقت مقهوور..!!!

رمست النية الصغيرة: عموو..انا الغلطانه..انا كنت اركض صوبها ووو طاحت..!

جفته ير البنية وظهر من المول بكبره..!!

طالعت فـ الناس المتجمهرة..

قال الريال اللي قبل شويه كان يرمس : ياا جمااعه الخير..

تراا ماشي مستوي عسب جي تتجمعون..

يلااا بارك الله فيكم..تراا مسوين زحمة..

لمحت الريال ..وهو يحاول يبعد الناس..

نزلت راسي..وظهرت من الموووول..!

ركبت السيارة وانا احاول اكتم غصــتي..!

بعد شويه..جفت سعيد ركب السيارة..

بس سليمان بعده ما شرف..!

سعيد بحنان: شهرزاد..ليكون ضايقج رمسة هذاك الهمجي..؟!!!

طالعته مستغربة كيف عرف..؟ ما جفته هناك..!

كانه عرف اللي فـ راسي وقال: جفتج يوم ظهرتي بسرعه..سالت حد شو السالفه .وليش متجمعين..وقالي..

طنشته..صديت اطالع براا..!

حسيت بايده ع ايدي..!!

جفته حط في صبعي خاتم فضي وعليه جوهرة الماس ..!

وقال بهمس: هذي هدية بداية حبنا..!

طالعت فيه..

ابي استوعب اللي صار قبل شويه..!

ظهرت الخاتم من صبعي بعصبية وفريته عليه..

قلت بعصبية: كم مرة قلتلك..احترم نفسك..والزم حدوودك.؟!

أي بدااية حب واي خراابيط..؟ سير دور حد يشيل حبك..

"قلت بطنازة " عبير مثلا َ..! اظن تنفع..؟!

جفته يبتسم ابتساامة كبيرة..لايكون فاهم اني غيراانة..!

قال وهو مبتسم : آآآه بنتحمل...صدق يوم قالوا الحب عذااااب..!!

مسكت راسي..احس اني بمووت من القهر ..!!

جفته بطل باب السيارة..وظهر..وقبل ما يبند الباب..طرش لي بوسه في الهواا..

كنت بصاارخ عليه..بس هو بند الباب بسرعه..

حقيير..و وااطي..وغبي ومتخلف..!!

افففف..متى هذاا الززفت بس بيي..؟!!

راااسي يعوورني..!

جفته يااي من بعييد..!

وسعيد..شكله ركب سيارة ثانية ورااح..

رووحه بلا رده ..!

ركب سليمان..وسالني عن سعيد وجاوبته..

اخييرن رديينا..

سرت حجرتي..خذيت شاور..

انسدحت ع شبريتي..

وو

خليت دموعي تنزل بدون ما امنعها..!

رجعت اقلب الرمسة اللي قالي الرياال..!

انا لازم اسوي شي..

انا شهرزااد..

انا القوية..واللي دوم اوقف ف ويه الكل..

الحينة استوي ف ايد اشخاص يحركوني مثل مايبون..!!

وين قوتي..؟ وين شخصيتي اللي بناها ابوي..عسب اوقف في ويه الغلط..؟!

آآه الله يرحمك ياابوي..

امي..؟! اخواني ..عبودي..؟! شخباارهم الحينة..!

مادري هم عايشين ولا ميتين..؟!

منوو يعطيهم اكل..؟!

منوو اللي يشتغل في المزرعه..!

ابي اجووفهم..ابي اسمع صووتهم ع الاقل..!

بس..بس ماعندي الجراة..مابي انزل راسهم..ادري ان امي تعرف..

بس مابي اخواني يعرفون..

ومابيهم يجوفوني..وينصدمون..

اختهم نزلت رؤوسهم..!

انا ابيهم دوم مرفوعين الراس..ومعتزين بنفسهم..حتى ولو كانوا فقرآء..!!

يلست بسرعه..يت فـ بالي فكرة..!!

مشيت دمووعي بسرعه..

وظهرت من الحجرة..

سرت صوب مكتب سليمان..

دقيت الباب..

سليمان بدون نفس: تفضل..!

حسيته تفاجأ يوم جافني..!

مو من عوايدي أيي عنده في المكتب..في العادة هو اللي ايي عندي..!!

يلست ع الغنفة القريبة..

طالع فيني وقال : غرييبة يايه مكتبي..!

ابتسمت له ..اقردنه..!

جفته استغرب زيااااادة..بس سويت روحي مب منتبهه له..!

قلت بهدوء وانا بعدني مبتسمة : ممم والله ييت ابي اطلب طلب..!

وو بس اذا بترفض خلاااص..

مديت بوزي..

قال بسرعه : لااا اطلبي...اطلبي اللي تبينه..بس اهم شي تكونين دوم رااضية..!!

ابتسمت بدلع : ممم ..ابـــي..

ابتسم يشجعني ...

هههه خاطري اضحك عليه..!

قلت: ابي تحدد لي اجازة..! يعني الويكند ابي دوم يكون اجازتي..

يعني اظهر السووق..اتمشاا..ووو " قلت بحيآآ " و اظهر ويا ماي فريندز,,

فركت ايدي بتوتر..

حسييته كان يفكر...

عقب ضحك بقووة وقال: هههههههه...بس هاا اللي تبينه..!

ماعندي مشكلة..! شكلج انتي وسعيد كونتوا صداقه..!

سويت روحي منحرجه..!!

اما هو تم يضحك علّيه..!!

استغليت الفرصه وقلت : وو بعد في الايام العادية..ابيك تحدد لي ساعات استراحه..واظهر فيها وين ما ابي..


جفته سكت..

عقب قال: مممم انا مواافق..موافق ع كل طلباتج..

بس عندي شرط..!!


حسيييت..عيل هذا بيوافق بدون مقابل..!

جفته يتاملني...شكله يبا يجوف ردة فعلي..خخخ لانه شاك بتغيري المفاجىء..!

بس ابتسمت اتريااه يقول شرطه..!!


قال: في استديوا عرض علي نسوي لج البوم..!

وو انا كنت برفض..لان جفت عليج وايد ضغوط..وهذا بياثر فـ مستواج..!

بس دام عندج اجازات وجي..خلاص بوافق..!

قلت : خلاص حتى انا مواافقة..!

اهم شي انه وااااااافق ..! الحمدالله..

قلت : خلاص عيل اتفقنا...يلا الحينة انا بظهر..

ضحك سليمان : ههههه بديناا من الحينة..! بس تعالي اول وقعي ع هالورقة..

وقعت ع الورقة...

وبسرعه ظهرت من القصر..ركبت السيارة..وقلت للدريول يحرك..

آآآه احس اني الحينة استويت نص حرة..!!

بس المهم الحينة شوو اسوي..!

مافكرت ..!

اهم شي عندي ان سليمان وافق يعطيني اجازة واظهر ع كيفي..!

طالعني الدريول من الجامه وقال: شهزاد ياا هلووو..وين يريد يرووه..؟

رمسته بعصبية: شوو هلووو بعد..؟! عيييب ! مافي يقول هذا كلام مرة ثانية..ولا انا في يطرد انتاااا..!

حسيته خاااااف ..

الدريول : لااااا كلاااس شهزااد انا ااسف..ان شاءالله مافي يقول نفس هازا كلام مرة ثانية..!


ههههههااي احس ان عندي سلطة الحينة..ونااسه..

قلت: ممم انت شوو اسمك..؟!

قالي: اسم انا..؟! ايواا ...جوهان..جوهاان..

قلت: انزين..يا جوهان..معلوم معلوم مكان في وايد سوق..؟

هز راسه لي: ايواا شهزااد..انا معلووم كل مكان داخل هازا بلاد.!

قلت: اوك يلا وصلني مناك..

,,

وصلنا المكان اللي ابيه..

قلتله يرووح ..اذا ابيه بتصل علييه..

وقفت افكر شووو ممكن اسوي هني..؟!

طالعت في المحلات..

لفت انتبااهي محل واحد..

ابتسمت ابتسامة كبيرة..وسرت صوب المحل..

وانا مخططه انفذ كل اللي برااسي.!!

\\




\\



مشت مترنحه من شدة التعب..نحو المنزل..

فقط تريد ان تصل..الى الوسادة وتضع راسها ..وترحل الى عالم الاحلام..

دخلت فناء المنزل..رات طفلا صغيرا يلعب..

ابتسمت له بتعب..ومسحت على راسه..

اما هو ف ضحك لها بفرح...فقد جاء من قد يلعب معه..

تكلم الصغير : تلعب معاي..؟!

تكلمت: لااا حبيبي موو الحينة..مرة ثانية..!

مد الطفل شفتيه قليلا " بدلع"..

قرصت خده بخفه..وصعدت الى الطابق الثاني..

اما الطفل..فقد ذهب الى امه..وهو يبكي...

رشود : مااااااامااا..محد يلعب وياااااااااااي..

الام تشاهد التلفاز..بعدها انتبهت لصغيرها الذي يبكي..

ام خالد : شوو فيك رشوود..؟!

رشود : محد يلعب وياي..جوفيهم..!

ام خالد: سير العب ويا حمود وخالد..

رشود وهو يحفر باصابعه الارض : ما يبون يلعبون وياي..

ام خالد: لييش..؟ اكيد سويت شي..؟

رشود يدافع ع نفسه : لاااا..بس بالغلط " اخفض صوته " بندت البلاي ستييشن..!

بعدين عصبوا علّيه ..وخاصموني..!!

بس انا والله ما كنت اقصد..

مااااماا قولي لهم..يلعبووووني..!!

قالت الام بضجر : سير قولهم ..اذا تبون تسيرون وياي عند الشريرة نخوفها سامحوني وخلوني العب..

وياا ويلك لو رديت لي..صدعت راااااسي..


فرح الطفل كثيرا بفكرة امه..

ذهب راكضاَ الى اخوته..

رشود: حموود..خاالد..نوااري..سمعوووني..

تقوول مااماا..اذا ما خليتوني العب وياكم وما سامحتوني..

ما بتخليكم تسيرون وياي عند الشريرة..

حمود: امي قالت بتخليك تسير.؟!

نواري: انا مابي اسير اخااف..خالد بتسير..!

خالد: هيه..هيه يلا بنسير..

خلاص رشود سامحناك...نواري لا تخافين انا قوي واايد وكبير..

اقدر اموت الشريرة..

رشود : يلاااااااا بنسير..

ذهبوا يتراكضون الى الخاارج..نحو الدرج المؤدي الى السطح..

وبينما هم يركضون ...

سقطت نورة على الارض..واخذت تبكي متالمة..

خالد: نوااري..تعوورتي..؟!!

نواري وهي تبكي: هييه..

قام الاخوة ..بمحاولة لتهدية اختهم نورة..

لكن..فُتح الباب..وخرج منه شخص ينظر اليهم بنظرات ناعسه..

بالطبع عرفتموه..!

انها فجر الليل..

تقدمت نحوهم وقالت : شوو فييها...؟ ليش تصييح..؟!!

انحنت للطفلة..مسحت على راسها بلطف..

فجر : حبيبتي ليش تصيحين..؟

رشود: كانت تركض..وطااحت..

فجر : خلاص حبيبتي..سلامات..الحينة العوار بيرووح..

عدي الين الثلاثة وبيرووح..!

يلا قولي وااحد..

لكنها لازالت تبكي..

فجر بحنان : يلا حبيبتي قولي واااااااحد..!

نواري وهي تمسح دموعها : واااااحد..

فجر: اثنيييييييين..

نواري: اثنين..

فجر: ثلااااااثة ..

نواري : ثلااثة..

فجر تصفق: هييييييي..راااح...الحينة خلاص ما يعوور صح..!

نواري هزت راسها ببراءة: هييه رااح بسرعه..!

حمود: نواري..الحينة صدق..ما يعور..؟!!

هزت راسها بنعم..

حمود يكلم فجر : كييف سويت..؟ علمني الله يخلييك..

ضحكت فجر: هههه سهلة عد الين الثلاثة وبيروح العواار..

خالد: والله طرييقة حلوة...بنجربها ..صح رشوود..

رشود : هييه ..هيه..يلا تعال بنطيح حموود وبنجربها..

فجر : هههههه... لاا جذي ما يستوي..لازم يتعور بدون قصد..

"تثاوبت " يلا الحينة سيروا ارقدواااا..

خالد بحماس: لا نحن بنسير فوق السطح عند الشريرة بنخوفها..

بتيي وياناا..؟

رشود: هييه يلا تعاال وياانا..

فجر : ههههه خياالكم واايد واسع..حبيبي مافي شريرة هنيي..

حمود : امبلاااا فييييه..انت تعاال جوف..

فجر: هههه ..لا انا الحينة بسير ارقد تعباااان..

ذهبت عنهم ..اما هم ..فقد عادوا الى مغامرتهم الشيقة..!

اخذوا يصرخون ويضربون الباب بالعصي..مسببين الرعب لهذه المسكينة ..

,,

بعد مرور فترة من الوقت..توقف الاولاد وقد انهكهم التعب..وتحركوا متجهين..الى امهم..ليحكوا لها ما جرى..!!

اما هي..فلا زالت ترتجف..كآرنب مبتل..!

بعد ان احست بدر البدور بالأمان قليلا..

سمعت صوت صحن الطعام..يندفع من فتحة الباب..

ثم ابتعد الخطوات مسرعه..

اقتربت بحذر نحو صحن الطعام..

تحسست الطعام..سااخن..تنبعث منه رائحة شهية..!!

اصنااف من الطعام..وليس فتات خبز وربع من الماء..!!

اليوم..لقد وصل لها الطعام على دفعتين..!!

احدهم يتكون من فتات خبز..

والاخر..لحم..وارز..وطعام طازج وساخن!!

اكلت بنهم..لا تعرف مالذي تاكله ..!

او ما شكل الطعام بسبب هذا الظلام..!

الاهم هو ان تسد جوعها..!!




\\



فجر ..~

"

رديت ارقد..بس ماياني رقااد..يلست اتجلب ..اففف بااجر ورااي كرااف لازم ارقد..

تذكرت كلام اليهال..هههههههههه ..حليلهم..متاثرين واايد بالرسوم..

استغربت اهلهم..ما يخافون عليهم يوم يطلعون بروحهم فـ السطح..!

طالعت في الساعه...11 بالليل..

اليوم اغلب الوقت دربني ستيفن..!

لان المدرب يوسف قال عنده شغل..وساار..!

الحمدالله اليوم ارتحت منه شويه..

,,


نشيت الفير..صلييت..وسويت لي ريوق..

انسدحت ع الغنفه الين ما تطلع الشمس..

,,

و ع الساعه 6..ظهرت من البيت..

وصلت النادي..

سرت البس بدلتي..وظهرت عندهم..

احس اني بسرعه اندمجت ويااهم..!

ابتسمت لهم : مراااااااحب شباااب..

ردوا علي بكسل ووببرود..

ضحكت ..يمكن مب متفيجين اليوم..

يلست اعدل جوتيه..

اما هم جفتهم متجمعين..ويرمسون ويا بعض بصوت خفيف..

استغربت حركتهم..

"

اما هنااك...

همس عمر : والله اني امس جفته بالليل..ظهر من الصاله الرياضية..

وشكله كان يتدرب..

عقب جفت المدرب ستيفن ويوسف يظهرون من نفس المبنى,,,!

سالم: انا اصلا من جفته ما ارتحت له..!

حميد : يعني هو يعطي المدربين رشوة بس عسب يدربونه برووحه!!

سيف: يبي يستوي احسن..نحن لازم نقول للمدير يطرده..مانبا شخص اناني يلعب ويانا..

جاسم : بس لازم تتاكدون اول..!!

فهد ينظر الى عمر : وين المكان اللي جفته يظهر منه..؟!

ووصف لهم عمر المكان..

فهد: خلاص اليوم بنسير..وبنجووف..علي بتيي ويانا..؟!

علي: لا..مابي اسير..

فهد : براحتك..خخخ بس كنت ابيك تستانس.لاني...حسيت انك تكرهه..!

نظر اليه علي ولم يرد..

بعدها أتى المدرب..وابتدأ التدرييب..!

,,

بعد الانتهاء من التدريب..خرجت فجر من النادي..

لتعود الى البيت وبعدها الى التدريب ..

اما الشباب فقد كانوا يخططون..لما سيفعلونه اليوم..

سالم: خلاص اليوم الساعه 9 ونص بنراقب المكان..

كلكم لازم تكونون موجودين..! وانتبهوا يجوفكم فارس..!

وبعد اتفاقهم..ذهب الجميع...على ان يلتقوا بالمساء..!!


.

.

بالمساء..تحديدا الساعه 9 والنصف..!

الشباب مجتمعين ويراقبون مبنى الصالات الرياضية من بعيد..!

فهد : هذاا جوفوا...المدرب ستيفن ظهر ..!!

سالم: بس لازم نتاكد فارس داخل ولا لا..!

مايد: انا بسير وبجوف..

سالم: خلاص اوك سير..بس انتبه حد يجوفك..!

تسلل مايد بخفه الى المبنى..!

اخذ يجول بنظره يبحث عن أي شخص هناا..!

لمح المدرب يوسف..!!

قرر ان يخرج بسرعه..

التفت..فراى فارس من وراء الزجاج يتدرب..

ابتسم...فقد اكتشفوا حقيقة فارس..!!

خرج بسرعه..وذهب الى رفاقه وهم يبتسم بنصر..!

وقال لهم ما راى..!!

بعدها ذهب كل واحد في طريقه..وهم غاضبون من فارس..!


,,,

اماا هنااك..

في مكتب مدير النادي ابراهيم..

علي واقف امامه..

ويتجادل مع المدير بشان المدرب سامي ..!

ابراهيم بحزم : اسمعني يا علي..المدرب هذاك مابرده..

ولو واحد غيرك ناقشني بهالموضوع كنت طردته من زماان..

بس لانك لاعب نشيط ملتزم بتدريباتك...هذا اللي يشفع لك..

سكت علي بغيض..

بعدها قال: وهاللاعب اللي يايبنه لنا..اليوم سمعت عنه رمسه..

نظر ابراهيم اليه باستغراب..؟!

علي : واحد من اللاعبين..جافوه يظهر من صالة رياضية..وشكل كان يتدرب..وو..جافوا المدرب يوسف و ستيفن بعد ظهروا من نفس المكان..؟!

شو ممكن نفسر هذا..؟!

رفع ابراهيم حاجبه : يعني تقول ان بينهم رشوة..؟! و وستيفن ويوسف يدربونه..بشكل خاص..؟

لم يرد عليه علي ..بل اكتفى بالنظر اليه..

ابراهيم: اسمعني...!! و هالرمسة وصلها للفاشلين فريقك..

فارس ..هو اللي تكرم عليكم..واقترح علي أخلي يوسف وستيفن يدربونكم..عسب تتطور مهاراتكم..!! وتكونون لاعبين اقوياا..!!

اما يوسف وستيفن فــ هم مدربينه من قبل..

يعني باختصار ..هالمدربين المفروض طول الوقت بس يدربون فارس..!!


سكت علي وهو منحرج ومنصدم ..

لانهم قد ظلموا فارس..!!

اعتذر للمدير بشدة..

وخرج ليحذر رفاقه قبل انا يفعلوا شيء يندمون عليه فيما بعد..!

,,


فجر "

تعبااااانة حييل..

الحينة انتهى تدريبي..سرت اخذ شنطتي..بظهر..

جفت المدرب يوسف ..

سويت روحي قوية ومب تعباانة..احسه يوم يجوفوني اتعب..يزيد التمارين علّيه..ويخليها اقسى..!!

تكلم : اظن بترد البيت..؟! هه بترتاح مني..!

مارديت عليه..

صدت عنه..وتحركت بظهر..

لكن..!! حسيت بشي بقووة يضرب ع ظهري وطحت متالمة..!

جفت الكورة طاحت عدالي..!

الحقير ضرب الكورة بقوة ع ظهري..!!

آآآآه احس اني انهديييت..ماقدرت اتحرك..

القوة اللي كنت امثلها..كلها راااحت..

قال باستهزاء : اونج قوية...هذا عسب اثبت لج انج ضعيفه..!!

الظاهر انج ما استوتي تتدربين بضمير..!!

وانتي اليوم اظن تاخرتي دقيقة ونص ع الوقت المطلوب..

تحسبيني سويت طاف..؟

هه لاااا حبيبتي..كنت انتظر الفرصة المناسبة..عسب اعاقبج..

انتي تعرفين اني دقيق في الوقت...

بس انتي تتعمدين تعاندين.!

رفع ايده وهو ماسك السوط..!!

نقطة ضعفي الوحيدة اني اخاف من هالسوط..!!

قال وهو يضحك : هههه..ممم شرايج فيه..؟! خذيته من ابراهيم..!!

قالي ان هذا الوحيد اللي يادبج..!

ارتجفت بخوووووووف...

قلت بضعف: لااااا.. الله يخلييك..بدرب عدل..بس....بس لا تضربني..!

"

لكن..

هاا قد ابتدى عذاب فجر الليل..!

ومن خلف الزجاج ..عينان تراقب ما يحدث من وحشية وقد غطاها الذهول والصدمة...!!



\\



وقفت اما البناية التي امامها ((الهيئة العامة للشؤون الاسلامية والاوقاف))

تقدمت الى داخل البناية..

كانت مغطاة بالسواد..لم يُرى منها شي..

رات امراة..ذهبت اليها..

: لو سمحتي اختي..ابي ارمس المدير هني..

ردت عليها المراة : ممم سيري قسم الحريم هناك...ومناك بيدلونج وين مكتب المديرة..

شكرتها..و ذهبت الى المكان الذي وصفته لها..

وقفت امام باب مكتب المديرة..

خاائفة من الخطوة التي ستقوم بها..!!

لكن..كل هذا لكي تريح ضميرها..!

طرقت الباب ..

دخلت بعد ان اذنت لها المديرة بالدخول..

جلست امام مكتب المديرة..

المديرة: هلا فيييج اختي..انتي اللي رمستيني في التليفون.؟!

قالت بارتباك : هيه..انا...

المديرة ابتسمت : خلاص ان شاءالله ..بتشتغلين عندنا..

الله يجعل هذا في ميزان حسناتج..

بس ما قلتيلي شو اسمج..!

ترددت في ان تقول اسمها..

شجعتها المديرة : نفس ما وعدت..البيانات سرية وحد بيعرف..

قالت بتردد : شـ .. شهرزاد أحمد...الــ..


\\


~| انتهت الهمسة الخامسة |~





~| الهمـــسة الســــادسة |~


\\


عند تلك العيون المفجوعه من الوحشية التي امامها..!
وصوت السوط الذي يهبط على الجسد الملقى ..
يقشعر له البدن..!
انعقد لسآنه..وانشـل تفكـره..هل يذهب ويوقف ذلك المفترس الهائج..؟!
ام ينتظر و ينظر..؟! 
ام يعود من حيث أتى..!

تســلل الخوف الى قلبه..!
أيعقل..ان يكون هذا مدربه الجديد ذو الوجه السَمِحْ..!
أيعقل..ان يخرج من ذلك الانسان هذه التصرفات الوحشية..!

تسآؤلات ..و تسآؤلات تدور في رأسه..

توقف الوحش المفترس عن الضرب..و هو يلهث..فقد بذل مجهوداً جباراً في تعذيب الجسد الملقى أمامه..!
ركل ذلك الجسد بقوة..مما صرخ الآخر بألم..!

أدرك المراقب من خلف الزجاج..ان المدرب قادم..
فارتبك..ولم يعلم الى اين يذهب..!
دار على المكان بخوف..يريد مكان يختبىء فيه..!
سمع صوت خطوات قادمة..
المدرب يقترب..والخطوات الاخرى تقترب..!

وفجأة اسرع باتجاه طاولة في مكان مظلم قليلا..
واختبأ تحتها..

ودخل المدرب يوسف..واقبل المدرب ستيفن..
تحـدثا مع بعضهم..
ثم اخذ كل منهم حاجياته..وخرجا..

انتظر الى ان يهدأ المـكان..
بعد دقآئق..
شعر بالأمان..

تسلل بخفه من تحت الطاولة..و خرج بهدوء الى حيث فارس المسجى على الارض..
اصابته القشعريرة من مرأى فارس..

همس بصوت خافت : فآآرس..فآآرس..هذا انا علي..!
انت بخــير..!؟

لم يجبه إلا صوت أنين فآرس المؤلم..!
اقترب اكثر من فارس وهو يلتفت بحذر..

هز فارس لعله يتكلم..
لكن أنين فارس يزداد..

علي: الله يخليك يا فارس..تكلم..! رد علي..؟

فتح عينه فارس..واخذ ينظر الى علي..
تامل علي وجه فارس..المكان الوحيد الذي لم يصبه سوط يوسف..

علي: فارس..انت تسمعني..؟؟

ولازال فارس ينظر الى علي بدون هدف..
وضع علي ذراع فارس خلف عنقه : يلا يا فارس..بسرعه بنطلع من هنيي قبل حد ايي..

كان فارس خفيف الوزن نوعاً ما..مما ساعد علي علي مساندته..
وقف فارس بصعوبة..ومشى بخطوات متثاقله..
اخذ علي حقيبة فارس..
وخرجا على الفور..

بعد ما حس علي بالأمان..
قال لفارس: فاارس..بودييك المستشفى..!
انتفض فارس فجأة..وكانه بدا يستوعب ما حوله..
ابعد علي عنه..
ومشى مترنحاً بعيداً عن علي..!
تعجب علي من تصرفه..ولازالت كلمات المدرب يوسف تتردد في اذنه.." اونج قوية...هذا عسب اثبت لج انج ضعيفه..!!
الظاهر انج ما استوتيتتدربين بضمير..!!
وانتي اليوم اظن تاخرتيدقيقة ونص ع الوقت المطلوب..

تحسبيني سويتطاف..؟

هه لاااا حبيبتي..كنتانتظر الفرصة المناسبة..عسب اعاقبج..

انتي تعرفين اني دقيق فيالوقت...

بس انتي تتعمدينتعاندين.! "

كآن يخاطب فارس على انه فتاة..!..لكن كيـــــف.!
هز رأسه يريد ان ينفض الافكار بعيد عنه..
ولحق بفارس..
الذي لايعي ما حوله..
.
.
وصلا امام بيت متواضع..رأى فارس يدخل اليه..
فكــر قليلا هل يدخل وراءه..؟!

ولكن..حالة فارس لا تسمح بان يتركه بمفرده..
لحق وراءه الى الداخل..
رآه يصعد السلالم..
صعد خلفه..

وبعدها في الطابق الثاني..
وفتح فارس الباب الوحيد الموجود..
دلف الى الداخل..
تردد علي في البداية بان يدخل..لكن الصمت الذي يلف المكان..
اكد انه لايوجد احد هنا..!

دخل اليها..

رأى صاله صغيرة..عليها أثاث بسيط جداً..
وبجانبها..مطبخ تحضيري..
و غرفه مجاورة للصاله..
توقع ان يكون فارس فيها..
ذهب الى هناك..
وكما توقع..
فارس ملقى على سريره بلا حرااك..

توجه اليه..

علي: فاااارس..فارس..قوم بوديك المستشفى احسن..

فتح فارس عينه على الفور..
وعين علي تنظر اليه بقلق..

تكلم فارس اخــيرا : شـ ـ ـ و تسـ ـوي.....هنـ ـيي..!
علي: فاارس..ماتجووف عمرك كيف تعباان..بوديك المستشفى ..يلا قووم..

نظر اليه فارس بخوف: لا...مـــ ـابـ ـي..أسـ ـ ير..

عقد علي حاجبيه: انزيين لييش..خل يعالجون جروحك.ماتجوف جسمك كله دم و مقطع من الضرب..

مسك فارس بثوب علي بضعف

فارس بهمس : الله..يخـ ـلـ ـيك..خـ ـلاص رو..ح..انـ ـا بخـ ـيـ ـر..

مسك علي بيد فارس المرسوم عليها باتقان انواع العذاب لذي ذاقه فارس ..!

علي: اووكي..الحينة بسير بس انت ارتااح ولا تتكلم..
وبااجر ما اتيي الناادي..ارقد وارتاح..وانا برمس المدرب والمدير..

ارتجفت يد فارس بيد علي..ضغط علي على يده ليطمئنه..

علي: اتريا الحينة بيب لك ماي واكل..

توجه الى المطبخ الصغير..الذي يوجد فيه ثلاجة صغيرة..
اخرج منها بعض الطعام..وجلب الماء..
ووضعه اما فارس..

علي: انا الحينة بسير..باجر ان شاءالله عقب التدريب بوديك المستشفى..

اغمض فارس عينيه ولم يرد عليه..
تنهد علي بعمق..
وخرج عائدا الى منزله..


~><~


في صبآح اليوم التآآلي..

كان اجتماع بين اللاعبين..

سالم : علي..قول اللي عنك..ليش ميمعنا..!
علي بهدوء: ابيكم تسمعوني للآخر..فارس نحن ظلمناه..

كاد سالم ان يتكلم..لولا ان قاطعه علي..

علي: قلت سمعووني الين ما اخلص كلامي..
امس سرت عند المدير...........

وسرد اليهم فارس ما حدث معه مع المدير..وماذا قال..
وبعد ما انهى حديثه..

صمت اللاعبين..وشعورهم بالذنب..يؤرقهم..!

فهد وهو يحك راسه محتار : والله مادري شو اقوول..فضيحه والله..لازم نعتذر منه..

هز جاسم راسه موافقا..وكذلك البقية..!

علي ابتسم براحه : خلاص اليوم بنسير بيته وبنعتذر..
سالم : ليش..هو مابيي اليوم النادي..؟!

همّ علي بالرد..لولا ان صوتا قاطهم..

فارس بحماس منطفىء وصوت متعب : مرآآآآآآآحب شبآآب..

وجلس على اقرب كرسي..وهو يجاهد بان يكون طبيعيا..وقد لبس جاكيت وبنطلون طويل لكي يخفي الآثار..

صدمة×صدمة..

نظر اليه علي بدهشه..

اسرع علي باتجاهه..امسك بكتفيه.: تستهبــــل انت..؟!

تالم فارس من قبضة علي..وبانت على ملامحه..
ابعد علي بسرعه يديه..

همس فارس: مابي حد يعرف..ولا ترمسني في الموضوع ابـد..
علي : بس..بس كيف بتدرب ويانا وانت تعباان..زيين منك ييت هني..؟!

قاطعهم قدوم اللاعبيين..
الذين رحبوا بفاارس..وقدموا اليه اعتذاارهم..لسوء ظنهم به..

سيف يتامل وجه فارس : فارس اليوم شكلك مب طبيعي..تعبآآآن..؟!

ابتسم فارس بمرح : لا..بس امس رقدت متاخر..

قطع عليهم صوت صفّارة المدرب يوسف..
الذي كان ينظر الى فارس..
والاخر يتحاشى النظر اليه..

المدرب يوسف: يلا ابدووا تمارين التسخيين..اركضوا ع الملعب..

فهد : يلا..فارس..سير بدل..وتعاالي..مادري منو يلبس جاكيت فهالحررررر...

ابتسم فارس بتعب: لا بس انا برداااان..!

عقد فهد حاجبيه ومد يده ليتحسس جبهة فارس.ربما درجة حرارته مرتفعه..!

لكن يد امتدت وامسك بيد فهد..

علي: خلاص براايه..يلا بسرعه قبل ما المدرب يعصب..ويزيد التمارين علينا..

وذهب الجميع للركض حول الملعب..



.

.


.

يتبـــــــع




فجر..~

"

تعبــــــانة ياا نااس..ماقدر اتحمل اكثر..احس بسكاكين تقطع جسمي وانا اركض..آآآخخ..
الله لا يوفقك يا يوسف لا انت ولا ابراهيم..
ربي ينتقم منكم..!!
وهالــدب..مابيغطي ع عمره ويقول استريحي اليوم..آآخ خاطري اقتله..!

بدت سرعتي تخــف..والشباب..سابقيني بمسافة بعيدة..
يركضون عدال بعض ويسولفون..

وشكلهم مب منتبهيين علي..!

آآه...مادري كيف برقع السالفه لعلي..
كنت احسب اني اتوهم..يوم جفت علي امس..
طلع صدق..!

صرخت بصوت خفيف من الالم..آآآآآآآآآآآآآه..
توقفت..خلاااااااااااص مااقدر اكمل..اكثر...
غمضت عيوني بقوة احاول اتحمــل الالم..
اللي بداا ينهش جسمي..

مشيت خطوة..
ووووو

طحت ع الارض ..ماااعندي اي طاااقه..ابي ارتااااااح..
ما قدر اتحمل هالالـــــم..!
غمضت عيوني باستسلام..
سمعت اصواتهم تنااديني..بس انااا..
غصت في الظلااااام اللي بيرحني من الالم..!!



"


اســرع اللاااعبين نحو فارس الملقى على ارض الملعب.. 
اول من وصل اليه كان.....علي..

رفع راسه..وضعه على ذراعه..وباليد الاخرى..
اعطى فارس صفعات خفيفه على وجهه..واخذ يناديه..
حاول فارس ان يفتح عينيه.لكن..لا فائدة..

علي يصرخ : يلا وين الحمّاله..ييبوها بنوديه المستشفى..

اخيرا تقدم المدرب يوسف من بين اللاعبين..

قال ببرود : خلّه عنك..بيودونه بيته..
قال علي باستنكار واضح : انت ما تجووووفه كييف تعباااااان..!!؟
تحسس جاسم جبهة فارس : مب محمووووم..؟؟!
قال المدرب يوسف: جفت..اذا كان محموم بنوديه المستشفى..اما اللي فيه الحينة..هوو ارهآآآآآق..بس..!

شد علي على قبضته بغضب..
صمت للحظة..
وبعدها قال

علي: خلاص انا بوصله بيته..!
رفع المدرب يوسف حاجبه بتعجب : تعــرف وين بييته..؟!
علي بحذر: هيــه..امس وانا امشي..جفت فارس من بعيد يدخل البيت..

صمت المدرب و لم ينطق..

اما الشباب فساعدوا علي على حمل فارس..

علي: يلا بنحطه فـ سيارتي..

وضعوا فارس على الكرسي الخلفي للسيارة...
ركب علي السيارة..وانطلق متوجه الى منزل فارس..

ضرب بقوة بقبضة يده على المِقْوَد بغضب جامح..

اي قلب قد يحمله هذا المدعو يوسف..
لديه احساس يقول انه ليس مدرب عاديا..!
بل ورائه..اسراااار وغمووض..
ومن يكون ابراهيم ذاك الذي قال في حديثه..؟!
أيعقل ان يكون المدير..؟!

وصل الى منزل فارس..واستطاع حمل فارس ويصعد به الى الطابق الثاني..!
ووضعه على سريره..
احضر الماء وبعثر قطرات على وجه فارس لعله ينهض..
اخذ يناديه..يهزه..يسكب عليه الماء..لكن لافائدة..

سمع صوت طرقات على الباب..
ذهب لفتحه..
رأى المدرب يوسف..ومعه طبيب..

المدرب يوسف ببرود : وين فارس..؟!

أشار علي الى الغرفة التي يتواجد فيها فارس..

دلف المدرب ووراءه الطبيب..اغلق علي الباب..ولحق بهما..

رأى الطبيب..يضع حقيبته على الطاولة المجاورة لسرير فارس..
وهمّ بفتحها..

اما المدرب..فقد اشار لعلي..بان يخرج معه الى الصاله..

جلس علي ع الاريكة..ومقابله جلس المدرب يوسف..

باله الان مشغول بفارس..
عندما يتعافى فارس..سيجاوب على جميع تساؤلاته..

رفع بصره الى المدرب الذي يجلس امامه..
كان ينظر اليه بثقة وببرود شدييد..

اخافته تلك النظرة..
اخفض بصره..

تكلم المدرب بهدوء : غريبة اهتمامك بفآرس..؟!

نظر اليه علي باستغراب...

المدرب : يعني امس..جفت نظراتك له غير..واليوم غيير..؟!

فهم علي مغزى حديثه...يريد ان يقطع الشك بانه رأى فارس على حالته البارحه,,

علي: صح اني ماحبيته من البداية..بس غلطت بحقه..فارس انسان يستحق الاحترام..كنا نحسبه يعطيك رشوة عسب تدربه..بس طلع العكس..وفهمني المدير السالفه..

هز راسه يوسف..وبقايا الشك لاتزال في نظراته..

بعد مروور ربع ساعه..

خرج الطبيب..
نظر اليهما..
الطبيب : شكله اتضارب وياا حد..! 

هز المدرب راسه متفهما..

علي: كيف اتضارب ويا حد..؟!

نظر الطبيب اليه بحده..

تكتف علي وهو ينظر اليه..

علي يحدث نفسه : هييه..هييه..ماعلييكم رقعوا الساالفه..بس انا اللي بعرف شوو اللي وراكم..!

الطبيب ينظر الى يوسف : انا حطيت له مرهم ع الجرووح...وبعطيه دوا مسكن للآلام..
يوميا يستعمل الدوا عسب يرجع بسرعه للتدريب..

علي: خلاص انا اللي بعطيه الدوا وبتم عنده..
رفع المدرب حاجبيه: بتــم عنده..؟!
علي: هييه بتم عنده...شكله محد من اهله هنيي..وهوو تعباان..! لازم حد يتم عنده..

الطبيب : خلاص مب مشكلة..بعطيك الدوا ماله..وانت احرص على انه ياخذه..!

علي: ان شاءالله..


شكر علي الطبيب..
وبعدها ذهب المدرب ومعه الطيب..
.
.

توجه علي الى غرفة فارس..
رأى فارس ينظر الى سقف الغرفه..ويبدوا عليه الشرود..

علي: فآآرس..بسير اييب اكل من المطعم..وبعد ماارد..لي رمسة وياك..!

لم يلتفت فارس اليه بل واصل النظر الى الاعلى..!
و
خرج علي لاحضار الطعام..!




\\



شهـرزاد..~

"

ماا تدرووون شكثر انا مستااااااااااااااانسة..الحمدالله...الحمدالله..
مسحت دموعي اللي نزلت..

ابتسمت المديرة فـ ويهي: الله يوفقج ياابنتي..وان شاءالله بيآناتج سرية ومحد بيعرفها..حتـــى اسمج..!
بتشتغلين ويانا من باجر ان شاءالله..بما انه لج ظروف خاصة..
فـ متى ما ييتي هني... تبدين الشغل...و
اسمج المستعار بيكون ....نــوف..!

شهرزاد : والله مادري كيف اشكرج..سااعدتيني واايد..يزااج الله خيير..!!

المديرة : الله يكثر من امثاالج يارب..

شهرزاد: ممم ماقدر ابدا الشغل من الحينة..؟! لان الحينة فاضية..! ما وراي شي..

المديرة ضحكت : شكلج واايد متحمسة للشغل..
براحتج..ماعندي مانع..
الشغل هنـي عبارة عن اعمال خيرية..

" وقفت "
تعالي وياي بعرفج ع المكان..وكيف طبيعة شغلج..


سرت ورااها وانا مستااانسة حيييل..
الحينة ببدا شغل اكسب من وراه مال حلال..
و بيرتااح ضمييري..
عندي وااايد مخططااات..لازم انفذها..!
...
رواتني المديرة الاقسام الموجودة..
و
مكتبي ..جفت ثنتين يشاركوني الغرفة....
وقالتلي كيف طريقة شغلي..
بالبداية بيكون بس بالاوراق بما اني ماعرف شي في الكمبيوتر..
زين مني اعرف اقراا واكتب..
في قريتي ..البنات..بس يتعلمون الين الابتدائية..
اهم شي تعرف تقراا وتكتب..وخلاااص..
وعيب تكمل تعليمها..لانها كبرت..
غير ان تعليمنا مختلط..!

الحمدالله ان المديرة وافقت عليّه..
واايد تسااهلت ويااي..

عرفتني ع اللي ويااي..
وقالت حق و حده تساعدني كمن يوم ع الشغل..الين ما اعتمد على نفسي..!

بعدها سارت المديرة..

شما بابتسامة : يلا استريحي...بنبدا الشغل..

ابتسمت ...وقعدت..شكلها حبووبة..
اما البنية الثانية..اسمها عايشة..اندمجت فـ شغلها..

قالت شما : عقي غشوتج..محد ريااييل هنـي..!
قلت : لا مرتااحه جذي..

حسيتها استغربت..!
بصراحه ما اضمن اذا حد جااف ويهي ما يعرفني..!
وآخر شي بيحتقروني ..وعادي يطردووني..!

بديينا نشتغل..
حسيت دوخت من الاوراق..واايد..تشتت..

ضحك شما: ههههه الحينة بتقوولي شوو هالاوراق اللي وايد..بس صدقيني يوم يومين..بتتعودين..!

شهرزاد : ان شاءالله اتعلم بسرعه..!
شما : يلا ركزي ويااي..



\\



فجـــر ..~

"

سمعت صوت باب يتبند..اكييد علي وصل..!
من ظهر وانا افكر بعذر مقنع..!
بس المشكلة ماعرف هوو شو جاف او سمع بالظبط..!

جفته دخل وبايده اكياس الاكل..
تعدلت وقعدت..

علي : السلام عليكم..هاا..كيفك الحينة..؟!

ردتيت السلام وهزيت راسي اني احسن..

جفته يقرّب الطاولة صوبي..وبطل الاكياس..وحط الاكل ع الطاولة..

قلت : لييش تعبت عمرك...!!
ابتسم : خل عنك هالكلام..نحن ربع ما بينا هالرسميات..!

قعدنا نتغدا..
بصراحه ماالي خاطر آآكل..نفسي مسدوودة..!
غير جسمي احسه ميهووود..!
بس حلييله بروحه ياب الاكل وتعب عمره..!
حسييته يرااقبني..
ومن اكلت ما شال عينه علي..

فجر : الحمدالله..الله يعطيك العافية..
علي: وييين..ما اكلت شي..؟!!
فارس..لازم تتغذى عدل..وتاكل الدوا..ولا ما تبا ترد للنادي..؟!

نزلت راسي وماردييت..

علي: ههههه وياا ويهك..شكلك تباا تتم مريض..و ما تحضر التدريب..

سكت..
باالي مشغوووول..انا مادري هذاا يستهبل ويسوي روحه ما يعرف شو الي صار لي..؟!
او انه صدق ما يعرف..

جفت..يلم الاكل..ييت بساعده بس رفض..

ع فكرة..توني اكتشف ان علي له قلب طيــب حيييل..وحبوب..
خذيت الدواء ..بلعته وشربت مااي..


دخل مرة ثانية..وسحب كرسي وقعد عليه وهو يواجهني..

علي: أكلت الدوا..؟!

هزيت راسي بهييه..

تغيرت ملامح ويهه للجدية..!
بلعت ريجي..الله يستر..

قال بهدوء : اظن انك عارف شو اللي ابي ارمسك فيه..!

تصنعت الاستغراب..!

قال : فارس..شوو بينك بين المدرب يوسف..!
قلت بهدوء : شو بيكون بينا مثلاا..!
علي خذ نفس طويل : اسمعني للآخر..واوعدني انك ما تكذب عليّه بشي..

انت تعرف اللاعبيين وشو كانوا يحسبونك..!
امس ساروا الصاله اللي تتدرب فيها..وجافوك تتدرب فيها..
انا بعد ما سالت المدير واستفسرت منه ..عرفت ان صار سوء فهم..
سرت المكان اللي قاله عمر لنا..
بس ما حصلتهم..
دخلت الصاله..وجفتك من ورا الزجاج..وو....

جفته يلع ريجه..


كمّل : جفت المدرب يوسف ...يضربك..!
...
...
شكووكي طلعت في محلها..غمضت عيني..
علي عرف..عرف كل شي..
من ثاني يوم كشف حقيقيتي..!
عيل باقي الشباب شو...؟!

كمّل: وو..سمعت كل شي..

عضيت ع شفايفي..وبعدني مغمضة..!

علي: مم..أأ..يعني..انت...مم كان يرمسك على انك بنية..!!!!!!!!!!

مارديت عليه..

عليك بشـــك : أأ..يعني..انت...بنــــــــــــية....!!!

بطلت عيوني اطالعه..
انترست عيوني بالدموع..!

اما هوو..فكانه تاكد ان شكووكه طلعت صح..
.
.

غبـــــــــي..ليش يسمــع..ليش جاااف كل شي ليييش؟؟!

اكييييد يوسف ولا ابرااهيم..بيذبحوووووونه..غبــي..غبي..

شهقت بصوت عالي وانا اصيح 
وقفت وسرت يودته من كندوورته...

فجر: ليييييييييييييش..سمعت ليييييش..! 
ياااغبـــي بتمووووووت...بتمووووت..بيذبحووووووونك..!!

ضربته ع صدره..الغبي ما يعرف ان حيااته مهدده..
ويوسف اكييييد ما بيرحمه..!
ولو ابراهيم عرف....اكييد بيذبحه..!!

لاااااا حرااااام..حراام..
علي طيـــب..وو حتى سالم ..فهد ..و فارس..وجاسم..وكلللهم..

مابي حد يصير فيه شي...

بس....! لانه كشفني..!
بسببــــــــــــــي..!!

طحت ع ركبي..غطيت ويهي بايدي..وتمييت اصيح..!

اماا هوو.. متصنم بمكاانه..
حسيته منصدم واايد ..واايد..!
ما ينلام..
من شكلي..
ولد..ويصيح شرات البنات..
لا والصوت بعد..!!

كيف بنية عيل..!
100% شكلها ولد 

سكت شوي..

همست : حد يـ ـعرف ....غيـ ـرك..!
علي:لا....!

رفعت راسي له : صـــدق..! محد يعرف..؟! يعني الشباب ما جافوني .!

علي: هيه جافوج..بس قبل..ما يضربج المـ ـدرب..!


طاالعت علي بانكساار واضح..

مد ايده لي..مسكت ايده وقفت..
قعت ع السرير وهو ع الكرسي..

علي والصدمة مبينه ع ويهه احسه بعده مب مستوعب شي ابدن : ممكن تفهمني شو السالفة ...ياا فارس.؟!

طاالعت فيه..
لين الحينة ..شكله مب مستوعب اني بنـــية..!

همست له : بس دامك كشفت حقيقتي (بلعت ريجي)...........اعرف انك بتموت..!

احس عيوونه زاغت..ويهه تغير 180 درجة..

قلت: المدرب يوسف..عرف انك جفتني امس بهذيك الحالة.؟!

قال بسرعه : لااا..ما يعرف.. 

تنهدت براحه : الحمدالله..!


جفته يطالعني..يترياني اقول السالفه..
مشيت دموعي..

فجر : قبل ستة اشهر...........



\\


اما عند بطلتنا الثالثه..بدر البدور..!

في تلك الغرفة النتنه الواقعه في سطح المنزل..
حيث الكائنات الصغيرة..التي خرجت من جحورها من شدة الحر..

لتاكل بقايا الطعام..الذي قد تناولته بدر البدور قبل قليل..
.
.

اصبحت تاتيها يوميا اربع وجبات..!
شخص آخر غير الخادمة ياتيها بهذه الاصناف الشهية..!
فقط يدخل الطعام ويرحل..!

الجو هنآ خانق..وغير مريح ابداً..
.

الى متى هذه الحآآل يا تُرى..!
.
الآن..
ما عليها سوى الانتظآر............ان تنتظر موتها ببطء.........!
المــوت الذي تنتظره ولم يأتِ..!


\\



~| انتهت الهمسة السادسة |~



~| الهمســـــة الســـــابعه |~


\\

فجـــر..


\\


نشيت من وقت بس كنت بعدني منسدحه وافكر.. صراع بيني وبين نفسي

,

من بعدت ما قلتله كل شي...يتلي صدمة..!

انا تخبـــــلت..لا صدق ..تخبــــلت..!!

مم مادري كيف قلتله..

اكييد ما كنت فوعيي..

ماقص عليكم لو قلتلكم اني مادري كيف قلتله..كنت منهاااارة.!

,

أخـــاف حد يعرف اني قلتله كل شي..؟!

,

عادي.عادي يا فجر..لا تخافين هو اكيد بيخاف وما بيقول لحد..!

بـــس..!

لو..

لو..

لو كان من طرف ابراهيم.....!!!

,

حسيت برجفة رعــب سرت فـ جسمي..!

هزيت راسي اطرد هالفكرة...

عيل لييش ساعدني.؟!

لا يافجر..هالدنيـــا خلاص مافيها امـــــــــاان..لا توثقيين بأي حد.!

خلييج حذرة..! لا تخليينه يقص علييج..

,

بس حــــرام ..حسييته طيب وااايد..وبروحه خاطر بنفسه بس عشان يساعدني.!

,

شدييييت شعر راااسي من الحيـــــرة اللي انا فييها..

يلست بسرعه وانا متنرفزة : افففففففففففف...ياااااربــي..


لمحت طيف انســـان جدامي..

رفعت راسي ببطىء اجوفه..

و

جحظت عيني من الخوف والصدمة من وجوده..


قال باستهزآء وآضح : صبآآآح الخيير..


انكمشت ع روحي وانا ميته خووف..مادري ليش احس من نظرته انه كان يعرف في شو كنت افكر..!


جفته سحب اقرب كرسي و قعد مجابلني..

انكمشت زياادة..وانا احس دقآت قلبي مسويه عرس..


لمحته يحط ريل ع ريل..


كابتن يوسف : سلامات ما تجووفين شر..ياا " بطنازة " شو اسمج؟ عصر..؟!..


مارديت عليه..اصلن لساني مادري وين اختفى..!


كابتن يوسف: الموهيم..ماييت عشان سواد عيونج..,ييت اذكرج بموعد التمارين " وباستهزاء" ولا صدقتي انه بعطييج اجاازة..؟!


نزلت راسي..


كابتن يوسف: اتيين تحضرين التمارين عندي..واذا.." اشر بسبابته بتهديد" واذا تاخرتي ربع دقيقة شرات هذيك المرة..انتي تعرفين شو بيستوي..اما عن النادي داومي الاسبوع الياي عسب ما نثير الشكوك..


وقف...شكله بيسير..الحمدالله..

,

بس فجاة..جفته يقرب صوبي..هني حسيت دقااات قلبي وقفت..!

ريجي نشـــف..و..ويهي احس لونه خطف من الخووف..!!


مسكني من ذقني بخفه..غمضت عيني بســــرعه بخوووف..

بس حسيت انه ما تحرك..وبعد ماسك ذقني...

فتحت عيني ببطىء..جفته يطالعني بنظرات ماقدرت افسرها..؟


و فجأة...تغيرت ملامح ويهه للاشمئزااز..

فــرّ ويهي بعيد عنه..


قال بنبرة غريبة : تدرين...من اجوف ويهج..تلوع جبــــــدي.؟! هه ...بنت ع ولد..

والله مادري كيف تفكر يا ابراهيم..!


دمعـــــت عيني..انا احااول اتناسى هالشىء..وهوو يذكرني فيييه..

شكله اكتفى من العذاب الجسدي..ويبا يذوقني الحينة العذاب النفســـي..!

,

رفعت راسي..جفته اختفى..!

شرات مادخل فجاة..ظهر فجاة..!!

,

الشي الوحيييد اللي اتمنااه..

اني اقدر اوقف فـ ويهه..!

ما تمنيت اوقف فـ ويه ابرااهيم..كثر ما اتمنى اوقف فـ ويه يوسف..!


\\



علــــي..


،


قعدت افكر شو صار امس..


,


بعد ما ظهرت من عنده....أأأ اقصد من عندها..ع فكرة بعدني مب مستوعب..!

احس بضييييقه مب طبيعية..

انا مادري ليش بلشت عمري..

الحينة هالكلام اللي سمعته صدق ولا لا.؟

يمكن هي ما تباني افضحها وو اختلقت كل هالساالفه..؟!

.

لكن..شو سالفتها وياا الكابتن يوسف؟!

.

مممممم..يمكن اكتشفها؟؟! او يمكن يستويلها.؟!

,

تذكرت شكلها وهي منهاارة..!

معقولة تكــــذب..؟!


,

ظهرت من شارعهم..

ماييت بسيارتي..

لان تقريبن بيتنا قريب من هنيي..

,


مادري ليش احس اني مب مرتااح..

احس في حد يرااقبني..

التفت بسرعه وراا...

طالعت يمين ..يسار..

ما حسيت بشي غير طبيعي..!


تنهدت برااحه..ابتسمت بسخرية..الظااهر واايد تاثرت بسالفتها..!

,


اففف رد لي نفس الاحسااس..

احس اني المح اشخــاص يرااقبوني..!!

,

وقفت وسويت روحي منشغل ادور شي فـ بوكي..

لمحت حد يراقبني من بعييد..

التفت صوبه..بس بسرعه اختفى..

سويت روحي مب مهتم..

كملت طريقي ... لمحت اكثر من شخص يراقبني..!!

,

وصلت بيتنا اخييرن..

بعد ما بندت الباب تساندت عليه..

تنهدت برااحه..

طول ما انا امشي وانا اتييني وسااوس..

يقتلووني..

يضااربوني..

يسوون لي شي..!


اتذكرت كلامها " بيذبحـــــونك..! "

,


نفضت هالافكاااار من رااسي..

دخلت داخل ..جفت عمتي يالسة في الصاله ..سرت صوبها وسلمت عليها..

وع طوول سرت غرفتي..

,


مادري احس اني متندم..

لييش عرفتها..ولييش تدخلت فــ شي ما يخصني..!

,

فريت عمري ع السريير..

غمضت عيووني..ابي اريح رااسي من التفكيييييير...,

,

فجاة بطلتها بخوف من حسييت شي نقز فوووقي..

طاالعت..جفت قطوة اختي الدلووعه..

صرخت علييها افرغ كل الخووف ..

خخخخ حلييلها شردت بعييد عني..


سمعت صوت اختي حنان تزقرها : ميــــــمي..ميمـــــي..!؟


شوي وجفتها تطل من الباب..طالعتني : جفت ميمي..؟!


طالعتها بنظرة ...فهمت ان قطوتها كاانت عندي...


حنان : أأأ...علي..

أنا: كم مرة قلتلج ماااابيها تدخل غرفتي..؟! انتي ما تفهمييين؟؟! انااا مااحب القطاوة وانتي تعرفيين هالشي..!

حنان مدت بوزها بدلع: والله ما يخصني..انت ليش ما بندت الباب..؟! انت تعرف انها تحب ترقد ع لحاافك..


تذكرت اني ما بندت الباب..


قلت: اووكي خلاص..اخر مرة..يلا شليها وذلفي براا..


شلت قطوتها وظهرت وهي تتحرطم..

ابتسمت ...

،

احم احم..بطل يديد يظهر ع الساحه..

مممم اكييييد تبون تعرفوون عني..!


انا علي..عمري 20 سنة..

عندي اخت وحده اللي هي حنان.عمرها 15..الحينة اول ثانوي..

وهي دلوعتي واختي و صديقتي..

أمي وابوي متوفييين من 7 سنواات..

عمتي سلوى ارملة ومن بعد ما توفى امي وابوي يت تعيش ويانا..

وعوضتنا الحنان اللي فقدناه..الله يخلييها لنا..


طبعن انتووا تعرفون انا لاعب كرة قدم..في فريق الصقر..لي سنتيين فــ هالناادي..

عشــــقي كرة القدم..واتمنى مستقبلا استوي اكبر لاعب محترف..

بتقولون تبي تستوي لاعب محترف وانت بهالناادي..؟!

صح ان نادينا فااشل..لكن له مكاانه فــ قلبي..

هالناادي الفاشل..كان له ماضي عريـــق..!

كان حلمي من انا صغير استوي لاعب من هالفريق..

والحمدالله صاار..وان شاءالله يصير نادينا احسن نادي..



//


يتبع  



بعد مرور شهـــــر على أبطــــالنا..

//

شهرزآد..

،
الشهر اللي طااف استوت فييه وااايد اشيااء والحمدالله انها للاحسن..
في هالشهر..اكتسبت ثقة المكان اللي اشتغل فييه..
والحمدالله للحيين محد عرف هويتي..
والاهم من هذا كله ..ارتحت نفسيا..
عقبال ما افتك من سليمان..اما هذا يباله تخطيط دقييق..!!
معااشي اليوم استلمته..
ماتدرووون شكثر استاانست..طرت من الونااسة..صدق المال الحلال اللي من تعب جبيينك له طعم غييير..مع انه معااش متواضع..!
اما عن فلوسي اللي اتييني من الغناا...
من فترة لفترة..ارووح اتبرع فيها..بدوون محد يدري..
هذي وحده من مخططاتي..
اما عن المخطط الاهم..هوو ان هالمعااش بطرشه حق اهلي..كل شهر..
وو
الخبر المفرح..انه بعد يوومين بسير عندهم..طبعن بالسر.!
آآه..مادري كيف بقدر اتحمل هاليوومين..!
,
يت البشكارة عندي تقول ان سليمان يبيني..؟!
سرت اجووف شوو يباا..
,

يالسة ع مكتبه كالمعتااد..
رفع راسه يوم دخلت..

قال: تعاالي يلسي..

سرت وقعدت مجابله..

قال : بعد يومين..ربيعي يمكن يسوي حفلة وطاالبينج..تجهزي..
طالعته بصدمة وخيبة امل: ليييييش..بعد يومين عندي موعد..!
قال: موعد.؟!

بوزت منقهــــــرة..

قال مستغرب : لهدرجة مهم الموعد..؟!
قلت بقهر مكبوت : هييييه..

جفته يحك راسة يفكر..عقب تم يطاالعني..

فجاة قال: انزيين ليش اليوم ما تسيرين هالموعد...؟!

استااانست..صح لييش اترياا يومييين..؟! ماافيني صبر..

قلت واوني افكر : ممممم اليووم..؟! مممم اووك مب مشكلة..

,

ظهرت من عنده..وع طوول رحت اتجهز..
,

بعدها دقيت للدريول..اللي يتستر علي مقابل الفلووس..
ركبت وياااها..ودلييته ع قريتنا..بينا وبينها 3 سااعات..
,
فينيـــــي شووق كبيــــــر..
انتظر بس اوصل..ابي ارتمي فـ حضن امي..!
ابي اجووف خواني وخواتي..كيف شكلهم الحينة..؟!
كبروا...تغير شكلهم..؟!
هل بيعرفووني..؟!

افف مادري متى بووصل..ماافيني صبر..

,

وقفنا عند بيت متهاالك..هذا هوو..هذا اللي ولدت فيه وعشت طفوولتي فييه..
نزلت من السيارة وقلت للدريول ينزل الاغراض..
طبعن ما فاتني انظاار النااس اللي مستغربة..واليهاال اللي يطالعون السيارة بانبهاار..!

خذت نفس عميييق..ودقيت الباب..
تريييت دقايق..
عقب بطل الباب..ولد صغير..
عرفته ع طوول..هذا عبوودي..

قلت : السلام عليكم.
نزل عينه باحترام : وعليكم السلام..تفضلي خاالتي..

تالمت..ماعرفني..صح كنت متغطية ..بس ماعرف صووتي..
كيف تبينه يا شهرزاد يعرفج بعد كل هالسنواااات..؟!!!!

مشيت وراه..وانا اتامله..فدييته والله..مسوي رووحه كبيير..

دخلني غرفة..قعدت اترياا امي..شليت الغشوة..
حسيت انها تاخرت..
كنت بسير اجووفها..ألمـها ..اصيح فـ حضنها..

بس مابي..مابي حد من خواني يعرفني..ابي اكوون بنظرهم ميـته..!
مابي انزل رااسهم..
مابيهم يعرفون ان اختهم من امهم وابوهم الملتزميين..وحدة مغنية ورقااصة..!

,

وصلتلي ريــحة عبيـــرها قبل ما توصل لي صورتها..
غمضت عيني واستنشقت.. اعبي رئتي من ريحتها..

،

القلب يمي لك مشى .. بالعطف والطيب انتشى 
في حضنها عمري نشى .. ومن حبها قلبي يميل 
امي حياتي وجنتي .. انتي عيوني وبسمتي 
حبك شعاع بمهجتي .. والشعر من حبك يسيل 
القلب سعده من رضاك .. والكون عطره من شذاك 
كلي على بعضي فداك .. إن غبت سموني القتيل 
يانبض قلبي والوجود .. ياروح عمري يا الودود 
يا أغلى من كل الحشود .. المدح في حقك قليل

عبد العزيز المقرن

،


من ظهرت لي صورتها..وكأنّ كل شي توقف..!

تاملت ويهها اللي ينبض بالنوور والحنان..

قلت بألم: يمـــه..يمـــه..لا تقولين نسيتي ضنااج..يمة لا تقولين ما عرفتيني..

يمــه ما عرفتي بنتــــج البجــر..!؟ بنتــج..بنتــج شهـــرزآد..!


شهقت بصوت عاالي..والدمووع غطت ويهي..

اما هي..جفتها تطالعني..تتاملني..منصدمة..حسيتها مترددة..

جفتها قربت مني...احتضنت ويهي بكفوفها اللي غطتها التجاعيد..


قالت بصوت مبحوح:شهــ.. شهرزاادي..؟!


طالعتها..وطالعتني..ابي اطبع صورتها في مخيلتـــي..

يلا يمه..ضميني..احتويني بحنااانج..!


سحبتني لحضنها...هييه..هذا اللي ياية عشاانه..هذا اللي بينسيني معاناة هالسنيين..

صحت فـ حضنها..افرغ كل اللي فـ قلبي..

وهي تضمني اكثر واكثر..وتصيح بصمت..وتمتم بالشكر..


حبيت ايدها وويهها وراسها..

مابي ابتعد عنها...ابي ارد نفس قبل..ابي ارد اعيش تحت ظلها..


,


بعد فترة....هديت شوي..

قلت بصوت متهدج : يمــه..سامحيــ...


قاطعتني من حطت صبعها ع شفايفي تمنعني من المتابعه...


قالت: هذا كله ابتلاء..والمااضي انسييه..انتي الحينة في االحااضر .فكري..في الحاضر والمستقبل..لا تضيعين عمرج ع ذكريات مرت..


نزلت رااسي..


قالت تغير جو : تريي بزقر خوانج..يجوفونج..

نقزت بسرعه ومسكت ايدها: لااا يمه..لا مابيهم يعرفون...الله يخليييييج..


تاملتني للحظة..وكانها فهمتني..تنهدت..


جفت وحدة دخلت وبايدها صينية فيها عصير..هذي اختي سارة..


تذكرت ايامي معها قبل..كنت كله اضارب وياها لانها كسوولة..ابتسمت

بس الحينة كبرت واستوت قد المسؤولية..


حطت الصينية جدامي..ويت تسلم عليه..


قالت امي : سارة سيري زقري خواتج يسلمون ع الضيفة..


طالعت امي بامتناان..


جفتهن يدخلن وهن مستحياات..سلمن عليه..عقب قعدوو شويه..وبعدها ظهروا..

,

قلت لامي كل شي اللي استواالي..حسييتها تتالم عشاني بس ما تبين..وتبين العكس.. يالسة تصبرني..

عطيتها هدايا خواني..والمعاش اللي استلمته..

رفضت في البداية تااخذه..لكن فهمتها واقنعتها..اخواني محتاجين حد يصرف علييهم..


وقفت بودع امي..مابي اتاخر..عسب سليمان ما يشك..

بــــس...سمعت صووت حشرة براا..


عبودي بصوت عالي: انت ما تستحي..ما تجوفني ريال جدامك..؟! كيف تدخل البيت بدون استئذاان..؟!


وسمعت خواتي يصاارخن..

ركضت بسرعه اجوف شو الساالفة..


صدمــــــــــة

صدمــــــة

صدمـــة


: سليمــــــــــــان...!!!!!!!!!!!!!


\\


بدر البدور..


،


تنتظروني ان اتحدث عن الفترة المااضية..؟!

لا اعلم كم مرة علي وانا هنا..

فلا شي جديد يحدث معي..اليوم مثل الامس..والامس مثل الغد..لا شي مختلف..

كل يوم انتظر العذاب النفسي في رعب شدييد..

اتمنى الموت حقاً..فهو فرجـــي..!

,

سمعت خطواته قادمه..

وبنفس التوقيت كل يوم..يحضر لي ذلك الطعام اللذييذ..

انتظرته حتى

سمعت خطواته تبتعد..

اسرعت نحو الطعام الذي داعبت رائحته انفي..

ما ان لمست الطعام بيدي..

حتى سمعت خطوات سريعه..وصوت ضحكات..


هاا قد بدأ عذابك يا بدور..!


ابتعدت بسرعه لاحتمي في تلك الزاوية..


وبدأوا هم بالصرآآآخ..وضعت يدي على أذني ..وصرخت بصوت عالي مرتعب..لامنع صوتهم المخيف من الوصول لمسامعي..


لكن لفت انتبااهي صوت مختلف...صوت.جعل خطواتهم تتراكض بعيدا..

صوت ارعبني بشـــــدة..

بعدها هدأ الصوت..واقتربت خطوات هادئة نحو الباب..

وقلبي يكاد يخرج من مكانه..!!!!

عرفته..هو نفسه من يحضر لي الطعام..نفس صوت الخطوات..!

قال بلغة لم افهمها..!!


: لا تخـــافين انا بحمييج منهم...!!!!!!




~ | نهــــاية الهمـــــسة الســــابعة |~
~ | الهمســـــــة الثــــامنة |~



\\



فجــــر


،


فــ هالشهر اللــي طاف تعرفت اكثر ع الشباااب..

كلهم طييبيين ويونسوون..كانوا ينسوني همــــي ..

اذا كنت زعلانة وشفتهم...اضحك..

احسهم اهـــلي اللي فقدتهم..

كلهم متعااونين ويحبون بعضهم البعض..!

,

في هالشهر تدربنا واااااايد..كان التدرييب مكثف علينا..

والشباب تحسن لعبهم..


امس ابرااهيم ياا عندنا..وقال ان عندنا بعد يومين مبااراة ودّية ....!

جفتو كيف..؟

ماا قال لنا من قبل عسب نستعد..فاجأنا كالعاادة..

الشبااب عصبوا..وتموو يتحرطمون..لكن ما باليد حيلة..

زين انه قالنا..عادي اتوقع منه في نفس يوم المباراة يقولنا..!

والصدمة الثانية للشباب..

انه فريق النسر..وهالفرييق ماعرفه..لكن ع قولتهم..انه فريق قـــوي..ولا يستهاان فيه..

هههه حسييتهم كانوا بينجلطوا من الخبر المفجع قولتهم..!

لكن قبل ما يروح ابراهيم ..وعدهم بحفلة ما شافوها فـ حياتهم اذا فازوا..!


,


الحينة عندنا بريك..مسكت غرشة الماي بطلتها وشربت منها..

مسحت جبيني بالفوطة اجففه من قطرات العرق..


سمعت فهد وعمر يتناقشون عن المباراة..


عمر بحالمية : فهوود تخيل لو نفووز..؟! ههههه احس ما يلييييق..اصلن بتصير صدمة للجميييع..!

فهد: ههههه هيه والله..بس مسود الويه المدير يالس يغرينا بالحفلة اللي بيسويها اذا فزنا..! هه عاارف ان نحن ما بنفووز .. يغاايضنا..


قربت منهم وانا مبتسمة..


عمر : ياخي ماتدري شكثر اكرهه..

فهد : هه يعني اانا اللي احبه..؟! لا هوو ولا هذاك الزفت الكابتن..


قلت وانا مبتسمة: فهد..انت تبا تفووز..تبا الحفلة..؟!

فهد يتنهد: والله يااليييت..احس ونااسة..كل الفرق اللي تفوز يسوون لهم حفلة..ويستاانسون فيها..اما نحن نطاالع فيهم شراات الاغبياا المسااكين..


ضحكت: ههههههههههه..حلييلكم والله..

فهد طالعني بنص عين : يعني انت مب ويانا..؟! ولا متبري مناا..!؟

كتمت ضحكتي : لااا افاا منوو قاال..؟ بس صدق تبوون تفووزون..؟! تبوون الحفلة..؟ تبوون كل اللي يستهين فيكم ينقهروون..؟!

جفت باقي الشباب تجمعوا حوولنا..


قال عمر : اكيييييد نبااا....بس كييييف نحن مااا نقدر..! انت ما تعرف نادي النسر..!


طالعت في الكل اتريا ردهم..

كلهم يبووون..لكن مصاابين بالاحباااااااط..!


قلت بحمااس: مافي شي اسمه مانقدر..انتوو ما تدربتوااا هالشهر..؟! انتوو ما تعبتوو.؟ تبوون الكابتن يزييد التدريباات عليكم اذا خسرتوا..؟!


: لاااا..بــــس....

قاطعتهم بتحـــدي: عيل..يااااا النسر...ياا الصقــر..وبنشوف منو يهزم الثااني..!!


شفتهم تحمســــوا..ورجعت ثقتهم فــ نفسهم..

وكلهم ركضوا للملعب يدربون ..حتى قبل ما ينتهي البريك....!!!


\\


شهـــرزآد


،


قلبـــــي وقف..اللي اشوفه صدق..؟! سليــــمان..؟! بسم الله الرحمن الرحيم..غمضت عيوني برعب..ياارب يكون حلم..يااارب..


لكن سمعت صوته الكريــه ينطق باسمي..


شفته يتجدم صوبي..مسكني من ذراعي بقووة..شفت امي..وخواني يطالعون برعب ..

همست بضعف له : هدني..مب وقته..يوم نظهر سووي اللي تبااه..


لمحت ابتسامة سخريه مرسومة ع ويهه..لكن ترك ايدي..وهذي اول مرة يسمع فيها كلامي...!!

ودعت امي بنظرة..وابتسامة الم.. جفت دمعتها تنزل ع خدها...صديت بسرعه مابي اشوفها..


ظهرنا انا وسليمان..

دزنــــي داخل السيارة بقوة....ارتجفت..

الله يستر..مااادري شو بيستوي....مادري منوو اللي قاله..؟! لايكون الدريول..؟

اخااف يكون عرف عن شغلي...؟! اسميني اليوم بنذبح انا واهلي..


قال بصوت المرعب للدريول: تحــــــــرك...!!


بعد ما ظهرنا من قريتي...


قالي بنبرة كلها استهزاء : عندج موعد مهم اليوم هااه..؟! هه..كنت شاااك فيج اصلا...وطرشت حد وراج يشوف وين انتي سايرة.."رص ع ضروسه وبنبرة تحذيرية " انتبـــــــــهي تستغفليني مرة ثانية...فااهمة...!!!!


انكمشت ع روحي..ارتحت شوي..من كلامه واضح انه بس اليوم تتبعني..

الحمدالله..


جفته يربت ع كتف الدريول...اللي من اول ما ركبنا وهو خااايف..مسكييين كآآسر خاطري...ورطته معاااي..


قاله : سووق ..سوق..حســـابك عندي عسير..!


,


وصلنا..


اول مادخلت الفيلا...مشيت بسرعه بسير جناحي..لكن حسيته مسك ايدي بقوة..وفرني صووبه..

تسارعت انفاسي بخوف..حاولت ما ابينه..


قالي: انتي ليـــش راسج يآآبس..؟! ليش ما تفهمييين..؟! تبيني اذبح امج واخوانج بعد..؟


ارتعشت من الفكرة..!


قلت بقوة مزيفة : وبعديــــن..؟! ذبحتــهم وبعدين..؟ تذبحني انا..؟! انزين اختصر الطريق...هذي انا جدامك..؟!

رفع حاجبه : يعني عادي عندج اقتلهم...؟!

طالعته بتحدي : في الاخيير كلنا خسرانين..بس انت بتكون خسارتك اكبر..!


فاجأني بضحكته : ذكـــية..! بـــس..منوو قالج اني بذبحج..؟! عادي اقدر استفييد منج باشياء وايد..!


كشرت....لكن فجاتني ملامحه اللي تحولت لوحش مخيف..

لف ذراعي ع ورا..

غمضت عيوني بألم...

اطلقت صرخه خافته : آآآه..

قال : شهــــرزاد ..لا تحطــــين راسج براســـــي...لا تحسبيني بتغاضى عن تصرفاتج...!


شد ذراعي بقوة..صرخت بالم...حسيت ذراعي بتنجلع..عقب تركني..

ركضت صوب جناحي..ارتميت ع السرير واطلقت العنـــان لدموعي..

,

بعد ما طلعت كل اللي فـ خاطري..حمدت ربي..صحيح ان اللي صار خرب كل شي..بس ع الاقل استمتعت بشوفه اهلــــي..وسليمان توقعته يسوي شي اكبر من جذي..الله يستر بعدني مب مطمنـــه..

\\


بعد مرور يومـــين


\\


فجـــــر..


\\


اليوم هو موعد المباراة المنتظر ..!

رسمنا الخطة اللي بنمشي عليها....

وكلنا دربنا عدل..مع اني احس في شوية توتر بين الشباب..

بعد نص ساعه بتبدا المباراة..

الكراسي بدت تمتلي بالجماهير........لا يغركم...مب جمهوورنا خخخخخ..

جمهوور الفريق الثاني...مشاءالله والله لهم شعبية كبييييرة...!

صديت ع الكراسي اللي المفروض تكون لجمهورنا..

هههههه غمضت عييني مابي اشووووف..والله تووحفه فريقنا..

تخيلوو انه سييد واحد الجمهوور..ههه..!!!!


فهد ومايد يسوون تمارين التسخين ويا بعض..


سمعت مايد يقول: شف شف...مالت بس....فرق بين جمهوورنا وجمهوورهم..هذيلاك مسوين عـــــرس ..يطبلون ويغنوون...انت شوف هذيلا بس..تقول يايين عزااا..! كل واحد متربع وحاط ايده ع خده وماد بوزه شبرين..

فهد : هه ويااااليت جمهووور ....الله يخلييك كل هذيلا اهلنا...وبالغصب خليناهم يقعدون هنيي..ولا خاطرهم اصلن يشجعون الفريق الثااني..


انا من سمعته..نقعت ضحـــــــك...

طالعووني بنظرة..خلتني اكتم ضحكتي..


تكلم خليفة اللي كان يسمع : مااا عليكم..بعده وقت ع حضور الجمهوور..ع بداية المباراة بيزيدووون..

طالع جاسم فــ عمر : هذا اونه يشجعنــــا..؟!

عمر يبتسم : والله حسييت..كل مباراة نفس الكلام...


جفت خليفة يعقد ذراعه جدام صدره..


قال : وليش ان شاءالله ما تشدون حيلكم وتفووزون ..وترفعون راس جمهوركم..؟!

حميد هز راسه بملل: صح صح كلامك...

علي ابتسم ع كلام حمد: يلا شبااب بسرعه سخنو..وشدوا حيلكم في المباراة..

سالم بتشجيع : هيه..خلينا نفاجئهم..مب مهم الفوز...اهم شي نحن نشد حيلنا ونسوي اللي مطلوب منا نسويه..

ناصر يؤشر : شوفوهم..وصلوااااا...


,


بعد مرور بعض الوقت..

كلنا بدلنا ملابس التدريب..و تجهزنا...ظهرنا جدام الجمهور ونحن صافين طاابور..

عقب ظهر الفريق الثاني..

ووسائل الاعلام تصوور..وتصوور..بدييت احب اني اكون لاعبية كرة قدم..

حسيت عمري مشهوورة ..خخخ...


عقب وقفنا في النص متراصين.... وبداا النشيد الوطني..

انشدنا بحمااس..

عقب النشييد..تصافحنا ويا الفريق الثاني...


,

وقفت و مجابلي كابتن فريق النسر وبينا الحكم..

كان يطالعني بغرووور...انقهرت من نظراته..حسيته متصغرني..او ان نحن مب قد مستواهم..

تذكرت كلام الشباب عنه...خقااق..وكريه..


خيّرنا الحكم عن اختيار اي جهة من القطعه المعدنية..

اختار كابتن النسر..وانا الجهة الثانية..

رمـّى الحكم القطعه المعدنية فووق...عقب مسكها بايده...

وكانت ع جهتي..

يعني فريقنا اللي بيبدا في اللعب..


,


وقفت في النص وعدالي سالم..وجدامنا الكوورة..

اول ما صفّر الحكم بداا اللعب...

ونفس الخطة...كل واحد كان في موقعه المحدد...


ركضت ومعااي الكوورة....جفت لاعب من الفريق الثاني ..يتجدم صووبي...

مررت الكوورة بسرعه لساالم....اللي كان يركض وحاول يعدي اللاعب اللي جداامه..

عقبها شاتها لحميد...لكن حميد ما لحق ياخذها...لان لاعب الفرق الثاني سبقه..

وراح يركض للتجاه المعاكس لنا..

مررها للاعب من فريقه....واللاعب يمررها لثاني..

الشي اللي يميزهم سرعتهم...!

شفت علي...خذ الكوورة عن اللاعب...

عقب مررها لخليفة الل كان قريب من عمر..وشاتها له..

ركض عمر..وهو يعدي اللاعبيين...

عقب خذها سالم منه..

انا كنت تقريبن قريبة من المرمى...

بعد ما خذها سالم الكورة....مررها لفهد....اللي مررها لي...

عاد هني انا اغتنمت الفرصة وركضت باسرع ما عندي للمرمى..!

سمعت صوت الجمهووور يزداااد...والتشجيع والاصواات تعــلى....وانا ازيد من سرعتي...

شووت الكوووورة باقوى ما عندي صوب المرمى..................لكن في العاارضة....!!!!!!!!

طالعت منصدمة....كنت بدخل قووووووول.....مسحت ويهي اهدي عمري من القهر..

و اصوااات المشجعيين المحبطة توصلني...


\\


في مكان آآخر...بالتحديد...أمــام شاشة التلفاز..

حيث الاخوة المتحلقين امام الشاشة..و ويتابعون المباراة بحماس..


صقر: هههههاااااااي مصخرة...

شهاب : هيه والله.....

عادل: والله وتطورا...صاروا يعدون منطقة الجزاء...!

شهد المستلقية على الاريكة: ههههههههههههههه...


اقبلت وهي متحمسة...نظرت الى اخوتها....وضعت يدها حول خصرها..


مريم : لييييييييييش ما قلتوولي ان المباارااة بدت.....؟؟!

لمار وهي تاكل الفشار : تعاااالي والله فااااتج....شووفي فريق الصقر..هههه ما اتابع الا مبارياتهم عسب اضحك ع لعبهم..والله يونسوون..

شهد: لاااا تعالي شوفي اللاعب اليدييييد....مشاءالله علييه..يـــنن..

تقدمت مريم واخذت الفشار من يد لمار بسرعه....ثم ارتمت على الاريكة المجاورة..


في التلفاز...المعلق: فارس محمد...الـ...

لاعب يديد انضم لنادي الصقر..يقال ان مستقبل الفريق بيكون ع ايد هاللاعب..!!

شوو رايك استاذ رائد بهالكلام..؟!

الاستاذ رائد : والله ...انا اول مرة اشوفه يلعب...بس بصراحه مستواه جيد جدا..والدلييل انه كان بيدخل هدف في الدقائق الاولى لولا انه ما حالفه الحظ...؟!

ومستوى لعيبة الصقر بشكل عاام اشوفه تحسن واايد عن قبل..؟!

( اعادت الكاميرا..ركلة فارس...ومن ثم وجهت العدسة نحوه.. )


بينما مريم كانت تضحك مع لمار....انمحت ابتسامتها بالتدريج..وهي ترى الشخص الظاهر على التلفاز..

دققت كثيرا....لعل ذاكرتها تسعفها ...

فجاة..اكتست ملامحها الحزن..لذكرى رفيقتها المرحومة..!!!


همست : الله يرحمـــج يا فجر...!!!!!


نظرت اليها لمار باستغراب: فجــر..؟!

نظرت اليها بحزن : واايد يشبه فجر....ذكرني فيها..


اعادت لمار نظرها الى الشاشة..ثم قالت : هيييه واناا اقوول منوو يشبه..!




\\



\\


فجر....


جفت لاعب النسر خذ الكوورة من ناصر...ويركض صوب مرمانا..

المرة الاولى خليفة شات الكوورة بعيد عن المرمى..لكن الحينة لا خليفة ولا حمييد قريبين من المرمى....ومادري اذا جاسم بيقدر يصدها اولا...


اللاعب مررها لكابتن الفرييقين...كانوا يشتتون جااسم...

وفجاة....ما سمعت الا هتااااااااف المشجعيين.." قوووووووووووووووووووووول"

هــــــــــدف....!


,


ردينا نكمل اللعب...

لازم نسجل هدف التعاااادل..!

شفت اللاعبيين شاديين حييلهم..ويحاولون يسجلووون اهدااف...

لكن...............!


هدف اخر اخترق مرماانا..؟!!!!!!!

هنــــي..حسيت الفريق بداا ينطفىء حماااسه..

واللي انقذنا.....صفّآآرة الحكم...!

,

قعدنا نستريح..ونجدد نشاطنا..

وكابتن يوسف..غير الخطة..وقاعد يفهمنا..

وصوب الكراسي...شفت ابرااهيم..وهذااك اللي يوم قص شعري ابرااهيم هو اول من شافني..؟! مممم شو كان اسمه.... اظن سلطان..؟!

وبعد في واحد عداله بس اول مرة اشوفه....كانوا يطاالعوني بنظراات خرعتتني..!!


,


بدا الشوط الثاني...

والشبااب في قمة نشاطهم وحمااسهم...

ومقررين ياا ييبون التعاادل..ياا يفوزوون..!


.


لعبنـــا...وهالمرة بقوووة.....بس هالمرة حسيت الفريق الثاني مستخف فيينا..

يعني سجلوو هدفين ما نقدر نفوز عليهم...!

بس نحن بنرااويهم منهم الصقووور..

عشـــنا..خخخخ..

,

مشينا بالخطة بالظبط....

انا حطوني قريب من المرمى....


شفت سالم يمرر الكوورة لفهــد..ومن فهد لعمر....اللي عطى الكور لعــلي..

هني..بتبدا خطتي انا وعلي..وهي تشتيت اللاعبين..


في منطقة الجزااء...انا ع صوب اليمين وهوو اليسار...

اللاعبين كلهم تجمعوا حول علي عسب ياخذون الكوورة...

اوهمهم انه بشوووتها...لكن فجاة شاتها باتجااهي..

وانا بدووري...ركلتها باقوى ما عندي..

وو

قووووووووووووووووووووووول...

,

وناااااااسه..كلهم ركضوا صووووبي...وحييوني..والجمهوور التعيس..استاانس اخيرا..! هههههه...

اما الشباب..اللي يلعب فـ شعري ويخربه..واللي يضرب كف بـ كف...واللي يكفخني آآخ..ويكسر عظاامي..>> من الفرحه..خخ مسامحتهم..

اما فريق النسر..حسيت من نظراتهم بياكلونها....احسن..اننننننااا... 

,

ردينا للعب..

كم من محاولة منهم يدخلون هدف..لكن نحن سوينا حراسة مشددة ع المرمى  

و نحن واايد ضاعت منا فرص..

باقي ع انتهار المباراة عشر دقاايق..

حسيت ان فريقهم..يركزون علي اناا..

فاضطرينا نستخدم الخطة الاحتياطية..

,

بسرعه غيرنا الخطة..


وعند مرماهم... الكوورة ويانا...

انا وعلي وسالم وخليفة..متوزعين حول منطقة الجزااء...

كل واحد كان يمرر الكورة للثاني...اليين ما حسيت طفرا صدق مناا..

وبدووا يعصبون ونحن راايقين رغم تعبنا..

لكن كنا نظحك...

خليناهم مصخرة..

الكابتن سار صوب سالم اللي كانت وياه الكوورة..

كان يبا ياخذها..

مررها لعلي..

ركضوا اللاعبي صوب علي الواقف..

خخخخ مررها لي..

طالعوا فيني بقهر...

سويت حركة انه ما يخصني..

مررتها لخليفة...اللي فاجاهم..وركض صوب المرمى..

وووو...قووووووووووووول...


" صفّــــــــــر الحكم "


كلنـــــــــا ركضنا صوب خلييفة...وناقزنا من الونااسة....

بالرغم انه تعااادل...

الا ان كلهم استانسوا..حتى ابراهيم ويوسف وستيفن شفتهم مبتسميين..

اداء الشبااب كاان واايد متحسن...


اما فريق النسر..

مافي داعي اقولكم عن اشكاالهم ...

سرنا كلنا صوبهم...مديت ايدي للكابتن بود..


قلت بمزح : مبرووك علينا التعاادل..

جفته يطالعني باحتقار وما مد ايده: ما تنلامون..مب شايفين خير..مستاانسين ع التعادل اللي يشوفكم يقول فزتوا...." صد عني ومشى " آآخر زمن....فريق الصقر يدخلون اهدااف عليينا...!!!!!!!!!!


،


بعد اللقاءات التلفزيونة وياا الشبااب...طبعن انا مارضييت..بصراحه استحي..وماعرف شوا قول يعني...بعدني مب متعوودة..

تلقينا التهااني من جمهوورنا السعيد ههههه اللي كان تعييس...!


وبعد ما كل الجماهير ووسائل الاعلام رااحت..

قعدنا في غرفة التبديل..

تمينا..نسولف عن المبااراة..

ع قولت الشباب..احلى وامتع مباراة لعبوها فـ حياتهم...!


ونحن نسوولف...سمعنا حشره برااااا...

واغااني وساالفه..!


كلهم ظهروا بسرعه براا ..وانا لحقتهم..

سمعتهم يصارخوون بونااسة واللي يصّفر واللي يصفق..

تجدمت اشوف شو السالفه..

جفت منصة صغيرة..بنص الملعب...

وفي نصها..

مغنيــــــــــة...تغني وترقص..!!

,


قرب صوبنا ابراهيم ووياه هذاك الشخص الغريب..وكابتن يوسف وستيفن..


ابراهيم مبتسم :هاااا شوو راايكم بالمفاجاة...مع انكم ما فزتوا...لكن لعبكم الكل مدح فيه...! غير انكم كنتوا شادين حيلكم الفترة المااضية..

فهد مصدوم : هـ..هــ هذي الفنآآنة شهــرزااد....شهرزااد....!!!!!

عمر اللي مصدوم نفسه : كيف..؟! كيف قدرت تييبها..؟!

ناصر : والله انك مب هيّـــــن...!!

ضحك ابراهيم بضحكته اللي اشمأز منها : انا كل شي اقدر اسويه..


ماااالت بس....خاطري بس ادووس ببطنه..

قدم لنا الريال اللي وياه..


ابراهيم: هذا سليمان...مدير اعمال الفنانة شهــرزاد..

,

تعرفوا الشباب عليه وتكلموا وياه...وعن هذي شهرزاد..!

,

عقبها كلهم توجهوا حول المنصة مستانسين...

قربت منهم مع اني متضايقة..من ابراهيم ومن هذا سليمان اللي وياه..

مادري هو يعرف اني بنت..؟!

اتوقع هيه..من نظراته اللي تتفحصني..!

,

طالعت في المغنية اللي ترقص..

تاملتها..لابسة فستان طويل لونه احمر..ظهرها عاري...وفيه فتحه توصل لفوق الركبة..مظهره ريولها النحيلة منه..


بصراحه اشمأز من هالاشكاال..

طالعت في الشباب كيف مندمجين ويطالعونها....!!

ويرددون وراا صوتها العذب..اغانيها اللي شكلهم حافظينها صم...!

وصوت تشجيعاتهم لها..

طالعت ويهها اللي مغطيه هالكومه من الالوان....

طالعت فـ عينها...تأملتها..احس فيها بريق حزن..

ابتسامتها مب طالعه من قلبها..؟!

حركاتها متصنعه..!

شفت الشباب...احس محد انتبه لها..او يمكن متعودين عليها..؟!

نظرت لها بحزن...مادري يمكن معاناتها نفس معاناتي..

مع اني احتقرها...!

احتقرها..؟!!!!!!!!!!

هه والله انج تضحكين يا فجر..؟!!!

تحتقرينها..؟! ليش انتي شوو..؟! ما شفتي عمرج قبل.؟!

..

ردييت التفت لها..ابتسمت بحزن ع حالي..

شفتها تطالعني ومركز عينها علي...ردت لي نفس الابتساامة..!!!!!!!!!!

عقب صرفت نظرها عني..


~ | نهــاية الهمسة الثـــــامنة |~







~| الهمســـــة التــــــــاسعه |~



شهــــرزاد..~




ما تدروون كيف مقهوووورة من سليماان...من رديت من عند اهلي..وهو معذبني نفسيــا...خاايفة ع اهلي واااايد..ادري انه يتريااا غلطة وحده مني...! وبينفذ تهديده اللي كل يوم يسمعه لي...

واللي قاهرني زيادة هالحفلة الغبية..!!

اللي يقوول فاازوا...شادين حيلهم ويبون حفلة..؟!! ماالت بس..

,


لمحت لاعب منهم.. بس حسييته مب متحمس شراتهم...

كنتي اغني..وكل شوي اطاالعه..

ملامحه بــريئة...نظرته لها معآآني..

جفته سرح وهو يطاالعني...مادري ليش حسيت نظراته مشفقة لحــالي..؟!

ابتســم لي بحـــزن..رديت له نفس الابتساامة بالم اكثر..

..

عقبها ابتعد عن المكان..

لحقته بنظراتي لين اختفى...

,


خلصت من الاغنية...قعدت استريح ع الكرسي القريب..

و المتخلفين هذيلا..سارو ياكلون..مسوين بوفيه صغير..ههه لو فازوا شو بيسوون؟


,

جفت كم من واحد ياي صووبي..


فهد: آآآآآآآآآه بعدني مب مصدق اني اللي جدامي شهرزاد..!!!


طالعته باحتقاااار..

انصــــدم.....!


عمر: شهــرزااد...خل نغني ونرقص وياا بعض..تراا انا عندليب الفريق...


قبل ما اعطيه هذيك النظرة..

دزه واحد ثاني دبدووب..


جـاسم وبايده صحن ياكل منه : لااااا..اول تصوري معااااااي..وعطيني توقيعج..

حميد : لا صدق...غني وياا عموور..والله صووته عذاااااااب...!!

فهد يصفّر باعجاب : هيه...سوو نفس ذيك الليلة اللي غنيتي ويا المطرب سعيد ورقصتي معااه..!


عضيت ع شفايفي بقهر..

بطلت حلجي بطيح فيهم مسودين الويه...لكن سمعت صوت سليمان..

وطالعني بنظرة خلتني اكتم نفسي ..


سليمان: ههههههه..منوو يباا يعيد هذيك الليلة..؟!

جاسم : عمووور..الله يخليك استاذ سليمان..قول لها تغني وياااااه..

سليمان : شهرزاد ما ترفض اي طلب لجمهورها..وهي اكيد موافقة..ولا...؟!


آآآخ يالقهــــــر..!

هزيت راسي موافقة...

و هالسبلان ناقزوا من الفرحه..!


نزلوو الاغبيااا..وبقيت انا وهالعموور..نتفق ع الاغنية اللي بنغنيها..!


قال بحاالمية: لاااا..ابي شرات الغنية اللي غنيتيها ويا المطرب سعيد..!

وانتي تكونين ساندريلا وانا الامير..ونرقص ويا بعض...


طالعت بـ سليمان اللي قاعد ع وحده من الطاولات وكان يطالعني..


رديت عليه وانا احافظ ع ابتسامتي وبنفس الوقت ارص ع ضروسي : طبعن لااا..وععع الله يلوع جبدك..ما تشوف عمرك متسبح من العرق..وتباا ترقص ويااي..؟!!!!!!

لالالا...بنغني غنية "......" وكل واحد برووحه وماله داعي الرقص..


جفته يطالع عمره...عقب مسح عرق جبينه باحراااااج..


قال باحراج : أأ..اووووكي..ع رااحتج....!

قلت : حافظ الكلمات..؟!

قال : مممم لا مب كلها..

قلت: اوكي..بعطيك كلمات مقطعك..


\\


فجر..~


،


دخلت دااخل..وانا رااسي مصدع من الاغااني..

رحت غرفة التبديل..

شفت علي هناك منسدح ع كرسي طوييل..

من شافني قعد..


قلت مستغربة : انت ما ظهرت براا..؟!

علي: لا ظهرت ..بس ما عيبني الجووو ..ورديت هني..


هزيت راسي بتفهم..


يلست ع الكرسي اللي عدال الطوفه وسندت عمري عليه..

قعدت افكر..

ابي اسال هالبنت منوو ابراهيم وربعه..؟! يمكن تعرف شي عنهم..؟!

او يمكن في سر ورااهم..؟!

بس كييف اسالها..؟! ويمكن هي وحده منهم...؟!

افففففف..

.يااااربي..بمووت لو ماعرفت..

احيانا..افكر اروح ابلغ عليهم الشرطة..بس...مادري اخااف..

لان احيانا اجوف حد يراقبني..؟!!!

فماقدر اخذ حريتي..

غير ان ابراهيم هددني لو رحت للشرطة..!

بس لااازم اكلمها...!

بس كيــــــــــف..؟!


تنهدت..؟


جفت علي رافع حواجبه : شوو سبب هالتنهيدة..؟!


هزيت راسي بمعنى مافي شي..


علي: شو اللي مافي شي..؟


لمحت كابتن يوسف دخل ..واقف عند الباب..ويطالعنا..سويت روحي ما شفته..


قلت : لا بس رااسي يعورني..


هز علي راسه بتفهم..وشكله لمح الكابتن بس ماالتفت له..


قال: انزين رد البييت ...ارتااح..

قلت : بعد شوي برد..

،

التفت لكابتن يوسف اطاالعه برود..رد لي نفس النظرات...

قــــهرني ..خااطري اكفخه..خقاااااااااق..

،


بعد مروور الوقت...حسيت الاجواء براا هدت..

وقفت..

ظهرت من حجرة التبدييل..وسرت براا صوبهم..

شكله خلص حفلهم ..!

الشبااب يالسين ياكلوون ويسوولفون..

وابراهيم و ربيعه سليمان وكابتن ستيفن وياا بعض يتكلمون..

..

التفت ادوور البنت المغنية..؟!

شفتها قااعدة بعييد عنهم و تشرب عصير..

ترددت اروح عندها..؟!!

رديت اطاالع فيهم..محد منتبه..

,


مشيت ببطىء صووبها..

وقفت جدامها..


قلت بهمس : ممكن اقعد...؟!


شفتها تطاالع فيني..عقب هزت راسها بـ " هيه "..

يلست قريب منها..

علقت نظرااتي في الارض..

ماعندي كلام اقولها..

اما هي حسيتها كل شوي تطالعني..

،

بعد مدة..تشجعت وتكلمت..

قلت: أأأ..مم...ابي اقوولج شي...بس....بس..ابيج توعديني اول انج ما تقولينه لحد..

قالت وهي مبتسمة : لا تخاااف..قول..اوعدك ماقول لحد...


ياااربي ..اقوول ولا مااقووول..؟!

والله اني خااايفه لو يدري ابراااهيم...


قالت تشجعني: قوووول..انا وعدتك..

طالعتها وانا مرتبكة: مم ابي اسالج سؤال..يعني قولي فضوول..

سليمـــان..اللي وياا ابــرا....اقصد ويا المدير..منوو هذا..؟! أأأ..مم..


مادري شوو اقوولها بالظبط..؟!

سكت..هي ما تعرف شوو ابي بالظبط..ابي اعرف ابرااهيم ويا هذا سليمان..منوو هم..؟ لاني احس ابرااهيم وكل اللي يعرفهم..ورااهم غمووض..وابي اعرف ولو شوي عنهم..


طالعتني تتريااني اكمل..شافتني مرتبكة..وماقدر اكمل..

رفعت راسها فوق ..تنفست بعمق..عقب زفرت بضيق...


تكلمت بصوت هادىء : خذني من وسط اهلي..انتزعني من حضن امي...

.خذ مني روح ابويه....وو برضاي بعد..

ارواح امي واخواني بايده..متى ما يبا يذبحهم بيذبحهم..!!

بعد من خذني..حولني من بنت من اسرة محافظة،..الى فااسقة..مغنية..راقصة..!!

وو..غصبن عني بعد..

حرمني من شوفة امي..مثل ما حرمني من شوفة ابوي..!

مادري شو بالظبط تبيني اوصف لك عنه بالظبط..

لكن هوو.. وباختصاار.. " وحش في هيئة انســــان "


وحش في هيئة انســــان

وحش في هيئة انســــان

وحش في هيئة انســــان


هذي الجملة اللي ترددت في رااسي..!

معقـــولة..اللي يالسة اسمعه...؟! بعدني مب مستوعبة اللي قاعدة تقوله..؟!

الحينة هذي..شهــرزااد..اشهر مغنية...وراها سالفة...وبعد مب اي سالفه..

ما توقعت انها تقولي كل هذا..!

توقعت تقول ماعرف..هو مدير اعمالي وبس..او تكون مخدوعه فيه..؟

،

التفتت لي..ومسحت دموعها باطراف اصابعها..

كملت ...

قالت لي كل شي..كل شــــــي..

طالعتها بخوف من اللي اسمعه..

حسيت حالتها اسوأ بمئآآآآت المرات من حــآلتي..

نقلت نظري صوب ما ابراهيم وسليمان قاعدين..

يتلي قشعريرة..

مادري شوو مصيري بيكون..

مثل ما توقعت ابرااهيم مب هيّن ابدن...ابراهيم وسليمان و يوسف كلهم مجرمين..


همست : مجـــرمين..!

شهرزاد : ليش تبا تعرف عن سليمان..؟! وشو سالفة ابراهيم مديركم..؟

طالعتها بحزن : لان نحن الثنتين طحنا في ايد نــاس ما ترحم...!

طالعتني باستغراب : " الثنتيـــن "....؟؟!!


غمضت عيوني ...

وسردت لها قصتي..

: انا فجر..عمري 18 سنة...بنية.." شفت نظراتها المستنكرة " فقدت اهلي من 8 شهور..كيف وليش..؟ مادري..اللي اذكره..انه صار لنا حادث واحترقت السيارة..

بس انا قذفتني السيارة بعيد قبل ما تحترق..

اخر شي سمعته صرخت امي بــ " فجـــــــــر " واللي عرفت عقب انها احترقت مع ابوي في السيارة.." سكت..ابلع غصتي "..

اللي انقذني..وبنفس الوقت موتني..هو نفسه ابراهيم.......( وكملت لها قصتي )..


طالعتني مصدومة..في البداية ما صدقتني..

لكن شوي شوي..بدت تصدق كل اللي قلته..

،

حطت ايدها فوق ايدي...تواسيني..

حطيت ايدي الثاني بعد فوق ايدها... نواسي بعض..!


\\


علــــي..~


،

وقفت..وخذيت شنطتي..برد البيت..

ظهرت براا غرفة التبديل..بسال فارس اذا يباني اوصله البيت او لا..لان ما عنده سيارة..


تفاجأت بالكابتن يوسف..متسند ع الطوفه ويرمس في التلفون..

من شافني بند...وقرب صوبي..

عدل نظارته اللي ع عينه...وطالعني..


قال: بترد البيت....؟!

قلت: هييه..

قال: ليش ما ييت تحتفل ويا الشباب..؟

قلت بملل : مالي خلق..

رفع حواجبه ...جفته كان بيكمل سوالفه وياي..بس صديت عنه..وسرت ادور فاارس..

جفته قاعد ويا المغنية ....!!!!!!

شوو يسوي..؟!

لا وحاط ايده ع ايدها..؟

سرت صوبهم قبل ماحد ينتبه..

من جافني وقف وياا صوبي..


قلت بهمس : انتبهــي لتصرفااااتج..تراا انتي بنظرهم ولد..!


هزت راسها وكانها توها تتذكر..!

طالعتها..

منزلة عيونها...حسيت جسمها فيه رجفه..

طالعت فــ " شهرزاد" اللي من شافتني اطالعها نزلت عيونها..


؟؟؟؟؟؟

فييه شي..؟!


جفت الكابتن يوسف يقرب صوبنا..

اففففففف...هذا شفييييييه...؟!


قال وهم مبتسم على غير العادة : اشووف كونتوا صدااقة ....فارس و شهرزاد..!


فاجأتني شهرزاد يوم ابتسمت..توها كانت مبوزه..!!

فارس ابتسم ببرود لـ كابتن يوسف..واشر عليه وهو يكلم شهرزاد : هذا مدرب الفريق ...كابتن يوسف..


شهرزاد مبتسمة : تشرفنا..!


لحظة صمت..

قطعتها : فاارس بتيي وياي اوصلك..؟!

قال : هيييه..يزااك الله خيير..والله جسمي متكســـــر..! مافيني امشي لين البيت..

بسير ابدل وبيي..

،


دقاايق..ورد فاارس..

ظهرنا من النادي وركبنا السيارة...

,


قلت : فجــر..؟!

انتفضت...قالت بهمس : لااا تقول فجر...الله يخلييك..!


طالعت فيها ..مسكينة والله..خاايفة اغلط جدام حد واقولها فجر..!

شفتها ترتجفت..!!!!!

مسكتها من كتفها اهزها..


علي: شوو فيج....؟!!!!!

طالعت فيني بخوف : خـــآآآآآيفه..خــآآيفه وااااااااااايد..

قلت مستغرب : خاايفة من شوووو...؟!

قالت : من....من كل حد..من ابراهيم..ويوسف ..وستيفن...وحتى سليمان هذاا..

قلت مستنكر : شوو الساالفه...؟! وليش خاايفة منهم....؟!


انفجرت تصييييح...وتصييييح..وتصيييييح...!!!


وقفت ع جنب..بعد ما تاكدت ان مافي حد كان يراقبنا..

خليتها تصيح ع راحتها..يمكن ترتاح..او يروح الخوف اللي فيها..


،


بعد مدة هدت....

وو

قالتلي كل شي...!

عرفت سبب خوفها..

انا خفت عليها بعد...لان ابراهيم وشلته..ناس مب عاديين ابدن..

مجرميــــن..!

قلتلها بشتكي عليهم..ترجتني..وترجتني..وترجتني ماقول لحد..!

اخر شي رضخت لها..

في النهاية هي ما تثق الا فيني..!

بس ...هل بقدر اشوف انسان يتعذب واسكت...؟!

ماادري..!

انا بروحي مادري شو اسوي...؟!

،

وصلتها بيتها..

وعقب رديت بيتنا..



\\




~| نهــــاية الهمســــة التــاسعة |~



~| الهمســـــة العــــآشرة |~

،

بعد يومين

،

شهــــــرزاد ..~

\\

مادري شوو اقوول..
واااايد تاثر من اللي صار لفجر..حمدت ربي مليون مرة..
ع الاقل انا عندي اهل..
هي ما عندها..؟!
وبعدين اللي ما يتسمى هذا ابراهيم واااايد عذبها ونكد عليها عيشتها...!
صدق اللي يشوف مصايب غيره تهون عليه مصيبته..
حبيبتي ..
الله يكون فـ عونها.. 
،

هاليومين واايد تمردت ع سليمان..حقدت عليه وعلى ربعه المجرمين..
كل ما يقولي سوي شي.اعاانده..
شوو يعني لين متى بتم ع هالحال..
حتى شغلي..طلبت منهم يعطوني اجازة لين ما تحسن اوضاعي..
وحلييلهم واافقوا ...!!

,

الحينة يالسة افكر...كيف اقدر اروح للشرطة واشتكي...؟!
بس بالاول..لازم اهلي يكونون فـ اماان..!!
بس وين ايييبهم..؟!
,
سمعت تلفوني يرن..!
شليته..شفت رقم فجــــر..! ابتسمت..
من يومين وانا ارمسها في الفون..عطيتها رقمي يوم قالتلي كل شي عنها..!
،
رديت : آآلوووو..
ردت علي بصوتها الرجولي : آآلووو..مرحبااا شهرزااد..
شهرزاد : مرحبتييين فجوور...شحاااالج...؟!
فجر : يسرج الحااال...وانتي..؟!
شهرزاد : مديم حاالج..والله تمااام..
فجر: اشووفج هالاياام فااضية ما ورااج شغل..؟ ولا مرة دقيت ومارديتي علي..!
شهرزاد : واللي يسلمج مسويه اضراب على سليمان..قلتله ما بسوي ولا شي..!
فجر " منصدمة" : من صدقج..؟!!! لا تستهبلييين شهرزااد يمكن يسوي فييج شي..
شهرزاد بالم : خليي يسوي اللي يبااا....لين متى بتم ع هالحاال..؟!
فجر :........
شهرزاد بعزم : انا مخططه اروووح الشرطة واشتكي عليه...
شهقت فجر وقالت بصوت مرتجف : لااااا الله يخلييج شهرزاد لا تتهورييين..!!!! بتموتين قبل ما توصلين للشرطة,. بعدين فكري فـ اهلج..! وشو ممكن يستوي فيهم..!
شهرزاد : لا تخافين..اهلي اول شي بحطهم فـ مكان آآمن..عقب بنفذ مخططاتي..
فجر: .........
شهرزاد : وكذي ما يقدر يسوي شي سليمان..اما اذا يبا يذبحني انا..ف حلال عليه..
فجر بصوت مخنوق : شهرزاد.......مابي اخسرج انتي بعد..! والله حبييتج..واعتبرج اختي اللي ما يابتها امي...، الله يخليييج..ارجووج..تحملي..تحملي..اكيد في يوم بنتحرر منهم..!
شهرزاد بصوت حنون : فجوور حبيبتي...اي يوم اللي تتريينه ايي..؟! انتي ما تبين تعيشين حيااتج شرات الناس..؟! ما تبين تردين بنية ..؟! ماتبين تردين تدرسين ....؟! وتشوفين ربعج..وكل اللي تحبينهم..؟
فجر بالم : اصلا منوو اللي بقى لي...؟!

،

سكت ما رديت عليها..

،
شهرزاد : يلا الحينة ببند..تامريني بشي..؟!
فجر برجاء : الله يخليييييييج فكري........!
شهرزاد: ان شاءالله.....مع السلامة..
فجر : فمان الله..

،

بندت وانا افكر فييها...
منوو يصدق انها بنية...؟ 
احس بشعوور غرييييب يوم ارمسها في الفون..صوتها رجوولي..بس طريقة كلامها توحي انها بنية..
صدق مجرم اللي سوا فيها كذي..
,
سمعت صووووت حششرة براا..؟!!!!
ظهرت برا بسرعه..
سرت صووب الدري..
طاالعت تحت ابي اجووف شو الساالفه..

,

انصدمت من اللي شفته..؟!
سليماااان وهوو في قمة غضبه..!
وجدامه حرمة مرتمية ع الارض وحاط ريوله فوقها......!

صااااارخ وهوو يدووس بريووله عليها : خليييييها اتيي تجووفج الحقـ*****..يمكن تتادب..!

انتفضت يوم سمعت اسمي..

سليمان بصراخ : شهــــــــــــــرزاد......!

رفع راسه وجافني واقفة في اول الدري..

ابتسم باستهزاء : تعااااالي يا عمري..تعااالي جوفي اللي جنيتي بايدج ع نفسج..!

،
بدااا قلبي يدق بقوووة..
نزلت حبه ..حبه..ع الدري..وانا اطاالع الحرمة اللي طايحه ومنزله رااسها..
بلعت ريجي..
غمضت عيني واحاول ابعد تخيلاتي..!
ياااارب مب هي..ياااااااااارب..

وقفت قريب منهم..
امثل القوة جدام سليمان..

قال : هه....انا برااويج كيف بكسر راااسج هذا..!

مسك الحرمة من رقبتها..
ووقفها بقوة..!
،

تدروووون بشو احس الحينة..؟!؟
اجوووووف الحينة مشهد ابوووي يتكرر جداااااااااامي...!!!!!
بـــــــــس..
على امي..!!!!!!!

،

تاملتها...!
لسااني انربط....!
مادري شووا سوي..!!

\\

و هاهو السيناريو يتكرر امام انظار شهرزاد...

،

تلك المرأة الضعيفة..تنظر الى ابنتها بتقاسيم وجهها المؤلمة..
وذلك عديم الرحمة ممسك رقبتها بقوة..يمنعها حتى من معانقة ابنتها..!
اسرعت ابنتها لترتمي في حضنها...تشبثت فيها بكل ما تملك من قوة..
تحاول منع ما سيحدث بعدها..!
لا تريد ان تفقدها ايضا..!
نظرت امها الى عينيها بأسى.. 
كانت تريد ان ترفض...ان تتوسل الى ذلك المتوحش..
لكن..
تكلمت لغة العيون..
منعتها والدتها..
لانها....على صواب..

والدتها مستسلمة..
وهي تنتظر بصيص من الامل لكي تنقذها..
ليس لديها الا خيارين احلاهما مرّ...!

كاادت ان تركع عند قدميه..ليترك امها..
توسلت اليه بــ ان يحررها..
و تموت هي...!
نعم..يقتلها..يمزقها..يفعل بها ما يشاء..
الا امها..!

لكنه...ابتسم بابتسامته المرعبة..
و
،
حاول بكل وحشية انتزاعها من احضاان ولدتها..
تمسكت ..وبذلت كل مالديها لكي تبقى في احضانها..!
لا تريد ان تنحرم من استنشاق عبيرها..للابد..
،

صـــــــــــرخت..

ركضـــــــــت..

حاولت ان تتعلق فيها..لكنه ابعدها بكل قسوة...!

رأتها وهي تبتعــــد..
و تبتعـــــد..
و تبتعــــــد..

ولم يبقى سوى طيفهـــــــــا..

صـــــرخت بكل ألـــــــــم....وبعدها اطلقت لدموعها العنــــــــان..!!

\\

فجــــــر ..~

،

ياالسين نتمرن..
و
طوووول الوقت وانا سرحآآآآآآآنة ...
وخاااايفة فـ نفس الوقت..
مااادري شوو اللي بتسويه شهرزااد..
اللي عرفته عنها فـ هالايام اللي طاافت..ان راااااسها يااابس..
واللي فراسها بتسويييه...!

,

يااااربـــــــي..
ابي اعرف هي راحت ولا لا...؟! شوو سوت بالظبط.؟

وقفت من التمرين...
سرت صووب الكراسي..هناك حطيت مبايلي...

,

الكابتن يوسف : فآآآآآآآآرس...!!

التفت بسرعه له..

قال باستغراب: وييين سااير..؟! التمرين ما خلص...؟!

ضحكوا الشبــــاب..
حكييت راسي باحرااااج..

قلت بارتباك : كنت ابي غرشة المااي..

طالعني و ما تكلم..

ردييت اتمرن وياهم..

،

عقب التمرين..
مسحت ويهي بالفووطة اجفف قطرات العرق..

حسيت بحد وقف ورااي..
التفت اجووف منوو..
طلع علي...
واقف متكتف ويطالعني...
طنشته..
فتحته غرشة الماي وشربت منها..
قعدت ارتاح شوي..
وهوو بعده واقف..
رفعت راسي له..

قال: شووو فيك...؟!

طالعته بدون ما اتكلم..
ماادري كيف يعرف ...دووم اذا فيني شي يعرف على طوول.؟!

قال : عرفت..لان اللي فـ قلبك..مطبوع فـ ويهك..!

جفتوو..؟!
يقدر يقراا اللي فـ داخلي..!

قلت : شي مب مهم..
قال باصرار : لا شي مهم..وبتقولينه..
قلت ابي افتك من حنته : عقـــــب بقوولك..
,
شليت مبايلي ورحت بعيد شوي..
دقييت عليها..
انتظرت..
وانتظرت..
ماردت...؟
دقيت مرة ومرتين وثلاث......ولا ردت..؟!
بدييت احاااتي..اكييد صاار شي..؟

تمييت ادوور في المكاان...
شووا سوي..شو اسوي..؟!!

سمعت صفارة الكاابتن..
افف مب وقته ابدن....

،

ردييت للتمرين..وانا نص التمرين اسويه ونصه اتم وااقفه وسرحاانه..!
عقب ما خلصنا..
بسرعه بدلت..وشليت شنطتي وظهرت...
وانا فـ طريقي للبيت..دقييت حق شهرزااد..وبعد ماردت..

جفت سيارة علي وقفت عدالي..
فتح الدريشة وقال : اوصلك..؟!
هزيت راسي بـ لا ..
قلت : مشكوور ما تقصر..

طالعني ...عقب قال : ما بتقووولين..؟!
قلت بضيقة : عقب ما اخلص تمريناتي ويا الكابتن ..تعالي وبنروح مكان وبقولك..

هز راسه موافق ...اشر لي بـ " مع السلامة " وتحرك..

،
اللــيل..
،

مشييت وانا مترنحه..
الله يااخذه ويفكني منه ياااااارب...
ما خلى جزء من جسمي الا وكسره من الضرب..!
كريــــــــــــــــــه..حقــــير..يبااا أي سبب بس عسب يكفخني..

" 
: اليوم انتي تعرفين شو سويتي..
انتي بنفسج تبين تنضربين وتتعاقبين....
انا اللي علي لازم اسويه..ابراهيم قالي اذا ما تمرنت عدل..أدبــها..!
( وبدا السوط يرسم اشكال على جسمي )

"

يااربــــي..صدق تعباانة من الخااطر مادري متى بوصل البييت..
ابي انخمــــــــــد وارتــــاح..!

لحظة...!!!
علـــــــــــــــــــــي...نسييت سااالفته..!
ماابيه يجووفني وانا فـ هالحااااله..
يكفي انه جافني مرة..!

،

وصلت البيت..
طلعت الدري بالموووت ..
فتحت الباااااب..
دخلت وبندته من وراي..
مشيت خطوتين وطحــــت...
خلاااص انهد حيلـــــي..! احس ان غرفتي بعـــــــيدة..مع انها بس تبعد خطوتين..!
انجلبت ع ظهري..
وغمضت عيوني..
شكلي برقد هنـــــي..!
,
تذكرت شـــــي...؟! كاني شفت الليتااات مبطله...!!!!!!!
فتحت عيوني بسرعه..
خفــــــــت ..!
جفت ويه علي جدااامي..

قلت بتعب : بسم الله..علي...؟! شو ياااابك هني...؟!

مارد علي..
بس ساعدني اوقف..ووصلني لين السرير..
انسدحت..بس لفت انتباهي شخص ثاالث في الغرفة..؟!
طالعت..جفت وحده لابسة عبااااة وشيلة...؟!
دققت فــ ملامحها..!

شهــــــــــــــــــــــــــرزاد...؟!!!!!!!!

كنت بقوم..ابي اروح لها..
لكن هي بسرعه يت عندي..ومسكتني تمنعني..
مست ايدها بقوووة..

قلت بصوت تعباان ومنفعل : شهــرزااد..انتي..انتي بخيير..؟! وشووو صاار..؟! ولييش انتي هني.؟

تاملت ملامحها ....كانت تصييييييح..؟!
عيوونها منتفخه ..وخشمها احمر..!
طااح قلبي ...اكيييد صاار شي..؟!!!!

بس هي ما ردت علـــي..
تمت تتفحصني منصدمة..!

\\

علــــــــــي..

،

عرفت كل شي من شهـــرزاد..واللي صاار لها..
,
شفت وحده واقفة عند بوابة النادي..
متغطية كااامل ولا ظاهر منها شي..وكانت تسال الحارس عن فارس..!
شفته يعطيها عنوان بيته..
وركبت التاكسي..ولحقتها..
,
عقب اكتشفت انها شهرزاد..
كانت منهاااااااارة..! طلعتها شقة فجر..
وقااالتلي كل شي...!
الله يصبرها ياارب..
،
بس تفاجات من شكل فجـــــر...!
انا توقعت خلاص...ما بيضربها هالحقير..
والله كل وحده حالتها اخس عن الثانية..!
,
رحت المطبخ التحضيري اللي موجود..فتحت الثلاجة..بسوي لها اكل خفيف..
,
بعد ما جهزت اكلها..سرت الغرفة..
شفت فجر يالسة,و شهرزاد حاضنة راسها وتصيح ....
والله حاالتهم صعبــــة..

تقدمت..
حطيته الاكل فوق الطاول القريبة..
بعدت فجر من شهرزاد..

قالت بتعب : ماااباااا علي..والله صدق ما لي نفس.
سويت لها طااف : وين الدواا..؟ اللي هذيك المرة عطاج الطبيب..؟

اشرت لي ع الكمدينو..فتحته..وظهرت المرهم والدوا والضمادات..
خذته مني شهرزاد..

طالعت ف ايدها ورقبتها وريولها...
كلها خطوووط واشكااال ....تشوهت المسكينة...!
ومن كثر الضرب..بعض الجروح تنزف..!!

خليت شهرزاد تداوي جراحها..
,

قعدت في الصاله الصغيرة..
الحينة انا اسير اشتكي علييهم..؟
ولا شووا سوي بالظبط..؟ اتم وااقف و اطاالع فيهم..؟

،

شفت شهرزاد يت وقعدت عداااالي..

قالت : رقدت مسكيينة من التعب..! حبيبتي والله ما تستاهل اللي يصيرلها..! " دمعت عيونها" الله يااااااااخذهم يااارب..الله ياخذ حقنا منهم..
عدلت قعدتي وقلت بجدية : الحينة شو بتسوين....؟
قالت: اليوم ببات هني.., وباجر بسير دوامي..وعقبها بدور لي مكاان اعيش فيه..
قلت بتفكير: لكن سليمان على طول بيحصلج.! افضل اتمين هنيي..محد بيشك انج هني..
ويوم بتظهرين من البيت..بيحسبون انج من اصحااب البيت اللي تحت..!
قالت بتردد: بس...بس اخااف اورط فجر ويااي..هي برووحها مب نااقصة..!
قلت: لا ماا علييج..انتي خلييج هني مؤقت..لين ما افكر شوو اقدر اسوي..
قالت بسرعه : علي..ارجوووك لا تتدخل في مشاكلنا..انت مالك ذنب..! اذا دخلت اول شي بيسوونه بيؤذوون اهلك..
قلت بانفعال: حتى انتووبعد مالكم ذنب..!؟ واهلي......." سكت "
عقب كملت..
: الله بيحفظهم ان شاءالله..
وقفت بسرعه : قلتلك لاااا تتدخل ارجوووووووووك..انتي ماااا تعرفهم..!!!!
قلت : لااا اعرفهم...." سكت شوي " خلاص انزين لااا تخافين ما بحط راسي براسهم..

طالعتني بنظرات شك...؟ عقب تنهدت براحه..ويلست..
وقفت..ترخصت برد البيت..
ظهرت من البيت بس من الباب الخلفي..عسب محد يشك..
ورديت البييت وانا افكر في شوو اللي اقدر اسوييه عشانهم..

\\

بعد يومين..

\\

بدر البـــدور..~

وهاا قد وصل طعــــامي اللذيذ..! ومن الشخص المجهول ذو الخطوات المختلفة عن الخطوات اللي اعتدت عليها..
اكلت بشهية وبسرعه قبل ان تاتي المخلوقات الصغيرة وتلتهمها قبلي..
,
بعد ان انتهيت ....استلقيت على الارض لاناام..
,
سمعت صوت خطوات تقترب..و...صحن يدخل ...
هوو بقايا الطعاام الذي كنت اكله في الماضي..!
اصبح الان طعام المخلوقات الصغيرة التي تعيش معي.. 
بعدما ابتعدت هذه الخطوات..
سمعت خطوات اخرى قادمة..
دققت السمع..
انه الشخص المجهوول..!
جلست بسرعه..
هو ليس موعده الان ليأتي..؟!
,
سمعت احدا يتعبث في الباب..؟! 
ابتعدت الى اخر زااويه..
ارتعدت اوصاالي..
..

و انفتــــــــــــــــح الباب المؤصد اخيرن..!!!!
تسللت خيوووط النووووور بقوة الى الداخل..
اغمضت عيني بسرعه من شدتها..!

سمعته يتكلم لكن لم افهم ما يقول..؟
بصوت خافت: انتيي ويين..؟! بدووور..بدوووور....؟!

سمعت خطواته تقترب..وتبتعد..وهو يتكلم..وانا ارتجف..واتمنى ان لا يجدني..!
,
لكن فجاة توقفت خطواته....ثم اخذت تقترب مني شيئا فشيئا..
احسست بـ انفااسه قريبه مني..
ومن ثم..
احتضني بقوووووة..ليهـــدأ من روعي..
يتكلم..ويتكلم..ويتكلم..وانا لم افهم ما يقووول...!.!!!
: يلااا بسرعه بظهرج من هنــــي...! لاا تخــــاافين ما بسوي لج شي..بحمييج انااا..

احسست بشيء يلتف حول عيني...

: بغطي عينج عشان الشمس...!

ثم..شعرت بنفسي ارتفع عن الارض..حملني...ولم ادري الى اين.....!!!!


~ | نهــــاية الهمســـة العــــاشرة |~






~| الهمســــة الحـــــــادي عشـــرة |~



\\


بدر البدور


،


بقيت انتفض بين يديه..احسسته يضمني اليه بشدة..

همس: لا تخاافين..انتي فـ اماان..


ارتعبت عندما همس لي بكلامات لم افهمها..

تمنيت لو اني بقيت هناااك في ركني المظلم..او ان أمووت...!!

،

شعرت بنفسي انزل على الارض...ومن ثم سمعت خطواته تبتعد..

تحسست المكان بيدي.زحفت ..وانزويت في ركن من اركانه..

،


: حيااااك دكتوور تفضل..


سمعت بخطوات تقترب من المكان..احدها خطوات ذلك الشخص..اما الاخرى لم اتعرف عليها..

انكمشت على نفسي..

: بدوووور...؟ بدوور ويينج..؟!

الدكتور: يمكن شردت ..؟

: لااا ماظن..هي واايد تخااف..( اشار بسرعه الى مكان بدور ) هذي هي..


,

حمل بدر البدور بين يديه..ووضعها على السرير..

اقترب الدكتور وبيده حقيبته التي تحمل اغراضه الطبية..


الدكتور : كم تووقع عمرها الحينة...؟

...: مممم اظن 13 سنة..!

الدكتور: الحينة بشل الربطة من عيونها...لازم نخليها تشوف الضوء تدريجيا..المدة اللي انحبست فيها في الظلام مب قصيرة..واحتمال يكون عندها قصر نظر..


نظر الى الطبيب باهتمام..وهو ينزع الرباط ع عينيها..

ما ان ازاله عنها...اغمضت عينيها بشدة..و من ثم بدات بفتحها تدريجيا...

اقترب منها الطبيب ليفحص عيناها..

ولكنها فاجاته بصرااخها الشديد..

نطقت بعبرات غير مفهوومة..

وانكمشت على نفسها بقوة وهي تصرخ وتصرخ وتصرخ لعلها تمنعه من الاقتراب..!

اقترب الاخر ليهدىء من روعها..لكنها ايضا رفضته..

حاول الطبيب مرات ومرات محاول الاقتراب منها..لكنها رفضته وبقوة..

نظر الى الطبيب باستغراب..يريد منه تفسيرا..


الطبيب وهو يعدل من وضعية نظارته: شكل عندها اضطرابات نفسية وخوف ورهبة من الناس..ووو....احتماال..تكون فقدت قدرتها على النطق..لكن تعرف لازم بعد اسوي لها فحوصات في المستشفى عشان نتاكد..


هز راسه متفهما..ونظر اليها باسف...

شعرها الطويل والاشعث..

ملابسها الممزقة والرثة..

اظافرها الطويلـــة..

عينها الزائغه من الخوف..


الطبيب : يبالها اهتماام..ولازم اتييبها عندي افحصها..

...: ان شاءالله بوصي من يهتم فيها...وبييبها عندك في اقرب فرصة ..


حمل الطبيب حقيبته وخرج..



\\


فجــر..

،


كــــــــــــرهت كل شي في الدنيااااااا..!

من عقب ما قالتلي شهرزاد عن اللي سووه في امها..كرهتهم اكثر واكثر واكثر..!

يالله احس كل ماذكر يوم كانت تقولي شهرزاد عن اللي صار..احس اتييني غصــه..!

ما اتمنى ابدن اكوون فـ موقفها....

انا انضرب..اتكفخ..يذبحووني..يحولوني من بنية لولد...كله بالنسبة لي يهوووون ولا انهم يسوون شي فـ اهلي..!

،

مستحييل اصلن اكوون في قوة شهرزااد..

هي قدرت تتمرد..اناا..مااقدر..مااقدر..اخااااااف.. كم مرة حاولت اتمرد على ابراهيم ويوسف..ومصيري كان الجلد...!

,

شهرزاد نفس ما قالت بتسكن عندي مؤقت..ردت لشغلها...وانا هاليومين بعد اتمرن في النادي..وفريقنا كله يحاول يشد حيله لان ورانا دوري..

علي..يوميا يمر عليينا في شقتي ..يطمن على اخباارنا..

بصرااحه انساان مافي مثله..منوو بيدخل في مشاكل غيره ويحاول يحلها..؟

لو غيره..كان فضحنا..ولا ..ولا كانه يعرفنا..

صدق..صديق وفي..!


،


الحينة خلصت من تمارين النادي..

برد البيت عقب بروح الصالة قبل ما اتاخر ع الكابتن يوسف ..


،


الساعه 10 ونص بالليل..


،

خلصت من تدريبااتي ويا الكابتن يوسف..

رديت البيت..

وفي المدخل التقيت بشهرزاد اللي توها يااية..

دخلنا داخل ويا بعض..

كانت تسولف عن شغلها..وعن اللي سوته اليوم..

مع هذا كانت حزيينة..من الخااطر..!

كل شوي تسرح..وتم سااكته..

،

قالت بشرود : ابي اسير اشووف اخواني..شصار فيهم.؟! شوو سوو بعد ما راحت امي عنهم.؟ منوو عندهم.؟ منوو يهتم فيهم.؟!!!!


تدرون..نسييت سالفة اخواانها..؟!!! صح شصاار لهم..؟


قلتلها مستغربة : ليش ما سرتي عندهم..؟!!

قالت بانكسار : علي منعني..قال اكيد سليمان مشدد المراقبة على بيتنا.!

قلت بتاييد: هييه اكيييييد..!

,

كل وحده سرحت ...فــ عالمها...ما ندري شو بيكون مصيرنا في النهاية..!


،


سمعنــــا صوت حشرة بـــرا...


شهرزاد مستغربة: انا من ييت هنــي وانا اسمع هالحشرة براا.؟

قلت: هيه..هذيلاا اليهـــال.."ابتسمت" حلييلهم..كل يوم تقريبن يطلعون فوق السطح يلعبون..

شهرزاد باستنكار :يلعبون في السطح.؟!! وبالليل.؟ مب خطير عليهم وهم بروحهم.؟

قلت: حتى انا استغربت..وفكرت اكلم اهلهم..بس مرة ضحكت عليهم..يحسبون في فوق السطح وحش..واونهم بيخوفوونه..


شفت شهرزاد تبتسم بحزن...اكييد تذكرت خوانها..!

وقفت : بسير اردهم عند اهلهم..


هزت راسها توافقني..

ظهرت..صعدت لفوق السطح..كانت فيه غرفة او مستودع قدييم..

شفت اليهاال يضربوون البااب ويصاارخوون..!

بصراح انا بنفسي خفت..الاضاءة واايد خاافته..استغربت كيف ما يخاافون.؟؟؟


رحت صووبهم...حاولت اسكتهم...

وبعد ما هدوو..تجمعووا حولي..

قالولي اسمهم : خالد..حموود..رشود..نورة..

قلت : شوو تسوون انتوو هنــي بروحكم...؟؟ ما تخاافون.؟

خالد : نخوف الوحش..

قلت بهدوء: حبيبي..هني ماشي وحش..اصلن مافي وحووش ابدن..

صرخ رشود : مااماا تقول هني في وحشه..روحو خوفوها عشان تتادب..!


كنت بضحك ع برائتهم..


بس ابتسمت : لا حبيبي..مافيه..

نورة: انا ثمعت ثووته..يحــوف..! ( انا سمعت صوته..يخوف )


طالعتها..كانت لاصقة فــ اخوها..

حمود: هيه والله..حتى انا سمعته..!


حطيت ايدي ع خدي : وشو قاال.؟

خالد بانفعال: طلع صوت نفس صوت الوحش..!


هـنـــي..ماقدرت امسك نفسي..ضحكت علييهم...وعلى خياالهم الوااسع

شفتهم عاقدين حواجبهم..ليش اني ما صدقتهم..


سحبني رشود من ايدي..

وقفت جدام الباب..


رشود: انتي دقي الباب بقووة..وهي بتصاارخ..


طالعت في الباب..اللي لونه رااح وعليه خدووش...هههه من كثر ما يضربونه..!

حسيت شكلي بيكون غبي لو ضربت الباب..بس شو اسوي..لازم عسب يقتنعون..

حاولت افتح الباب..بس كان مقفل..

شفت تحت في الباب فتحة على شكل مربع..

نزلت تحت على مستواها..حاولت افتحها ماقدرة..عليها قفل..!


خــالد: هالفتحه مقفلة..المفتاح عند خدامتنا..

طالعته مستغربة: وليش هالفتحه.؟

حمود: عشان الخدامة تفتحه وتعطي الوحشه اكل..


زااادت حيرتي..؟!!!

شو الساالفه.؟ وليش الخدامة تحط اكل هني.؟ ولا كل هالكلام اليهال ظهروه بروحهم.؟


اعتدلت فـ وقفتي..

قلتلهم: يلا يا شطوورين..الحينة بننزل تحت..ما بصير تتطلعون بروحكم مرة ثانية..

خالد: بس امي تقول عادي رووحو..

حطيت ايدي ع خالد: خالد انت شاطر وكبير..لا تخلي اخوانك يطلعون..يمكن حد يطيح من السطح..او يصير له شي..يعني هالمكان مب حق الصغار نفسكم..

لا تلعبون هني..العبوا تحت......يلا الحينة تعاالو وياي بنزلكم تحت..


استغربت من اللي يقولونه عن امهم..؟ معقولة تكون بهالاهمــال.؟

مسكت يد نورة..ونزلت وياهم تحت..


خالد : فاارس..انت لاعب كوورة صح..؟

ابتسمت : هييه..

خالد : انا احب الكورة..ويوم اصير كبير بستوي لاعب شراتك بعد..

حمود: وانا بعد..

رشود : وانا بعد ابا اكون الكابتن..

ابتسمت: ان شاءالله..كلكم تصيرون اقوى لاعبين..


وصلنا تحت.....بس فجاة شفت خدامتهم ظهرت جدامي ووياها صينية فيها اكل..وشكلها كانت بتطلع فوق..ارتبكت..

طالعت في الاكل..كان بس البقايا..احترت..!


رشود صاح بانفعال: شفتي..فيي وحش..الحين جوليا بتعطيه اكل..


ارتبكت خدامتهم اللي اسمها جوليا..


سالتها: وين مدام.؟

قالت: د..دد..داخل...مدام..موجود داخل..الحينة ينادي..


ردت بسرعه لداخل..

شويه وظهرت لي وحده....لابسة جينز رااص..وبدي..وترمس في المبايل..وتطالع اظافرها الطويلة المصبوغه بالاحمر..وشعرها الاشقر ع كتوفها..


ام خالد: هييه...لاااا..حلـــفي..؟!! " ضحكت بمياعه "..حبييبتي والله..اوكي حياتي عقب برمسج..الحينة مشغولة شوي..يلا بــاي..


جفتها تبند مبايل..و طالعتني اخييرن..جفتها رافعه حواجبها..


قلت : احــم...ام خالد..؟

قالت برقة زايدة : سميرة..اسمي سميرة..لا تزقرني ام خالد..بسم الله علي..احس رووحي كبيرة بهالاسم وانا بعدني شباب..


انصدمت..ما توقعت انها امهم..قلت يمكن اختهم..؟ عمتهم..خالتهم..اي حد يقربلهم..

بالله هاا شكل ام..؟


قاطعت تفكيري : آآآآآمر...؟

قلت بسرعه : لا بس شفت عيالج كل يوم يطلعون للسطح بروحهم..وحبيت انبهج عليهم..لانه مب زين يصعدون بروحهم وبالليل بعد..!

قالت بدلع: لايكون يزعجونك كل يوم..بس ما تبا تقوول..

قلت ابرر: لاااا..بس..همــ


قاطعتني..وطالعتني بنظرة صارمة خفت منها..


قالت: ما بخصك فـ عيالي..انت بس ساكن هني..مو يعني تدخل في كل شي..فااااهم..


بــــــل..!!

مادري شوو سويت..

طالعتها منصدمة..


قالت : احم..ع العمــوم..حبيتـــ

قاطعتني بعد وهي تاشر بايدها اني اسير..


قالت: بـــس...بـــس..اجلب ويهك وريحنا من فلسفتك..


استنكرت تصرفها..بصراحه.........وقحة..!

صديت..وصعدت الدري..وقفت جدام الباب قبل ما ادخل..افكر في اللي يصير من حولي وانا مب حاسه..شوو يعني تصرف اليهال..؟ خدامتهم.؟ وامهم..؟ والمستودع اللي فوق.؟يمكن فيه حيوانات..؟لالا ماظن..لان مافيه دريشة او شي يدخل الشمس..

،

سمعت صوت خطوات ع الدري..

ما عرفت شو اسوي..!

فتحت الباب ودخلت بسرعه..

خليته شوي مفتوح..

شفت الخدامة نفسها ووياها الصينية..


شهرزاد من وراي: فجر شوو فييج.؟

حطيت صبعي ع شفايفي : اششششش..


رديت اشوف الخدامة اللي طلعت فووق..


قلت لشهرزاد: تريي هني..الحينة بيي..


ظهرت..و صعدت فوق ورا الخدامه..من دون ما تحس..

شفتها راحت صوب مكان معين قريب من المستودع اما انخشيت في مكان مظلم عسب ما تشوفني..

شفتها شلت شي..واضح انه مفاتيح لاني سمعت اصواتها..

بطلت القفل اللي في فتحة الباب المربعه..

عقب يابت الصينية ودخلت الاكل..

وردت قفلت..وردت المفتاح مكانه..

مشت بتنزل..لكن انا ظهرت فـ ويهها..


كانت بتصرخ بس حطيت ايدي ع فمها اسكتها..


قلت بهمس: لا تخاافين..لا تخاافين..ما بسوي شي.


طالعتني برعب..

سحبتها من ايدها..وديتها مكان معزول ع السطح..


قلتلها: الاكل هذا لمنووو..؟


كانت ترتجف..وخاايفة..


قلت: جووليا..ما بسوي لج شي..قوولي هالاكل حق منو.؟ لا تخافين ما بقول لحد..


تلفتت يمين ويسار..

عقب قالت بصوت مرتجف..


جوليــا: هازا مال وهش..

قلت وانا ارص ع ضروسي محاولة اني اخوفها: قلتـــلج قوووولي..هذا مال منوو..لا تقصين علي...

بلعت ريجها وقالت: انا بيقول..بس الله يخلييك..مافي يقول لمداام..بعدين مدام بيودي انا بلاد..

قلت بهدوء اطمنها: اوكي..انا ما بقوول.انتي قولي الحينة...

قالت: انا اشتغل من سنة ونص في هازا بيت..مدام كل يوم يقول ودي هازا اكل..فوق..

كدامة " خدامة" قبل يشتغل هني..قالت فوق هني في صغير..هازا صغير خمسة سنة موجود,,

كل يوم كدامة يعطي هو اكل..مدام يقول اللي مافي يقول حق حد..مسكينة هازا صغير..


انا طوول الوقت مصدوومة من اللي اسمعه..معقوولة..؟ صدق اللي اسمعه.؟

مع انه كل شي يثبت لي..

الاكل..

الصوت اللي سمعوه اليهال..؟

هالبييت غرييييب..!


قلت: خلاص رووحي..ولا تقولين لحد انج قلتيلي فااهمة..!


هزت راسها بسرعه..وعقب راحت تركض تحت..

نزلت عقبها..

شافتني شهرزاد...وسالتني شو السبب اللي خلاني اظهر بسرعه..

ما قلتلها..بس قلتلها عن اليهال..وعن امهم الغريبة؟



\\

\\


في اليوم التالي،،


،


شهــرزآد..


،


بعـــد ما خلص دوامـــي..رحت قســم ثانــي..قسم التبرعات والاعمال التطوعية..

من فترة لفترة اروح هني واتبرع..باسم " فاعلة خير "

,

شهرزاد : السلام عليكم..

الموظف ابتسم: وعليكم السلام.. اختي فاعلة خير..


طلعت المبلغ اللي بتبرع فيه

شهرزاد : هالمبلغ ***** كله بتبرع فيه..


عدالي ريّال واقف..من قلت المبلغ اللي بتبرع فيه طالعني..


الموظف باعجاب: والله مب غريبة عليج..ان شاءالله يكون فـ ميزان حسناتج..

،

خلصت الاجراءات بسرعه...

وظهرت من المكان..

,,


نظر الرجل الى الموظف..: هذي دووم تتبرع هني..؟

الموظف مبتسم : هيــه..مشاءالله عليها..

...: ومنوو تكوون..؟

الموظف : والله مادري..بس دوم تسجل التبرعات بفاعلة خير..

..: ودووم تتبرع بنفس هالمبلغ..؟

الموظف : ما تتبرع الا بمبالغ كبير...الله يبارك لها فـ حلالها..


,,


ردييت لبيت فجر بعد ما خذيت لنا غدا..بس ما كانت موجوودة..ما لحقت عليها...اكييد راحت الصاله..

مالي نفس آآكل...حطيت الاكل في المطبخ..

وسرت غرفة فجر اللي صارت غرفتي المؤقته بعد..

عقيت عبااتي...و ارتمييت فوق السرير ارتآآآآآح..

واطلقت العنان لدمووعي..

يقولون احيانن الدموع تخفف الهم..

،


\\


المســـآء


،


فجــــر..


،


تونــي خلصت من تمااريني..

بسرعه ظهرت من الصاله ركض صوب البيت....

اليوم بظهـــر وياا الشباب...عازميني ع العشاا..

تاخرت عليهم..!

,

وصلت البيت...

شفت شهرزاد قلتلها اني ما بتاخر..

وبسرعه خذت شاور سريع ولبست بدلة وظهرت..

دقيت لـ علــي اقوله اني خلصت..

وخمس دقايق وكان واقف جدامي..

ركبت ..


فجــر: تاخــرت وااايد..

علي ابتسم : لا عاادي..اليوم فهد بيعزمنا لازم ما تفوت هالفرصة...


ابتسمت..اليوم كلهم متوعدين لفهد..هههه بيخسرونه..ما يسوى عليه يوم عزمهم..

,

نحن مشتركين في دوري كاس البلاد..

واليوم كانت اول مباراة لنا..والفريق اللي لعبنا وياه كان ضعييف..وقدرنا نفوز عليه..طبعن مب لانه ضعيف بس..فريقنا بعد واايد تطورت مهاراته..بفضل التدريب المكثف الاياااام الماضية..

وبمناسبة فوزنا..

قرر فهد انه يعزمنا..

وطبعن الشباب هم من اختاروا المطعم...

,

والحينة رايحين المــول اللي فيه الشباب متجمعين..


\\


فـــي مركز التسوق..

تحديدا عند المواقف..

,

نزلت من السيارة مع عائلتها..

الام بامر : يلااا ريـــم..انتبهـــي لاخووج عدل..ياويلج اذا ضاع..

ريم بتذمر : مااابا..ليش ما تقولين لعويش.؟

عائشة تنظر الى نافذة السيارة وتعدل من هيئتها..: بس..بس..اللي تقولج امي سمعيه ونفذيه وانتي ساكته..


امسكت بيد اخيها وقد كشرت بوجهها علامة لضيقها..


الاب: يلا تحركوا..انا وامكم بنتسوق بروحنا..اما انتوا اذا خلصتوا دقوا علينا..

عائشة : ان شاءالله بااباتيه..


ذهب الاب مع زوجته لوحدهما...وبقيت عائشة وريم واخيهما الصغير..


عائشة : سمعي ريموو..انا ابي اتسوق واتمشى ع راحتي..انتي انتبهي لسعّوودي..يلااا سي يوو..


نظرت الى اختها بغيض..


تكلمت بغضب : ريييم..ريييم..ريييييم..كله ريـــــــــــم..! لازم اهتم فـ سعّودي..ولازم اللي اسوي للي هم يبونه..ولازم ما اتحرطم.....وكل هذا...لييش.؟ لانه ( ريــم انتي الكبييرة )

وهالخسفة عويش راحت تتمشى وتاخذ راحتها ..لانه محد يقولها شي..اففف..والله سخاافه..


انتفضت عندما سمعت صوت من خلفها..


....: حليــــــــــــــــــلج والله..!!! سمعتها منصور شو قال...؟

....: ههههههه عورت قلبــي ياخي..


نظرت لهم باحتقآآر..


.....: اووه محمد شووف كيف تطالعك...!


دنا منها الاخر..ليصبح قريب وبشدة منها..


....: لااا افاا ليش هالنظرات...ما سوينا شي..؟


ارتبكت من قربه الشديد..وماكان عليها الى ان تشد قبضتها على حقيبتها وتضربه بها بكل قوتها..

امسكت بيد اخيها و اسرعت الى داخل مركز التسوق واختفت بين الناس..

اما هو..فقد بقي متصنما في مكانه...وكانه لم يستوعب ما قد حدث له منذ لحظات..!


منصور منصدم هو الاخر : ضربتك..!!!!!!!

نظر اليه بعينين مفتوحتين..

محمد: تخيّــــل..!!

منصور: والله قويـــــــة...!!

محمد : مستحيــل أعديها لها..!


امسك بهاتفه المحمول..ظغط على ازراره بسرعه..


محمد: آآلوو...ارسلي مجموعة رقم 76 الحـــينة...!

منصور يخرج سيجارة ويشعلها : الله يعيــــنها..!

محمد: الحينة بنفترق..اذا لمحتها..اعطي اشارة للمجموعة..!


هز رآسه موافقا....

وافترقـــآ..


\\


علـــي..


،


وصلنا المول اللي بنجتمع فيه..

نزلنا انا وفجــــر..

ودخلنا لدآآخل..

,

رحنا للمطعم اللي اتفقنا عليه...شفنا خليفة و جاسم بس اللي هناك..


علي: ويين بااقي الشبااب..؟

خليفة: راحوا يتحوطون..بعد ربع ساعد بيكون الاكل جاهز وبيجتمعون..

علي: خلاص عيل..حتى نحن بنتحوط..عقب بنيي..

جاسم : بس رجاااءن ما نباا تاخيير..لاني يوعاان مووووت..

فجر: ههههه وانت من متى مب يوعآآن..

علي: هههه وانت شوو حارنك..خلييه يآآكل..لين ما يستوي ع حجم المرمى..وما يقدر حد يسجل اي قوول..


شفت جاسم يطالعنا بنظرة بدون ما يرد...ههههه شكله من صدق يوعاان..

,

مشيت انا وفجــر...و شفنا الشباب يمشون ويا بعض..

انضمينا لهم..

وطوول الوقت..

ســـوالف وضحك وطنــآآزة ...طالعت فـ فجر..اللي تضحك على فهد اللي حالف ما يدفع حق اكثر من وجبة للشخص الواحد..

ابتسمت..غيرت جوو ويانا..

,

كنت اسولف ويا سالم..

بس التفت بسرعه لصوت اشياء تطيح..

كانت اغراض..

رفعت راسي..شفت فجر ماسكة ايد البنت اللي كانت بتطيح ويا اغراضها..شكلها اصدمت فـ فجر..

مريم : آآ آآآآسفة..ما نتبهت..

فجــر: لااا عاادي...


شفت فجر نزلت تجمع الاغراض اللي طاحت..

وقفت وعطتها البنيــة...اللي كانت منزلة راسها من الاحرااج..

رفعت راسها مريم : مشكووور ما قصــ ( قطعت كلمتها وتمت تطاالع فـ فجر )


شفت فجر اللي تطـــالعها وشكلها مصدوومة بعد..

سمعت البنية تهمس ومحد سمع الا انا وفجر..

مريم : فجــــــــــــــر.....؟؟!


عقب شفتها تهز راسها كانها تنفض الافكار..

قالت بسرعه : مم مشكور..والسموحه...


ومشت عنـــا بسرعه..!!



\\


~| نهـــــــاية الهمســة الحادي عشرة |~



~| الهمســـة الثانيـــة عشــــــرة |~



\\


ابتعدت مريم عن فجر بسرعه..واتجهت الى حيث اخواتها جالسات..

،

لمار وهي تنظر الى مريم بارتياب : شو فيج مريوم.؟ ويهج متغير..؟!!

مريم تهمس : نفســـها...نفس العيون والنظرة..!! مستحيل اكون غلطانه..بس..بس..


نفضت راسها بقوة لعل الافكار والتساؤلات التي حاصرتها تبتعد..

شهد ولمار ينظرون الى اختهم باستغراب...


شهد : مريوم.....؟؟! فيج شي..؟

مريم انتبهت لها : لالا...مافي شي..يلا الحينة وين بتسيرون..؟

لمار: انا بموووت من اليووع..بنسير صوب المطاعم ناكل..

مريم : خلاص اوك...انتو سيرو...انا بسير الحمام..عقب بييكم..

شهد: اوكي..ولا تتاخرين..اخاف لمار تاكلني من اليوع..


ابتسمت لهن ابتسامة مزيفة..وابتعدت الى حيث دورة المياة..

نثرت على وجهها قطرات الماء الباردة لتريح أعصابها..

بعدها جففت وجهها..ومن ثم اخذت نفس عمييق..

ذكرى توأم روحها فجر تحزنها حقا..لا تدري هل باتت ترى طيفها في كل مكان...ام هذه حقيقة..تلك النظرة...لا يملكها سوى فجر..تلك النظرة المميزة ببريق البراءة الذي يشع من عينيها الواسعتين العسليتين..!

لكنها حضرت عزائها..وهل يعقل ان تتحول فجر الى ...الى ...رجل..؟!!

تنهدت بعمق..فـ افكارها توصلها الى خيالات غير معقولة..!

اخذت حقيبتها...وخرجت..

وما ان مشت بضع خطــوات...حتى أحسّت بقطعه قطنية تداعب انفها...ثم....اغمضت عينيها باستسلام......!


\\


فجــــــــر


،


مو مصـــــــدقة...! اللي قبل شوي شفتها..هذي مريــــم....مريم ربيعتي....توأم روحي..!!!

عرفتنـــــي....! انا متاكدة انها عرفتنــــي..نطقت باسمـــي..! سمعتها تقول فجــر...!!!!!

(دمعت عيني)..عرفتني بالرغم ان شكلي متغيــــر...!

اشتقت لها.!

صديت وراا..لازم اروح لها..يمكن مرة ثانية ماقدر اشوفها..!

مشيت خطوتين..ماحسيت بحد يمسك ايدي بقوة ويشد عليها...

عرفت انه علي...ما رفعت راسي له...لانه لو رفعته دموعي بطيح ع خدي..

وقفت ما تحركت..ما كنت اسمع غير تعليقات الشباب..!


فهد يصفر : لااا ماقدر انا...فروووس ما كنت ادري ان عندك هالسوالف...!

ناصر يضحك : اوو عجييب الموقف ياخي..لا وشفت البنت كيف تطاالع فرووس..!

عمر : فرووص عطينا شوي من الوسامة اللي عندك..!


ما كنت اقدر حتى ارد عليهم بابتسامة..!

شفايفي بدت تتحرك مستعدة للبكااء..

اباا ابتعد...ابي مكاااان اختلي فيه مع نفسي..!


فجأة تكلم علي ..


علي بمزح: انتووا بس خلاص سكتوا..بس تبون تخربوون الرياال..! على بالكم نفسكم هوو..!؟

حمد يطالع عمر بنظرة بعد ما شمر اكمامه : سمعت عموور..؟ شرايك..؟ هذي فيها قباااايل ولااا....!

علي: لاااا اخ حمد..السموحه منك..ترا ابدا ما غلطنا...كله ولا اتشمر اكمامك..


ضحكوا الشباب..


تحرك علي وهو بعده ماسك ايدي...وتحركت معاه..

علي: يلااا اشوفكم ع العشاا..

عمر: ويين راايح الحينة بنسير نتعشى....

حمد: تراا بناكل..ما يخصنا فيكم..

علي ابتسم : بالعاااافية عليكم..


ابتعدنا عنهم...كنت اتحرك وياه بدون اي اعتراض ...

وقفنا فـ مكان معزول وشبه فااضي..

ترك ايدي..


علــي بهدوء : كنتي ناوية تروحين وراها...؟!!


مارديت عليه..بس نزلت راسي زيادة


علـــي بحزم : انتي لازم تفكرين قبل اي تصرف تسوينه...! الحينة شوفي كيف خليتي الشباب مستغربين واذا زادت تصرفاتج هذي بيشكّون..! تخيلي لو حد هني يراقب..؟ شو تتوقعين يستوي..؟ ما فكرتي انه ممكن يؤذوون البنية..؟!


رفعت راسي بسرعه....

تحركت شفايفي مستعدة للصياح..

صديت عنه مابيه يشوف دموعي تنزل..

كان جسمي هو اللي يهتز من الصياح..


قلت بصوت متقطع : بس انا اشتقت لها...من شفتها...مادري...ماقدر اشوفها ولا اكلمها..!! هذي ربيعتـــي...توأم روحــي...!


سمعته يتنهد...

حسيت بايده ع كتفـــي..


علي : اذا تحبينها...ابعدي عنها..ولا تبينين لها انج عرفتيها..صدقيني هي ازمة وتعدي..مردج تردين بنت عادية...

همست بضعف: بس متـــى...متى...؟!!

علي: ان شاءالله قريب..انتي ادعي ربج....يلا سيري غسلي ويهج..مافينا حد يشوفج ونتوهق..


هزيت راسي ورحت بسرعه اغسل ويهي..

حمدت ربي انه محد شافني...

ظهرت ..رحت صوب علي..اللي اقترح نروح نتعشى ف مطعم ثاني..!


\\


في نفس المـــركز..


،


منصور وهو يتكلم في الهاتف : لقييتووها...؟!! ......هيه..........برااافوو عليكم..يلا ودوها المقـــر ونحن عقب بنلحقكم..


اغلق الخط...ومن ثم اعاد الاتصال برقم آخر..


منصــور : آآلووو محمد....حصلنا البنية ..والحينة بيودونها المقر..

محمد ضحك بانتصار : هيه...شفتها وقلتلهم يمسكونها..والله لا اراويها الوييييل..!

منصور باستغراب : شفتها.؟ انزين..يلا عيل نلتقي في المقـــــر..


\\


شهـــرزاد..


،


تميت بروحي بعد ما قالتلي فجر انها بتطلع ويا شباب النادي...

كل تفكيري الحينة فـ اخواني اللي مادري عنهم اي شي..!

فكرت الحينة اسير لهم..؟

لكن علي حذرني...؟!

ابي اسير حتى ولو اشوف بيتنا من بعيد..!

يااا ربــي...كم بتحمل..كل تفكيري فيهم..؟!

تذكرت تلفوني....؟!! بطلته ..بطرش حق علي مسج اقوله اني بسير..

جفت كمّ الرسائل وعدد المكالمات لم يرد عليها...!

نص المكالمات من سليمان وبعض الارقام الغريبة..

,

بطلت اول مسج...

( شهـرزاد....لو تبين اخوانج تعالي عندي....واعطيني كل الفلوس اللي عندج...وعقب بتكونين حــــــرة..*ملاحظة :عندج مهلة 3 ايام..اذا ما ييتي ...بقتل اخوانج كلهم)


كنت اقرا المس جوانا حابسة انفاسي...والله انه اكبر حقيــــــــر...!

قريت تاريخ الرساله..

شهقت بقوة...........اليوم اخر يوووم...!!!!!

وقفت بسرعه...

دقاايق تجهزت وظهرت براا..

وقفت تاكسي..وقلتله يديني اقرب صراف آلـــي..!


وكلمــة

حـــــــــــــرة

حـــــــــــــــرة

حـــــــــــــــــرة


تتردد فـ أذووني..!


\\


علــــــــي..


كنت اسولف ويا فجر اللي تغيرت نفسيتها شوي للاحسن..

قطع علينا رنة تلفونـــي...!


رديت..: آلــــو..مرحبــــا..هيه..." خفضت صوتي " حصلتو معلومات عنهم...؟!!!!!! وينهم الحينة..؟! ........متأكد..؟! ...شو العنوان..؟ " ظهرت قلم ورقة وكتبت " مشكوور بوعسكور ما انسااها لك والله..يزاك الله خير..


بندت وانا مستااانس..

شفت فجر اللي تطالعني باستغراب..


علي: يلاااا بسرعه بنـــرد...عني خبر بتستاانسون عليه..

فجر: شوو هو.؟

قلت مستعيل : عقب عقب..يلا بسرعه بنرد..

،


ركبنــــا السيارة..


فجــر: يلا قوول شو الساالفه....؟

قلتلها وانا مستانس : حصلنا اخوان شهرزااد...!!


جفتها نقزت متفاجأة ومستاانسة..


فجر: ويــــن.؟ وكيــــف؟ ومتــــى..؟

علي : خالتهم هنـــي في مدينتنا..جيرانهم يزاهم الله خير من شافوا سليمان ياخذ امهم...خذوا خوان شهرزاد و وصلوهم لخالتهم..!

فجر بحمااس: بســـــرعه الله يخلييك ...بنفاجىء شهرزااد...اكيييد بتستاانس..!


دست ع البترول ازيد السرعه..

،

وصلنا ونزلت فجر تركض لداخل..

لحقتها..

دخلت داخل وانا ترييت برااا..

شوي وردت لي...


فجــر باستغراب : شهرزاد مب هنــي..!

عقدت حواجبي : ليش وينها..؟ هي قالتلج بتروح مكان...؟


هزت راسها بــ "لا ".: ادخل ...بنترياها..


دخلت..شفتها سارت غرفتها...قعدت ع الغنفة اللي في الصالة..

طاحت عيني ع تلفون طايح ع الارض..!

هذا مب تلفون فجر..؟

انحنييت ..وخذيته..

و اول ماطالعت فيه...يت عيني على الرسالة المفتوحه..

وو


وقفت بقــــــوة ....معقوووولة قدر سليمان يخدعها بسهوولة...؟! ممكن تكون راحت له..؟!!!!

مستحيـــــــل..لازم الحق عليها قبل ما ترد مرة ثانية له..


قلت بصوت عالي : فجـــــر...انا عرفت وين شهــرزاد...بسير اييبها ..انتي تمي هنـــي..


وركضت بسرعه لبرا قبل ما اسمع ردها..


\\


دخل الــى الغرفة بعد ان تركها فيها منذ بضع ساعات...

عانى معها اليوم معاناة شديدة في المشفى..تصرفاتها عدوانية وشرسه...رفضت جميع انواع الفحوصات..لم يستطيعوا اجراءها الى بعد ان حضر عدت ممرضين لاخضاعها..

تخــاف من كل شي..اجهزة المشفى..الاشياء الموجودة امامها..الناس...وحتى الاطفال..ما ان تراهم او تسمع اصوات..حتى تضع كيفيها على اذنها وتبدا بالصراخ..!!!

،

وكما قال له الطبيب عن حالتها...: لديها قصور في النظر , صعوبة في المشي.,فقر الـــــدم..، مشاكل في العظام...وتحتاج الى علاج نفسي..!

،

اضاء الغرفة...بحث عنها بعينيه...

تنهد...فليس هناك مكان تجلس فيه الا.....خزانة الملابس..!

ما زالت تحب العيش في الظلام..!!

فتح خزانة الملابس....وجدها متكورة على نفسها...

نظرت اليه بعدوانية وخوف..

حملها بين ذراعيه..

اما هي ...فاخذت تضربه وتصرخ بشدة..

جلس على السرير....ثم احتضنــــــها....قاومت ...كان جسدها يترتجف بشدة...لكنه احتضنها بقــــوة..ليشعرها بالامان..

مرت دقائق ..

هدات حركتها..واستلسمت له..

،

نظر الى شعرها الاشعث...والى ملابسها الرثة..

حاولن الخادمات ان يبدلن ملابسها..و حتى يسرحن شعرها..لكنها منعتهن بقوة وشراسه..!

لكن يجب اجبارها بالقوة..

مسح على شعرها...ثم وضعها على السرير وخرج..

أمر الخادمات بان ياخذن لها حماما..وبالقوة ..

،


جلس يشاهد التلفاز..

كان يسمع صراخها الحاد...آآلمت قلبه..طفلة صغيرة تفتقد الامــان..ومن الذي حرمها منه..؟

والدها....!!

والذي يفترض ان يكون هو الامان نفسه..!

تعذبت كثير فــي حياتها بلا ذنب..!

،

رآها تخرج من الغرفة وهي تلهث..ظهرها المنحني بشكل واضح وايضا ساقيها..هما السبب في صعوبة مشيها..

ما ان رأته..حتى صرخت بكلمات غير مفهومة لتستنجد به..

تقدمت له وهي تجر خطواتها..

لم ينتهوا من تسريح شعرها المبلول..

لان الخادمة خرجت من الغرفة لتمسك بها..

لكنها اقترب منه..ثم تشبثت به بقــــوة..


ابتســـم لها...ثم حملها وأجلســـها فوقه..

يبدو ان خوفها منه بدأ يتلاشى..

دسـّت رأسها فـي حضنه عندما تقدمت الخادمة لتأخذها..

لكنه أمــر الخادمة بان تذهب..فهو من سيسّرح لها شعرها..


وضعها امامه..واخذ يسّرح شعرها...وهو يغنــي لها بعذوبة...


//


شهـــرزاد..


،


سحبت كل الفلوس اللي عندي..والحينة بروح اسلمها له..

,

وقفت جدام القصــر..

قلبـــي بدا يدق....مادري هل هو شوق لشوفة اخواني..؟

او خوف..!

أمرت الحارس يفتح لي الباب..

دخلت لين داخل..

مادري ليش يت فكرة التراجع فـ راسي..؟!

بس مستحيل اترااجع واخلي اخـــواني...!

,

مشيت لين الصــالة..


: هــلاا..هــلاا....كنت ادري انج بتيـيين لي بريولج..!


يتلي قشعريرة..

التفت وراي..شفت ابتسامته الحقيرة..


قلتله وانا اطالعه باحتقار : وين اخــواني...؟!


مارد علــيّ...بس ضحك ضحكته الاشمئزازية..

طالعته وهو يتقدم ويقعد عل الكرسي..ويحط ريل ع ريل..


شفته يطالعني من فوق لتحت ..


سليمان : مشاءالله...الاخت تطوعــــت..!


ظهرت الفلوس كلها ...وفريتهم جدامه ع الطاولة...

بس ما كان يطالعهم..

كان يطالعني انا...خفت من نظراته...بس ما بينت له..


قال بهدوء مخيف : انتــي الحينة صدقتي بهالكم فلس..بخليج تضيعين من ايدي...؟!!!!


هنـــي...قلبــي دق بقــــــوة.....!

لانــي حسيت .........


كمّــل : هالفلوس اللي يبتيهم لي...ما تسوى شي عندي...! " رفع ريوله وحطها فوق كومة الفلوس اللي فوق الطاولة " غبيــــة...توقعتج اذكـــى من كذي...!


حســـيت اني صدق طحت فـ ( فـــــخ )....!


قلت احاول امثل القوة : الحينة اخواني ويـــــــــن.....؟!!!

قال باستهزاء : اخــوانج...؟! موجودين...في الحفظ والصون....بس تعرفين يعني...لازم يكملون مسيرة امهم وابوهم...ولااا....؟!


طالعتــــه بصدمة....مستحيــــل....لايكون بيعيد المأســـــاة...!!!!!

بس هو قالــي........


قلت له بغصة : انت نقضت وعدك....!! انت قلت اذا يبت لك الفلوس اللي عندي..بترد لي اخواني..وبتتركني..!

قال بعدم مبالاة : وانتي غبية صدقتــــي..!


حطيت ايدي ع حلجي من الصدمة....

ليــش ما فكرت....؟!

ليتنـــــي سمعت كلام علــــي....!


طحت ع الارض وانا متحطمة...

ما في امل خلاااااص...!

شكــلي مستحيل اعيش حـــرة...!

,

شفته وقف....وتقدم صوبي..

نزلت راسي بانكسار..

لكنه مسك شعري..

نزل لمستواي....طالعنــي بنظرة ارتعبت منها....!!!!!!


همس بشدة مرعبة : والله لا تذوقيـــــــين الويل من سليمـــــان..........!


\\


دفعهـــما بقوة الى الداخل..وهما مقيديتين ببعضهما..وعيناهما مغلقتين بقطعه قماش...

اغلق الزنزانة عليهما ورحل..

،

مريم بخوف : شو الســـــاالفه....؟!!! ليش مقيّديـــني..؟

ريم بخوف اكبـــر : مادري....! شكلهم خطفــــونا......!


،


اخذ المزهرية وضربها بقوة في الحائط...!


محمد بغضب : كيـــف ثنتين..؟ فهمـــــوني....!!!! هي وحده بس...انتوا من وين يبتوا الثانية..

منصور يحاول تهدأته : محمد هدي شوي...انا شفتهم يشلّون البنت نفسها...

محمد وهو يكاد يفقد اعصابه : وهذي اللي يقهر..انا بعد شفتهم يشلّون البنية نفسها....! وو........


قطع حديثه..

ونظر كل منهما للاخر بارتياااب....!


محمد : كيف انت شفتها...؟ وانا شفتها...؟!!! نحن افترقنـــــا...وكل واحد كان يدوّر ف صــوب....!!

منصور : انتي وين شفتها..؟

محمد : جدام الحمام اللي صوب المطاعم...!

منصـــور : شووووو...؟ انا شفتها جدام محل ****....!!!!


نظر كل منهمــــا لاخر بصدمــــة....

ثم نهضــا مسرعين نحو..........الزنزانة...!


\\


~| نهــــــــاية الهمســـة الثانية عشرة |~







~| الهمســـة الثالثة عشـــرة |~




\\



علــــــي

،

رحت بيت سليمــــان اللي عرفت عنه قبل من شهرزاد..
وقفت سيارتي بعييد شوي...واراقب البيت من براا...شفت تاكسي جدام البوابة واقف..
مادري اذا شهرزاد يت ويااه او لا..؟

،

مرت عشر دقاايق..وانا انتظر وانتظر..
شفت الحارس ياشر لتاكسي يتحرك..
تحرك التاكسي..
تحركت ورااه..
بعد مابعّدنا عن البيت..اشرت للتاكسي..ووقف ع جنب..
نزلت وسالته عن اللي كان ينتظره جدام البيت..؟

وتفآآآآآآجئت....ان شهرزاد طاحت ف ايد سليمان..!

ركبت سياارتي مقهوووور..
ضربت السكّآآن بقووة..الحينة شوو اسوي..؟!
لييييش يا شهـــرزاد..ليــــــــش..؟!
انا ماحذرتج من قبل..؟
ليش ما قكرتي انه ممكن يكون فخ..!
اففففف..

،

رديت للبيت..بس بركنت سيارتي بعييد..تلثمت ..ونزلت
رحت لورا البيت..مخطط اني اتسلل لداخل..
مهماا كاان لازم انقذ شهــرزد..
رفعت كندورتي وربطتها ع خصري..

،

بس..لحظة,,!!
توقفت..
وفكرت..!؟
اكييد الحراسة مشددة هني..!
ويمكن حاط بعد كاميرات مراقبة..!

,,,,,,,!!!!

دق قلبـــي بقووة..
فـ لحظة قهر..كنت بروح فيها بغبآآئي..

كيف بتسلل بدون تخطيط..وبدون ما آخذ احتياطاتي..؟!
تذكرت المراقبة اللي كانت عليّ من تعرفت على فجر..!
التفت بسرعه حولي..اتاكد اذا حد يراقبني ولا لا..!
رديت بسرعه لسيارتي وانا الهث..!
وحركت السياارة..
وبديت ابتعد..
طالعت البيت من المنظرة..

: شهرزاد....برد لج.....برد لج...!

،

رحت بيتي ع طول..ما مريت ع فجر..مع انه ياني منها اكثر من اتصاال لكن مارديت عليها..!
الوقت متاخر الحينة..وباجر بقولها عن اللي صار..


\\



هنآك..عند القابعات في الزنزانة المظلمة..!

،

مريم بلعت ريقها بخوف : تتوقعين ليش مختطفينا.؟
ريم بخوف اكبر : والله مادري..يـ..يـ يمكن يبون يذبحونا..أ..أأ و يسوون فينا شي..
مريم بصوت مرتجف : يمم..ـكن يقطعونا..وياخذون اعضاءنا..نفس اللي نسمع عنهم..
ريم بهمس : ياربي يخووف..شو اسوي..ماريد اموت هالموته الشنيعة..
مريم تهدي عمرها : ماعليه ماعليه..ان شاءالله اكون شهيدة..
ريم برعب : بس اكيد يعوور..يوم يقصّونـ ..
مريم قاطعتها : خلااااص الله يخليج لا توصفين..خليني قبل ما اموت بشوف كل شي..
ريم تضحك بخوف : هههههههه..خايفة اخرب عليج الفلم اللي بيصير..

ضحكت الاخرى لعلها تذهب عنها الرعب الذي يجتاحُها..!
ثم عاد المكان ليغطيه الصمت...و الاثنتين ترتجفان من الخوف في وسط الظلام..!!

،

واخيرن كسر الصمت وقع اقدآم قادمة..!

مريم تتصنع القوة : تشهّـــدي..!
تشهّدتا بهمس..

وانفتح باب الزنزانة ..
ليدخل اثنان باجسام ضخمة..ويأخذوهما ..!

،

جالس امام مكتبه يهزّ قدمه بتوتر..ورفيقه الاخر جالس امامه..ينظر الى ساعته كل حين..

الى ان فتح الباب..و ادخلوا الفتاتين..!
وقف بسرعه..بعد ان امر الحارسين بالخروج..
توجه اليهما..
نزع البآط عن عينيهما..

،

ليتفآآآآآآآآآآجىء هو ورفيقه..!

محمد ينظر الى منصور بصدمة : توآآآئم.....!!!!!!
منصور ينظر اليهما بصدمة..!

ومن لم يقل عنهما صدمة..
مريـــــم وريم....!!!

نظرت مريم الى ريم بدهشة..والاخرى بتعجب..!!
فكل منهما ترى نفسها امامها...!!
كيف..؟ 
ولمااذا..؟
وهل هذا حلم..؟

كل هذه التساؤلات تتناقلها نظراتهما..!

،

تقدم منصور اليهما..
امسك بوجه ريم..وحركه بيده..
ثم اعاد الحركة مع مريم..

منصور بحيرة شديدة : تتوقع منوو منهم..!!!

محمد جلس على كرسيه وامسك براسه..فقد تورط بواحده..!
اخذ يفكر فيما سيفعل ..
رفع راسه يفحصهما بنظراته..
وو
نهض بسرعه..

محمد ابتسم بنصر : تذكرت اسم البنت..!!!

توجه اليهما..
ابتسم بخبث وقال : منوو فيكم ريم.....؟

نظرتا الى بعضهما البعض..وريم ينبض من عينيها الخوف..!

محمد بصوت اعلى : منووو ريــــــم....؟!
تكلمت مريم بشجاعة : منو ريم..؟ محد فينا ريم..

تكتّف ونظر اليهما باستهزاء..
ولكن سرعان ما بدل ملامح الاستهزاء الى ملامح مرعبة..!!

محمد بهدوء يسبق العاصفة : منو...فيكم.....ريم...؟
مريم بشجاعة عكس الذي بداخلها : محد فينا ريم.....صح ميمي...؟

ريم التي تفاجات من موقف مريم..!! لكنها لم توضح هذا لمحمد..
ريم : صح ميمي..!!

وابتسمتا لمحمد..!!!

محمد وقد بدا على وجهه السخط : منوو ميمي بعد..؟
مريم وريم بصوت واحد : أنــــــا..

احمّر وجه من الغضب..
امسك بعنق مريم بقوة..

تكلم وهو يشدّ على اسنانه : اقوول منو فيكم ريييم...!!

قاطعه صوت اصدر من جهازه اللاسلكي..

" الى جمــــيع اعضآء المنظمة..سيتم عقد اجتماع سري بين الاعضاء في مقر الرئيس بعد ساعه...نكرر.. "

رفع منصور جهازه اللاسلكي : عُِلـــــم..
ثم وقف: يلا بنروح قبل ما نتاخر..

ابعد محمد مريم عنه بقوة..وهو يرمقها هي وريم بنظرات استحقار..
توجه لمكتبه وضغط زر ليستدعي الحرسان..
و اخذ معطفه الاسود ونظارته السوداء..
ثم وجه كلامه لمنصور...
محمد : من زمــــــآن ما اجتمعنــــا في مقر الرئيس...!
منصور : هيه..يمكن في مهمة كبيــرة..! " وجه نظره الى الفتاتين " بس اهم شي مايدري عنهن..تدري انت...كل الاخبار توصله..
محمد : هيه .." بقهر " والله تورطت فيهن..!

أمر الحارسان بإعادتهما الى الزنزانة..
وخرج هو ومنصور متوجهان الى مقر المنظمة.!


\\


فجــــر


،

حرقت تلفون علي من كثر مادق له بس ما يرد عليّ..!
طالعت في الساعه..
الوقت متاخر...!!!!
وشهرزاد محد.!
ممم علي قال بيسير عند شهرزا.؟ يمكن عقب وصلها عند اخوانها..!؟
تعبت وانا اتريااهم..
باجر بدق لـ علي وبشوف شو السالفه..
رحت لغرفتي و فريت عمري ع السرير...و...رقدت..

،

الصبــــآآح

،

بطلت عيوني بكسل..رااسي يعورني..امس رقدت متأخر...!
التفت اطالع الساعه اللي ع الكمدينو....نقزت من فوق السرير..
..لاااااااااااا....تاخرت...!!!

كيييف يااااربي..ما سمعت المنبه..شكلي بندته وانا رااقدة..!
رحت أخذ لي شاور سرييع..
ولبست بدلة النادي..
مالحقت امشط شعري اللي بدا يلاامس اكتاافي...اصلن ما عندي وقت حتى اجففه من الماي..!
وبسرعه لبست جوتيي وربطته اي كلام..!

وو
ظهرت وانا اركض..كنت بطيييح ع الدري بسبب خيوط الجوتي..!
يلست وربطته عدل..وقفت مرة ثانية وظهرت براا البييت..
لاامسني الهواا الباااااااارد...
ارتجفت..بتجمـــــــــد..
تونا فـ بداية الشتآء..

،

وصلت النادي..رحت مكان التدريب..
شفت الشباب يتدربون..نصهم يدربهم كابتن ستيفن..ونصهم كابتن يوسف..

بلعت ريجي يوم شفت نظرات كابتن يوسف عليّ..!
فريت شنطتي ع واحد من الكراسي..
اقترب مني..
رفعت راسي له : آآسف كابتن ع التاخير..!

اكتفى انه يعطيني من نظره من نظراته اللي ترعبني..

كابتن يوسف بهمس : هالمرة بعديها ..بس اذا ما فزتوا في المباراة اللي باجر..تعرفين عاد شو اللي بيصير..! بضاعف اللي بسويه فيج..

نزلت عيني بخوف..
ومن ابتعد..
رحت اركض حول الملعب..ابدا تمارين التسخين...

،



،

شفت الشباب وقفوا التمارين..لان كابتن ستيفن ويوسف يتناقشون..
اما انا فكملت تماريني..

علي وسالم وفهد شفتهم يايين صوبي..

فهــد : هلااا..هلااا بالمتاخر..شكلها راحت عليك نومه..

ابتسمت له..
سالم مسك خصلات شعري : حتى شعره ما لحّق يجففه.." ضربني بخفه ع راسي " يالغبي الجوو باارد بتمرض..حد يتسبح الصبح في الشتااء..! برررد..!

قلت وطلع صوتي مبحوح لان بلاعيمي تعورني : أنآآ ههههه......احب اتسبح الصبح..عسب احس بنشآآط..!
سالم وهو يطالع فـ علي : شفففت..هذا هو شكله بيمرض..صووته راايح..!

قلت وانا اكمل تماريني : علي امس حرقت التلفون عليك ..ليش ما ترد..؟
عــلي : كان ع السايلنت..وو كانت عندي شغله..

رفعت عيني اطالع فيه...
عرفت من عيونه ان فيه شي...!
بستفسر منه عقب..

ابتعدوا عني بعد ما سمعوا صفارة الكابتن..

وانا بعد ما خلصت تماريني..
رحت اتدرب معاهم..

،

الحيــنة وقت البريـــــك..

كلنـــا قعدنا ع حشيش الملعب نرتااح بعد التدريب..
وانا طول التدريب وانا اعطس..شكلي بزجّـــم..! الا قولوا زجمّت وخلصت..!

تكلم سالم : تدرون...متحمّــس حق مباراة باجــر..
ناصر : حتى انا اول مرة اتحمس حق مباراة..
ابتسمت : ان شاءالله نفووز " عطســـت "........ الحمدالله..
فهد وشكله طفران مني : وللمرة المليون يرحمك الله..
ضحك عمر : ياخي خلاص اذا تعبت خذ بريك..باخذ مكانك..

ضحكت بخفه على خبالهم...ومسكت راااسي اللي بينفجر من الصدآآع..

رفعت راسي لما شفت كابتن يوسف ياي..وقعد ع الكرسي اللي جدامنا..

كابتن يوسف وموجه نظره لنا : هااه..مستعدين حق مباراة باجر..؟
: مستعــــــــــــدين..
كابتن يوسف : تأكدوا..لازم تفوزون مهما كان...لا تضيعون تعبكم ع الفااضي...ووووو طبعا..اذا مافزتوا..حطوا فـ بالكم ان التمرينات بتتكــثف عليكم..
عمر بطنازة : بروحها مكثفة..ومطلعه روحنا..
جاسم : هيه والله..مو ناقصين زيادة..

تمّووا الشباب يتناقشون ويا الكابتن... اما انا ما كنت وياهم..سندت راسي ع ركبتي..
اباا ارقد .. نعسآآنة..وبرداانة..ومصدعــة..والحينة مزجمة..ومب متفيجة حق التدريب..!!
غمضت عيووني بتعب..

بـــس..

رفعت راسي بسرعه من سمعت اسمي..

كابتن يوسف : فآآآآآرس انت ويانا.....؟!
قلت بصوت مبحوح : نعـــم كـ ــآبتن.....؟ "و عطست "
قال عمر بسرعه : يرحمك الله..

يتني ضحكه عليه..

فهد ضربه ع راسه : غبـــي انت..؟ اسمحلي انت مب كفوو تاخذ مكااني..انت سمعته يقول الحمدالله..؟
وتمّـوا ع هالحال يتناقرون..

طالعت فـ كابتن يوسف اللي يطالعني بنظرات تفحصية ..
وقال : شكلك زجّمــــت..؟
قلت : لاعادي..بس ع الخفييف...

بس هو وقف...

قال : فاارس..تعال معاي..

يآآربــي...الحينة هذا شو يباا مني...؟
يخوفنــــي هالانســـآن...

وقفت وبسرعه رحت ورااه..
دخل مكتبه..ودخلت بعده..

تميت واقفة عند الباب ومنزله راسي..
اما هو كان يتعبث فـ رفوف مكتبه.. موجودة في الزاوية..
سمعته يهمس : ويينها..؟ وين حطيتها..؟

رفعت راسي اطالعه..
شفته يحك راسه يفكر..
عقب طالع فيني : سمعي..انتي الحينة ردي البيت...بآآجر ابيج تيين بكامل قوتج..

طالعته مستغربة..!
شو اللي صار في الدنيا..؟
ها يوسف اللي يتكلم.؟
من متى نزلت عليه الطيبة..!

طالع فيني بنظرة قوية : لا تظنين اني مستانس لانج بتروحين....انا مظطر عسب مباراة باجر..

هزيت راسي وظهرت...
مديت بووزي..اونه طيب..ماالت عليه..ادري ان هاليوم بيطلعه من عيوني..
افف...كريييه ..!
رحت اخذ شنطتي...وقلت للشباب اني برد..وطبعن ما سلمت من تعليقاتهم..
وقلت لـ علي يدق علي عقب التدريب..
،
رديت البيت..
فريت الشنطة بعييد عني..
وو على طوول حطيت راسي ع المخدة و رقــــــــــــــدت..



\\


عند بدر البـــدور

،

فتح باب الخزانة..
وكما توقّع..وجدها نائمة فيه..!!
حملها بين ذراعيه...فاستيقظت مفزوعه..
ضمّها اليه ليهدأها..
وما ان رأته..حتى ابتسمت..
كان يريد ان يضعها في سريرها...لكن عندما رآها استيقظت..قرر ان يتناول معها العشــآء..!
بعد ان أعلمته الخدامة انها لم تاكل..!

توجه الى طاولة الطعام..واجلسها بجانبه..
وبعدها جاءت الخادمات لوضع الاطعمة على الطاولة..
كان يراقبها وهي تاكل بشراهه وبهمجية واضحه..!
الطريق امامها طويل..لكي تتعلم تصرفات الانسان العادي..!

خطرت في باله فكرة...كان من منذ فترة مخطط لها وينتظر الفرصة المناسبة لتنفيذها..
اخذ هاتفه..بحث في الاسماء...ثم نقر على زر الاتصال..

..... : آآآلووو...دكتور وليد..؟ بخصوص البنت اللي كلمتك عنها..ابيك الحينة تيي البيت وتبدا معها العلاج....

،

بعد ربع ساعه..

دخل دكتور وليد بعد ان دلّه الخادم الى جناح خاص..
،

بعد قليل..دخل وهو ممسك بيد بدر البدور التي تمشي بتعرج بجانبه..
وما ان رات الدكتور حتى اختبات خلفه..
ابتسم ليطمأنها..
وجه نظراته الى الدكتور وليد.. : هالجناح المخصص لعلاجها..ونفس ما اتفقنا اتم هنــي لين ما تنتهي فترة علاجها...
وانا مايبتك الا بسبب سمعتك كافضل طبيب نفسي..واتمنى تقدر تعالجها وما يخيب ظني....!
ابتسم الدكتور وليد بثقة : اعتمد عليّ..!

،

بعدها ان اتفق معه على كل شي خرج تاركاً بدور خلفه تصرخ وتستنجد به..!


\\

علــــي

،

الليــــل ..

الساعه 7:30

،

نقزت من السور لداخل...النــادي..!!
التفت يمين ويسار اتاكد اذا حد شافني..؟

لو تشوفون شكلي تقولون صدق حرآمي..
لابس بدلة النادي وقفازات..ومتلثم..!!

بتسالون ليش تسللت للنادي.؟؟

لاني ابي معلومات عن ابراهيم..واللي ممكن عقب اوصل لسليمان..وعقبها اقدر اساعد شهرزاد وفجر بنفس الوقت..!

،

بعد ما خلصنا التدريبات..
كنت اراقب النادي.. بعد ما تاكد ان الكل ظهر منه..تسللت..
امس طول الليل وانا اخطط للتسلل..ولازم انجح وما يضيع تعبــي..

،

مشيت لورا مبنى النادي..للباب الخلفي..
اقتربت بهدوء..

التفت يمين ويسار..اتاكد اذا فيه حد..!
مسكت مقبض الباب...حاولت افتحه....بس طلع مبند..!

طلعت حديدة صغيرة عسب افتح الباب..
التفت...شفت دريشة مفتوحة شويه..

تنهدت براحه..سهلت عليّ المهمة..!
فتحتها بهدوء..ونقزت لداخل..

طلعت المصباح اليدوي...وتوجهت لمكتب ابراهيم..
طلعت الحديدة الصغيرة..وتعبثت في الباب لين انفتــــح..!

دخلت ... رحت اتعبث فـ اوراقه يمكن احصل شي مفيد..
لفت انتباهي اوراق بروحهم..

والكلام فيهم مشفّر..!
حاولت اقــرا...ما فهمت شي..؟!

تعبثت مرة ثانية في الاوراق يمكن احصل شي يساعد في فكّ الشفرات..!
بـــــــــس فجأة...

سمعت صوت برآآ...

وو

تصنمـــــــــــــت فـ مكآآنـــــــي..!



\\



~| نهــــاية الهمسة الثالثة عشـــــر|~



~| الهمســــة الرابـــعة عشــــــر |~



\\



علـــي


،


فـ هاللحظة..قلبــي طاح فـ بطني..تصنمت ف مكاني...تجمدت اطرافي..!

ابــي احرك ريولي..بس ما تتحرك..!

وصوت الخطوات..تقترب ..وتقترب..

بس فجأة وقفت الخطوات..

هنــي استغليت الفرصة..هالثواني ممكن تنقذ حيآتي..!

التفت صوب الدريشة...وبسرعه بطلتها بخفة وبدون صوت..وظهرت منها..

وعقب بندتها بهدوء..

وقبل ما اتحرك..شفت ليت الغرفة يتبطل..

وقفت عدال الدريشة..وطالعت داخل..بشوف منو هذا..؟

توقعته المدير إبــراهيم... بس طلع الكابتن يوسف...!

شوي سوي هنــي ف هالوقت.؟

طآلع الباب المفتوح بنظرات استغراب وبنفس الوقت شكّ..؟

شفته يدور بنظراته ع الغرفة يتفحصها..

تعلقت عينه ع شي في الارض..حاولت اشوفه ..ماقدرت..

اقترب من الشي اللي يطالعه....دقّ قلبــي بقووة..يمكن شي طاح مني..

نزل واخذه.....وطلعت ورقة..!

خفـــت..انا كنت ادّور بين الاوراق بحرص..ورديت كل ورقة مكانها..هاي من وين يت.؟

طالعت في الاوراق اللي بايدي..هاالاوراق المشفرة اللي ما قدرت افهم منهم شي..

مادري ليش خذيتهم...بس احساسي يقول ان هالاوراق مهمة..!

لايكون طاحت وحدة من هالاوراق مني.؟

رديت اطالعه..شفته يرمس في التلفون..

حاولت اسمع شو يقول....

شكله يكلم المدير إبـــراهيم..!


كآبتن يوسف : انت متأكد انك قفلت الباب.؟.....اها " حك ذقنه بايده " مممم...عيل في جد اقتحم هالغرفة..!...هيه...الباب مفتووح..وغيره..لقيت ورقة طايحة..

وو " شفته يقّرب من الدريشة ..بعدت بسرعه وانخشيت ورا الشجرة القريبة ..بطّل الدريشة " و الدريشة مفتوحة بعد....هيه اقولك متاكد ....الورقة..؟! مممم الورقة جزء من خطة الفريق........................ ممم..اتوقع حد من الفرق الثانية تسلل يبون يعرفون خطتنا..!

" ابتسم باستهزاء " نآآس تافهه............هيه لازم نحذر..الاوراق السرية وخاصة اللي عن المنظمة ما نحطها هنــي....تطمن انا اوراقي فـ أماان..


شفته يبند الدريشة..وبعده يكلم...عقبها بند تلفونه..شفته راح صوب المكتبة الصغيرة اللي في الزاوية..

بطلها..وقعد يدّور بين الرفوف..

عقب شفته خذ شي....حاولت اشوف شو هو...لمحته...شكله شريط دواء..؟!

ماهتميت...

على طول ظهرت من النادي نفس ما دخلت.....وبسرعه...رحت صوب سيارتي..

التفت يمين ويسار..اتاكد اذا كنت مراقب او لا..!

وركبت سيارتي..و بسرعه توجهت لبيتنا..

،

وصلت بيتنا....نزلت..دخلت داخل..كنت ابي اسير على طول غرفتي..ابا اهدي اعصابي المشدوودة لين الحينة..

بس ف طريقي شفت عمتي وحنان اللي تطالع تلفزيون..

سلمت عليهم..

شفتهم يطالعوني بنظرات استغراب...

شكلي نوعن ما ..مبهدل..غير ملامح ويهي اللي يبين اني سويت شي..

طنشت نظراتهم...وبسرعه طلعت فوق...وع غرفتي..


عقيت الاوراق ع الطاولة.....فريييت عمري ع السرير..

واخيـــــــرن تنهدت برآآآحه....حطيت ايدي ع قلبـــي....هههه بعده يدق بقوة..

لا تغّــركم الشجاعة اللي قبل شوي...ترا من دآآخلي كنت ميت من الرعب..وخاصة وانا فـ السيارة..كنت اتخيل كابتن يوسف يلحقـــني..!


قعدت بحمآآس..


بس بعــــد...كآآن أكشِنْ من الخآآطر..احم..كنت بين الحيآآة والموت...ههه..وايد قاص ع عمري..

طالعت فـ الاوراق اللي يبتها..

تحولت نظراتي لجدّ.....الا الاكشن الحينة بيبدا...!!

نقزت من السرير..و خذيت الاوراق.....طالعت في الورقة اللي حصلتها معاهم..واللي ممكن تساعدني في فكّ الشفرة...

ابتسمــت بنصر..

وو...بديت شغلي احاول افكّ الشفرآآت..!


\\



فجــــر..


،


بطلت عيوني ع صوت الباب يتبند....

شكله احد دخل...او كان موجود وظهر......منو هذا.؟


المكآآن مظلّم...مســــــرع ما مرّ الوقت..! تَونآ كنا فـ الظهر..؟!

شكْلـــي وآآيد رقدت..!!

تحسست يبهتـــي...حآآآرة....يتنــــي حمّــــى....>.<..

ظغطت ع رآآســي..احااول اخفف ألَــــمْ الصُـــدآع..

بــــسْ ....

كَأنّـــي ألمــح طِيـــف حد جدآآمي..؟

اشتغَل اللّيت....غمّضـــت عينــي من الضّــوء..

بطّلتهــــآ تدريجيَاً..

تفآجأت بكآبتن يوسف...!! اصلن من يومه وهو يفآجأني..مادري من وين يطلع..

بلعت ريجــي بصعوبة...

مادري الحينة..هذا شو يبا منّـــي.؟

بروحــي تعبآآآآنة...واحس بضعف شديــــد فـ جسمـــي...وآخر واحد اتمنى اشوفه الحينة..هو..!

طآآلعنـــي بنظرآته الغريبة..

تدرون شو خاطري اسوي الحينة..؟ خآآطري اصيح...مادري ...بس ابي اصييح واصييح واصييح لين اظهر كل اللي فـ خآآآطري..

وكل ما اشوفه..اييني هالشعور..

علــي دوم يقولي..لا تبينين له انج ضعيفة..انتي تقدرين توقفين فـ ويهه..

بس انا احاول ابين اني ما اخاف منه..!!

الحينة ليش ياي هو.؟ يبآ يضربنــي ويعذبنــي اكيــــد..!

بس هو قآلي ارد البيت..!

ما تسوى عليّ هالتمارين اللي طوفتها..

اففف..

طآلعته وانا احاول اخفي نظرة الانكسار ....

عيوني كانت تحرقني وتدمع من التعب والحمّـــى والزجآآم..


قلت بصوت تعبآآن : أدري انّـك يآي تعآآقبني ....عسب التآخيــر..وو ع التدريبآت اللي ما كملتها....و بس " كنت بقوله انت اللي قلتلي ارد يعني ما يخصني شفته رفع حواجبه ويطالعني ... كملت بقهر ليش ابرر له " خلآآآص تفضّــل اضْربـــني..كفّخنـــي.....اذْبَحْنــــي....وفكّنــ ــــــــي منك...


شفته يميّــل شفآيفه باستهزاء.....اقترب من الطاوْلة القريبة منّـــي..

وحطّ عليها...دوآآ..؟!!

دوآآآآآ..؟!!!


قال بهدوء : هالحبوب تآكلينهآ الحينة....

قلت باستغراب : حبوب شو.؟

قال : هاي بتسآعدج عسب تقدرين تلعبين فـ مبآراة بآآجر..

تمّ يتكلم ع الدوآ.........وانا...ع راسي >> ؟؟؟؟!

لآآآ.....هذا كابتن يوسف..؟ لالا مستحيـــل...ابدن مب طبيعيـــي...!

يعني مب يآآي يضْربنـــــي..؟

شو الطيبة اللي نزلت عليه اليوم...؟!


شفته يتحرك بيظهر....وقف عند باب الغرفة....

حط ايده فـ جيب بنطلونه...

وبدون ما يطالعني قال : ع فكرة انا اذا قلت شي مستحيـــل أرد فـ كلامي..!

وظهر..


قعدت افكّــر بكلامه...؟ شوو يقصد.؟

اذا قال شي مستحيل يرد فـ كلامه..؟ هه صدقته..اكبر نذل على وجه الكرة الارضية هو..

..

لايكون عسب يوم قالي ارد البيت وسآمحني ع التدريبات اللي فآتتني..والحينة بينت له انه جذآب وانه ياي عسب يضربني..؟ وما صدقته..

..

اما هذا يوسف انسآآن غـــريييب.!

طنشت أفكـــآري..وقمت بكســــل شديــــــــد....صليت الصلوات اللي فآتتني..وسويت لي ساندويجة..مع انه مالي نفس آكل اي شي...بس عسب آكل الدوا عقب..


بعد ما خلصت نص الساندويجة..سرت غرفتي...وطالعت في الحبوب اللي عطآآني..كبسولاات شكلها غريب....بس بلعتهــــا..

ورديت أرقـــــــــــــد..


\\


شهــــرزآد


،


حَيــآآتــــي تَحولَـــــتْ لِجحيـــم لا يُطآآق...!! في أقل من يومين.!

صِرت شرآت الدمية يحّركهــــآ سليمآن...

واللّـــي كل ما حسّ اني برفض له طلب هدّدني بإخوآنـــي..!

أحيـــآننْ أفكّــر أقوله اقتلهم..اذبحهم..عآآدي عندي...!

تَــرآك ذبحت اللّـــي أغلى عنهم...وعقبها اقتلنـــي....مآآيهمنــي أي شي..!

آآه...بــسْ قَلْبــــي مآ يطآوعنــي اقوله..

أخوآآنـــي يهّـآآل..مآ يستآآهلون اللّــي يصير لهم..

ومستحيل اتحمّل لو يصيدهم شي من هالحقيــر..

هُــم أمــآنة فـ رقبتــي الحينة..


،


الحينة يالسة اسجّــل أُلبـــوم يديـــد.....لا ومع منو..مع سعيدوه الكــريه..

مآ صدّقــت انّــي فآقت ويهه هذيج الفترة..والحينة ردّ...


صآآرت فترة شغلي ليــــل ونهـــآر..أخلّص من هالحفلة..اروح الاستديو اسجّل..وعقب ما اخلص نروح حفلة ثآآنية..

طبعن كلّــه من سليمآن اللي يبآ ينتقم منــي..ويعّوض الايآم اللّــي فآتت..

غيـــر الحرآآآسة المشددة اللي مسويها عليّ..!!

حآولت مرة اسير شغلــي في الاوقآف..بس ابي اقولهم اني ماقدر اشتغل عندهم..

مآقدرت...بس بحآول مرة ثانية..


،


انتهــينا من تسجيل الاغنيــة..واتفّقــوا نكمّــل بآجر..

قعدت بتعب..

شويّــه وشفت سعيد ياي صوبي وبايده غرشتين ماي..مدلي وحدة منهم..

كنت برفضها لكن نظرآت سليمان كانت لي بالمرصآد..

خذتها منه بعد ما شكرته ببرود..

عقبها قعد ع الكرســي اللي عدآلي..

فتَح موآآضيع وآآيد يحاول يسولف معآآي...

وانا مآسكة اعصآآبي منه..

وارد عليه بإجآبآت مختصرة...وابتسآمة مجآملة ما تفآرقني..


،


وبعد هاليوم الشآآآآآق..اخيرن رديت البيت..

عقييت عمري ع السريـــر بتعب...

ســـرحت....يت فـ بآلي فجـــر.....شو صآآر معها.؟

وهي الحينة بخير او لا.؟ ولا يوسف وابراهيم بعدهم يبهدلونها.؟

وعلــــي....! اخبآآره....." ابتسمت بألم " اكيــــد الحينة معصب مني..!

"تنهدت" بس لو صار هالموقف وياه...اكيد بيعذرني..


اشتقت لهم والله..

ابــي اوصل لهم بس ما اقدر.....آآخ بس لو ما نسيت تلفوني..

ابا اطمن عليهم..

طول هاليومين وانا قلبــي بيوقف من الخوف..

خآيفة لو ان علــي تهّور ووصل هنــي.!

وهو يعرف هالمكآن...انا بغبائي..مرة دليته عليه..

بس صدق لو تهّــور...بيكون في خبر كآن..!!

لانهم لو مسّكوه..بيمحونه من الوجود..!

واكيد بعد فجر بتتأذى لو يت معآه..!

ابــي احذّرهم...بس كيف..؟

" تنهدت بعمق "


بس شي فـ دآخلي يقول انهم بيكونون بخيــر..

علــي ذكي ويعرف كيف يتصّـــرف..!


\\


فجــــر..


،


نشيت من وقت..وأحــس بنَشــــآطْ مب طَبيعــي...!!

صليت الفجر..

سرت المطبخ التحضيري..بسويلي ريوق دســـم..!

شهّيتــي مفْتوحة ع اللآخر..!!

ههه ولا كأنّـــي أمس طآيحة شرآت الميتة من التعب...!!


ظهرت علبة الاندومي...بطلتها وصبيت فوقها مآآي حآآر..

يمممي..شفتوو ريوقي الدسم كيف..؟


خذت الاندومي وتوجهت لغرفتي..

شيكت ع تلفوني...

جفت مكآلمآت لم يرد عليها...ومسج..

المكآلمات كلها من علي....!؟

" ضربت يبهتي بخفة " اوو نسييت...امس قلتله يدق عليّ..

بطّلت المسج...اللي كاتب فيه ليش ما ارد عليه..

حطيت تلفوني ع صوب..وانا مخططة عقب ارمسه..الحينة اكيد رآقد..

و أكلت ريوقــي..


،


السآعة 7 آلصبّح..


تجّهــزت وخلّصــت..

وظهرت رآيحة للنّـــادي..

وصلت النـــآدي تقريبن اول وحدة قبل الشبـــآب..!

قعدت ع الحشيــش..


اليـــوم متحمــــسة حق المبآراة..! ان شاءالله بس نفــــوز..!

ومب فـ هالمباراة بس..فـ كل المبآريآت...وناخذ الدوري بعد..


،


سمعْت بخطوآت ع الحشيش..

التفت ورآآ..

شفت كآبتن يوسف..

ما تفاجآت..لاني متوقعه انه يكون موجود من وقت...

طآلعته...خوفي منه احسه بدآ يتلاشى بالتدريج..

يمكن بسبب معآملته لي هاليومين.؟

وآقف وحآط ايده بجيب بنطلونه ويطالعني بنظرآته الغريبة وع شفايفه شبح ابتسامه....هالوقفة والنظرة تقهـــرني..!!

يحسسّنــي انّي ولا شي....

اخييرن نطق الحجرْ : هآآ اجوفج في قمة النشـــآطْ..؟ ويآآية من وقت...!


مارديت عليه اكتفيت اني اطالعه..


طالعنــي باستهزاء بعد ما تكتّف: لا وبعد قآآعدة...؟ استانستي ع بالج كل يوم بعفييج عن التدريبات..؟ يلا تفضّلــي...قومي عوضّــي عن اللي أمس..عندج لين السآعه " طالع فـ ساعته " 8:50 عقب لين ما يحضرون اللاعبين كلهم الساعه 9 بنبدا التمارين كالعآدة..


وقفت..بروح ابدا تمآآريني ..جفته بعده يطآلعني...عقبها عطآني ظهره بيروح..

بسْ وقّفته....

قلت بتردد : كَـ..كَــآبتن....!؟

الْتفت يطآلعني...

قلت بارِتبآك وحاطه ايدي ورا راسي احكّه بخجل : احم....أأ..مشْكور على أمس.......وو..ع الدوآآ..


ماردّ عليّ...بس نزّل نظرآآته لتحت...وعدّل نظآرته بطرف اصابعه ومشى عنّــي..

ابتسمت..اول مرة اكون جريئة جي..!

يلا ما عليّ منه..

ببدا فـ تمآآريني احسن..


//


مــــريم..


إحم..فرده يديدة تقتحم القصة..

بطآقتي الشخصية..

انا مريم..عمري 18 سنة....وقريبن بصير من طآلبات الجآمعة..

عندي اختين وحده اسمها شهد عمرها 15 ولمار 14...و وعندي اخوي الكبير صقر 21 سنة وشهاب 11 سنة..


خلونآ من بطآقتي الشخصية...وبقولكم عن الوضع اللي عآيشته..


،


من تركنآ هاللي ما يتسمّـــى وربيعه...ونحن لين الحينة محبوسين..

الصدمة اللي ألجمْتنـــي..ان اللي رابطين معآها..يُعتقد انها توأمي...الا أكييد..!

هآي طبق الاصل منـــي..بس كيــف..؟ كيف هاي ممكن تكون توأمــي...؟!

انا ادري انه يخلق من الشبه أربيعن...بس هذي مب شبه....هذي هي نفسها أنــآ..!!


قآلتــي ريم عن سالفة هالاثنين...

مسكيينة...غلطت ع ناس..المفروض ما تقرب حتى صوبهم..


انا انصدمت...من بعد ما ظهرت من الحمام...حسيت بحد يمسكنّــي عقب ما لقيت عمري..الا مقيدة مع ريم..!

اهلـــي مادري شو صآر معاهم...

اكيد الحينة يدورون عليّ....مايدرون ان ممكن نهآيتي تكون قرّبت..!


نحن الثنتين طحنآ فإيد نآس خطــيرة...!

هذيلا ناس مب عآديين...وراهم شي..!


طالعت فـ ريم اللي سرحآنه..

ابتسمت بسعآآدة اللي تييني كل ما طآلعتها..

قلت : تخيّـلي لو انا وانتي صدق توأم...؟َ! " غمضت عيني بحآلمية " يالله صدق بيكون ونآسة..

ضحكت بخفة وقالت : ليش لين الحينة مب مصدقة ان نحن خوآت...؟

التفت لها متحمسة : انزين....فهميني كيف نحن خوآت ومب ويا بعض.؟ اذا صدق نحن خوآت ....هو واحد من الاثنين...يا ان اهلي هم اهلج...او اهلج هم اهلي...وو نفس ما قلتيلي قبل..تاريخ ميلادي نفس تاريخ ميلادج..! يختي السالفة فيها إنّ...

قالت وهي تفكر : ممم ماحيد امي قالتلي ان عندي توأم..

قلت : ولا انا..؟!


سكتنا شوي..


قالت ريم باحبآط : حسآفة بنموت قبل ما نستمتع بإخوتنا المتأخرة..!

قلت باحبآط مماثل : هيه والله..

قالت ريم : تدرين مريوم....

قلت : همممم...

ريم : من زمآآآآن وانا خآآطري انخطف.." ضحكت بخفه " ادري انج بتقولين شو هالمينونة...بس صدق...كنت دوم اتخيل واحلم واتمنى انّ حد يخطفني..!

احسّه آآكشن..وشي مثير فـ حيآتي..!

عقب ما نخطف ايي وينقذني فآرس احلامي..


كنت اطالعها وانا مبققة عيوني..

وفجاة ضحكت بصووت عآآلي..

طالعتني مستغربة...


قلت : سبحآآن الله..عاد قلنا توأم في الشكل..بس مو بعد في افكآآر..!

تخيلي ان كل اللي قلتيه نفس اللي دوم افكر فيه..! " ضحكت بيأس " بس اكيد تفآجأتي بهالانخطاف..

رآحت تخيلاتنا سدىَ..! كنت اقول لو انخطفت ما بخآف...بالعكس بستانس..! بس الحينة..هه مييته من الخوف....خاصة يوم حسيت ان نحن طحنا فايد نآس ما ترحم..


ريم طالعتني بعصبية خفيفة : انتي كل ما فتحت موضوع ابا انسى اللي عايشته..تردين وتذكريني..


وو قطعنا صوت الخطوآت اللي تقترب من زنزآنتنا..!


قلت وانا ابلع ريجي وطالع الباب بترقّب : ريم....اختي..توأمي..حبيبتي....! بصراحه كانت اسعد سآعات حيآتي يوم قعدت وياج وعرفت انج..اختي...وسآمحيني..وو اذا لا سمح الله ونجوتي من الموت....روحي عند اهلــي وخليهم يسآمحوني...وو


قطع وصيتـــي دخول حآرسين..!


همست لي ريم : مريوم...لا تبينين لهم انج خآيفة..!


\\


علـــي..


،


بطلت عيوني....وطالعت في الساعه 8:28...

نشيت...وسرت اتسبح واتجهز حق النآدي..

امس كنت سهرآآن...احاول افكّ الشفرة....

طالعت فـ الاوراق اللي عالطاولة.....وآيد معقدة وصعبة...

بس قدرت افكّ كم كلمة..!!


لبست جوتيي....

الحينة قبل ما اظهر لازم اخش الاوراق..مابيها تطيح في ايد حد...

تأمّلت الغرفة ...وين وين ممكن احط الاوراق...؟

طآحت عيني ع المكّيف المركزي...؟!

ويت فـ بالي فكرة جهنمية...

يبت كرسي..

وحطيته تحت المكّيف...

وقفت فوقه..

مديتا يدي للمكّيف وبطلت الغطآآ شويه..ودخلت الاوراق دآخل..ورديت بندت الغطاء عدل..

نزلت من الكرسي...وطالعت في المكيف....ابتسمت بنصر...

،

ظهرت من بييتنا وانا مرتآح نسبيّن..!

ركبت سيارتي وتوجهت للنآدي..


//

// الجزء الثاني من الهمسة الرابعة عشر//



\\



فجــــــــر


،


بدا الشباب يوصلون..

وقّفتْ اريّـح شوي..

شفت علي من بعيـــد...زقرْته بصوت عآآلي..

يآآ صوبي ...وجفته يطآلعني مستغرب..!؟


قلتله وانا ابتسّم: صبآآآآح الخيـــر..

رد عليّ:صبآآح النوور....اجوفك يآآي من وقت..

قلت بنشآط : هيه...ييت الساعه 7 كنت اتمّرن..

رفع حواجبه: اللي يسّمعك ما يقول هاا اللي كان بيطيح علينا امس من التعب..حتى توقعت ما تحضر اليوم..

قال ناصر اللي مرّ من عدالنا وسمعنا : هيه والله....بلْ عليه....ياي شرات الحصّآن..ع فكرة بديت اخاف منك..

طالعته بطرف عيني : صلّ ع النبّــي ويا ويهك....


ضحك وابتعد عنّـــا..

ضَحكْت بِِخفّة : تصدق حتى انا مستْغربة شو هالنّشاطْ اللي يا فجْاة..! شكْل مفعول الدوّا اللّي عطآني كابتن يوسف سَــريعْ...!

طالعني علي بنظرة مستغربة : عطآآك دوّآ...؟!

قلت مبْتسمة: استغْربت صحْ..؟ حتّى انا تفاجات امس يوم يابْلــي ...ههه حتّـى انّى شكّيت انّه نفسه يوسِف..!...بسْ تِدري هو مهما كان قآسي..لكن اكيد في داخله شي طيب..!


تفآجات من مسكني علي من ذراعي..وشدني صوبه..


وقال بهمس :شو الدّوا اللّي عطآج....!!؟

قلت بارتباك من مسكته : مم مادري..ليش..؟

قال : ما تعرفين اسمه..؟

قلت وانا بعدني مرتبكة : لا..اول مرة اشوفه..

قال : انزين..باقي عندج منه.؟

قلت : لا..بس عطاني كبسولة وحدة..


ترك ذراعي و وقف بعيد عني يفكر..

شفيه..؟

رحت صوبه وع راسي علامة استفهام..


قلت : علي شفييك..؟!


طالعني ثواني....عقب ضرب راسي بخفة..


همس: انتي غبيّــــة...؟ انتي اي حد يعْطيج شي تاخذينه..حتى بدون ما تعرفين شو هو..؟

قلتْ: انــزينْ..بس هو سوّا خير فيني....ما تشوفني فـ قمة النشّآط...؟


تنهّــد..وهز راسه بيأس..

صحْ...تذّكرت شي....!


قلت: علي الا ما قلتلي وينها شهرزاد...؟


تم يطالعني.....عقب قال: عند اخوانها...

قلت بفرح: صدقْ...!! الحمـــــــدالله..اخيرن التقتْ بإخوانها..!! ليش ما قلتلي من قبل..!

قال: ما كانت عندي فرصة اقولج..

قلت بحماس: انزين قولي شو صارْ بالظبط..وو كيف كان اللّقـــآء...؟! ابا التفاصيل كلها...!


قاطعنا خليفة اللّي يا صوبنا..


قال علي: عقب بقولك كل شي..


شفته يسولف هو وخليفة..

تنهد بفرح...الحمدالله...تستاهل شهرزاد..

ابتسمت بألم..

اخيرن قدرت تعيش حياتها الطبيعية..

الله يوفقْهــــا..

و

هه..عقبآلي..!!


\\


ريــــم..


،

بعرفكم ع السريع عن نفسي..لان الوضع مايسمح اطوّل..

انا ريم..نسخة ثانية من مريم..عمري 18..

عندي اخت وحدة اسمها عايشة عمرها 16...واخو واحد اسمه سعد وعمره 5 سنوات..


الموهم

،

الحينة قلبي طاايح فـ بطني...

والحارسين اللي اشكالهم تخرررع ميوّدينا..

وشكلهم مودينا للموت..!

طالعت فـ مريم..اللي تحاول تبين القوة وتخفي الخوف..

احس بالذنب ياكلني لاني ورطتها معاي..

كنت ناوية اعترف لهم ...لكن مريم منعتني بقوة..حتى قبل ما تعرف اني مخططه اقولهم...!

قالت دام ان نحن دخلنا هالمكان...مستحيل نطلع منه احياء...حتى ولو عرفوا اي وحده فينا المقصودة..

كلاامها صح..هذيلا ناس مب هينة ابدن..!

،

ظهرنا من مكان النزانات القذرة..

وقفنا جدام باب..

تبطّل الباب...وو...تفاجأنــا بمكان رآآآقـــي جدا جدا جدا...وفخــم...

طالعت ف مريم اللي طالعتني مستغربة بعد..

اللي يجوف المكان اللي كنا فيه..مايقول ان فيه نفس هالمكان..!

عكســــــه بالقوو..

مشينا ونحن نتامل الثريا..والكراسي..واللّوَح اللي ع الطوفة..والتُحَف الموجودة ف كل بقعه..والخدم اللي كلهم فـ لبآس واحد..و كل شي منظّم ومرتب...

المكَـــانْ في قمّــة الرَوِعه..!


توقفنا جدام باب بني وعليه زخرفة بالذهبي..

تدرون اني نسيت الخوف..!


بطّل الحارس اللي معانا الباب..

دخلونا..وظهرو..

تجولت بنظري ع المكان..

جنـــآح كبيـــر..!

بس روعه..يجنـــــن ..كل شي متناسق الوان الطوفه مع الاثاث..والارضية..


نقزت من الخوف لما سمعت صوته..

التفت..شفته هو وربيعه قاعدين ع الغنفات..

طالعتهم بحقد..

مسكت ايد مريم..اللي رصّــت ع ايدي..

طالعناهم بتحدي..


محمد بنبرة ساخرة : هلااا هلااا..

منصور بنفس النبرة : توّ ما نور المكـــان..

محمد يأشر ع الغنفات اللي عدالهم : حيّـــآآكم..


لَصقـــت فـ مريم..

ردد كلامه..يبانا نقعد..

ونحن ساكتين ونطالعهم ببرود ِظَاهِــري..!

وهو ردد للمرة الثالثة..


ردت عليه مريم بصوت ثابت : قولوا شو تبون منّــأ..؟


طالعوا فـ بعض وابتسمو بسخرية..

انقــرت منهم..

شفت هاللي ما يتسمّــى يريّــح فـ قعدته...وكانه يستفزنا...!


محمد: شو نبــا منكم..؟ هه..ولاشي..بس جي اباكم انتو..

قلت بقهر : ليش تبانا..جي الدنيا فوضة..؟!

قال مطنشني : تعالي انتي وياها وقعدوا هني....تراكم بعدكم ما عرفتوا نحن منوو..فـ سمعو كلامي بدون عناد..


رفعت حاجبي اقهره....

شو بيسوي يعني.؟ نهايتنا الموت الموت...يعني ما فرقت معانا..


أشّــر ع ربيعه : منصــور...!


وقف هاللّــي يتسمى منصور...

و تجدّم صوبنا...

وقف جدامي...ما رفعت راسي اطالعه..

بطّــل الحبل اللي مربطيني فيه مع مريم..

وبقّــت ايدي اللّـي مقيّــدة..وايدها..


يودنــي من ذراعي يمشّــيني وياه....ثقّلت خطوآتي...لكنه اقوى عنّــي..

قعّدنـــي ع الغنفة..وقعد عدّآلــــي..


منصور: محمـــد " أشّـــر ع مريم ..عقب طالع فيني " انا عيبتنـــي هاي...


ضحك ها محمّــــد..ووقف رايح صوب مريم...!!


\\


هناك عند اجواء المباراة التي في ذروة حمــآسها..!

الكابتن يوسف جالس على كراسي المدربين...متكتف بيديه ويتناقش مع إبــراهيم...


إبــراهيم : بس انت كيف تعطيها الحبوب قبل ماعطيك الاذن..

كابتن يوسف بثقة : انت اظن سلمتها لي...ووعدتك اساعدك فـ تأهيلها..

قاطعه إبراهيم باستياء واضح : انت تعرف شو عطيتها بالظبط..؟ منشّط..!! وتعرف ان الفريق كان اسوأ فريق ع مستوى الاندية كلها...والحينة اذا شافوا انه صار قوي واحسن من قبل..ما بيشكّون.؟ واذا اجروا فحوصات وعرفو انها تستخدم منشّط....سمعت النادي بتدمر..!

كآبتن يوسف: كل هالكلام اعرفه..ودارسه عدل..المنشّط اللي عطيتها ما بيطوّل مفعوله.. باقي ساعه ونص بالكثير ويروح..لاني عطيتها امس..

تنهد ابرهيم : يوسف انا واثق فيك...بس مابي تعبــي يروح ونحن بعدنا في البداية..

كابتن يوسف بابتسامة مشجعه : اعتمد عليّ..

،


نعود للمباراة...

الملعب مزدحم بالجمآهير المشجعه..خاصة وانها اول مباراة في هذا الدوري..

و وسآئل الاعلام منشرة لتبُث هذا اللّعب للمئآت القابعون خلف الشاشات ويتآبعون بحمّــآس..

و الفريقين يلعبون في نشآط وقوة..!

،

انتهــى الشوط الاول بلا أي هدف لكلا الفريقين..




\\


علـــــــــي



،

الحينة بريك....

رحت خذت فودة ومسحت ويهي فيها....

بطّلت غرشة الماي وشربت منها...

عقب تجمعنا عند كابتن يوسف وستيفن..نسمع نصايحهم..والخطة..


،


صفّر الحكم...وبدا الشوط الثآنـــي...

وردينا نلعب..ولكن هالمرة بقوة...

الفريق الثاني...ما كان ضعيف وايد...

هالشّوط ظهرنا كل طاقتنا...

وو

اخيرن سجّـــل خليفة هدف...

اللّــي صدق طيّرنا من الوناسة..



\\


ابعد السّتآر عن النافذة ليَــرى الضجيج الذي يعجّ في الشارع...

رأى سيآرات الشُرطة والإسعآف واقفة امام المنزل المُجآور لمنزله..

والشآرع يعجُّ بالنّاس المتجمهرة خلف حاجز شريطي وضعته الشرطة..


سمع طرق على الباب....

دخل خادمه بعدما اذن له بالدخول..

وأعلمهُ بــ............جَريمـــة قَتْل في المنزل المجآور...!


وبعد ان خرج خادمهُ...أسدَل السِّتآر..

وتوجّه الى جنآحِها الذي منذُ ان تركها فيه لم يراها...!

طرق الباب...وخرج طبيبها..

اخبرهُ عن حالتها...وانها في تقدم بطىء..

لم يشأ ان يَرَها الآن..

فقط...أعلم الطبيب ان يُعجّل في علاجها..

وبعدها خرج من المنزل..


\\

فجــــر..


،


صفّر الحكم ...نهآآآية المبآآراة....والنتيجة 2 – 0 لصآلحنا..!!

القول الاول سجله خليفة والثاني أناا..

ركضّنـــا في الملعب بفرحة....

صدق الفوز شي حلوو..!

حسيت ع نهاية المباراة طآآقتي خلّصت...!

بس قآآومت..

يلست ع الحشيش بتعب وانا اطالعهم يركضون ويضحكون ويحضنون بعض...

مافيني حيل خلاااص..

ابي الســرير وبس..!

،

وقفت...وياا الشباب صوبي..

اللي كفخني ع راسي مستانس واللي يشدّ شعري..

ويتكلمون بحمآس عن المباراة..

وانا اضحك عليهم..

يت الكاميرات تصّورنا..

ويسوّون لقآئات ويانا..

ما كنت متفيجة اسوي اي لقاء..

لكن مجبورة خاصة واني لاعب يديد..وممكن اكون نقطة تحوّل الفريق للاحسن..

اجريت كم لقاء والباقي اعتذرت..

،

خذيت شنطتي..ودّعت الشباب..

و وقّفت تآكسي وتوجهت للبيت...

،


تفآجأت بالناس المتجمعة جدام الفلة اللي ساكنة فيها..!

لا وسيارات شرطة..واسعااف..

بسم الله شو صاير..؟!


نزلت بسرعه من التاكسي بعد ما دفعت له..

تخطيت الناس بصعوبة..

ووقفني شرطي يمنعني من الدخول..


الشرطي: ممنوع لو سمحت..

قلتله: بس انا ساكن هني..!

الشرطي : انت من اهل هالبيت..؟

قلت: لا ..مستأجر....قولي شو صاير هني...؟

رد : جريمة قتل..!


بطّلت عيوني ع وسعهن...

جـــريـــــــــمة....!


\\


~| نهآية الهمســــــة الرابعـــــــة عشر|~




~| الهمســـة الخامسة عشــــــــر |~

\\

فجــــر

،

وقفت متصنمة اطالع في الجثة المرتمية جدامي...!
ياللــــه...!
بلعت ريجي بخوف وانا اتامّلها..!
طايحة قريب الطوفة..عيونها جاحظة..شعرها منثور عدالها..و ع الارض دمّ ظاهر من حلجها..!
عقدت حواجبي..
انزين وين جريمة القتل.؟؟
لاحظت شي مكتوب ع الطوفة..
شهققت..!
مكتوب بالدمّ " Worthy of death "
يممّه...
عسب جي عرفوا انها جريمة قتل..
حسيت بقشعريرة ..منظر مخيف..! اول مرة اشوف حد ميت جدامي..!
حتى اهلي ما جفت جثتهم ولا شي..!

التفت للشرطي اللي يرمسني..: عرفتها..؟
قلت : هيه..هي ام اليهال وراعية هالبيت..
الشرطي : ما تعرف حد من اهلها نقدر نتواصل معاه.؟
قلت: ريلها...بس اظنّي الحينة مسآفر..

جفت الشرطي يتحرطَم..
لحظة..اظن عندي رقم ريلها...لاني كل شهر اسلمه الايجار..

قلت : تذكرت...عندي رقم ريلها..ويت بعطيك..

ظهرت الرقم وعطيته..
رديت طالعت في الجثة..مسكينة..!
طالعت في الشرطي : متى ناويين تشلّون جثتها..؟

مابي اليهّال يجوفون امهم وهي ميتة....الا صح..وينهم..؟

قال وهو يتنهد : لين ما ناخذ صور ونشوف شو ملابسات الجريمة...واحتمال حتى ما تكون جريمة..!!

هاه..؟

طالعته مستنكر : كيف احتمال ما تكون جريمة..؟ توكم تقولون جريمة.؟
قال وهو يطالع في النوتة : الضحية : سحر سالم......الـ... العمر : 31 سنة..حالتها الاجتماعية متزوجة..لديها خمسة ابناء....وقت الوفاة : تقريبا التاسعة مساءً..كيفية الوفاة : غير معروف...اداة الجريمة : غير معروفة.." رفع عيونه لي " ع حسب كلام عيالها انه في شخص دخل بيتهم وامهم كانت تصرخ..عقب ماتت..وقالوا انهم ما جافوا المجرم..بس ما نقدر نثبت هالشي بكلامهم بس..

جفته تركني وراح عند شرطي ثانــي..
تذكرت اليهّآل..شهقت...جافوا امهم وهي ميتة...!!! واحتمال بعد جافوها وهي تنقتل...!
ظهرت بسرعه ادّور عليهم..
سَالت عنهم..قالوا انهم عند الجيران..
سرت..دقيت الباب..
ظهرلي ولد..
وعقبها دخّلـــني..
جفتهم..
وليتنـــي ما جفتهم..
يصيحون بهستريا وبرعب وخوف...!!
ركضت صوبهم..وحضنتهم بقوووة..
حبــــآآيبي..من جافوني زاد صيآحهم..وتعلّقوا فيني..
حاولت اهديهم..بس شكله شي مستحيل..
يصآرخون : الوحش ذبح مآما...ماما قتلها الوحش..!!

بعد نص سآعة من الصرآخ..وانا اهديهم واطمنهم..بدت اصواتهم تخفّ..وصاروا يصيحون بصوت واطي..

رشود والدموع فـ عينه : فاارس..أأأ...أأنـــا جفت " شهق ونزلت دموعه " الوحش..هو...نفسه اللي فوق في السطح.." صاح بصوت عآلي" شررد..وياا وذبح مآمااا..

عقدت حوآجبـــي...
طالعت فـ خالد اباه يأكدلي كلام اخوه ..: صدق خالد...جفتوا الوحش..؟
خالد ودموعه تنزل : هيه..جفنآآه لابس كلّه اسود..وو مادري شو سوّا فـ ماما.." مسح دموعه " مآمآ كانت خايفة وتصيح بس هو يقولها تستاهلين..!

تستآهليين..؟!!!!
صح..!
الشخص الموجود فوق السطح..! نسيت اجوف شو سالفته...!!!
ياللّه كيف نسيــــــت...!؟
لازم اقول للشرطي..

ظهرت من البيت بعد ما وصيتهم عليهم...برد عقب بشلهم..
رحت عند الشرطي اللي يحرس البيت ويمنع حد من الدخول..
قلتله اني عندي شي مهم اقوله لهم..
،
وصلّنــي عند المفتش المسؤول..
قلتله كل شي..
انه في شخص يعيش فوق ع كلام بشكآرتهم اللي اعترفت لي قبل..
وان اليهال يقولون انه نفس الشخص اللي محبوس فوق هو اللي قتل امهم..!
أمـر انهم يستجوبون البشكارة بخصوص هالامر...
واللي عرفته ان البشكارة هي اول المشتبهين بهم..وهي الحينة تستجوَب ع الجريمة..
،
دليت المفتش والضابط ع المكان اللي في السطح..
الغريب ان الباب مبنّد..! عيل كيف ظهر..؟ ما اعتقد انه هو القاتل لان ع حسب كلام البشكارة انه صغير..!
ظهرت المفتاح اللي جفت البشكارة تخشه هناك..

دخلت المفتاح في الفتحة..وجفت الضابط يظهر المسدس..ويطالع في الباب اللي ينفتح بحذر..
بطلت الباب شويه..عقب دزيته بريولي وتبطل كامل..
فآجأتنا ريحة كرييهه..
حطيت ايدي ع خشمي عسب ما اشمّها..

ظهّر الضابط و المفتش مصباحهم اليدوي..
مرّروا الضوء ع المكان..
يتلي رعشة من هالمكان..
مخيـــــــف..ومقزز بدرجة فظيعة..!!
فـ كل مكان خيوط عنآكب..و اصوات حشرات مزعجة..
ونشوف حركة كائنات صغيرة تشرد من الضوء..اظن فيران..!!
تجدّم المفتش لدآخل..
بس من تجدم سمعنا صوت زجاج يتكسّر عن ريوله..
بسرعه سلّط الضوء عليه..
جفنا صينية أكل..وقلاص مكسور ..الظاهر المفتش طيّحه وهو يمشي..
نزل المفتش والضابط لمستوى الصينية...
اللي بقى منها فتآآآآت اكل..شكل الفيران التهمت الاكل كله..
مرة ثانية مررّوا الضوء ع المكان ..تجّولوا..بس محد في الغرفة..!
والغرفة مافيها اي فتحة او حتى دريشة ممكن حد يظهر منها..
،
طالع المفتش والضابط فـ بعض فـ شكّ...!
ليش البشكآرة تييب الاكل..؟
وفي اشياء تدل ان في حد كان عايش هني..!!
،

تركت المفتش والضابط بعد ما قرروا يحققوا في اللي جافوه..
رحت بيت الجيران..
واستاذنت آخذ اليهّال عندي ...لين ما حد من اهلهم ايي وياخذهم..
وخاصة ان اليهال مب متعودين ع الجيران..!

،

بالموت وقفّوا عن الصياح..بعد ما خلصت طاقتهم..
و عقبها ما رضوا الا يرقدون وياي ع السرير..
ومادري كيف سدّنـــأ..!

\\

مــريم

،

شدني هاللي اسمه محمد وقعدني عداله..
طالعته بتقزز..
جفته يتأمّلني...
نعم...خيــــر...؟!

قلتله باحتقار : خير يالاخو..اول مرة تجوف انسانة.؟
ضحك وقال : والله اسعد حظ فـ حياتنا..بنات ع الجاهز بدون ما نتعب عمرنا..
منصور اللي ابتسم : هيه والله..

تدرون..بقصّ عليكم لو بقولكم اني مب خايفة..
اتمنى انّي اموت ولا اتم هني عند هالحثآلة..

قلت بكره : حقير انت وياه..

ضحك مرة ثانية..ولا كأنّــي غلطت عليه...!

قلت باستفزاز : لو فيك خير فكّني..وبراويك شغلك..!

طالعوا فـ بعض...عقب نقعوا ضحك...!!
شفييهم هذيلا..؟
يبون يتصفعون والله..

قلت بعصبية خلااص نقعت فيوزاتي : خلنّي بس اشيل هاللي مربطني..وبراويك منو أنا..
ابتسم باستخفاف : يلا يالمفعوصة..راوينا منو انتي..

فكّ الحبل من ايدي...
فركت المكان بالم...

بس تفاجأت لما مسكني من ذقنــي..وقرب ويهه مني..

قال بهدوء : يلا..وريني شو بتسوين...؟

انصدمــــــت...من وقآحته ومن جرأته...
بعدت ايده بكل قوووة..
وهو رد وراا..
وقفت..
وو
سطرته بطرآآآآآآآآآآآآق قووووووي...!
وقح..وقح..وقح..
بعد ما دوى صوت الطراق في المكان..
كانت صوت انفاسي العصبية اللي تنسمع في الغرفة..
جفته متصنّم فـ مكآآنه..
ويطآلعني وعيونه مفتحوحه ع وسعهن..

تنفست الصعدآء : عسب مرة ثانية تلزم حدودكـــ يال................

شهقت من سحبني من شيلتي...وجردني منها....!!
عقبها مسكني من شعري بقوووووووووة...
سمعت صوت ريم اللي صرخت برعب..

محمد بغضب : انتي يالح****..يال****....تمدين ايدج علي....!!! انتي ما تعرفين اناا منوو..!! " شدّ قبضته ع شعري " والله بتندمين..لا ادفعج ثمن ع الطراق..

كنت اتألم بقوووة...لكن كرآمتي ما سمحت لي أبيّن له...كنت اطآلعه بتحدي..
وهو يزيد ويزيد..
عقني عند ريوله..
جفت خصلات شعري فـ ايده....يعلها القصّ..

كان يتنفس بعصبية ..
التفت لربيعه : منصوور..خذ هذي اللي عندك..اما هذي انا برآويها ال*****
" نطق بقهر " ثآآآني مرة انكفخ......ثآآآآنــــــي مرة..!!!!
طالعني...ورفسنــي ف بطني..
طلعت آهه صغيرة مني...ومسكت بطني بألم شديـــــــد..

ريم بخوف : مـ " بسرعه رفعت راسي لها انبّهها " آآ ميمــــــي...!!

جفت ها منصور..يسحبها ودخلها وحده من الغرف..
بلعت ريجي..
فـ هاللحظة..تمنيت شي وآآحد..
لو اكون قوية..واقدر ادافع عنها وعني..

تفاجات بالحقير يشدّ شعري ووقفني..
اففف..هاا ما يحس..يعوووور...
وشعري خلاااص ما بقاا منه شي..

جفته يجرني شرات الخروف..
ظهرنا من الجنآح..
مشينا في الممّرات..وصلنا باب ثاني..
بس شكل الباب غير..حديدي..وصلب..وفيه فتحه عليها قضبان..
مادري هذا سجن..؟
ظهّر المفتآح..وبطّل الباب..
دخلناا..
بس تفآجأت بالغرفة الكبيــــــــــرة..
لونها أبيض × ابيض..
نصها فآآضية...الا من سريير ابيض كبير في نص الغرفة..
وكرآسي..وطاولة صغيرة زجآجية..

عقْنــي بقوة ع الارض..

وقال بنبرة حقد : تجوفين هالغرفة..؟ بيضآء صح..؟ بخليها تستوي حمرآآآ من دمّج..وبخليج تعبينها من دموعج..

رفع ريوله بيرفسني ..بسرعه حميت بطنّــي..
انقهــرت منه..
وانقهرت من نفسي...خليت ريم بروحها..مادري شو ممكن الحقير يسوي فيها..
غمضت عيني..احاول انظّم انفاسي..
هدّي يا مريم..هدّي..
لا تخآفين...انتي ما تخآفين من هالاشكآل...
خليج طبيعية..

فتحت عيوني ..ومادري شو هالشجاعه اللي يتني..
رفعت رآسي..
ورديت شعري الطويل ع وراا..
وو..
وقفت بشموخ فـ ويهه..
جفته رفع حواجبه باستخفاف..

قلت ببرود : دآم اللي جدّآمي مب ريّآل..ما عندي مشكلة اني اوقف فـ ويهه..واكفخه بعد..
عقد حوآجبه بعصبية..: ريآل وغصبن عنج..يالح****..

جفته مدّ ايده بيمسكني من ويهي..
بس بسرعه ضربت ايده ابعدها..ورديت ع وراا..
وو..
من جفت ردت فعله...
اكيد يا مريم هذي نهآآيتج...!!!!!

صرخ بجنون : انتــــــــــــــــــي....!!!!!! بتموتـيـــــــــــن...

جفته يقترب منّـــي..عيونه جاحظة..وحمرآآآ..ورآص ع ضروسه..
كل خطوه يمشي..ارد انا خطوتين..
يمممّه..والله اني خآآيفة..
لا مريم ..لا تبينين انج خآآيفة..
بلعت ريجي..
اختفت نظرته التحدي اللي فـ عيوني..
لكن ملامح ويهي جآمدة..
جفته يزيد من خطوآته..
رديت بسرعه..وانا بس اطالع ريوله اللي تتحرك..
بس..
تعثرت بخشبة السرير...وطحت عليه..
شهقت بخفه..
جفته يبتسم بخبث..
بدت اوصآلي ترتجف...
تصنمت وماقدرت اتحرك او حتى اشرد عنه او ادافع عن نفسي..
كنت اطالعه بجمود..عكس الانفعالات والخوف اللي دآخلي...
حسيت ان نهآآيتي اوشكت ع البداية..
غمضت عيني بصمت..
وكأنّــــي استسلم....!

\\

الصبح...10:00
\\

شهــرزآد

،

تونـــي ظهرت من الاستديو..
كنت اسجل ألبــــوم..

اليوم بقوم بخطوة متهورة نوعا ما..
ابي اروح مكان شغلي..
خلااص بتركه..
ولازم اقولهم..
،
اليوم لبست تنورة طوليله وقميص..وخذيت شيلة وحطيتها فـ الشنطة..
طبعن كل هذا عسب اروح..وعسب ما يشكّ سليمان..!

قلت للدريول يروح المكان اللي دليته عليه..
في البداية رفض وبقوة..
وسوالي طآف..
لكن الفلوس دوم تسوي المستحيل..!
وصلت المكان..
لبست شيلتي..
ونزلت..
دخلت..وطول الوقت منزلة رآسي..مابي حد يتعرف علي..
لين وصلت مكتب المديرة..
دقيت الباب..
وعقب شوي أذنت لي..

دخلت..وكنت واقفة عند الباب ومنزلة رآسي..مستحيـــة..مادري شوا قولها..
اكيد بتنصدم مني..وبتكرهني..

رفعت راسي..جفتها تطالعني مبتسمة..

المديرة : حيآج اختــي تفضّلــي..اي خدمة ممكن اساعدج فيها.؟
قلت بتردد :أأأأ...مم..انا يايه..عسب اقولج اني خلااص ما بشتغل هني..
عقدت حواجبها مستغربة : تشتغلين هني..؟ ليش انتي منو.؟
نزلت رآسي باحراج : انا شهرزآد..
شفت الصدمة بعيونها..لكن بسرعه اخفتها..
قلت : أأ..السموحه منج..ما قدرت ايي اقولج اني ما بداوم..ظروفي ما سمحت..
قآطعتني وهي تتامل فيني : انا جفتج قبل..! مممممم..مادري في التلفزيون..او الاعلانات اللي معلقة في الشوارع...؟
انا: ..........
قالت بهدوء : انتي من الممثلين او الفنانين....؟!
قلت بألم :....هيه..أأ..ادري انج منصدمة مني..لكن اعرفي انه مب ايدي.والله مب بايدي...ولا تساليني ليش..انا ابي اشتغل شغلة شريفة...بس ماقدر..ماااااقدر..

جفتها وقفت ودارت حول مكتبها ويت صوبي..
نزلت راسي..
حطت ايدها ع كتفي..
طالعتها والدموعة تارسة عيني
قالت بابتسامة حنونة : اهم شي النية...انتي اذا نيتج طيبة وصادقة...صدقيني ربي بيوفقج..وبيساعدج...انتي ادعي ربج ييسر لج امورج..وصدقيني بتتيسّر..

مسحت دموعي وابتسمت لها : ان شاءالله..مشكووورة..مشكوورة....ما تقصرين والله..
المديرة : العفوو حبيبتي...وو مكانج هنــي بيتم فاضي لين ما اتيين..

ماعرفت شو اقول جدام طيبتها..
حضنتها بقووة..وبكيت بصمت..
،
بعدت عنها..و ودعتنّــي بدعوآتها الصآدقة..!
ظهرت من عندها ..بعد ما مسحت دموعي..

يا فـ بالي امر في المكان اللي دوم ازوره بعد ما اخلّص دوآمي..
دخلت القسم الخاص بالاعمال الخيرية والتبرعات..
سلمت بهدوء ع المسؤول..
حسيته ما عرفنــي.. الحمدالله..
قلتله اني ابي اتبرع..
تبرعت بعد ما كملت الاجراءات الروتينية..
شكرته..
وظهرت ..
ركبت السيارة..
ورحت اتجهز حق وحدة من حفلات اليوم اللي ما تخلص..

،

بعدما خرجت من المؤسسة..كانت هناك عينان تراقبانها منذ ان طلبت ان تتبرع بمبلغ مالي..
عرفها على الفور منذ ان سمع صوتها..
بدا عليه الاستغراب من تغيرها المفاجىء..
ولكي يرضي فضوله..
تبعها من دون ان تعلم..

\\


\\

علـــــي..

،

امس رقدت شوي..وعقب نشيت نص الليل افكّ الشفرة..
تحمست..احس اني بكتشف شي..
مع اني نعسآآآآآآآآآن..وعيوني كل شوي تتسكر..بس لازم اكمل ع الاقل هالشفرة..عقب بكمّل الباقي..الحمدالله ان اليوم اجازة..
اللي لقيته الحينة...هالرموز...شو تعني..؟


 

احسها تعني شي خطير بس مادري شو هو...؟
يآآآربـــي شو ممكن يكون...؟
كتبت الرموز فـ ورقة صغيرة..
وتاملتها بصمت..
في رموز عرفتها..بس الارقام والحروف..ترمز لشو..؟
سمعت صوت حنان تزقرني للريوق..
خذت الورقة..
ونزلت تحت أتريق..
،
سلّوم طول الوقت تسولف عند راسي وانا ولا ع بالي...
مشغول في الرموز اللي جدامي..
عمتي تاكل بصمت..و احيانا تشترك حنان فـ سوالفها..

تفاجات لما سحبت حنوون الورقة من ايدي..

حنان باستهزاء : سرحآآن فـ شوو...؟ لا تقول انك تفكر فـ هالورقة..لاني ما بصدقك..

كنت بعصب عليها..
لكن من جفت الورقة فـ ايدها..
بطلت عيوني ع وسعهن..
فهمت قصد سلّوم..
سحبتها بسرعه من ايدها..
ومن قريت الرموز..على طول فهمتها..!
بسرعة وقفت..
وتفاجات عمتي وحنان..
بس ما سويت لهم سالفه..
سرت غرفتي..و رديت الاوراق مكانهم السّري..
بدّلت...وظهرت بسرعه من البيت..
وانا ادعي انه ما يكون اللّي فـ بالي صح.. وان شاءالله اقدر اسوي شي قبل ما يصير شي!!!!!

\\

ريـــم

،

من دخلني الغرفة وانا خلاآآآص احس اني انتهيت..
وفينــي غصة ع مريوم ..
اكيد بيذبحها ..
ليش يا مريم تهورتي..ليش..؟
طالعت فـ الحقير ربيعه..
جفته يطالعني بهدوء..
انزين..؟
وبعدين..!

منصور : شوا سمج يا حلوة..

شفف هذا..بروحي مضايجة..وهاا متفيج..

قلت بضيج : جـــب..

حسيت من نظرآته انه انصدم..
بس طنشته..
تنهدت..

جفته سند ذقنه ع ايده وطالعني بابتسامة طيبة...؟!
احسه غيير عن ربيعه..
هاا هادي وهذاك عافانا الله عصبـــي..

قال : ليش هالتنهيدة....! زعلانة..؟

طالعته باستهزاء..
هذا غبي ولا غبي ولا يستغبى ع مخي..؟

قلت باستهزاء واضح : ابدن..ليش حد قال اني زعلانة.؟ انا شوي وبطير من الوناسة..
ضحك بخفة : الله يديم هالوناسة..
طالعته بحقد : ضحكة بلا ضرووس..
قال : أفآآآآآ..ليش كل هالكره..لو سويت لج شي بقول معذورة..بس ما كفختج شرات ما سواا محمد فـ اختج..

آآآخ..يالحقير انت وياه..ابدن ما سويتو شي..
جفته وقف وقرّب صوبي..
بلعت ريجي بخوف..
حاولت ما ابين الخوف فـ ويهي..لكن جسمي كله يرتجف بقووووة..
نزل لمستواي..
مسك ايدي...وحرر ايدي من الحبل..

قال بضحكة : يلا كفخيني شرات ما سوت اختج..

ها ها ها..ينكت..؟
صديت عنه..اباه يبتعد عني..
بس ما تحرك..
طالعته بنظرة قوية : خيــر..؟ بعّد عني..
ابتسم ووقف..
تقهرني ابتسامته..احس اني بصيح منها..
جفت راح صوب الثلاجة..بطلّها وظهر منها غرشة
وصبّ في قلاصين..
يا صوبي ومدّ لي واحد..
طنشته.!

قال : ترا جفتيني ما حطيت لا مخدر ولا شي..

كنت بعترض..لكن تفاجات لما مسك ايدي وحط القلاص فيه..
وو
من شمّيت ريحة المشروب...حطيت ايدي ع فمّي بسرعه..
وو عقيت القلاص ع الارض..
جفت باب شكله الحمّام..بسرعه ركضت صوبه..وو رجعت..
،
ظهرت من الحمام وانا امسح حلجي بكلينكس..
كنت اتنفس بتعب..
لاآآآآعت جبدي..
الله يااخذه شكلي عطاني خمر...!!!

جفته يطالعني بحواجب معقودة..
طالعت في القلاص ماله..
شربه كآآمل..
وععع..
،
بعد هالربع الساعه اللي كان يسولف ويسولف فيها وانا يا اطنشه..يا ارد عليه بعصبية...
حسيت لسانه بدا يثقل..
وبدا يخربط في الكلام..
بدا الخوف يتسرب لداخلي..
طالعت في الباب ورديت اطالعه..
الحينة هو سكرآن..يعني مب حاس في الدنيا..
ابتسمت بارتباك..اكيد اقدر اشرد..!!
وقفت بهدوء..
جفته سرحآن..
تحركت شوي شوي صوب الباب..
وهو ع نفس وضعيته ومب حاس فيني..
تنهدت برآحة..
مسكت مقبض الباب بفتحة..
بــــــس..
حسيت بظل..
وو
ايد تمسكني من كتفي ..
صدني صوبه بقوة..
شهقت..ولصقت في الباب..

قال باستهزاء : ع بالج سكرت..؟ انا ماشربت وايد عسب ما حس اللي حولي..
" قرب مني زيآدة " هاه يا حلوة.خآآيفة..؟ حرآم عليج انا ماخوف..

جفته مد ايده بيلمس ويهي...
حبست انفآآآسي...
وو
كآن المنقذ الوحيد..
تلفونه اللاسلكي " اجتمآع عآجل الى اعضآء المنظمة في المقر الفرعي في ****...اكرر...."

\\

~| نهآية الهمســـة الخمسة عشر |~






~| الهمسة الســـــادسة عشر |~



\\


مريم


\\


كنت ادعي وادعي فـ دآخلــي ان ربي ينقذني من هالموقف..

كنت اتنفس بسرعه..

حآسه..حآسه فيه قريب مني..و اسمع انفاسه ..

حسيت فيه ما تحرك..

ياربي ما ريد ابطل عيني..ادري انه قريب..


وو


" اجتمآع عآجل الى اعضآء المنظمة في المقر الفرعي في ****...اكرر...."


سمعنا هالصوت من تلفونه اللاسلكي..

فتحت عيوني بسرعه..

وجفته يطالع فيني وملامحه لاانت..وباين عليه سرحان..!

شفييييه هذا..؟


استغليت الفرصة ونقزت..وشردت بعيييد فـ اخر الغرفة...

جفته انتبه علي..

كشّـــر..ورفع تلفونه اللاسلكي وقال " عُلــــم.."

رفع عيونه لي..وقال باستهزاء : هه وين بتشردين عني..وراج ...وراااااج..انا..!


توجه للباب..بطّله..وقال : عندي شغل الحينة...حساابج وياي بيكون عقب...!


طلع وبند الباب..

تنهـــــــــدت برآآآآآآحه..

وقعدت ع الارض بقوووة..

خلااص انهد حيلي..احس طاقتي كلها رااحت..

ريــــم..!

ريـــم ويينج..وشو صااااار ويااج..

يااارب ياااارب احميها منهم..

وقفت بسرعه ورحت صوب الباب..

افففففف..

الحقير قفله بالمفتاااح..

ياللــــــه..شو اسوي..

مافي هنـــي ولا دريشة..

جفت في باب فـ طرف الغرفة..توقعت انه حمام..

سرت بطلته وطلع توقعي صح..

طالعت فـ دريشة الحمام..

وآآيد صغيرة..ما تنفع..!

،

تميت ادور في الغرفة بتوتر..

لين و اخيــــــرن تبطّل البآب..

شهقت بفرررررحــــــه من جفت ريــــم..!!

دخلت وتبند الباب وراها..

وهي من جآفتنــي صرخت بفرحه..

حضنّــــا بعض..وو صحنــــــا..

مسكت ويهها بايدي وانا اصييييح..

قلت : ريم..حبيبتي..صار فيج شي..؟!! تأذيييتي.؟ سووا فييييج شي...قووووولي..!!


جفتها تشهق وتهز راسها بلااا..

قال بصوت باكي : بس خفت..خفت وآآآآآآآآآآآآيد..

ودفنت راسها فـ صدري..

حمدت ربي انهم ما سوولها شي..


رفعت راسها بسرعه وطالعتني : وانتي ..سووا فيج شي..؟!

ابتسمت لها وقلت: لا.. الحمدالله..


مسحت دموعي..وسحبت ريم لين السرير وقعدنا ..

وو

كل وحدة فينا قالت شو صار معها..



\\


علــــي..


،


كنت اسوق سيااارتي بجنوووون..لين وصلت الشارع المقصود..

كنت ادعي ان اللي فـ بالي مو صح..

فجـــر..فجــر..فجــر....اسمها يتردد فـ راسي..

يآآآآآآآرب ما يصير لها شي..!

طالعت في الورقة....6D يعني 6 ديسمبر..

يااارب ماكون تاخرت..6 ديسمبر اللي هو امس..!

والساعه 9 بالليل..!

الرمز الثاني هو عبارة عن رمز الانثى..!

و الرمز الاخير اكيد شي يشير للقتل..!

مشيت بالشارع ببطىء..

لين وقفت....وو جدام البيت المقصود..

بيت فجر اللي فـ الزاوية..!

ضربت السكّآن بعصبية..

رفعت تلفوني ...وظغطت ع الارقام بتوتر..

وو

رنـــة..رنتيـــــن..كأنهم سنـــين...

يلا يا فجر ردي...

افففف..

ما تردد..

رديت مرة ثانية ادق..

.

.

بعد ما ردت..

قلبـــي بدا يدق بقوو..

نزلت من السيارة بسرعه..وع طول توجهت لفوق..

وقفت جدام الباب..

مسكت المقبض مافيني صبر اكييد صار لها شي..

حاولت ابطّل الباب..بس مبند..!

تميت ادق البااب بقوو..

قلت بصوت عآلي : فجـــر...فجــــــر بطلي الباااااب....فجر ردي علي..

ما هتميت اني ازقرها باسمها الحقيقي وبصوت عالي بعد..

اهم شي ما يصير فيها شي...

.

.

انفتح الباب فجأة..

وظهرت فجـــر..

جفتها..شعرها معفوووس..وتفرك عيونها من النعاس..

وتطالعني وهي طفرانه : افففف علــــي...صووتك عآآآآآلي..بتزعج اليهّال...." تمططت" صدق حشرة..ما خليتني ارقد..وبعدين فضحتني لا تزقرني باسمي..


انا بعدني استوعب انها موجودة..!

ما صار فيها شيي......!!!

تنهدت برآآآآآآآآآحة...

الحمـــــــــدالله..الحمـــــــــــــدالله..

شقيت حلجي من الابتسامة..


طالعتني باستغراب : شفيك شقيت الحلج..؟ " طالعت ساعتها " مو كأنه واايد بدري...واليوم اجازة..! ليش يااي هالوقت..!


قلت : سآآلفة طويلة..بقولج اياها..

قالت وهي تفتح لي الباب : حتى انا عندي لك سالفة طويلة..


دخلت وقعدت ع الغنفة اللي في الصاله..

وهي سارت حجرتها..


كيف جــي..؟

ظهرت الورقة..معقولة اكون غلطان..؟

بس كل شي يدل ع هالبيت..افف..

مممم بس يمكن فشلوا في المهمة..؟!

او غيروا رايهم..؟


،


جفتها ظهرت من الغرفة وسارت المطبخ التحضيري..بطلت الثلاجة..وظهرت حليب..

وصبته فـ قلاصين..

ويت صوبي..

حطت جدام قلاص الحليب..

ويلست جدام وهي تشرب حليبها..

.

.

قالت بهدوء : اشرب حليبك عقب قولي السالفة..

قلت بابتسامة : ماحب الحليب.

قالت بتكشيرة : اشربه..وان ماشربته بشوتك برا..والسالفة الخطيرة ما بقولك اياها...

ول..!

شربت ربعه ..مب خايف منها..بس عسب ما اردها وهي يابته لي..


قالت : يلا قوولي الساالفة..


تنهدت..وقلتلها كــــــــل شي..!

.

.

بعد ما خلصت..طالعتني مصدوومة..

جفتها تعض ع شفايفها بقهر وخوف..

مسحت ع ويهها بتوتر..


قالت بصوت مرتجف : الجريمة امس استوت.......!!!!!!!!!!!



\\



شهـرزاد..


،


كنت بعدني في السيارة متوجهه لوحدة من الحفلات اللي لازم أديها اليوم..

سمعت الدريول يالس يتحرطم..

شفيه هذا..؟

جفته كل شوي يلتفت وراا..

شسااالفة..؟

التفت ورا..جفت سيارة ورانا..

والدريول كل ما لف مكان..السيارة تلحقنا...!!!!

بسم الله منوو هذا..؟!

سمعت الدريول يدق ع حد وجنّه يقولهم السالفة..

.

.

بدت السيارة تدخل اماكن..والسيارة اللي ورانا بعدها تلحقنا..

لين رحنا الشارع العام..

رديت التفت ورا اراقب السيارة..

غريبة ليش لحقتنا..؟

معقولة تكون من طرف سليمان..؟

لا ماظن..الدريول على طول بيعرف..

.

.

فجأة وانا عيــني ع السيآآرة...يت سيارة ثانية مسســـــرعه...ولفّت صوب السيارة اللي تلاحقنا..

حاولت السيارة تتجاوزها..بس دعمت السيآآآآآراات الثاانية وتجلبت اكثر عن مرة واخر شي ضربت فـ عامود اللّيت لين طاح العآمووود...!!!!!!!!!!!!!


هنــــي انا كنت حآآآآآآآآبسة انفااسي لين طاح العامود ع السيارة وهشّمها وشهقت بصووت عالي..!!!!!

يممّــــــــه..!!!

جفت السيارة اللي كانت السبب..اختفت بلمح البصر..!!!

انقبض قلبي بخووف..وانا اشوف الحادث اللي صار جدام بثواني...!

حاولت اجووف اذا حد ظهر من السيارة او لا..ياارب ما يصير له شي..

بس الحااادث وآآآآآآيد قوووووووي..

حسيت بسيارتنا تسرع مبتعدة عن المكان..


قلت بسرعه : كومار..لا تسرع خفف شوي..ابي اجوف شو بيصير..

كومار بتوتر : لا لا..خلي يولي..مو لازم..بعدين انتا في يتأخر..


رديت التفت لورا..ابتعدنا..ما قدرت اجوف شي..

لحظة...!!!

بسرعه صديت صوب كومار..

هالسيارة كانت تلحقنا..ووو عقبها كومار كان يكلم حد ووو صار الحادث..

لااااايكووون..........

قلت وانا قلبي يدق بسرعه : كوووماااار..انت كلمت سليمان عن السياااارة صح...! سليمان هو السبب في الحااادث.....صح ولا لا...رد علي..

قال وهو يمسح العرق عن جبينه : أأ..أنا ما يعرف.." لف السيارة بعصبية " كلااس..سيارة بروهه يسوي حادث..ليش انتا واجد يسأل...افف..!


رديت سندت ظهري ببطىء..

تأكدت شكوكي..

رفعت ايدي.جفتها ترتجف...

غمضت عيوني..

موقف مخيييف..

في لحظة صار حادث..وعادي الحينة يكون ميت..

اصلن اشكّ انه نجا منه...!!

بس منوو هالشخص..؟

وليش لحق سيارتنا..؟

.

.

وصلنا وانا مالي خاطر فـ شي..قلبي بعده يعورني ع الحادث..مع اني ما عرف الشخص اذا طيب او شرير..

بس مادري ..حسيت بأمل يوم جفته يلحقنا..

يمكن عرف عن سليمان و قومه..؟!

ولحق ورانا يبا يعرف اكثر......او ........يبا ينقذني..؟

افففف..شو هالافكار السخيفة..الحينة شو بيعرفه فيني..؟

بس..بس مافي تفسير الا هذا..انه عرف شي عنا..ولا كان سليمان واتباعه ما تعرضوله..!

.

.

قطعت افكاري من سمعت الكوفيرة تزقرني..تبا تعدلني حق الحفلة..

سرت عندها وانا للحين الافكار تدور فـ راسي..



\\


موقع الحادث..

،

وصلت سيارات الاسعآف والشرطة..وفريق الانقاذ..

وبدت محآولتهم محاولاتهم في انقآذ الروح الموجودة تحت برآثن الحديد المتكوِّم فوقها..!

الكل يعتقد انه من المستحيل ان يخرج جسدا من كومة الحديد تلك بروحِهِ..! بل متيقنين من خروجه جسد بلا روح.!

تمتم البعض له بالرحمة..ولاهله الصبر..

ف قد يخرج وهو مقطّع لاشلآء..

.

.

وبعد محآولات..ومحآولات لاستخرآجه..

خرج اخيــــرن..!!

وكانت صدمتهم..أن قلبه لازال ينبض..!

ولكن حالته حرجة جداً..!!

وبالطائرة المروحية نقلوه لاقرب مستشفى...ووو الى العنآية الفآئقة..!


\\


فجـــــر


،


كلآم علــــي صدمني..وو خوفنــــي...!!

بس وآآآيد تآخر...تأخر....يمكن كنّآ نقدر نسوي شي..

يآآآربي..ابدن ما توقعتهم يقتلونها..انزين ليييش..؟ وكيف..؟

ماظن ان لها علاقة فيهم..

والله شي يخّووووووف...

وآآيد قريبيين هم..

.

انتبهت لعلي اللي يهزني من كتوفي يصحيني من افكآري..


علي عاقد حواجبه : أي جريييمة..تكلمي...!!!!

قلت بحزن : كل اللي قلته صح..صآحبة هالبيت هي اللي مآآتت..!!!!!!!

طآلعني متفاجىء ..وقال : مـ..مآآآتت...!

هزيت راسي : وآآيد تأخرت.." تنهدت" يمكن كنّا نقدر نسوي شي..


رد قعد ع الغنفة وهو مصدووم...!

جفته يمسك رآسه بقهر..

عقبها التفت لي وقال : قوليلي شو صآر....؟!


.

.

قلتله ككــــل شي..

استغرب شرآتي....ليش قتلوها هي..؟ شو ممكن تكون سوت..؟ انا ما جفت ان لها علاقة بابراهيم..او حتى يوسف..


قطع علينا صوت يآهل يصيح..

رحت بسرعه الغرفة..

جفت نوف الصغيرة تصييح ..شليتها بسرعه وحضنتها وحاولت اهديها..

عورت قلبي وهي تزقر امها..

بستها ع خدها..حاولت اضحكها..

ماشي فايدة..بعدها تصيح..

ظهرت عند علي..

تعجب يوم جافها..

ما قلتله اني حطيتهم عندي..

قلت اجاوب ع نظرآته : يبتهم امس عندي لين ما اهلهم اييون يشلونهم.. " كملت بحزن " هم الشاهد الوحيد على مقتل امهم..

حرآآم والله..جافوا امهم تموت جدامهم..صدمة كبيرة لهم..!!!


هزّ رآسه بأسى..

طالعت فـ نوف اللي بعدها تصيح بس بصوت خفيف..وتطالع فـ علي..

قلت بحنان : نووف حبيبتي تبين حليب..؟


طآلعتني ببراءة وحطت صبعها فـ حلجها..

ما ردت علي..بس صيآح شبه وقّف..

بستها بقووة ع خدها..

قلت : بييب لج حلييب حلووووو وآآيد وآآيد..


جفتها ابتسمت..

ضحكت عليها..

ومسكتها عدل..وفرييتها في الهواااا..

جفتها استانست وبدت تضحك...لاعبتها شوي..

عقب عطيتها علي..

وسرت اييب لها حليب واسويلها ساندوجية..


\\


ريــــــــم


،


باللّيل..

،

فتحت عيوني....وانا احاول استوعب انا وين..

التفت ..جفت مريم رآقدة عدالي..

تذكرت اللي صآر..

يآآآربي سآعدنا وانقذنا منهم..

.

.

تذكرت اهلي..

يا ترا هم متخبلين علي..؟ شو يسوون الحينة..؟

خاطري اكلمهم..ع الاقل اطمنهم علي.

بس..بس اكيد بزيد من مخاوفهم..

وشو فايدة اني اكلمهم واعطيهم امل اني ارد ويمكن مآآ ارد لهم..

،

طآلعت فـ مريم كنت بقعدها من رقآدها بس غيرت رايي...خليها ترتآح شوي من اللي هي عايشته الحينة..

بــس نشّت بسرعه يوم سمعنا حد يبطّل الباب..

.

.

ودخلن حوالي خمسة..اشكالهم من الجنسيات الاسوية..وكلهم نفس اللبس وتقريبن الشكل بعد..

ما لحقنا نستوعب شو يبون..الا و حسينا بقطعة ع خشمنا...وووو........



\\


يبتع فيمآ بعد.. 




\


جميعهم في مركز الشرطة..في انتظآر أي خبر عن قطعة فؤادهم اللتي اختفت في لمح البصر..!

أيآآم وأيآآم وهم في حآلة توتر وبحث مستمر عنها..!

ستآر الغموض حول كيفية اختطآفها لازال مجهولا..

وفرق البحث تبذل كل وسعها..

والشكوك بدت تحوم انها اختفت بملىء إرادتها..بسبب عدم وجود أي دليل على اختطآفها..

،

دخلت عآئلة مريم على الظابط..

وما ان رأوه يهز رأسه بأسف ..بما يعني انهم لم يجدوها..

حتى انهارت الأم والأخوآت..!

واليأس تسلل للاب والإخوة..!

.

.

خرجوا من قسم الشرطة منكسين رؤوسهم بعدما أعلمهم الظابط انه سيستمر البحث لشهر وآحد فقط..

الا اذا وجدوا دليل على اختطآفها..

عآدوا الى منزلهم وألسنتهم تدعوا لها بالعودة سآلمة..!


،


وانهآرت ايضاً عآئلة ريم..!

ولــكن هنآك ما لفت انتبآه فرقة البحث عن المفقودين..صورة التوأم ..واختلاف عآئلتيهما..!

واختطآفهما في نفس اليوم..

ونفس الوقت..

ونفس المكآآآن..!!!

فأرسلوا تقريرا عنهما..للتحقيق في الامر..

وجآري معرفة الســرّ..


\\



مريــــــم


،


فتحت عيونــــي وانا احس بخموووول شديــــــــد..

ورآآسي يعووورني..

حاولت اتعدل..

....؟!

ماقدر..

بطلت عيني عدل..وانا بديت استوعب اللي يصير..

حركت ايدي اللي مربووطة ورااي..

بسرعه طآلعت عمري..

يالسة ع كرسي ومربطيني..!

هييييي...شهقت بصوت عآآلي..

ليش شكلي جـــي..!

لابسه فستآآن قصير لين تحت الركبة بشوي..

وشعري مبطّلع طووله...!!!!


سمعت صوت ضحكة استهزء خفيفة..

رفعت راسي بسرعه اطالع جدآآم..

هييي..حقيــــــــــر..

شو يسوي هنـــــــــي..!؟

يالسة ع غنفة جدآمي..و فـ ايده اوراق يقراهم..ويشرب عصير مادري بلاوي..


قال وملامح السخرية ع ويهه : صحّ النوم حبيبتي...وآآيد طولتي..


دق قلبــي..

وفيني غصّة..

كيف سوو فـ شكلي جي..وبدوون ماحس بعد...!

صديت عنه مابي اجووفه الكرييييه..

تفاجات بريم..

ونفس حآآلتي بالظبط..

وكأني اجوف نفسي..

كانت بعدها رآقدة ومو حآسة باللي حولها..

.

.

جفت الباب تبطل ودخل ربيعه هذا منصوور..

طآلعني وقال لمحمد : الحينة هذي مالتي ولا مآلتك..؟


طعع!!

الحينة انا استويت مآلت حدد..!

تنرفزززت..!!


قال وهو يطالعني بابتسامة : لا هذي ملكي أنا....!


انقههرت..

ومن عصبيتي ظهرت لسآآني له : نننااانناا..

سمعت ضحك بصووت عآآآآلي..

متعممد يغآآيضني الدب الخسف..الــ ...آآه كل شي مب حلوو في الدنيا..!


قالي : أفاا ليش الحلوو معصصب..؟

قلت وانا اطالعه باحتقار : لاني انا مب ملك لحد.." رفعت صوتي " فآآآهم..!

ابتسم ابتسامة نرفزتني : لا انتي ملكي..ملكي انا وبسس..!

قلت وانا ابتسم احاول انرفزه : يخسسي..!

قال : هه بنجووف..!!


جفت منصوور يقرّب من ريم..

مد ايده ومسك ويهها..

رفع ضغغطي قلت : لاآآآ تلمسها...!!!!!


رفع حواجبه يطآلعني..

قلت اهدد: لا تلمسها ولا يآآويلك..!


الحقير لبسّنـــي..و تم يحرك اصابعه ع ويهها يباها تصحى..

ويزقرها بصووت هآآآدي..

جفتها تبطّل عيونها شوي شوي..

خفت عليها..

الحين بتنصدم يوم بتجوف هاا فـ ويهها..!

و شوي شوي بدت تستوعب...

شهقت بصوووت عآلي لما جآفته قريب من ويهها..

بآسها بسرعه ع خدها..وابتعد وقعد حذآل ربيعه..

حققيــــــــــر...!


سمعتها تصرخ بعصبية : يالحقيير..يالنذل..يالدب..يالخسف..ياآآ يآآآ

تباا كلمات تعبر بس ما حصلت..

صرخت بقهههر..

.

.

هدت ريم..

عقب طآلعتني وهي متفآجأة من حآلنا..!

تنرفززت لانها استنتجت انهم هم اللي سوو جي فينا..

.

.

اكتشفت ان ها محمد بس يحآول ينزرفزني..يمكن يبا ينتقم مني..! ماعرفت له للحينة..وشو اللي ناوي عليه..

اما ها منصور..فـ اجوفه يحآول يتقرب من ريم..اللي ترده بعصبية وبعنف..


.

.

مرت سآآعة ونص ع هالحآآل..خلاااص احس صدق تعببببت..

جسمي كله يعوورني..غير انه مافيني طآآقة..مادري متى اخر مرة أكلت..!

حسيت بضييقة ..

جفت محمد يولع زقآرته..

اووهوو هاللي نآقصته بعد..

بروحي عندي ربوو..وفيني ضيقة الحينة ويالله يالله اتنفس عدل..!

لااا..

و جفته سحب كرسي..وقعد مجآبلني..

صديت عنه مابي اجوف رقعه ويهه..

.

بدآآ يدووخ..

والدخآآن خنقني..

وانا اكح..واكح..وهالغبي ما حسّ..

بس فآلح يسولف ويقرقر عند رآسي..


انصدمت لما مسك ويهي وخلااني غصب اطالعه : انا يوم ارمسج لا تسويلي طآآف ولا ترا بتندمين..!!


حركت راسي بعصبية ابعد ايده..

طآلعني ببرود..

وزفر الدخآن فـ ويهيي...

هالمرة ما قدرت اتحمل..

كحييييييت بقوو..

وشهقت أحاول اسحب أكسجين..

مافي فايدة كل اللي اسحبه دخآن..

ويهي بدا يزررق..

حسيت الدنيا بدت تسود..

ابا اتكلم..

ابا اقووولهم اني اباا هواااااااااا..

اخر شي جفته..

يعق زقآرته..

و قرررب صوووبي وشفايفه تتحرك..

بس ما كنت اسمع شي...

وو.... دخلت في الظلام..!


\\



ريــــــــم

،


من جفت مريم وويها مستوي اززرق..

قلبي وقف من الخوووف...

لين صرخت بقوة على محمد..يوم جفت رآسه يطيح ع صووب..

: بععد عنها ....خنقتهاااااااا بالدخآآآآآآن..


جفته يعق زقآرته بسرعه..وقرب منها..

تم يهزها يباها تقووم..

يكلمهها بس ما ترد..

هنــي ما قدرت امسك عمري اكثر..

صححت بصووت عآآآآلي..

: الله يخلييييييييييييج لا تموووتين..قووومي يلاااا...لا تخلييني برووووحي....ممميــمي..اقوولج قووومي..


صرخت علييهم..اباهم يفكّووني..

جفت محمد يشلّ مريم..

وحطها السرير..

و منصوور يكلم حد فـ تلفونه..

.

.

آخر شي رحمني منصور وفكّني..رحت طيرآآن صوبها..

حضنتها..بستها..ترجيتها تقووم..

ما اتخيل اني افقدها..

كيف بتم بروحي هنــي..!

منو بيدآفع عني.؟

منو اللي بيطمني..؟

هي مصدر الامان لي..


حطيت رآسي ع صدرها وتميييييت اصييح واصييح..

والافكار السودا تدور فـ راسي..

لين ما منصور سحبني بالغصب..يوم وصل الدكتور..


حاولت ابعد عنه...بس هو مآسكني عدل..

تميت أقاوم..لين حسيت باليأس..لانه اقوى عني..

وو

هديت لما جفت الدكتور يحط لها اكسجين..

وو

قآل ان هاي ازمة ربوو..

ربوو.؟

ما قالتلي..؟


،

عقب شوي راح الدكتور بعد ما قال توصياته..

طآلعت فـ محمد الحقير...

صرخت عليه : كللله منك..كنت بتموت اختـــــي..خنقتها بزقآآرتك..والله...وانا حلفت..والله لو صار لها شي بسببكم بتجوفون شي ماجفتووه فـ حيآتكم..


سوالي طآآف..ويطآلع مريوم الرآقدة وعليها الاكسجين..!

حقيير...معفّن..


التفت للحقير الثاني : خلاااص هدّني اجوف..


تركني بهدوء..

رحت صوب مريوم..وقعدت عدآلها..

مسحت ع رآسها..

ودمعت عيني مرة ثآنية..

كنت بفقدها اليوم بلمح البصر..!


\\



~| نهآية الهمسة السادسة عشر |~



~| الهمســـة الســــابعة عشر |~







\\



مريــم..




،


فتحت عيوني ببطء..وجفت فـ ويهي ريم..

دموعها كانت تنزل ع خدها..ومن جافتني بطلت عيوني..حضنتني بقووووة وهي تشآآهق..

ما قدرت الا اني ابتسم وامسح ع راسها بهدوء..


،


بعد ما هدت.. تنهدت ..لو قتلوونا من البداية كنا الحينة مرتاحيين فـ قبوورنا..

الحينة ما بينقذنا منهم الا ربــي..!

يآآرب سآآعدنا..!

.

عدلت من وضعيتي ..بقعد...منعتني ريم..بس قلتلها اني بخير..

بقوم بصلي..وبدعي ربي..هو املنا الوحيد..

.

طآآلعت فـ شكلي...

بعدني لابسة الفستان القصير..

كرهت عمري..

كنت لابسة عبآتي..

وشلوها عني ولبسوني هالشي..

انقهرت منهم مادري كيف تجرأوا.!

وقفت..

يتني دوخه خفيفة...وو حاولت امسك عمري..

توجهت للباب الحديدي الابيض والمزخرف..

.

ضربت الباااب بقووة..وانا اصررخ عليهم..ابااا اي حد ايي..

بعد فترة..حسيت انه ماشي فايدة ومحد بيي..

.

بس جفت الفتحة الصغيرة اللي في الباب انفتحت..

وظهر منها ويه ريآل يخوف شكله..

حاولت ما اظهر خوفي له..


قلت بنبرة قوية : اباااا اغراضي اللي شليتوها..

طالعني باستنكار وكانه مافهم شو قلت..

جفته يصد ويكلم حد عداله..

بس ما فهمت شو يقول..

.

جفت ريم اقتربت مني ومسكتني..

ريم برجاء : مريوم مب وقته الحينة...انتي تعباانة..ارتاااحي وعقب يصير خير..


قطع علينا ويه ثااني ظهر ..

قال بنبرة استهزاء : خييير....!؟

قلت باحتقاار : اقوولكم ابا اغراااااضي اللي خذتووها..


مارد عليّ...بس قفل فـ ويهي الفتحة...

رفسست البااب بقهر...

وريم سحبتني لين السرير..وقعدت علييه..

.

مرت خمس دقاايق.

عقب انفتح البااب..

و كل ما ينفتح هالباب...قلبنا لا اراديا ينقبض..!

دخلوا اثنيين.....او بالاصح.................... ثنتييين..!!

شكلهم يخررررع..معضلااات..وملامحهم صآآرمة...عيونهم تنطق منها القسوة..!

جفت وحدة منها ماسكة كيسة..وفرتها في الارض..

وو نتاثرت اغراضنا..

وو عقبها..ظهرن شرات ما دخلن..

تنهدنا براحه انا وريم..

ع الاقل ما عارضونا..

.

بسرعه خذت اغرااضي..

ودخلت الحمام ابدّل هالفستان اللي مضآيقني..! ونفس الشي سوته ريم..


\\









فجــــر..





\\






اليــــوم اجازة عند الشباب..وانا وياهم ما عدا التمارين اللي بالليل..مستحيل يوسف يرحمني منها..

علي بعد ما كان عندي الصبح..ظهر مادري وين رااح..

وقبل شوي ردّ ..عسب نتناقش في جريمة القتل اللي صاارت..

وانا طول اليوم اهتم فـ اليهّآآل..

الغريب ان ابوهم بعد ما رد من السفر..وو ولا حد من اهلهم يوو يا خذوهم..!

.

.

بعد ما سوت اكل لليهآل...اكلتهم ..وتنااقشت ويا علي..

شو اللي ممكن نسويه..

المشكلة ما عندنا الا دلييل واحد بس ان الجريمة صارت..

اللي هي الشفرة..!

اما شهادة اليهّال ماظني يقبلوها..

واللي محيّر الشرطة....اداة القتل...وينها..؟ وكيف اختفت...واساساً كيف انقٌتلت الضحية..؟

مافي شي يدل ع الجريمة الا الكلام اللي مكتوب عند راسها..

وبعدهم مب متأكدين منه..

و قبل هذا ...سوو مسح للبصمآت وما حصّلوا اي بصمآت غريبة..!؟

شي محيّر..

بصرآحة ما استغرب هذا على قوم ابرآهيم..

احسهم صدق نااس خطييرة..وو محد يقدر لها..

.

.

طالعت فـ سآآعتي..

نقززت بقووووة..يآآآآربي...بتأأأخر...!!

باقي خمس دقاايق ع الوقت اللي لازم اكون متواجدة في الصالة الرياضية..

يآآويلي من يوووسف..

.

علي التتفت لي : شفيييج..؟

.

مارديت عليه..لاني بسرعه رحت حجرتي وخذت شنطتي الريآضية..

وظهرت وانا اركض صوب مكان جوتيي..

وقلت لعلي وانا البس الجوتي : الله يخلييييك..اهتم فيهم..هذيلا أمآآآنة عندك..!

وقفت وقال : تريي بوصلج..

هزيت راسي بلاا : جذي ولا جذي بتاخر..انت تمّ عند اليهآل...آآسفة والله ادري وهقتك فيهم..بس تحمّل عشآآنهم هم..!

همست وانا اربط جووتيي..: يآآويلي من يووسف..صدق هالمرة بيقطعني..

قال علي فجاة بصوت غآآضب: اتحدآآآه يسوي فيج شي...الدنيآآ فووضه عنده يمد ايده عليج متى ما يباا..؟


طالعت فـ علي اللي صددق شكله معصب..اول مرة اجوفه جذي..؟

طالعت فيه وانا ممتنه له...

شعور حلوو لما تحس ان في حد يدافع عنه وما يرضى عليك..!

وابتسمت اطمنه...

وو..ظهرت وانا اركض..


،


وصلت الصالة..وانا متآخرة عشر دقآآيق...!!!

وقفت الهث عند الباب...

حاولت اهدي نفسي قبل ما افتحه..

دخلت بهدوءّ..عكس الخوف اللي دآخلي..

مشيت لين وصلت المكان اللي فيه يوسف..

قاعد يقرا كتآب ويشرب كوفي..

وقفت اتريااه يتكلم..

يالله متى بتعدي هالليله...؟

ابا ف هاللحظة..ابطل عيني..واكون في البيت ....واكون انضربت وتكفخت وخلصت..

.

جفته يطآلعني من فوق نظآرته اللي كانت منزّله شويه ع خشمه..

حاولت..اخفف من دقّآآآت قلبي اللي تدق بعنف..

جفته يبند الكتآب بهدوء ويحطه ع الطاولة اللي جدامه...اظنّي هاللّـي يسمونه الهدوء ما قبل العاصفة...!!؟


قال بنبرة جافة..: عندج عذرر ع هالتاخير....؟

.

استغربت..هه..! عذر..؟!! من متى يطلب مني تبرير ع تاخيري..؟ حتى ولو قلتله عذر..ماظن اسلم من ضربه..

كان جوآبي هو الصمت..!

وقف..

واقترب منّـــي..

بلعت ريجي..

حاولت اهدي نفسي....

خلاااص يا فجر..يعني لازم تكونين تعودتي ع هالشي..

اوهوو..قلت لا تخاافين..هي الا ضربتين..وكفختين ..وصفعتيين..وانتهت السالفة..!

هييه..صح..بس..بس..اكييد يعوور..

لا ماعلييج..هي صح شوي بيعوور..بس خلااص عقب بيتخدر جسمج وما بتحسين بشي..

.

كنت اطلع فـ عيونه وهو يقترب مني..

احس هالمرة عيونه تنبض بشي غريب....شي مخيف..وو بالشرر..!

اقترب مني وصرت اسمع انفااسه اللي تعكس غضبه الداخلي..

رديت خطوتين لما حسيت انفاسه بدت تحرقني من غضبها..

بس هو ما زال يقترب..

وانا اتراجع..لين..لصقت فـ الباب الزجاجي اللي دوم يراقبني منه..

هالمرررة..صدق..خفت ...ريوولي ترتجف..احس ماقدر اتحرك..

.

حط ايده ع الباب اللي وراي بالظبط ورا كتفي....

وكانه يمنعني من اني اتحرك...اصلن ريولي ما تقدر تمشي...

حسيت وللمرة الاولى انه طوييييل...يمكن كان طويل بس ما نتبهت الا هالمرة..لانه قريب مني وآآيد..وانا صغييرة واااااايد...

كان منزل راسه ويطالعني..

نزلت رااسي..

اولا خايفة بدرجة فضيعه..

ثانيا..منحرجة بقووة..

ع فكرة انا بنت لو نسى...!

.

سمعت يهمس.. : ما رديتي علي...؟؟ ابا اسمع عذرج هالمرة..

.

مارديت عليه....

بس غمضت عيوني لما حسيت انفاسه السريعه تحرك خصلاات شعري..!!!

مسك ويهي بخفة..ورفعه واجبرني اطآلعه..

قال وحسيت انه يجاهد عسب يبين انه هادي : ردي..لا تطنشيني....." شهقت لما حطّ جبهته ع جبهتي وعيونه بعدها معلقه بعيوني " ليش تأخرتي عليّ....؟؟!!!!

.

حاولت احركّ ايدي ابا ابعده....بس جسمي كله منشلّ من الحركة..!!

شفيييه هذاا....!!!

ليش جي يسوي فييني...!!


اخيرن انقذني لسآني وبدا يتحرك : مم..ماكنت منتبهه للوقت...


فجأة تحوولت ملامحه للقسوووة..قلبي طآآآح فـ بطني..

هذي اول مرة اجوفه يعصّب جي..او ملامحه تكون قآآسية لهالدرجة..صحيح انه دوم يضربني..لكن ملامحه تكون بااردة...ويكون هآآدي....عكس الحينة....!!


لمحت شفايفه اللي رسمت ابتسامة سخرية.. وقال : وو ليش الحلوو مانتبه للوقت..؟

تلعثمت ..شو اقوله الحينة....خلااص مانتبهت وخلاااص..

مسك خصلة من شعري وتم يلعب فيها...يتريااني اجاوب ع سؤاله..

ماقدرت اخفي صوت انفآآسي المتسارعه..واللي بيّنت له اني خاايفة..


قال : أنااا اقوولج ليش مانتبهتي...." شدّ خصلتي لين حسيت بألم " هه كيف تنتبهين وانتي ويا حبيب القلـــب..............علي..!


شهقت فـ داخلي...ياربي..شو ياب سيرة علي الحينة...لايكون عرف............................؟!

رفعت نظري اطالعه..


رفع حواجبه : كيف عرفت...؟ باختصار..لاني اعرف كل شي عنج.....!؟ كلللل شي.....!.هه كلله ويا علــي..ما مليتي منه...؟

.

يممّه...خفت زياادة بعد كلامه..

.

قال بحقد وكره : ماتدرين شكــــثر اكرره هآآآالعلـــــي..!! خآآآطري انهييه من الوجوود...! تدرين......لو حصلت شي يدل انه يعرف حقييقتج.....بستآآنس..لاني باختصآآر بقتله وبشرب من دمه بعد..


قلت بسرعه ادافع ومادري كيف نطقت : علـــي ما يخصه..ماسووا شي...وووو..اصلن مافي اطيب منه..ووو ماظن انه سووا لك شي عسب تكرهه لهادرجة...!!

.

ماحسيت الا بايده غرسها فراسي كانها مخاالب ذيب.....!

وضرب راسي في الباب ..!!!!


تأوهت بألــــــــــــــم...!!!!!!

حسيت بدووخه من الضربة...و ماصرت اجوف عدل..

.

قال بغضب : لاااااا تدآآفعين عنه.....لا تخليني الحينة اييبه واذبحه جدآآآآمج...

شسسوآآآآآ...؟! يكفـــي انه اخـــذجـ....." قطع كلامه..وعقب كمّل".......... مايخصج شو سسوآآآ..كيفي..انا اكرهه...جي..ما ابلعه..

.

مانتبهت شو يالس يقول بالظبط...لان الالم كان اقوى بواااايد من اني اقدر اسمعه..

بس فتحت عيوني استوعب يوم قاال....: جآآآوبي ع سؤااالي ...تحبيينه.....؟!

.

شوو..؟ شو يالس يخربط هذا...؟

غمضت عيوني بالم لما شدّ ع شعري بقوة..يبااني اجاوب..

.

قلت بألم من راسي : شـ..شو احبّه..ماحبّه...تستهبــ........" صرخت بالم لما ردّ وضرب راسي ..احس الزجاج بيتكسسر اخر شي.."

قال : قولي هيييه ولا لااااا..

قلت وانا امسك رآآسي بالم..: مآآآآآآآآآآآآآدري...!!


ماحسيت الا ورآآسي..وظهري ينضربون بالارض بقوة...

هالمررة صدق احس اني بمووووووت...!!!!!!

نزّل مستواه ع الارض عدآلي..

و مسكنّي من ذقنــــي بقوة....صرخ : جآآآآآآآآآآآآآآآآآآوبي..

كنت ارتجف بقووة...

قلت : لـ..ليش تسـ سألني هالسـ...ؤال.......؟

.

جفته بعدني عنه بقووة....وكأنه حسّ بعمره...

عقّ نظآرته ع الطاولة....ومسح وييهه بايده...يحاول يهدي نفسه...اووو...يفكّر فـ جوآب لسؤآآلي....؟

حسيت المكان استوا هآآدي الا من صوت آنيني..

احسب الم يقطع ظهري لانه طيحني بقووووة...ورآآسي خلااااص اظني انقسم نصيين..!

التفت اطآلعه..

بس لفت انتبآهي شي يسيل ع الارض....وو عدال رآآسي....

دم....!!!!!!!!

حركت ايدي بصعووووبة...وتحسست راسي من وراااا...

حطيت ايدي جدام ويهي اجوف....

كلللللها حممـــــــــرآآ بشكل يخوووف وتقطّر دم...!!

يآآآآربي...شكلي ما بطلع من هالمكان الا على قبــري...!

جفته التفت لي...بس ما علّق...

اقترب مني بهدوء..وقعد ع الارض عدآلي..

ملامحه كانت جامدة..

طالعته بنص عين مفتوحة..اتريااا القآآدم اللي بيصير..وبعدني أئِنّ بألم..

تأمّلته.....شكله بدون نظآآآرة برىء......!!!!

عكس اللي داخله...

هالانسآآن احس مستحييل حد يفهمه....!!

.

مسك ايدي اللي مليآآنة دم..

وتمّ يتأملها....عقب ارتسمت ابتسامة سخرية ع ويهه..


قال : ليش اسالج هالسؤال........؟ ممم....لانج لو...ركزي ع كلمة لو......لو فكرتي بس تحبينه.....؟ فـــ بذبحج انتـــــــــــي وهوو........" سكت شوي عقب ضحك باستهزااء " حتى ولو افترضنا انج حبيتيه......؟ شو بيكون موقفه لما يعرف انج بنت...؟

مسكني من ايدي وسحبني بقوة لين قعدت ...بديت ادوخ من هالحركة السريعة..خصوصا وراسي بعد ينزززف..

كنت بفقد توازني وبطيح ع الارض ..لكن هو ماسكني..


قال بامر : رفععي رآآآآآســــج....


رفعته بصعوووبة...

أشّـــر ع صورتي المنعكسة ع الزجآآآآج...


قال باشمئزاز: هااا شكل بنت.....؟؟؟؟ جوووفي شكلج....! صووووتج الخشن..شعرج....جسمج اللي ابدن ما يبين انج بنية.." مسك ذقني وتحسّسه" هه وشكله بعد بتطلع لج لحية..!!...هههه صدقيني لو علي عرف انج بنية....بينصدم...ووو.....

.

ماقدرت اتحمّل...

قآطعته بألم : بـ..بــــسّ..اسسكـــــت....جــــ ـب و لا ..كلـ..مة...!! " حسيت انه تفاجىء بس طنشت وكملت ...أشّررت ع صورتي المنعكسة " منوو اللي سـ..ووا فينـ ـي جي...؟ هااه..؟ رد علـ..ـيّ...؟ مب انتـ..ـوو...! مب انتو الـ..ـلي سلبتـ...ــووو منـ.ـي كل شي.....كل شـ..ـي فـ هالدنــــ..ـيا..واقلها..انه يتم شكلي بنيــــ..ـة.." ماحسيت بعمري وانا اشهق بصوت عالي ودموعي تنزل " كل شي حرمتــ....ــــــوني منه..وعذبتــ.ــووني..

واستخدمـ..ـتووني اداة توصـ..ـلكم للي تبوونـ...ــه..

والحينة....الحينــــ..ــة متقــ..ـزز من شكلـ....ــي اللي انتو اصلــ.ـ.ن سويتـ....ــووووه...؟

" ماقدرت امسك نفسي..بكييت بقوووة " انتوو السبــ..ـ.ب في اللي انا فيه...اكررهــ.ـكم..اكررههـ..ـهكم.....ياللي ما عنــ.ــدكم قلــ....ـــب....!!!!!

وانــ..ــت...انـ..ـــت بالــ..ـذآت...أحقــ..ــر مخلــ..ـوق عنـ..ــدي فـ الارض..!!!!!!!!

.

ما قال ولا شي....!

بس حط راسي ع الارض بهدووء..ووقف ..خذ نظارته وكتآبه من ع الطآولة..

غطييت ويهيي بذرآآعي..وصحت بالم..

سمعت صوت خطوآآته تبتعد..وشكله بيرووح..

بس وقف ....

وقال باستهزاء : صوووتج يلوّع.............لا تصيحين..

وو ابتعد..


هني زآآآآد صيآآحي بقهر والم..








\\
،


بعــــد فترة مرت...قدرت اوقف بصعووبة ع ريولـــي..

وشكله النزيف وقف..

خذت شنطتي...

ومشيت اسحب ريولي لين البيت..!

،


واخيــــرن وصلت...طالعت فـ ساعتي..12:30

مابغييت اوصل..وزين ان هالوقت اغلب الناس تكون فـ بيوتهم..ولا جآن صدق خافوا من شكلي..

ويهي منتفخ...وبدلتي كلها مغطيها الدم...

.

مادري علي بعده موجوود...؟

افففف..

مابيه يجوفني وانا بهالحالة...

.

شوو اسوي...؟

ظهرت مبآآيلي... ورحت انخشيت فـ مكان قريب..وقعدت فيه بتعب..

عقبها دقيت ع علي ....

.

علي: آآلوووو.. فجــــر..وييييييينج....؟ ليـــــش تأخرتي...؟؟؟؟؟

قلت واحاول اكون طبيعية : هلاأأأأ علي... انا الحينة بيي..تأخرت لان الكابتن عطآني تدريبات مكثفة...هههه اونه يعآقبني..

علـــي بشكّ : متأكدة مافييج شي...؟

قلت اطمنه : هييه تطمن...." قلت اغير السالفة"..اليهّآآآل رقدوا ولا بعدهم....؟

قال : لا ..كلهم رقدوا من وقت..مع انهم خايفين يرقدون بروحهم..هههه اضطريت ارقد شوي وياهم..

قلت : ههه..حبااايبي والله..بعد متاثرين باللي صاار..." سكت شوي "..مشكووور علي ما قصرت...واسمحلي تعبتك وياااي..

علي: أفآآآ تعبج رآآآآحة..

قلت : خلااص الحينة انا قريب وبوصل البيت.....تقدر ترد البيت الحينة..واسمحلي مرة ثانية اخرتك ع البيت..

علي: مسمووحة..ومابينا هالرسميات.....لا عادي بتم لين اترديين البيت..

قلت : لا والله ترد..يكفي اخرتك واايد..

سكت شوي عقب قال : خلااص ع رااحتج.......يلا مع السلامة..

قلت : مع السلامة..

.

بندت..وتساندت ارتآآآح..

احس بصدآآآآآآآآآآع شدييييد..

.

ترييت خمس دقآآيق ..عقبها ظهر علي ...وركب سيآآرته وتحرك...

ترييته يبتعد..

عقبها..

وقفت بصعووبة....

صرخت لما حسييت الالم يزداد فـ ظهري..

غمضت عيووني...وما تحركت..اترياا الالم يخف..

.

تحركت ببطىء صوب البيت...

وو بالموت بعد صعدت الدري لين فوق..

.

تذكرت كلام يوسف اللي يتردد فـ رآآسي...

دمعت عيوووني...وحسيت بغصة عآآلقة فيني..

وصلت عند الباب.... تساندت عليه ارتااح..

.

" قال باشمئزاز: هااا شكل بنت.....؟؟؟؟ جوووفي شكلج....! صووووتج الخشن..شعرج..جسـ...."

صرخت احاول ابعد صوته اللي يتكرر فـ راسي...

ألــم رووحي اقوى عن ألم رآآسي وجسمي...

دووم يجرحني ولا كانهم السبب في كل شي..

.

ظهرت شهقة صغيرة منــي... دمعت عيونـي...

تماسكت شوي..

بسرعه صديت بدخل..لانه عآآدي اصيح هني وبصوت عآآلي..

.

بس ...! شهقت بخوف وصدمة لما شفت شخص واقف ع الدري..

وووو كان علي..

طآآلعني بذهوول...

انتبهت لشكلي...يآآآآآربي....ما كنت اباااه يجوووفني جيي..

وماابي اقاابله فـ هالوقت بالذاات..


نزلت راسي بأسى...

اقترب منــي بسسرعه....

قال بصدمة : لــ...ليش جي كله دم....؟؟؟؟ منو سواا فيج جذي......!!!!! فجـــــر...لييش جي شكلج..؟!!!!!!


حطّ ايده ع كتوفي و هزّني يباني اتكلم...

بس ماقدر...فيني غصّة..لو تكلمت بنهآآآآر..!


مسك رآآسي يتفحصه.....ولما جااف الجرح قال متفاجىء : افف...!!!!!! رآآسج منتفخ...!!

و شكله كاان ينزززززف...

.

مسكني وخلاني اصدّ غصب صوبه...

نزلت عيوني تحت..

.

قال بحزم بس مبين فـ صوته الخوف : منوووو اللي سووا فييج جذي....؟؟؟؟ ردي علييّ....؟ كابتن يوسف صح..؟ يوووووسف الحقير اللي سووا جيي......ردي عليّ..!!


كتمت شهقتي اللي كانت بتطلع..


علي: طآآلعي فيني.....ليش ما قلتيلي...ليش قصّيتي عليّ وقلتي انج بخيير....؟؟؟؟ ليش ما قلتيلي عسب اكسر راااسه هالحقير....!!! ولييش...ليش ضربج جيييي....!!! لييش..؟


هنـــي ما قدرت امسك عمري....حضنته وتمسككت فيه بقوة...وانفجـــــــرت اصيح...

.

: .......لانـ..ـي.....لانـ..ـــــي.. دآآفعـ..ـت عنـــ.ـك..........يبـ..ـآ يقتـ..ـلك ....عــ..ـلي...عَلـ....ـلي.....مابـ..ـي اخســ..ـرك.....واللــ..ـه.......مآبيــ..ـك تروح.....شـ..رات امــ..ي وابــ..ـوي.....

.

حسيته انصدم من كلاآآآمي...بس مسح ع رآآسي يهدّيني..

و سحبني لدآآخل..


..


،


بعد فترة هدييت.....

وعطيت علي شنطة الاسعافات الاولية اللي طلبها..بما اني رفضت اروح المستشفى..

وو لفّ رآآسي بالشآآش بعد ما طهّر الجرح..اللي ما كان كبير وايد...

.

قلتله الساالفة كللها...

في البداية كان يحسّب ان يوسف اكتشف انه يعرف هويتي..بس طلع انه ما يعرف.

.لكنه مستغرب من تصرفآآت يوسف الغريبة..؟ ليش جي سووا..؟ وشو يخصه ..؟

.

.

بعد فترة صمت..

قلت : علــــي..


طالع فيني ومارد..


قلت : علـــي.........أأ....ابيك تبتعد...

طالعني بنظرة يباني اكمّل..

قلت : أأ...لا تفهمني غلط...انا والله واايد ممتنه لك...بس مابي اعرضك للخطر..ارجوووك افهمني...انا والله مستحيييل اتحمّل افقد حد ثآآني بعد...." دمعت عيني " صدقني لو صار فيك شي ...بنتهي اناا....


سكـــت...


حسيته يفكّر...عقب فجأة ابتسم يطمني....وقال بتحدّي : لا تخآآفين....مافي الا طريقة وحدة نقدر فيها نوقف فـ ويه يوسف..!! على الاقل حالياً....

.

طآآلعته برعب...مادري شوو يفكّر فيه هالمينوووون اقوله هو يتريا اي شي منه عسب يذبحه وهو يفكر يوقف فـ ويهه......!!!!!!!!




\\


\\




اليوم التآآلي....

المســـآء..


،




شهــــرزآد...



،


الحينة انا في صآلة انتظآر الفنآآنين..

احسّ ببـــــرررد.... نحن فـ ديسمبر..والجوو بداا يبررد..

.

جفت الفناانات كل وحدة اكششخ عن الثانية...وانا بعد شراتهم.....لابسة

فستآآن اسود طويل...كتّ...وعليه فرو احمر..ورآآآص ع جسمي..

وشعري مرفوع بنعومة بتسريحة هادية...وعلى جنب وردة جورية حمرا..

والمكيآج نآآعم وهادي..

.

اليــوم الحفلة وآآآيد كبيرة....وبتتم طووول اللّيييل..

جفت فنآآنين يالسين يسولفون ويا بعض يتريون الحفلة تبداا..

وانا يالسة بعييد عنهم شوي ...

وفينــي رقآآد من الملل..


بس طآآر هالنووم من جفت عبيــر ترحب فيني بصووتها العآآلي...اكيد عرفتووها..عبير اللي مرة كانت موجودة في حفلة من الحفلات..واظن كان سعيدووه كان وياها..


وقفت مجاملة طبعن...ورديت ع ترحيبها ببرود..

هالحرمة لوووعه...تبط جبدي..


يلست عدّآآلي....وقعدت تثرثر عند رآسي اونها معجبة بأعمآآلي..والبوماتي........الخ..

ولو انا ابي اي مسااعدة..هي مستعدة تساعدني بما انها ام الخبرة..


كان خآآطري فـ هالوقت اسدّ حلجها بأي شي..

وكأنّ الامنية تحققت نصها.....

لان سعيدوو وصل وهي راحت بسرعه تسلم عليه...

تنهدت برآآحه....بس ادري ان هالراحه ما بدووم....

لاني توهقت الحينة باثنيين..

.

ردّت تقعد عدآلي..وسعيدوه ياا وقعد قريب منّــا..

طبعن لازم يرفع ضغطي ويقعد يسال ويسولف....

احسه يبا يغآآيضني...

كنت صآآده عنهم واطالع الناس..واذا كلّمونــي ارد عليهم بدون ما اطالع فيهم..

.

جفت سليمان يااي صووبنا..وويااه كم شخص..

وقفت وعرفناا ع بعض...وتمّوا يسولفون شوي وياي...عقبها سااروا..

رديت اقعد عدّال هالاثنيين اللي شكلهم ابدن مب ناويين يسكتون ويريحون رآسي..

.

لاآحظت ان في واحد لابس قنآع..يآآلس شوي بعيد عنّآ...يرآآقبني من اول ما قعدت..

كل ما اصدّ صوبه اجوف عينه عليّ...

اول مرة اجوفه..

شسآآلفته هو ونظرآآته..؟

طنشته..


،


بدآآآ الحفــــل....

وكان حمآآسي في البداية..

كل واحد بدآ يغني غنيته...

.

غنّيت كم اغنية...

ورديت اقعد فـ صالة الانتظآآر ..

ويلست برووحي... مادري متى هالحفلة بتخلّص..

جفت سعيد يحاول يتقرب..يبا يغني غنيتنا اللي ويا بعض..

حاولت ابتعد بدون ما يحس..لاني ادري ان سليمان يراقبني طول الوقت...

ويتريا مني اي حركة,,

.

سعيد: شهــرزآآد...يلااااا عآآد....بس غنية وحدة....ووحدة بسس...!


اففففف.....الله ياخذك يا سعييدووووه...

.

ابتسمت بصعوبة مجاملة : بعديييين مب الحينة...خليني ارتااح شوي...

سعييد : لااا الحينة...صدقيني الكلّ بيتحمس...لان هالغنية ما جافونا نغنيها ويا بعض..


بدييت اعصّب....شفييه هذا جي رززززه...يااخي افهمممم مااابااا..اففف منه..


حاولت اظبط اعصآبي : سعيــــد...أنــأ قلت..........


قطع علينا...هذاك الشخص المقنع اللي كان يراقبني.....

استغربت منه...شو يباا..؟


.....: احم....السموحه قآآطعتكم...بس ممم ممكن اطلب طلب من الحورية....؟

.

جفت سعيد كشّر..هههه لايكون يغاار ويا ويهه..؟

كآن بيرد عليه....

لكن بسرعه قلت : مسمووح.....تفضّل....اكيد ممكن..

ابتسم ابتسآآمة عذبة...: ممكن اذا سمحت الحورية...ارقص معها....؟

.

رفعت حواجبي..خييير...؟!.بس لمحت واحد من تابعين سليمان يطالعني من ورا نظارته الشمسية...

اففف..مااقدر ارفض..

طالعت فـ سعيد اللي يطالعنا باستنكآآر..

وجي ولا جي لازم ارقص ويا حد...

فاحسن ارقص وياه...

هههه فرصة اقهر فيها سعيدوووه..


.

ابتسمت على طول : اكيــــد ليش لاا...؟!

.

كنت بضحك ع شكل سعييد اللي فتح عينه ع وسعهن...

كان بيتكلم وبيحتجّ..

بس بسرعه مسكت ايد الشخص اللي مدها لي..

و مشينا من عدآله...

سمعت صوت ريوله تضرب في الارض و قعد يتحرطم..

.

من ابتعدنا...سحبت ايدي ع طول..

انا شآكّه فيه....منووو هذا ..وشو يبا مني...؟


استغربت لما طلب نرقص رقصة انجليزية...!

مب لاني ماعرفها...انا اعرف كل انواع الرقص...بس ليش هالرقصة بالذات..وخاصة انه اول مرة يرقص ويااااي...؟


ما رفضت طلبه...ليش هو ع كيفي اصلن..؟


قلت وانا اطالعه : انت منوو...؟ وليش حاطّ قنآآع..!؟


مارد عليّ...بس التفت لواحد يطالعنا من بعيد...وكان من اتبااع سليمان...


عقبها رد يطالعني و مسك ايدي برقّة وقال : يلاااا...

.

صعدنا المنصّة..

الكلّ تحمّس وتمّوو يصفقووون.. وبدت القااعه تهتز بحمآآسهم..!!!

انحنى الشخص المقنع لهم بطريقة مسرحية...

.

يت عيني ع سليمان اللي مستغرب من الشخص...وشكله ما تعرف عليه...

وكان يسال اللي عداله..ويأشّر عليه...وهزّ الثاني كتوفه يعني ماعرفه..

والتقت عيني بعين سعيد...اللي تنطق بغيضّ...!

بعدت عيني عنّه وانا ابتسم ابتسامة حسيتها قهــرته..ههه..

.

اشتغلت موسيقى هآآدية....

مدّ ايده لـــي..وابتسامته العذبه ما تفآآرق شفآآآته..

هنــي فلاااشاااات التصوير كلها اشتغلت....

مسكت ايده..

وبدينا نرقص..

كان قريب مني وآآآيد....وعسب جي اكره هالرقصة...

تأملته... يمكن اعرفه...

بس ما تعرفت عليه...اول مرة اقابله فـ حيآآتي...

انتبه عليّ ...

طالعني وبعده مبتسم...

اقترب منّي زياااادة...

انحرجت منه...

قال وبعد محافظ ع ابتسامته : سمعي شهرزااد... خليييج مبتسمة...والكلام اللي بقووله..لاتخلينه يظهر ع ويهج...

.

استغربت منه..! بس نفذت كلامه..

.

قال : انا من طرف علــي...وقالي اوصلج هالرسالة..لانه مافي طريقه اوصلج اياها بدون ما يشك سليمان الا هاي......


ركزت فـ عيونه ... وانا متفاجأة....

قرب ويهه مني بزياادة وكانه يحاول يخفي ملامحي عن الكل..


كمّل : اخوااانج عند خآآلتج...وسليمان ما يعرف وينهم....وكل اللي قاله لج سليمان كان فخّ.....فخّ طحتي فيه....علي حاول يوقفج...لكن ماقدر...لانه فات الوقت..و طحتي فـ ايد سليمان..

.

صدمـــة...×..صدمـــة....×...صدمـــة...!!!

حسيت اني انشليت عن الحركة..!!

بس هو اللي يحركني بايده...!!

.

اخـــوآني....انا..اخوااني بخييير.....

الحمــــــــدالله...الحمــــــــــدالله...

احس بفررررحـــــــة ما توسعنــــي....!!!

كنت عآآيشة فــ كآآآبووس مخييف....كنت اعآآآني واتألّم وافكر فـ اخواني اللي تحت رحمة سليمآآن...!

وو اخر شي طلع انه ما يعرف وينهم اصلن...!!!

.

اعتصر قلبي بالم.....لاني كنت غبية..هييه غبية...فكرت بعآآطفتي ما فكرت بعقلي..

احس الحينة اني ندمآآنة قد شعر رآآسي..لاني ما سمعت رمسة علي وتحذيره لي..

.

انتبهت لما كمّل : علي يقولج تمّي عند سليمان لين ما يلاقي حلّ....ويوعدج انه بينقذج منه...بس خليج وااثقة منه....خليج وااثقة من علي انه بيسآآعدج..!


هزيت رآآسي موافقة على كلامه...


...: واذا في اي شي علي يباا يقوولج...بتكون هاي طريقتنا للتواصل بما ان الرقابة عليج مكثفة...

.

دمعت عيووني من طيييبة علي......!

نآدرا حد يحصّل اشخآآص يملكون قلب شرآت قلبه الطيب...

ماستوي له شي..وغيره انه ماعرفني الا كم يوم..ومع هذا يسآعدني..

.

غمضت عيوني ونزلت دمعتي العالقة... قلت وفيني غصة : قلّه...قّله مشكوووور...وشهرزآآد مستحييل تنسى اللي تسويه لها....ومستحيل ترد لك جمآيلك اللي عليها..

؟؟

حسيت بأصآبعه تمسح ع خدي برقه....

فتحت عيوني...وشفته يبتسم بحنآآن..

قربّ صوب اذوني وهمس : ابتسمـــي..!


ابتسمــــــت...بس هالمرة برآآآحة...وبامتنآآآآآن...وبشكر لربــــي اللي ما ينسى حد..!


.

وقفت الموسيقى..

و وقفنآ الرقص...

ووو وقفوا كل الحآضرين بحمآآآس..واهتزت القآآعة بالتصفييق والتصفيير...!!

لوّحنــا للحآضرين بابتسآآمة..

واختفينا من انظآآرهم...

.

وقفت فـ صآلة الانتظآآر..

تنهدت برآآآحة...

الحمدالله بعد هالاخبآآآآر احس همّ كبير وانزآآآآآح..

صحّ...! ما شكرت الشخص اللي وصلّي الاخبآآر..!

صديت وراا بشكّر الشخص المقنّع...

بس ما حصلته..!!!

اختفــــى.!!!!!!

ويينه..؟

توّووه كان وراااااااي...!!.؟

.

جفت عآملة يالسة توزع العصير ع الفنآآنين..

سالتها عن الشخص اللي دخل معاي وين راح..؟

وبعد ما وصفت لها شكله..

قالت انه ع طول ظهر...ودلتني ع المكان اللي ظهر منه...

رحت صوب الممر اللي قالتلي عنه..

ما حصلته...

طلعت برآآآ بسسرعه..

لفحتني البروووودة..شدّيت ع الفروو..

ورحت ادوره ..

بس اختفى..!

وقفت جدآم المدخل..

الظاهر انه رآآح....

نفذّ مهمته ورآآآح....

ابتسمت بامتنااان..

همست : مشكور...قدّمت لي خدمة ما بنسآها لك..!!!

.

صدّيت بدخل دآآخل...بس تفآآجأت بالنآآآس اللي فجأة تجمعت عليّ...

والصحفيين...والكآآميراات اللي تصورني...!!!

وكلهم موجهين المايكروفونات عليّ....


1.: اليوم أدّيتـــي الدوور ببرآآعه...!!! وكنتي فعّلا حورية مع الشخص المقنّع...!!


اكتفيت بابتسامة..

2.: جمآآهيرج ومعجبينج فيهم فضّول ويبون يعرفون شو قال المقنّع للحورية وخلاّها تبتسم..؟

3.: ولا ننســـى الحركة اللي ثآآرت الحضور لمّا مسح ع دموع الحورية برقّّة...!

.

ووو اسئلة..ورا اسئلة..ورا اسئلة..!

طالعتهم يتريووني اجاوب..وبعد ماجفتهم خلّصوا من اسالتهم.. ضحكت بخفّة وحطيت صبعي ع شفآتي ..

وقلت : ســـــــر ّ....!!!!

.

سمعت احتجآآآجآتهم.....

ومشيت عنهم..ابا اطلع من هالزحمة....

يوّو اتباع سليمان..وبعّدوهم عنّــي...

ورديت صآلة الانتظآر..

وقعدت وانا احسّ بالامآن وبالرآآحة...!



//


//


بدر البدور..


،


انزويت فـي زآويتي...التي اصبحت مؤخرا مصدر الامآن لديّ...بعدما اختفى مصدري الاسآسي وسلمّني لهذا المتوحش..!!


فأصبحت حيآتي..

عذآآب..وعذآآب...وعذآآب...!!!!!


تمنيت لو انّني لم اخرج من سجنّــــي...!

فهــذا المتوحّش لا يتقنّ سوا تعذيبـــي..!!

.

اغمضت عيني..واحتضنت ساقاي اللتلان ترتجفآآن...

اطلقت انين بكآئي...

اين هوو...؟

لماذا تخلّى عنّي...؟

كل يوم اصرخ واستنجد به..ولكنه لا يسمعٌني....!

تركَنــي اذوق عذاباً ضعف ما عآنيته...

.

سمعت وقع خطوآآت قآآدمة...

لحظآت..وفتح الباب بقووووة....

ارتجفت اوصآآآلي...ونظرت اليه بعينين خآئفتين...


تقدّم إليّ وأمسك بيدي بقوووة...

وجرّنــي ورآآءه..

وانا اعلم الى أين.....الى عذآآبــي...!!!!


الطبيب وليد : انتي يا بنت الـ****....انتي اصلن مب بشر..انتي حيوآآن...لا تتكلمين..لا تفهمين...كم مررررة اقوووولج لا تصيحيين وتعوريين رآآآسي...؟ لااا تصييحييييين...

هه وانا ليش اعور راسي وارمسج وانتي ما تفهمين الا هذاااا...

.

أشآآر بيده الى مكآآن تعذيبي......مكآآن يمتلىء بأشيآآء غريبة....

اشيآآء مخييفة....

رفعنــي بقسوة....واجلســني وشدّ وثآآقي....!

اقترب منّـــي..وهو ممسك بذلك الشي المؤلم....

اطلقت آآهآت مستغيثة.....

آآهآت تطلب منه الرحمة والرأفة....!

ولكنه اشدّ قسسوة من ان يفهم شعوري....!

وو

بدأ بتعذيبـــــــي....!!


،


فـي نفس المكآن..

دخل الى المنزل..

خلع معطفه...واخذه منه خآدمه...

.

تنهد برآحه...فقد عآد لتوّه من سفره..

صعَد للاعْلى متوجّه لغرفته...فهو بحآجه الى الرآحة بعد سفره المتعب...

.

شعر بانه مشتآآق لها....الى نظرتها البريئة...الى همهمآآتها....

ولكنه يريد ان يرآها وقد استعآدت صحتها...

وليس الآن...!

.

ولكن....

شوقه..ورغبته في ان يرآها...جعل قدمآه تتوجهآن الى قسمها الخاص..الذي جهّزه خصيصاً لعلاجها..

على الاقل يرآها عن بعد..ليطمئن عليها..

.

توقّع ان يرآها نائمة في هذا الوقت..

ففتح الباب بهدووء...

توجّه إلى الدآآخل.....وإلى غرفتها...

.

لم يجد احد هنآآك.....

توقف للحظة..

عقد حآجبيه عندما سمع صوت يآتي من غرفة أخرى...!

اقترب من مصدر الصوت..

هذه الغرفة الخاصة بعلاجها النفسي...!

رأى ضوءا يأتي من خلف هذا الباب..

تقدّم...

وهو يعقد حآجبيه اكثر عندما سمع صوت احد يبكي بيأس..

وبدآ الصوت ينخفض شيئا فـ شيئا...

.

فتح الباب بهدووء....

ووو



هآآآآآآآله ما رأى...!!!!!!!!!!!!!!!

الصغيرة...الطفلة..التي انقذها من عذآبها وسجنها الذي دآم خمس سنوآآآت...

الان هي أمآآآآمه تُصعق بالكهربآآآآء.....!!!!!!

انعقد لسآآآآنه...

تقدم ببطىء وهو يراها تنهآآر..وعيناها تتقلبآآن..دلالة على انها سوف تفقد الوعي بعد لحظآآت..او بالاصح بعد عددة صعقآآآت...


لم يكُن الطبيب ينتبه ان هناك شخص وراءه يرآقب ما عمله الوحشي..

.

اما بدر البدور...

ما ان رأت الشخص الواقف خلفه..

حتى صآآحت بصوت أعلى...وكانها استمدت طآآقة بمجرد أن رأته..!!!

.

التفت الطبيب بسرعه الى ما تنظر اليه وجعلها تصرخ بشدة..

توقّف مذهولاً ووقع الصاعق من يده...

وماهي الا لحظآآت.....حتى تلقّى لكمة قوية اوقعته ارضاً...

ولم يكآد يعي ما حدث له...حتى انهالت عليه الضربآت بقووة...

صرخ مدآفعآ : أأ....استاذ بدر...صدقني.....لحظة....بقووولك......هذا جزء من علاجها....صدقنــــــي.....!!!

صرخ بدر بغضب : من ويييين يبت هالجهآآآآآز...انا ما يبته لهااااا....!!!

بلع ريقه بخوف : أأأ....انا يبته...بس صدقني هذا جزء من علاجها...هذا بيخلييها تشفى بسرعه...ووووو......

.

ادر كان بدر لم يستمع الى تبريره..لان عينآآه قد جحضتآ من الغضب..

امسك بدر برأسه...وضربه بقوة في الارض...

.

ابتعد عنه..وهو يتنفس بغضب...

التفت الى بدر البدور..التي ترتعد ....

وبسرعه حلّ وثآقها...

واحتضنها بقوووووة.....واطلقت هي بكآئها بحرية في حضنه...

ثواني وهو يضمّها بقوة ليشعرها بالامآن...

ثم خرج بسرعه..

وتوجّه الى غرفتها..وضعها على السرير... فرفضت وتشبثت به بقووة..

وبصعوبة تركته وهي تبكي لاتريده ان يذهب..

وبسرعه عآد الى الطبيب ..رآه يتألم على الارض..

امسكه من يآآقته..

ورفعه....سدد اليه لكمة أخرى...

ثم وضعه مكآن بدر البدور...وشدّ وثآقه....

.

نظر اليه الطبيب برعب...!

ابتسم اليه بغضب وبخبث : بتذووووق اللي ذآآقته يالـ ****...والله لراويك الويل يالـ***..

.

اوصل الأسلاك بالطبيب..

ثم ألقى نظرة اخيره عليه و قد إزرقّ وجهه الاخر من الخوف..!

ادار قرص الطاقة لتشغيل الكهرباااء...

ووو

علااا صرآآخ الطبيـــــــب عندما صعقته الكهربآآء..


وخرج بدر من الغرفة ببرود..واغلق الباب خلفه...

.

توجه الى غرفتها....

ولم يجدها على سريرها....

جال ببصره في الغرفة....

فرآها منزوية في زآويتها..ومحتضنة جسدها وهي ترتجف..ورأسها منخفض.. تبكي بصمت...

ابتسم بحنآن..

اقترب منها..مسح على ظهرها...

رفعت رأسها بسرعه....وعندما رأته..

ازداد نحيبها...

رفعها من على الارض..

واحتضنها......همس في أذنها : آآسف....آسف يا بدري...!!



//



~| نهآية الهمســة السآبعة عشـــــر |~



~| الهمسـة الثــآمنــــــة عشـــر |~





\\




بعد 3 أشهــــــــــر ونص..




\\




فجــــر..



،




متسآندة ع الطوفة اترياا علي يظهر من الدكآن...قال بياخذ كم غرض لاهله..

طآلعت فـ سآعتي السبورتيه...افف...تأخّــر..وانا احترقت فـ الشمس..

عدلت نظآرتي الشمسية.....

ستايلي صاير شبآآبي بحت....

لابسة برمودا..وتي شيرت عليه حركآت شبآبية...كآب...نظآرة...وشعري مسبحتنه بالجلّ..

وآيد غيرت من شكلي..

.

جفت واحد من الشباب يطاالع فيني من بعيد..

حقرته...

حسيته من قوم الضرابة..

.

بداا يقترب مني...ويحوم حووولي...

.

ارتسمت ع شفاتي ابتسامة استهزاء..

هه..بنجوف شو نهايتها معاك..!

.

هالمرة اقترب واايد....ومشى جدآآمي...وانا بعدني مطنشتنه...

تعثّــــر....وواآآآضح انه متعمّد...!

عدّل بوقفته والتفت يطآالعني وهو معصّب...


....: انت ايييييييييييييه.......متعمّد تطيحنـــي....؟ هاااه...؟!


ما رديت عليه بس سويت حركة نرفزته..

نزلت نظرتي شوي..واعطيته نظرة استهزاء.....ورديتها...

حسيته عصّب زيآآآآدة....هه..هاللي نآقص يتبلى عليّ ويعصّب..؟!

قرّب وآيد منّي وييه صآر قريب من ويههي..

مسك خصلة من شعري اللي ظاهرة من تحت الكآب..وشدّها..

..: انت شكلك تبآآ تضآآآرب....!


مسكت ايده وفريتها بعيد...

قلت ببرود : انت اللي شكلك غآآوي مشآآكل...!

كوّر قبضة ايده وشكله ناوي يضربني فــ ويهي....

اندفع بيضربني.....بس مسكت ايده بقووة...ولويتها وراا ظهره..

صررخ بألـــــــــم....!

ابتسمت بسخرية ....

لمحت علي ظهر......

مشى من عدالي وبدون ما يطالعني قال : لا تتأخر...بدور بروحها في البيت..


شديت ع ذراع الولد...

ومن قوة المه يلس ع ركبته وهو يصرخ..


نزلت لمستواه..وهمست فـ اذنه : اذا كنت مب قدها.....لا تتحداا...!!


دزييته بقوة..وطاح ع الارض..

تركته ورحت وراا علي...

.

علي ببرود : مو كأنّك أدبته بزيادة..

ضحكت بهدوء : بالعكس ما سويت له شي..

علي باتسامة استهزاء : احياانا اندم لاني علمتك كيف تضارب...ما خليت حد انت الا وكخفته..! خفّ شوي..

فجر : ههههه ..ياخي شوا سوي..احسّ بشعور جميل..

علي يطالع ساعته باستعجال : يلا بسرعه تأخرت ع الاهل..وانت تأخرت ع بدور..

فجر : اوو صح..نسيت انها بروحها في البيت..

.

وصلنا....

وعند الباب...مدّ لي علي بكيس..

علي: ها حق بدوور...اكيد بتستاانس عليها..


فتحت الكيس جفت لعبة عروصة...

ابتسمت : اكيد بدوور بتستانس عليها..!!

علي: يلا الحينة برووح وايد اخرتني..

ابتسمت له وضربته ع ظهره : يلا فآآرج......


جفته يركب سيارة..ولوّح لي بـ مع السلامة..

.

دخلت شقتي وبندت الباب..

نزلت نظآآرتي....


قلت بصووت عآلي : بدووووور...بدُوووووري..انا وصلت..


ماردت علي..؟ يمكن رآآقدة..؟


فجر : بدووووور...يبت لج مفآآجأة....بدووور...


رحت غرفتي اكيد بتكون هناك راقدة..

بس ما لمحت حد ع السرير.....!؟

ويينها...؟

مديت ايدي بشغّل اللّيت...

و


: بووووووووووووووووو...


نقزت متفآجأة.....

بس لما سمعت ضحكتها البريئة....ابتسمت...

شغّلت اللّيت...

وفجآة نقزت وتعلقت فيني بفرح..


بدر البدور بفرح : فآآآآآآآآآآآآآآآآآآآآلس......


بستها ع خدها..وحضنتها....


فجر : وحشتييينيي بدُووووري....!

بدور : وحسسسستني...!!!

فجر : هههههه يآآ حيآآآتي..


رفعتها..ويلست انا وياها ع السرير..

خشت الكيس وراي..

وقلت : بدُوووري...عندي لج مفآجأة.....

طالعتني بلهفة : سووو....؟

ضحكت ع حماسها : هدية من علي.....

نقزت من الوناسة ..

قلت : بس ما بعطيح الا لما تعطيني بوسه حلوة..


هجمت عليّ بحمآآآس...وقطعتني من التبويس..

حاولت ابعدها بس ما قدرت..

طيحتني ع السرير...

وانا اضحك ع حركآآتها...

وبحركة ذكية منها...خذت الكيس بدون ما انتبه....!!


قلت وانا بضحك : اوووكي يالدوبه..بروايج ..ما بييبلج هدايا وياي ابدن..

طلعت لسانها لي : علـــــــي.....أأأ " وطلعت كلمات غريبة بس اللي فهمته ان علي اللي بيبلها "


حطيت ايدي ع خدي وانا اتأمّلها تفتح الكيس..

شفتها تشهق بفررح...

طلعت العروصة من الكيس وصرخت : علوووووووووووووووووصة....!!!!!!!

حضنت عروصتها بفررررح....و ههههه قعدت تبوسّها..!!

.

ابتسمت بسعآدة..

اهم شي عندي ..تكون هي مستاانسة..

وقفت..

عقّيت كآبي ونظآرتي ع الكمدينو..

فصخت جوتيي وعقيته عند الباب..

رحت المطبخ بسوي اكل حقي وحق بدُوري..

.

احــم...اكيد مستغربين وتقولون في شي غلط..!؟

الفترة الاخيرة صآآرت واااايد اشيااء..

اوكي..خلّ اقولكم شو صآربالظبط قبل 3 اشهر ونص..


،

بعد هذاك اليوم المشؤوم بالنسبة لي....اقدر اقول انه نقطة تحّول صارت فـ حيآتي..

غمضت عيني وكلام علي يتردد فـ أذوني..

.

علي: هيه نقدر نوقف فـ ويه يوسف..وانتي اللي بتوقفين..

قلت بخوف : علي ارجوك..لا تكون مينوون..

علي بحزم : سمعي عدل..طالعي فـ شكلج..انتي خلااص عندج كل الخصائص اللي عندي وعند يوسف او اي ريآل غيره..

عندج قوة وعضلات....ليش ما تستخدمينها فـ الدفاع عن نفسج..؟


تألمت بقوة...حتى هو يعتبرني ريآل...!؟

نزلت دمعة من عيوني....

اقترب منّي..ووقف جدآمي...

أشّر ع قلبي..: هذا نقطة ضعفج.....هذا هوو....ما تقدرين تدافعين عن نفسج لانج تتاثرين بكلام غيرج......اكيد الحينة تقولين انا نفسهم..انا ابيج تصيرين ريآل...؟

بس انتي غلطآنه....انتي لو فكرتي بعقلانية..كنتي مشيتي وياهم..وعرفتي كيف تتصرفين...


قلت بألم : ما بقى من شخصيتي الا قلبي...." غمضت عيوني وانهمرت دموعي " مابيه يتغير هو بعد...


هيه مابيه يتغير....هو قلب انثى....مب ريّآآل...

غطيت ويهي بايدي....

لو تغيّر....خلااص....بعتبر ريّآآآآل ..

حتى انا نفسي ما بعرفني.....لاني بكون تغيرت نهائيا....!

ابا احتفظ باللي بقى من انوثتي...!!


انتفضت لما حسيت بايد تهزني من كتوفي..

بعدت ايدي وطالعت فـ علي..اللي نظرته خوفتني..


علي: لا بتتغيرين.....اذا كنتي تبين فجـــــر......صيري فـــــــــآرس ..!


،

طبعن بينت لـ علي اني رافضة الفكرة نهائيا...

،

اليوم الثــآني...

سمعت حد يدق الباب..

كان جسمي بعده يعورني من ضرب يوسف...

وزين مني وصلت الباب...

فتحته....

بس تفآجأت ببكس يضرب ويهي.....

طحت من قوة الضربة...!!

واللــي صدمني.....ان اللي ضربني علـــــــــــــــي...

طالعت بصدمة : عـ عــلي..!!


مارد علي...بس تجدم صوبي...مسكني من قميصي ورفعني..

ومرة ثانية ضربني بقووة ع ويهي....حسيته بتكسر من ضربته..

عيوني بدت تدمع....

قلت له بالم : لـ..ــيش.....ليـ.ش تسوي فيني جذي....!!؟


مارد عليّ....ملامحه كانت جامدة...ونظرته بآآردة...ولا كانه يالس يضربني..!!!

رفعني ولصّقني ع طووفه...

قال بنبرة خلتني ارتجف : دآآآآفع عن نفسك اجووف..يلااااا....وريني كيف بتقدر تضربني......." ارتفعت نبرة صوته " اعتبرني يووسف....!


طالعته متفاجأة....

بس صرخت بالم لما ضربني فـ بطني...

.

انتبهت لليّهآآل اللي يصيحون بخووف....وحاضنين بعض..


قلت وانا ماسكه بطني بالم : عـ..لـي الله يخليـ..ـك مب هنــ..ـي...مب جدآمهم...


جفته يلتفت لليهّآل اللي انتفضوا من جافوه يطالعهم...!

وو أشّر باصبعه ع فوق : اتريآآك..!

و ظهر...

مسحت فمي اللي ينزف بكمّي..

ابتسمت لليهّآل اطمنهم...

وظهرت وبندت الباب..

رحت السطح...

وو هنآآآآك...كملنا ضرآبتنا...

،

وبعدها...تحوّل قلبي.....وتحّولت حيآآتي..

صرت شرآآآآت الشبآآآب بالظبط..

تعلمت كيف اضارب..وطبعن صارت هوايتي المفضلة..

وكيف اتكلم شراتهم..

وكل شي يتعلق بهم صار يجذبني....!!

.

اكيد بتسالون عن كابتن يوسف وينه عني..؟

تدرون بعدني ما واجهته...!!

كنت اتجنب المشآكل معآه..

مادري...يمكن خايفه من اني اقدر اوقف فـ ويهه..

او يمكن مب مستعده..؟!

لا انا خلااص ما اخاف من حد..

بس اتريا الفرصة المناسبة...

هههه..مادري احسّ باحسااااس جميييل لما اتخيّل ردت فعله...

.

وو مممم شو بعد..؟

هييه..الشبآآآآب..

قويت علاآآقتي بهم وآآآيد...

واغلب وقتي اقضيه وياهم..

ممم هيه وقبل ما انسى..اليوم اتفقنا نروح البحر نتعشى...

اما عن ابراهيم الكريه...!

ممم نادرا ما اشوفه....واذا يبا شي محدد مني يوصّي يوسف..

المهم..خلونا منهم..

.

اما عن جريمة القتل.........فـ اغلق ملفها....بسبب عدم توافر الادلة ...

واليهّآل....يآ بعض اهلهم وخذوهم......اما عن ابوهم..محد يدري عنه...

يقولون بعضهم انه متورط فـ شي.....وسمعت انه يخص الشخص اللي كان يعيش فـ السطح....واللي يظنّون انها بنته اللي من طليقته....؟!

.

اكييد تبون تعرفون عن بدر البدور...؟

بدُوري...يآآ عشقي لـ هالبنت...!!!

هاي بدر البدور اللي يسلمكم..

بقولكم قصة لقآآئي بها..

،


رديت الشقة وانا تعبآآآآآنة حييل من التدريبآت اللي يعطيني علي..

وقبل ما افتح الباب..

لمحت ورقة طايحة جدآمه..

خذتها...

قريتها...في البداية ما فهمت شي....

مكتوب اسم بدر البدور..عمرها.....و وين كانت عايشه ..؟وشو قصتها...

وشخصيتها...واشياء ثانية تخصها..

بس اللي لفت انتباهي ..." شرسة...ما تتكلم...تحب الظلام...ما تفهم "

يمكن يكون مقلب..؟ شو هاي صفات انسان.؟ مستحيل..

انزين شو المطلوب مني..؟

اخر الرسالة مكتوب.....ارجو الاهتمام بهاا.....و ابقائها سرا.....!

وانه بيرد ياخذها بعد فترة...!.؟


تنهدت و حطيت الورقة فـ مخباي.....اكيد يا مقلب يا مغلطين فـ العنوان....!

فتحت الباب ودخلت....

بندته...وفصخت جوتيي قبل ما اشغّل اللّيت...

بس..!

حسيت بحركة..

لا انا اتوهم...

بس الحركة صآرت واضحة وجدآم عيوني...!!!!!!!

بلعت ريجي بخوف..وانا اجوف خيال حد فـ الزاوية..

قريت المعوذآت..وسميت بالرحمن...

اكيد انا اتخيّل اشياء..

بس انا اسمع صوت...!!!

يمّمه ....!

بسرعه شغّلت اللّيت اكيد بيختفي هالشي.....

وو

انطلقت صرختي......و صرختها.....!

مسكت قلبي بخووف..

شوو هالمخلوووق.....!!!!!!!

جفته يمشي بصعوبه وظهره منحني....

لا والشعر كششّه و مغطي الويه..

رديت ع ورااا ولصقت فـ الطوفة...

بسم الله...اعوذ بكلمات الله التامات من شر ما خلق...

.

يآآربي...شو اسوي الحينة.؟

مشيت ببطى للمطبخ..ونظري بعده ع هالمخلوق..

بسرعه دخلت....وخذيت المخمّه...

وو

بديت اقترب منه بشويش..

وانا موجهه عصا المخمّه عليه..

سمعت صوت تنفسه السريع...

شو اسوي..؟

هيه بضربه لين يموت.....

بس..

شكله هاا مستحيل يموت من مخمّه..!

لحظة...!!

لايكون هي الشخص اللي مكتوب في الورقة...؟

شو كان اسمها...؟

ظهرت الورقة من مخباي...

بسس...تفاجات فيها تصرخ بقوة....

نقزت من الخوف وطحت ع وراا..

صووته كانه زئير اسد...!!!!!!

ابتعدت بسرعه...

بس صراخها بعده يزيد..

وكنت اجوف نظراتها الحآآدة من وراا شعرها الكثيف والمبعثر...

ونظرها موجه للمخمّة اللي وياي...

استنتجتيمكن تكون خاايفه منها...

عقيتها بعيد عني...

وحسيت انها بدت تهدا شوي...

فتحت الورقة..

.

اسمها بدر البدور...

وو صح...كل الصفات المكتوبة تنطبق عليها..

بس منوو هاا اللي يابها عندي...!!؟

وليش انا بالذاات...؟


قلت بحذر : بـ بدر البدور.....بدر البدوور.....


ما ترد عليّ...يممّه نظرتها تخوف...!

رديت اطالع في الورقة اتاكد من الرقم اللي قريته..

13 سنة....!

يستهبل هذا..؟

شو 13 سنة ....! مستحيل....هاي 6 او 7 سنوات..!

كيف جي..؟

احس اني مب فاهمة شي ابدن...

احسن حل ادق على علي وبجوف شو بيقول..


،


وبعدها..

عآشت بدور عندي....وطول 3 اشهر ونص كنا نعاني انا وعلي كيف نقدر نخليها تتصرف شراتنا..

عرضناها على اطبااء..

وبدت تتعالج بعد معآناة...

والحينة الحمدالله وآآآيد تحسنت حالتها..

بدت تنطق بعض الكلمات والحروف..

وبدت تاكل شراتنا...وتحاول تمشي عدل..

وشخصيتها تعدلت..ما استوت شرسة شرات قبل..

بس بعدها تخاف من الناس الغريبين..

،

اوو احترق العيش ....الله يهديكم خليتوني انساه..

.

خلصت من الطبخ...وغرفت لي و لـ بدُوري..

خذيته وحطيته فـ الصالة..

قلت ازقرها : بدُوووووري...

يت تمشي ببطىء وبعدها مشغولة بعروصتها..

يلست عدالي..

ابتسمت لها....

كل ما اشوف ملامحها البريئة احس برآآحة وبسعآدة...

سبحآن اللي خلقها...

لها عيون وساع وكحيلة..

بشرتها مخملية صآفية..

خشمها مناسب تقاسيم ويهها..

.

تنهدت بقهر....كل ما اتذكر ا ن اهلها عذبوها وسجنوها خمس سنوات في الظلام..!!!!

حرآآم والله....طفلة.....طفلة خمس سنوات تعيش فـ رعب....

لو انا اظن كنت متّ من اول يوم بروحي في هذاك المكان..!!

آآخ...والله تستاهل الموت الـحـ***.........افف...استغفرالله..خليني اسكت احسن..

مديت ايدي لـ بدُور : يلا حبيبي...قولي .....أأأأأأأأأأ.......أممممم...





يتبع  


\\




شهــــرزآد..




،



....: طآآآلعـــي في الكآآميرا الحينة......هييه...لا سوي جي....اووكي الحين..!


الحينة عندي جلسآآت تصوير...حق الفيديو كليب الاول لي..

تدرون...كنت بتصور ويا سعيد فـ هالفيديو....بس وقفت فـ ويه سليمان..

وهددته...لو سعيد بيتصور وياي..ما بتصور ابدن..

حاول يعطيني بنظرته..اللي هه..كانت تسكتني قبل...بس جاف انه ماشي فايدة منها...

وبعد اصرار مني...وافق ع طلبي..

حسيته انصدم لاني الفترة الماضية كنت ما ارفض له طلب..

خفت يشك اني اعرف ان اخواني مب عنده..

بس يلا بحاول اسمع كلامه قد ما اقدر..

.

التقت نظراتي بنظرات سعيد اللي يطالعني من خلف الكواليس...وهو يعض ع شفايفه بقهر....ههههه..

احسسن...عسب ما يرز ويهه مرة ثانية..

.

بعد سآعتين خلصت...

تنهدت براحة....مابغيت..

ظهرت برا اتمشى في الحديقة الصغيرة....

الحينة الوقت عصر..

والجو حلوو..

.

يلست ع واحد من الكرآآسي...

رديت راسي ع ورا...وغمضت عيني...

احس بملل...

افف..ليتني اقدر اروح عند فجر..

ابتسمت لما تذكرت شكلها وهي ظاهرة فـ التلفزيون..

هههه استويت اتابع المباريات عسب اجوفها هي وعلي..

احسها تغيرت....

بس المهم انها بخير..

.

فتحت عيوني ع صوت شي انفرّ ع الحشيش عند ريولي..

جفت حصى صغيرة...

شوي..وانفرّت ثانية عليّ..

التفت اطالع وين مصدرها..

وع الحصى الثالثة..عرفت من وين ياية..

وقفت بجوف منوه اللي يفرّ عليّ...

تجدمت صوب المكان..

اللي هو بين البنايتين..

في ممر ضيق ومظلم شوي..

لمحت حدّ هناك..

.

ترددت اروح و لا..لا..

وقفت...

بس لما فرّ عليّ الحصى الرابعه..

رحت صوبه..

وقفت اول الممر الضيق..

جفته يبتعد....

وقف..وطالعني....وعقبها كمّل...

وجنه يقولي تعالي وراي..

رحت وراه..

وع اخر الممر...وقف...

ووقفت انا قريب منه..

التفت لي.....وو بسبب الضوء الخافت اللي مسلط ع نص ويهه عرفته...اووووه....هالشخص المقنع..!

ابتسم بعذوبة وبهمس : عرفتيني...؟!

قلت بسرعه : هيه اكييد عرفتك...!

قال بهدوء : اخبآآآرج...؟

رديت : الحمدالله تماام....

.

سرحت فـ عيونه...انتبهت ان عينه رمآآديه....!!

قال ينبهني : شهرزاد..

قلت بارتباك: هـ هلا...!

قال : شو الوضع وياج...؟

رديت : الحمدالله كل شي تمام..

قال : الحمدالله.....اهم شي لا تتهورين...وخليج هادية..

هزيت راسي موافقة كلامه : علي شحااله....؟ موصيك تقولي شي..؟!

قال : علي بخير......لا مب موصيني...انا ييت اطمن....

عقدت حواجبي : بس انت تدري ان المكان خطير..والمفروض ماتيي الا للضرورة..

قال بثقة : لا تخاافين محد يقدر يسوي شي..

تذكرت فجر : وو فجر...اخبااارها...؟ مرتااحه ولا بعده هذاك يبهدلها..؟

قال باستغراب : فجر..؟! منو فجر...؟


اووه يمكن ما يعرفها...


قلت بسرعه : لا ولا شي...ربيعتي...قلت يمكن علي يعرف اخبارها و انت بعد..

طالع ساعته : اوك الحينة بخلييج...اهم شي جفتج الحينه مرتااحه..

ابتسمت له بامتناان...

اوو..انا ماعرف اسمه..

قلت : ما قلتلي شوو اسمك.....؟


ماردّ عليّ..لانه كان يطالع وراي...وشكله مركّز ع شي..!

التفت بسرعه اطالع....ماشي..!

بس سمعت همسه عند اذني : عقب بتعرفين...

وو

اختفى...!!!!!

بسرعه مشيت في الممر ووصلت لورى المبنى...ابي الحق عليه..

وقفت اطالع المكان..

بس كانّي لمحت حد نقز من فوق السور..

تنهدت.....اكيد هوو..

ابتسمت برآآحه...مردّي اعرف منو هوو..



\\




مـــريم





،


مريم : يلا ريموو..بسرعه قبل حد ايي....!

ريم يت بسرعه : يلااا...


فتحت الباب بهدووء وبحذر....

مسكتني ريم بحمآآس تشجعني..

ظهرت راسي من الباب...التفت يمين ويسار...

محد..!

بسرعه ظهرنا..

وقفنا في الممر نتامل المكان....

ريم : اكيد في كاميرات مراقبة...

قلت أييدها : هيه اكييد....ولا كيف يتركون الباب مفتوح الفترة الماضية...؟

ريم : ياللـــــــه..ماصدق اني ظهرت....حسيت اني بموت من هالغرفة..!


مسكت ايدها..ورحنا نتمشى فـ هالقصر الكبيــــر..

،

الاشهــر المآآضية...ما صار شي معين..

نادرا ما نجوف محمد ومنصور....

ومن اللي اسمعه انه عندهم مهّآآم وايد لازم يسوّونها....!

مادري شو من بلاوي يسوون..

وبجذي...قررنا انا وريم نكتشف شو سالفة هالمكان....وشو اللي يخططون..

يمكن ما نطلع منه احيآء....بس ما يهم...ع الاقل نسوي شي..!

،

مرينا ع الغرف الموجودة....بعضها كانت مبندة..وبعضها مفتووحة..

بس ماشي فيها يثير الاهتمام..

حسينا بنظرات العاملين..بس طبعن طااف...ولا كأنّا مسوين شي..

الاكيد انهم يعرفون ان نحن ظهرنا من الغرفة...

.

بعد ما زرنا اغلب الطوابق والغرف...

ريم بتعب : تعاالي بنقعد هنـي فـ هالصالة...تعبت خلاااص..

قلت بتعب : هيه والله حتى انا.."وبهمس قلت " والمشكلة ما حصلنا شي للحين..


فرينا عمرنا ع الغنفة..

.

مرت لحظآآت صمت...

وو..قطع علينا صوت تلفون يررن....

نقزنا بسرعه...

التفت للتيلفون اللاسلكي الموجود قريب منّا...

تمّ يررن..ويررن...بس محد ياا يرد عليه..

ريم متحرقصة : مريوووم...ابا اردّ ..

طالعتها بنص عين : بسس تمّي مكانج اجوف..شو هالفضول اللي فيج..؟

ريم ضحكت بخفة : تدرين كنت اضارب ويا اخوي الصغير منو يردّ ع التيلفون اوول..ودووم نتساابق عليه..


ضحكت....لانّي انا بعد كنت جي...اضارب ويا اخواتي علييه..!!

توقف صوت التيلفون..ومحد يااا..

.

طرت فـ بالي فكرة....

ابتسمت بخبث..

طالعت فـ ريم وقلت بهمس : تدرين شو يالسة افكر فيه الحين..؟

طالعتني....عقب ابتسمت بخبث : هههه هيه...


وقفت....وتمت تدوور ع نفسها فـ الصالة...وهي تضحك..

وعقبها تساندت ع الطاولة اللي عليها التيلفون...

وقالت بصوت عالي وماسكة ضحكتها : هالمكآآآآآآآآآن صدق روووعه...!

احس اني عايشه فـ قصــــــر أميرآآت.." لمحتها تاخذ التيلفون من ورا قالت بحماس مصطنع " ميمــــــي....شرآآآآيج نعيش هنـــي للابد....؟

وقفت انا وبسرعه رحت عندها...وحضنتها بحمآآآس مماثل : هييه....بنعيييش هنـــــي و للابد....!!!! احلــــى مكان فـ الدنيآآآآ..!


سحبت التيلفون من ايدها....وبسرعه ابتعدت وخشيته فـ ملابسي..

و ابتسمنا بنصر..

مسكت ايدها.....وردينا من وين ما يينا..

.

دخلنا الغرفة بسرعه...وبندنا الباب..

ونقزنا ع السرير من الونااسة...!!

.

تربعت ع السرير..ويت ريم عدالي..

ريم بحماس : الحينة شو بنسوي.؟

قلت بتفكير : مادري....


مادري..ادق ع الشرطة...؟ لالا...اكيد الاتصالات مراقبة..

ادق....على اهلي.؟


قلت بتردد: ندق ع اهالينا....؟

تنهدت ريم : مادري....انا مابي اعطيهم امل..اني اقدر ارد لهم سالمة...وفـ نفس الوقت..ابا اطمنهم عليّ...وابا اسمع صوتهم..

قلت بحزم : انا بدق عليهم....

طالعتني ريم وما ردت عليّ...

بس وقفت وسارت تبند اللّيت...عسب ما تجوفنا كاميرات المراقبة..

.

ظهرت التيلفون....

وضغطت ع الارقام اللي حافظتنها عن غيب.....رقم بيتنا..

..

طوووط.......طووووو....: آآلوووو....

من سمعت صووتها حسيت بغصة عالقه فيني :........

شهـد : آآلووو...؟ آلووو....


رصّت ريم ع ايدي تشجعني اتكلم..


شهد : آآلووووووو...!؟

قلت بهمس : آلوو.........

شهد:...................!!!!!!!!!!!!!


ماردت...بس سمعت صوت انفااسها...واللّي تدل على انها مصدوومه..!!!


شهد بصوت خافت : مــ ...مريوم......!!!!!!!؟

قلت : شهــ..ــد...هـيـ.ـه انا مــريم..


شويه...واطلقت صرختها.....!!!!

اسمعها تصرخ بفررح...وتصييح فـ نفس الوقت...!!


قلت احاول اهدّيها : شهـــــد....شهّووده...وطّي صووووووتج..!!!

قالت وهي تشهق ك: ويييينج مريووم...ليش اختفتي.....!!!!؟ ماتدرين كيف كنّا عايشين بدوونج.....وو في شي لااااااازم تعرفيينه.......أأأ..

قاطعتها : اشششششش....مب الحين هالكلام....! انا فـ وضع ما يسمح لي اطوّل..

شهد بخوف : لييش....؟!

طنشتها وقلت : اخبااركم..؟ امي وابوي شحالهم...؟

شهد بحزن : امي تخبلت من عقب ما اختفيتي...وابوي وآآيد تعب...

تنهدت بحززن..وحاولت امنع دموعي تنزل..

قلت : وامي وابوي ويينهم....؟

شهد : الحين محد في البيت الا انا ولمآر...

قلت بشوق : ابا اكلم لمآآر...

شهد : اووووكي....الحين بزقرها....

.....

: آآلووووو.....؟

ابتسمت ..فديت صووتها وحشتني..

لمآر : شهــــــد....منوو اللي يباني ع التيلفوون...والله لو طلع مقلب سخيف منج بكفخج...!

قلت بهدوء : لمآآآآآآآر..

لمآآر : ......

مريم : هههه ما عرفتيني.......؟

لمآآآر بصررخه : مريووووووووووووووووم....!!!!

.

وبعد صيآآح وصرآآخ وسؤال عن الاحوال..

رديت اكلم شهد : شهد....الحين ببند...بس ابيج تطمنين امي وابوي واخواني..

انا بخيير...بس....بس لا تدورون عليّ لانكم ما بتحصلوني....

قالت بخوف : لييش...انتي وين.....!!؟

قلت بأسى : مادري انا وين.....لكن....انا فـ ماكن خطير.....وو....احتمال ما اطلع منه حيّه....

قاطعتني وهي تصيح : لا تقوووولين جيي..بتردين لنا...انا متاكدة...

قلت : شهّوودة...الله يخلييج سمعيني.....هالرقم لا تدقّون عليه مهما صاار...لانّي يالسة ارمسج بالدسّه...ووو حتى اظن انه مراقب....!

ما ردت عليّ.....بس اسمع شهقآتها..

نزلت دموعي بالغصب....همست : احبكم كلكم.......وو ما بنسآآكم....


وبسرعه بندت...

مسحت دموعي....مابي اكون ضعييفة.....لازم اقوي نفسي...




\\






ريــــــم




.




مادري ادق ولا لا..من بعد ما جفت مريوم....كسرت خآطري اكيد الحينة متألمة..

الحين شو ا سوي...؟

لا بدق احسن......

ووبسرعه ضغطت ع الارقام قبل ما اغيّر رايي..

.

بدا يرن ...

وو....ردّ عليّ صوت طفولي : آلوو..

حيآآتي..ها سعّووودي : آآلوووووو....

سعّود : آآلوو..منووو.؟

قلت بفرح : سعّوووودي...أنااا ريم..!!

قال بفرحه : ريييم....!!!!! " سمعته يكّلم حد عدّاله " عواااس..رييم..رييم...

.

يآآني صووت عواش : ريــــــــــــــــم....!!!

قلت بسرعه : عوآآش..هيه اناا ريييم....

قالت بهجووم : ويييييييييينج يا مسودّة الويه.....؟!!!!! وين رحتي...وو مع منووو...؟ ولج ويه تدقييين.....!!!؟


عآفاانا الله...حتى وانا بعيدة عنها تضآآرب...


قلت بقهر : جب يالخسفة....!..ولو سمعتج تقولين هالكلام عنّي بقصّ لسآآنج..

قالت : هه..شو بتسوين يعني..؟ " وبقسوة صرخت عليّ " سمعي...امي وابوي تبرّوا منج.......ما نباااج تدقين ولا تردين البيت....فآآهمه..


وو..طآآخ.....بندت فـ ويهي...!!!!!

شفف هاللي ما تستحي..!

طالعت فـ التيلفون بقهر.....

حطّت مريوم ايدها ع كتفي تهدّيني ..


مريم : يلا ريم.....لازم نردّه قبل ما يحصلونه عندنا...

قلت باستهزاء : وتظنين ..انهم ما يعرفون انه عندنا...

هزت كتوفها : يمكن..!


\\




حقـــــآئِق اكتشفت...!


بعد التحقيق في قضية اختطاف مريم وريم.....و بعد البحث المتواصل..

اكتشف فريق التحقيق.....ان مريم توأم ريم....!

وهذا الاكتشاف كان صدمة للعائلتين....!

وو الاهم من ذلك.....انا والدا مريم....هم العائلة الحقيقة للتوأم...!

والقصّة...انه في ذاك الوقت انجبت ام مريم طفلتين ..وفي نفس الوقت...انجبت ام ريم ...طفلة..

وبعدها.. حدث خطأ في حضانة الاطفال....وتم استبدال طفلين عن طريق الخطأ..

وهو اخذ ريم...واستبدالها بالطفلة الاخرى...

وبعد يوم يومين....توفيت الطفلة الاخرى....فلم يبقى لام مريم....الا طفلة واحدة وهي مريم...!!!




\\






فجـــر..




\\




الحين انا جدام بيت علي...

نزلت انا وبدُور من التآكسي...ودقيت الجرس..

دقايق وظهر لي علي.....عطيته بدُور....اللي دوم اخلّيها عند اخته وعمته اذا بظهر مكان..


بعد ما دخّل بدُور داخل.....ظهر وركبنا السيارة...

وو توجّهنا للبحر..

.

وصلنا ...

حصلنا الشباب نصهم متيمعين..

نآصر..وفهد...حمد...جآسم...خليفة...عمر...والباقي شكلهم بعدهم ما وصلوا..

سلمنا عليهم وقعدنا...

..

بعد ربع ساعه...الكل كان موجوود..

كنّا نسوولف ونضحك ومستآآآنسيين حدّنآآآآآآ...!

حمد وجاسم وناصر..

هم اللي يشوّون...والله يستر كيف بيطلع الاكل عقب..

اما انا وسالم وعلي وخليفة....يالسن نتمشى ع البحر...

والباقي يلعبون ورقة..ويسولفون..

.

وانا امشي...ما حسيت بعمري الا وحد سحبني وطيحني في البحر ..و ماسك راسي ومدخلنه في الماي..

تحركت بسسرعه..حاولت ابعده..بس ما قدرت..

حسيت ا ني بختنق...!!

بس رفع رااسي...

وشهقت بقووة اتنفس..

سمعت ضحكته......هاا سآآلم الـــــدب....!!

وردّ مرة ثانية ودخّل رآآسي...

وطلّعه ...قلت بسرعه : سآآآآآآآآآآآآآآآآآلم..بسسسس.....!!

طالعت ف علي وخليفة اباهم يساعدوني.....جفتهم يضحكون...

والله براويهم...!

ياا سالم بيدّخل راسي...شكلها عيبته السالفة..

بس بسسرعه سحبت ريوله وطآآآح....

وقفت على طول..ومسكته بقووة...

كان بعده مغمّض عينه من الماي المالح...

ضحكت باجرآآآآم....انا ماحب هالنوع من المزح...بس برآآآويه..

قال باستسلااام : لااااااا...آآآسف وربي آآآسف..

قلت : ههههااااااااي...آآسف...؟ شوو هااي آسف بعد....؟


مسكت رااسه وهو يصرخ ودخلته في المااي وانا مستاانسة...

وسويت له نفس ما سوواا فيني..

.

بعدها كسر خاطري..ورحمته...

تركته....

وابتعدت عنه......جفت خليفة وعلي اللي كان عايبهم الوضع..

وبدون ما ينتبهون....صنعت كورتين من الرمل المتخيس بالمآآي...

ووو.....طآآآخ....ع ويووهم...

خخخخخ..لا انا اليوم بموووت....!!

بعدهم سااكتين...يستوعبون شو اللي ع ويههم..!!

وعقبها...صرخوووا باعلى صووتهم...وهم متحلفين حقي..

وانا....ماجافوا الا غبآآري...!!

صديت ورا اجووفهم....هههه يلحقوووني...ويمسحون الرمل من ويههم...!

ركضت باقوى ما عندي....

لازم انقذ حيآآتي....!

جفتهم تعبوا ووقفوا...

هههههه شكلهم صدق معصبيين.....يستآآهلون والله..محد قالهم يضحكون عليّ..

وقفت.....ويلست بتعب..

وانا اطالعهم من بعييد...

تعمّدت اضحك بصووت عالي ..اغايضهم..

خخخخ ادري ما فيهم حيل يلحقون وراي..

.

انسدحت ع الرمل ارتاح بعد ع الركض..

غمضت عيوني...

حليلهم صدق لعوزتهم.....بس سلّوم يستآآهل..دوومه يتنذل وياي...!

وهذيلا ما يصدقوون يضحكوون وياه...

تذركت شكل ويهم بعد ما فريت عليهم الرمل..

ضحكت بصووت عاالي...

.

فتحت عيوني..وجفت حد واقف عند راسي ويطالعني..

ما انتبهت لملامحه....

قلبي طاح فـ بطني..ياا ويلي..اكييد يا سالم او علي او خليفة..

بس من سمعت صووته تجمدت اطرافي...

كآبتن يوسف : هه...لهدرجة عايبنج الوضع..؟ تضحكين بروحج..؟


غمضت عيوني...احاول اهدي نفسي....لازم اكون قوية واواجهه..

يلست... وانا معطتينه ظهري..!


قال بسخرية : هااه....! عكرت مزااجج صح..؟


يلا فجر...ردّي عليه....يلااا ...لازم تراوينه انج مب ضعيفة..


خذت نفس عميق وقلت : هه...!! لا ابدن...بالعكس اليوم مزآآجي رآآيق ع الاخر..


حسييته استنكر نبرتي...!!!

لانه تجدم ووقف جدآمي...

رفعت راسي..وطالعته بتحدّي...

بجووف شو اخرتها معااك.....ياا......كابتن يووسف..!



\\




~| نهـــــآية الهمسة الثامنة عشــر |~


~| الهمسة التاسعــــــة عشـــر |~





\\




فجــــر



،



نزل لمستواي وطالعني بنظرة تفحصية..

طالعته بتحدّي اكثر..


رفع حواجبه : وبعععد.....رآآيق ع الاآخر....! هه...وليش رآيق ع الاخر...!.؟ عشآآن منوو..؟


وآآآآآآضح يبا يدّور مشكلة عسب يضارب..ويحط حرته فيني...

ما رديت عليه......مادري اقوم اردّ عند الشباب واطنشه.....وولا اوقفه عند حده..!؟ اقدر اواجهه الحينة...؟


تحولت نظرتي لبرود...وقلت : شو المطلوب..؟ اختصر الوقت اذا ماعليك امر..


عقد حواجبه...بس بسرعه رفعهم بتعجّب..

اقترب منّي اكثر.......وو مسكني من ذقني....آآه...اكررررررره هالحركة لما يسويها فيني...!!!!!

عيني معلقّة فـ عينه...

لانت ملامحي...وو

مسكت ايده بخّفه..و ابتسمت ع جنب...

من ملامحه اللي يحاول يخفيها..حسيته استغرب ...!

.

تفآجأ....لمّا قست ملامحي.....ووو غرست ايدي فـ ذراعه..وبقووة.....فرّيتها بعيد..

وو عقبها وقفت...

جفته على ويهه ملامح الصدمة من حركتي وبعده على وضعيته....!!

تجتفت ...لما اخيرا استوعب ووقف مجابلني..

طالع فـ ايده..عقب طآلعني....


واخيرن نطق وقال بهمس : انتـــي.......انتي تعرفين شو سويتي....؟!!!!!


خذت نفس عميق.....احاول ابعد اي خوف يحاول يتسلل لدآخلي..

قلت ببرود : ليش..؟!!!! شو سويت...؟!


نزّل نظآرته الطبية.....وحطها فـ جيبه...

جفت عيونه تنطق بالغضب...!


قال بحدّه مخيفه: محد..!!......ما جد حد تجرأ و لمسني......" شدّ ع قبضة ايده...وقال بتقزز " ووو..انتـــي..!!! انتــــي...تــ...


قآطعته : هه....مسكين والله...هيه انا تجرأت....يآآ كـَ....يآ يوسف..

" وبتقزز مسحت اثر لمسته من ذقني....وبجرأة " صدّقني..... لو حاولت تسوي شي......ما بلمسك وبفرّ ايدك شرات هالمرة........لااا.......بكسرها لك...!


طالعني مستنكر .....قريت فـ عيونه....ليش جي تغيرت...؟!!! شو اللي غيّرها..؟

.

الفترة الاخيرة..كنت اتجنب المشاكل وياه....واحاول ما التقي ويا ه الا في فترات التدريب...

واكيد انه فسّر تصرفي على انه خوف...!!

وتفاجىء فيني الحين..


قال باستنكار : انتي اكيد نآوية ع عمرج..!!!!! واكيد تعرفين شو بيكون نتيجة تصرفج هذا..!!!

قلت باستهزاء وانا داخلي ميته من القهر : هه..! نآوي ع عمري....؟ ليش الاخ ناوي يقتلني...؟ " هزيت اكتوفي بلامبالاة " هذا انا جدامك...تعآل واقتلني...!

وو ولا بتضربني....؟ تعآقبني..؟ تعآل وجرّب حظك..!

" مديت سبآبتي فـ ويهه بتحدي " بس قبلها بحذرك....!

فجـــر....البنية..المسكينة...الضعيفة....هآآي....ان محت من الوجود " ضربت كفوفي فـ بعض " خلاآآآص...مآآتت....!!!

وانولد بعدها فآرس.....!!! اللّــــ...


قطع كلامي حركته السريعه....مسك ذرآآعي...ولوّها وراا ظهري...

تألمت من حركته....

قرّب رااسه من اذني وهمس : فآآآرس هااه......؟ لو شو ما سويتي بتمّين فجر....وما برضى تكونين غير جي..!

صرخت عليه : الحين فجر...هاه!! قوولوا حق عمآآركم هالكلام...مب لي.......!

وو ورضيت ولا ما رضيت..انآآ فآآآآآآرس....تفهم..!! فآآآآآآرس..!


شدّ ع ذرآآعي بقوة...صرخت بداخلي ....وغمضت عيوني متألمة..

رصّ ع ضروسه : يعوّر...؟! ههه..لا حبيبتي ما جفتي شي....! وتتحدّيني بعد...؟ عيل يآآ انا يآآ فآآرس...!!


شدّ ع ايدي اكثر......خلااااااص حسيتها بتنجلع..!

ماقدر اتحمّل........شدّيت قبضة ايدي الثانية المتحررة منه..

ووو بحركة سريعه وقوية....ضربته فـ بطنه بـ كوعي.....!!

ترك ذراعي وركع وهو ماسك بطنه متألم من حركتي المفاجئة..

.

رفع رآآسه....وطآلعني بغضب..!!

خذيت نفس عميييييييق...استعد للمواجهه الكبرى....!!


ركض صووبي...وو هجم عليّ..!

طحت ع الرمل....و هو يضربني ويضربني ويضربنــــي بكل قووته!!

غطيت ويهي بذراعي احميه من ضربآته...

حاولت ابعده عنّي....بس ثقييل وايد...!

ماعطاني فرصة اضربه !

غير ان عضلااته قووية.....

.

فجأة ابتسمت بمكر....

وعضلاتي قوية وتقدر تهزمه...!

.

رفعت ريولي..وبعدته عنّي بقوة...

افتقد توازنه وطاح ع الرمل...

استغليت الفرصة...و انقضيت عليه....

وهنــــي....ظهرت كلل حرتي فيه...!

كفخته من كل خاااطري....رفسته....ضربته باقوى ما عندي....صفعته ع ويهه..

ماعطيته اي فرصة للدفاع...

.

اول مرة اكون بهالوحشية والهجوم العنيف...

هالانسآآن...ما يتسآآهل الرحمة....لازم يذوق العذاب اللي يذوقه للناس....!

خلاآآص....احسّ بغييض منه...لين متى بتحمّله هو ابراهيم....؟


.


مآآ انقذه منّي الا الشباب...اللّــي تجمعوا حولنا مستغربين....

سآلم و نآصر وجآسم..

يودوني بقووة..

وخليفة و عمر و حميد جفتهم ميودين يوسف...

اللي يتنفس بغضب..وخشمه ينزف...!

تذوقت طعم دمّ فـ حلجي..

مسحت بكمّي الدم اللي ينزل من شفايفي..

.

يت عيني بعين علــي اللي واقف بعيد....ومتجتف...

ويجوف الموقف ببرود..

ابتسم يشجعنـــي....!

هيـــه...هاللّـي اباه ..التشجييع..!

.

رديت اطالع يوسف اللي يقاوم ويحاول يبعد الشباب..

ابتسمت بسخرية اغاايضه..

حسيت دمّه فار منــي..!

لانه بدا يضرب الشباب بدون ما يحسّ ويحاول يبعدهم عنه..


فهد يهدّيه : كآآبتن....هدّي شوي...!!! ما يستوي تضاربون..!! شو اللي صار بينكم...!!!

قلت انرفزه : لااا خللّه....هه..ابا اجووف الخديه شو بيسوي....!؟


هنــي وبشراسة بعدهم عنه.....وتجدم صوبي وعيونه يتطاير منها الشرر...

فلتّ من ايد الشباب....

وو ردّت الضرآآبه بينا..

.وو محد قدر يوقفنا..!

.

كنت اسمع همسآتهم المستنكرة من ضرباتنا...

كيف فجأة جلبنا اعدااء...؟ كنا فـ نظرهم احسن مدرب ولاعب...!

هه مايدرون ان نحن من يومنااا اعدآآآء..!

.

من كثر ما يوسف ضربني...خلااااص ماصرت احس باي الم..جسمي كله تخدر..!

الليلة هذي يمكن تكون الاخيرة لي...وادري انها ما بتعدّي ع خير....

بس عآآدي..انا مب ندمآآنه...!

اهم شي انتقمت لنفســي..!


،


اخيـــرن....كل واحد فينا تعب....ونفذت قوته.....وقدروا الشباب يفرقونا....

شلّوا يوسف بعييد عنّي..

.

سحبوني الشباب...وقعدوا يهدّوا فيني...

عطيت حد سالفة...فريت عمري ع الرمل..وانسدحت بتعب...

والبسمة ما تفارق شفاتي...

و ما فاتتني ملامح الاستغراب ع ويوهم..!

عقبها يا ناصر وبايده شنطة صغيره للاسعافات الاولية..يابها من سيارته..

وو بدا يعالج الخدووش اللي فـ ويهي...


//


بعد يومـــــين..


//


ريـــم..


،


هاليومين مرّوا بسلام....

تدرون..كنت احسب بيسوون لنا شي...من عقب ما رمسنا اهلنا من دون ما يعرفون...

بس ما سووا ولا شي.....وهالشي يمكن دليل انه مافي مراقبة مشددة علينا..

مادري...اليوم يت ع بالي فكرة...

بس ماعرف اذا نقدر ننفذها او لا...!

طالعت فـ مريوم الرآآقدة.....افف...

هاي كللله تنآآم...!

سحبت اللّحآف عنها....

بس ما تحركت.....قربت منها ويلست عند راسها..

صآرخت فـ اذنها....كفختها....غنيت عند راسها....

بس كل ها ما منه فاايدة....نومها ثجيــــــــــــل..!!

.

والله متحمسة حق الفكرة....بس هاااي تخرب حمآآستي...!

مافيا لا طريقة وحدة عسب تنش.....هع...المآآي....

مع اني ادري انه عادي تذبحني هني اذا رشيتها بالماي...

هههه مرة سويت لها هالحرمة وليتني ما سويتها...كنت بصيح من خوفي منها..!

يممه تخررع كانت...!

ضحكت بمكر : هههههآآي..مريوم ما بتنشين صح...؟ اوكي حبيبتي رقدي..رقدي...


.

يبت غرشة المااي.....مممم لحظة..!

لازم اخذ احتيآطآتي....!

حطيت الغرشة ع الطاولة.....

ولبست عبآتي وشيلتي.....وسرت وخليت الباب مفتووح بكبره....

ربطت عبآتي ع خصري...

ورفعت اكمآآمي....ووو طاالعت الهدف بنذآآله...

مسكت الغرشة وبطّلتها....

ووو فرغتها كلها ع راس مريوم....

.

جفتها فزّت متخررعه....ويلست وهي تشآآآهق...

رمشت بعيونها بسرعه تستوعب اللي صار.....

عقبها مررت نظرها بـ غرشة الماي....وفيني وانا شاااقة الحلج...!!

وو قبل ما اسمع صرختها فريت الغرشة ....وشرردت برآآآآ......


مريم بصرآآخ : ريموووووووووووووووووووووووه.....!!!!!!!!


ههههه....حلييلها ما بتقدر تلحق ورااي....

يلااا زين بعد..يمديني انخش فـ مكآآن....

بسس..!

سمعت صوت وراي..

التفت بسرعه...

جفت مريوم واقفة عند الباب...وهي متخررسه بالمااي ..وتتنفس بغضب...وبايدها غرشة الماي....وتلتفت تدورني....وو من جااافتني......

يت تررركض وهي تصررخ باسمي....!!

يمممه...!! شكلها معصبة من الخآآطر...وبعدها ما استوعبت الوضع اللي هي فييه..!!

فضحتنآآآ هالبنت....!

شرردت بسرعه وانا احاول ازوود سرعتي...مابيها تنقض عليّ...

التفت وراا اجوفها ..

قلت بتمثيل صوت باكي : مريوووووم...آآآآآآآآآسفه.........آآخر مرررة...

صدقيني ما كنت اقصصد...!!

صآآرخت : مآآكنتي تقصصدييين هآآآه....؟ لو تحلميييين ما بساامحج...!

.

صرخت لما قدرت تمسك طرف شيلتــــي....

بس وااصلت الركض...

وهي سحبت شيلتي بقووة...وو

انفصخت الشيلة من ع رااسي....وتمت فـ ايد مريوم وماقدرت تمسكني..


وقفنا بعيد عن بعض...

وكل وحدة تطالع فـ الثانية..

انا اطالعها ببراءة...وهي تطالعني بغيض...


قلت وانا التفت : مريووم بليز ردّي شيلتي.....اخاف حد ايي....وو انتي بعد سيـ


جفتها ردّت تركض صوبي.....يآآآربي منها.....ما تتعب...؟

انا خلاااص طااقتي قرربت تخلص..

جفت دري جدآمي...وو بسسرعه نزلت منه..

وهي لااازالت صاامدة وتركض وراي..

وانا انزل من طابق لطآآبق....!

لين وصلت للاخييير.......بسس.... ع اخر طآآبق بس فيه باب حديدي....شكله ممر سردآآب..

يآآربي ويين اروووح....!

ووو..

طآآآآخ...آآآآآآآي....تعثرت ع اخر الدري...

التفت بسرعه بجووفها...

بس مالحقت...لانها انقضضت عليّ.....ووو رشت المآآآي كلللللله فـ ويهي..

شهقت بقووة من بروودته.......ووو كح كح....دخل الماي فـ حلجي...!

.

بعد ما خلصت عملها الاجرامي......تنهدت بارتيآآح...

يلست ع الدري وهي شآآقة الحلج...!

صددق ما تستحي...!

وقفت انفضّ الماي عن ويهي وشعري...

وعقبها يلست عدّآلها...


قلت وانا ابتسم : اففف...تعبتيني...!!! ههه..تخوفين لما تعصبين...!

ضحكت : هيه....تراا اذا عصصبت ما ارحم..!!

قلت بخوف مصطنع : يممه مننج..!!

كملت وانا مبوزة : موولت عليج...كنت ابا اقوولج خطتي اللي فكرت فيها اليوم....بس شكلي بنفذها برووحي...

طالعتني بفضول : لييش...اي خطّه..؟ ما قلتيلي عنها...!!

طالعتها باستنكآر : وانتي خليتي اقولها....؟!!!

مريوم : افف منج رييموو....انتي اللي بديتي...خلاااص انا آآسفه قوولي خطتج..!

طالعتها بنص عين : فضووووولية..!!!!


سكت اتفقد اي صووت او اي حركة..!

شكل هالمكان محد اييه...!


وشرحت لها اللي افكر فيه.....

هم تقرييبن حآطين فـ بالهم ان نحن تعودنا ع المكآن...وما نفكر نشرد..

والدليل انهم يخلونا نطلع وندخل ع راحتنا...

وهاا فرصة ندوّر فيها ع مخرج من هني..

لان هالامل الوحيد اللي عندنا عسب نشرد من هالمكان...!


وافقتني مريوم بحمآآس ع الخطة....

وو اول مكان فكرنا ندوّر فيه.....هوو.....الباب اللي جدآمنا...


وقفنا جدآم الباب الحديدي المصدّي..

بطّلناه بشويش...بس طلع صوت صريره المزعج..

بلعنا ريجنا بخوف....يمكن حد سمعنا...

.

وقفنا شوي نجس النبض...

بس محد ياا....

تنهدنا برآآحه.....وو دخلنا..

جفنا المكآآن مظللم....

ترييت لين ما عيني تتعود ع الظلام...

عقبها..شوي شوي قدرت اجووف واميّز...

بسس....!!

هاا مب سردآآآب...!

ها...يشبه.......يشبه.....السسْجن...!!!!

لصقنا انا ومريوم فـ بعض بخوف...

افف....نحن شو يآآبنا هني..!!


كنت بترااجع.....بس مسكت مريوم ايدي....وتجدمنا...

السجن...نصه مظلم....ونصه فيه اضاءة بس خاافته...

وقفنا فـ مكان اضاءة خافته...

السجن هذا مقززز...ويخرررع...!

كنّا نسمع صوت انين اشخآص..

ونلمح خيآآلهم ورا القبضآآن...

.

لفت انتباهنـــآ ايد ممدودة برا القبضان و ماسكه صحن ...وشكلها تحاول تعطي الايدي الممدوده من الزنزانة اللي عدّالها...

تجدمنا منهم شوي...

بس بسسرعه اختفت الايادي لدآآخل..

اقتربنا اكثر....لين قدرنا نميز ملامحهم من الاضاءة الخافته...

كانت حرمة كبيرة تحاول تعطي الريّآل الكبير في السنّ اللي في الزنزانة اللي عدّالها الصحن..


جفتهم يطآآلعونا بنظرة غريبة...يمكن خوف...؟

قلت بهمس : لا تخآآآفون....ما بنسوي شي لكم...


بس صدّوا عنّآآآآ,,!

طالعت مريوم مستغربة...


قالت مريوم بهمس : لا تخآآفوون.....نحن نفسهم مسجوونين.." جفتهم التفتوا لها بسرعه..." بس نحاول نشرد...


طالعت فـ مريوم بخوف.....

هااي كيف تقولها جيي..؟ يمكن حد يسمعنا..!

جفت الحرمة تجدمت...ومسكت القضبان بايدها المليانة تجآعيد...

تجربنا منها...ونزلنا لمستواها...


قالت بشكّ ما خفى اللهفة فـ صوتها : صــ...صدق..؟!! بتشردوون...!!!؟

قلت : هيه.....نحن بنحآآول..!

قالت بخوف : بسس انتوا كيف قدرتوا تظهرون..؟ وو....تعرفون شو بيصير لكم لو زخووكم...؟!!!!


صوتها كان مرتفع شوي.....خلاّ اللي فــ الزنزآنات الثانية...كلهم يقتربون من قضبانهم ويطآلعونا..وهم يتهآمسون باستغراب...

وو

قالتها مريوم سالفتنا باختصآآر..

.

قالت بالم : حسبي الله عليهم اللي حرموا اهلكم من شوفتكم...!


سكتنا شوي.....عقب قلت بفضول : وانتي خالتي...شو اللي وصلج هني....؟


جفتها تتنهد بألم : علمي علمج يآآبنتي...! تجوفين اللي فـ الزنزانة اللي عدآلي..!؟ واللّي تفصلنا هالطوفة.....؟!!! هاا ريلـــي..!


حطيتي ايدي ع شفاتي....حرآآآآآآآم.....!!


كملت وهي تمسح دمعتها اللي طآحت : حرموني انا وعياالي منه سنين...وعقبها يوو وخذوني انا بعد من عيالي..!!....ولما ييت هنــي....ما حطونا فــ نفس المكآن..!!!! وعشان يعذبونا...حطّوه عدالي فـ هالزنزانة عسب ماشوفه..!


سكتت..وبدت تبكي بصوت يقطّع القلب ....

مدت ايدها اللي ماسكة صحن وفيه فتآآت خبز...!


كمّلت وهي تبكي : هـ..هذا.....لي 3 ايآآم.....احاول اعطيه يآكله....!!! حرموه.....حرموه من الاكل لانّه وقف فـ ويه الظلم....!!! لانه ما سكت.!!!

ما رحموا ضعفه ومرضه..!! " شهقت " الله لا يوفقهم..ويحرمهم شرات ما حرمونا...!


صحت بصمت ع حآلهم....

جفت مريوم اللي تحاول تخفي دموعها...

عقبها قالت : انزين خآآلتي....اكيد في سبب....سبب يخليهم يحبسونكم هنــي...

.

ردّ علينا صوت حزين وكسير : يآ بنتــــي لا تقلبي علينا الموآجع...! هذيلاا ناس ظآآلمه...وعقآآبهم عند ربّ العآلمين.... " مدّ ايده...وأشّر ع الناس اللي واقفة ورا القضبآن " كل اللي تجوفينهم مظلوومين...شراتنا...! وما بياخذ حقهم الا ربــي..!

.

تنهدنا بألم ع حالهم......عقب....خذت مريوم الصحن من ايد الحرمة...وابتسمت لها....وو عطته ريلها المسنّ.....


ابتسم لها بامتناان.....وبداا يآآكل بشرآهه..مع بس انّه فتآآآت خبز..!!!!


فكرت شوي...عقب قلت بتحدّي : سمعووني كلكم....!!! اوعدكم اذا قدرت اطلع من هالمكآآآن...بطلعكم كللكم....وبسآآآعدكم....

ردّ عليّ صوت يآئس : لاتحآآولين.....فـ النهاية بتخسرين حيآآتج...!

ردّ عليّ صوت ثاني : تمّي لين ما يفرجها ربج......او لين ما تموتين بسسلاام..


عصصبت وقلت : لااا......مستحييل اموت هنيي....! بظهر من هني لو شو ما صاار..


ردّعليّ صوت مستهزىء : قلنا شرات هالكلام قبل...! بس ما منه فايدة..

قطع كلامه صوت الريّآل الكبير : انسسوا اللي صآآر قبل....خلااص ماشي فايدة منه......لازم تفكروا فـ مستقبلكم.....نصكم بعده شبآب....وهاا مب مكانكم....

خلّوا عندكم أمل......شدراكم....يمكن يكونون الفرج اللي يابه ربنا لنا..! يمكن هم اللّي بيسآعدونا...


.....: صح كلامك يآآ عمّ......نحن لازم نظهر من هنّي....


ابتسمت بحمآآآس.....وطالعت الريآآل الكبير بامتناان... شكلهم كلهم يحترمونه ويعزونه هني...


قالت مريوم بعزم : خلاااص...هاا وعد نظهركم من هني..


كلهم صآحوا بفرح وبحمآس...وكأنّ كلام الريآل الكبير جدد الامل عندهم...!


بسس...

قطع علينا صوت صرير الباب الحديدي...

طآآآحت قلبي فـ بطني...!!

وقفنا انا ومريوم بسسرعه...مسكت ايدها بقووة....

يآآربي شوو نسوي...؟

سمعت صوت حد يهمس لنا..


....: بسسسس....ايييه..انتوو.....تعآآآلووا هالصووب....


وبسرعه رحت صوب الزنزانة اللي ياا منها مصدر الصوت..

اقتربنا منها....وو طلع ولد....

أشر ع مكان مظلم...

بسسرعه رحنا وانخشينا فيه....!

وو سمعنا صوت عجلاات ع الارض...وخطوات...


وعقبها صوت غلييظ : غـــــــــــــــدا...


طالعت الحارس اللي يوزع الاكل ع الزنزانات...

انصدمت من وقاحته..!

الخبز يفرره جدام الزنزانه ع الارض الوصخه..الا اذا لحق عليها ومسكها قبل ما توصل الارض...ونفس الشي ويا غرش الماي... اذا تدحرجت غرشة الماي وابتعدت عن الزنزانه فـ هاي مب مشكلت الحارس..!

والصالونه.....كل واحد مظهر صحنه ..

ويغرف له الحارس.....وبعضهم ما ظهروا صحونهم بسرعه..

ما وقف يترياهم...! كمّل طريجه للي بعده...!


ياللـــــــــــــه كيف وقـــــــحْ...!


جفته وقف جدام زنزانة الحرمة العيوز...

فرّ لها الخبز والماي....

اما الصالونه..ما عطاها....

هييه......حبيبتي والله...لانها عطت ريلها...!

.

وقفت مجآبل زنزانة الريال الكبير...

وضحك باستفزاز : هااه حبيبي...يوعآآآن...؟ يلا ماعليه..باجر اخر يوم للعقاب..بس تدري تستآآآآآهل ما يآآك.....عسب مرة ثانية لا تقعد ترادد اي حد هني...


ماردّ عليه...

احسسن.....عقبها كمّل شغله..ووزع ع البآقي...

اقترب من جهتنا.....

زين ان المكان هذا مظلّم...ولا كنّا رحنا فيها..

وزّع الاكل ...لين وصل للزنزانة المظلمة اللي قريبة منّا...

..

حبست أنفآآسي....


سمعت الحارس : اييي....انـــــــت.... " ضرب الزنزانة يبا ينبه الشخص " اففف شفييه هذا....؟ له كم يوم مب ماكل شي....؟ ايييي......انت....؟ ميت ولا حيّ...؟


سمعت صوت مفآآآتيح...وصوته وهو يتأفف...

وو فتح الزنزانه ودخلها.....

ووعقبها سمعته قآآل : مــــآآآآآآآآآت......!!!!


كنت بشهق....بس مريوم حطت ايدها ع فمي...

ارتجفت بخووف.......مااات....!! ماااات....

ظهر الحارس من الزنزانة.....وابتعد... لين اختفت خطواته..

شكله سار يزقر حد...

.

وقفت مريوم بحذر....طالعتها برعب...هاي وين تباا.....الحينة بيرد الحارس...

مسكت ايدها....

بس رصّت عليّ تطمني...

مشت بهدوء لين طاولة الاكل.....وقفت بسرعه...

ورحت اساعدها...خذينا خبز وماااي واايد...

وبسرعه ردينا مكانا...


قلت بمريوم : المفآتييح..!!

همست لي : لا مب الحين......اهم شي عرفت شكل الحارس....لو خذيناه الحين بيشكّون ...


سكتنا لما سمعنا خطوات.....عقبها لمحنا الحارس ومع اثنين..


قال الاول: هاا متى ماات...؟

الحارس : مادري...بس شكله خلاااص عففن....يلااا لازم نظهره من هني..

الثاني : اففف.... الحين انا مب فااضي لـ هالمزبلة......بروحي طآآيح فـ مصيبة..!

الحآرس : لييش...؟ شو صاار....؟

الثـــاني : البنتين اللي اراقبهم اختفوووو....!!!

مسكت ايد مريوم بقووة....


قال الاول باستنكآآر : لايكون اللي موصيك عليهم العميلين 7 و8....؟!!!!!!!

قال بخوف : هيه.....

الاول بعصبية : تسستهبل...؟ ليش ما راقبتهم عدل....انت تدري لو العميل 7 بالذات وصل له خبر اختفائهم شو بيسوي فيك..

الثاني بدفاع : هم كانوا راقداات.....وخذت لي غفوة...ونشيت وما جفتهم فـ غرفتهم ولا فـ اي مكان ....!!

الحآآرس : مستحيييل...!! كيف بيظهرن من هني...؟ اصلا ليش باب الغرفة مفتوح....؟

الثاني : العميل 7 هو اللي فتحها...وطلب مني اراقبهم .....بس ما توقعت يشردن...!! لانهم كانوا يظهرون ويردّون.....حتى انهم رمسّوا أهاليهم فـ التلفون..بس كل اللي قالوه لهم انهم ما يقدرون يطلعون من هالمكاان...!!

بققت عيوني منصصدمة..!!!

الاول : ماظن شردوا...اكيد بعدهم موجودات.....بسسرعه بنظهّر هالجثة وبنسير ندوّر عليهم...قبل ما يطلبهم العميل 7...لانه شكله وصل هو والعميل 8 من السفر.


بسرعه ظهروا الجثة...وظهروها...

وردّ الحارس خذ طاولة الاكل وبند الزنزانة..

وظهر.....

تريينا لين ما يعمّ الهدوء...

.

بسسرعه التفت لمريوم... : مريوووووم شوو بنسوي..؟

قالت تطمني : لا تخافين.....ما بيوصل الخبر لمحمد ومنصور..هم بروحهم خايفين..." وقفت وخذت الاكل وياها " يلا قوومي بنووزع عليهم...


خذيت الاكل والماي....واول شي رحت عند الريّال الكبير..

انا : عمّـي......أأ..؟

ابتسم بوهن : عزيــز....

ابتسمت وانا اعطيه مجموعه من الخبز والماي : تفضّل عمّي عزيز...


شكرنــي بعمق....ودعااا لي....

عقبها عطيت حرمته اللي قالتلي اسمها فاطمة...

وبعدها مرينا انا ومريوم ع الاغلبية اللي يحتاجون اكل...




،


يتبع  


.


ودّعناهم....وسرنا صوب الباب الحديدي بنظهر...

بطّلناه بشويش....وظهرنا منه..


مريم بهمس : اول ما نوصل فوق بنركض....." سكتت تفكر " تعااااااالي...نحن اي طابق...؟

قلت افكّر : مممم....ممم...اظنّي الثالث او الرابع....؟!

قالت : يلااااا...

،

صعدنا الدري بحذر..

لين وصلنا الطابق اللي فوق السجن..

تنهدت براحه...محد جافنا...

حسيت برعشة بررد...

جفت شكلي وشكل مريوم.....لااا شكل مريووم افظع..!!

قلت لها : وين شيلتي....؟؟؟

شهقت بقوة : اوييه انا جي ظهرت....؟!!!!

تخصرت : هيييه وانا كنت اقوول شو لما كنتي تركضين...!!!!! الحينة ما يخصني فيج وين شيلتي....؟

حطت صبعها فـ حلجها وقالت بصوت واطي : مادري....اظني فريتها..بس مادري وين...


آآآآآه......يالقهـــر....مسكتها من شعرها ومطييته....


مريوم متألمة : وخررري عنّي يالدبة....!


كفختها بقووة...وو جفتها ياية بترد الضربة..

وشردت لين فووق...

وصلت الطابق الثاالث........لحظة..لا مب هو...

صعدت لين الطاابق الراابع....

هييه هاا طاابقنا.....بس وين اروح..؟ يمين ولا يساار..ولا جداام...؟


صديت اجوف مريوم اللي استوت قريبة منّي...

وبسسرعه كملت ركضي...

بس قدرت تمسكني من شعري....

صرخت بالم : مريووووووم لااااا يعوووووور....

ضحكت بشر : محد قال لشعرج يستوي طويل....

قلت وانا احاول ابعد ايدها من شعري: قولي هالكلام لشعرج...


جفت العاملات يطالعونا باستغراب...ويضحكون ع خباالنا..


قلت بترجي : مريووم حبيبتي ....بنسير حجرتنا...وعقب سوي اللي تبينه....


يت وحده من العاملات ترمسنا...وجنها تقول انهم يدورن علينا...

جفت مريوم مشغولة يالسة ترقّع السالفة لها...

استغليت الفرصة...فلتّ منها....

بس ما مشيت خطوتين الا....ووو...طآآآآخ...طحت ع ويهي....

آآآآخ خششمي.!......سمعت ضحكت مريوم الشريرة...

يلست فوق عسب تمنعني من الحركة...


قلت بالم : مريووم..وخرري عني....خشمي يعوورني....

قالت بلا مبالاة : تستاهلين..ها عقااب عسب مرة ثانية ما تفكرين تشردين مني...


مطّت شعري ...

قلت وانا امثل اني اصيح : اهـــىء..اهــــىء...مريوووم..اناا آآآسفة.....مريوم سااامحيني...

قالت وجنها تفكر : مممممم....اسامحج هاه......؟ ممممم....اوكي.....بس اول شي..." وبغرور " قولي آنا اسفة يالشيخة مريم....انتي اصلن تاج رااسي.....وبعد ذلك...قومي وبوسي راسي...


يآآآآربي..اففف....بدينا فـ حركآآت اليهّال..

طالعتها بغيييض...

وهي شقت الحلج....

قلت : اوكي...اوول وخرري عنّي....

مريوم : ههههآآآآآآي...قصّي على غيري يا حلوووووة....اول شي اعتذري....! وبعدين بهدّج وبوسي راسي...


اففف منها...تعرف كل حركااتي...بس ماااااااابي اعتذرر لها...

مطّت شعري بقووة : يلاااااااااااااا....قوووولي....

قلت بصوت عاالي اعااند : مآآآآآآآآآآآبآآآآ....لوو تحلمييييين...!!


صررررخت لما عضتني فـ كتفي...!!


ضحكت مستاانسة...وتحرك حلجها..يعني عايبنها كتفي..


قالت بنذآآلة : يممممميي......بعد عضة...

قلت بتوسل : لاااااااااااااا.....آآسفة بقوووول..بقووول...

قالت : يلا...وفي عقاب زيادة...بتبوسين ايدي بعد...


هاي مب جنها مصختها...!!! برااويها بس خلّ تقوم عنّي هالخسسفة...!

بسس...!

انتفضت لما سمعت صووت...ووووو رفعت رااسي وجفت اربع ريول وااقفة....

هييييييي.....محمد ومنصووووووور...!!!!

يالله مب وقتهم ابداااا....!

توقفنا انا ومريوم عن الحركة....!

مريوم بعدها فووقي...وشكلها بعدها مب مستووعبة...!

من زمآآآآآآن ما جفنااهم...!

شو يآآآبهم الحينة...؟!

آآخ....مريوم تعبتني....

.

بعدها جنها الاخت استوعبت وبعدت عنّي ووقفت..

وقفت ...ولصقت فيها...


همست لها : مريووم يلا نرووح الغرفة...


وقبل ما نتحرك...نطق الكريييييه....


منصوور : عآآآش من شآآفكم...


مسكت ايدي مريوم....و مشيت وياها....

مرّينا من عدالهم وقلبي يدق...

احسّ هاليوم ما بيعدي ع خير...

لاننننه......الكريه...مسك ايدي وبعدها من ايد مريوم....وو شدّني صوبه...

بسسْ

بققت عيوني لما جفت محمد...................حضن مريووم.....!!!!!!!!!

سمعته يهمس لها : اشتقت لج...!

ماجفت ملامح ويهها...لانه مغطّيها...

يتني رجفه..مادري من الخوف او البرد....

اما منصور الكريه...

مسك ويهي...وو بآآآسني فـ خدي..

شهقت بصووت عآآلي....

حطيت ايدي ع صدره...ابعده عنّي...

.....لكن مسك ايدي الثاني....وضمنّي لصدره.....

طآآح قلبي فـ ريوولي...

كنت اقدر اسمع صوت دقآآت قلبه...!!

احسّ اني بصييح من الوضع اللي انا فييه....

هالانسآآآآآآآآآآآن وقـــح....!!


قلت بصوت مكتوم : بععـّـــــــــــــد عنّــــــي...!!!!


حاولت احرر ايدي اللي ما سكنهم....

مآآآآآ قدرت....

ماسك ايدي الثنتين بايد وحده..!!

حاولت اخفي رجفتي....

ايده الثانية مسحت ع شعري....


قال : ليش ترتجفيين....؟! شعررج مبلوول....! بردآآآآنه....؟؟!


بعدّني عن حضنه.....وطآآلعني.....

صديت عنه......جفت مريوم.....ماسكنها محمد...ومع هذا تطالعه بتحدّي..

.

ترك ايدي....ومسكني من كتوفي : تعااالي..لازم تبدلين قبل لا تمرضين..

قلت بارتباك وانا احاول ابعد ايده : لاااا ماعلييه..بسير الغرفة بروحي..!


طنشني....ودزني يمشيني....

ثقلت خطواتي عسب ما اتحرك...

قلت بعصبية : افففف...يااخي مابي كيييفي...! هدني...بسير برووحي...

قال بهدوء : امشي ...ولاا تخليني اتصرف تصرف ثااني...

قلت : اووكي..بمشي..بس انت هددني...ولا خاايف اشرد...؟

ضحك بهدوء : لا مب خاايف....


تركني..ومشيت جدامه..جفته يطالعني مبتسم..

ووو...بسرعه..قعدت ع الارض..


قلت بعنآآد : ما بقووووم...


ضحك بقووووة...ونزل لمستواي..


مسكني من خشمي : صدق انج يآآآآآآآآآآآهل...!

بعدت ايده بعصبية...

تنهد وقال : والله كنت هلكآآآآآآآآآآآآآن من السفر....بس من جفتج....طآآآآر التعب منّي...

طالعته فترة...عقبها قلت ببرود : انزين.......!؟


ابا اقفطه...بس شكله ويهه لووح...

.

قال بنبرة غريبة : يعني ما بتقومين...؟

صديت عنه : هييــــــــه...

.

وو

بطلت عيني..لما حسيت عمري مرتفعه..

صرخت بخوف وتميت ارافس : مريوووووووووووووووووووووووووم...


جفتها فلتت من محمد..ويت بتساعدني بسس...مسكها...

.

مشى...وانا بعدني اقاوم......

كنت ارتجف بين ايده....


قال بهدوء : لا تخاااافين..ما بسوي لج شي..!

قلت وانا شوي بصيييح : هددنـــــــــــــي....!!


.

وصلنا جدام الباب الحديدي المزخرف.....نفسه اللي دخلناه اول مرة انا ومريوم..

حسييت هالمرة محد بينقذنا...

العبرة خنقتني...ماابي اصييح....لا..لآ مابي ابين له اني ضعيفه...

اهـــــــــــىء...بس شوا سوي...!!!

.

فتحوا العاملات الباب....ودخلني الغرفة...اللي دخلتها قبل...

حطني ع السرير..

هنـــــي..تمنيييت اني امووت....ولا هاللحظة اتييي...!!

ويهي وآآآضح فييه الخوووف والرعب...

.

بعد ما بنّد منصوور الباب...

جفته سار صوب الغنفات...وكان بيقعد...بس لما جاف شكلي....

جنه انصدم...؟!


اقترب مني....كنت ابا اتحرك...بس مااقدرت....اطرااافي كلها متجمده...


قال بصوت حنون ومتفاجىء : لييييش....ليش خاايفة...!!!!! " حضني اونه يطمني..! " اعرفي اني مستحييل أأذييج..! اووهو...خلاااص قلت لا تخاافين..مافي شي يخوف عآآآآآدي....!! ريلاااكس حبيبتي...!


بققت عيووني....شوو اللي مااا يخووف بالظبط....!!!!!!

شو اللي عآآآآدي...!!!

هاا وين يبااااا....!

.

يآآآرب....يآآآرب ارجوووك....طلبتك تموتني هالسآآعه ولا يصير لي شي...

يآآرب سآآآآآآآعدني وسااعد مريم....


غمضت عيني ....وانا اتوسّل لربي ينقذني منهم..

.

بعد خمس دقاايق تقريباا...

سمعت صووت من تلفونه اللاسلكي....

هنــــي...بعدت عنه..وطآآآآآر قلبي من الفرح...

الحمدالله..اكييد هذا الفرج...


" ندآآء عـــــــــــآآجل...للعميل 7 و 8......يرجى التوجه لقآعة الاجتماعات فورا "


جفته كشّر بويهه..وتأفف...


وو ردّ عليهم : عُلـــــم....!

ضرب طرف السرير بقبضة ايده.... : ما يخلّوون حدّ يرتآآآآآآآح شوي ويستآآنس..


يعلللك ما ترتآآآح ابد...

طالعني وابتسم بوهن : سووري حيآآتي......بضطر اروح....بس بردّ بسسرعه...! وو مممم صح اكيد تبين تبدلين..!...." غمز لي " الحينة بخلّي العاملة تييب لج شي تلبسينه...


هيييي..وقحّ...!!

وقف ...وظهر....حسيت قلبي يرررقص من الفرح...

ترييت لين ما سمعت الباب يتبند....

وقفت بسسرعه.....

بس سمعت الباب يتبطّل مرة ثانية...

بسسرعه قعدت....

اوانا ادعلي انه ما يكون هوو..

شويّ....وجفت العااملة ومعاها ملابس....

ابتسمت لي...

وعطتني الملابس.....ويي الحمدالله انها عآآدية...خخخ انا فهمت غلط...

اشّرت لي ع مكان تبديل الملابس..

قلتلها ببدّل خلاااص..انتي سيري..

بس ما رضت....تبا تاخذ ملابسي عسب تغسلهم..

سرت الغرفة..

تفقّدتها....اكييد فيها كاميرات مراقبة..بس وين..؟

بس مافي ما جفت شي.؟

عقيت العباة...

وعطيتها.....وقلتلها خلاااص روحي...

سمعت خطواتها لما ابتعدت و بعدها بندت الباب...

عقيت الملابس ع الارض..

مب وقته ابدّل....لازم اشرد....

ظهرت بسسرعه من غرفة التبديل....

اكيد الباب بعده مفتووح....لاني ما سمعته قفّله بالمفتااح..

رحت صوب الباب...وو بطّلته بشويش...!

بسس..

سمعت صوت ورااي..

صديت بسسرعه....جفت شخص في الغرفة ويطآلعني بخبث...

يممّه...من وين ظهرلي هذا...!!!!!

بطلت الباب بششرد.....بس تفاجأت..بالعاملة جدآآمي...وتبتسم بخبث....!!!!!!!

شسسآآآآلفه..!!!

طالعتهم هم الاثنين...


اقترب منّي هالشخص الغريب...ومسكني بقووة...

صرخت برعب....


سمعته يقول للعاملة : مشكوورة ع الخدمة يا حلووة...!!! سيري احرسي برا قبل ما ايي منصور..


طرشت له بووسه..وغمزت ...وظهرت....

هنـــي كنت بصيييح...!!!!!

انا مب فااهمة شي...

اللي اعرفه ان منصوور شكله ما يدري...!!


سحبني بدفااشة وعقني ع السرير....

لااااا يااربي لااا...

وو

اقترب منّي اكثر...حتى صارت انفااسه تلمس ويهي..!

حطيت ايدي ع صدره ابعده....بس ويييين..هااا ضخم...!!

صرخت فيه اباه يبعد...

بس طالعني بنظرة شرر....

وو

مسكني من قميصي....وو بداا يقطعه...!!!!!!!!!

انتفضت من الرعب...

صرخت بأعلى صووتي : مريووووووووووووووووووووم........يمآآآآآآآآآآآآآآآ. ...يبآآآآآآآآآ.......منصووووووووووووووور....منصووو وور....!!


صحت بصووت عآآآآآآلي....وهو يقطّع ملابسي بكل وحشية...

خلااااااااص انا....................انتهيت...!!


وو


فجآة تبطّل الباب...

وسمعت صرخة هزت المكآآآآآن:أمجــــــــــــــــــــــــــــــــــــ ــــــــــد....!!!!



\\


يتبع  


//



فــ مكآآن آآخر...


.

مضى على خروجه من المستشفى اسبوع...

بعدما نجى وباعجوبة من ذلك الحادث الخطير....

ولكن شكوكه حول حادثه بدأت تِؤرقه.....

ولذلك....عقد عزمه لكشف الغموض الذي يلفّ حولها....

يريد ان يعرف..من هي..؟ وما قصّتها....!؟

لذلك مضى الى حيث تكون....


//



الســــآعه 11 ونص باللّيل


،



شهـــــرزآآد..



،



حدّدي مضآآآآآآآآآآيقة....!!

صممّوا لي فستآآآآآن فآآصخ....!!

لـ حفلة اليوم اللي بيكون كل حضورها ع قولت سليمان "VIP "..!

ظهري كلله تقريبا ظااهر...

والفستآآن رآآآآصّ بالقوو...غير ان فيه فتحه لين نص ريولي..

ولونه فووشي فآآآآآقع....!

طالعت شكلي في المنظرة بتقزز...

تنهدت...الحمدالله لا امي ولا ابوي عايشين عسب يجوفوني بهالمنظر..

سمعت الكوفيره تقولي : موو عااجبيك شكلك...!!؟


مديت بووزي..وطنشتها..

كانت تحط اللمسات الاخيرة....


قالت باعجآآب : واللهي عمّ بتجنني...!! ليش مش عاجبك...!!؟ حلووييه..اسم الله عليكي...ملاآآآك..!


جافتني ماعطيتها ويه...

لمّت اغراضها بسسرعه..وظهرت..

.

تنهدت وحطّ ايدي ع خدّي..

طالع انعكآس الساعه في المنظرة....

افف..بآآقي نصّ سااعه..

ملل..!

تعلّقت عيوني ع حركه فـ الخزانة اللي اجوفها من المنظرة..

صدّيت ورااا....!

ماشي حركة...؟ مادري...كآني لمحت شي..؟

شكلي اتوهّم...

رديت اطالع في المنظرة......بس هالمرة متأكدة..انا جفت حدّ داخل الخزانة..!!!


وقفت بسسرعه...وطالعت صوب الخزانة...

بسم الله منوو فيها....؟!!


قلت بصوت وآثق : منوووووو.....!!؟ اظهر بسسرعه...


لا ردّ...


قلت بحزم : اذا ما ظهرت بسير ازقر السكيورتي...!!


لا ردّ...


قلت اخوفه : اوووكي...انا سايره...


تحركت وانا المح الخزانة....حطيت ايدي ع مقبض الباب.....

بس سمعت باب الخزانة يتبطّل....ووو ظهر منها شخص...!

طالعني من فوق لتحت باحتقآآآآر...

وانا فوق راآآسي مليون علامة تعجّب..!!

دققت فـ شكله....مممم...ها شكله مب من النوع اللي يحظر حفلات وخرابيط...!

انزين شوو ياابه...!؟ وليش منخش هني..!؟


قلت باستغراب : انت منووو.....؟! وشو تسوي هنــي...!!

قال باستهزاء : انتــــي نووف..!!!

قلت : نووف..!!!!!؟

هزّ راسه بأسف : اكيد ما بتعرفينها....!! نوف ... المحتشمة...المدّينه...اللـي كنت اجوف الناس كل يوم يزداد اعجابهم بها....." وبتقزز".......تطلع هالمفصخه...!!


طالعته باستنكآآر.......هاا شكله من المكان اللي كنت اشتغل فيه..!

اعتصر قلبي بألم...ما كنت ابا حد منهم يعرفني...!!


حاولت اظبط اعصابي وقلت ببرود : انزين....شو المطلوب مني...؟

طالعني بقهر وبغيض : مآشي....بس عيبتني طريقة حيآآتج....!! اللّيل..فـ مرآآقص...وحفل وغنآآ...والصبح في الاوقآآف ومسآعدة النّاس......ومادري شو القصد من ها كله..!


عضيت ع شفآآتي....شوووو يخصصّه...!!!!

يبآآني ابرر له......؟! ما ببرر....لانه مستحييل يفهمني....


قلت وواضح اني ماسكة اعصابي : انزين..وشو يخصّك من هاا كلله...!!!!!

قال بغموض : ابا اعرف انتــــي منوو...!؟ ومنوو اللي يتعآآملون ويآآج...!

نفذ صبري منه...قلت بطنآآزة : ليش..؟! مستحيل ما تعرفني.....! انا الفنآآنة الشهيرة.....


قآآطعني...بطنآآزة : حورية الغنااا..!!


صديت عنه وانا اضرب بكعبي ع الارض..


قلت بعصبية : اظهر برآآآآ....مابي اجووفك هنـــي....!

قال بتحدّي : ما بظهر الا لما تفسرين لي كل شي...!

صديت اطالعه وقت بعنآد : ما ببرر لك...ولا بقوولك شي...وووو....ما يخصّك فـ تصرفاتي..!

قال باستنكآآر : تبررين لي...!! هه..... شو بتقولين اصلن..... وحـــ....


قاطعته وانا اتنفس بغضب : جفت....!! هااه....كيف تباني ابرر لك وانت جي تقوول...!!

لانك مستحيييل تفهم..مستحــيل....! كيف تفهم وانتي ما عشت اللي عشته...!!!


سكتّ فجاة..مابي اتكلم اكثر....

غمضت عيني اهدّي نفسي...!

قلت بهدوء وانا بعدني مغمضة : لو سمحت....الكلام وياكّ ما منه فاايده...ممكن تظهر من هالمكآآن..؟

قال بغموض : لا له فاايده....! تذكرين الحآدث القوي اللي صار قبل 3 اشهر ونص..؟!


فتحت عيوني بسسرعه..وطالعت فيه برعب....

هاا كيف عرف....؟!

منوو هالانساان الغاامض....؟


قال بشي صعقني : انا هو الشخص اللي حاولوا يقتلوني فـ هذاك الحآآدث...!!

هزيت رآسي بلااا : مستحيـــــــــــــــــل...!





//




~| نهـــــآية الهمسة التاسعة عشر |~



~| الهمســــــــــــــة الــعشـــــــــــــرون |~





//



مــــريم




،




انزويت فـ الزآوية...وانا ارتجف من الرعب...

عيوني تنتقل فـ الشخص الضخم اللي جدّآمي...وفـ محمد اللي فتح الباب منصدم..!

الارض كلها دمّ منّي...وقطع زجاج متكسرة..

تفآجأت لما دخل هالاسود الضخم عليّ....وهجم عليّ....

ولمّا جفت العاملة الحقيرة المتآمرة معاه..

هي نفسها اللي كلمتها قبل شوي لما كنت ويا ريم...

،

حاولت اشرد منه...

مسكني قطّع ملابسي.....بسس...مادري كيف فلتّ منه...

ياا فـ بالي بس اقتله...

فريت عليه كل العطورات اللي جدامي....والتُحف الموجودة..

بس كان يتفاداهم بمهارة..

طآقتي كلها نفذت....ما عدت احس بشي...

حتى لما تعثرت وطحت ع قطع الزجاج..ماحسيت باي الم..

الخووف ماخذ مني كل شي..

وو لما حاصرني ع الزاوية...تفاجأنا بمحمد يدخل..

،

الشعور الوحيد اللي احسّ فيه الحينة.....انّي انتهيت..

كنت مبتلية بواحد...الحينة اثنين...!

.

غمضت عيني باستسلام...

خلاااص....مافيني حيل لاي شي...

دافعت عن نفسي قد ما اقدر...


رفعت ايدي اجوفها....

تنززف..وقطع الزجاج بعدها معلّقة فيها..


حطيت راسي ع ركبي...

كان عندي امل اطلع من هالمكاان سليمة...

بس شكل هالامل مستحييل..!

هالـ***..بياخذون منّآ اللي يبون....و عقبها بيذبحونا شرات العنز...

.

رفعت راسي ببطىء...

جفت ضرابة قوية بين محمد و الضخم اللي ما يتسمّى..

طالعتهم ببرود...يعلهم يموتوون الحين جدآآمي...

.

وكأنّ امنيتي بدات تتحقق....لاني جفت الضخم يالس فوق محمد..ويخنقه..!

هنيي كأنّ الامل تجدد لي...

جفت الباب مفتوح....رديت اطالعهم...

بعدهم ع وضعهم....!

زحفت لين الباب....وظهرت...!!

وين اسيير الحينة....؟!!

سمعت اصواتهم بدت تهدا....

بسرعه زحفت...و سرت الصالة...

جفت فتحة ضيقة بين الغنفتين....وو انحشرت فيها...

حضنت نفسي...وانا ادعي محد ينتبه لي...

،

الحين..بديت احسّ بالم فّـ كل جسمي...

طالعت ايدي...لازم اول شي اظهّر كل القطع اللي فيها...

نزعت وحدة...

كنت بصرخ من الالـــــم...

دمّعت عيوني.....يعووووور.....!

نزلت ايدي باسى.....مااقدر اكمّل...

غمضت عيني.....

ومن التعب....ماحسيت بعمري الا وانا رآآقدة...!


،


فتحت عيوني ببطىء على صوت حدّ...

جفت بقعة الضوء اللي جدامي وراسّ حد...ويتكلم..

دققت في الويه...

شهقت لما جفته محمد...!


مدّ ايده : يلا تعآآآلي..لا تخافين...!


تراجعت بلصق فـ الطوفة...

.

تأوّهت بالم لما ضغت ع ايدي فـ الارض..

وانغرس الزجاج بزيادة..


قال : شفييييج....!! شي يعوورج...!؟ يلااا عااد ظهري...


غمضت عيوني ...مب متحمله...لا الالــم..ولا شوفته..!


قلت بصوت مبيّن فيه الالم : اتركنــــي...ابي اتمّ برووحي...مابي اجووووفك..!


رديت فتحت عيوني...ماجفته....

تنهدت....يارب ما يردّ...!

بس..

حسيت بالغنفة اللي عدّالي تتزحزح...

اففف...

ابتعدت الغنفة...وظهر لي ...

شهق منصدم لما جآف..الدمّ مغطيني و مغطي الارض حولي...

صديت مابي اطالعه....

حسيت فيه يقترب وينزل لمستواي...

جفت ايده انمدّت صوبي...


قلت بحدّة : لا تلمسـنــــــــي...!!!

قال وكأنّه يبرر : انا ماكنت ادري انه بيصير لج جي.....ولا صدقيني ما كنت خليتج بروحج..!

طالعته باستخفاف : ليش حد قصّ عليك وقال اني ابي اجوف ويهك...؟


ماردّ عليّ ...بس مدّ ايده...وقبل ما الحق ابعدها عنّي....نزع قطعة زجاج من ويهي...

فركت ويهي بظهر ايدي متألمّة..


قال باصرار : لازم نعالجج...جوفي جسمج كلّه زجاج...و أ...

قاطعته بصوت تعبان : ما يخصّك...!


حطّ ويهه مجآبل ويهي وقال بصرامة : لا يخصني ونصّ....


جفته مستعدّ يشيلني....


قلت بسسرعه : لاااا....لا تلمسني....


بس ولا كأنّه سمعني...حطّ ايده تحت ريولي..والثانية تحت ظهري..

ورفعني..

تأوهت بالم : لااا...يعووور.....قلتلك لا تلمسني....بلييز....نزّلني.....نزّلنــــي...!

قال بارتباك : اوو...آآسف..! مآآعليه..تحمّلي شوي...


غمضت عيني وعضيت شفآتي بالم..

آآآآآآخ...احسّ اشياء تنغرس بزيآآدة فـ جسمي..

.

فتحت عيني لمّآ دخلنا الغرفة المشؤومة..

.

حطني ع السرير بشويش....

حاولت ما اتساند بايدي...ولا احرّك عمري وايد...

خلااص ما عدت اتحمّل ولا الم زيادة....و.فيني غصّه عآآلقة..


طالعته بكره لما سحب كرسي ويلس مجابلني...


قال باهتمام : الحين بسير اييب دكتور لج...

قلت بجفا : مابي شي...اباك بس ترووح وتفكني منك..


طالعني بنظرة غريبة ..مادري حزن...ولا شي ثاني..

صدّيت مابي اجوف هالنظرآآت..


بس تفاجأت لما قرّب ويهه منّــي...

ردّيت ع وراااا بسسرعه......

رفعت ايدي على طول لمّآ ألمتني لاني تساندت عليه..

عضيت ع شفااتي بالم..

عيني بدت تدمّع....

لااا..مستحييل اصييح..مستحيل اصيح جدآآمه...

غمضت عيني بقووة امنع اي دمعة ممكن تطيح..

.

حسييته ابتعد..فتحت عين وحده..جفته ظهر من الغرفة..

خذيت نفس عميق..ابي اطرد اي صيحه ممكن تييني..

.

لين متى بتم جي...؟ ماقدر لا اتحركّ و لا اسوي شي..

وييينج يا ريــــم عنّي....!!!

شو صآآآر لج..!!

تعآآلي سآآعديني....جوفي شو سووا فيني..!!

.

مادري ليش تخيلت لو خطفوني بروحي..!؟

مستحيل كنت لين الحينة حيّة..!

من اول يوم بكون راايحه فيها..

عيل لو ماجافوني..وخذوا ريم برووحها...؟!

اكيد بيوقّف قلبها من الخوف قبل ما يسوون لها اي شي..!

.

جفته دخل وويّاهعاملة وومعاها شنطه..


هاا شفييه ما يفهم...صدق..الحين وفـ الوقت مب نااقصتنه..

شو هالتغيّر اللي يآآه...!؟

من متى وهو طيب..؟

انا شآآكّه فـ تصرفااته..!

.

تجدّم...ويلس ع الكرسي اللي مجآبلني..

طالعت الصوب الثاني...

بحسسه..ان وجوده و عدمه واحد...

.

بس وييين اطنشه..!

مسك ايدي..التفت له بسرعه...


قلت بعصبية : اتركني...! ما تفهم...؟ انت تعوّرني...!!


حاولت اسحب ايدي ببطىء...

بس هو ماسكنها بقووة..



اشّر للعامله....فتحت الشنطة ....وظهرت منها اشياء....ملقط...مطهّر. ..لصق جروح...واشياء ثانية...

عطته الملقط..

قلت وانا ابلع ريجي : لااا....هدّ ايدي..انا بظهّر الزجاج مب انت..


حاولت ابعّد الملقط بايدي الثانية....

بس يت العاملة ومسكتني...


عطيتها نظرة وقلت: بعدي عنّــــــي....!

وو

صرخت بالم..لما نزع قطعه من ايدي...

ييت بسحب ايدي اللي ظهر من مكان القطعه دمّ...بس ما تركها..


ثبّت عينه عليّ ....قال بهدوء : ماعلييه..تحمّلي شوي....لازم يعوّر..


هزيت راسي بلا....

بس ما سوالي سالفة...

نزع كل فـ كفّي وكتوفي..وانا اكتم شهقآآتي...

.

جفته يتنهّد براحه : جفتي ..اذا تميتي هادية بسرعه بنخلّص..


طالعته بدون ما اردّ عليه....لاني كآآتمة انفآآسي...

وابي اصرررخ...!

واصييييييح...!!!


جفته بيبدا فـ ريولي....!

غمضت عيوني..وبدت انفاسي تتسارع..

لااا...آآآآآآآآآه..... اهــــىء...

ريولي انغرست القطع فيهن عدل...

لانّي دستهن بقوة..وعقبها طحت عليهن..

.

انتزع وحده بقوه....

صررخت متألمّة...

وعيني دمعت..وهالمرة ترجيته : بسس خلاآآآآآآآآآص....الله يخلييك..والله ماقدر اتحمّل اكثر عن جي...


كمّل شغله بدون ما يردّ عليّ...

بسسس...

حاول ينزع وحدة كبير..

هني بديت اشاهق من الام...

دمووعي بدت تطييح....

ووو نزعها بقووة...

وانا انفجرت اصيييح بصوت عآآآآلي...

غطيت ويهي بايدي....

.

اقترب مني بسرعه ..

صديت عنه وانا اصارخ عليه..

مسكني من كتوفي...يجبرني احطّ راسي ع المخده...

بعدت كتوفي عنه بعصبية....

تأمّلني الحقير شوي وانا اصيح..

حاولت امسك عمري شوي...

بس مآآآقدر...مآآآآقدر..

جفته مدّ ايده للعاملة....عطته شي...

و ع طول حطه ع خشمي واستنشقته...

ثوآآآآني..

بداا جسمي يتخدّر....وو صيآآآحي يخفّ...

مسكني وحطّني ع المخده..

ابتسم يطمني : خلاآآص الحين ما بتحسّين بشي..

.

عيوني بدت تغمّض...حاولت اقآآآآوم..

بسسس...رحلت لعآآآآلم الرآآحه..!




//





عــــــلي




،



دخلت البيت...بعد ما وصلت فارس وبدور...

ما جفت حد في الصالة....

اكيد حنان وعمتي رقوود..

سرت غرفتي..

وو ع السريع خذيت شاور سريع...وبدلت..

وانسدحت ع السرير بتعب..

.

ابتسمت بنشوة...لما استرجعت احدآآث اليوم..

اليوم عيبني فآآآرس...!!

ههههه اما شكل الكآآبتن...كان شي..!!

انهآآآن بالقووو...

يزآآآآته الهرم...

مممم ابا اعرف شو بيسوي....؟ كيف بيرد هه ماي كرامته اللي انهدر..ع قولتهم..


يا فـ بالي رمسة فارس قبل ما ينزل بيته...




//



فآآرس : هههههه هييه..اعيببك انا....كنت بكسّر عظامه..لولا الشباب ما يوّدوني..

ابتسمت بفخـــــر ..

ابتسم لي بامتنان : والله مآآدري كيف اردّ لك جمآآيلك عليّ....لو ما وقفت وياي..جان الحينة انا طآيح من ضربه..


مآآرديت عليه..تميت اتأمّل بدور الراقدة..

حطّ ايده ع كتفي...: ما تقصّر والله يآآ علـــي....!


فتح باب السيارة..وشلّ بدور...وقبل ما يبند الباب..


ضحك بخفة : يلا فمآآن الله....ترا يمكن بآآجر ما تلااقيني...اكيد بيذبحوني....! " سكت وعقب كمّل بمزآح " بس اقولك عسب ما تمر عليّ باجر...



//


انا فكرت فــ كلامه....بس لقيت انه مستحيل يسوون له اي شي..

خآصه ونحن فـ النهآئيات...

وفآآرس شي مهم للفريق..

.

نشيت من ع السرير....وطلعت فوق الكرسي عسب اوصل للمكيّف..

بطّلت الغطآ..وظهرت الاوراق...


حطيتهم ع الطآآولة..

وفتحت الصفحة اللي وآآصلها...

صح تذكرت..

بقولكم شي محد يعرفه..حتى فاارس..

قدرت افكّ بس شفرتين..

وهاا في الاشهر اللي طآآفت..


وثنيتنهم تأخّرت فـ اكتشآآفهم...

وكلهم كانت عمليات قتل...

يمكن الشرطة ما عرفت بهالشي...لكن انا متأكدّ..


الاول...مآآت..لمّآ طآآح من فووق عمآآرة...من الطآآبق 15..!

وطبعا مافي اي دليل على انّ حد قتله.....و اغلقوا ملف القضية على انها حالة انتحآآر..!


الثآآني....ماينعرف..حرمة ولا ريآآل...بس الاهم..ان الشخص احترق فـ البيت...!

حآولوا يكتشفون نوعية الجثة..لكن الجثة خلااص ما بقى منها الا عظم و العظآآم تهشمت لان شي طآآح عليها..اظن السقف..

وبعد نفس الشي اغلقوا ملف القضية..


وانا الوحيد اللي متأكدّ انهن جرآآيم مدبّرة..

والشي اللي اكتشفته بعد...انهم ما يقولون اسمائهم الحقيقية او تنكتب هني..

لااا...يكتفون بالارقام....يعني اللي منفذين الجريمتين...كانوا العميل 9 والعميل 10

.

ظهرت الاوراق مالت الاشهر اللي طافت..

مافي دآعي احاول افكّهم الحين..لانهم اكيد نفذّوا كل الجرايم فيها..

ومممم و هالشهر..الحينة نحن فـ نصّه..

ببدا فيها الحين..

مممم...اليوم ماشي جريمة...

ويت...

بآآآجر بتستوي...!

بس متى وين ماعرف...؟

.

ظهرت ورقة وقلم...

ودققت في الكتآبات الموجودة..

قصيدة غآآمضة...

بس الاكيد ان فيها بلاوي..!

.

" عند استيقآظ النجوم...واحتضآن السمآء لؤلؤتها الجميلة

تنقسم اللؤلؤة والعقرب في خطّ مستقيم..

وتنطلق اشعّة الشمس من اسفلهما تشدوا على انغآم نبضآت الاشعة..!

ووردة حمــرآآآء..تترآقص على تلك الانغآم بكل سحر وجمآل..!

"


اول سطر...


عند استيقآظ النجوم......الاكيد ان الجريمة بتكون بالليل..

احتضآآن السمآء لؤلؤتها الجميلة.........وهاي عرفتها....يعني قمر..!

وبآجر بيكتمل القمر وبيكون بدر..!


تنقسم اللؤلؤة والعقرب في خطّ مستقيم.....؟

العقرب اللي هو السآآعه....ممم يعني بيكون 12 باللّيل...او 6..؟

لالا اكيد 12 ..النجوم ما تظهر واضحة المغرب..


انزين....بس كيف تنقسم اللؤلؤة...!؟

معقولة اللؤلؤة مب قمر..؟

.

خلينا من هاي...


وتنطلق اشعّة الشمس من اسفلهما تشدوا على انغآم نبضآت الاشعة...!!!


انا بديت اخربط.. كيف الشمس تطلع من تحت بالليل...؟


ووردة حمــرآآآء..تترآقص على تلك الانغآم بكل سحر وجمآل..!


وردة حمرا...ممممم اكيد هالمرة ما بيكون ريّآل...

بس كيف تترآقص...؟

و اي انغام...؟

يمكن.....يمكن في مهرجآن...؟

صح اكيد مهرجآآن...

بس وين عندنا هني في المدينة...؟

مممم...

هيه..اظن في واحد...بس مادري وينه بالظبط...


انزين..وردة حمراا..؟

شعرفهم انها بتكون حمرا..؟ او تلبس احمر...؟


اكيد عندهم طريقة للتواصل معاها..!

يآآربي..

وآآيد معقّد هاللغز...

طالعت فـ الساعه...

برقد الحين...وبآآجر يصير خير..عندي وقت لين الساعه 12 باللّيل..

ردّيت الاوراق مكآنهم السرّي..

وو

انخمدت على طوول..




//


//




ريــــم



،


كنت بعدني فـ حالة صدمة من اللّي صآآر لي...!

كنت اجووفهم يضآآربون جدآآمي...

بس ما قدرت لا احرّك لسآآني...ولا اتحرك بكبري..

احسّ ياني شلل....

.

جفته منصور جدآمي..

وشكلّه مبهدل من الضرابة...

كان يهزّ كتوفي ..ونظرة الخوف مبينه فـ عيونه...

كنت اجوف شفاايفه تتحرك...وتتحرك...بس ولا سمعت ولا حرف...

جفته يصفعني ع ويهي..

بس مآآآآآآحسّيت..!!!

حضنّي بقووة....بس ما تحركت ولا سويت شي..

بعّد عنّي..

وسار يااب قلاص مآآي...

كآن يشربني...

مادري اذا شي وصل لحلجي او لا..

بس اللي جفته ان الماي ينصبّ ع ملابسي...

.

رشّني بالماي ع ويهي...

جفت ويهه احمّر وهو يتكّلم وياي...

ابا اتكلم....!

حآولت احرّك لسآآني..

بس ثقييل..

عيني صوبّت ع الجثة المرمية ع الارض...

انتفضت بقووووة...

حسّ منصوورة ومسكني...

هزّني بقوو....

ابا اقووله انّي ماقدر اسوي شي...بس كيف..

ابا احرك ايدي...

ابا اسوي اي شي...

الخوف بعده ماخذ منّي كل شي...

.

جفته رفعني..وركضّ براا...

مادري وين بيوديني...

بس وصلنا غرفة...

وهنّـــي...انصدمت فوق صدمتي..

الغرفة كلها دمم...واشياء مكسّرة...

وو

من جفت مريوم ع السرير...وعليها الشاش

كآن بيوقف قلبي..!

اباا اصرررخ ازقرها..

مآآقدرت...

احسّ اطرآفي تشللت اكثر واكثر..

.

ليــــــش..!!!؟

شوو اللي يصير ويآآآناا....!!

حرآآآآآم....والله حرآآم..

شو سوينا عسب يصير لنا كل هذااا..!!

.

جفت محمد..يآآ صوبنا..

وظهرنا من الغرفة...وانا احاول ابقي نظري على مريوم..

ابا اقوولهم ابا مريووووم.....

مابي حدّ غيرها..

.

يلسّ منصور ع الغنفة..

ابا اقوم من فوقه واركض لمريوم..

ابا دمووعي تنزل..واصييييح لين اقوول بس..

بس حتى دموعي جفّت...!

،

جفت محمد ياا صوبي وشكله يفحصني..

كان يتكلم وياي...

ما سمعت شو يقول..

صفعني ع ويهي..

بعد ما حسّيت..


وقف...وسار الغرفة اللي فيها مريوم..وانا عيني وقلبي معآه..

ابا حدّ يفهم ويودّيني عندها..

.

جفته ردّ..ومآدري شو ويآه..

رفع ايدي...

بس ماكنت اطآلع فيه..

كنت اجوف بآب الغرفة.....يمكن مريوم تصحى...وتطلع لي...

يآآآآرب..مايكون صآآير فيها شي...!


.

.

لحظة....احسّ عيوني بعد تبا تغمّض...!!

لااااا و دمآآغي.......بعد......

خلااااص...........ماصرت....اأ..جوف.....

يمم..ـكن.....بموووت......!!

ولاا ليـ............................................... ............!




//




شهـــرزآآد




،


انصدمت....انصدمت...انصدمت...لمآ عرفت انه نفسه..

سبحآآآآن الله..نجاا باعجووبة..


قالي بصرآآمه : يلا قووليلي شو معنى ها كله..!؟

تنهدت : مابي اقولك....قلتلك..الاشخاص اللي نفسك مابي ابرر لهم..!

رفع حاجبه بتعجّب : لانه مافي شي يتبرر..

قلت بقهر منه : خلااص ...الحمدالله ع سلامتك..ويلا تفضّل..!


جفته يتنهّد ويحآول يظبط اعصآبه..


قال : انا آآسف....! ادري اسلوبي خآآيس...بس اكيد انتي بتعذريني....

" سكت شوي " بس انا جاهز اسمع تبريرآتج...و اي شي تقولنه بصدقه...


استغربت من تغيّره المفآجى..واصرااره الا يعرف...!؟

فكرت شوي...؟ اقووله ولا لا..؟

هو بالنسبة له ماظني يتضرر...لانه بالنسبة لهم هو ميت الحين....


قلت بتفكير : انا بقوولك......بس..الكلام هذا يمكن يودّيك الموت مرة ثآآني......فـي حالة اذا عرفوا انك مب ميت...!


جفته تحمّس....وأشّر لي...يعني تريي شوي...

ساار وبنّد الباب بالمفتآآح...

ويلس ع الكرسي..

سرت ويلست...

وو

حكييت له كل شي...


،


ماخفت عليّ ملامح الصدمة اللي ظهرت عليه...

والاهم..انه اعتذر وآآيد منّي ع الكلام اللي قاله لي..

حسيته اشفق عليّ..!

حاولت ابيّن له انّي قويه..

بس الشي الوحيد اللي ما قلتله..

انّ اخواني مب عند سليمان..

.

جفته يفكّر بـ جدّية...


قال : الشرطة ماظن تنفع فـ هالنوع من القضآيا...وخاصه مع هالعصآبة اللي تقولين عنها..

اكيد عندهم حدّ يشتغل فـ الشرطة...!!


هزيت راسي موفقه كلامه : هيه حتى علي حذّرني اروح.....وقبله سليمآآن...

طالعني باستغراب : علي....؟

تلعثمت : آآ....ممم...

قال بثقة : صدقيني مستحيل الكلام هذا يطلع لحدّ...انا اوعدج..


انا بصرآآحه..ماعدت اثق فـ حدّ...غير فـ علي...وفجر....واي حدّ من طرفهم...

بس هذا...مادري ليش انفلت لسآآني...وقاله كل شي..

قلبي يثق فيه...!

بس عقلي يقولي لا تثقين فـ اي حدّ...!؟


قلت باختصآر : خلااص لا تسأل عنه..


هزّ رآسه احترام لرغبتي..

.

نقزنا بخوف..لما سمعنا حدّ يدقّ الباب...

تحركّ هالشخص هذا بهدوء..

وقلت بسرعه وهمس: ماقلتلي شو اسمك..

قال بهمس: حمد...!


وو بسرعه دخل الخزانة...

وانا بندّتها عدل...

وو

بطلت الباب...


جفت سليمان وو سعيد..


قال سليمان : ليش مبنده الباب...؟

قلت ببرود : رآآسي يعورني....ومآبي اي حد يزعجني...


جفت سعيد شاق الحلج و يأشرلي من وراا : مرآآآآحب...!


دخلوا...و يلسنا ع الكرآآسي..

وتمينآآ نتنآآقش عن اللي بنسويه فـ الحفلة..

كنت اتكّلم بسرعه....اباهم يخلصون..

لان مابي..هذا....مم..حمد....يختنق دآآخل الخزانة..

،

طآآلعت فـ الساعه ..

وقلت باستعجآآل : يلااا بنتأخر...


وقفوا..


قال سليمان باستغراب : اول مرة اجوفج متحمسة لحفلة..


ماردّيت على تعليقه...بس قلت : يلا انتوا لحقوني...وانا بزقر الكوفيرة تعدّلي مكيآجي اللي اخترب..


ابتسم سليمان مستآنس...وهز راسه موافق..

وظهر هو سعيدوه..


بسرعه سرت للخزانة...وبطلتها شوي عسب يتنفس..


قلت : آآسفة..اكيد طولت..؟

اشّر لي انه عآآدي..

قلت : ترييا..لازم اظهرك من هني...

ييت برووح...بس زقرني..

قال : ماعليه...انتي سيري عسب ما يشكّون....انا اعرف كيف ادبّر عمري..

وابتسم بثقة..

كمّل : خلااص روحي...


هزيت راسي موافقة...وانا مب مرتآآآحه...اخاف يمسكونه..

ظهرت...بسير ازقر الكوفيرة...عسب سليمان ما يكتشف انّي قصيت عليه...

جفتها...

وردنيا الغرفة...

عدّلتلي ع السريع...وانا عيني ع الخزانة...

لااا...لازم انا اللي اظهره من هالمكآآن..


بعد ما خلصت...ظهرت...

خذيت شنطتي..وبسرعه سرت صوب الخزانه...

فتحتها...بسس....

مآآآحصلته....؟!




//



فجــــر..


،


الصبــــح 6:00


،


..........


اسمع صوت حدّ يزقرني من بعيد...


: فآآآآلس....! فآآآلس.......


تأففت.....ابااا ارقدّ....

عقدت حوآآجبي بضيق لما حسيت بحدّ يمسك خشمي..ويلعب فـ ويهي..

صديت الصوب الثاني..

بس بعد فـي حد يضآيقني...


قلت : بسسس...


حطيت المخدة ع ويهي..


سمعت صوت ضحكآآت مكتووومة..

رفعت المخدّة....جفت بدُور يالسة فوق بطني وتضحك عليّ..

جفت السااعه...

اووهو بعده وقت..!


قلت برجا : حبيبي بدُوووري....ابااا اررررقد...والله هلكآآآآآآآآنة..


جفتها تضحك وتأشّرلي على عروصتها....يعني تباني العب معآآهم..

متفيجة اناااا..؟


يلست...شليتها..وسدحتها عدّآآلي...

حضنتها..وغمضت عيوني.....قلت: يلااا رقدي...


جفتها استانست واتحرقصت فـ حضني...

خخخ...من زمآآن ما خليتها ترقد وياي..دوم ترقد ع الارض..

لانها ترآآآفسني وهي رآآقدة..

وانا نآآقصة..؟

خليها ترآآفس في الارض ع رآآحتها....اهم شي بطني بعييد عنها...

.

وو

رقدت...!


،


نشييت ع صووت حششرة....

حدّ يدق الباب....؟

فتحت عيوني....

اففففف منوو هاا...؟ جفت الساعه 7:15

.

يلست بكسل..

لحظة وين بدُوووور....؟!

وقفت بسرعه...

ظهرت براا الغرفة...

سرت المطبخ محد....؟ ولا الحمّآم..

ولا الصآآلة...!!


ردّ الباب يدق...

سرت صووبه بنرفزه...

فتحته...

جفت وآآحد...وشكله والله واعلم مغلّط....

لانه سالني هذا بيت.............

وقلته لا..

بندت الباب و مزاجي تعكّر ع الاخر..بسببه نشيت من رقآآدي...

وطريقة دقّه الباب تنرفز....

بس طبعن مب احلى عن دقّ علي....!

اللي احسّ الباب بينجلع منه...


.


رديت الغرفة وانا ادري وين بدُور..

فتحت الكبت.....شفتها يالسة فيها وحاضنه عروصتها...

ضحكت عليها...

تخآآف لمّآ حدّ يدق الباب بقووة..

شكلي بسويلي جرس..

..

ظهرتها من الكبت..وحضنتها اهدّيها..

..

بعد ما هدت....خذت لي شاور وبدلت لي ولـ بدُور.....وسويت لنا ريوق..

..

جفت الساعه اووو 7 و 45...

غريبة علي ليش ما ياا..؟

يبت فوني اجوف ليش ما دقّ..

جفت مسج...

وو من علي....قال ما بيمرّ عليّ اليوم عنده كم شغله...

شغل ع الصبح.؟

اوهوو...ليش ما جفت المسج من قبل.....؟!

.

بسرعه مسكت ايد بدور..

وظهرنا..

وفـ الشآآرع...شلّيت بدور ع ظهري لانها بطيئة...

وركضت رايحه بيت علي...

مب بعيد عنّآ وايد..

تقريبن قريب من النآدي....

.

لاحظت بدور حآطة ويهها ع كتفي....

اوو...حبييبتي...بعدها تخآآف من الناس والسيارات والاشياء اللي جدآمها..

عس بجي اودّيها بسيارة...

وزين منها تعوّدت ع اهل علي..

.

وصلت وانا الهث


قلت اعاتبها بمزح : اوو..تعبتيني يالدبة..! يلااا جووفي وصلنآآآآآآآآ...


رفعت رآآسها...تجوف البيت..

ضحكت بفرح...

.

دقيت الجرس..وو ظهرت لي عمة علي...سلمت عليها...وسالتني عن الاحوال...الخ

نزلت بدور....وخليتها تروح عندها..

.

عقبها ودعتهم....وبسرعه رحت للنآآدي..

.

وصلت وانا متأخرة شوي..

بس جفت الشبآآآب يآآلسين ع الحشيش و يدقّون سوآآلف..

غريبة ليش ما يدّربون....؟

سلمت عليهم من بعيد..


شوي وسمعت صوت علي يسّلم من وراي..

تأخرنا ويا بعض..


قال فهد مستآآنس : شكلنا بنرد شرآآت قبل...لا مدّرب ولا خربطآآآن..." عقّ عمره ع الحشيش وتنهد " آآآآآآآآآآآآآآه...رآآآآحه والله..

قال علي: ليش وين الكآآبتن...؟

عمر بابتسامة عبيطة : غآآآيب...!


اووه...يوسفوه غآآآآآيب....؟!

يآآ الهــي...شي لا يعقل..!


قلت : وكابتن ستيفن وينه..؟


حميد بأسى : وهذا الخبر المفجع اللي ينتظركم......هو اللي بيدربنا اليوم....


.


هه معقوولة مفتشل من اللي صآآر امس...؟

مآآ ظني....

الاكيد انه يخطط لشي......مب جميل ابدن..!




//




~| نهـــــآية الهمســــــــة العشـــــــــرون |~





~| الهمســـــة الواحـــــدة وعشـــــرون |~




//



فجــــر



،


الحينة بسير اييب بدوور من بيت علي...وعقبها بنرد البيت...

حررررر...!

العادة علي يوصلنا...بس اليوم حسيته غريب..

كلّه سرحآآآن....؟ ومتوتـــر...

حيّرني لمّا سأل الشباب عن المهرجآنات الموجودة فـ المدينة...؟

و لمّا قالوله انه في واحد اليوم..تحمّس..!!!

ماحيده يحبّ المهرجآآنات..؟

والغريب الشغل المفاجىء بعد التدريب..؟

وين بيسير..؟ وشو هالشغله....

فيني فضوول...احسّه مخبي عنّي شي..!


،


وصلت بيت علي..

دقييت الجرس...

يلاااااا..الله يخلييكم ..بسرعه افتحوو...احترقـــــــــت..!

دقيت الجرس مرة ثانية...


سمعت صوت بشكآآرتهم : اووكي..اوووكي....افففف..


شفيها هاي تتحرطم...؟

فتحت الباب وهي مكشرة....ولما جفتني ابتسمت..

موولت..


قلت مستعيلة : وين بدووور..؟

قالت : بدوور...يروووه من زمآآآن..!

عقدت حوآجبي..: رآآحت...؟ وين رآآحت..؟

قالت : ايواا..رآآهت.....اكيد يرووه البيت....يأني وين بيروه ان شاءالله...؟


شفيها..هااااااي...؟ والله لسآنها يباله قصّ..


قلت متنرفززه منها : روحي..روحي...زقري ماما..

بوزت...: ماما رآآقدة..

تافف : سيرري ازقريلي اي حد..بسسسرعه..


بندت الباب فـ ويهي...!!

والله ما تستحي...!

دقيقة..واسمع صوت خطوات ورا الباب...

كنت بصآآرخ عليها..وبغسل شراعها....بس سمعت صوت بنية....؟


...: السلام عليكم..

انا : وعليكم السلام..

...: خير اخويه...شو بغيت من امايه..؟

قلت : وينها خالتي..؟

...: امايه الحينة رااقدة...

قلت : انزين ..انا ياي اخذ بدوووور....وينها...؟

سمعتها تقول مستغربة : بدوور..؟ رآآحت من زماان البيت..


دقّ قلبي بسرعه...


قلت بسرعه : كيف رآحت البيت...؟!!! وو ويااا منوو...؟

قالت بارتبآآك : أأ....وياا عليّ وو ربيعه..!

قلت باستنكآر : كيف..؟ اصلن علي قال عنده شغل......وو بعدين منو ربيعه...!؟


ياللــــــــه..شوو هاا.....!!

ريولي بدت ترتجف من الخوف.....بدوور رااحت ويا منوو...؟

محد يعرف عنها الا انا وعلي واهله...!

وعلي ما قال بيمر بيت اهله او بياخذ بدور..؟!


قالتلي :...اكيد ربيعه فارس...

قلت بعصبية : انااا فآآآآآرس...!

حسيتها انصدمت وماعرفت شو تقول..

قلت : علي شو قالج..؟ قال بيوصل بدور ولا شو..؟

قالت بلعثمة : انا ماجفت علي......اظنّي كان فـ سيارة ربيعه.....لان ربيعه هو اللي نزل وخذ بدور وراح..


حسيت بـ مااي بآآآآآآآآآرد انصب عليّ..!

من كلامها..يعني مب علي اللي خذها...!

بدوور......بدُوري انخطفت...!!

ماقدرت اوقف...نزلت ع الارض....

شووا سوي...!!!

منووو اللي خطفها...!

مسكت رااااسي....ياااارب...ياااارب..الا بدوور...احمييها يااااارب..

هذي أمآآآنة عندي..!

سمعت الباب ينفتح...

وجفت البنية واقفة جدآآمي...والدموع معّلقه فـ عيونها..


قالت وصوتها يرتجف : أأنآآ آآسفه....وو...الله كنت احسبه انت.....هوو قالي بسرعه خلي بدُور تطلع علي يتريااني في السيارة...هو اللي قصّ عليّ...


طالعتها....يعني ما جافت انه ما يشبهني...؟


وكأنها قرت افكآري : لا ما جفته...كان معطيني ظهره....بس لمحت انّه لابس نظآرة..

ولمّا صااحت بدُور...رفعها وحضنها...وما قدرت اجوف ويهه لانها غطته...


بدُور..صآآآحت....!!!

تقطّع قلبـــي....اكيد بتصيح لانه غريب..!

ولا العادة لمّا تجوفني تناقز من الفرحه....

تنهدت بالم....

مسحت ويهي بكفّي افكر شو ممكن اسوي الحين...

وين بقدر احصّلها...وانا ما عندي مواصفات اللي خطفها الا انّه يلبس نظآرات..؟!

لحــظة..!

نظآآرآآت..!!!


رفعت نظري لها بسرعه..جفتها تصيح بصمت قلت : الريّال كان لابسة نظآرات..؟


هزت راسها بهيه..


قلت بتأكيد : نظآرات طبيّة....؟

طالعتني متفآجأة : هيه..

قلت وانا قلبي يدقّ : طويل..؟ وو ضعيف بس معضّل..؟ وشعره اسود مب طويل...؟

قالت بسرعه : هيييه...


لاااا يآآآآربي.....ارجووك احمييها منّه...


وقفت بسرعه...

قالت : تعاال ادخل..بدق على علي بخلييها الحينة ايي...

قلت بسرعه : لا ....لا تدقين عليه....خلاااص عرفت وين بحصّلها..


تركتها..

وركضت بروح البيت...


.


وصلت و بسرعه طلعت فوووق...

يآآرب تكون دآآخل...

.

شكوكي فـ محلّها...هو موجود دآآخل...

لانّ الباب ما كان مبند بالمفتآآح..

دخلت...

وو

التقت نظرآآتنا....

لمحت فـ نظرته خبث..

.

طآآح قلبي لمّا جفته مآسك سكينه..ويمسحها بمنديل...

حركّها جدآآم عيونه يتأكد من لمعآنها...

جفت انعكآآس ابتسامته على سطحها..


قلت وانا احاول اكون هادية : اسمعنـــي...بدُور ما يخصها فـ اللي بينا...اذا تبا تنتقم...انتقم منّي....هي بريئة وما يخصها...


طآآف...!

بس رفع حاجبه وهو بعده يطالع سكينته..


قلت بحذر : وين بدُور...!؟


طالع فيني وبآنت اسنانه من ابتسآمته اللي وآضح ا ن وراها اشيااء..!

قلت بنفآذ صبر : ويينها....شو سويت لها.....!!!

قال ببرود قآتل : شوو تتوقعين من شخص شراتي يسوي فيها...؟ يبوسها..؟ يلعبّها...؟

قلت بعصبية : لو صار لها شي....ما تلوم الا نفسك..!

رفع حواجبه بسخرية : انزين لو قلتج اني مثلا " رفع السكين جدآمي " ذبحتها..؟ شو بتسوين..؟


!!!!!!!!!!!!!!!!


حسيت نبضآآت قلبي توقفت...!!!

والدنيا بدت تسودّ فـ عيوني...

قتلها...!!

لااااا......اكيد يقصّ عليّ...

حاولت اتمآآسك...

طالعت عيونه يمكن الاقي اي شي يدل انّه يكذب عليّ....

بس.....نظرآآته كآآنت قآآآآسية...

احسّ بنخنقـــــــــه....ابااا هواااااا....

بدُووووري.....بدُوور....مآآتت...قتلها...!!


صرخت وانا اهز راسي بلااا : لااااا....لاااااا...ما قتلتها صح....! بــ....بــدُوري ما قتلتها...!


ما ردّ عليّ الا ضحكته الحقيرة....


يت صورتها جدآم عيني.....وهي تصيح برعب.....تصآآرخ..تباني انقذها...!

ووو صورتها هي مقتوله..

الدمّ يغطّي المكآآن....

صورة يوسف.....وهو يضحك بانتصآآآر..!


.

طآآلعته وعيوني يتطآآير منها الشرر..

خلاااص الشيطآآن عمآآني...


تجدّمت منّه...قلت بحقد وبغضب : قتلتها هاه....!؟...عيل انت الحين بتلحقها...


وو قبل ما يردّ عليّ..

هجمت عليه..وبسرعه سحبت منّه السكين..


انشّلت حركته....

طالعني مصدوم.....مب متوقع ان السكين بايدي الحين..!

بس بسرعه ردت ملامحه طبيعية..


قلت وانا اتنفس بغضب..: بقطعك قطعه قطعه.....بخلييك تتعذب.....ابيك تذوق الالم اللي ذآآقته.....!!

قال بهدوء : بتقتليني...؟!

صرخت فـ ويهه..: هيييه...بقتلك.....!


وقف ببطىء وهو رافع ايده..

رديت ورا شوي..

جفته يبعّد عن الغنفه..ووقف فـ نص ّ الصالة...


صرخت عليه : وقّف مكآنك....اي حركة ثآآنية....بغرس السكين فيك..


هزّ راسه وهو يضحك باستخفاف...

فآآآآر دمّـــي...هاا يحسبني امزح......!!

..

يت صورة بدُور وهي تصآآآرخ وتصيح....

..

ما قدرت اتحمّل...ركضت صووبه وانا اصرخ....

مسك ايدي اللي فيها السكين...


قلت : والله بقتلك....بقتلك يآآ يوسف......انت احقٍر انسآآآن جفته.... " صرخت فـ ويهه " ما تسآآآهل تعيييييش....!!! لازم تمووووت وتريّح النآآس منك...انت تستآآهل المووت...!!!!


ضربته بايدي الثانية...

وحررت ايدي اللي ما سكه السكين....

رديت وهجمت عليه..لين طآآح ع الارض وطحت معآآآه...

وجهت السكين لرقبته.....حاولت اقربّها اكثر....ابا اقتله...بس هو ماسك ايدي بقووة...


يت صورة بدُور وهي مقتولة...

طالعت فـ يوسف كيف ييحآول يتشبث فـ الحيآة...

بدُور....؟ كيف دآفعت عن نفسها...

كيف قتلها..؟ قصّ رقبها اول..؟ ولا عذبها وعقبها موّتها...؟

.

انتبهت لنظرآآت يوسف ...وووو دموووعي اللي طآآحن ع ويهه بدون ما احسّ...


قلتله بصوت بآآكي : انت مب بشر....! ما عندك قلب..!! ما تحسّّ....؟!! " شهقت بالم "

انـــت.....أأ..نــ ـت قتلتها...!!


قال بجفاا : لا تصيحين عليها.....ترا في الاخير هي ما تستويلج..


طالعت فيه بصدمة.....هااا معدووووم من الاحسآآس...!!!


هزييته بعنف من كتفه وصرخت وانا اصييح بقوة..: كيف.....كيف..يطاوعك قلبك تقتل يآآهل.....يآآهل بريئة..! مـ...مـآ لان قلبك لما جفتها تصيح من الخوف...؟ ما رحمت ضعفها وبرآئتها....!


عضيت شفايفي..وهزيت راسي باسف ما شي فآآيدة....

ماقدر اعبّر...

خذت نفس عميق احاول اكتم شهقآآتي..


قلت بضعف واسف : شو ا قول...؟ بأي لغة افهمك....؟ " تنهدت وبهدوء قلت " اكــــرهك....!!....اكرهك يا يوســ.......


قطع كلامي لما هجم عليّ..وووو

صآر وضعي العكس....!!!!

انا تحت وهو فوق..!!

ومثبت ايدي الثنتين ع الارض...

.

لحظة صمت....

.

صديت ويهي عنّه..

ودموعي تنزل ع الارض..

خلاآآص الحين بموت....وما بعيش وانا شايله ذنب موت بدُور..

الحين بلحق بدُووووري..


سمعته يقول : تبين تموتين.....؟


.......


ردد كلامه : تبييين تموتين...؟!!

قلت بهمس : هيه...


سكتت...

وو

مسكني من يآآقتي.....وشدّني....لين قعدت..

وو شدّني اكثر....لـ حضنه...!!


قال بنبرة غريبة : بس انا مابيج تموتيين...!


!!!!!


شفيييه...!!!!

انصدمت من حركته....!

أأ لا..يمكن هاي من حركآآته الحقيرة.....؟

بسس..

قدرت اسمع دقآآآت قلبه السريعه..

.

ليش..؟ شو يبا مني الحين.....!

مادري ليش تسلل الخوف لقلبـــي...يتني رجفه..

حسيته حسّ فيني..

وشدّ عليّ اكثـــر...

وو

بعد فترة

قال بنفس نبرته الغريبة : تكرهيني صــــح...!؟


سكت....!


قال بنبرة اشكّ انها الم : ما بلوومج...الاكيد ان خاطرج تمحيني من الوجود...


رصّيت ع السكين..


تنهدت وهمس بصوت وآآآطي : لا تكرهيني..ارجوج...!


مادري هاللي سمعته او العكس..؟


قال : خلااص.....اقتليني....


خفت..خفت وآآآيد......انا يوسف ما اضمنه..

شفييه...؟ شوو اللي يفكّر فيه...!


قال يشجعني : يلاااا....!


مادري اقتله ولا لا..؟

عندي فرصه اطعنه فـ ظهره..

بس ايدي متجمّده.....

هيه.....يلا انتقمي لـ بدُور.....اقتلييه...وقطعييه بعد..

بسس..

ايدي ما تتحرك...!!!

ليش ما اقدر اقتله...؟

هو يستآآآآهل.....يستآآهل المووووت...






//

.

جآفني طولت....بعدني عنه...

طالعني....

جفت ملامح غير عن اللي دوم اجووفها...

مادري..الم..؟ حزن...؟ ندم...؟ او تخفي وراها خبث...!؟


قال بصرآخ : مب انتي تبين تقتليني...؟ يلاااااا....شو تتريين...!


ماعرف شوا قول....

هزيت رااسي بلااا.....ماقدر....

بس ليش...!!!!

.


تنهد.....وو عقب قال بجدّية : فجـــــر.....


اقشعرّ جسمي لما سمعت اسمي...


كمّل : فجر...تبين ترآآآحين....؟ تبين حيآتج تردّ شرآآت قبل..؟ تبين تفتكين من هاا كلللله...؟


طالعته اتريآه يكمّل..


قال : اذا تبين .....ابيج توثقين فيني...!


طالعته باستنكآآر..!

اثق فيه...؟ مستحـــــيل..


قال بثقة : صدقيني لو وثقتي فيني..بأحمييج منهم كلهم...!

قلت باستنكآآر : كيف....كيف تحميني..وانت وآحد منهم...!!!

قال يسكتني : اششش......خلاااص المآآضي انسييه...بنبدا صفحة يديدة..بعيد عن ها كله..

قلت وانا بعدني مب مستوعبة اللي يقوله : كيف تبآآني اثق فيك....وابدا صفحة يديدة ويآآك...وانت اللي كمـ ن مرة غدرت فيني...؟ فهمني كييييف..!

قال باصرار : قلتلج المآضي انسييه...! قبل كنت اكرهج..! وما كنت اعرف سبب هالكره..

" سكت شوي " لانه في الاصل مب كره....


دزيته من صدره ابتعد عنه...

قلبي يدق بقووووة.....شوو...شو يالس يخربط هذا..؟!!!!


قلت بسرعه : بس انا اكرهك.......اكــــــــــــــــرهك....!!!


انتفضت لما مسكّ ايدي..

ووجه السكين لصدره..

صرخت بخوف : لااااا...!


حاولت اسحب السكّينه بعيد عنّه...

بس هو مآسكنها بالقوو..

يباا يغرس السكينة فـ صدره..

..

انا ليش امنعه لييييش...!!!


بكيت بقووة من غبآآآئي ومن شخصيتي المتناقضة...


قلتله بدون شعور وانا اصيح : بسس...بسسسسسس....!


لا مب بسس..خليييه يموووت....

هالانساان ما يستااهل الرحمة....!

بدُور...قتل بدُُوووووور!!!

هييه...هو اللي ذبحها وموتها....

.

حسيت بقبضته تخفّ ....

نزّل ايده..


قال باستغراب : ليش....ليش ما تبيني اموت....!


نزلت راسي..وبكيت بصمت....

حطّ ايده ع راسي....: فجــ....

...: فــ...ـآآآآلس.....


؟؟؟


....: فـ..ـآآآآآآآآلس.....!


رفعت رآآسي اطالع يوسف....

جفته مبتسم ابتسامة ميته...

هزيت رااسي بقوووة..

بدييييت اتخبّل...!

.

لا..ها مب صوت بدُور...!


.... : فآآلس...!

وقفت بسرعه وانا ارتجف : اناا اسمع صووت بدُووور.....والله اسمع صووتها...! بدُووري..ويييينج.....؟! بدُوووور تسمعيني...!


سكت احاول اسمعها....

سمعت صوت صيآح خفيف ياي من غرفتي...

طالعت يوسف وانا اتنفس بقووة....

ياارب ما يكون حلم...

.

مشيت بحذر لغرفتي....

جوّلت نظري فيها...

محد......

مافي الا مكآنها المعروف.....

اقتربت من الكبت.....

سمعت صوت صيآآحها المكتوم ....

فتحت بسرعه الكبت...

جفتها...

جفت بدوووووووووووووور...

حاضنه عمرها..وييها منتفخ من الصيآآح..

.

مم..مآآعرف اوصف شعووري فـ هاللحظة.....اصييح...؟ ولا اضحك...!!

تصنمت مكآآني...!

.

ماحسيت الا وهي لاويه ع خصري وتصييييح..

نزلت ع الارض ..

وضمييتها بقوووووووووووة...

وانا اتمتم بالشكر لربي..

واصييح مع صيآآحها...

.

صحيح ان بدور بس لها شهرين و اكثر معآآي...

بس اعتبرها كل شي بحيآآتي...

حسيت معاها بجو العايله اللي فقدته..

ما اتخيّل افقدها...مع اني اعرف انّه في يوم بيي وبنفترق...

بس اتمنــى اتمّ معآآي للابد...

.

لمحت يوسف متكتف عند الباب ويطآلعنا..

صديت عنه....ومسحت دموعي..

تنهدت..

وقفت..وبدور بعدها متعلقة فيني...


رحت صوبه..ووقفت جدآآمه..

جفت ملامحه البآآآآآآآردة ردّت شرآآت قبل......!


تنفست بعمق...وو بقوة قلتله : يوســــف......انت بتبقى يوسف الباارد القآسي المجرم فـ نظري.....ومستحيل تتغير..! " سكت ...وكمّلت بتحدّي " وبتبقى الحرب بينا لين ما حد فينا ينتصر على الثاني...." رفعت ايدي بتحذير " بشرط...بدون اي طرف ثالث فيها...


جفته يبتسم بسخرية...ويهزّ راسه موافق..

عقبها صدّ عنّي...واختفى من جدآآآمي..

.

طالعت بدّور...وتنهدت برآآحه...


بستها ع راسها : يلا بدُوووري...خلااااص حبيبتي...لا تصيحييين..!


حطيتها ع السرير...وسرت المطبخ اسويلنا غداا..



//




//




ريــــــــــــــــــــــم





،


تعبت من الصيآآح....من نشييت واناا بس اصييح..

صحييت من حالة الصدمة اللي كنت فييها..

وكل ما ذكر اللي صآآآر اتييلي قشعريرة...!

يآآربي...لو ما ياا منصوور فـ هاك الوقت....شو كان بيصير لي...!!!!!

الحمدالله....الحمدالله....اللي انقذني منه..

.

طالعت فـ مريوم اللي رآآقدة بتعب...

نزلت دموعي على حآآلها...

وآآآآيد عآآآنت مع الحقير هذاك...

..

كلله من العآآملاااات الحقيرآآآآآت....هن السبب...

هن اللي خططن كل هذااااااا...

الله يآآخذهن....


بس يستآآهلو كلل اللي بييهم..

سمعت محمد ومنصور يقولون بيقتلونهم كلهم..

.

عدلت لحآف مريوم..

تأمّلتها...

مع ان محمد سآآعدها...

الا انها اول ما جافته صرخت وانواع السبّ كلها عطته فـ ويهه

والغريب انه كآآن سآكت..!؟

صح انهم السبب في اللي نحن فيه...

لكن مع هذا ساعدونا...

والاغرب انه ماكانت لهم نية يأذونا...


قلت لمريوم هالكلام...

المفروض تشكره او تسكت..

بس خرعتني لمّا صارخت عليّ..زين ما كفختني...!

احترت من كلامها..

قالت هاا كلله بس عسب يقصّون علينا...

وع قولتها نطيح فـ فخهم...؟

.

احسّ كلامها ما يخصّه.. كيف فخ..؟

معقولة هم خططوا ها كلله..؟

مستحيييل...لان اللي صاار كان جدّي...

وكلنا تعرضّنا للخطر..

.

منصوور...احسّه واااايد طيب...

لالا مب طيب...

لا هو مب طيب.....بس فيه خير شوي..

والاهم انه عكس محمد...

مممم حتى محمد حسيته صاير طيب..

يمكن بيشفقون علينا وعقب بييظهرونا من هني..؟

.

حطيت ايدي ع خدّي طفرت من التفكير..

.

سمعت حدّ يدق الباب...

وعقبها دخلت عآملة..

كانت تكلمني وهي منزلة راسها....اوونه احترام..

تقول مستر منصور يبي يجووفني...؟!

هااي اكيد جذااابة..

غسلت شراعها بصوت وآطي عسب ما ازعج مريوم...

وو

جفتها سارت بتظهر..

وقفت عند الباب...وكانت تكلمّ حد..

خفت..

يمكن بتييبلنا واااحد شراات امس...

بس..

جفت راس منصوور يدخل من الباب..

و قال بصوت واطي..ايي عنده...

.

وظهر..

شووو يباا....؟

اسيــــر..؟

لا مستحييل اسيير...

بسس...يمكن بيقولي شي ضروووري...؟

هيه بسير بجووفه وبردّ بسرعه..

وقفت بسير البس لي عباة...

بسس..

حسيت بمريوم تمسك ايدي...

صديت اطالعها..

جفتها مغمضه عينها..


قالتلي بتحذير : لا تسيرين..

قلت بلعثمة : مريوم..يمكن يبا شي ضروووري..


فتحت عينها ويلست...

شدّتني صووووبها...

وحضنت ويهي بكفوفها... : ريم...الله يخلييج...انتي تصدقين منو.؟ انا ولا هم...؟

قلت : اكيد انتي...بسس....مريوم صح انهم السبب لكن يمكن بعدين يظهرونا من هالمكآن..

كمّلت باصرار : وليش ما ظهرونا الحين...؟ لانهم هم السبب.....هم سبب دخولنا هالمكآن..

" تنهدت " ريمآني..لا تكونين بريئة بزيادة عن اللزوم....اللي شرآآتهم...تفكيرهم يكون خبييث...! تبين افهمج هم شو يبون...؟


هزيت راسي بهيه


قالت بغيض : هاي كلها مسرحية مخططين لها....بتقوولين شو هدفهم...؟

هم من البداية شو قالولنا..؟ قالو يبونا متعه لهم.....! يبون يتسلون فينا..

بس لو فكرتي....المتعه الاكبر..لو يينا لهم نحن بريولنا....

باختصار شديد..حركتهم هاي الهدف منها انهم اييبون راااسنا...!


شهقت بصدمه من سذآجتي...!

وانا الغبية والغبية و الغبية صدقتهم...!

حضنت مريوم بسرعه...وانا صدق ندمآآآآنه..

.

حسينا بحدّ في الغرفة...

رفعت رااسي اطالع صوب الباب....

جفت منصوور يطآآلعنا...

بسس...

مب النظرة الحنوونة اللي دوم اجووفها...

لا...

هالمرة كانت نظرة غييض وحقد..

جفته يطآآلع مريووم مقهوور...

ومن نظرته هذي.....تأكدت من كلام مريوم 100%


طالعته باحتقآآر : ما يشرفني اجوفك ولا اكلمك.....!!!


صدّ عنّــــا بعصبية...

وو

ظهر من الغرفة...





//




