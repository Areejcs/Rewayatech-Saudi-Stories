

الجزء الأول

ضغطت عهود على زر  sentابمجرد ما خلصت ايميلها..اتعودت عهود انها كل بين يومين اطرش ايميلات حق شاعر الشلات" مايد الشحي" ..
رن موبايلهااا جافت رقم ربيعتها سعاد..

سعاد"":- قومــــي يا بنت ابوج ...؟عندي لج خبر بمليون..لا أي مليون ملايين الدنيا..

عهود: شوو لا يكون عن ميود حبيبي..
سعاد:"تضحك"ههههههه هي ميود حبيبج شو يالسه اتسوين..؟؟
عهود: اطرش له ايميل..
سعاد: بعــــــــد ايميل انتي ليش سخيفه جي..؟؟
عهود: انتي اشعليج..المهم قولي شو عندج..؟
سعاد:- بيييبونه..؟
عهود"طايره من الوناسه":- ويـــــن احلفي ..؟؟

سعاد: بالاول شو بتعطيني..؟

عهود: الي تبينه يالله قولي ابسرعه..؟
سعاد"تغايضها" افكـــــر..؟؟
عهود"تهددها" سعــــــــاااااااااد..
سعاد:"ميته ضحك" هههههه اتخيل شكلج..جوفي عمرج فـ المنظره..؟

عهود: يالله باي باي 
سعاد:- خلاص خلاص ههههههههااااي
عهود: يلاااا عاد عن السخافه..

سعاد:- احم احم في المجمع الثقافي ورا باجـــــــر الساعه ثمان بعد المغرب..

عهود: بموت بموت..اخيــــــــرا بجوفه ..
سعاد: اونج يعني تبين تفهميني انج اول مره اتجوفينه..؟؟
عهود:- لو جفته مليون مره بعد بحس اول مره اجوفه فديته فديته..

سعاد:- يلااا شو بتعطينـي
عهود:- جلبي ويهج هههههههااي..
سعاد: قول و الله انتي بس...؟؟!!

عهود:- خلاص خلاص عازمتنج عل.........
سعاد:- ع وجبة كنتاكي اوووووووكي..
عهود: اوووكى بس بعد ما انسير الامسية..

سعاد:- اوكى اوكى الوالده تبغيني يلاا جاااااووو
عهود: باي باي..

صكرت عهود جهاز الكمبيوتر ..وطلعت من حجرتها.جافت امها يالسه في الصاله اطالع تلفزيون..
عهود: امايه وين عليوووه...؟
ام ناصر:- طلعت مع اخوج..
عهود: ما قالوا لي عيل..؟

ام ناصر:- ريال و حرمته طالعين انتي شلج رازه ابويهج وياهم..
عهود:- يعنـي دوم يشاوروني اذا بسير معاهم او لا ..امايه لا يكون رايحين الطبيب..

ام ناصر:- ما ادري و اللـه..
عهود: اتصدقين امايـة اخت سعاد ربيعتي عرست شهرين وحملت ..عليوووه من ثلاث سنين و ما حملت..

ام ناصر:- استغفر الله هاي كتبت ربج يمه..
عهود: استغفر الله امايه متى بنتعشىىىى

ام ناصر:- اخوج قال بييب عشى من برع..
عهود: و الله عبووووود احم اقصد نصور..

ام ناصر"مضايجه" الله يرحمه عبـود..
عهود: اسفه امايه خربطت..مدري ليش اليوم كان ع بالي..

ام ناصر"تنزل دموعهاا": انتي بس اليوم انا من خمس سنين و هو ما يفارج تفكيري كل يوم اجوفه وين ما رحت..

عهود:"تحضن امها" فديتج امايه الله يخليني و يخلي نصور اخوي بسج زعـل و عبود الله يرحمه..طافت سنين يا امايه ارحمي عمرج شويه..

ام ناصر: الضنى غالي..يمه..

بها اللحظه دشووو ناصر و عليااااا..
علياا:- السلام عليكم..

عهود و امها:- وعليكم السلام..
ناصر: شو اتمثلون فلم هندي...؟؟اجوفكم حاضنات بعض خير ..

عهود"تضحك" اخفف ع امك 
عليااااا:- الله يعينج عمووه..

ناصر: يالله عهود روحي حطي العشىىىى
عهود"واقفه":- ان شا الله..

كانت علياا اتعرف ان عهود مرات تضايج من اخوها ناصر لانه وايد متسلط ..و يتامر عليها..المفروض يعاملهاا برقه...وحنان و خاصه لانها ما جافت ابوهااا.. و وفاة اخوها عبدالله بحادث سياره..

علياا: بساعدج عهود..

و في المطبخ..
عهود: علياا بطير من الوناسه..
عليا"تبتسم" عشان شووو...؟؟

عهود: ميوووووود حبيبي بقدم امسيه شلات في نادي الثقافي..

علياا:حبيبج...؟؟!!

عهود: هي احبه لاااه

عليا "تضحك" ما يسمعج نصور..
عهود: ويه الله لا قال..

عليـاا: ليش هو جايفنج...؟
عهود: لا تستهبلين..علياااا صح انا اطرش له ايميلالات بالهبل ..اخبره كل شي عن حياتي..و هو ما يرد عليه..

عليا: عيل شدراج انه يقراا ايميلاتج يمكن ما توصله و بعد يمكن مب ايميله..

عهود: لاااا..في البداية تم يرد علي و خاصه يوم طرشت له رساله اشاوره اسير الجامعه ولا التقنيه..بس اقترح علي جامعة الاتحاد..

علياا: و انا اجوفج ليش مصره ع جامعة الاتحاد..

عهود"تضحك":- بس بعدين قطع ردوده "مضايجه" يمكن مل بس انا مستحيل اتملل..

علياا:- جم صار لج اتراسلينه..؟
عهود: امممم يمكن سنتين ونـص.

سمعوا صوت ناصر يزقرهم يبا العشىى
عهود:- ابيه بياكلنا نصور..علياا تراني اثق فيج ما بتخبرين نصور شي..

عليا :- افا علييييييييج..صج الله يعينج لو عرس..
عهود:- تو الناس عمره26 و انا عمري 21 يمكن يتزوجني "وتضحك"

علياا:- طوفي طوفي حلم ابليس في الجنه..

**
و في جامعة الاتحااد..عهود واقفه عند باب الكافتيريا ادور سعاد..التفت لصوت سعاد..
سعاد:- إيــــه تعالي انا هني...؟؟
عهود"ترمس عمرها" غربلج الله الكل يطالعني..حسبي الله على ابليسج يا الخبله..

عهود:- شو يا ايـه مالي اسم انا..؟؟
سعاد"تضحك" انتي لا تنسين العزيمه..

عهود: سعاد دبريني كيف اروح الامسية..L
سعاد:بريولج..

عهود"تصرخ": لا تنكتيييييين..ارمس جد..
سعاد"اطالع يمين و يسار" امنو الحين الفضيحة الي جنه يرمس بالمايك..

عهود: المهم ابا اسير الامسيه بموت لو ما سرت..
سعاد: منو ميودنج..
عهود: منو غيره:- نصور
سعاد: اممممم شورايج اتخبرينهم انج بتيين بيتنا..و من هناك انروح المجمع..

عهود"تبوسها ع خدها" فديتج و اللـــــــه "تضربها ع راسها"ربي ما يحرمني من ها المخ...

سعاد"تضحك" ما يبالها شي..بس انتي الله يهداج..

**
و في نفس الوقت علياا و ناصر يتمشون في مركز الواحـة..
ناصر: يالله عمري تاخرنا الحين وقت الغداا..
عليا: انزين بس بدش ها اخر محل.

ناصر: انتي الظاهر ما يعيبج شي في الدنيا..
عليا"تبتسم" المشكله مب فيني..ترا حرمة اخويه ذوقها صعب شويه..لازم اشتري شي يعيبهاا..

ناصر"يمسك ايدها" اوووكى ها اخر محل ندخله..
عليا: من عيوني..

يلست عليا ادور شي تشتريه حق حرمة اخوها بمناسبة تخرجها من الكليه..و ناصر يالس يدور برع عند باب المحل يرمس بالموبايل..

اشويه..اتفاجات علياا بناصر ايرها برع المحل..
عليا "متفاجئه" بلاك...؟؟

ناصر"محرج" اونج ما تدرين..

سكتت علياا مستغربه من موقف ناصـر..و يوم ركبو السياره..
عليا: شو فيك انا ابشو غلطت..؟؟

ناصر: و انا اقول ليش اصريتي ادشين هالمحل..
عليا:- ليش...؟
ناصر"يصرخ عليها":- ع بالج انا اهبل..شو ليش..منو هالريال الي كان واقف حذالج..؟؟

عليا"مغمضه عيونها" انا ما جفت أي رياييل..
ناصر: مب علي عليوووووه..انا الغلطان الي طلعتج والا انتي ما تستاهلين اجوفين فلان و علان..

عليا"تصرخ عليه" نــــــــــاصر..عيب عليك ..شو تتحراني مب متربية..

ناصر "بنبره عاديه"الي جفته اليوم و الله ما يثبت لي هالشي..
كانت علياا بترد عليه بس من غيضها سكتت.و تمت اتصيح..من غير صوت..

اتصلت عهود لناصر.اتخبره يمرون عليها الجامعه لانها خلصت دراستها..

بعد ما ركبت عهود السياره استغربت من ناصر و علياا ساكتين ما يرمسـووون..

وصلوا البيت..تغدووا..دشت عهود حجرتها..و ابسرعه فتحت الايميل اطرش رساله لشاعر مايد الشحي..تكتب له شو صار لها اليوم من مواقف..

و اتعاتبه لانه ما قام يطرش لها ايميلات من فتره طويله ولا قالها انه بيكون باجر موجود في المجمع الثقافي وختمت رسالتها باسمها المستعار"أسيرة الهم"..

دشت علياا حجرتها..
عليا: شو اتسوين...؟ما اتملين مجابله ها النت اربع و عشرين ساعه..

عهود: و الله يا عليووه ما ادشه الا عشان البحوث و الدراسه و عشان اطرش ايميل لميووود..

عليا"مستغربه" منو ميووووووود...
عهود:بلاج نسيتي شاعر الشلات مايد الشحي..

قامت عهود من مكانها..و يلست حذال علياا.
عهود: عليوو حبيبتي انتي..؟
علياا:هـا شو عندج..؟

عهود:ابا اسير الامسيه مع سعاد ربيعتي..
عليا: اتصدقين عهود هالبنيه ابد ما ارتاح لها..

عهود: اووووه انزين انا ما ابا رايج فـ البنيه 
عليا: عيل شو تبين..؟؟

عهود: ابا اسير الامسيه و طبعا ناصر مستحيل يرضى..
عليا"مقاطعتنهاا":- و تبينـي اتوسط لج..صح..!
عهود: يعيبني ذكائج بس الي اباه منج اتقولينه بسير بيت سعاد..ومن هناك بنروح الامسيه بليييييز..

عليا اتفكر ما تدري عهود ان انا و ناصر مضاربين..شقا اقنعه و ارمسه.

عهود: شو قلتـي..؟؟
عليا::بحـاول..
بها اللحظه انفتح باب حجرة عهود..وقفت عهود يوم جافت ناصر عند باب حجرتها..خافت لا يكون سمع شي..بس لاحظت ان عليا صدت الصوب الثاني..

ناصر:- عليا تعالي اباج شويه..
عليا"من غير ما اطالعه" انزين شويه ويايتنك..

ناصر:تعالي الحين طوفي جدامي..
علياا اطالعه بنظرات تباه يسكت وما يرمس جي جدام عهود..

طلعت عليا من حجرة عهود من غير ما اتقول ولا كلمه..
بعد ما صكر ناصر باب الحجرة..

عهود"ترمس عمرها" ويــــــه شكلهم مجاتلين..

وفي حجرة ناصـر..
عليا: انا ما اسمح لك اترمسني بهاي الطريجه جدام عهود..

ناصر: اوكى انا اسف و ها راسج ابوسه..
عليا"ترجع لورا" لالا تجرب مني..منو قالك اني بسامحك..
ناصر: تراني اعتذرت..

عليا:شو كل مره بتعق عليه رمسه شرات السم و بعدين ابكل بساطه بتعذر..

ناصر"يجرب منها و يمهس باذونها" و الله احبج اخاف حد ياخذج مني..

عليا"ذايبه من صوته" ناصر هاي مب اول مره..
ناصر:خلاص اخر مره..

عليا: و اذا كررت..
ناصر: ما بتكرر اتعرفين ليش..؟

عليا"مستغربه" ليش ..؟؟

ناصر:لاني ما بطلعج ثاني مره من البيت..
عليا"تضحك" شو بتحبسني..
ناصر:هي جي اضحكي فديت هاي الضحكه انا "و اجرب منها"

عليا"ترفع ايدها" لحظه ما خلصنا كلامنا..
ناصر:- شو بعـــــــــد..
عليا:- عهود..

ناصر"يطالعها " اذا تبا اتروح السوق ماشي..
عليا: حبيبي انت ليش جي جاسي ع البنيه..

ناصر: ما عندي بنات يررحون اسواق..يلاااااااا
علياا: الله يهداك منو قالك بتروح السوق احييييين

ناصر:- عيل وين...؟
عليا:-بتروح بيت رفيجتها..ما بطول حرام انت حابسنها من الجامعه للبيت خلها اتفرج شويه..

ناصر: ما يخالف انا بوصلها بس..
علياا: فديتك المهم رضيت..

ناصر: لا و الله عشان عهود بس ..
عليا: لا حبيبي عشاني و عشانك بعد..

**
عهود اترمس سعاد..
سعاد: ها بتيين بيتنا...؟؟
عهود: مدري و الله طرشت عليا تتوسط لييي..؟؟بس اتصدقين اخاف ما يرضي ..
سعاد: ليش بعععععد..
عهود: شكلهم متزاعلين بس شكله ناصر يبا يراضيها..

سعاد: دام انه بيراضيها خلاص اكيد بتيين بيتنا..
 

عهود: ياليت..ابا اجوف ميود..
سعاد:عليا لين الحين ما حملت..

عهود:حليلها بعدها للحين..
سعاد: اتعرفين يعيبني ناصر اخوج حليله ما يستاهل..ينحرم من العيال..
عهود: شو يعيبج فيه متسلط عفانا الله ..زين عليووه اتعرف تتصرف معاه..

سعاد:حظها..
عهود:- حـووووو لا اتحطين عيونج على اخـوي تحملي..
سعاد"تضحك":- لا حبيبتي باخذ واحد عازب يحبني 
عهود: هي جي اباج تسنعي..

الجزء الثاني

عهود: ويه سعاد زحمه..وايد لا يكون كل ها البنات معجبين في ميوود حبيبي..

سعاد: لا اتقصين ع روحج..ها محد يحبه الا انتي"وتضحك"

عهود"تضربها ع ذراعها" صدقيني بضارب مع أي بنيه اجوفه اترمسه..

سعاد: يا الخبله ترا مب وحده بيشاركون وايد شعراااء حبي لج الزحمي ..سعيد البدواوي..راكان مب ها الشحي..

عهود: بلاه الشحي فديته محد يسواه في دنيتي كلهاا

سعاد: ناصر يعرف دواج انتي..
عهود: اوه لا تذكريني فيه..شو رايح انروح انجوفه الله يخليج سعاد انتي جريئه ..

سعاد: انتي خبله ممنووووووع

عهود:انحاول الله يخليج..
سعاد:بياخذون مكانا..

عهود:الله يخليج يلاااااا عشاني.

سعاد:يلاا انزين اووووووووووف

طلعوا من المسرح..و ساروا الطابق الثاني..بس اعترض طريجهم ريال..

سعاد: لو سمحت نبا انسلم ع الشعراء.
الريال: ممنوع دخول الضيوف..
عهود: بس ثواني صدقني..بلييييييز
الريال:لا لا مسؤليه هاي..
سعاد:دقايق بس عفانا الله..

جافوا ماشي فايده و كانوا بيسيرون حست عهود بضيجه و حزن..كانت تتمنى اجوفه من جريب حتى ولو يطالعها و اتقوله انا اسيرة الهم بس للاسف..

سعاد"اتيرهاا"تعالي تعالي الريال محد..
و ابسرعه دشـوا داخل..جافوا اول غرفه فاضيه..سمعوا اصوات ضحك و سوالف..فاتجهوا صوب الصوت..

وايقت سعاد..
عهود: شو داخل..
سعاد: الحقي منو داخل..
عهود :-منووووو ميودي...
سعاد: علي الخوار غير شكله بالطبيعه يهبل..
عهود"تضربها" وخري انتي انا ابا اجوف قلبي وينه..

سعاد: مب جنه هاا..
عهود"بطير من الوناسه" واللــــــــه هو..

اتفاجوا يوم انفتح الباب كله واحد يقولهم..
_خيـــــر بغيتوا شي...؟

سعاد: اذا سمحت نبا انسلم على الشاعر ميوود "ادزها عهود"اقصد مايد الشحي..
رجع لورا..وصكر الباب ..
سعاد: اطالع الباب"طاع مسود الويه لبسنا..

عهود"متكيه ع اليدار" حرام عليه يحرمني من جوفته..
سعاد: يلاااا انروووووح مصاخه 

ويوم بتحركون انفتح باب الحجره..حست عهود قلبها طااااااح من مكانه و اتعلقت عيونها بعيون مايد الشحي..

مايد: خير...؟؟
سعاد"تمد ايدها" اشحالك يا الشاعر..

مايد"يسلم عليها":يسرج الحال..

عهود حست عروقها تضارب ويا بعض يوم سمعت حسه..انتبهت يوم سعاد دقتها ....

مدت عهود ايدها مستحيه حست شكلها هبله..من غير ما ترمس..
سعاد: اتعرف منو هاي...؟؟
مايد يتطنز": منو..مطلع الشمس..؟؟

حرجت عهود ..كانت بترد عليه بس مب رايمه لانها كانت وايد وايد مستحيه و مرتبكه..

عهود: سعـاد لا تقولين...؟؟

مايد"يرفع حاجبه" شو السالفه..؟
عهود: حبينا انسلم عليكم..يلا سعاد انروح..
مايد يطالعها مستغرب...
سعاد: لحظه اتريي
عهود: ترا بسير ابروحي..
مايد: شفيها الاخت محرجه..
سعاد: ما كانت تتوقع انك بتستقبلها جي..
مايد يفكر شو سالفتهن ..تم يطالع مستغرب..
سعاد: ترا هـاي..اسيرة الهم..

مايد"يطالع عهود":- اسيرة الهم..
عهود"مرتبكه" لااا انا ..هـ...
سعاد: هي يا الشاعر هاي اسيرة الهم..

عهود مب عارفه شو اتسوي..فهدت ايد سعاد و راحت طالعه من ها المكان ..ما توقعت ان مايد الشحي جي متكبر..صج تختلف الشخصيات داخل النت و برع..

بس هي الي تعلقت فيه..هو ما يخصه..مهما كان بظل اتحبه طول حياتها..حتى لو كان متكبر بتكسر خشمه..

لحقتها سعاد بعد ما اعتذرت له..

تم مايد يطالع الممر الي فضى من عهود و سعاد..معقوله هاي هي عهود.ليش ما توقع انها اسيرة الهم عشان جي عصبت خيبة ظنها..

سمع واحد يزقره..يلااا بو سلطان بندأ الامسية..
وفي المسرح..كان مايد يدور على عهود من بين الحضور..
و في نهاية الامسيه جافها واقفه عند باب المسرح..ابتسم لها..

و بعد ما خلص الجمهور تصفيق..قال..احب اختم شعري بشله و اهديها للانسانه هي قريبه و بعيده بنفس الوقت..و اقولها السموحه..

حست عهود كل كلمه كان يقولها يقصدها فيها..دمعت عيونها..و بعد ما قال سلامتكم..
طلعت برع المسرح مب متحمله..ويلست اتصيح..

سعاد"لاحقتنها":-شفيج اتصيحين..؟
عهود: انا وايد احبه و الله..

سعاد: انتي وايد اتبالغين كلنا نعجب بفنانين بس مب جي انبالغ..

عهود: انزين حلفي ان اخر قصيده ما كان يعنيني فيها..
سعاد: ما اقدر ااكد لج..

عهود: سعاد ما خذينا رقمه..
سعاد: ليش ما قلتي قبل الحين صعب انرمسه صح..
عهود: هي بعد وايد تأخرنا اخاف يتصل بي نصور..

سعاد: عيل يالله انرد البيت..
عهود"تحضن سعاد" مشكوره حبيبتي ما بنسى لج هالجميل طول عمري..

سعاد"مستانسه" يا الزعابيه اتحبيين "وتضحك"هههههههههه المهم لا تنسين العزيمه..

عهود: عيوني لج يا اغلى صديقه..
سعاد:طوفي انروح البيت..يلاااا
الجزء الثالث

اول ما وصلت عهود البيت..يلست تكتب رساله لميود..اترددت اذا تكتب بكل شعور حست به..بس بعدين قالت بكتب دام اني ما بجوفه مره ثانيه..

كتبت كل شي صار..بعد ما خلصت..رن موبايلها..جافت سعاد المتصله..استغربت انها ادق لها بهاا الوقت..

عهود: ها سعاد..
سعاد: اقولج نسيت اخبرج..؟
عهود: خيـر..
سعاد: ناصر اخوج يستخدم الكمبيوتر..

عهود: نادر يوم يبا يعرف اخبار الرياضه "مستغربه"ليش..!؟
سعاد: ماشي اسال بس..

عهود: اسالتج غريبه..
سعاد: انتي اغرب ويا ميودج يلااا تصبحين ع خير..

عهود"تضحك": و انتي من اهله..

**
و في السياره..مايد يفكر..ربيعه سند..
سند:- شو شاغل بالك...؟
مايد: اتصدق الدنيا صغيره..

سند: لا و اللـــــــه متى عرفت ..؟
مايد: اذا قلتلك ما بتصدق يا سند..

سند: ع بالي بتكون مستانس بالامسيه ترا لك جمهور عود.
مايد: ما انكر الحفله ممتازه وايد استانست بس الي كانت في الحفله..

سند:-منو..؟هـا لا يكون هالبنتين طلبن يجوفونك.
مايد: هي وحده منهن اتصدق اني جفتها كذا مره في مكان كانت تعيبني ملامح ويها بس انصدمت يوم عرفت انها اسيرة الهم..

سند:"يعتدل في يلسته":- شـوووو لا اتقول.
مايد: اقولك ما بتصدق..

سند: خذت رقم موبايلها..
مايد"يتذكر الموقف"لا ما لحقت عصبت مني ما كنت ادري انها هي يلست اتمصخر عليهن فحرجت..
سند: الله يهداك وقته ها..زين اطلبه منها يوم بطرشلك ايميل..

مايد: اكيد طرشت لي ايميل كالعاده..بس ما ابا اعمق علاقتي فيها..حتى رقمها ما اباه..خلها بعيده عن حياتي..هي فارضه وجودها في حياتي..

سند:شو  السبب..!!

مايد"سرحان" بس جـي..
سند: انزين قولها تقطعك..

مايد:- تبا الصراحه اتعودت ع رسايلها ما قد مليت منها ..بالعكس صار شي اساسي ..رسايلها مب من شهر ولا شهرين يمكن اكثر من سنتين..بعد ما ابا اعور قلبها..شكلها محد عندها الي تشكي له همها غيري..

سند: و الله احترت معاك..احس انك تباها و ما تباه..
مايد: يلااا مصيرها بتاخذ نصيبها و بتنساني و بتعتبر ها الشي طيش شباب..

سند: ما اعتقد..

**
و في اليوم الثاني..رن موبايل علياا..
علياا:هلا شيخه..
شيخه: عليا اباج اتروحين معاي العياده محد عندي يروح معاي ..

عليا:- ان شا الله بس بتصل بناصر و بردلج خبر..
شيخه:- خلاص اتريااا اتصالج.

عليا ادق لناصر..
عليا: عيوني ابا اسير العياده..
ناصر:- بلاج حبي شو يعورج..

عليا: لا مب انا بس شيخه حرمة اخوي تباني اروح معاها يعني رباعه..

ناصر:- لا لا اتروحين انتي ما اتوبين كل ما تطلعين معاها اتصير مشاكل بعد اتبين ترابعينها..

عليا:حرام محد عندهاا
ناصر:- يلااا انا عندي شغل ولا اتروحين بايي..
علياا: لحـظه..

بس ناصر ما عطاها فرصه صكر التلفون..
شويه و اتصلت شيخه..
شيخه:- ها امر لج..
عليا: اسمحيلي الغاليه ما اروم ناصر يباني اطلع معاه..
شيخه:ما عليه الغاليه مع السلامه..

عليا: مع السلامه..

طلعت علياا من حجرتها وسارت تتمشى في الحوي اتفكر..في حياتها مع ناصر تذكر كيف التقت فيه 
و كيف اتعلقوا في بعض كانت سهل اجوفه لان ربيع اخوها..
..بس للاسف يتريون الي يملى عليهم حياتهم..

سارت المطبخ اتساعد عمتها في الطباخ..بعد ما خلصت..سارت اتغسلت..و كانت اتمشط شعرها..اتروعت يوم انفتح باب الحجرة بقوه..

عليا"تحط ايدها ع صدرها": بسم الله شفيك زيغتني..
ناصر"محرج": انتي ليش جي فاضحتني..
علياا"مستغربه" ما سويت شي..

ناصر: شو قلتي حق شيخه..
عليا: قلتها بطلع معاك..ليش..؟

ناصر"يجرب منها" لا اتسوين لي مشاكل ويا اهلج مفهوم..

عليا: انزين فهمني شو صار..
ناصر: اكره ما عندي يوم اجوفج تستهبلين..جوفي عمرج شو قايله لـ شيخه..

عليا:اتعرف ان شيخه اتسوي مشاكل..
ناصر"مقاطعنها" مب بس شيخه انتي بعد..ليش قلتيها اني مانعنج انج ترابعينها هاااا

عليا"شويه بتصيح" و الله ما قلتهااا
ناصر:- بس عاد لا اتزيدينها معاي اوكى ترا بسوي شي ما يعيبج ..

وطلع من الحجره فكرت تتصل بشيخه بس ما فيها ع حشرة ناصر..يلست ع الشبريه مستغربه ليش ناصر جي محرج عليهااا

اتصلت به..
ناصر:- انا رايح اييب عهود من الجامعه باي..
وصكر التلفون.

علياا:- لااااا هـا مصخها 

**
عهود: يلااا سعاد تعالي وصل ناصر..
سعاد: لا فشله بتريا ابوي ..

عهود:شو تتريينه ساعه ..تعالي بوصلج بدربي..
سعاد: انزين يلاااا

ركبت عهود السياره و يلست حذال ناصر..سلمت بس ناصر ما رد عرفت انه محرج..
عهود: ناصر ربيعتي سعاد بتيي معاي عادي اتوصلها البيت في دربك..

ناصر: هـــــي عادي..
يلست سعاد ورا ناصر..كانت طوال الوقت اطالعه من المنظره تباه يجوفهاا..
قالت في خاطرها"شو ها ما يحس عفانا اللـه..انا الحين متعبه عمري و مخططه عشان ايي معاكم واخرتها جي.."

يلست اتكح متعمده مره و مرتين..
ناصر"يساسر عهود" شو يايبتنها معانا اخاف اتغص و اتموت و تبلشينا..

عهود"تضحك":- سعاد تبين ماي..
سعاد"ترقق صوتها" يا ليت..و يلست اتكح..

وقف ناصر عند الدكان و اشترى ماي..
بعد ما شربت سعاد..
طالعها ناصر من الجامه يتطمن عليها...فجافها اجوفه بنظرات غيير فطالع الشارع ..ناصر في خاطره"ول ع عيونها صج قوية عين.."

عهود: صحه سعـاد..
سعاد: ع قلبج حبيبتي..

ناصر يطالع عهود..عهود تبتسم له..

طالعها مره ثانيه جافها اطالعه..و اتسوي له حركات دلع..ناصر مب فاهم شو سالفتها هاي و ع شو ناويه..
ويوم وصل بيت سعاد..نزلت من السياره..

سعاد"هي نازله" مشكور اخوي..عهود عيوني بتصل بج بعد المغرب..

عهود"مستغربه" اوكى..باي.

ناصر"يطالع عهود" انتي من متى مرابعه هاي.
عهود:- من دشيت الجامعه يعني سنتين و نص..ليش..؟
ناصر: امعرسه.؟
عهود:لالا بعدها..

ناصر: كم عمرهاا

عهود"في خاطرها ما تسمعك عليا":- اكبر عني بسنه..
ناصر: مدري كيف مرابعتنها ما ابا اتدخل في صدقاتج انتي مب ياهل بس انا هاي ما ارتحت لها..

اتذكرت عهود ان علياا بعد قالت لها نفس الكلام..ما ترتاح لسعاد..يمكن لانها جريئه بس وايد حبوبه ووايد ساعدتها خاصه البارحه يوم جافت مايد الشحي...

بعد ما وصلوا البيت..كانت علياا يالسه في الصاله اطالع التلفزيون..دشت عهود سلمت وراحت حجرتها..

اتجدم ناصر و يلس حذال علياا..قامت علياا عشان اتروح حجرتها..مسكها ناصر من ايدها و يلسها..

ناصر: اكيد زعلانه..؟؟
عليا: ليش الموقف الي سويته من شويه ما يزعل..

ناصر: كنت محرج..؟
عليا: ناصر ترا وايد بدت المشاكل تدخل حياتنا اتسوي مشكله و بعدين بكل بساطه تعتذر..

ناصر: اخر مره حبي..اوعدج..
علياا:- باجر بتنسى انك وعدتني..
ناصر: منو يسوي المشاكل الحين..

عليا"تبتسم" خلاص عراحتك حبي يلاا اكيد يوعان..
ناصر: هي وايد..
عليا:-عيل عموه تتريانا في الحجره يالله روح.. بزقر عهود ..وبييك

ناصر: إن شا الله عيوني..
**
بعد الغدا..رن موبايل عهود..
سعاد: الو عهودي..
عهود: اهلا سعاد..

سعاد:- اخبرج..بتسيرين معاي الخياط..
عهود: امممم ما اروم بسير مع علياا بيت اهلهااا
سعاد ابا اطلب منج طلب..

سعاد:- اطلبي يمه كل ما تطلب اسويه لهاا ..بس انا تتعذر ابكل شي..تعالي تعالي..

عهود: شو..؟
سعاد: ترا اليوم عزيمتي..

عهود: فديتج تعالي اتعشي فـ بيتنا انزين..

سعاد: لا عيوني لا حبيبتي انا مب مقصه..
عهود: انتي تعالي و بخبرج ابشو اباج..
سعاد: بعععععععد و انا اقول ليش عازمتني..
عهود"تضحك" يلااا عاد عن المصاخه..
سعاد"فكرت يمكن تجوف ناصر" خلاص بييج..

عهود: اوكى ع خير يلااا علياا تترياني برع..
سعاد: فمان الله
و في السياره..
عهود: ترا سعاد بتتعشى فـ بيتنا..
عليا: الزبــــــــده..

عهود:- يعني ما ابا نتاخر بليز ..
عليا:- ان شا الله شو بعد..

عهود: بعد بنطلب لها من كنتاكي ..تراني وعدتها عشان ميود..

عليا: انتي من صجج..
عهود: انتي كل ما طريت لج مايد قلتي من صجج..

وصلوا البيت و نزلوا من السياره..
علياا:اووه خالي موجود..

عهود: منو..؟
عليا:- شو منووو جم خالي عندي الا ها بس..
عهود: هي تذكرته سلطان..

دشوا البيت..فتحت عليا باب الصاله..سلمت ع امها و خالهاا..و ابوها..في البداييه عهود استحت تدخل بس بعدين ام علياا زقرتها.فدشت مستحيه..

بو علياا: لا تستحي يبا ترا سلطان شرات اخوج..
طالعته عهود..جافته يطالعها فنزلت راسها مستحيه..
عليا: امايه وين شواخ..
ام عليا: راحت بيت اهلهااا..شو مستوي..
عليا: سوت لي سالفه اليوم مع ناصر..

بو علياا: يبا طنشيها هاي اذا رمستيها بتتمادى اكثر..
سلطان:- وين تدرس حميتج علياا
عهود في خاطرها "ويه ها ما يستحي يسال عني"..

عليا: في جامعة زايد باجي لها سنتين ع التخرج..

سلطان :- ما شا الله .."وفي خاطره..حلووووه"

عليا"تضحك" شفيج مستحيه عهود ..غريبه.
ام علياا:- شرات خالج..

سلطان: لا حول شو شرات خالهاا لا بويه انا شرات خال حرمة اخوج..

عهود تبتسم...سلطان في خاطره"عنبوه ارمسي ابا اسمع حسج.."

بو علياا: وين ريلج جي ما يااه..؟
علياا: يينا في تاكسي ناصر مشغول اليوم..

سلطان:- افـااا ف تاكسي و انا موجود جان دقيتي لي..
علياا: خفت لا تكون مشغول ..

سلطان"يطالع عهود و يرمس علياا" من اليوم لا من هاللحظه اذا تبين تطلعين أي مكان اتصلي بي..

عليا:- و اللـــــــــه غريبه..

قرروا علياا و عهود يروحون البيت ..و طبعا سلطان عرض عليهم التوصيله..
ركبوا السياره..سمعت علياا امها تزقرها..فنزلت من السياره و سارت داخل..تمت عهود مستحيه لانها ابروحها في السياره مع سلطان..
سلطان اخاف ارمسها تطلع بلمه ما ترمس ..للحين ما سمعت صوتها..خلينا انجرب..
سلطان:- احم احم..عهود..

عهود: رفعت راسها اطالعه من الجامه..
سلطان"في خاطره بعد ما رمست لا حـوول."

عهود: خير..
نقز سلطان يوم سمع حسها..فرد عليهاا..
_صوتج حـلوو شرات ويهج..

عهود في خاطره ويه ها ما يستحي ع ويهه..
سلطان:- حد قالج جي قبلي..

عهود:"تبتسم" وايــــــــد..

سلطان: و الله ع العموم مب غريبه بس تمنيت اكون انا اول واحد..

دشت علياا السياره..
عليا:- شفيكم سكتواا يوم ييت..شو كنتوا اتقولون..؟
سلطان:- ماشي بس قلتها انتي غاويـــــــه..
عليا"تضربه ع ذراعه" استح البنيه متلومه..
عهود في خاطرها وقـح..

عليا: سلطان اذا ماعندك مانع مر كنتاكي نبا نشتري عشا لربيعة عهود..

سلطان"يطالعها" من عيونـــــــي..خلاص وجبة زنجر و ع حسابـــــي..

عليا: وفـرت لنا بعد..

عهود: لا مب لازم 
سلطان: افـا عليج يا الغلا جم عهود عندنا..

اتلومت عهود
عليا:بس عاد سلطان لا تخليني احلف اني ما اركب معاك مره ثانيه..
سلطان:- لاحــــــوول حرام الواحد يعبر عن مشاعره


الجزء الرابع

عهود "اتكلم عليا و هي داشه البيت" شو ها خالج جريء

عليا: لا تزعلين عهود ترا يعتبرج شرات اخته عشان جي ماخذ راحته معاج.

عهود: يعني انا كبر امج..
عليا"تضحك"هههههه يا الخبـله..

سكتوا يوم جافوا ناصر واقف عند باب الصاله..
عليا: هلا ناصر..
ناصر:- حد بييكم..

عليا: ربيعة عهود معزومه ع العشىىى

ناصر"يسال عهود" منو سعاد..
عليا"محتره" انت شدراك باسمهاا..
ناصر ايير علياا " تعالي تعالي اباج ابسالفه..

ودت عهود الاكل المطبخ .. و سارت حجرتها ..تتعدل و تتكشخ عشان سعاد بتييها بعد ساعه يمكن..

و حجرة ناصر..
عليا: خيـــــر
ناصر: وحشتيـــــني .
عليا: لاااااااا

ناصر: ليش ما اتصلي ايبج من بيت اهلج جي خليتي سلطان اييبج..تدرين ما احبه يسولف معاج..

عليا: ليش عمري..ها خالي
ناصر:- بس اصغر عنج بسنه و احس وايد ماخذ راحته معاج..

عليا:- حليله سلطان..عيوني ع بالي كنت في نادي الامارات اطالع المباره..

ناصر:- من زمان خلصنا انزين..

**

سعاد:"اطالع حجرة عهود" متى غيرتي حجرتج وايد حلوه..
عهود:- تقريبا من شهرين..
سعاد: اخوج ناصر داخل..
عهود: ليش دوم تسالين عنه..
سعاد: تبين الصراحه..
عهود: اكيد و شو احلى من الصراحه..
سعاد:- تدرين انا احبج وايد لانج ربيعتيه..و مرات اضايج من ناصر يوم تشكين منه عشان جي ما احبه..

عهود: بس ناصر طيوب صدقيني..

سعاد:- المهم شو بغيتيني..
عهود: ابا ارمس مايد الشحي بالتلفون..
سعاد"مستغربه": عندج رقمه..
عهود: لاا اباج اتساعديني..
سعاد"اتفكر" اتعرفين وين يشتغل ..
عهود: هي في المطار..
سعاد: هني في راس الخيمه..
عهود: هي شو بلاج..
سعاد: يا الحماره جان قلتي من زمان..كنت خليتج اجابلينه و ترمسين وياه بعد..
عهود"تترجاها":- يلا انجابله باجر دخيلج..
سعاد: و ناصر اخوج..
عهود"خيبة امل" اوووووووف ناصر دوم واقف بطريجي..
سعاد:عهود انا عندي خطه ما اباج تفهميني غلط شو رايج اجرب من ناصر اخوج.

عهود: شوووووووو شو قصدج 
سعاد: اووه قلتلج لا تفهميني غلط و بعدين اخوج اكبر عني بوايد لا اتروح افكارج بعيده..ابرايج كنت بساعدج..

عهود: انزين كملي ..

سعاد: خليني اجرب من اخوج و بها الطريجه كل مره بييبج بيتنا و بنطلع وين ما تبين شو قلتي..؟؟

عهود"تسالها" كيف يعني تجربين منه و عليااا..و بعدين ناصر وايد يحب علياا

سعاد: جفتي دوم تفهميني غلط..انا اقصد اعامله شرات اخوي..صدقيني انا مب من النوع الي يخرب ع الغير شو بلاج عهود ما اتعرفين اختج سعاد..

عهود: خلاص خلاص ع راحتج..المهم اجوف مايد الشحي..

سعاد: انتي خليني هالايام اجرب من اخوج..و بعدين جوفي كيف بكون ميود ع قولتج جريب منج..

عهود"تحضن سعاد" فديتج ربيعتيه..

اتعشوا و خلصواا..و طلبت عهود من ناصر يوصل سعاد..ناصر.بغا علياا اتيي معاه بس عليا قالت انها تعبانه و مب رايمه..

و في السياره ناصر و عهود يوصلون سعاد..فكر ناصر يطالع من الجامه ..رفع عيونه انصدم ان سعاد يالسه اطالعه..

ناصر في خاطره "لاحول من وين عرفتها عهود..""
عهود: سعاد باجر عليـج محاضره فاضيه ولا..

سعاد"من غير ما اتشل عيونها من ناصر":- لا حبيبتي ما عندي..انتي عندج..
عهود: هي عندي ..
سعاد: وين تشتغل ناصر..
ناصر"متفاجيء " بالداخليه ليش...؟؟
سعاد"برقه":- بس اسال الله يعينك..
ناصر"يطالعها " بالعكس وايد مرتاح بوظيفتي..

عهود: هي عشان شفتات من جي مرتاح..
سعاد: عسى دوم مرتاح..

اضايجت عهود من سعاد لانها اتحسها بالغت حبتين..
بعد ما وصلوا بيت سعاد..
سعاد:- تفضلـــــواا..
عهود: مشكوره الغاليه..

سعاد: اوكى مع السلامه ناصر..

ناصر: الله يحفظج..

بعد ما دشت سعاد البيت..ناصر يرمس عهود..
ناصر:- ربيعتج باين عليها حبوبه..
عهود:- وايد احبهـا..

ناصر: حبيها بس احذري منهاا ..

عهود: ليش..
ناصر: من غير ليش..

**
كثرت زيارات سعاد لبيت عهود عشان بس ناصر يوصلها.. و عهود ابد ما قطعت رسايلها بمايد الشحي..

اتفقت عهود مع سعاد يرحون يوم الاربعاء المطار..عشان يجوفون مايد بعد ما يخلصون من آخر محاضرة..

و في السياره..
عهود:- انا خايفه.
سعاد: جوفي وصلنا المطار بندش المطعم بنتصل به..و انا بسير بعيد عنكم اوكى..

عهود: لا و الله بتخليني ابروحي..
سعاد: ما اظن بياكلج يلاااا ..

دشوا المطعم ..اتصلت سعاد بالقسم الخاص الي يداوم فيه مايد..
سعاد: اخ مايد الشحي..
مايد: امري الشيخه..؟؟!!

سعاد: ممكن اتيي فوق المطعم اباك في سالفه..
مايد: أي مطعم !! انا في الدوام..

سعاد:- ما عليه تراني في مطعم المطار ممكن اتيي فوق شويه..

مايد:- امممم منو معاي..
سعاد"اطالع عهود المرتبكه" بعدين بتعرف الحين ممكن اتيي لاني مستعيله..

مايد: فالج طيب..ثواني و اكون عندج..

سعاد"واقفه اترمس عهود" يلااا باي الحين بييج..
عهود: تمي معاي اخاف منه بموت 

سعاد: مب فاضيه لج عندي مكالمه مهمه وايد وايد..اذا خلصتي دقي لي اوكى..

عهود: تعالي وين رايحه..

بس سعاد طلعت من المطعم..يلست عهود اطالع ساعتها مرتبكه الحين شو اتقوله ..حست بالندم لانها سمعت كلام سعاد الخبله..

رفعت عهود راسها يوم ياااه صوت مايد ..
مايد"مستغرب":- عهود !!
عهود"مرتبكه" انا ..هي انا عهود..

يلس مايد ع الكرسي مجابلنها..
مايد: ما توقعت اجوفج هني انتي شدراج اني موجود هني..

عهود: انا اعرف عنك كل شي..
مايد: و الـلــــــــه..

نزلت عهود راسها مستحيه..وحست ان ويها صار شرات الطماطه.

مايد: عندج مشاكل..
عهود"تهمس:- لااا

مايد"يستفسر":- ها عيل..
عهود:- ابا اجوفك..
مايد: عشان شو..

عصبت عهود فردت عليه من غير تفكير..
_انا مب يايه اطر منك كل كلمه شو تبين و شو تبين..

طالعها مايد مستغرب ما توقع ان عهود جي بترد عليه..
مايد"يبتسم: ليش عصبتي ما قلتج شيء..
عهود"يخبل يوم يبتسم" بس ابا اجوفك عندك مانع..

مايد"يضحك" حبيبي عندي دوام..

عهود في خاطرها اللـه قال حبيبي..
عهود:- شو قلت..؟؟
مايد طلب لها عصير و كيكه..
مايد:"يطالع ساعته" اسمحيلي ما اروم اتم وايد وايد بس اكيد بنجابل مره ثانيه صح..

عهود"طايره من الوناسه" انت تبا اجوفني مره ثانيه..
مايد: اذا ما عندج مانع..ترا ابا اعرف وايد اشيااا..

عهود: لحظه انت شدراك ان اسمي عهود ..
مايد: ولا تزعلين يا اسيرة الهم..

عهود:متلومه" لا نادني عهود عشان ما احس اني بعالم النت..

**
يلست سعاد ع الكرسي تحت الشير..اتصلت بنـاصـر..
كانت بتصكر بس سمعت صوته..
ناصر:- الـووووو
سعاد: شحالك ناصر..
ناصر"سكت شويه" منو معاي..؟؟
سعاد:- انا سعـاد 
ناصر: اهلا سعاد خير عهود فيها شي..
سعاد: لا ما بلاها شي بس بغيت اسولف معاك احس بعمري مضايجه..
ناصر: خير شو بلاج..
سعاد: الظاهر انك مشغول..خلاص بتصل بوقت ثاني..
ناصر: و الله ارمسي شو مضايجنج..
سعاد: محد عندي يسمعني قلت يمكن تتعطف علي..
و يلست اتسولف مع ناصر..لي ما اتخلص عهود من مايد..

بعد عشر دقايق طلعت عهود ادور سعاد..اشرت لها سعاد ..و صكرت عن ناصر..
عهود"تمسك ايد سعاد" يودينـي عن اطيح..
سعاد: شو مستانسه..
عهود: و الله فديتج سعاد تدرين يبا يجابلني مره ثانيه اونه الحين ما عنده وقت 

سعاد:- زين و الله شي تطور..
عهود: كنتي اترمسين منو..؟؟
سعاد"مرتبكه" لا اتحاتين ارمس ربيعتي لي ما اتيين ..
عهود: مشكوره سعاد يلااا عن نتاخر عن البيت..

**
تتوقعون بتكرر لقاء مايد و عهود.. و ممكن حد يجوفهم ..؟؟

و اتظنون ممكن سعاد اتاثر ع ناصر .و تقدر تكسبه . ...؟؟

و ممكن تتغير مشاعر ناصر صوب عليا .. ولا بتم مخلص لها ...؟؟


الجزء الخامس

دشت عهود طايره من الوناسه..فتحت شنطتها و طلعت رقم مايد يلست اتبوس الورقه..اخيرا برمسه ..كانت تجلب ع الشبريه يوم دشت عليهاا عليااا

عليا: شفيج بسم الله عليج..؟؟
عهود: ماشي ..اممممم "فكرت اتخبر عليا بس غيرت رايها" تدرين نجحت في الامتحان..

علياا:- مبروك..الا بسالج..؟
عهود: امري..

عليا: ممكن اتقولين لسعاد اذا ييت البيت اتخلي حد من اهلي يوصلنا ابصراحه مصختها كل مره ناصر يوصلها شو عيبتها السالفه..

عهود"مرتبكه" ليش شو صار.
علياا:- ولا شي بس انا ما اباها يوصلها و ربيعتج ما ارتاح لها..

عهود: تطمني حتى ناصر ما يرتاح لهاا ع العموم معاج حق اتغار ع ريلج"وتغمز بعيونها"..

فرتها عليا بالمخده و طلعت من حجرتها..
عهود اترمس عمرها يا رب تحملين عشان تكتمل فرحتكم انتي و و اخوي ناصر..
فكرت لو عبدالله بعده حي جان زوجته سعاد..دمعت عيونها يوم تذكرت عبدالله اخوها..

**

وقت المغرب كانت علياا و عهود في مركز اللولو..يشرون اغراض البيت..

بعد ما خلصوا فكروا يمشون جمعية راس الخيمة يكملون اغراض البيت.. و من هناك يمر عليهم ناصر....

عبروا الشارع...و قبل لا يدشون الجمعيه اتفاجاو بسلطان خال علياا طالع من الجمعية بنفس الوقت..مع رفيجه..

وقف ربيعه بعيد شويه..سلطان يدق قلبه يوم يجوف عهود..
سلطان:- انا مب قايلنج قولي اذا تبين تطلعين مكان و معاج احم احم..
استحت عهود وردت لورا..بس كانت تسمع سلطان شو يقول..

عليا:- ناصر يابني عيل انا ليش متزوجتنه.
سلطان"يطالع عهود":- يلاا يلاا اركبوا السياره.

عليا:- اقولك ناصر بيينا و بعدنا ما كملنا اغراض البيت..
انتبهت عهود ان رفيج سلطان يطالعها فصدت الصوب الثاني..بطلت عيونها يووم سمعت سلطان يقول علياا..

سلطان"يساسر علياا" زوجينـــــي عهود داشه خاطري..
عليا:- انت بتكمل طريجك ولا الم عليك خلق الله..

سلطان: ول ما احيد امج مصريه..

كانت عهود مضايجه بس مب من كلام سلطان بالعكس كانت اجوف دمه خفيف الي كان يضايجها..نظرات رفيج سلطان..

انتبهت ان سلطان و عليا يالسين يرمسون فسوت مالـت ع رفيجه..اتفاجات يوم يرد عليها و يسوي مالت..

عهود في خاطرها ها باين عليه قليل ادب..فاجدمت من علياا
عهود: عليا يلااا بنتاخر..
سلطان: ليش مستعيله حبوبه..
عليا: اووه سلطان بسك..

سلطان :اوكى اذا ما ياكم ناصر دقي لي انزين..يلاااا جماال.

عهود في خاطرها هااا يعني اسمه جمال مسود الويه سعاد بتعرف دواك..

عليا: ان شا الله يحفظك..
دشوا الجمعية..يشرون اغراض للبيت..

**
ناصر:- انزلي من السياره..
سعاد:- اخاف اكون جريبه من البحر و الدنيا ليل..
ناصر: افا اتخافين و انا معاج..

سعاد"مسويه روحها مستحيه":- زين انا خوافه شسوي.
ناصر:- تعالي ما بتخافين..
نزلت سعاد من السياره و يلست ع البحر جريب من ناصر..
سعاد: الجو رهيب..
ناصر: يمكن عشان انتي موجوده.

سعاد: تتطنز صح..
ناصر: و الله ارمسج جد..
سعاد: ناصر..
ناصر:- عيونه.
سعاد: ما اتفكر اتييب عيال..
ناصر: كل بامر اللــــــــــه ..و بعدين ما احب انسولف بها الموضوع ممكن..

سعاد: من عيوني و الله..
ناصر: كلميني عنج..انا موليه ما كنت منتبه لوجودج خلال الفتره الي طافت موليه..

سعاد: شو تبا اتعرف..انا حاضره..؟؟

**

عليا واقفه ع الشارع تتصل بموبايل ناصر بس محد ايرد..
عليا: اخوج ما يرد اكيد نزل مكان ولا حد عنده من الربع.

عهود: يلاا نركب تاكسي..
عليا: بتصل لسلطـان...

عهود: اذا رفيجه معاه ما بنسير شكله ما يستحي..
عليا"تضحك" شو سواا
عهود:- ماشي سخافه..

شويه ووصل سلطان..بعد ما ركبوا السياره..
سلطان"محرج" كنت عارف ان ريلج ما بييج..
عليا: مدري ليش ما يرد علي..

سلطان: مدري كيف متحملتنه..
عهود في خاطرها ها ما يستحي حشم انزين انا اخته..

سلطان:- عهود 
عهود: نعم.
سلطان: شحالج..الغاليـه..
عهود"شويه بتضحك" طيبه..

سلطان: ها ماشي عزيمه اليوم..
عليا: لا ماشي ..

سلطان: ما اتفكرون تعزموني عفانا الله انا خالج..
عهود:- حياك البيت بيتك ..

سلطان:- خلاص عيل نازل معاكم الحين.
عليا"تحاول تتصل بناصر" ويه انت ما صدقت..ويه ها ما يرد..

سلطان:- بلاج ويه ويه..

وصلوا البيت..نزلت علياا كان بالها منشغل بناصر,,و نزلت عهود..
سلطان:- صج ما تستحون قلتلكم بنزل سويتوا لي طاف..
نقعت عهود من الضحك ما قدرت اتيود عمرها..
عليا:- اووه انا افكر بـ ناصر ليش ما يرد عليه..يلااا تعال دش..

سلطان: جمال يترياني مره ثانيه ابا عهود ادق و تعزمني..
عهود"متلومه" ان شا الله

و دشوا البيت..

بعد ساعتين دش ناصر البيت محرج..علياا تترياه في الصاله..و عهود تكتب رساله لـ مايد الشحي..و اتخبره عن سلطان..

وقفت عليا يوم جافت ناصر داش الصاله..
ناصر: انتي وينــــــج ..؟؟
عليا:- انا و الا انت اتصل بك ما اترد..

ناصر: زين يوم اتصلتي عرفت انكم خلصتوا سرت عند اللولو ما جفتكم وين سرتوا..

عليا"محرجه": لا و الله و ليش ما اترد علي اتصلت بك اكثر عن مره ..

ناصر: كنت عند الشباب..
عليا"تصرخ علي" و الشباب كانوا معاك بعد يوم ييت تاخذني من عند مركز اللولو..

ناصر"مغير السالفه": منو يابج البيت..؟؟
عليا"منفعله":- ما يخصـــــــــــــك..

سمعت عهود صوت عليا و ناصر واصل لي حجرتها..فتحت باب الحجره اتوايق..اول مره اجوف عليا جي محرجه ع اخوها..

ناصر: ارمسي معاي بالزيـن ..
عليا: انت وايد تغيرت حركاتك..
ناصر:- شو اتشكين فينـي..منو يابج البيت..

عليا"سايره حجرتها": لو هامنك كنت رديت ع اتصالي..
ناصر"يعترض طريجها" يوم ارمس معاج توقفين و تسمعين الكلام..

عليا: اوووووه خوز عني مب طايقتنك ولا طايقه حركاتك بعد تـرااا
ناصر"يدزها ع الكنبه..فطاحت عليا ع الكنبه و من قوة الدزه طاحت ع الارض..

بطلت عليا عيونها اول مره ناصر يمد ايده عليها ..من تزوجت ما قد رفع ايده عليها..

ناصر"يصك ع اسنانه" و اللـــــــه و ثم و اللـــــــه اذا ما عدلتي اسلوبج معاي بييب لج وحده فوق راسج..

وطلع برع البيت....صكت عهود باب حجرتها و حطت ايدها ع حلجها مب مصدقه الي اجوفه ليش ناصر يسوي جي مع انه هو الغلطان.. يلست اتصيح عهود فكرت تطلع لـ علياا اتواسيها بس كانت خايفه..

فتحت الكمبيوتر عشان تكتب لـ مايد اتخبره كيف اثر فيها الموقف..بس بعدين غيرت رايها فتحت شنطتهاا

وطلعت رقم مايد و اتصلت له..

فتحت عيونها يوم سمعت صوت مايد..تمت ساكته و مايد يقول.
_الـووووو

عهود:- مايد...
مايد: كنت متوقع انج انتي...؟ترييتج من يومين ليش ما دقيتي..
عهود"كانت اتحس بغصه":- انـــــــــاا
مايد: شو مستوي..

عهود: "تصيح" انا مضايجه.. و مب عارفه شو اسوي..
مايد: ارمسي..
تم مايد ساكت و عهود اتصيح..بعد ما حست شويه ابراحه..
عهود: "اترمسه" اول مره بحياتي اجوف اخوي يضرب حرمته..
مايد: وبعد..
عهود:- انا اعترف انه غلطان بس مدري ليش تغير عليهاا
تم مايد ساكت و عهود اتفضفض كل الي في خاطرها..

مايد"يهديها": ما اباج تضايجين..انتي بعدج ما اتعرفين الحياة..و ترا ها شي طبيعي من بين الزوجين..

عهود: هددها بيزوج عليها ..مع انه يحبها..
مايد: انتي شدراج اول مره ..ما اتعرفين كل الي بينهم..و بعدين انتي اتقولين يحبها يعني تطمني..

عهود:- بسالك سؤال..؟
مايد: امري يا الاسيره..
عهود: كلكم جي..
مايد: وضحي..؟
عهود: انتوا يا الرياييل كلكم جي نفس الطباع.
مايد"يضحك" لا مب كلنا..و مثل ما قلتج بعدج ما اتعرفين شي..

ويلست عهود اتسولف مع مايد و ناسيه الموضوع الي خلاها تتصل به..

**
قامت علياا من مكانها..ماسكه اعصابها..الحين اتاكدت صج ان ناصر تغير عليها..فكرت اتروح بيت اهلهااا بس غيرت رايها مب من اول مشكله ادخل اهلها..
اتصلت بـ سلطان..

و في نفس اللحظه ..ناصر يرمس سعـاد..مضايج يشكي له همه..
ناصر: اتصدقين يا سعاد لو انج اصغر عن علياا ..بس كلامج و اسلوبج ..معاملتج معاي جنج اكبر عنها بمليون سنه.

سعاد: يعني انا عيوز..
ناصر"يضحك" ههههههاااي لا اقصد تفكيرج يعيبني..
سعاد:- اخيرا ضحكت يلااا انسى و عيش حياتك..

ناصر:- عليا تغيرت..
سعاد:- جوف حبيبي ..انا ما احب انك تطري لي أي انسانه غيري ..بس سمحت لك الحين عشان انت مضايج منهاا

ناصر:"يتنهد" صج انتي ملاك..شو رايج بطلعت اليوم..
سعاد:- اتجنن..
ناصر:- تبين طلعه غيرهاا

سعاد: معاك بتمنى كل شي..

ناصر يطالع سياره سلطان يايه صوبه..
ناصر:- الغاليه بدقلج بعدين واحد من الربع ياي صوبي..

صكر ناصر التلفون يوم جاف سلطان يعطيه ليت..
نزل سلطان من سيارته..وكان لابس نظاره شمسيه..يوم جاف ناصر ان سلطان ياي صوبه..نزل من السياره..

ناصر"يسلم عليه" هلا بو مايد شمسيه بأخر الليـل..
سلطان:- ما تدري ليش..؟

ناصر: لا و الله ما ادري..
سلطان: عشان ما اجوفك زين يوم اعطيك بكس اكسر فيه خشمك..

ناصر: افااااااااا

سلطان:- من غير لف ولا دوران انت مديت يد وحده ع بنت اختي و انا بمد وحده بكسر ايدك و ريولك و خشمك مفهووووووم..

ناصر متلوم مب عارف شو يرد ع سلطان ..و منحرج في نفس الوقت ما توقع ان علياا تشتكي عليه..ولا من سلطان الي ما ينبلع ..

سار عنه سلطان وركب سيارته و شغل وشفط حذاله..وراح عنه..

**
و في آخر الليل عهود اترمس سعاد..
عهود: ليش هالايام ما ادقين و كل ما اتصل بج تلفونج مشغول..

سعاد: المهم قدرت اخليج ترمسين مع مايد و خلاص..شو تبين فيني..

عهود: بعدج ربيعتي شو شو ابا فيج.
سعاد:- المهم ان شا الله جريب انخطب و الي ارمسه خطيبي بس بعده مب رسمي..

عهود"مستانسه" و اللــــــــه مبروك..عقبالي ..تدرين ان باجر بجابل مايد في المطار بتيين معاي صح..

سعاد: اوكى انا فاضيه بس انتي بترمسين معاه و انا شو بسوي..؟

عهود: أمممم ما ادري..
سعاد: خلاص ما يهمج ..بيي معاج..
عهود:- مووووووووحه احبج سعاد..
سعاد"تضحك" يلااا برقد ..باجر جامعه..
عهود: اوكى تصبحين ع خير حبيبتي يلااا باي...

**
ناصر يدش حجرته يجوف علياا راقده..يجدم منها.. و ايير اللحاف من فوقها..علياا اتنش من رقاد..

عليا"زعلانه": نعم...؟ ما اجوفني راقده..
ناصر"بصوت هادي":- ما توقعتج تشتكين مني..

عليا: عشان اتعرف مب من حقك اتمد ايدك علي..و عندي الي يدافع عني..

ناصر: تغيرتي وايد..
علياا"مستغربه" انا ولا انـــــــت ..عمرك ما عاملتني جي..
ناصر:- كنت محرج..اوكى انا اسف..:يبوسها فوق راسها.."

عليا"بدلع":- بعد وحده..

ناصر:- طماعه...

**

و في اليوم الثاني راحت عهود المطار و يلست في نفس المكان الي جابلت فيه مايد اول مره..و كانت اتحسب سعاد تترياها برع..بس سعاد طلعت اجابل ناصر..من غير ما تدري عهود..

عهود تبتسم لـ مايد من بعيد..مايد يشر بايده.. و يجرب منها.. و ييلس حذالها..عهود متلومه..و بنفس الوقت منحرجه..

مايد"يغير مكانه" خلاص عشان انعرف نرمس...؟
عهود في خاطرها لا اباك جريب مني يا الاهبل..

عهود: ما اصدق اني في يوم بكون جريبه منك هلكثر..
مايد: ولا انا اتصدقيـــــــن..جفتج قبل مرتين..انصدمت يوم عرفت انتي الي لفتتني مرتين هي نفسها اسيرة الهم..

عهود"مبطله عيونها" اونك..معقوله ما اصدق..
مايد: انا ابروحي مب مصدق و اللــــــه..حتى اسالي سند ربيعي..

عهود: وينه عشان اساله..
مايد:- بقص لسانج..

عهود"تضحك" اتــــــــغار..ما اصدق..
اجمد الدم في عهود يوم سمعت حد يزقرها باسمهااا ..التفت للصوت متفاجئه بـ سلطان واقف جريب منهم..
سلطان"مستغرب":- عهـوود!!
عهود"واقفه من الربكه" هلا سلطان..
سلطان يطالع مايد و يطالع عهود مستغرب..

عهود: ها مايد..كنت اباه يساعدني في شي.
مايد:"يمد ايده " هلا اخوي سلطان..

سلطان"محرج" ما عندنا بنات يجابلون شباب منو يايبنج هنـي..
عهود"منحرجه" و مايد مستغرب من تطفل سلطان عليهم..
مايد: اسمعنــــ..

سلطان"يقاطعه" انا ما عندي كلام لك ..الكلام للانسـه عهود..
حرجت عهود يوم جافت سلطان متحكم بالموقف كله..
عهود"منفعله" خير شو تبا فيني..
سلطان: منو يابج هني و شو تسوين مع ها "يتمصخر" الشاعر.

مايد وقف كان بيرد عليه بس عهود اشرت له يسكت..
عهود"ترمس سلطان" انت ما يخصك فيني عندي اهل و بعدين محد عطاك الحق ترمس معاي..خلاص..

سلطان"يطالع مايد" ما عليــــــــه انا اراويج..

وسار عنهم.يلست عهود ع الكرسي شويه و بتصيح 
مايد: منو هاا..؟؟
عهود: خال عليا حرمة اخوي..

مايد: ليش محرج جي..
عهود: ما ادري بس انا خايفه يخبر علي ناصر..
مايد"يحط ايده على ايدها" لا تخافيـــــــن اوعدج محد يروم يقولج شي..

عهود: انا احس بالامان معاك اكثر من اخوي و اللـــــــــه..
مايد: رمسيني اليوم ابا اقولج شي مهم اوكى..عهود"خايفه": بتهدني..
مايد"يبتسم" مستحيل اهدج صدقيني بس القرار لج..

شو بيسوي سلطان ...؟؟ بعد ما جاف عهود مع مايد..؟؟
و كيف بتكون نفسية عهود ..؟؟
و تتوقعون ناصر بحس بغلطه ناحيه زوجته و بحاول يراضيها ولا ما بيهتم ..؟؟
ظنكم مايد شو بيطلب من عهود و القرار راجع لها ترفض او توافق ..؟؟


الجزء السادس

كانت عهود اتفكر شو قصده بالقرار لج..ما حبت اتقول سعاد شو الي صار ..و من صوب ثاني عرفت عهود ان سعاد راحت اجابل خطيبهااا

طول فتره العصر كانت عهود اتفكر كيف اتعرف اذا سلطان رمس ناصر او عليا بالسالفه..اتروعت عهود يوم سمعت صوت علياا..

عليا: شو بلاج اليوم غريبه مب يالسه فـ حجرتج..
عهود: اغير جـو..

علياا: اتغيرين جو..في الحوي..

عهود: يلااا ما عندنا مكان غيره نطلع فيه..عليا ممكن موبايلج ابا اتصل لربيعتي بس ما عندي رصيد..

عليا: اذا سعاد ما بعطيج..
عهود: لا مب سعاد و بعدين سعاد انخطبت..
عليا"تعطيها الموبايل" اها عشان جي ما قامت اتيي البيت..

سارت عهود بعيد عن عليا..فتحت اللسته و يلست ادور ع رقم سلطان جافته بسهوله..حفظت الرقم..

عهود"اترد الموبايل" مشكوره..
عليا: وحى لج ترمسين..
عهود: غيرت راي..بسير حجرتي..وين امايه..
عليا: امج طلعت و انا اتريا ناصر بنطلع بعد شويه..
عهود"مستانسه" الحمدلله الله يخليكم لبعض..

عليا :- آميــــــن..
سمعت الهرن و طلعت من البيت.. وعهود سارت حجرتها..
احتارت تتصل بسلطان ..ولالالالا

اخرتها قررت انها ادق..اتصلت مرتين محد رد عليها..

**

و في السياره..
عليا "تمسك ايد ناصر" من زمان ما طلعنا...
ناصر: افتقدتج عشان جي ابا اطلع معاج..اليوم..

عليا: وين بنروح...؟
ناصر:دبـــــــي شو رايج..حلوه المفاجاه..

عليا:- حبيبي و الله احلى مفاجاه..مشكـوور..
ناصر:- بنتمشى في الستي و مركز حمر عين ..فكرت نرقد هناك بس الدواااام..

عليا: يوم ثاني شو رايك..
ناصر"يطالعها غير" اكيد عمري..

**
سعاد طول الوقت ادق لـ ناصر ..بس ناصر ما ايرد عليهاا.
فكرت ادق لـ عهود ..عشان اتعرف وينه..

عهود: هلااا سعاد..
سعاد: شحالج انا وايد ملانه قلت اتصل و اسولف معاج..

عهود: تعالي بيتنا انزين محد هني انا ابروحي يالسه في البيت.

سعاد: ليش وين عليا و اخوج..
عهود: توهم طلعوا مدري وين سارواا..

سعاد"مضايجه" عهود حبيبتي امايه تباني بدقلج عقب..
عهود:- ع راحتـج يلااا باي..

يلست سعاد اتصيح مضايجه من ناصر عشان جي ما يرد عليها طالع ويا المدام..

الظاهر يوم يطلع معها ينساها و ما يهتم فيها..الله ياخذها..
اتصلت به مره ثانيه..ما توقعت انه يرد عليها..
سعاد"منفعله" ليش ما اترد علي...؟؟
ناصر: هلا اخوي شحالك..
سعاد:- نـاصر انا ادري حرمتك عندك..
ناصر: هي طالع ويا الاهل شويه..
سعاد: وين...؟؟
ناصر: صوب دبي انغير جو يلاا عاد اخليك السموحه ..

صرخت سعاد من الغيظ يوم صكر التلفون ع ويهاا كتبت له مسج"هي حرمتك دبي و مدري وين و انا بس البحر ..خلاص لا ادق علي مرره ثانيه"..

**
عليا:شفيك ..
ناصر: شـوووو
عليا: شو مكتوب لك بالمسج..
ناصر: عادي مثل باجي المسجات..

عليا:- بس تغيرت ملامح ويهك..
ناصر"يعصب عليها" :- اوووووووه انتي ع كل شي بتعلقين..
عليا: انزين ها الي لاحظته
ناصر"يصرخ" بس انزين اسكتي خليني اعرف اسوق..
عليا:حبيبي شو انا ضايجتك..

ناصر: انتي ما تفهمييييييييييييين...
عليا:بتذلني ع الطلعه..
ناصر"يلف الشارع الثاني" خلاص بردج البيت جان يريحج ..
حست عليا بغيض في قلبها..ليش ناصر صاير ما يتحمل شي..

عليا: انا اسفه خلاص عاد لا اتخرب طلعتنا..
ناصر: خلاص عاد انا رجعت انتي الي خربتي كل شي..

**

رن تلفون عهود..ركضت له ع بالها مايـد بس اتفاجات برقم سلطان..
سلطان"صوت واحد مصري"الـووووو مين حرء التلفون..
عهود:-السموحه اخوي ها تلفون منو..

المتصل: انتي عاوزه مين ..
عهود"في خاطرها بسم الله ":- انا بغيت سلطان..منو انت ها مب رقمه..

المتصل: سلطاان مين و انتي مين..؟
عهود: الظاهر غلطت في الرقم يا بايي..

و قبل لا اتصكر سمعت عهود صوت سلطان..
سلطان:- لحظه لحظه انا سلطان..
عهود: شو هالحركات..
سلطان"يضحك" هههههههههااي ترا الرقم غريب علي فرمست مصري عشان اعرف منو يباني..

عهود"تضحك" هههههاي عليك سوالف..
سلطان"يرمس جد": جب انتي لا تضحكين..شو اتسوين في المطار هاااااااا

عهود: اذا بتم ترمس جي بصكر..
سلطان: ابرايج صكري انتي الي متصله ..

عهود"بصوت واطي" سلطان ما اريد حد يعرف انك جفتني في المطار..

سلطان: لا و الله انتي حمدي ربج ما مطيتج من شعرج ووديتج البيت..

عهود: لو سمحت سلطان ما يخصك فيني..
سلطان:- هذي سوالفج عهود ما توقعتج من هالنوع..

عهود"اتصك ع اسنانها" احترم نفسك و فكر الي بتفكر فيه..و اذا انت صج ريال لا اتخبر عليا ولا ناصر ..يلا باي

وصكرت التلفون بويه سلطان..شويه وصلها مسج"ما عليه بس خليني اجوفج..باجر انا عندكم ع الغدا اصبري بس"

عهود"متغصصه" اووووف ها من وين طلع لي..

شويه ورن موبايلها..

عهود:يا مرحبا يا ناعم العود الصوت..
مايد"يضحك" مرحبابج يا الغلا..مب جنه التلفون كان مشغول من شويه..

عهود: هي كنت اكلــــــم "انتبهت لرمستها فسكتت.."
مايد: ترمسين منوو...؟؟ اعترفي..

عهود: بقولك في الايميل..
مايد: لا الحيـن ..

عهود"بدلع" لا اتعاند انا ما صدقت اسمع صوتك ..
مايد: و اللــــــــه..

عهود: صدقنـي ..
مايد:- مصدقنج..

عهود"مستانسه" للحين ما اصدق اني ارمس معااك و اسولف و نتجاوف بعد..

مايد: ع سالفة التجاوف شو سوا بج سلطان..
عهود: ولا شي لانه يعرف انه ما يخصه فيني..

مايد: عيل خليني اجوفج..
عهود: انت قلت بتقول لي شي و القرار لي انا خايفه من ها الشي.. اجوفك فـ المطار..

مايد: لا اتخافين..بس يوم بجوفج بقولج احسن..لا طبعــااا شو رايج بالمنار..
عهود: يمكن حد يجوفنا ..

مايد: امممممم

**
و عند باب بيت ام ناصر..عليا قبل لا تنزل من السياره..
:- شو ما بتنزل..

ناصر: لاااااا بغير جو 
عليا"تهمس" ناصـــــــــر..
ناصر: الله يخليج علياا خليني ابروحي احين انا مضايج..

عليا"اتصكر باب السياره" ابرايك..

بعد ما تطمن ان عليا صارت داخل البيت..اتصل لسعـاد رن موبايلها..

سعاد"اتجوف الرقم" هـاا اتفيجت لي الحين..ماعليه..
اتصكر التلفون و تغلقه..

ناصر"يطالع التلفون" اوووف هاي متفيجه..تزعل الحين ..شهالحاله..

حاول يتصل مره ثانيه بس ماشي فايده..بعده مغلق..قام و كتب مسج" ابا ارمسج ضروري..ووو عن الدلـع.."

يلس يحاوط ع كرنيش راس الخيمه يتريا سعاد ادق له..اخرتها فكر ينزل القهوه الشعبيه.. يسولف ويا الربـع..

اتفاجا يوم جاف سند "ربيع مايد" 
ناصر:- انت سنــــــــــد..

سند: لا يكون ناصر..

و بالخشوم ..و الاحضان..
ناصر:- وينك صار لك زمااااااااااااان
سند:- زمان ها يا القاطع شو يايبنك هني...

ناصر: و الله كنت ملان فقلت انسلم ع الربع..

سند:- يلااا تعال انشيش ترا اليوم الـربع كلهم موجودين..

ناصر: شو هالصدفـه الحـلوه..

**
عهود: ما يخصنـي ما ابا ما ابا..

مايد: يا عمري افهمي هاي شغلتي..
عهود: انت رايح اطالع معجباتك..
مايد: لحوول بعد رديتي على نفس السالفه..قلتلج تعالي هناك و جوفي اذا قردنت وحده منهن

عهود"نبره حزينه" تدري ما بيي عشان جي اتقول تعالي..
مايد: ليش ما اتيين افا حبي انا اباج تحضرين كل امسياتي..و بعدين قدرتي توصلني المطار ما اترومين توصلني التقنيه..

عهود: اممممم بفـكر..
مايد: وينها ربيعتج..

عهود:- مب فاضيه لي الحين خلاص انخطبت..

مايد: عقبالج..
عهود: لا و اللـــــــــه شو تباني افهم من كلامك..
مايد"يضحك" شو فيج يا بنت الحلال..انتي ع أي شي اتسوين سالفه..

دشت علياا حجرة عهود..
عهود:- اوكى ارمسج بعدين ..مشغوله انا الحين..

مايد: باي الغاليه..

يلست عليا ع الشبريه..
عهود: شكلج مضايج..
عليا: اخوج ذبحنـي وايد تغير..ابصراحه صرت اشك فيه يعرف غيري..

عهود: لالااااااا اتقولين ها آخر شي اتوقعه من نصور اخوي مستحيل 

عليا: انتي ما ااجوفين حركاته..
عهود"تذكر موقف البارحه" الله يعينج بس لا تنسين تراا يحبج وايد..
يلست عليا و عهود يسولفون لين الساعه 11..سمعت عليا صوت باب الصاله ينفتح..
عليا: اخوج يااه بسير اجوفه..ع فكره باجر سلطان بيي يتغدى عناا خبرت امج انا..

عهود:يـا شينه من خبر.

طلعت عليا..وسارت حجرتها..دشت الحجره جافت ناصر يتصل لـحد و بعدين يفر التلفون محرج فوق الشبريه..

التفت لـ علياا يوم سمع صوت..باب حجرته يتصكر..اجربت منه عليا..كانت بتحط ايدها ع جتفه ..بس سار بعيد عنهاا..

ناصر: انا تعبان ابا ارقـــــد باجر دوام..
عليا"بصوت هادي" على راحتك حبيبي..

يطالعها ناصر بنظرات عصبيه..حست علياا شويه و بجتلهاا..

**
اليوم الثاني في جـامعة الاتحاد نهاية الدوام.. عهود وسعاد واقفين برع يتريون السياره..
سعاد: انزين متى الامسيه ..
عهود: ورا باجر.ابا اجوفه اليووم ما اصبر..

سعاد: خلاص روحي ..و جوفيه..
عهود: اتقولين يعني..

سعاد: جان تبين انا بوصلج عاديي شو قلتي..
عهود"مستانسه" اوكىىىىى عيل..

التفت عهود و معاها سعاد يوم سمعت صوت واحد يصفر من بعيد..
عهود"شهقت" ها السبــــــال شو يسوي هني..
ضحكت سعاد يوم جافته يسوي مالت لـ عهود..

عهود"تتحرطم" على ويهك يا السبال..

سعاد: منو هـاا
عهود: مدري شقولج ها خبله..اسمه جمال ربيع سلطان خال عليااا

سعاد"تضحك" جوفي شو يسوي..
عهود" تصد الصوب الثاني" خليه يولي بلبسه..

سعاد"ميته ضحك" دخيلج جوفيه..

طالعته عهود..بطلت عيونها يوم جافته..فاتح حلجه بصبوعه و مطلع لسانه..

عهود" شو هالحركات الماصخه..
طالعته يوم ركبت معاه وحده..فشغل السياره.. وسوا لها باي بايده..

عهود: الحمدلله و شكــــــر..
سعاد"تضحك" خبـــــــــــــله و الله انه خبله..

شويه و ركبوا السياره..اتوصلهم البيت..

و قبل لا تنزل سعاد
سعاد: عهود امر لج اليوم انروح مكتبة دبي عشان اندور كتب للبحث..

عهود:- بخلي ناصر ياخذنا..
سعاد:لا لا لا خلينا نمشي ابروحنا ..عشان بعدين انروح المنار..باكلج كيكة كوفي ..

عهود: خلاص ولا يهمج دام ببلاش..

**
علياا ادخل سلطان الصاله..ام ناصر طالعه من المطبخ..
سلطان: هلا والله هلا بالشيووخ

ام ناصر:تعدل شيلتها" هلا ولدي شحالك يمه و شحالها اختك..

سلطان: ابخير ربي يعافيج..اكيـد اكيـد مستغربه من الزياره..
ام ناصر: تفضل يمه لا حشى البيت بيتك..

يلسوا يسولفون و عليا معاهم و طبعا سلطان مخلي الجو كله ضحك و سوالف..

دش ناصر متفاجأ من وجود سلطان..
سلطان: هـلا النسيـــــــب"و في خاطره..خسك الله"
ناصر"يطالع علياا مستغرب" هلا و الله ..وبالخشوووووووم

ناصر: اسمحلي ها ببدل ملابسي و ياينك..
سلطان:خذ راحتك بو الشبــــــاااب.

لحقته علياا و دشت وراه الحجره..
ناصر"محرج" ليش ما قلتي انه بيي يتغدى هني..
عليا: انت ما عطيتني فرصه..البارحه كنت مضايج مني..

ناصر"مضايج" اوووووف شهالحاله..لو دريت انه موجود ما كنت ييت البيت و الله..

عليا"تضحك" حبيبي ها خالي ما يصير تغـار منه..
ناصر: اووه أي غيره انتي بعد مصدقه عمرج..

ودش الحمااااااااااام
حست عليا بالدموع تتيمع بعيونها..ما توقعت ناصر جي يعاملها و يضايج فيها..احتارت تترياه لي ما يطلع من الحمام ..ولا اتروح تيلس مع سلطان اتغير جو و تنسى..

اخرتها قررت تطلع و تقعد مع عمتها ام ناصر و سلطان..
سمعت ام ناصر تضحك ابصوت عالي..

عليا"تيلس ع الكنبه" و اللــــــه اول مره اجوف عموه جي تضحك من توفى عبدالله..

ام ناصر:- عبدالله فديته الله يرحمه..

سلطان: انتي هبله لازم اتذكرينهاا
ام ناصر"تضحك" هههههاااي يحليلها عليا ماشي اطيب منهاا..بسير اجوف العيش عن يحترق..

اتريا سلطان لي ما ام ناصر طلعت من الصاله..
سلطان"ييلس حذال عليا" اكيد ويه العنز مضايج..

عليا"تعاتبه": بس سلطان حرام عليك ريلي يحبك وايد طيب..

سلطان: ع بالي بعد قالج شي كنت مسحت ملامح ويهه
عليا: عن المشاكـل انزين...

شويه وياه ناصر الصاله..ويلسوا يسولفون..كانت اتحس عليا لو ان ناصر و سلطان يسولفون و مره يضحكون بس كانت اتشك اذا كل واحد يحب الثاني..

**
عهود"اتكلم مايد" خلاص عمري ان شا الله بحضر الامسيه بس عشان اراقبك..

مايد:"يضحك" كنت عارف انج بتيين ..
عهود: انزين انا وصلت البيت بنزل برمسك بعدين..اويه سيارة سلطان موجوده..

مايد: منو سلطاااااااااان...؟
عهود: خال علياا ..لا اتحرج جي..من بدش بلبسه وبدخل حجرتي عشان عندي شي مهم..

مايد: شو عندج قولي ابسرعه..

عهود"تضحك" انت نسيت ابا اكتب ايميل لانسان عزيز ع قلبي..احلف انك ما مليت من ايميلات..

مايد"مستانس" و الله العظيم اني دوم اترياا ايميلات منج..

عهود: انزين حبي انا بنزل خلاص ..
مايد:- مثل ما قلتي لا تعطينه فيس..

عهود: من عيوني يلا باي..

دشت عهود البيت خذت نفس طويــــــل قبل لا ادش الصاله..

فتحت باب الصاله ..طاحت عيونها ع سلطان الي مجابل الباب..دعت عليه يوم جافته يبتسم..حست انه يستفزها بابتسامته

عهود: السلام عليكم..

_عليكم السلام..
ناصر: تاخرتـي..

عهود"اضايجت من اسلوب ناصر":- وصلت سعاد قبل

سلطان: اشحالج عهود..
عهود:"من غير ما اطالعه" ابخير ربي يعافيك..

وسارت حجرتها..حطت كتبها ع الطاوله بقوه..محرجه..اترمس عمرها انا ادري ليش ياي عشان يفضحني جدام ناصر و عليـــــاا ..خس الله ابليسك يا سلطووون

تمت يالسه في حجرتها..تكتب ايميل لـ مايد..دشت عليها عليااا..
عليا: ما تبين غداا..
عهود"بعصبيه" لا ما ابـا..

عليا: الحين نترياج من ساعه عشان اتقولين ما اباا
عهود: خلاص ما ابا ..

عليا: شفيج معصبه..
عهود: ولا شي..خلاص بيي اتغدى امري لله..

يلسوا يتغدون ..استغربت عهود ان سلطان للحين ما قال شي..وبعد مطنش عهود يمكن عشان ناصر موجود..بس بعد الغـداا يالسين يشربون الشاي

اتفاجات عهود يوم سلطان سالها..

سلطان: عهود قد مره دشيتي مطار راس الخيمه..؟؟

عهود"من الربكه مب عارفه شو اترد" لا ...اممم يمكن مره ما ادري..

عليا"اطالع ناصر": انا و ناصر ملينا من كثر ما انروح له قبل.

سلطان"يكلم ناصر" ليش ما اتروح الحين ترا وايد تغير..
عهود اطالعه بنظرات تباه يسكت..بس سلطان شكله مصخهاا يوم سالها..

سلطان"يبتسم" عهود الا ما قلتي متى بتخلصين جامعتج..

ام ناصر: بعد سنتين و بتفتك..
عليا: انا مخلصه جامعه ولا اشتغلت للحين..

ناصر: انا ما اباج تشتغلين.

حست عهود ابراحه يوم تغير الموضوع بس شكله سلطان ما نسى السالفه..

سلطان: احلى شي في الجامعه البريك.اكيد عهود يوم الاربعا كل اتكون فاضيه..

عهود اترص ع اسنانها السبال يتعمد يعق نغزات الله يسامحك ..

رن موبايل ناصر ..فطلع برع يرمس..و بنفس الوقت وصل عهود مسج من سعاد"لا تنسين اليوم العصر"...

عليا:- منوووووو...؟
عهود": سعاد تباني اسير معاها نطلع..

سلطان: اوصلج...؟؟
عهود"تبتسم" مشكور عندهم دريول..
سلطان :وين بتروحون عيـل...؟؟
ام ناصر "تضحك" يخاف عليج يعتبرج شرات علياا

عهود"ماسكه اعصابهاا": ما يحتاي عندي ناصر كافي..

عليا"تضحك" ههههههاااااي الله يعينج و الله 
عهود"امطنشه" امايه بسير المكتبه مع سعاد انزين...؟
ام ناصر: ع راحتج يمه ..

سلطان: يطالع تلفونها" ها الموبايل ما يناسبج..انتي بنيه..
عهود خلالاص مب رايمه تتحمله اكثر..وقفت عشان ادش حجرتها..

سلطان:"يطالع موبايله" هـــــــــاا عندج بلوتوث كشفتج.

عهود: شو كشفتني مسويه جريمه انا..

دش ناصر بها الوقت و يلس..
سلطان:- هــــــا مسميه روحج اسيرة الهم..حليلج مهمومه...منو منكد عليج عيشتج..

طنشته عهود ودشت حجرتها..غلقت موبايلهاا..لانها كرهت فضول سلطان..

بعد شويه عرفت ان سلطان طلع من البيت..بعد ساعه اتصلت بها سعاد عشان اتمر عليها..

لبست عبايتها و شيلتها..و مجرد ما سمعت هرن السياره طلعت..يلسوا يتحوطون في المكتبه..وساروا اكثر من مكتبه لي وقت المغرب..

عهود: اخاف اتاخر ناصر بياكلني..مب لازم انروح المنار..خليها وقت ثاني..

سعاد: افا تبين ارد بكلمتي ما بقولج شي صدقيني.. و بعد ما بنتاخر..

عهود: اوكى ع ضمانتج..
يلسوا في المطاعم في المنار..ياكلون و يسولفون..
سعاد:- شخبارها علياا ..؟؟
عهود: الحمدلله الله يعينها بس..

سعاد"تبا اتعرف الاخبار" ليش شو بلاهااا

عهود: ناصر متغير عليهـا مدري شو بلاه كل يحرج عليهاا..
سعاد" مستانسه" و اللــــــــه..

رن موبايل سعاد و كان المتصل ناصـر..طنشته اونها زعلانه..
عهود: ردي علي الموبايل..
سعاد: لا ما ابا ارمس الحينه.

و رن ثاني مره..
سعاد"واقفه" شويه عهود بجوفه و برد عليج..
عهود: اوكى..
يلست عهود تلعب فـي موبايلها فتحت لستت البلوتوث و جافت اسامي اشكثر..

يلست تضحك ع السخافات..اتخيل لو مايد موجود و قرا اسيرة الهم اكيد بعرف انها هي..

رن موبايلها استغربت يوم جافت المتصل سلطان..
عهود: نعــــــــــم..؟؟

سلطان: الناس اتسلم بالاول..السلام عليكم..
عهود"من غير نفس": عليـكم..

سلطان: جايفتني يهودي اتقولين عليكم..
يودت عهود عمرها كانت بتضحك عليه بس ردت عليه..
عهود: شو بغيت انا مب فاضيه..
سلطان"يعاتبها" شو اتسوين في المنار انتي بس قلتي بتروحين المكتبه ع بالج ما بكشفج..

عهود"اتعصب عليه" انت اشعلــــــــيك ما يخصك فيني مليون مره قلت ما يخصك..

وصكرت الخط..

سعاد واقفه عند باب محل جوفيال للساعات..
ناصر:- اخيرا رديتي...؟؟
سعاد: مشغوله شو بغيت..

ناصر: ليش زعلانه مني..
سعاد: انت اتعرف ليش..
ناصر: اوكى انا اســـــــف شو تبين بعد..؟

سعاد: ليش تظهر مع حرمتك من غير ما اتقول لي..؟
ناصر:- قلتلج اسف..و عشان اثبت لج اني غلطان خليني اجوفج ..

سعاد"بدلع" ما ابا..
ناصر: يلااا عـاد..
سعاد: اوكى حبي انا الحينه مع اختك عهود في المنار.
ناصر: شووووو عهود عندج وليش ما قالت انها بتظهر..

سعاد: حبي هي كانت خايفه منك انا اقنعتها.طبعا ما بتكسر كلمتي صح..

ناصر: خلاص عيل ..المهم متى بجوفج..
سعاد"اطالع الساعه" خلاص انا و عهود بنروح الحين..بوصلها البيت..وبعدين...

ناصر: انزلي عند بيتكم و انا بيي آخذج خلاص.
سعاد: اوكى اتفقنا..باي.

ناصر:- يلااا بـاي....

بعد ما اتصكر سعاد من عن ناصر يرن موبايل ناصر..
ناصر:- الـوو
عليا: حبيبي اتصل بك مشغول
ناصر: ارمس واحد من الربع شو تبغين..؟؟
عليا"مضايجه من اسلوب ناصر" حبيت اتطمن عليك..

ناصر: اوكى تطمنتي الحين..

عليا: هي مع السلامه..
ناصر"يصكر الموبايل" و اللــــــــه حاله..

**

قامت عهود من مكانها يوم جافت سعاد متاخره عليها..راحت تشتري لها بيبسي..اتفاجات بـ سلطان ..مجابلنها.
سلطان:- ليش اتصكرين التلفون بويهي مافيج ادب..
عهود"اطالع يمين و يسار" انت من وين طلعت لي و بعدين شو تبا فيني..

سلطان:- عيل الشاعر ما تتلفتين جي يوم قاعد معاج..

عهود:- اووووووه لا اتخليني اصفعك جدام خلق اللـــــه..

سلطان:: و الله امطج من شعرج يلااا جربي..

رن موبايل عهود..جافت المتصله سعاد..
عهود:- سعاد!!..؟؟
سعاد: وينج انتي..؟
عهود:- انتي الي وينج..
سلطان:- طاع يالس ارمسها و مطنشتني..
عهود" اتروح بعيد عنه" تعالي نفس الطاوله بكون هناك..يلااا باي..

سلطان: انا ما ابا اترابعين هاي البنيه ما تعيبني..
عهود: لا و الله ليش من وين تعرفهاا
سلطان:- بس كيفي من اسمهااا 

فكرت عهود اتروح و اتخليه ابروحه واقف..بس جافت جمال ربيعه وقف حذاله..
عهود: عفان الله صج من قال الطيور لاشكالها تقع..

وراحت..ادور ع سعاد..

سلطان"يسال جمال" شو قصدهـا..
جمال: شدراني اتحيدها هاي خبله..

سلطان: حو لا اتغلط ع الاهـل..
جمال: زييييييين ما قلنا شي..

سلطان"شاك" لا يكون اترمسها ولا اتعرفهاا..
جمال: الله يهداك..من وين اعرفهاا...

**

ناصر بكتشف شي ..يخليه يحرج من عهود .. بس هل بيكون لـ سلطان دور ...؟؟

عليا بتحاول تكسب ريلها ناصر ..بس تتوقعون لي وين يوصل تأثير سعااد ع ناصر ..؟؟؟

مايد بتنازل لـ رفيجه سند عن شي غالي ع قلبه ..تتوقعون شو هو هالشيء ..؟؟

و دا انه غالي ليش يتنازل عنه بها البساطه ..؟؟؟


الجزء السابع

بعد ما عهود نزلت من سيارة سعاد..وسعاد وصلت البيت ..جافت ناصر يترياها عند بيتهم..فـ ركبت معاه..

سعاد امسويه عمرها زعلانه..شغل ناصر السيارة من غير ما يرمسها..سعاد اطالع الشارع تبا اتعرف وين بياخذها ناصر هالمره..
سعاد"تطنز": عادي خذني البحر تعودت ع هالمكان.
ناصر: ادريبج تطنزين..و الله لو قلتيلي خذني برج العرب باخذج..

سعاد"تضحك" فديتك ادري انك ما اتقصر..صدقني عمر المكان ما يهمني كل الي يهمني انت..وبس..

وقف ناصر سيارته..ع جنب الشارع..طالعته سعاد يشيل كيس من السيت الي وراها..

سعاد: شو هـا..
ناصر: افتحي الجيس..

سعاد تفتح الجيس و اطالع ناصر..شهقت يوم جافت طقم ذهب بين ايدها..
ناصـر: شو رايج..

سعاد" تستهبل" حق حرمتك..
ناصر"مضايج" يعني لازم اتنكدين علينا..جم مره قلتلج لا تطريها يوم نكون ويا بعض.."تتغير نبرة صوته" هذا لج حبي..

سعاد"اونها عندها ذوق" لا لا حبيبي ما اقدر اخذه..
ناصر: الظاهر ياه دوري اني ازعل..
كانت سعاد بترمس ناصر قاطعها..
ناصر: هذا لج و اذا ما خذتيه صج بزعل منج و بقطعج..

سعاد: اتروم تقاطعني..

ناصر"متعذب": و الله ما اروووووووم..

**
و في يوم الامسية ..يلست عهود في الصف الاول و كانت متنقبه..اطالع مايد ..و كانت تتغايض يوم اتجوف البنات يمصخونها..و يصارخون و يعلقون عليه..

و الاكثر كان يسوي في خاطرها يوم اجوف مايد امنزل راسه .. و يضحك من تعليقاتهن..

بس بادخلها ..انسانه طايره من الفرحه..يوم اجوفه يدور عليهـا من كل الموجودين..اكيد ما بعرفها..لانها متنقبه..

بعد ما خلصت الامسية....حاولت عهود تجرب من مايد بس زحمة البنات ..خلتها ابعيده عنه..رن موبايلها..

مايد: وينج انتي ليش ما ييتي..؟؟
عهود"تضحك" انا هني حبي..انت وينك عشان اييك..

مايد: انا فـ السياره تعالي لي..
سارت عهود.. وركبت سيارته..
مايد"يطالعها" هـا يعني هاي انتي ليش متنقبه..
عهود"اتشيل النقاب" اخاف حد من بنات فريجنا يجوفني راكبه معاك.."تتطنز" طالع ورا ما شا الله عيونهن بتطيح..

مايد"يضحك" :-انتي الي اتهمينــــــي من بين كل المخاليق 

عهود"مستحيه" مب عارفه شو اترد فسكتت
عهود: وايد بنات يحبونك و ها الشي مخوفني ..

مايد: من شو يخوفج..
عهود"متعلقه عيونها في ويهه" اباك لي ابروحي مايد..

مايد كان بيرد عليها بس سكت ولاحظت عهود هالشي عليـه..

عهود"مصره": شو كنت بتقول..
مايد:- بالاول خليني اعزمج ع شي تشربينه و بعدين بنرمس..

عهود: عمري اذن المغرب ما اروم اتأخر ع البيت يلاا ارمس الحينه..

مايد: شو ..بس شويه اقعد معاج ما يسدني..
عهود"مب متوقعه جرئتها" ليش ما اتخطبـني شو تتريــــاا

مايد"يطالعها متفاجا" زين فتحتي السالفه ابروحج..
عهود"قلبها يدق بقوه" شو قصدك..

مايد: حبيبي انا ما اروم ارتبط فيـج هالشي مستحيل..
عهود وكانها انشلت من مكانها..
مايد: حبي صدقيني كل انسـان يحب يرتبط بالانسانه الي اختارهـا..بس ساعات الظروف اتكـون اقوى و اقوى..

عهود"ترمس بالغصب": ليش شو المانـع..؟؟

مايد:- انتي ما اتعرفين و من حقج اتعرفين..اني مريض بالقلـــــب و الاطباء قالوا مستحيل اتزوج..

نزلت دموع عهود ع خدهـا حست حرقه في قلبها عمرها ما حست فيها بحياتها..

مايد" منفعل" انا ما اقولج جي عشان اتصيحيـن بس اباج تعرفين الواقع و ما تبنين احـلام..

عهود"تهمس" عشان جي قلت القرار لج..
مايد: ما اباج تتعلقين فيني اكثـــــر..

عهود: ما ابا انا احبك و مستحيل اهدك لو شو صار..انا ما صدقت يا مايد اني صرت جريبه منك..

مايد: جي بظلمج عهود انتي ما اتعرفين شو اتقولين..
عهود"تمسك ايده" لا اتهدنـي كيف اعيش حياتي من دونك..انا ولا شي من دونك..

مايد"يحس يرمس من كل قلبه" فديتج عهود ما توقعتج هلكثر تحبيني..
عهود: الي بينــــــا مب شويه صح..

مايد"مرتاح" صح حبي..

**
مرت الايــــــام وزادت علاقة عهود بـ مايد..وخاصه بعد ما عرفت انه مريض بس كان عندها امل انها ترتبط فيه بيوم من الايام..

و بنفس الوقت كثر ما كان ناصر متعلق بـ سعاد كثر ما صار يهمل زوجته علياا الي دوم اتحـاول تكسب رضاه بس ناصر لا عايبنه العيب ولا الصوم بالرجب...

و من صوب سلطان..كانت يتمادى في تدخله في حياة عهود..و غير انه جمـال ما جافته الا كذا مره..و دوم يسوي لها حركات ..يخلي عهود اتعصب عليه..

و في يوم..كانت عهود تتريـا الدريول متاخر عليهـاا... و سعاد بها اليوم كانت غايبه..ولاحظت عهود ان سعاد وايد تتغيب عن الجامعه..

فكرت عهود الجامعه قفلت ابوابها و الدنيـا مطر..
طالعت ساعاتها جافتها اربع العصر..اتصلت بالدريول..
تساله ليش تاخر فقلها..ان السياره مختربه...ضاربته لانه ما اتصل يخبرها من قبل..

اتصلت بـ ناصر اخوها جافت موبايله مشغول ..حتى سعاد موبايلها مشغول.. و علياا ما اترد..فكرت تتصـل بـسللطان..

بس وقفت جدامها سياره ردت لـ ورا حست قلبها طاح في بطنها من الخوف..بس تطمنت يوم جافت جمال يعني شخص اتعرفه..
جماال: اركبــــــــي..
عهود: لاا اهلي بيوون الحين..

جمال: وين دريولكم...؟؟
عهود"مستغربه ما يسوي لها حركات" سيارته مختربه..
جمال: افــــــــاا..

حاولت عهود تتصـل بـ ناصر بعد مشغول..
حرك جمال السياره 
جمال"يلوح ابيده" يلاا عيل انا رايـح حسبت بترقدين هني ع الشارع..

عهود:- لحظه لحظه "مستحيه" وصلنـي الظاهر محد فاضي لي..

جمال"يحرك حواجبه" من عيـوني..
عهود: اذا بتقعد اتسوي هاي الحركات السخيفه ما بركب.

جمال:- عيل يلااا بـــــااي..وتحرك 
عهود:- خلاص خـلاص...

فتحت باب السياره الي ورااا و يلست..كانت خايفه..فتحت اللسته ع رقم سلطاان احتيااط اذا صار لها شي..

جمال: شو دريولج انا عشان تيلسين وراا..
عهود: تندل بيتـنا..
جمال:- اكيــــــــــــــــد..

شغل المسجـل و طول الدرب ساكتيـن ...اتروعت عهود يوم رمس جمال..
جمال: سلطان بجتلني لو عرف اني وصلج..

عهود: ما يخصه فينـي..
جمال :- يعني ما اتحبيـه..

عهود: لاا انا ما احب حد..."في خاطرها الا مايد فديته"..

جمال: عيل اتصدقين اني احبج و افكر اني اخطبج..

عهود"ترفع راسها معصبه" انت صج وقـح..
جمال: لا اتخليني انزلج من السياره..

عهود"معانده" نزلنـي شو بتذلنـي ع ها السكراب الي راكبتنه...

جمال" سيارتــــــــي سكـراب..عيل اتحملي الحين..
وضغطت ع البترول و سرع بالسياره..
عهود"تصرخ خايفه" لا تسرع اميييييييييييييه

جمال"يضحك" و عهود شويه و بتصيح من الخوف..حست انها بتموت خلاص وهي تسمع بريكات سيارة جمال..

فتحت عيونها يوم جافت عمرها واقفه عند باب بيتها..

جمال"يضحك" يلاا انزلــــــــي..
عهود"بعد ما نزلت من السياره" انت الميــــــــون "وصكت باب السياره بقوه.."

جمال"يصرخ" كسرتـــــــــي الباب..
و قبل لا تدخل البيت ..التفت لصوت هرن سيارة جمال 

يودت عمرها يوم جافته يرفع خشمهه باصابعه..كانت بتنقع من الضحك..بس طنشته وصكت باب الحوي ..

ارتبكت يوم جافت ناصر جريب الباب..
ناصر:- ليش متاخره للحين.؟؟
عهود:الدريول سيارته مختربه دقيت لك مشغول..

ناصر: عيل منو يابج...؟؟

عهود"متردده اتخبره ولا" 
ناصر:- منو يابــــــــج...؟؟
عهود: ربيع سلطان..
ناصر:- شو انتي تركبين ويا أي حد..
عهود: يزاه الله الف خير يوم وصلني البيت..

ناصر يجدم منها و يضربها عقت عهود كتبها في الارض.. كانت اتحاول ادافع عن نفسهاا..ناصر يالس يضربها بظهرها..

ركضوا علياا و ام ناصر ع صراخ عهود..بعد ما وقفت ام ناصر بالوسط.. و عليا مسكت ذراع ناصر..
ناصر:- من باجر ماشي جامعه و الله لاحش ريـولج اذا طلعتي برع البيت.. وها ويهي..

عهود"تصيح" ما يخصك فينـي انا مب اصغر عيالك..
يرجع ناصر يضربها.. و عليا و ام ناصر يحاولون يبعدون ناصر عن عهود..

اخرتها ناصر..دز عليا بعيد عنه..
ناصر: مليت من عيشه ها البيت كل مشـاكل..
ام ناصر"تصيح" اذكر الله يمه شفيك..

ناصر يطلع من البيت مضايج.. و عهود بحضن امها اتصيح..
عليا كانت تبا اتعرف السالفه ..مب فاهمه ليش ناصر يمد ايده ع اخته..

**
دشت عهود حجرتها اتصيح..اتصلت بـ مايد..مايد اتروع يوم سمع صوت عهود اتصيح و تشكي له بس مب قادر يقبض أي شي..

عهود:- مايد تعال اخطبنـي انا ما اروم اتحمل تسلط ناصر علي..

مايد"متألم" و الله حاس فيج حياتـي بس ما ارووووووم ما اباج تندمين..
عهود"تصرخ عليه" ما بندم انت ما تفهم انا احبك و اباك انت.."وتصكر التلفون بويهه.."

مايد: سامحيني عهود ما اقدر اساعدج .."يحاول يتصل بعهود بس ما اترد عليه..

**
ناصر ماسك ايد سعاد و يتمشون في حديقة صقر..حست سعاد ان ناصر شي مضايجنه..بس مب راضي يقول..

سعاد: قلبي حاس فيك..
ناصر: اول مره اضرب عهود جي..

سعاد"مستغربه" ليش.........؟؟
ناصر: راكبه مع واحد موصلنها البيت..

سعاد"ع بالها مايد" ليش وين الدريول..

ناصر: الحيوانه اونه الدريول سيارته مختربه.. و تلفوني كله مشغول فجافها ربيع سلطان خال علياا ووصلها البيت..

سعاد"في قلبها عيل لو دريت انها اجابل الشاعر شو بتسوي"

سعاد"تلعب باصابعها" حبيبي انت ما ترضى ع اختك..
ناصر:- اكيــــــــد ما برضى..

سعاد: حتى اهلي ما يرضون علي..
صدمته كلمات سعاد.
ناصر"محرج" شو ع بالج العب عليج..

سعاد: شفيك عصبت انا ما قصدي جي..

ناصر: عيل شو تقصدين..
سعاد: انت الحين معصب و انا ما اروم ارمسك..بس حبيبي امانه اتراضي عهود..حرام تراها ربيعتيه و ما ارضى عليها..

ناصر"يبتسم" قلبـج كبـير و ها الي عايبني فيج..

سعاد مستحيه و بنفس الوقت مبتسمه له..
**

وقت المغرب رن موبايل عهود..فقامت من الرقاد و اتحس جسمها متكسـر..

عهود"صوت ناعس" الــــــــــوو..
سلطان: ليش ها الحقير يمد ايده عليج و الله اكسرها له..

بطلت عهود عيونها مستغربه من صاحب الصوت بعدين عرفت انه سلطان..

سلطان:- ليش مد ايده عليج..
عهود: "تطنز"مسرع الاخبار توصل لك..

سلطان:- انتي شرات عليا ما ارضى عليهاا..

عهود"معصبه" عليا مالها حق اتقولك كل شي عنـي اوكىىىىى و انت مب ولي امري عشان تعصب و حالتك حاله .. اتمنى انك ما ادق مره ثانيه ترا لاعت جبدي منك.."وصكرت التلفون بوييه"

شويه وصل مسج من سلطان" دواج يوم كسرج عيل يا ليته قص لسانج بعد"

فرت عهود الموبايل...و سارت تتغسل..


طلعت من حجرتها ادور علياا..جافتها يالسه مع امها في المطبخ..

عهود: عليـــــــاا

عليا: صح نوم..
عهود: لو سمحتي هذي آخر مره ترمسين عني و توصلين اخباري لخالج..ترا بخبر عليج ناصر..

ام ناصر: شو صاير لج..
بس عهود طلعت من المطبخ و ما سمعت شو اتقولها امها..
فكرت عهود تتصـل لمـايد تعتذر منه..بس فضلت انها اطرش له ايميل...و بها الوقت دشت عليا حجرتها..عهود مسويه عمرها مب منتبه لوجود عليـاا

عليا: ادريبج مضايجه مني و زعلانه..بس انتي فاهمه السالفه غلط..

عهود: هذي مب اول مره..اوكى..

عليا: ما بلومج انج مضايجه من الي صار لج اليوم..بس ما ابا علاقتي فيج جي تستوي..

عهود: انتي الي متغيره حتى اخوي ناصر قام يطنشج..

يلست عليا ع الشبريه منزله راسهاا..حست عهود انها جرحتها...فقامت من مكانها و يلست حذال عليا

عهود"متندمه" انا اسفه تدرين بي مضايجه و ها خالج زاد الطين بله..

عليا"شويه بتصيح" عهود انتي من صجج اجوفيني اني السبب في تغير ناصر علي..

عهود: لا يشهد ربي قلت هالكلام عشان اضايج بج شرات ما ضايجتي بي..

عليا: بس انا ما قلت سلطان شي.. بعد ما طلع اخوج للحين اتصل به ما يرد علي..فكلمت سلطان يجوفه لانه امج اتحاتيه..و عموه "ام ناصر" هي الي حكت له كل شي..

عهود"سكتت شويه" انا اسـفه بس صج طفر بي و انا مب ناقصتنه..

عليا"تبتسم" ما عليج انا برمسه..بس جاوبيني انا بشو قصرت مع اخوج.

عهود: ناصر متغير وايد و الله يعينج عليه..انتي ابد مب مقصره معاه..و الله عليوووه ما كنت اقصد..

شويه و انفتح باب حجرة عهـوود..
عليا: ناصر عمري انت ابخير..
ناصر: اكيد اتحشون فيني و تتامرون علي..

عهود"اونها زعلانه" 
عليا: لا حبي مفتقدينك حتى عموه اتحاتيك..

دش ناصر الحجره .. و باس راس عهود و اعتذر منها..وفهمها انه خوفه و حبه لها خلاه يفقد اعصابه..
و عشان يأكد لهم انه صج غلطان.. عزمهم باجر ع العشىى في مطعم القيصر..

طالعت عهود عليا بنـظرات..تقصدها ان ناصر يمكن رجع شرات قبل...

**

و في الجامعه ..عهود و سعاد يتمشون..
عهود: ما اتلاحظين كثرت غياباتج ..

سعاد: امم افكر ما اكمل..

عهود: ليش بتندمين ..الحمدلله ما عندج حد متسلط شرات نصور اخوي ماخذه راحتج و قراراتج ع كيفج..البارحه ضربني ضرب ..بس ياه و اعتذر مني.

سعاد"اونها ما تعرف السالفه":- مب من حقه يمد ايده عليج..

عهود: يلااا اليوم بتعشى في المطعم ع حسابه..

سعاد: اذا بروحكم بيي معاكم..شو رايج..
عهود: "تضحك" انتي اتعشى مع خطيبج ههههههه لا مب ابروحنا انا و علياا و امايه.

سعاد"تضايجت ليش يعزم حرمته..و بعد من غير ما يقولها ما عليه يا نصور
عليه ان ما اخليك اتييب لي طقم غيره يا ناصر.."

عهود: ونـــــــــاسه من زمان ما تعشينا برع..

سعاد في خاطرها اتريي ان ما اخرب وناستج يا عهود..

عهود: يلااا سعاد شفيج سرحانه بتبدأ المحاضره..
سعاد: يلاااا ..

**

نزلوا عهود و امها و عليا و ناصـر من السياره سايرين المطعم..مسكت عليا ايييييد ناصر..ابتسم لها..
و عند باب المطعم..

ناصر: هلا هلا سند
سند: يا مرحبـــــا و الله و بالخشوووووووم..

سند: ها شعندك..
ناصر: و الله يايب الاهل..انغير جـوو..

سند: انا بعد اتريا ربيعي للحيـــــــن ما وصل..

حست عهود ان سند يطالعها ارتبكت يوم جافته هالشخص الي فتح الباب بالمجمع الثقافي يوم كانوا يبون يجوفون مايد الشحي..

اكيد تذكرهــــــا..طلع ربيع ناصر..خافت عهود اكيد تذكرهـا..

لاحظت عليا ان سند يطالع عهود..فييرتها و دشوا داخل المطعم.. ولحقتهم ام ناصر..

يلسوا ع الطاوله..يتريون ناصر..بعد ما ياهم ناصر..طلبوا العشىى..ناصر وصله مسج..فتح الموبايل..جاف سعاد امطرشه له.."حبيبي دق لي اباك ضروري مسويه لك مفاجاه.."

ارتبك ناصر مب وقته يتصل الحينه..عليا اتساسر عهود..
عليا: بصوت واطي":- جوفي الريال الي من ساعه يالس يرمس مع ناصر ..يالس يطالعج ع هذيج الطاوله..

التفتت عهود مكان اشرت عليا..انصدمت عهود يوم جافت مايد يالس مع ربيعه سند سمعت اسمه من ناصر..

شهقت عهود يوم جافها فصدت الصوب الثاني..
ناصر: بلاج جنج جفتي يني..

عهود: لا ماشي بس هذاك مب جنه شاعر..
ناصر: انتي اشعليج بالناس خلج ابروحج..

قام ناصر بسير الحمام شويه..
عهود: عليا عليا..جوفي الي يالس مع ربيع ناصر ها مايد الشحي"اتذكرت انها زعلانه منه"..

عليا: قولي و الله شكله حلو بعد..

عهود: عيل شو تحسبين بس بس لا اطالعينه عن يلاحظ..

ام ناصر: تسنعوا ولا بخبر عليكم ناصر..

ركب ناصر سيارته..و اتصل لـ سعـاد..
سعاد"تستهبل" ويــــــــــنك عندي لك مفاجاه..
ناصر: حبي مشغول الحينه..برمسج بعدين..

سعاد"تسوي روحها محبطه" كنت ابا اجوفك..في شو مشغول..

ناصر: طالع ويا الاهل عازمنهم ع العشااا
سعاد"مضايجه" نعععععم و ليش ما قلت لي..

ناصر: تراني يالس اقولج الحين..

سعاد:- تو الناس كنت مسويه لك مفاجاه بس انت ما تستاهـل تطلع و تستانس ويا حرمتك و انا اترياك هني..

ناصر:- لحظه حبي ..
سعاد: يلاااااا باي..

صكرت سعاد التلفون..ناصر مضايج و متاففففففف..نزل من السياره و دش المطعم طلبوا العشاا ..بس الكل لاحظ ان ناصر تغير..كله سرحان..و بعد شكله مهموم..عليا حاولت اطلعه من الي هو فيه..مع انها ما تدري شو بلاه..و احيانا كان يجاوب معاها..

من جهه ثانيه مايد و سند يتعشوا ع الطاوله الجريبه من قوم عهود..

مايد: عايبتنك صـح...؟

سند"مستغرب": منووووووو..؟
مايد: اسيرة الهم..

سند:"يبتسم" حتى لو كانت عايبتني شو الفايده جوفها ما شلت عيونها منك ..
مايد: احس بالذنب من ناحيتها..

سند"ياكل شويه" انزين اخطبهــــــــاا
مايد: قلتلك ما اروم ارتبط فيها خـلاص ...شو رايك تخطبهاا

سند: ترمس جد..؟
مايد: مب انت تبا تخطب خلاص ..و انا ادري انها عايبتنك و داشه خاطرك..

سند: تباني ارتبط بوحده اتحب غيري ولا بعد ربيعي..
مايد: تدري ان هـا كله طيش و الاهم انها ما راح اتكون لي حتى و لو هي عرفت ابروحها بتودرنـي..

سند: شو مصلحتك اذا خطبتها..
مايد"قلبه يتقطع": ولاشي ..بتكون حرمة ربيعي..و ما بيكون بينا أي شي..

سند:كم عمرها هي..
مايدد: امممم اظن بداية العشرينات 

سند: توها صغيرونه..

مايد: شو قلت..
سند: ما اروم انت لو ما اتحبها لكن هي ميته فيك جوفها كيف اطالعك..

مايد: ما ابا اجوفهاا ابا ابعدها عن حياتي ابا تنساني..انا غلطان لاني جربتها مني..

سند: شو اترمسها بالتلفون و تجابلون بعد...؟؟
مايد"مجذب" لالاااااا ما بينا غير الايميلات..انا اقولك ترا هالبنيه مب من نصيبي اذا عايبتنك اخطبها..

سند"يفكر" ما ادرري اخاف اكون السبب اني فرقت بينكم..

مايد: لاحوووول تراني اقولك مستحيل ارتبط فيها..و انت اتعرف ها الشي..

سند: و الله ما ادري..

**

و في سيارة ناصر و هم رادين البيت احتارت عهود ليش مايد مطنشها و ابد ما كان يجوفهـااا ..اكيد زعلان منها لانه صكرت التلفون بويهه 

ابتسمت و قالت بتتصل به يوم بتوصل حجرتها..و اتكون بعيده عن كل المخاليق..


الجزء الثامن

عهود تتصل بـ مايد بس مايد ما يرد عليهااا..طرشت له مسج.."الله يخليك رد عليه..محتاجه ارمسك.."

شويه و رن موبايلها..
عهود"تعاتبه" شو ها الحركــــــــات تتعمد اضايج بي صح..

مايد: مب انتي الي مصكره التلفون بويهي حق شو ارد عليج..
عهود: قلتلك اسفه و مليون اسفه كنت محرجه و المفروض تراعي هالشي..

مايد:"يضحك" شو استانستي بالمطعم..
عهود: لاا خربت علي..كنت مطنشني و هالشي مضايجنـي..ما عرفت آكل..

مايد"يبتسم" و اللـــــــــه..ليتني اكون جريب منج طول العمر..

عهود"تترجاه" شو المانع حبيبي انت الي مسوي حواجز .
مايد: شسوي يا الغاليه ما ابا اعذبج معاي..الوحده تبا ترتاح و انتي بتشلين هم و غم من وراي..

عهود"مضايجه" ترا و الله اذا ما غيرت رمستك بصكر التلفون بويهك و الحيـن بعد..

مايد يضحك .. وشويه تضحك معاه عهود..

**

بآخر الليل ..و في قهوة الشعبيه..كانوا يالسين الشباب يسولفون و يضحكون..و كل واحد رافع ريل ع الكرسي و الشيشه بحلجه..

سلطان سرحان يفكر بـ عهود..بعد ما هزبته البارحه..ما فكر يتصل بها..و قال في خاطره اذا هي عنيده انا اعند منها..

و تم يفكر هالانسانه وايد لعابه..لازم يأدبها و بعدين يتزوجهـا..
يلس حذاله جمال..
جمال: ها بو شباب بشو قاعد اتفكـر..

سلطان: ماشي امور شخصيه..وينك اليوم ما بينت..

جمال: ويا الاهــــــل..باركلي قررت اخطب..
سلطان"مستانس" توني افكر بها الشي..مبروك مبروك..و بالخشوووووووووم..

سلطان: الا ما قلت وحده من الاهل ولا شو..؟؟
جمال:- لا و الله شويه بعيد..بس من جفتها دشت خاطري و احس هاي هي الانسانه الي ينشرح القلب يوم العيون اطيح عليها..

سلطان"يضحك" هههههاااااي ههههههههه طاع طاع منو يرمس..يا بوي خلك من هالرمسه وش لك..بنت منوه عشان اخطب اختها يمكن اتكون شراتها بعد..

جمال:- ها اخت ناصر الي ماخذ بنت اختك..

سلطان من غير ما يرد عطاااااه بكس في خشمه.. طاح جمال في الارض.. ونزل عليه سلطان بضرب.. و بكسات..

وجمال يرافس يدافع عن عمره..قاموا الشباب الي في القهوه كلهم..مسكوا سلطان.. و منهم من مسك جمال..

سلطان"محرج": يا اللـــــــوتي شبر عند بيتهم بس بكسر خشمك مره ثانيه..

جمال: مب انت الي بتهددنــــــــي بنجوف ..

سلطان: بنجوووووف يا الهرم يعني ما تدري انها لـــــــي..
واحد من الشباب: ها الحرب بسبب حرمه استحوا يا خي انتوا ربع..

سلطان: جب انت عن رمسة الحريم هاي..

وهدوووه رباعته و طلع من القهوه معصب..ركب سيارته.. و يلس يدور و يحاوط ..ومشغل اغنيه..انا ما خنته تبلاني..

اتصل سلطان لـعهود..و عهود راقده تجلب ع الفراش..
سلطان يتحرطم اكيد راقده الهرمه..ردي ..

عهود"من غير ما اطالع الرقم" الــــــــووووو

سلطان:- من وين اتعرفين جمال...هـاااااا..؟
بطلت عهود عيونها مستغربه ها اكيد حلمان و داق الحين..

سلطان:- الووووووووووو ردي ترا و الله اييج البيت الحينه..

عهود"بكل برود": انت حلماان شي..
سلطان: ارمسج جد من وين اتعرفين جمال..
عهود: ما اعرفه..
سلطان: اتقصين علي..انتي ما خليتي حد ما عرفتيه كم مره جفتج بالمطار و فـ المنار شو بتنكرين..

عهود"حرجت" انت شو حـارنك شو تبا مني متصل لي بآخر الليل تضارب و تزاعق شو عندك..

سلطان:- جـب لا اطولين صوتج..

عهود: انتي الي جب يلاا باي برقد..
سلطان: انا بعدني ما قلت بصكر..

عهود: لا اله الا الله شو تبا الحين...؟؟

سلطان: شو بينج و بين جمال..
عهود: وراس امايه الغاليه.. و اخوي عبدالله الي في قبره..ما بينا شي ..مره وصلني البيت و لعن خيري ناصر..

سكت شويه سلطان جنه مب مصدق السالفه..
عهود: الـــــووو...شو رقدت..
سلطان:- فديــــــــتج و اللــــــــه..

عهود: استح ع ويهك اوكى.. 

وصكرت التلفون بويهه و بالمره غلقته..و رقدت..

**
بعد يومين..ناصر يحاول يراضي سعاد..
سعاد: توك اتفيجت بعد يومين 
ناصر: كنت في الدوام و بعدين كل ما ادقلج ما اتردين..

سعاد: خلاص قررت انهي علاقتي فيك..
ناصر: مب ع كيفج مستحيـل ارضى بها الشي.
سعاد: انت ما اتحبني اكيد انا نزوه عابره في حياتك..

ناصر:- اروم اثبت لج العكس..
سعاد: كيييييييييف..

ناصر: بالاول اقبلي مني هالعطر..
سعاد"اونها عاد" لا ما ابا اونك..

ناصر: يلاا عـاد ما بينا شي 
سعاد"تاخذ غرشه العطر" مشكور حــبي..يلااا قول كيف تثبت لي..؟؟

ناصر:- انا بخطبج...

سعاد"مب مصدقه" و اللـــــــــــــه.. و حرمتك..
ناصر:خلها اتولي ما منها فايده..بسني تعبت ابا عييييييال..

سعاد منزله راسها مستحيه..

**
بعد اسبوع..في بيت بو ناصر..الكل يالس يتغدى..دشت عهود يايه من الجامعه...
ناصر: عهووووووود..

عهود: نعم..

ام ناصر: شفيك تصارخ جي روعت البنيه..
ناصر"يضحك" لا لا ما انروم انروعها ولا انقولها شي خلاص..

عهود"يلست" شو السالفه..
عليا: اكيد ياينج خطيب..

ناصر: صلوا ع النبي انتوا..

_عليه الصلاة و السلام..
ناصر"يضحك" مب خطيب بس خطيبين..

غاص قلب عهود في اعماقها اكيد واحد منهم مايد امسوي لها مفاجاه..

ام ناصر: ما شا الله هذي بنيه الكل يتمناها..
عليا"اطالع عهود" شو مشاهير ولا ناس ع قد حالهم شراتنا..

ناصر"يضحك" مب مهم شو يطلعون بس عهود اتأشر لاي واحد منهم ..

عهود"مستحيه" و في خاطرها مايد اسميك حركات..

عليا:- منووووو....؟؟

ناصر"مستانس" البارحه واحد رمسني اسمه جمال..
بطلت عهود حلجها لا يكون ها الخديه هذي من بدايتها..

ام ناصر" و الثانـي..

ناصر: اليوم رمسنـــــي ...سند رفيجي الي جفتوا في المطعم..

عهود مصدومه كانت تتوقع مايد كانت تتريا اخوها ينطق بها الاسم..
عليا: ها منو بتختار الليدي ديانا..

عهود"جنها مخدره" ما ابا اعرس ولا واحد منهم..

وقامت من مكانها و راحت حجرتها..
ام ناصر: شفيها كانت مستانسه و الحين غيرت رايها..
ناصر: شوفوها حاولوا تقنعونها تراهم مستعيليـن..

علياا"سايره حجرة عهود" بجوفها انـــــــا..

عهود قافله عليها الباب اتصيح.. تتصل بـ مايد..بس الموبايل مغلق..

سمعت دقت الباب جافت عليا..
عهود: اذا يايه تقنعيني فاقولج ما ابا...

عليا: ليش شو سبب الرفض..
عهود"شويه بتصيح" ع بالي مايد الشحي..
عليا: لا اتصيرين عبيطه وين بخطبج هـا انتي وين و هو وين.

عهود"ترقد ع الشبريه تحضن المخده" انا ابــــــا مايد ما ابا اغيره.."تصيح..""

عليا: فكري زين و هذي حياتج ما تضمنين اذا حد غيرهم يتقدم لج..

عهود: قلتلكم ما ابا انا رافضــــــــه ها الزواج ابا اخلص جامعتي زيييييييين..

عليا: زين لا اتعصبين انا بكلم ناصر و بخبره انج ما تبين..خلاص هدي انتي.

بعد ما طلعت عليا من الحجره..يلست عهود تذكر كل مواقفها مع مايد يلست اتصيح..انا اباااااه..بس ابا الشحي..

رن موبايلها..جافت مايد..
عهود"تصيح" مايــــــــد..

مايد: شفيج عمري...؟؟
عهود:- تعال اخطبني الحين الحين..
مايد:- هدي عمري ..شو السالفه..
عهود: انا اباك ..تراني انخطبت ..و انا رافضه لاني اباك..
مايد"يتنهد" حبيبي قبل و رمسنا بها الموضوع..

عهود"تصرخ عليه" ما يخصنـــــــــي عساني اموت بس اخذك..
مايد: لا اتقولين جي تراني ازعل منج..

عهود:- عيل اخطبني..ابسرعه الله يخليك"وتصييييييح" 

مايد: ما اقدر اسف..
عهود: مايد انا اترجاك..
مايد: ما اقدر اسوي لج شي اذا خطبتج بدمرج صدقيني..
عهود: انت ما اتحس فيني.. 
وتصكر التلفون بويهه..

**
كانت عهود محتاره شو اتسوي..كانت رافضه فكرة الزواج من غير مايد..و ناصر و عليا من كل صوب يضغطون عليها..

عرفت عهود ان ناصر رفض جمال..و هو مصر ع سند..لانه جافه مناسب لها من كل النواحي.. ولانه يعرفه زين ما زين..

وصلت الاخبار لـ سلطان ان عهود انخطبت و عرف عن طريج علياا انها رافضه هالزواج..فكر سلطان يتقدم لها..بس جاف الوقت مب مناسب..

و هو جي مرتاح و مطمن لان عهود رافضه الخطوبه..يدري بها عنيده و بتم ع رايها.

نزل سلطان من سيارته..و سار صوب القهوه الشعبيه.. وجاف جمال يالس ويا ربعه..سلطان من جاف جمال يلس يضحك عليه بصووووووت عالي..و يشر له و يضحك..

طبعا الشباب مب عارفين شو السالفه..ع بالهم صار مينون..

جمال منحرج و معصب من سخافة سلطان..و سلطان ميت ضحك..
جمال: تحمل عن اتييك السكته بس..

سلطان:- ههههههههههههههههههااااااييييييي هههههههههااااااااي 

واحد من الشباب: حمدلله و الشكر..
و الشباب يالسين يضحكون ع ضحكت سلطان من غير ما يعرفون شو سبب ضحكه..
سلطان:- راغوووووووووووه ..ويضحك ههههههههههاااي هههههههههههاااااااي

وقف جمال عشان يضرب سلطان..بس مسكوه الشباب.. فركب سيارته ..و سار بعيد..

يلس سلطان ع الكرسي:- و الله من زمان ما ضحكت جي..

واحد من الشباب: كنتوا ربع. 
سلطان: وللحين ربع بسير اراضيه دام انه راغوه فقير "يضحك" ههههههههههههههههههههههههههههه

**
في الجامعه عهود يالسه ع الكرسي الي في الساحه و معاها سعاد..
سعاد: ليش مضايجه..؟؟
عهود: ما ادري شو اقولج.."تتنهد"

سعاد: الزواج مب غصب..
مريم: سعاد الحقـــــي الحقي..
سعاد: بسم الله شو فيج..

مريم: تعالي ابسرعه..المديره تباج اظن بيعطونج انذار او فصل بسبب غيابج..

سعاد"واقفه" امييييييييه 
مريم: يلاا تعالي ابسرعه ادورج..

عهود: ايي معاج..
سعاد: لا تمي مع اغراضي ....ادعي لي..
عهود: ربي يعينج..

كانت عهود متحيره و مب فاهمه ..كيف سند ربيع مايد يخطبها هو يعرف عن علاقتها بـ مايد.. 

حاولت كذا مره تتصل بـ مايد تساله..بس جافت تقاطعه هاليومين.. يمكن يحس و ايي يخطبها..

رن موبايل سعاد..طالعته عهود ..جافت المتصل "روح روحي" ابتسمت و قالت ها اكيد خطيبهـا..

اتصل حوالي ثلاث مرات.. و عهود اتحوله صامت.. ياها فضول اتعرف كم رقمه..اكيد رقمه حلو ..لانه خقاق مغرق سعاد بالهدايااااا ..

حتى هالتلفون هديه منه..فتحت اللسته.. وضغطت ع عرض الرقم..

اتعلقت عيونها ع رقم اخوها ناصـر..مستحيييييييييل..ناصر ما يسويها..هااااااا عشان جي متغير ع عليا من مده..خطيب سعاد طلع ناصرررررررررررر

عصبت عهود لانها عرفت ان سعاد ربيعتها خانتها و خانت ثقتها فيها..قصت عليها.. اجوفها ما قامت تسال عن ناصر شرات قبل..

رجعت سعاد..
سعاد :- الحمدلله وقعتني انــــــذار..اتصدقين كنت متروعه اول مره بحياتي اخاف جي..

عهود"بكل برود" اصدقج اول مره اتخافين انتي بعد من ربج ما خفتي..
سعاد"اطالعها" شو قصدج..
كانت عهود كارهه اتحط عينها بعيون سعاد..حست انها خاينه و ما فيها خير..فبمجرد ما طالعتها سعاد..صفعتها ع خـــــدها لدرجه ان سعاد صرخت..

عهود"مطنشه البنات الي يطالعون" انا امنتج و اعتبرتج شرات اختي قمتي اتخونيني و اترابعين اخوي مع علمج انه معرس..و اتقولين خطيبج يا الخاينه..

سعاد"منحرجه مب عارفه شو اتقول.. شلت عهود كتبها و سارت عنها..اتصيح الحين شو اتقول حق علياااااا..

حليلها عليا ما تستاهل واحد شرات ناصر..رجعت عهود البيت..بسيارة الدريول و خلت سعاد واقفه عند باب الجامعه...خلها ادور لها حد ياخذها الخاينه..

دشت الصاله و كانت سرحانه ..كيف اتخبر عليا.. طبعا ما تقدر اتقول ناصر شي..

ام ناصر: تعالي اتغدي..

عهود:- مالي نفس..
طالعت علياا فبتسمت لها علياا..كانت عهود بتصيح..يوم جافت ويه عليااا

دشت حجرتها..وقفلت عليها الباب... طلعت موبايلها تتصل بـ مايد بس جافت مسج..من سعاد" بتندمين يا ناكرة الجميل"

عهود خس الله ابليسج يا الخايسه..و اتصلت بـ مايد..
عهود:- مايد انا مضايجه و مب عارفه شسوي.."تصيح" 
مايد: شفيج حبي...؟؟
عهود"تصييييح مب رايمه تسكت.." تمم مايد ساكت يتريا عهود لي ما تهدى و ترمس بروحهـا...

عهود:- ابا اجوفك مايد..

مايد: وين تبين انا حاضر..بس دخيلج ورفجة بو خليفه لا اتصيحين..

عهود: انت اليوم امناوب في المطار..وين بجوفك..
مايد: تعالي المطعم شفيهـا..

عهود:- خلاص بيي العصر..ابا ارقد احينه تعبانه و راسي داير..

مايد: اتحملي ع عمرج حياتــــــي..
عهود: ان شا الله حبي..

**
سعاد تركب سيارة ناصر..
سعاد"محرجه" جفت اختك شو سوت فينـي..خلتني واقفه عند باب الجامعه و سارت بالسياره ابروحها..

ناصر: ليش شو مستوي..؟؟
سعاد" تصيح و تراوي خدها لـ ناصر" جوف ضربتنـي حذال البنات فشلتني ما ترضاها علي..

ناصر"محرج" ليش شو سويتي فيها...؟؟
سعاد: نعم انت ادافع عن اختك .."تصيح" اسال البنات انهدت علي..كنت انصحها بس هي ما تسمع الكلام..

ناصر"مستغرب" تنصحيهـا

سعاد: اسمعني انا وايد سكت عن تصرفات اختك بس الحينه لازم اتعرف كل شي..

ناصر"معصب":- اوووووووه يلا انطقي انزين..

سعاد"تمسح دموعها":- ترا اختك متعلقه بشاعر مايد الشحي مال راس الخيمه..و اطرش له ايميلات و اترمسه بالتلفون و دوم اجابله في المطار مكان شغله..و اذا مب مصدقني كل اسبوع مثل هاليوم يكون مناوب و تخليني اوصلها.. و اليوم اكيد بجابله روح وجوفها..

ناصر: ليش واثقه انها بجوفه..
سعاد: لانها مضايجه .. وهي دوم اترمسه يوم اتكون مضايجه..

ناصر" يمسك ذراع سعاد" انت شو اتخربطيييييين..
سعاد: انا يوم نصحتها ضربتني..و ترا اداري عليهـااا عليا 

تم ناصر ساكت طول الدرب معقوله عهود المتربيه ..جي اتسوي..ليش يا عهود ليش..و حتى عليا ما توقعها جي كل ها يصير و هو ما عنده خبر ..

وصلوا عند بيت سعاد
سعاد: انا اسفه حبي بس ما اتحمل خلاص..
ناصر: مشكوره غناتي يلااا باي..

و بالطريج فكر ناصر مستحيل كلام سعاد صج امبلى عيل ليش مب راضيه اتوافق ع خطبه سنـد..فكر يتريا و يجوفها العصر..


دش ناصر البيت..و سيده دش حجرته..
عليا: احطلك الغداا..
ناصر"محرج عليها" ما ابا شي من ايدج..

عليا: ليش انا بشو زعلتك..
ناصر:- جب ولا كلمه مفهووووووم اذا تبين اتمين صاحيه انطمي ولا ترمسين معاي..
عليا: ليش اتعاملني جي..وين ناصر الي يخاف ع زعلي..وينه الي يغار علي..
ناصر"يدزها" روحي لااه ما عندج سالفه..
يلست ع الكنبه..اتصيح من خشونه ناصر..

**
فتحت عهود عيونها ع رنة الموبايل..
عهود: الـــــووو..
مايد:- وينج اترياج ..وايد احاتيج..

عهود"تبتسم" رقدت وايد..يلااا دقايق بكون موجوده...

مايد: اوكى دقي لي يوم بتوصلني عند المطعم..

اتغسلت عهود و لبست عبايتها و شيلتها..طلعت من الصاله..حمدت ربها ان ناصر مب موجود..خبرت امها انها بتروح المكتبه مع الدريول..

ركبت السياره..اتصلت بمايد و قالته انها جريبه من المطار..

ناصر يلاحق عهود ..كان شاك بكلام سعاد بس الحين طلعت السالفه صج..عهود رايحه المطار له..ضرب ايده ع سكان السياره محرج..

نزلت عهود عند الباب الرئيسي للمطار..و قالت الدريول اييها بعد ساعه..

و قبل لا ادش المطار..سمعت صوت ناصر يزقرها..اتروعت عهود ووقفت ابمكانها خايفه..مطها من شيلتها..ويلس يسحبها لي سيارته..

حست عهود انها مخنوقه و يلست اتكح..يلست تتنفس بصعوبه..يوم هدها.. و صكر باب السياره..عرفت ان سعاد الحقيره قالته كل شي.

ركب السياره و هو محرج..
ناصر"يضربها" يا الحقيره ..و يلي ما تستحين ع ويهج...

حاولت عهود ادافع عن عمرها اتصيح و اتصرخ و كانت تحكي له انها عرفت كل شي بينه و بين سعاد بس ناصر ما كان يسمعها...شو اتقول..

اظلمت الدنيا بعيون عهود و طاحت غشيانه يوم يتها ضربه من ناصر عند اذنها..

فتحت عهود عيونها .. جافت خيال امها و علياا يصبون عليها الماي و يضربونها بطراقات خفيفه ع ويها عشان اتقوم..

انتبهت عهود بكل الي صار لها..جافت انها اتصيح..فطاحت بحضن امها اتصيح..بصوت عالي شرات اليهااااااااال..عليا و امها يحاولون يعرفون شو السالفه ..بس عهود تمت ساكته مب رايمه ترمس...

عطتها عليا ادول..فرقدت ..و تمت عليا يالسه معاها..فتحت عيونها ع الساعه عشر فليل..جافت امها راقده حذالها..قامت عشان تطرش ايميل لـ مايد..بس جافت الكمبيوتر مب موجود..

انتبهت ام ناصر ..لابنتها..
عهود"بصوت ضعيف": امايه وين الكمبيوتر..؟
ام ناصر:- اخوج شله ..تبين تاكلين شي..يمه..اسوي لج شوربه..

عهود"تصيح" ابا اموت بس...
ام ناصر"خذتها بنتها بحضنها..:- بسم الله عليج يمه؟؟

ورجعت رقدت عهود.....

**
عليا"تصيح" و الله انا ما ادري عن شي كل الي اعرفه انها اطرش له ايميلات بس ما ادري انهم ع اتصال جي..

ناصر"يصك ع اسنانه" جذابه انتي كنتي تتسترين عليها..مب بعيده معلمتنها هالسوالف ولا عهود ما تعرف هالخرابيط..

عليا:- ناصررر انت عارف شو يالس اتقـووووول..

ناصر"يلومها" بس العتب علي انا الي خليتكم ع راحتكم و انشغلت عنكم ما عليه عليووووه ما عليه يا بنت الاصول..

ويرها من ذراعها..وخذها حجرة عهود..قامت عهود و امها من الرقاد من صوت الباب..

ناصر"ييلس عليا ع الشبريه" عهود لصقت بامها خايفه..
ناصر: هذي سواياج..

عهود"بصووت واطي": عليا مالها خص ما تدري عن شي..
ناصر: هي تستروا ع بعض..

عهود: اصلا عليا ما تدري عن شي "قالت متعمده" سعاد هي الي كانت اتخطط لكل شي..

عليا: و الله انا مالي خص..صدقني ناصر..
جاف ناصر الصدق بعيون علياااااا ..
ام ناصر: شو السالفه تضاربون و انا ما اعرف شو مستوي..

ناصر: امايه من باجر نظفي البيت..انا اتصلت لـ سند و قلته نحن موافقين ع الخطبه.."كانت عهود بتقاطعه بس ناصر سكتها" جــــــب ولا كلمه...

ماشي جامعه ولا كمبيوتر و موبايلج عندي لي ما تنخطبين..

عهود اتصيح و مب رايمه اتقول شي خايفه...و ناصر يطالع عليا..

ناصر"يهمس" حقج عليه عليااااا..

عليا منزله راسها و قالت في خاطرها الحمدلله..طلع ناصر من الحجره و لحقته علياا..
عهود"اترمس امها" مب ع كيفه يزوجنـي ..انا ما ابا سند..
ام ناصر: يا يمه اخوج يعرف مصلحتج اكثر مني و منج..

عرفت عهود ان سعاد جلبت حياتها فوق و تحت.. انحرمت من كل شي..بس سعاد بتم علاقاتها باخوها ناصر..

احتارت كيف اتخبر علياااا ولا اتخلي الايام تكشفهم..بس مايد كيف بتوصله..اتفدته في قلبها اكيد اليوم يترياهاااا ..لو يعرف شو صار فيها اكيد بغير رايه و بخطبها..

بس شو بيسوي يوم بعرف انها صارت خطيبة ســــــند..

**

مر على عهود اسبوعين..و كانها في عالم ثاني..ما طلعت من حجرتها..احيانا تاكل واحيانا نفسها مسدوده..كانت حياتها كل ع الفراش..تحلم و تذكر مايد..

انحرمت من كل شي..بسبب صدفه كشفتها و هي علاقة اخوها بسـعاد..

كانت اتحس بعذاب يوم اجوف علياا تتردد عليها و اتحاول اتخفف عنها..

كانت اتحاولها اتخبرها ان ريلها يسرح و يمرح مع سعاد بس ما كانت تقدر..خايفه من انها اتخرب علاقتها بـ ناصر..

ذاقت عذاب و نار الشوق بـ فراقها عن مايد..ليتها تتصل به..ليتها تقدر اتعرف شو شعوره الحينه..

ليتها و ليتها..كانت امنيات كثيره اتمر في خاطرهـا بس منو الي يحققها لها..

ما جافت ويه ناصر الا يوم الملجه..الصبح..ركبوا السياره .. واصرت ان علياا و اتروح معاهم..

اليوم بتتغير حياتها و بترتبط مع انســـــان جريب لاغلى من سكن قلبها..اليوم بتحاول تنسى مايد.. اليوم و اليوم اشياء كثيره بتتغير تحت ضغط و ظروف ابد ما ساندتهااا

و في نفس الطريج الي تسير فيه عهود ..للمحكمه.. سيارة سلطان وراهم..كان يفكر يدعمهم يسوي أي شي بس يمنع..زواج عهوود كل منه..هو تاخر و ترياا ..

كان يظن عهود اقوى من جي..بس للاسف ..ناصـر مستبد..حرمه منها..عض ع شفايفه الي تحت..

شو يسوي كيف يمنع ها الزواج...بس بالاخير اقتنع .."كل بياخذ بحياته نصيبه.."

غير الطريج و رجـع يدور ع جمال ربيعه عشان يضحك عليه شرات ما ضحك عليه من قبل..

مايد واقف عند باب المحكمه..نزلت دموع من عيونه يوم جاف عهود و اهلهااا نازلين من السياره..كان فـ خاطره يجوف ويهاا ..كيف ..؟؟

بس الغشايه كانت حاجز بينه و بينها..عهود..طلعت من حياته خلاص ارتبطت بانسـان كان صديقه و بتم ربيعه طول عمره..

حس ان قلبه تقطع.. و انين الايميلات و المكالمات و صوت عهود و ضحكاتها و زعلاها..صوت اسيره الهم..يزقره بكل مكان..

يلس يصيح..يوم تذكر كيف تترجاه انه يخطبهـا..حس بقهر لانه ما قدر يساعدها..و الحين هو متاكد انه السبب الي خلا ناصر يجبرها ع سند..

كان بامكانه يقنع سند و ينهي الخطوبه..بس هو ما يبا..لانه مستحيل يرتبط بـ اسيرة الهم..

شغل سيارته و حرك..بعد ما دشت عهود المحكمة..وسند هناك يترياها..

**
دش سلطان مكتب جمال و يلس مجابلنه..
جمال: حط القلم ع المكتب و اتكي" خير تبا اضارب..

سلطان"سرحان" لااااا بس ما ابا نتفارج ع سبت وحده لاهي من نصيبك ولا من نصيبي..

جمال: تزوجت..؟؟
سلطان"يبتسم" اليوم ملجتها..

تم جمال ساكت شويه ويلس يضحك بصوت عالي..ههههههههههاااااااااي هههههايييييي 

سلطان "يطالعه" من حقك انقع لي ما تشبع..شر البليه ما يضحك..

جمال ميت ضحك...ع سلطان..شويه و ضحك سلطان معاه..هههههههههههههااااااي ههههههههههههههاااا
و يلسوا يضحكون و الموظفين متيمعين ع بالهم تخبلـواااااا

**
دشت عليااا حجرة عهود..
عليا: عهود ما يصير الي تسوينه..

عهود: شو سويت بعد ها من ثلاث اسابيع ما طلعت من حجرتي الا الاسبوع الي طاف يوم سرت المحكمة شو صار بعد..

عليا: بسم الله بلاج انهديتي عليه..

عهود"تصيح": انا تعبانه ما ابا اعرس..
عليا"تمسك ايدها" حبيبتي انتي تزوجتي وخلاص..و الريال مب مقصر معاج..كل يوم توصلج هدايا منه..

عهود"معانده": ما ابا هداياه

عليا: الحينه مالجه من اسبوع ليش ما اترمسينه بالتلفون ..ياب لج موبايل عشان تغلقينه و ادسينه .

عهود: شو اسوي..

عليا:- كلميه تراه ريلج و يمكن تطلعين من ها الحاله..و تنسين مايد..
عهود:- مايد فديته..

عليا"تضربها ع ايدها" عيب عليج انتي الحينه حرمة ريال..يلااا ترا سند بيي اليووووم ناصر طرشني اقولج..

عهود:- شو يسوي منوه عزمه..
عليا: لا تستهبلين ياي يجوف حرمته ما يحتاي عزيمه...يلاااا قومي فرفشي شويه.. ترا المغرب بيي يزورنا..

عهود: خلاص خلاص لا تحشريني يحليلج عليا انتي ما تدرين شو مستوي..

عليا: شوووووووو...؟
عهود:- ماشي اسولف..
عليا"واقفه" بطلي موبايلج الريال بدق لج باي وقت..

عهود: ان شا الله...

**
ناصر:- شو بتسافرين و انـــــــــــــاا..

سعاد: حبي بسافر بعد شهر تو الناس بيلس في قطر شهر و برجع..

ناصر: وين تو الناس لا لا ماشي سفر..مااروم استغنى عنج..

سعاد:امايه ما بتخليني اتم هني ابروحي..
ناصر:- خلي اهل امج اييوووون الامارات لازم انتوا اتروحون..

سعاد: انزين بعد شهر السفر و بكون ع اتصال معك دوووووم..

ناصر: ربي ما يحرمني منج..شو رايج اخطبج
سعاد" طايره من الوناسه" بعد ما ارجع من السفر.. حبي

ناصر :- متىىىىى بس متىىىىى

ما اروم اصبر..

سعاد ميته ضحك عليه..

**
كيف بتكون حياة عهود بعد زواجها من سند ..؟؟

شو موقف سلطان..؟؟
ظنكم شو الموقف الي بيصدم عهود في الجزء الياي و هل له علاقه بماضيها ..؟


الجزء التاسع

عليا في بيت اهلها...يالسه اتسولف و تضحك مع امها ..دش سلطان..
عليا: عقبالك سلطان تتبع عهود..
سلطان"يتنهد" تدرين اني كنت اباها ..

عليا: شسوي الراي بايد ناصر حتى هي مب موافقه..

سلطان: الله يغربله..
عليا: ويييييه لا تدعي ع ريلي ..
سلطان:- خليه يضربج و تعالي خبريني ..عشان اكسره الحيـوان..

ام عليا: استغفر الله شو تبا ولد الناس..

سلطان: واقف لي هني ما ينبلع حرمني من حرمتيه..
عليا"تضحك" ههههههه شو حرمتك خلاص البنيه راحت في نصيبها..

ام عليا: قول تبا تخطب بس و انا من باجر بدور لك ع وحده..

سلطان:- ما بخطب ادري عهود لغايه ريلها ما بتحملها و بطلقها و انا بتزوجها..

عليا: شو تتحرا الزواج لعباان

سلطااااان: ما ابا غير عهود..

ام عليا: الله يهداك يا اخوي...

عليا: محد يعلم شو الغيب

**
يرن موبايل عهووووود..طالعت عهود جافت رقم عرفت ان المتصل سند..
عهود: الو

سند: اخيرا سويتي لي افراج اشحالج..
عهود"مستحيه:- طيبه طاب حالك..

سند: ليش كل ها تبين تتغلين علينـا ..

عهود ساكته مب عارفه شو اترد..
سند:شكلج مضايجه..
عهود: لا و الله بس ناشه من الرقاد..
سند: خلاص عيل ما بطول معاج بس شو رايج ازوووركم اليوم..
عهود:- حيـــــــاك البيت بيتك..

سند: تسلمين مع السلامه حبي..

عهود:- مع السلامه..

ابمجرد ما صكرت عهود الموبايل يلست اتصيح تذكر مايد لو كان ريلها ما كان جي حالها...بس سند صج فيه نذاله اكيد يعرف اشكثر عهود متعلقه في مايد..

**
اتكشخت عهود و لبست..احلى ما عندها..دشت عليهاا امها الحجره..
ام ناصر:- يالله ريلج وصل ..اخوج ناصر عنده..
عهود: يوم بطلع ناصر من عنده انا بدش..

ام ناصر: يا بنتي ها اخوج مهما سوا فيج يبا مصلحتج..
عهود"اترش عطر" انتي ما تعرفين شو مسوي..

ام ناصر:- شووووو

بها اللحظه دش ناصر الحجره..
ناصر:- يلااا عهود سند يترياج فـ الميلس..

طنشته عهود و ما ردت عليه..لاحظ ان عهود امطنشتنه فسكت و طلع برع الحجره..

ام ناصر: الله يهداج بس..

عهود: وين عليااااا...؟؟
ام ناصر: يحليلها عليا فـ المطبخ يالسه اتسوي لكم عشااا

اتنهدت عهود يوم تذكرت خيانة ناصر لهاا..شلت عمرها..وراحت الميلس ..حست بربكه شويه..بس اتشجعت..دقت الباب..

وقف سند يوم جاف عهود الي داشه..سلمت عليه..جافت سند يطالعها غير فنزلت راسها مستحيه..

سند: شحالج الغاليـــــه..؟
عهود"تيلس بعيد عنه" ابخييييير

سند: شكلج غيـــــر يوم انتي جريبه ..تعالي يلسي هالصوب ما باكلج..

عهود"مبتسمه" لا هني احسن.." وكل شويه اتعدل شيلتها من الربكه"..

سند"يضحك عليها فقام من مكانه و يلس حذالها..اتحركت عهود شويه.. 
بعيده عنه..و قالت في خاطرها شوها من الحين لزقه جي..

سند:- اتمنى اتكونـــــــين راضيه..

عهود:- الحمدللــــــــه..
سند:- سمعت انج وقفتي عن الجامعه ممكن اعرف السبب..
ما عرفت عهود شو اترد عليه..نقذتها امها يوم دشت.. و شاله معها صينية العصير..

ام ناصر:- اتفضل يمه لا تستحي البيت بيتك..
سند: مشكـووووره عمتي..

كانت عهود اتفكر شو اتقوله الحينه..طلعت امها من الميلس و اطالع عهود بنظره فهمتها "لا اتخورينها مع الريال"

سند"يشرب العصير" ها ما قلتي..
عهود: مدري وايد اسباب..
سند:- ليش ما اتكوني صريحه..معاي انا الحينه ريلج..

غمضت عهود عيونها ها الفكره للحين مب متقبلتنها"ريلج" تبا مايد بس..

سند: لو قلتلج عشان خاطري ردي الجامعه..بترجعين..

جافتها عهود فرصه..انها تتحرر من كل شي..ترجع حياتها شرات قبل..

عهود"تبتسم" اكيـــــــــد بس ناصـ..
سند:- ما عليج من ناصر انتي الحينه المفروض اتفكرين برايي مب برايي ناصر صح ولا انا غلطان..

عهود:- كلامك صحيح..

يلسوا يسولفون..و حست عهود باالراحه و دشوا بمواضيع مختلفه.. و بعد العشاااا..كملوا سوالفهم..

اخرتها قررت عهود تتقبل الواقع و ترضى بـ سنـد كزوج لهاااااا
وعدها يزورها الاسبوع الياي .. وتم بينهم بس اتصالات..

**

مرت اسابيع و هم ع ها الحال..و عرفت عهود من عليا ان سلطان سافر الخارج يدرس مدة ست شهـووور...ضحكت يوم تذكرت كيف كان يتصل بها..اياااااام و مرات..

قدرت عهود تتخلص من الرغبه في انها اطرش ايميلات لـ مايد..صارت الحينه شويه شويه..تتقبل فكرة ان مايد خلاص مستحيل يكون من نصيبها.. 

و قدر سنـد يشغلها بكثرة اتصالاته و زياراته.. و حتى طلعاتهم..بس كان شي داخل عهود.. 

كيف تقدر توصل لـ علياا ان ناصر للحين يخونها مع سعـاد.. اتاكدت انهم للحيـن ويا بعض..

و في يوم..طلب سند من عهود انها تتزهب ..عازمنها ع مسرحية في مسرح راس الخيمه الوطني..فـ البدايه عارضت بس بعدين..غيرت رايهاا..

دشوا المسرح..عرفت عهود بعدين انهم مب يايين مسرحيه..يايين امسيه شعريه..

سند: شفيج تعبتي تونا باول شاعر..
عهود:"تبتسم" لا بالعكـس انا كنت وايد احضر امسيات ..

سند:- اتحبين الشعر..

عهود"تذكر مايد" هي وايد احب الشعـر..

سند:منو يعيبج من الشعراااا
عهود الحينه اتاكدت ان سند يبا يوصل لشي..فهمت قصده و شو يبا يعرف فردت عليه..
_ماشي محددين وايد شعرااااااااا

شويه..اعلن مقدم الحفل..دور الشاعر مايــــد الشحي..رفعت عهود راسها من على الارض..يوم سمعت اسم ميووووود..

طالعت سند جافته يصفق...حرجت عهود من تصرفات سند..متعمد ايبها هني و يلسها بالصف الاولاني عشان يعذبها..

حست بدقات قلبها ادق ابسرعه..يوم سمعت صوت مايد الشحي يمسي ع الجمهور..و حست بغيض كبير في قلبها ..يوم تسمع البنات يصارخون و يعلقون ..عليه..

الحين ما صار لها الحق اتسوي شراتهم..لانها مرتبطه بانسان غيره..

مب رايمه ترفع راسه و اطالعه كانت خايفه من ردت فعلها..رفعت راسهاا..يوم سمعته ..يقول القصيده الي دوم يقصدها فيها..

حست بـ سند يمسك ايدها..ابتسم لها يوم جافته..كانت عهود خاطرها تصفعه..بس مسكت عمرها.. و يلست تسمع ميوووووود..

ردت الذكريات لوراااا ..ايااااااام كانت تجابل معاه و اطرشله ايميلات..

طالعته جافته يطالعهااا فنزلت راسهااا..
سند: عهود طالعي هناك..؟؟
عهود: ويـن...؟؟

سند: اجوفين الحرمه الي يالسه حذالها حرمه عوده و بنوته صغنونه..

عهود: هي شبلاهااا
سند: ترا هاي حرمة الشاعر مايد الشحـي..

بطلت عهود عيونها مب مصدقه كلام سند..لاااااا ها وايد عليها ما اتروم تستحمل اكثر عن جي..يعني مايد قص عليها..

و لعب بمشاعرهاا..كل من حوليها يلعب عليها..اولهم سعاد و الحينه مايييييد..

سند:- اشفيــــــج..

عهود"واقفه" تعبـــــــاااااااانه..."وطلعت من المسرح..

لحقها سند..مثل ما توقع للحين عهود اتحب مايد.. و موقفها ياكد له هالشيء..

ركبت السياره..و يلست اتصيح..
سند"ميود اعصابه" شو يااااااج توج كنتي ابخير..بعدج اتحبينه هــــــــااا

عهود"هي تصيح" لو سمحت سند انا في حاله تعبانه ما اقدر ارمس الحينه اترجاك تسكت عني..

سند"يشغل السياره" كنت احسب عمري قدرت انسيج مايد بس للاســــف فشلت..

عهود"تصرخ عليه" انت مب فااااااهم شي..

سند" يرمس ابرود"ممكن اتفهميني..
عهود: انا مضايجه ..مب وقته ..

سند:- شو انتي يالسه تتامرين علي
"ومسك ايدها بقوه..انا بجدم موعد الزواج.. و ترا مايد تزوج و انتهى يعني حتى لو كل شي بينا انتهى عمرج ما راح ترجعين لمايد..

عهود"اتهد ايدها و اتصرخ" ها الانســــــــاان ما عاد يهمني و يوم انك تدري علاقتي فيه ليش خطبتني..

سند: لاني اعرف انه مستحيل يكون لج.."يضحك يتطنز على عمره" و ع بالي بقدر اخليج اتحبيني..

عهود"تهمس" صدقني مايد انتهى من حياتي مجرد فنان و مشهور..كله كان طيش شباب..

سند" عهود متاكده..
عهود"تمسح دموعها و اتهز راسها 

سند"يبتسم لها" عيل امسحي دموعج..ترا محد يستاهل تنزل هالدموع عشانه..

عهود"تبتسم" صدقت...
بس في داخلها كانت متالمه ان مايد خدعها..اغلى و اعز انسان اختاره قلبها خدعها و ما سوا الف حساب للعشره الي كانت بينهم.
**
اممممممم
ها المره ما بحط لكم اسئله بحط كذا حوار خاصه بالجزء اليايي..
**
صرخت عهود و حضنتها :- اخيرا ما بغيتي بصير عمــــــــه..
**
سند:- لا و الله و حليلي منو معارفي غير جم واحد و مايد..و كلنا صحتنا تووووووووب و كلنا عرسنا..
**
ناصر"متندم": مب فايج لج اسكتي عني
**
وقفت عهود ابمكانها يوم سمعت صوت مايد من وراها ..
مايد"ابرود" كنت متوقع بترجعين لي حتى و لو طافت مده..
بس ما بحرق الجزء 

**


الجزء العاشر

كانت عهود محتاره الا اتعرف ليش مايد سوا جي ..اكيد في سبب..و اشمعنى اختار و فضل وحده غيرها .. مع انه يعرف اشكثر كانت اتحبه..

دش علياا عليها الحجره..
عليا:- عهود طلبتج...

عهود:- امرينـــــــــي ..

عليا:- حليله سلطان كان نافعني بس سافر ..اباج اتيين معاي العياده..ظهري يعورني وايد..

عهود: ريلج الي ما يسمى وينه..؟؟

عليا"تضحك" ريلي مشغول 

عهود: لي متى بتتحملينه ما كان جي قبل..
عليا:- مب وقته بتيين معاي ولا لاء..

عهود: امري لله بيي..بس بتصل لـ سند بخبره..

عليا: اوكى بسير اتجهز ..

عهود يالسه في غرفه الانتظار..تتريا علياا..كانت عند الدكتوره.. عهود للحين افكار تاخذها و اتيببها..ليش مايد سوا جي..اخرتها قررت اتواجهه...

طلعت عليا من عند الدكتور.. و مسكت ايد عهود..
عهود: شو فيج..
عليا"مستانسه" تعالي تعالي بخبرج فـ السياره..

ركبوا السياره...
عليا"بوسيني هني...
عهود :- ها مووووووووح..
عليا: و هني بعد..
عهود اوووووه بسج لااه..مووووووح يلااا شو."تتطنز".لا يكون حامل..

عليا"تمسك ايد عهود" هي انا حامل عهود بمووت من الفرحه..

صرخت عهود و حضنتها :- اخيرا ما بغيتي بصير عمــــــــه..

كانت عهود مستانسه يمكن ها الحمل يغير ناصر و يخليه يرجع لـ عليا و ينسى سعــــــــاااد..

عليا: الدكتوره قالت لي لازم ارتاح..الجنين توه صغيرون..يا دوب كمل شهر ونص..

عهود: ليش تتحملين من شو..؟؟

عليا: ترا من مده ما حملت و قالت لا سمح الله اذا طاح صعب اني احمل مره ثانيه..

عهود: فال الله ولا فالهاا الحماره بسم الله عليج..يلااا روحي بشريه ..

عليا:- متى بترمسينه..
عهود: يوم بيبيض الديج..
عليا"تضحك" حرام عليج ها اخوج..
عهود: هو اصلا مب مفكر يراضيني جان ياه رمسني..

وصلــــــــوا البيت..عهود اتصل لهاا سنـد فراحت حجرتها ..اترمســـــه.. و اتحاول تساله اسئله عن مايد ..عشان اتعرف فـ شو قص عليها مايد..

سند: شخبارها حرمة اخوج..

عهود:- طيبه الحمدلله طلعت حامل..
سند:- مبروووك يستاهل ناصر...

عهود: الله يبارك فيك"مستحيه" عقبالك..

سند"يضحك"هههههههاااا :- يا ويل حالي..ع الي يستحون..

عهود: يمكن يطلع فيني مرض و ما ايييب عيال..
سند: بسم الله شو هالرمسه ..اعوذبالله جي تتفاولين ع عمرج..

عهود"متعمده تقصد مايد": اعرف واحد عنده القلب و ما ايروم يعرس لانه مستحيل اييب عيال..

سند: انتي اشعليج من الناس..
عهود: انت ما اتعرف يعني حد من معارفك عندهم هالمرض..
سند:- لا و الله و حليلي منو معارفي غير جم واحد و مايد..و كلنا صحتنا تووووووووب و كلنا عرسنا..

عهود"غمضت عيونها فكرت قص عليها مايد خدعها سوا عمره مريض عشان تتعلق فيه اكثر..

سند: الـووووو وين سرتي..؟؟

عهود"بصوت واطي" موجوده..زين شخبارك بعد..؟؟

**
دشت عليا حجرتها شويه شويه امفكره اتغطي عيون ناصر و اتفاجاه باحلى هديه شلتنها معاها..

دشت جافته يرمس بالتلفون..و بصوت واطي..استغربت من اسلوبه.. وقفت بمكانها مجمده..و كأنه حد ضربها ع اذنها..يوم اترددت كلمات ناصر "انزين خلينا نملج و بعدين سافري"

تمت ها الكلمات ادور ووووووووو ادور فـ راسها لي ما طاحت غشيانه..

كانت تسمع اصوات من بعيييييد فتحت عيونها بصعوبه..جافت ناصر مجابلنها.. و عهود و امها و عمتها واقفين حذالهااا..

طالعتهم ..جافت عهود اتصيح حتى امها و ام ناصر.. و ناصر باين عليه منحرج و مب عارف شو يسوي..اتذكرت الي في بطنها..

حطت ايدها ع بطنها.. و اطالع عهود و امها..
عليا"بصوت واطي" ولــــــــدي..

طلعت امها برع تزقر الدكتوره..و لحقتها ام ناصر.. مسكت ايد عهود..
عليا" تصيح" عهوووود ولــــــــدي ابخير..

عهود:"تمسح ع راسها" هي ابخير بس انتي ارتاحـي..
يت الدكتوره.. و طلبت منهن يطلعوا برع الا ناصر..عهود اصرت اتم بس الدكتوره منعتها..فطلعت من الغرفه..

عليا"امطنشه ناصر" شو متى بطلع من هنـي..؟؟

الدكتوره: ان شا الله بتطلعين بس اباج قبل ترتاحــــــين و انتي تدرين كل شي في الحياة قسمه و نصيب..

عليا"اتحطت ايدها ع بطنها" شو قصدج..
اجرب منها ناصر.. ومسك ايدها..عليا اطالعه.. و رجعت اطالع الدكتوره..

الدكتوره: الله يعوضج غيره ..

غمضت عهود عيونها و يلست اتصيح يوم سمعت عليا اتصارخ بصوت عالي..اكيد عرفت انها اجهضت ..كل من ناصر دمر حياتها و الحين يدمر حياة علياااااا...

حاول ناصر يحضنها و يهديهـا ...بس عليا اتصيح ابصوت عالي.. و يلست تضرب ناصر بايدها و اتقول "انت جتلت ولدي"..

دشت عهود الغرفه و مب متحمله الي صار و لحقتها امها و ام عليا.. يلست ام عليا تحضن بنتها..

بس فجاه علياا سكتت فعرفوا انها طاحت مره ثانيه غشيانه..

طلع ناصر من الغرفه.. و لحقته عهود..يلست اتضاربه..
:- انت تدري اشكثر كانت مستانسه بحملهااا

ناصر"متندم": مب فايج لج اسكتي عني..

عهود"معصبه" لا ما بسكت..انت جتلت ولدك.. انا كنت عارفه من زمان علاقتك بـ سعاد بس الحينه حسيت بالندم لاني ما خبرت علياا..حرام عليك كانت مستانسه ما كملت ساعه الا طيحته..

ناصر"متسند ع اليدار" ما ادري كل ها بيصير..

عهود: و بعد ما تدري انها صعب تحمل غيره..حسبي الله عليك..

ودشت غرفة عليااااا...جافت ام عليا و امها يالسين ع الكرسي ووقفت عهود.. تتامل عليا جافتها راقده...توها عرفت الي يجوف مصيبة غيره تهون عليه مصيبته..

مرت ايام و حالة علياا شرات قبل.. ما كانت تدري شو صاير في الدنـيا كانت كله راقده ..عهود كانت اتعرف ان امها و ام عليا ما يعرفون شو السبب الي خلا عليا جي حالتها..

ناصر كان مضايج و عزاه الوحيد..سعاد الي كانت اتخفف عنه..

و عهود..مب مقصر معاها سنـد..وقف معاها بكل الاوقات..بس كان يشغلهم و يخافون من الي صار لـ علياا..خاصه يوم صارحوهم الاطباء..ان لازم ينقلونها..دبي مستشفى الامراض النفسيه..
في البدايه الكـل عارض... و اولهم ناصـر.. بس يوم جافوا عليا ما تدري بحالها بس يالسه اطالع ما يدرون اذا تسمعهم او لا ..

كانت كله ساكته.. بس اطالع الي حوليها..بس يوم اجوف ناصر كانت اتحاول اتصارخ.. و تحط ايدها ع رقبتها.. اتحاول اطلع صوت بس مب رايمه...

الكل كان مستغرب ليش يوم ناصر يدش غرفه عليا جي ينجلب حالها..عهود فضلت انها تسكت..و ترمس بكل شي بعد ما الله يشفى علياااااا..

مر اسبوع وتم تحويل عليا مستشفى الامراض النفسيه فـ دبي..تمت معاها امها في المستشفى.. و عهود و امها كانوا يزورونها كل بعد يومين..

عرفت عهود ان دكتور فهد صار مشرف ع علاج عليااااا..فحكت له كل الي صار..و كان سند موجود معاهم.. و مستغرب من الي اتقوله عهووووووود...

المهم اخيرا ً منعوا زياره ناصر..لـ عليااااا عشان ما تنهـار...

**
عهود و سند رادين من المستشفى.. ورايحين راس الخيمه..
سند:- الله يعينها مدري كيف صبرت..؟؟
عهود: الله يشفيها..

سند: ما توقعت انج كتومه لها الدرجه..
عهود: بس كان لازم اخبر الدكتور كل شي و كيف صارت بها الحاله..

سند: افهم من كلامج انتي ضد اخوج..
عهود:- لا بالعكس انا مع الحق.. وصج ناصر وايد قاسي..

سند: اجبرج علي صح...؟؟
عهود"مجذبه" لاااااا انا ما قلت جي..

انشغلت عهود عن سالفه مايد..بالي صار لـ علياااااا..

بس قررت انها لازم تنهي الموضوع و اتعرف مايد ليش سوا فيها جي..! 

**
سعاد: ناصر مستوي وايـــــــد عصبي..
ناصر: احس هدمت كل الي بيني و بين عليا انا وصلتها لهاي الحاله..

سعاد"تخفف عنه" يا عمري ها كله مكتوووووب و الله مب رايد يتم ها الولد عشان ما يربطكم في بعض..

ناصر:- حتى و لو علياا وايد حساسه..
سعاد: خلاص عمري انا ببعد عن طريجك .. و انت حاول اترجع علاقتك بـ عليااااا يمكن جي ترتاح..

ناصر"يمسك ايدها" لا مستحيل اهدج انتي حبي الوحيد..

سعاد"تستهبل" ما عرفنا لك و عليا شو اتكون..
ناصر:- عليا مجرد زوجه و ما اظن تباني بعد الي صار..

سعاد: متى بنعرس و ترتاح من ها كله..

ناصر"يطالعها" جريب بس انتي حددي..
سعاد:- بعد ما ارجع من السفر..
ناصر: بعد شهررررررر وايد..

سعاد:- بالعكس ..ورا باجر بسافر و بها الشهر فرصه لي ما تشفى حرمتك.. و بهاي الطريجه ما بتشل و لا بتحس بالذنب من صوبها..

ناصر:- صدقتي يا اذكى مخلوقه ع ويه الكره الارضيه..

**
دش د فهد غرفه عليااااااا..طلب من امها انها تطلع برع الحجره..
ام عليا: لا ما بطلع شو بخلي بنتي عند ريال غريب..ها لا من مذهبنا ولا عادتنا..مسويه لك برزه في الحجره و ماني طالعه منها..

د فهد"يضحك" ههههههههااي.. يا الغاليه امايه انا شرات ولدج و عليا شرات اختي ما تبينها اطيب..

ام عليا: ويه ترمس شراتنا عربي..

د فهد"ميت ضحك" اكييييييد ارمس عربي و اماراتي بعد.. تراني منكم و فيكم..

ام عليا: عيل دختور والا يسلمك خلني عند بنتي ما ابا افرقها" وتصيح" هاي وحيدتي..

طالع الدكتور علياا جافها اطالع السقف..لا حول لها ولا قوه..
فهد"يهزز راسه" ما عليج يا الغاليه انتي تامرين بخليج معنا بس كذا جلسات ما اباج تحضرينها..شو قلتي..

ام عليا: موافقه ربي يخليك لاهلك و ناسك..

د فهد:- الله يسمع منج..
سار صوب علياا..الدكتور يحاول يرمسها.. بس عليا ولا كانه حد يكلمها..فاتحه عيونها اطالع السقف..

و الدكتور يزقرها باسمها.. و اسم امها و كذا اسم مقربين لها بس بعد ماشي فايده.. هزز راسه.. وطلب من الممرضه اتحط لها مغدي..و طلع من الحجره..

**
عهود متردده تتصل بمايد ولا ..اخرتها قررت ..اتروح له المطار و اتواجهه... طلبت من الدريول يوصلهاا... ركبت الطابق الثاني عند المطاعم.. و طلبت من الموظف يزقر مايد الشحي..

وقفت عهود ابمكانها يوم سمعت صوت مايد من وراها ..
مايد"ابرود" كنت متوقع بترجعين لي حتى و لو طافت مده..

عهود" امنزله راسها حست بندم لانها يت هني.. مب قادره تجوف مايد ولا اتحط عينها بعيونه.. خايفه ان مشاعرها و احاسيسها..تحي مره ثانيه..

مايد:- شو مب رايمه اطالعيـــــــن ويهي..

حرجت عهود اتذكرت جذبه لها باي حق يتحكم بمشاعرها.. ضغطت ع عمرها و رفعت راسه اطالعه..

مايد"يمد ايده يسلم عليها" شحالج عهود و الله أيـااااااام..

رفعت عهود ايدها و صفعته صفعه قويه ..حتى مايد تم امبطل عيونه مب متوقع ردت فعلها..

عهود"ترتجف من داخلها" قصـــــــيت علي..؟؟

مايد"منحرج يطالع يمين و يسار وحاط ايده ع خده"

عهود:- لعبت بمشاعري ..خليتني اذل عمري و اصيح و اترجاك انك تخطبني بس طلعت خاطب من قبل..يا الخاين..

مايد: ياي اتصفين الحساب..
عهود: لاااااا ابا اعرف ليش قصيت علي تنتقم مني..

مسكها مايد من ذراعها.. و يرها برع المطعم.. وخذها صوب مكتبه..جافت مكتبين بس صاحب المكتب الثاني مب موجود..

مايد: قلتلج مب ترتاحين معاي..
عهود"شويه و بتصيح" عيل ليش غيري تقدر اتريحه و انا لاا..

مايد: انتي ما تفهمين و انا مب قادر اشرح لج ظروفي..
عهود"تطنز" شو عندك مرض غير القلب..

مايد"يتافففففف" مب وقته عهود خلاص عرفتي اني كنت اقص عليج..

عهود:- بس ما عرفت ليشششششش......؟؟
مايد"يهمس" ما توقعت علاقتي فيج جي بتكون نهايتها..

عهود: ولا انا ما اتوقعت انك بطرش ربيعك عشان يتقدم لي..

مايد: كنت ابا اريحج من ناصر..
عهود: مب ع كيفك تختار لي منوه بريحنـي ..للحين ما قلتلي ليش سويت جي..

حست عهود ان مايد متردد بس شويه و فتح درج المكتب .. وطلع منها جريده ..بطلت عهود عيونها..
عهود"اتخربطت في الرمسه" ها ها... حادث اخوي عبدالله.." واطالع مايد مب فاهمه شو السالفه" ..

شويه و مايد عطاها ورقه ..فتحتها باييد مرتجفه.. جافت ختم محكمة راس الخيمه.. و عليها تعويض مالي يدفعه مايد ديــــــــه بسبب تسببه بموت شخص فـ حادث سياره..

كانت الدموع تنزل من عيون عهود .. من غير ما اتحس بعمرها.. يعني مايد هو الي تسبب بموت عبدالله ..مستحييييييل لا مو معقوله كله جذب و خرابيط..

كانت عيونها امعلقه ع الورقه الي بايددها..
مايد: امج لو جافتني بتعرفني..خمس سنين وايد بس مستحيل تنسيج اخوج او حد من اهلج ينسونه..

عرفتي الحينه صعب اني ارتبط فيج..

قامت عهود من مكانها و جنها مخدره.. مب عارفه وين تاخذها ريولهااااااا..

**
دشت عهود حجرتها... و يلست اتصييييييييح حست حرقه في قلبها.. اشمعنى الانسان الي حبته طلع ..سبب فـ موت اخوها..

اشمعنى الانســـــــان الي ارتاحت معاه و اتمنى اتعيش معاه طول عمرها..طلع هو نفسه الشخص الي تسبب في تعاسه امها..

كرهت الدنيا و كرهت حياتها و كرهت الظروووف الي جمعتها بـ مايد..

مايد الي حبته و للحين اذا جافته..اتحس ان قلبها يطلع..من ضلوعها..ليش الدنيا قاسيه جي عليها..

ليش الدنيا دوووم اتفرق بينها و بين من اتحب...ليش دايما الظروف تفرض رايها عليها..
ليش و ليش..؟؟

تمت اتفكر لي ما رقدت.. قامت ع صوت الموبايل..
ردت بصوت ناعس:- الـووووو

سلطان:- انتي كل ما ادق لج اتكونين راقده صبح ولا مسى...

عهود"امبطله عيونها" منو سلطاااااان..؟؟
سلطان:- هي سلطان الي كان يتمنى يرتبط فيج بس انتي ودرتيه..

عهود: جوف ارمس زين ولا بصكر عنك ..نسيت اني معرسه..و ما يجوز ارمسك احينه..

سلطان:- اوكى اوكي بس بغيت اسالج عن عليااااا وينها كل ما ادق لها ما اترد حتى قوم اختي ما يردون..وينهم..

احتارت عهود شو اتقوله...
سلطان:- الـووووو ..
عهود:- نعم..
سلطان:- شو نعم.. وينها عليـاا لا يكون اخوج سـواا فيها شي و الله لادوسه في بطنه..

عهود: عليـااااا مع ناصر.. هي من جم يوم تشكى من موبايلها مافيه ارسال..

سلطاااااان:- انزين قومي عطيها موبايلج.. ابا ارمسها..

عهود: اووووه طالعه مع ريلهاااااا..
سلطان:- اعصابــــــــج يلاااااا باي يا يا حرمة سند..

صكر التلفون..طالعت عهود الموبايل جافت خمس مكالمات و كلها من سند..و الحينه افتكت من سلطان ياااااه دور سند شو اتقوله..جابلت مايد.. بجتلهاااا


طرشلها مسج.."وينج ما اتردين ما بتزورين علياا اليوم..""
كتبتله مسج"لا ما اقدر توني ناشه من الرقاد و تعبانه.."

امجرد ما صار تم التسليم..اتصل سند..
عهود"من غير نفس" الووووووو
سند: صباح الليل...؟؟وينج حبي ادقلج ما اتردين خفت عليج..

عهود"تبتسم" بتيي بيتنا ابا ارمسك فـ موضوع..

سند: ان شا الله من عيـوني..اصلا كنت ناوي ايي بس جفتج ما اتردين قلت اكيد مب متفيجه..

عهود: لا و الله بس كنت راقده..

سند: اممممم زوجتي كسوله..
عهود:- نصيبك عاد تحمل..

سند: "يضحك" اوكىىى حـبي خلاص بعد ساعه و نص بكون موجود عندج..

عهود: اترياك يلاا باي..

و قامت تتغسل.. و اتبدل ثيابها تتريا سنـد..
**

بعد ما شربوا العصير و تعشواااااااا ..فكرت عهود تفتح الموضوع لـ سند..
سند: اشفيج سرحانه جنج في عالم ثاني..

قامت عهود من مكانها و يلست حذال سنـد..
عهود:- احم ..خاطري اتعرف شو سويت انا اليووووووووووم؟؟

سند"يتطنز": ذبحتي ..ولا جتلتي..

عهود"بدلع" سنـــــــد ارمس جد..
سند: اوكى حبي سمعيني..عشان اقرصج من اذونج..
عهود: لااااا ما اباك تزعـل الله يخليك قدر موقفي..

سند"متشكك يوم جاف الحاح عهود" شو رمستي مع مايــــــد..؟؟

عهود"سكتت شويه" لاااا..جابلته...

سند:- نعم..شو قلتي..
عهود: الله يخليك اسمعنـي بالاول..
قام من مكانه..ناوي يطلع برع الميلس..عهود تمسك ايده: من حقك تسمعني اترجاااك سند..اعرف اني غلطانه..

سند"يقاطعها" بس عهود انا تعبت معاج من ملجنا ما جفت معاج الراحه يا اتكونين بعالم ثاني يا سرحانه يا مضايجه..و انا ما اتحمل هالشي..

عهود"اطالعه بنظره تتوسله": سنـــــــد..

بس سند طلع برع الميلس .. و صكر وراه باب الحوي..دشت عهود حجرتها..ما كانت اتعرف اذا هي غلطانه او استعيلت في صراحتها..

اتنهدت شو هالحيـــــــااة كله عذاب و هم و غم..
شويه و رن موبايلها جافت المتصل سند..فردت ابسرعه.

عهود"اتحس بالذنب" سنـــــد..

سند: ليش سرتي له..؟؟
عهود:عشان اعرف ليش قص عليه..

سند: ليش يهمج..وايد اتعرفي .. و انا ما فكرتي فيني ما سويتي لي اعتبار..

عهود"عضت ع شفايفها ..انا اسفه اعترفلك اني غلطانه..

سند: وبعـــــــــد..
عهود"شويه بتصيح" انا اسفه..

سند: اتعرفين يا عهود ان هالشي اثبت لي شي واحد انج للحين اتحبين مايد..

عهود ساكته ..سند صادق في كل كلمه بس هي الحينه زوجته و مايد ..ارتبط بالانسانه الي اختارها..

سند"يرمسسها" صح كلامي...؟؟ردي ابصراحه..ما ابا حياتي معاج اتكون جحيم..

عهود: مايد تزوج خـلاص...و انا الحينـ
سند"اول مره يصرخ عليها" سالتج سؤال ردي عليــــــــه للحين تحبين مايد هي ولا لاء..

عهود"كانت بتقوله انه اتحب سند عشان تنهي السالفه بس ما قدرت اتجذب.."

سند: حتى لو تزوجتج بعد بتم اشك فيج دام الحينه اتقابلتي معاه..

عهود:- ها جزاتي اني اعترفت لك..

سند:- يا سلالالالام عيل انا بسير احينه اواعد وحده و بيي باجر اخبرج و بقولج حبي عهود تراني البارحه كنت مواعد وحده..

عهود: سند انا تعبانه..
سند: و انا شو بلاني عهود قد مره سالتيني شو بلاني يا عهود..

عهود: خلاص اوعدك ما راح اكررها..
سند:- وعدتي قبل..و شو سويتي ..

سكتت عهود خلاص حست ان الابواب متصكره بويهاا..

سند: لاخر مره اسالج للحيـــــن تحبينه عهود...؟؟

عهود" منفعله" هي للحيـــــن احبه و بتم احبه طول عمري زين جي ارتحت..

تم سند ساكت..فتره قصيره..
عهود"متندمه" سنــــــــد..

سند:- انتي طالق عهود..روحي للي اتحبينه..

وصكر التلفون..بويها


في الجزء الياي..
**
سعاد: حبي بعد شهر بكون خطيبتك شو تبا اكثـــــــر..
**
سلطان "يرمس جمال بالتلفون" جمال دخيلك ابا اعرف اخبار اختي و بنتها مب رايم اوصل لهاا..
**
مايد "منفعل" ليش سويت جي انا مب قايلنك انا و عهود مستحيل نرتبط فـ بعض..


الجزء الحادي عشر

سعاد: ليش ما اتزور زوجتك..؟؟
ناصر: ممنوعه عني الزياره...؟؟
سعاد: كنت اتحبها..
ناصر: انا احبج انتي ابا اتزوجج.

سعاد: باجر بسافر و برد بعد شهر و بكون عندك..

ناصر:- صدقيني محتاج لـــــج وايــــــد.. صح ان عليا حرمتيه..بس الله كاتب و صار الي صار.. و الي في بطنها ..مقدر عليه و بيطييح لان عليا جسمها ضعيف ما تتحمل الحمل..

سعاد: الله يعينك حبي..بس مستحيل اتزوجك و انت ع ذمتها ما يصير اهلي ما بيرضون..

ناصر:- من حقج حبـــــي..حتى انا اجوف من حقي اعيش حياتي عليا ما اتييب عيال...و البركه فيج..و بعدين الفتره الاخيره صارت مشاكل بينا.. بس ان شا الله اوعدج يوم بتقوم بالسلامـه بعطيها ورقتها..

سعـاد:- يمكن للحين اتحبك..

ناصر"يتنهد" لو اتحبني ما كانوا منعوا زيارتي لهاا لانها تتعب وايد اذا جافتني..

سعاد: الله يعينك حبي..

ناصر: لا اتسافرين ابليز
سعاد: امايه امصره الا اسافر ما يهمك شهر و الايام اتمر ابسرعه صدقنـي..

ناصر:يعني اودعج ..
سعاد: حبي بعد شهر بكون خطيبتك شو تبا اكثـــــــر..

ناصر يبتسم و يحس ان يعيش حياته من يديد..

**

حضنت عهود موبايلها و يلست اتصيح ما توقعت ان سند ..جي بسوي فيها بس معاه الحـق..

هي غلطانه بس هو استفزها خلاص صارت مطلقه..يلست تمسح ادموعها.. قامت و شغلت الكمبيوتر..فتحت صفحة الهوتميل و يلست اطرش ايميلات لـ مــــــــايد..

ملت من العذاب و ملت من البكااااا و ملت من كل شي..ع الاقل الايميلات بتريحها شويه..بتفضفض كل الي في داخلها..

مر اسبوع .. وعهود مستغربه ليش سند ما ياب ورقه طلاقها..و هي للحين ما خبرت امها و شكله بعد ناصر ما يعرف السالفه..

حست عهود ان حياتها رجعت شرات قبل..لا تلتقى بـ مايد.. كانت مكتفيه بالايميلات..ردت الجامعه..و عرفت ان سعاد وقفت و سافرت قطر عند اهل امها من اسبوع..

كل شي بحياتها رد شرات قبل الا عليا..كانت تفتقدها..

و للحين حالها مثل اول..الله يعينها..وسند ما فكر يتصل بها او حتى يطرش لها مسج..

سلطان للحين في الخارج.. عايش بين نارين ..يفكر بـ عليا..و بـ حياة عهود يبا هالانسانه له ..بس راحت فـ نصيبها..فكر انه ينزل الامارات..

بس ما قدر ..قالوا له يمكن بعد شهرين لكن الحين مستحيل..

و جمال..عايش حياته..شرات قبل بس شل من باله عهود..و رضى بالواقع انه مستحيل اتكون له..و كانت اتصالات بينه و بين سلطان..

و ناصر يتريــــــــاا سعاد اترد من السفر.. كان كل يوم يكلمهااا.. و تقريبا نسى وجود عليااااااا.. بس كان يسال امه او عهود عن اخبارها..

**
و في دبي و داخل مستشفى الامراض النفسيه..دش د.فهد ..و جاف عليااااا اطالع السقف..
د.فهد: شحالج عليا تسمعيني..
عليا جنها سرحانه اطالع بس السقف..للحين متاثره بالصدمه..

ام عليا:- "تصيح" دكتور بنتي خلاص ما منها فايده..

د.فهد:- افا عليج امايه..

ام عليا"تصيح" صار لها زمان جي حالتها و انتوا ما اتسون لها غير هالمغدي..

د.فهد: هدي يا الطيبه.. و اوعدج عليا بتكون.. احسن عن قبل..بس ممكن اتخليني ارمسها شويه..

ام عليا: الله يهداك اترمس منو ولا جنها موجوده فـ الدنيـاا

د.فهد: بليز ممكن تترين برع ..شويه..

ام عليا: ان شا الله..
اتريا د.فهد ..لي ما طلعت ام عليااااا..

فهد"يطالع عليا" حرام بنت بها الحلا و جي حياتج..و صج ريلج مب ريال..

فهد"مسك ايدها و حطها ع بطنها وتكلم شويه شويه..": ..عليا هني كان ولدج تذكرين..

حركت عليا اصابعها..استانس فهد..رجع يرمسها.
فهد" مسك الايد الثانيه وحطها ع بطنها" تذكريـــــن ولدج الي ما ياه من سنيـن..

نزلت دموع من علياااااااا..و تابع فهد كلامه..

د.فهد"يرمس بصوت واطي":- ترا رجعنا و سوينا لج تحاليل.. و عرفنا انج اترومين اتيبييييين عيال..و الدكتوره الي قالت لج ما بتيبين تراها طلعت غلطانه..

تمت عليا اتصيح..بدون صووووووت .. طلب الدكتور من الممرضه تضربها ابره مهدئه..

و طلع من الغرفه..جاف ام عليا يالسه برع..
د.فهد:- ما قلتلج بتكون احسن..
ام عليا:- شو صــــــــار نطقت..

فهد"يبتسم" حركت ايدها و بعد يلست اتصيح يعني تسمعنا و اتحس فينـا .. الحينه كل الي اباه منج.. اذا صحت من النوم .. لا اترمسينها عن اشيا اضايجها.. و خاصه ريلها.. 

ام عليا:- يعني ما اضايجهاا ..

فهد:- تمااااااام..
ام عليا: فالك طيب مشكور يا دختور.."ودشت الحجرة"

**
ناصر:- خير يا ريال بغيتني ضروري..

سند"يعطيه الورقه" اسمحلي يا ريال..الظاهر ماشي نصيب و هاي ورقه الطلاق..

ناصر:"مصدوم" شو السالفه يا ريال..اختي قالت لك شي..

سند"مضايج": السموحه فتره الملجه كانت كافيه..و عرفنا إنا ما اناسب بعض..

ناصر:- خلنا نتفاهم يا ريال..

سند"يركب السياره و يشغل" كل شي قسمه و نصيب..

دش ناصر البيت محرج..جاف عهود و امها يالسين يطالعن التلفزيون..

ام ناصر"مستانسه": يمه عليا و الحمدلله صار حالها احسن..

ناصر: و الله اتكلمت قالت شي..؟؟

ام ناصر:- و الله ما ادري بس قالوا صار حالها احسن ان شا الله العصر بنزورها بتيي..

ناصر: تراني ممنوع من زيارتها الا اذا طلب مني الدكتور..ع العموم ها مب موضوعنا.."يطالع عهود" شو صاير بينج و بين ريلج..

عهود"من غير ما اطالعه": ما صار شي.. 

ناصر"يصرخ عليها" ارمسي زين معاي .. اسالج شو صار بينكم..

عهود: ما تفاهمنا..
ام ناصر: خير شو صاير يمه..

ناصر: امايه ترا هاي ورقه طلاق عهووووووود الريال عايفنها..

عهود"متفاجاه" ورقة طلاقي..

ناصر: هي ورقه طلاقج..ابا اعرف شو صار بينكم..

ام ناصر"مصدومه و اتصيح" ليش يمه ليش..

عهود"منفعله" اوووووه انا تعبت بسكم ان شا الله اموت و الحق عبدالله اخوي تعبت من هالعيشه..

سارت و دخلت حجرتها..و قفلت عليها الباب..

**
سلطان "يرمس جمال بالتلفون" جمال دخيلك ابا اعرف اخبار اختي و بنتها مب رايم اوصل لهاا..
جمال"ياكل تفاح" اتصل بريل بنت اختك..

سلطان: هالسبال ما ايرد علي حرقت تلفونه.."يعصب" ياخي بسك اكل قوووووم اطالع اخبار اهلي..و رد عليه خبر..

جمال: لو صار شي شو بتيي باول طياره..

سلطان: حاولت انزل بس ما خلوني قالوا اقدر بعد شهرين الله يغربل الحاله..

جمال:- افا عليك يا اخوي ان شا الله بعرف شو الاخبار و برد لك خبر..

سلطان:- استعيل هاا

جمال: حاضرين ..

**
طلعت عهود من حجرتها.. و سارت لامها..جافتها اتصيح و حالتها حاله..حضنت امها.. و باستها فوق راسهاا

عهود"تمسح دموع امها": سامحيني و الله ما اقصد اني اضايج بج بس صدقيني سند هو الي بغى الطلاق..شو اسوي له..

ام ناصر:- يا بنتي كل شي قسمه و نصيب ابرايه الطلاق ولا زواج بس لا تتفاولون ع اعماركم بالموت ..اخاف عليكم..

عهود"تحضنها" لا اتخافين ما بموت لاني احبج و ما بهدج..

ام ناصر"تضحك" الله يخليكم لي .. و يشفي عليا..

عهود" ويه قومي صلي العصر .عشان نطلع انزورها..

ام ناصر" سايره حجرتها" ان شا الله ..اتزهبي انتي بعد..

**
مايد و سند في القهوه يشيشوووووون..
سند: للحين اتحبك.. 
مايد: استعيلت في طلاقها..
سند: ما اقدر اعيش ويا وحده و هي حياتها و فكرها مع شخص ثاني..

مايد "منفعل" ليش سويت جي انا مب قايلنك انا و عهود مستحيل نرتبط فـ بعض..

سند: حتى و لـو هاي البنيه خلاص متعلقه فيك اتموت في شي اسمه مايد الشحي..ياخي شو مسوي لها انت..

مايد:- انت دومك مستعيل البنيه اندمجت معاك.. اكيد بعد الزواج.."قلبه يتقطع"بتحبـــــك ..

سند": ما اظن مايد انا خلاص..عهود انتهت من حياتي..و ما عاد احسب حساب شو بتكون علاقتك معاها..

مايد: انت عارف ان ما بتغير شي..
سند: بدور لي وحده تخلص لي شرات عهود مخلصه لك.. صعب فـ هالزمان اتلاقي وحده اتحب شراتها..

**
وصلوا جريب المغرب..دشوا حجرة عليااااا..لاحظت عهود ان عليا صارت احسن من قبل.. يعني صارت تبتسم لتعليقاتهم..و ضحكتهم..بس بعدها مب رايمه ترمس..

كانوا يالسين يسولفون..دش الدكتور و طلب عهود..

طلعت عهود برع..
عهود:- خير دكتور..؟؟

د.فهد:- ابا اعرف ليش ريل عليا ما ايزورها..
عهود: مب انتو منعتوه..

د.فهد: بس ها ما يمنع ع الاقل يتابع حالتها..انا ما اقول شي طيب ان عليا اجوفه.. بس ان شا الله بعد ما علياا اترد شرات قبل.. بنخليها اتواجه ناصر..

عهود:- اللــــــــه كريم..مشكور د.فهد ما اتقصر..

د.فهد:- بس اباج اتقولين لي كيف علاقتهم فـ بعض..قبل..

يلست عهود تحكي لـ دكتور كل شي.. 

بعدها رجعوا البيت بـ وقت متاخر..

بعد ما دشوا البيت..
ناصر"يطالع تلفزيون" شخبارهاا علياا..
عهود طنشته و دشت حجرتها..
ناصر" يرمس امه" شو بلاها هاي.. وارمه..

ام ناصر"تفسخ العبايه" و الله عليا احسن عن قبل.. الحمدلله باجي ترمس ..و خلاص..

ناصر: يعني صارت تاكل و تشرب و تيلس ولا كله راقده..

ام ناصر: باجر ببدون ياكلونها و بشلون عنها المغدي.. بس الحمدلله تيلس..

ناصر"يرن موبايله" الحمدلله..

و طلع برع يرمس مع سعاد..

**
ناصر:- شوووووووو بعد بتيلسين شهرين زياده.. 

سعاد"شويه و بتصيح" انا ابا ارد الامارات امايه مب راضيه..
ناصر: انتي بعدج ما كملتي شهر و بعد بتيلسن شهرين..؟؟!!

سعاد: شو اســــــووي حبيبي اهلي ضغطوا علي..

ناصر: و الله لو قلتي لي تعال قطر و اطلب ايدي بيييج ..

سعاد"مستانسه" عمري ادريبك ما اتقصر بس بعد راعي ظروفي شويه "و برقه" ها لو كنت صج اتحبنـي..

ناصر: الله يصبرني بس لا تتفاجئييييين اذا جفتيني واقف عند بيت اهلج في قطر..

سعاد"تضحك" ادريبك اتسويها.."تتنهد" شحالها اختك..؟
ناصر: اتولي زعلانه ما اترمسني من زمان..مدري شو بلاها..

سعاد: احس محد عندك فديتك و الله ليتني كنت جريبه منك اخفف عنك..

ناصر: فيج الخير و اللــــــــه ..هاي هي الحرمه .. ولا بلاش.

و تموا يسولفون ساعات..

و بنفس اللحظه..عهود يالسه عند النت تكتب رساله لـ مايد..

رن موبايلها جافت رقم..استغربت..فردت عليه..
عهود:- الــــــــــووو

جمال: السلام عليكم..
عهود"مستغربه" عليكم السلام ..خير ان شا الله.
جمال:- بسم الله..تونا انسلم..
عهود:- منو معاي..
جمال:- شرطة راس الخيمه..
عهود:- نعم بغيتوا منوووو..؟؟
جمال:- بغينـا عهود الزعابي..
عهود"زيغانه" نعم خير شو مسويه..انتو اكيد غلطانين بالرقم..

جمال"ميود عمره من الضحك" مب انتي عهود الزعابي..
عهود"بصوت واطي" هي نعم.انا عهود..
جمال"اونه معصب عليها يصرخ" ليش تنكـــــــرين عيل هــــــــــاااااااا.. و بعدين انتي شو مسويه..
عهود"شويه و بتصيح" شو مسويه..؟؟ 
جمال:- راعي الدكــــــان مشتكي ليش مب دافعه الحساب هااااااا

عهود: أي دكان انت شو اتخربط..
جمال"يصرخ" احترمـــــــــــي نفسج انتي يالسه ترمسين مع الشرطه مب ولد الييران..

عهود"تهمس" اســـــــفه..
جمال" ما قدر ايود عمره من الضحك" هههههههههههههااااااااااي ههههههههههههههههههه قصينا عليها ويوويوويويوويويوووويوي

عهود ساكته مب عارفه شو السالفه..بس بعدين عرفت انه مقلب..فصكرت التلفون بويهه..اتخيلت شكلها كيف كانت مستحيه.. و خايفه ..يلست تضحك على عمرها بس منو ها الخديه مب صوت سلطان هااا

**
و بعد يومين ...سلطان يرمس جمال..
سلطان:- ها شو سويت جمال عرفت شي..؟؟

جمال:- و الله اتصلت بـ عهود.. بس صكت التلفون بويهي و ما قامت اترد..

سلطان"منفعل" انتي غبي شفيك اترمس حرمة ريال انا اقصد تتصل بـ ناصر..

جمال:- تراني اتصلت بـ ناصر قال انهم ابخـير و هو مانع زوجته اترمسك...
سلطان"محرج":- شووووووووو و الله ها بخلي ويه شرات الهمبرجر ..ولد......
جمال:- ها ها لا اتغلط ع الريال ابوه متوفي..
سلطان"ماسك اعصابه" ماعليه برجع بعد شهرين و بجوف كيف بمنعها انها اترمس خالها.."سكت شويه" الا انت منو امرك تتصل بـ عهود هـا..

جمال: قلت بعرف الاخبار منها..بس بعد ما قصيت عليها"وخبره السالفه" 
سلطان" يضحك" و الله انت شي..لك ويه اترمس الحرمه .. وهي رافضتنك..من قبل..صج ويهك لووووح.

جمال: عادي بخطبها احينه و بتوافق..
سلطان: كيـــــــف..!!

جمال: ليش ما تدري انها تطلقت ..

سلطان"مصدوم"

جمال:- و الله تطلقت من جم اسبوع..و احينه برجع اخطبها..

سلطان: بلعن خيرك..هاي مالتي ..تراني قلت و الحمدلله ما جذبت هاي لغايه و ما بتحملها ريلهاا..

جمال"يضحك" ههههههههااااا صدقك..الا متى بترد بعد شهرين هـا..

سلطان:- ليش هالسؤال..!!

جمال: عشان اتكون شاهد لملجتي انا و عهود..

سلطان"يصرخ عليه": جماااااااااال
جمال"ميت ضحك" هههههههههههههاااااااا 

سلطان: صج ويهك لوووووح راغوك تبا يروغونك بعد مره..

جمال: اسولف يا ريال انا صج خطبت خـلاص وحده من الاهل و ان شا الله بتريا الزواج لي ما اتي من السفر..

سلطان:- قول و اللــــــــه.. و الهرم ولا اتقول مبرووووووووك و اللــــــــــه ..احينه ارتحت..

جمال: قلت بغصص فيك شويه..بس ابروحك اتحاتي اهلك ..عشان جي قلتلك..

سلطان:- فديت خشمك و الله..مبروك مبرووك..
واتصكر التلفون بويه سلطان ..
جمال"يطالع التلفون" خسك الله سلطووووووون خلصت الرصيد توني محطي بطاقتين..شو ايي وراك غير الفقر..يا الشيطاااااااان..

**
بدت عليااااا ..اتقوم من مكانها.. و تتحرك و تاكل ابروحها.. و تبتسم ..يوم د.فهد يضحكها .. او تسمع تعليقات امهاا..
بس كان كل همها ان ترجع تتكلم..كانت اتحاول بس تتعب..

كانت اتفكر ..بـ ناصر و كيف خانها.. اتذكرت يوم دشت عليه الحجرة...اتبشره بحملهـاا بس هو الي صدمها.. يوم سمعته يوعد وحده بالزواج..

نزلت دموعها تذكر هالموقف..بس بعدين مسحتها.. و عرفت ان مافي شي بالدنيا يستاهل كل ها.. الحمدلله دام انها تقدر تحمل مره ثانيه..خلاص بتتطلق من ناصر .. و بتتريا نصيبها..

دش عليها د.فهد و كانت امها برع تتمشى في حديقة المستشفى..

ابتسمت له..يوم جافته ياي صوبها.. و قامت من الكرسي و يلست ع الشبريه..

د.فهد: كان فـ خاطري تطلعين مع ماماتج تتمشين اتغيرين جـو.."سالها" اتحسين انج تبين ترمسين ..

هزت راسها بمعنى نعم..

د.فهد: انزين مب مشتاقه لـ راس الخيمه و اهلهاااااا
بعد هزت راسها بمعنى نعـم..

فهد:- و ريلــــــــج..

هزت راسها علياا بقوه..و تمت اطلع اصوات اتحاول تتكلم بس ما قدر ياخذ منها شي..

فهد: انا مب قادر افهم شو تبين اتقولين..بامكاني اعطيج ورقه و قلم ..بس انا اباج انتي ترمسين..انا ادري انج ما تبين ريلج.. بس لازم تنطقين و اتخبرينه هالجمله..تقدرين..

من غير ما اتحس علياا بعمرها..مسكت ايد الدكتور.. و حاولت تتكلم بس بعد ماشي فايده..

د.فهد"يطمنها" لا اتخـافين انا بكون معاج.. و صدقيني الي تبينه بيصير..

ابتسمت له عليا و بين من ملامح ويها انها ارتاحت لكلامه..

د.فهد: شو رايج اخذج الحديقه عند امج..
عليا اتهز راسها انها ما تباا..

د.فهد:- اطلعي من الغرفه.. بتحسين بالحياه مره ثانيه..بجربين..

عليا متردده بس مد الدكتور ايده..فمسكتها و هي مستحيه.. و طلع بها برع الحجره.. و طلب من الممرضه تاخذها برع في الحديقه..

**


الجزء الثاني عشر

مرت الايام و الاسـابيع.. و حياة عهود شرات ما هي ما تغيرت.. دراسه و ايميلات و متابعه اخبار مايد الشحي..

و في يوم فكرت اتروح مركز المنار عشان تشتري هديه لـ عليااااا.. و سحبت معاها امها..لان كانت طلعاتها مع سعاد.. 

لكن الحينه ودرتها بسبب خيانتها....و في طريجهم للمركز..رن موبايلها..
عهود:- ابيه دكتور فهد..

ام ناصر:- ردي جوفي شو يبا..
عهود: السلام عليكم..

الدكتور: و عليكم السلام اشحالج عهود..
عهود: الحمدلله ابخير..شحالك انت..

الدكتور:- الحمدلله ربي يسلمج..اسمحلي ع الازعاج بس بغيت اعرف اذا ممكن اطلب من ناصر ايي يزور علياااا

عهود:- هي ممكن لان اخوي هالايام ماخذ اجازه و تقدر اترمسه..

الدكتور:- قلت بتصل به قبل..بس فكرت اخبرج قبل لا اتصل به..

عهود: ان شا الله عليا احسن عن قبل..

الدكتور:- الحمدلله..بس نباها ترمس..و هي الظاهر ما عندها اراده لها الشيء فقلت اصدمها بـ ناصر بخليهم يتقابلون.. يمكن اتكون لها ردت فعل.. و اترمس..

عهود"متاثره من الي صار بـ علياا" ان شا الله خير بس ها ما بكون شي سلبي لهاا

الدكتور:- لا ما اعتقد لانها صارت قويه و و ان شا الله ما ينعكس هالشيء..
عهود: ان شا الله خير..

الدكتور:- عيل يالله اسمحيلي .

عهود: مسموح مع السلامه.."وصكرت التلفون."
ام ناصر:- شو يبا اخوج..

عهود:- هي..
ام ناصر:- ليش عليا ما تبا اتجوف ريلها شو السبب
عهود: امايه وصلنا المنار ..بعد ما انخلص بخبرج عن سوالف ولدج الي اتبيض الويه..

دشوا كذا محل.. 
ام ناصر: يالله يمه طاحت اريولي من المشي..

عهود"تضحك" من زمان ما مشيتي يالله رياضه..

ام ناصر:تيلس ع الكراسي الموجوده في نص الطريج" انتي روحي دشي محلاتج و يوم بتخلصين تعالي تعبت يا بوج..

عهود: هـا اخر محل باجي الشنطه ابا لون وردي يمكن بجوفه بها المحل..ثواني و بنخلص..

سارت عهود و دشت محل بدون اسم .. يلست اتلف و ادور .. وجافت الشنطه الي اتناسب البدله و الجوتي و الشيله الي خذتهم..

شرتها و حاسبت راعي المحل و طلعت..و هي طالعه طاحت عيونها بعيون مايــــــد ..تمت اطالعه و يطالعها..

"جفته و عيني دمعت و نار في يوفي ولعت.. ودعت روحي ودعت و قال الهوى قسم ونصيب"

حست بقلبها ايدق ابقوه.. و مايد ما شل عيونها منهااا..

حست ان هالمركز فاضي ما فيه الا هي و مايد..ليش الدنيا فرقت بينهم.. ليش الظروف عاندتهم.. انا احبه ..احب هالانسان..احبـــــــــــــــه..

عهود و كانها قامت من حلم.. بعد ما طافها مايد.. انتبهت انه معاه وحده و ماسكين ايد بعض..

هاي زوجته.. غبيه هي خسرت سند شو استفادت..احينه مستحيل يكون لهااا ابـــــــــد ..
سارت صوب امها.. بعد ما مسحت دموعها طالعت صوب مايد اخر نظره.. جافته يطالعها.. 

عهود: امايه يلاا انروح خلصت..
ام ناصر: بلاج يمه..؟؟!! 
عهود: ماشي بس شويه تعبانه يلاا انروح.. 

ام ناصر: الله يرفع هالبلاوي عنـا ..

عهود اطالع وراها جافت مايد اختفى و الحرمه الي معاه اكيد زوجته..

**
ناصر: الـووو

الدكتور: معاك دكتور فهد من مستشفى الامراض النفسيه متابع حالة زوجتك..

ناصر"يتنهد" هلا بك يا الدكتور خير ان شا الله..

الدكتور :- نباك اتجابل زوجتك..نبا انجوف ردت فعلها..

ناصر"متافف" متى هـا ..؟؟

الدكتور: تقدر اتيي باجر..بس اباك اترمسها ع اساس انك مشتاق لهاا و من هاي السوالف ما نبا كلام عتاب و لوم..

ناصر:- خير ان شا الله..بس لازم باجر ..
الدكتور: هي اذا ما عندك مانع البنيه حالتها وايد زينه بس باجي النطق..و عرفت من اختك ما عندك أي اشغال..

ناصر"يدعي ع عهود" اوكى خلاص باجر اكون عندكم..
الدكتور:- الصبح..

ناصر:- ان شا الله ..
الدكتور:- حياك و مع السلامه.
ناصر: مع السلامه..

بهاللحظه دشوا عهود و ام ناصر البيت..
ناصر: وين كنتـوا..
ام ناصر: سرنا نشتري اغراض حق علياا باجر بنزورها..

ناصر"يطالع عهود" انتي منو امرج اتقولين الدكتور اني فاضي هالايام..
عهود"تتطنز": شو عليا ما وحشتك..يا راعي الواجب و الاصول..

عصب ناصر و اجدم منها عشان يضربها.. بس ام ناصر وقفت من بينهم..

ناصر"امعصب": خليني أأدبها هاي صار لسانها اطول عنها..

ام ناصر: يا يمه عورتوا قلبي بسكم مشاكـل لا اله الا الله..
ناصر: ما عليه عهود انا اراويج باجر بسير دبي بس باخذ امايه و انتي خلج في البيت..

شلت عهود اغراضها و دشت حجرتها من غير ما اترد عليه..
ام ناصر: هذي اختك الوحيده ليش اتعاملها جي..
ناصر: انا الي ليش اعاملها جي ما اتجوفين حركاتها و طولت لسانها.
ام ناصر:- بعد بتم اختك..

ناصر"داش حجرته" انزين انزين..

ام ناصر: الله يهداااااكم..يا عيال.. 

**
اجلبت عهود ع فراشها... محتاره تتصل بـ مايد او لا..عمرها ما فكرت ادق له بعد ما طلقها سند..بس احينه بعد ما جافته..ما اتروم اتيود عمرها..

كانت تضرب ارقام موبايله و عند آخـر رقم..ترجع و اتغير رايها.. تمت حوالي ربع ساعه ع هالحال..

اخرتها..اتصلـت..ما توقعت انه يرد عليها بها السرعه..
مايد:- وحشتيني يا اغلى و اطهر من عرفت..

عهود" مصدومه من كلام مايد ما توقعت ..يسمعها هالكلام..

مايد:-.. سامحني اذا بحقك اخطيت .. أنا كان كل همي أسعد وجودك
هذي دموعي على الخد ابكيت .. أنا بس مجرد صاحب يصونك
يحبك يعــــــــزك بالحيــــــــــل .. وكان يتمنى يعيش ملك بكونك
ظروفه امنعته واسقته الويل .. معذور يوم الأمل صار فراق
(( ظبية المزيونة))

تمت عهود ساكته و دموعها صارت ع خدهـا.. كانت مغمضه عيونهاااا.. تسمع بكل كلمه ينطقها مايد.. كانت اتحس بكل دقه بقلبها ..تعزف الحان مع الحروف الي يتنطق بها مايد..

بطلت عيونها يوم سمعت صوت مايد..
مايد"بنبره هاديه"اسيرة الهم....

كانت عهود بترد و بتقوله أحبــــــــك .. بس سمعت صوت انثوي يزقر مايد..حست في بروده ابـكل جسمها..

مايد:-"يرمس بصوت واطي" لحظه حـبي انزين..

بس عهود ما اتحملت حست بالخيانه.. و صكرت التلفون ع طول.. رجع مايد اتصل بها بعد ربع ساعه..

بس ما ردت عليه.. لانها كانت اتصيح ..و بنفس الوقت كانت اتحس انها بـ عذاب و محرومه.. من كل شي حلو في حياتهااا..

وصل ناصر و امه المستشفى.. دشت ام ناصر اتسلم ع عليا و امها.. و ناصر كان برع مع الدكتور..

الدكتور: ها ما اوصيك ما نبا عتاب ولا لوووووم..

ناصر"مرتبك" ان شا الله..
دش الدكتور.. و طلعت.. ام عليا و ام ناصر..

الدكتور"يرمس عليا" شحالج يا الطيبه..
عليا"مستانسه" اتهز راسها بمعنى انها بخير..

الدكتور:- حد يبا يزورج..مشتاق لج حيل 
فكرت عليا يمكن يكون سلطااااااان..فهزت راسها تبا اتجوفه ..

الدكتور: اتفضــــــــل اخـوي..
دش ناصر الغرفه..اتفاجا بـ علياا..يوم جافها كانت يالسه ع الشبريه.. وايد ضعفت و اتغيرت.. بس اتبين احسن عن قبل بـ وايد..

ناصر"يبتسم لها" اشحالج حبـــــــي..؟؟"و اجرب من الشبريه.

هزت عليا راسها بمعنى لالااااااا مصدومه من وجود..ناصر..كانت اتحسب سلطان.. بطلت عيونها يوم جافته يجرب منها.. و دكتور فهد يراقب الموقف..

وقفت ابسرعه.. و وقفت ورا الدكتور و كانها تحمي نفسها من ناصر... كانت اتحاول اتصارخ.. بس ما كانت رايمه..
وقف ناصر ابمكانه مستغرب..معقوله علياا الي كانت تبا رضاه صار بالنسبه لها كابوس.

الدكتور..:- عليااااا ما يبا ياذيج ناصر للحين يحبج و يباج..
بس عليا يلست تضرب ريولها ع الارض و اتهز.. راسها..كانت تبا اتصارخ.. حطت ايدها ع رقبتها..و طاحت غشيانه...

الدكتور"مسكها" علياا علياا" و يلس يضربها بويهاا..
ناصر"خايف" شو السالفه..

دشت الممرضه الغرفه..كان ناصر بجدم عشان يمسك عليا و يحطها بالشبريه..

الدكتور" رفع ايده" لا لا لو سمحت خلك بعيد.. و ياليت تطلع برع الحجره..

طلع ناصر من الغرفه امحرج..و شويه و طلع الدكتور..
ناصر: معقوله بتم جي طول حياتها اتخاف مني..
الدكتور"يلومه" تراك انت السبب..

ناصر: الحينه بترجع شرات قبل..
الدكتور: لا ما اظن..
ام علياا: شفيها بنتي..
الدكتور: لا اتخافين..ردت فعل طبيعيه..بعد دقايق..دشوا لها بتكون راقده.. اتمنى انكم ما تزعجونها.

اتحرك ووقف بوسط الممر
الدكتور:- لو سمحت ناصر لا تدخل الغرفه.."و كمل طريجه"

ناصر محرج: يغربل الحاله..

**
بعد مرور ايام..قررت عهود تقطع..مايد الشحي و يصير ذكرى بحيـاتها..مثل ما قطعت الاتصال و اللقااءات..كانت اتعرف صعب عليهـا ..
بس عشان ما توقف بطريج سعادة الحرمه الي اختارها مايد اتكمل معاه حياته.. 
كانت بالكافتيريا تشرب عصير و سرحانه بافكارها.. و الحياة الي تغيرت.. رن موبايلها.. جافت رقم شيخه حرمة اخو عليا.طالعته باستغراب..

فكرت عهود اكيد احينه ريل شيخه"اخو عليا" رجع من السفر و اخوي عليا ينشد عنها..لاحـول..

عهود: الو..
شيخه:- اشحالج الغاليه..

عهود: الحمدلله"تستهبل" منو شيخه.
شيخه:- هي شيخه حرمة جاسم... 
عهود: شحالج و شو اخبار السفر..
شيخه: الحمدلله ولهنا ع الـدار و الاهـل..

عهود:" في خاطرها صار لعليا كم شهر بالمستشفى توكم اتفيجتوا تنشدون.."!!

عهود"اتغير السالفه" اشحاله عمج"ابو عليا" ان شا الله مستانس
شيخه: الحمدلله بس شكـله طفر..لا بسالج قوم عمتي وينهم..

عهود:"شو اتقول احين" ليش انتي ما اترمسيها..!!؟؟

شيخه: امبلا دوم انرمس عمتي فـ الموبايل بس يوم نتصل فـ البيت محد يرد علينا 
حتى عليا ما اترد شو السالفه ترا جاسم و عمي يحاتون..بعد الظروف سلطان سافر جان بنتصل له نتطمن عليهم..

عهود: ترا عمتج يالسه عنا في البيت عند عليا و عليا مشغوله.. ويا ريلهااا..اتعرفين بعد الغاليه بدات محاضرتي السموحه..

شيخه:- ماعليه سلمي ع الاهل باي..
عهود: مع السلامه..

استغربت عهود وين كل هالفتره ما يسالون اشمعنى الحين اكيد وصلتهم سالفه علياا..حليلها عليا ما طاحت الا يوم كلهم سافروا عنها..

شلت اغراضها من ع الطاوله و راحت الكلاس..

**
ناصر يرمس سعاد..
ناصر: شفيـــــــج ساكته مب ع طبيعتج تـرا..
سعاد: حتى انت ليش مضايج...؟؟؟

ناصر: مضايج من حركات عليا جنى كابوس فـ حياتها..
سعاد: الله يعينك..
ناصر: متى بترجعين و اتفكيني من ها كله..
سعاد"متردده" سـامحنـي ناصر..

ناصر"مستغرب و حاس يايتنه مصيبه" شو حبيبي..!!

سعاد: مب عارفه كيف ابدى معاك.. 
ناصر: ما احب اللف و الدورااااااان قولي ابسرعه.
سعاد"اونها اتصيح" اهلي اجبروني ع ولد خـالتي..
ناصر"مصدوووووم" نععععععععععععم..
سعاد:- صدقني حاولت بس ما قدرت اقاوم اكثر..

ناصر: انتي لي سعاد..
سعاد: اهلي اقوى عني.. و بعدين مستحيل يرضون يزوجوني واحد متزوج من قبل..

ناصر: جان تبين بطلق عليااااااا من باجر بس حرام عليج لا تبعدين عني..

سعاد: اسفه ناصر ماشي نصيب خـلاص ما برد الامارات الا بعد ما نملج انا ولد خالتي..

ناصر" محرج" انتــــــــي شو اتقوليــــــن مستحيل ما اقدر اخسرج..

سعاد: الله يخلي لك عليا باي..
ناصر: وين وعودج..
سعاد:- انا فكرت زيــــــن و جفت انا ما اناسب بعض..اسفه ناصر "وصكرت التلفون..
ناصر:- الو الو الوووووو
رجع اتصل ابســـــعاد حرق التلفون بس ما اترد عليه..وصله مسج" لا ادق مره ثانيه انا وحده مخطوبه"..
حرج ناصر و فر التلفون باليـدار و طاح ع الارض..

ناصر"يصارخ" خاينـه خايـــــــــنه..

يلس يفكر كيف كانت علاقته حلوه مع سعاد..وعدته انها ما بتتركه و بترجع ابسرع وقت.. بس هي سافرت عشان خطوبتها.. الحقيره..الخاينه..

مر ع باله احينه خسر سعاد..و تمت عليا بس عليا ما اطيقه ..شو يسوي احينه و كيف يتصرف..

حس ان الدنـياا ضايجه به..طلع برع البيت و ركب سيارته.. 
حس انه مخنوق و مب عارف كيف يتصرف.. خسر كل شي بلحظات..

اخيرا قرر..احينه دام ان سعاد ما صارت له..بحاول يرجع عليا ع الاقل عليا اتحبه و اداري عليه مب شرات سعاد الخاينه..
حس ابراحه بها القرار.. و بنفس الوقت نار في قلبه من موقف سعاد.. 

و ارتباطها بانسان ثاني..فكر انه يرجع لحـضن عليااا لانها احسن عن سعاد بالف مره..
و في خاطره "صج محد يسواج..علايه.."..
**
استغرب مايد ان من جم يوم ما وصلته ايميلات من عهود.. تم يراجع الموقف...اكيد سمعت صوت عذاري يوم زقرته..اتنهد ها البنيه مزاجيـه..

فكر يدق لها .. و قبل ها اطرش لها مسج" عادي ادق لج الحين"..

شويه وصله مسج من عهود" لا خلاص كل الي بينا انتهى و الله يسعدك مع من غدت لك حبيبه.."

اتامل مايد بمـسج عهود.. عيل ليش تطلقتي من سند..ليش سويتي جي.. انا لازم اقنع سند يرجعها.. و براويه هالمسج..

صج اتمنى لج الخير من كل قلبي يا اغلى انسـانه عرفتها بحياتـــــي..

**
قرر ناصر يزور.. عليا بالمستشفى..و بطريجه كان يفكر كيف بجابلها.الدكتور منعه..بس لازم يكلمها.. لازم يرجع لها و يعيشون مع بعض شرات قبل..

بعد ما صكر التلفون البارحه من عند سعـاد حس انه كان بنزوه معاها...عليا هي كل حياته و حبه الوحيـد..الحينه محد صار له بالدنيا غيرهاا..

فكر انه يدش عليها الحجره من غير محد يدري..بس امها دووووم اتكون معاها...
لا لا احيانا اتروح الحديقه تتمشى.. قرر يتريا هنااااااااك ان شا الله يومين بس لازم يتفاهم مع علايه..

**
عهود متردده تتصل بـ سند ..ولا لاء عشـــــان اترجع كل الي اخترب من بينهم..و اتعيش حياتها و ترضى ان كل واحد فـ الدنيا له نصيبه..

اتصلت باصابع ترتجف..كانت بتصكر لانه محد رد عليها بس بعدين سمعت صوت سند..
سند: نعم..
عهود: اشحالك سند..؟؟

سند"سكت شويه" الحمدلله اشحالج انتي..؟
عهود: الحمدلله عايشه..سنـد.."وسكتت مب عارفه كيف تبدى"..

سند:- تبين اساعدج في شي..؟؟ انا حاضر عهود..
عهود: انا ..انـا..

سند"متحير من تردد عهود": انتي شو ..؟!
عهود"غمضت عيونها و اتكلمت ابسرعه" انا خلاص كل الي بيني و بين مايد انتهى.. و اتمنى ان نرجع لبعض نبني حياتنا من اول يديد..

ما عرفت كيف طلعت منها الرمسه..تم سند يفكر..شويه و سمعت رده..

سند:- ع بالج انا اترياج لي ما اتقولين انج خلاص ما تبين مايد..شو تتحرين لعبه بايدج..

عهود:- انا ما قصدت جي..انا كل الي ابـاه..

سند"يقاطعها":- عهـود يمكن انتي و مايد متزاعلين بس باجر بتتراضون..و انا ابصراحه خلاص."يجذب".لقيت بنت الحلال الي اتناسبني و اتحافظ علي و اهم شي تخلص لي..

عهود" من غير تفكير" اوكى انا اسفه باي..
حست انها حطت نفسها ابموقف محرج..اهانت نفسها و كرامتها.. 
لي متى بتيلس اتصيح..خلاص تعبت..حياتها صارت عذاب.....الكل تخلى عنها...ليتها ترتاح من الدنيا و همها..

رن موبايلها.. مسحت دموعها وردت .
سلطان:- الووووووو

عهود: "تمسح دموعها" هـلا..
سلطان: شو بلاج مزجمه...!!
عهود: الناس اتسلم بالاول..

سلطان:- فديت هالصوت خخخخخخخ

عهود: سلطان ارجوك انا تعبانه و ضايجه بي الدنيا فلا اتنرفزني و اتزيد همي الله يخليك..

سلطان:- افا افا افا مضايجه و انا موجود ع وجه الكره الارضيه.

عهود"تبتسم" يلاااا عاد..
سلطان"متقطع قلبه" صج شو بلاج..؟؟

عهود: وايد اشياااااااا..هموم ما اتشلها يبال ..
سلطان:- الله اكبر..
عهود" سلطااااااااااااان..

سلطان: ابوي ..
عهود: هي صح شيخه حرمة ولد اختك"اخو عليا" دقت لي ..

سلطان: شو ذكرها فيج..؟؟

عهود: تسال عن عليا و اختك.."زلة لسان" حليله عليا يوم تنزل عليها المصايب الكل يسافر...... "سكتت تذكرت ان سلطان يسمعها..

سلطان"يرمس جد" شو بلاها علايه..

عهود"حست بقشعريره اول مره اتجوفه انسان جدي" 
سلطان: عهـوود ترا قلبي كان حاس..

عهود: صدقني عليا ابخير..

سلطان: ورفجة بو خليفه الله يرحمه اتقولين شو صار..

عهود: اوكى لو عرفت بتنزل يعني..
سلطان: قدمت بس رفضوا قالوا بعد كم شهر.. ما باجي الا شويه..بس شو بلاها عليا..

عهود: تعبانه في المستشفى..
سلطان: ليييييييش..
عهود: كانت حامل و اجهضت يعني ها اشيا طبيعيه..اتصير وايد..

سلطان: بطلب منج طلب..اباج اتساعديني..
عهود: امر..
سلطان: اذا زرتيها اتصلي بي عشان ارمسها..دخيلج يا الغاليه..

عهود"كيف اتقوله ان عليا ما اتروم ترمس.." خلاص فالك طيب..

سلطان: سلمتي يا الغاليه.. بتصل بج عقب اذا كنتي فاضيه.

كانت عهود بتقوله لا ادق ما تبا اترمسه ولا اتكون أي علاقات كافي الي صار لها.. بس "صكر التلفون من غير ما يسمع ردها..

محتاره عهود اذا كانت غلطانه لانها خبرته عن عليا بس بالاخير لازم بيعرف..

**
كانت عليا واقفه عند الدريشه...اطالع الناس تحت الحديقه و اجوف امها مستانسه و جنها اتعرفت ع صديقات.. افتقدت دكتور فهد..ما ياها يومين.. ليتها ترمس و تطلع من هالمكان..خلاص ملت..

لا اخوها و ابوها و لا سلطان..كلهم بعيد عنها.. بس عمتها و عهود مب مقصرات.. و ناصر صج طعنها و صابه بسهم الخيانه..
احينه عرفت ليش اتغير معاها و هي ع نياتها.. كانت اتحول الغلط منها.. و اتحاول اتراضيه.. و الظاهر طلعت السالفه غير جذي..

سمعت صوت الباب ينفتح عرفت انها الممرضه.. اكيد بتقايس لها الضغط.. تمت سرحانه..و غايصه في بحور افكارها و في حياتها.. الي لازم تبتديها من يديد..

بطلت عيونها و اتجمدت في مكانها..يوم سمعت ناصر يرمس..بصوت واطي.

ناصر: علياا حبيبي وحشتيني.. انا ياي اعتذر منج..كل يوم اييج المستشفى..بس هم منعوني من جوفتج.. 

صدقيني انتي بعدج الغاليه و الحبيبه و الصديقه و الزوجه الي عرفتها و بتم وياها طول حياتها..

ما بغت علياا تلتفت لورا عشان يتم في بالها ان هاي مجرد تخيلات..بس يوم حست ابييد ناصر ع كتفها.. عرفت ان صج ناصر موجود معاها بالغرفه..

حست في البدايه بخوف.. دعت ربها أي حد يدخل الحجره امها او الممرضه او د.فهد..كانت بداخلها ترتجف من ناصر.. خايفه.. 

سمعته يقول:- حبيبي انا مالي بالدنيا غيرج صدقيني.."لفها صوبه عشان اجابله..جاف الخوف بعيونها.. و دموعها تنزل ع خدها..كانت تبا تتحرر منه بس حست عمرها مقيده..بسلاسل..

و ماشي مساحه بالغرفه ..عشان تبعد عنه..
ناصر:"ابتسم لها عشان يطمنها" تذكرين يوم كنا نزاعل و بعيدين اراضيج حتى لو كنتي انتي الغلطانه..

و يلس يذكرها باياااام حلوه مرت عليهم..بس عليا يمر في بالها اخر الايام يوم ناصر اتغير من صوبها..

يلس يمسح دموعهااا.. غمضت عيونها.. رجعت فتحتها..كانت تبا اتصارخ بس كانت اتحس لسانها ثجيل.. مب رايمه اتحركه..

حاولت اتحرك ايدها عشان تبعده عنها..بس كانت اتحس بعمرها مشلوله..او الف سلسله ع ايدها..ما تبا تستسلم له..

ناصر:- يلااا حبي شو رايج اطلعج من هني ما فيج الا العافيه.. و اكيد مع الايام بترجعين شرات قبل و احسن..

حست عليا انها تتنفس بصعوبه..يوم حط ايده ع بطنها..
ناصر: و ان شا الله الله بعوضنا بعيـال غير الي راح عنا..صح.

هزت عليا راسها بمعنى انها مب موافقه ع كلامه..و حطت ايدها ع اذنها.. و يلست اتصارخ..من غير ما اتحس بعمرها..

عليا:- اطــــــــلع بــــــرع انا ما ابا اجوفك مره ثانيه اطلــــــع.. انت جتلت ولدي اطلع برع.." ودموعها تنزل ع خذها"..

ناصر ع قد ما كان منصدم.. من ردت فعلهااا.. و انها اتكلمت ع قد ما كان متفاجا من كره عليا له..
حاول يسكتها.. لف ذراعه حوليها.. بس هي سارت بعيد عنه..
عليا"تصيح بصوت عالي" اطلع برع اطلع من حياتي انا ما ابا..

بها اللحظه دشوا الممرضات يتراكضووووون.. ناصر امبطل عيونه..يطالع علياا و ما حس بالممرضه يوم اطلعه برع الحجره.. خذتها الممرضه الثانيه ..

و يلستها ع الشبريه.. و عليا اتصيح" طلعوووه برع ما ابا اجوفه.. طلعوه برع ما ابا اجوفه.. خل يطلع من حياتي..

دشت امها الغرفه و جافت عليا بها الحاله.. يلست تحضنها و اتصيح.. مستانسه و هي اجوف بنتها.. ترمس شرات قبل..بس كانت حالتها حاله..

**
ركب ناصر سيارته.. كانت الافكـار اتروح و اتيي كيف جي.. مب عارفه عليا ليش تغيرت عليه مليون بالميه.. نزلت دموع من عيونه.. يالس يصيح.. اول مره ادمع عيونه..

صار له زمـان ها الدموع ما جفها الا اليوم.. نزلت عشان خاطر حبيبته.. الي غفل عنها..بـ قصه حب عابره..مع سعاد.. سعاد راحـت بطريجها..

و عليا صارت ما تباه. 
الوحيد هو الخسران.. يلس يضرب ع سكان السياره و يصرخ.." ليش ليش.."" 

قام يهدي نفسه نفسه.. "" لا لا عليا للحين مصدومه ..بعد ايام اكيد بترجع اتفكـر شرات قبل.. هي طيوبه.. و ابسرعه تنسى.. مستحيل علياا تتغير عليه لانها اتحبني.. اكيد ها الشي بيصير ..

**
كانت عهود واقف عند باب الجامعه تتريا الدريول ايمر عليها.. جافت ساعتها الوقت تاخر.. يلست اطالع البنات كل وحده ويا ربيعتها.. الا هي.. صارت وحيده.. اتنهدت..هاي هي الدنيا شو اسوي..

جافت سيارة تضرب لها هرن.. رفعت راسها جافت جمال.. بطلت عيونها ها شو يسوي.. اتذكرت انه عنده اخت ..ايي ياخذها احيانا.. بس ليش يضرب لها هرن يستهبل..

جافته.. يحط ايده ع رقبته ..اونها بيذبحها.. و مطلع لسانه.. حست عهود فـ البدايه بالاحراج يلست اطالع منو يجوفها من البنات..
جافت محد منتبه يلست تضحك ..ابصوت عالي.. و جمـال بعده يسوي حركــــــاته الخبله..

صدت الصوب الثاني امطنشته ..ضرب لها هرن مره ثانيه.. طالعته جافته يشر لها يقولها تعالي.. هزت راسها بمعنى لا..لمحت الدريول يااه ووقف صوب سياره جمال.. 

طلعت موبايلها تتصل به.. عشان اتقوله يغير مكانه ما تبا اطوف جدام سياره جمال.. بس جافته يرن و يرن.. الظاهر الموبايل مب موجود عنده.. شلت عمـرها.. و سارت صوب السياره..

فتحت باب سيارتها.. سمعت جمال يرمسها بصوت عالي..ظنت ان راس الخيمه ابكبرها سمعت صوته..

جمال: عهود اباج ابسالفه خدمه انسـانيه دخيلج..
عهود امسويه روحها ما تسمعه..ركبت السياره و صكرت الباب...بس جمال اشر لدريول ينزل دريشته..

عهود"منفعله": يا الغبي ليش اتنزل الدريشه منو قالك..؟؟
الدريول: شـو ماما !!

نزل جمال من سيارته و سار صوب دريشه الدريول..
عهود: اتحرك يا الطمطمه لا حـووول..

الدريول:- هذا نفرات يبي يسوي كلام انا..
عهود: نشاد عن قدرك يسوي لك انت,..
جمال: هلا خان ..شحالك..
الدريول: الحمدلله اربااااااب..
جمال:يحك خشمه" رب دود في بطنك..قول ان شا الله..
الدريول"يهز راسه.." الله كريم ارباااب

عهود كانت تبا تضحك بس ميوده عمرها... 
جمال"اونه يرمس الدريول" اقولك خاااااان بتصلبك رد علي ضروري ..لازم انزين..
الدريول:- مافي بطاقه ..رصيد كلش خلص..
عهود اتحط ايدها ع حلجها عشان تضحك..
جمال: لاحـوووووول اوكى بطرشلك بطاقه بس رد علي ضروري اوكى..خدمه انسانيه و الله بس مكالمه وحده ابليز ..
كانت عهود تعرف ان جمال يقصدها بالرمسه..بس شو يبا منها هي مب ناقصه مشاكل..
جمال:- اوكى خـاااان بتصلبك بعد صلاة المغرب..
خـااااان"يهز راسه" مافي مشكل..
جمال"يضرب كتفه" حـياك يلالالالا فارج..
الدريول يهز راسه بمعنى موافق..

بعد ما اتحرك الدريول.. وصكر الدريشه..يلست عهود تضحك ابصوت عالي... حست انها اول مره تضحك جي من سنيـن ..

الدريول يسوق و يطالعها ع بالها صار فيها شي.. و لي ما وصلت البيت..فرت كتبها ع الكنبه في الصاله و يلست تضحك ..هههههههههههه هههههههههاااااااا امايه الحقي عليه بموت من الضحك ..

ام ناصر: بسم الله عليج يمه شفيج..لا اتسوين ابروحج جي..

و عهود ماشي ميته ضحك..بس ماتت الضحكه في حلجها يوم جافت ناصر داش البيت و ملامح ويه غييييييييير..

اول مره اجوف ناصر جي.. دش حجرته من غير ما يرمس او يقول كلمه..ام ناصر ... و عهود يطالعون بعض..خافت عهود يمكن عليا صار فيها شي.. و نفس التفكير كانت اتفكر فيه ام ناصر..
ام ناصر: بلاه اخوج.. اخاف الا علياا صابها شي..
و ابسرعه قامت عهوود و اتصلت ع موبايل ..ام عليـااااا

و ام ناصر "تدعي في قلبها" يا رب خير يا رب..

عهود"خايفه": هـلا عموه اشحالج..
ام عليا: الحمدلله يمه اشحالكم انتوا .

عهود: كلنا ابخير عليا شخبارها..صار شي..
ام ناصر حاط ايدها ع صدرها.. زايـغه..
ام عليا: عليا الحمدلله لك يا رب.. "ويلست اتصيح"..
عهود: شو صاير الـووووو عموه..

ام عليا: يمه عليا انطقت ..بنتي قامت ترمس.
عهود ما صدقت الي قالته ام عليا..يلست اتصيح..معاها من الفرح..
ام ناصر مب فاهمه شو السالفه ليش عهود اتصيح..يرت الموبايل من اييد عهود..
ام ناصر: عليا شو فيها يا شريفه..
ام عليا"تمسح دموعها" بنتي ترمس ختيه..رجعت تنطق 
ام ناصر" مرتاحه" الحمدلله الحمدلله لك ربي..

عهود "ترمس ام عليا" وينها وحشني موت صوتها.. 
ام عليا: احينه راقده.. ترا اخوج ناصر كان هني من ساعه .. دشينا عليها كانت اتصارخ و ترمس مدري شو صاير يمه..

احينه عهود فهمت ليش ناصر جي متغير .. اكيد عليا رفضته.. ليش و سعاد وينها.. اكيد ودرها يوم عليا طاحت بالمستشفى..

عهود"اتنهدت": شو قال الطبيب..

ام عليا: بعده ما يا لو جفتي فرحت الممرضات اتصلوا به تلفون..قالهم عطوها ابره مهدئه.. و بييها المغرب ان شا الله..

عهود: ان شا الله باجر بنزوركم..

ام عليا: ما يحتاي يمكن يرخصونا هاليومين.. اتريووا انتوا..
عهود: امانه يا الغاليه.. دقي طمنينا عليها اذا نشت من الرقاد..

ام عليا: ان شا الله يمه ..بارك الله فيج.. سلمي ع امج..
عهود: يبلغ مع السلامه..

ام ناصر"مستانسه": الحمدلله 
عهود"تحضن امها" عليا ما تستاهل كل الي يصير لها.. 

ام ناصر"تمسح ع راس بنتها" كل شي مكتـوب.. و الحمدلله اللهم لا اعتراض..
**
وقت الغدا.. سند و مايد يتغدون في المطعم..
سند: اتصلت بي.
مايد"مستغرب": منووووو...؟؟

سند: عهود... 
مايد: و اللــــــه غريبه ..
سند: انا ابروحي متفاجأ ..تبا اتصلح كل شي انتهى من بينا..
مايد" عشان جي قطعتني.." الله يهنيكم..
سند: انا رفضت.. احس اني احرجتها..
مايد: يا ريال انت غلطان البنيه متصله لك تعتذر شو تبا بعد..
سند: ادري اني اتسرعت..بس خلاص فات الاوان قلتها اني خطبت وحده غيرها.. مع انها قالت لي انها خلاص نستك و تبا تبني حياة يديده..معاي...

مايد"حس بغيره و ان قلبه انقسم قسمين تم ساكت.."

سند: شو رايك ليش سكت..؟؟
مايد: مب عارف شو اقولك بس هي ما جذبت..لانها خلاص قطعت ايميلاتها.. و ما اجذب عليك.. صار بينا اتصال..بس طرشت لي مسج انها تنسحب من حياتي..

سند"متفاجا": ما كنت ادري انه قرار نهائي بالنسبه لها..حسبت مجرد زعل و بتتراضون..
مايد: انت نسيت اني معرس خلاص.. و مستحيل ارتبط بها الانسانه..
سند"فضوول": ليش خاطري اعرف ليش..
مايد"يشرب ماي" كافي انها عرفت السبب .. وخلاص..
سند: ابرايك شو اسوي..
مايد"الهم و الحزن مقطعين قلبه": اتصل بها اذا بعدك تباها ماشي حل غيره..
سرح سند و مايد مب عارفه ابشو يفكر سند..
**


الجزء الثالث عشر

دش دكتور فهد غرفه علياا... كانت امها اطالع التلفزيون.. و عليا راقده ع الشبريه اتفكر بموقفها مع ناصر..يلست ع الشبريه يوم جافت الدكتور ياي صوبها و مبتسم..
د.فهد: السلام عليكم..

ام عليا"واقفه" عليك السلام دكتور..حياك ..
د.فهد"يطالع عليا": اشحالها مريضتنا..
عليا امنزله راسها مستحيه.. 
ام عليا: الحمدلله اكيد خبروك الممرضات انها انطقت..
د.فهد: هي خبروني بس ابا عليا اتقولي السالفه كلها..شو رايج عليا..

عليا منزله راسها تلعب بالشرشف..
ام عليا"تضحك" ويه البنيه متلومه مدري شو بلاها..
د.فهد: امـايه الغاليـــــــه طال عمرج لو سمحتي..
ام عليا"اتقاطعه" ادري و الله بتريـا برع..

د.فهد: السموحه هـا..
تم ساكت لي ما طلعت ام عليا..
د.فهد: شخبـــــــارج عليـــــاا احسن احينه..؟؟

عليا"بتموت من المستحه" بخير دكتـور..
د.فهد: افا كل ها الصوت العذب و ما تبين اتسمعينا ..ليش بخيله.؟؟
عليا"تبتسم" لا بس ..ما ادري..

د.فهد:"جدم الكرسي و يلس جريب من الشبريه.."
عادي لو اسالج اترومين..اتردين علي ولا اخليج ترتاحين..

عليا: دكتور عادي ..جوف مافيني شي..خلاص ابا اطلع من هني..

د.فهد: افا تبين اتهدينا ابسرعه.."متعمد"ولا مشتاقه لناس في راس الخيمه..

عليا:مب مشتاقه لـ حد بس ابا اطلع و ابني حياتي من الاول..
د.فهد: و حياتج السابقه..
عليا: انا احس بعمري انولدت مره ثانيه..ابا انهي كل شي ف حياتي.. و اولهم.. "سكتت"..
د.فهد: زوجج صح..
عليا"سكتت شويه" تدري انا صج انصدمت فيه..
د.فهد: بس هو الي خلاج ترجعين و ترمسين شرات قبل..
عليا: لانه هو الي وصلني لها الحاله.. و هو الي "بدمع عيونها" ............
د.فهد: جوفي علياا .. انا ما اروم اطلعج من المستشفى.. الا اذا وعدتيني..تنسين كل الي صار لج في حياتج.. انا ما ابا امنعج من زوجج بس هالقرار لج وحدج.. بس عطي نفسج مهله و فكري زين..

عليا: يلستي في المستشفى فتره كافيه..دكتور و انا اوعدك اني ما بضايج بعمري بس انت خليني اطلع من هني..

د.فهد"يبتسم" ابسرعه تبين تفارجينا..اتعودنا عليج..
عليا"مستحيه" غصبن علي..بس صدقني بفتقدك..

د.فهد: احم خلاص عيل ..بعد يومين برخصج..عشان نطمن عليج اكثر..و بعطيج بطاقتي اذا احتجتي لشي دقي علي..

عليا: مشـكووور اوعدك اني برد شرات قبل صدقنـي..

د.فهد: هالشي انا واثق منه لانج ما شا الله عليج قويه..بس اترومين اتواجهين ناصر..

عليا: آخر مره جفته فيه واجهته ابروحي..
د.فهد:- شو كان يبا منج..يراضيج صح..
عليا: و انا رافضه هالشي ..خلاص بجوف حياتي كافي العذاب الي جفته منه..

د.فهد: الانسـان يسامح..
عليا"معانده": صح يسامح..بس يضمن انه ما يكرر نفس الغلطه و انا مع ناصر ما اضمن هالشي..موليه..

**
عهود امشغله النت تسمع اغانـــــي.. و ادور مواقع حلوه.. اتسلي عمرها ..فكرت تتصل لام عليا عشان اترمس علياا..
و قبل لا ادق رن موبايلها.. جافت رقم..
عهود"تذكر جمال" الــــــــوو..
جمال: شرطة راس الخيمه معاج..
سكتت عهود شويه..اتفكـر..
جمال:- الـووو
عهود: يعني انت هاك اليوم كنت متصل..صح..
جمال"يضحك" ههههههههههه هي انا كيف عرفتـي..
عهود"متنرفزه" جوف عندك رمسه ارمس ما عندك صكر التلفون انا مب ناقصه سخافتك..

جمال: افــــــاا اباج عون صرتي فرعون..
عهود: خيـر شو تبا..
جمال:- تعالي تعالي تذكرت شي..صار له شهور.. ودهوووور..
عهود: شو بـــــــــعد اسمعك..؟؟
جمال: انتي ليش رفضتيني يوم خطبتج..هـا انا شو ناقصنـي 
عهود: انت ع شـووووو متصل تستهبل و الله اصكر التلفون ابويهك..

جمال: خلاص خلاص ول فلفل احمر..المهم انا ابصراحه..
عهود: هييييي
جمال:- انتي تدرين لو سلطان عرف اني رمستج بودر البلاد و بيي باول طياره..
عهود: يحليله سلطان.. المهم شو موضوعك..
جمال: ما قلتلج بعد ترا..هاك اليوم ..
عهود"مضايجه منه" اووووووه جمــــــــال انا ابروحي مصدعه..
جمال: خلاص خلاص..ول عليج..يا بوي السالفه و كل ما فيها..انا خاطب وحده... وجافتني البارحه اقردن وحده في المنار و احينه زعلانه شو اسوي..؟؟

عهود"ساكته شويه.. جان تنفجر ضحك" ههههههههههههههااااااا هههههههههه هههههههههه
عهود: قسم بالله انت انســـــان..
جمال: شو يالس انكت عليج انا.. 
عهود: حد قالك اني دكتوره فوزيه اتحل المشاكل..؟؟
جمال: لا و الله محد قال لي بس ارجوج ساعديني كافي انج رفضتيني هاك اليوم..
عهود: الحمدلله يوم رفضتك..عيل ما تستحي لويهك خاطب ..و باجر بتعرس ساير اتقردن بالمنار عيب عليك ياخي..
جمال:- اوووو انا احينه خبرتج السالفه عشان اتساعديني.. مب اتزيديني كافي الي سمعته من هدوووووه..
عهود: منو هدووووه..
جمال:- خطيبتـي.
عهود: انزين كيف تباني اساعدك...تباني ارمسها يعني..و اتفشلني و ترجع اتغازل..اسـفه..اذا صج بتوعدني وعد رياييل انك ما بتكررها انا برمسها ..ها شو قلت..

جمال: لا حـول ابتلشنا هاي طلعت اخس عن هدوووه..
عهود: لا تقعد تتحرطم شرات الخدم..شو قلت..
جمال: بفكر و برد لج خبر..
عهود"تبتسم" عيل انت ليش متصل.. يعني بعدك تبا اتغازل..؟؟صح..؟
جمال: ياخي شي يركض بدمي..
عهود: عيل السموحه ما اقدر اساعدك و تستاهل الي اتسويه فيك هدى..
جمال: خلاص خلاص اوعدج ..
عهود: وعد الحر شووووو
جمال: شو يالسين في الصف حنا..
عهود"اتعيد الجمله":- وعد الحر شو قلنـــــــاا.
جمال"يصرخ شرات اليهال" دين يا ابلــــــــــــــــــــه..
عهود تبعد الموبايل عن اذونها":- حسبي الله ع ابليسك انطرت الطبله..
جمال"يضحك" ههههههههههههههههاا يلاا بعطيج رقمها و رمسيها ...

بها اللحظه دش ناصر..
عهود: اوكى طرشي الرقم بالمسج و برمسها عقب اوكى الغاليه مع السلامه.."وصكرت التلفون"
استغربت عهود من وجود ناصر داخل حجرتها..من زمان ما دشها..ولا سولف مع عهود احينه شو يبا منها..

ناصر: اترمسين منو..؟؟
عهود: ربيعتي..
ناصر"يلس ع الشبريه" شو اخبارج عهود......؟؟
عهود "مستغربه" طيبه.. خير..؟؟
ناصر: اكيد انتي اتعرفين كيف كانت علاقتي بـ سعاد..
عهود: اعرف..
ناصر: خلاص سعاد راحت بنصيبها..؟
عهود: تزوجت !!!
ناصر: هيييي... و انا ندمان بلي سويته بـ عليا ..اباج اتفهميها انها مجرد نزوه..
عهود: ان شا الله كلنا نغلط و نعترف بغلطنا.. بس احينه ما اقدر بها الفتره لان حالتها يمكن ما تسمح..
ناصر: عيل متى....؟؟
عهود"حست عمرها مصلحه اجتماعيه" ان شا الله بعد ما تظهر من المستشفى..
ناصر"يمسك ايدها" الله يخليج احس اني صج مالها الدنيا طعم من غير عليااااا
عهود"مستانسه لان ناصر رجع شرات قبل" من عيـوني اخوي..اكيد احب لك الخير ولاختي عليا..و ان شا الله بسوي المستحيل عشان ارضيكم..

ناصر: تسلمين الغاليه و سامحيني ..اذا غلطت عليج فيوم..ترا كل ها عشان مصلحتج..

عهود:مسموح و لو انت اخوي العود..
ناصر"يبوسها فوق راسها" اعتمد عليج..
عهود"تبتسم" ما عليك..يصير خير..

**
.. قدرت عهود انها تصلح بين هدى و جمال.. بس كان صعب عليها انها اتغير راي عليااا..
بعد ما طلعت عليا من المستشفى راحت بيتهم.. و شلت اغراضها...ركبو عهود و امها سياره ناصر.. رايحات يزورون عليااااا في بيت اهلهاا..

و قبل لا تنزل عهود من السياره..
ناصر:- عهود لا تنسين الي اتفقنا عليه..
عهود: فالك طيب
ام ناصر: شو مسوين حرب..
عهود"تضحك" بعدين بخبرج..
و نزلوا من السياره..

كان البيت فاضي ما فيه الا عليا و امها.. ابوها و اخوها و حرمته شيخه مسافرين الخارج..

استقبلتهم ام عليا.. و يلسوا في الصاله.. يتريووووون علياا..ناصر يحس...بضعف في داخله.. بس ما ببيـن ها الشيء..

طلعت لهم علياا..سلمت عليهم..حضنتها عهمتها الي هي "ام ناصر" و عهود يلست تحضنها.. و اتبوسها..
و يوم وصلت عند ناصر.. 
""اعتذر لج و ادري ما راح تعذرين..ادري في قلبج تسببت بجروح..
بس و الله لو ظروفي تعرفين ..كان روحج عن فؤادي ما تروح..""

مد ايده يسلم عليها.. و كان يطالعها ..يبا يعرف ردت فعلها.. مدت ايدها عليا.. و اجدم عشان يبوسها فوق راسها.. بس عليا راحت بعيد عنه..حس ناصر بالاحراج من الموقف...بس ام عليا غطت ع الموقف..

ام عليا: استريحـوا ..تو ما نور البيت..
ام ناصر: امنور بوجودج الغاليه.و بوجود عليا ربي يخليها..
عليا"اتحس بنظرات ناصر عليها" و بوجودج عموووووه..

يوم حس ناصر انه ماله مكان هني.. و عليا امطنشتنه..اعتذر .. و طلع.. و قالهم بيرجع بعد ..شويه..
عليا"قبل لا يطلع ناصر" لحـظه ........ناصر..؟؟

ناصر"مستانس" لبيـــــه يا الغلالا..
عليا"باراده قويه" عندك فرصه لها الاسبوع اذا ما وصلتني ورقة طلاقي ..برفع لك قضيه بالمحكمه..

ام عليا" واقفه" شفيج عليـااااا
ام ناصر: صلي ع النبي يمه..

ناصر حس بالاحراج..تم يطالعهم و طلع من البيت...ركب سيارته امحرج..قعد يرمس عمره.. و يصرخ.."يعني الواحد ما يغلط خلاص حرام اتسامحينه.."

وشغل السياره و اتحرك يدور له مكان ينسيه كل همه..بعد ما فاجئته علياااا بقرارها..
**
عهود و عليا يالسين في الحجره..
عهود: كنتي وايد قاسيه عليه..
عليا: عهود لا اتحاولين تقنعيني انا خلاص هالانسان عفته...
كانت عهود بترد عليها.. بس رن موبايلها.. سلطان..!!
عهود: الـووو
سلطان: قصيتي علي..
عهود: شـووو بلاك بسم الله..
سلطان: قلتي بطمنيني ع عليا و انا اتريا اتصالج جذابــــــه..
عهود: اوكى جان تبا اترمس عليا..اعتذر لي بالاول..
سلطان:- بتذلينـي .. 
عهود: عشان تتادب..
سلطان"يضحك" اخ منج انتي.. اوكى اسف.. يلا وينها علايه,,

عهود: شو قلت ما اسمع..
سلطان" عايبتنه السالفه" عهود ترا بيي و بعضج..
عهود: يلاا بـاي ..
سلطان"متنرفز": عهود بضربـج لا اتسوين هالحركات..عطيني عليـااا
عهود:"اتغايض فيه" عيل اعتذر مره ثانيـه..
سلطان" يضحك" هههههههههه بسج ذليتيني..
عهود:خلاص خلاص حرام قطعت قلبي..
سلطان:- فديت قلبج..و اللــــــه..تعالي تعالي تطلقتي..
عهود"كيف عرف" انت اشلك..؟؟و بعدين منو سمحلك تتفدا
سلطان: منو تفداج انا اتفديت قلبج..و بعدين انا قلت من زمان محد بتحملج غيري..جفتي طلع كلامي صج و الحمدلله..

عهود"محرجه" انت و بعديـــــــن وياك احترم نفسك..
عليا مستغربه ليش عهود جي انجلبت فجاه..
سلطان:هههههههههههههههه فديتها يوم اتحرج..
عهود: و الله اصكر التلفون ابويهك.. و اذا اتصلت مره ثانيه ع هالرقم بخبر عليك الشرطه..

سلطان"ميت ضحك" هههههههههههههههههههههههههههههههههههه
طلعتي من قوم هييل الي يشتكون بالشرطه..
عهود استفزتها ضحكت سلطان..ففرت التلفون لـ عليا..
و طلعت برع الحجره تيلس مع امها و ام عليا..
عليا: الـووو
سلطان: عليـــــــــا خالي وينج انتي..شو صار لج..
عليا"و تتيمع الدموع بعيونها" سلطـان ليش رحت و خليتني ابروحي..
سلطان"مضايج" الله يعوضج غيره وايد ناس شرات حالج يلا الحمدلله ع سلامتج..شحالج احينـه...و اشحالها اختي..صج اياااام مرت ما عرفت ارقد احاتيكم..

عليا"تمسح دموعها" متى بترجع..

سلطان: جريب و الله جريب جم اسبوع و بكون عندج..
عليا"تترجاه" سلطان اخوي و ابوي مسافرين وشكلهم امطولين برع الدار..انا انا وايد "تصيييييح" محتاجتنك..

سلطان: علياا شو مستوي !! شو السالفه..ناصر شو سوا بج..؟؟
عليا: "ترمس و اتصيح" ناصر كان يخوني ويا وحده و متفق معاها ع الزواج.. انا ابتطلق منه بس هو مب راضي..شو اسوي..

سلطان"محرج" شووووووو النذل عشان جي ما كان ايرد علي..
عليااا"اتكمل كلامها" بهدلنـي..بسببه طاح ولـدي..و ما رمت ارمس شهور من الصدمه... كنت في مستشفى الامراض النفسيه في دبي..

سلطان"مصدوووووووم" شـووووو شو هالرمسه اليديده ليش محد قالي...

عليا: عهود مستحيل بتقولك بداري ع اخوها..
سلطان: ما عليه انا براويه يوم بيي النذل..
عليا"تصيح": طلقنـي منه الله يخليك...

سلطان"يحاول يهديها" اسمعي خالي..يمكن الله راد اطيحين هالولد عشان ما يكون شي يربطج بـ ناصر..قولي الحمدلله..و لا تيلسين اتصيحين جي..عورتي قلبي..و ان شا الله يوم بيي انا بتصرف..يلا اسكتي عاد حبي..

عليا"تمسح دموعها" مشكور سلطان انا ادري انت الي بتساعدنـي..

دشت عهود الحجره..
عهود"مستغربه" بعدج اتسولفين معاه.."جافت دموع عليا" ها اكيد خبرتيه السالفه..

سلطان: منو يرمس معاج..؟؟

عليا:- هذي عهود توها دشت الحجره؟
سلطان:- عطيني ابا ارمسهـا..
عليا"اتمد ايدها" يبـاج..
عهود"متاففه" نعـم..
سلطان"يصرخ عليها" ما عليه دوااااااااج عندي 
عهود: شو عندك انت ...؟؟يالس اتصارخ..
سلطان: ليش ما قلتي ان عليا جي كان حالها..ها ..انا ارويج و اراوي اخوج النذل..
صكرت عهود التلفون ابويهه..
عليا:اسفه عهود..
عهود"تيلس" ما عليج ها خالج مينوووووووون يالس يلومني انا اشلي..يلالا قومي نيلس مع امج..و امايه..
عليا: ليش عصبتي من سلطان من ساعه و طلعتي برع الحجره..

عهود: عليا تراني تطلقت من سند..
عليا"مصدومه" ليش ..؟؟
عهود"تبتسم" غبااااااااء ..قلتله اني احب مايد الشحي..
عليا: هبله انتي..
عهود: ها نصيبي..
**
ناصر يالس بالقهوه يشيش ويا الربـع.. كان يسمع سوالفهم بس هو كان بوادي يفكر بطريجه كيف يراضي عليا..

رن موبايله.. جاف رقم من الخارج.. اتوقع يكون سلطان..حول التلفون لـ صامت..مب فايج يرد عليه..اكيد عليا خبرته السالفه وحى لها..

تم سلطان يتصل به حوالي ثلاث مرات..اخرتها.. وصله مسج....
" و الله ثم و الله يا نصور اذا رجعت بعد ثلاث اسابيع و انت مب امطلق عليا حسابنا بيكون عسير..و الله اني ما بندم ع أي شي بسويه و ان شا الله اتم طول حياتي في السجن..."

ناصر محرج ويمسح المسج سير لااه..شويه اتصلت به عهود عشان ايي ياخذهم البيت..

**

و في السياره.
ناصر: شو كلمتيها..
عهود: مصره ع الطلاق..
ناصر"يهز راسه" جان اقنعتيها..
عهود: و الله حاولت ابصراحه عليا اتغيرت و صارت عنيده..

ام ناصر: البنيه يوم انها ما تباك خلها اتروح ابنصيبها..
عهود: و انا بعد اقول جي..لو رجعتلك بتكون حالتها النفسيه تعبانه..

ناصر:"يتنهد" اخاف اطلق و اندم انا اباها ...
عهود: ما ادري جوف شو بتقرر..
ام ناصر: الله يهديها جي طلاق من غير سبب..
عهود و ناصر يطالعون بعض..

**
ناصر يجلب ع الفراش مضايج.. و مب عارف شو يتصرف..احينه سلطان دش بالسالفه.. و بعدين ابوها و عمها.. رن موبايله..
ناصر"يرد من غير ما يجوف الرقم" الـوووو
سعاد: وحشتنـي..
ناصر"مصدوم" سعـاد..!!
سعاد: اكتشفت اني ما اروم اهدك...انا رجعت البلاد..
ناصر"يتطنز" وولد خالتج..
سعاد: يولي انا اباك انت..
ناصر يفكر دام سعاد ردت له.. و عليا ما تباه.و ما وراها الا المشاكل .اتولي.
سعاد: وينــــــك...نصوري..
ناصر: اشتقتلج..حبي لو طلقت بتزوجيني..
سعاد: هي اكيــــــد..
ناصر:يعني انتي احينه مب مخطوبه..
سعاد: لا انا قلت اهلي ما ابا ولد خالتي اباك انت..
ناصر"مستانس" فديــــــــتج صج انج وفيـه مب شرات عليا ناكره للجميـل..
سعاد"تضحك" لو سمحت لا تطري حريم اغار..

ناصر يضحك.. و حس ان حياته ويا سعاد بترد شرات قبل ..سعاد بتغرقه حب و شوق و غرام مب شرات عليا ما وراها الا الحنه و الرنـه ..و المشاكـل..

**
كانت عليا يالسه في الصاله تقرا مجلة زهرة الخليج..دشت عليها امها..
ام عليا: يمه خذي هاي الورقه ناصر يابها..ما رضى يدخل و سلم عليج وايد..
عليا: الله يسلمه.."فتحت الورقه صكرتها.. و غمضت عيونها" الحمدلله لك ربي هم و انزاااااااااح..

ام عليا: شو بلاج..؟؟
عليا"تتنهد": تطلقت يمه..خلاص طلقني ناصر..
ام عليا"اتصيح" ليش يمه ليش سويتي جي..
حضنت عليـاا امها...
عليا: لو قلتلج صدقينـي ابروحج بتستانسين من طلاقي ..

قامت عليا و اتصلت..بـ سلطان.
سلطان"ع طول يرد" هلا خالي شحالج..؟؟ 
عليا: ابخير..سلطان تطلقت..
سلطان"سكت شويه" ابصراحه انتي صج مرتاحه..

عليا: من حقك تسالني هالسؤال بس لو جفت حالتي قبل..ما بتسال بالعكس بتبارك لي..

سلطان: خليييه يولي السبال بعدني النار تاكل قلبي ..
عليا: خلاص سلطان..خله ابطريجه و نحن بطريجنـا..

سلطان: كيف كل واحد ابطريج ها الي سواه مب شويه..

عليا: عشاني سلطان كافي مشاكل.
سلطان: الي تبينه..بس اخاف ما يطيع يزوجني عهود..
عليا"تضحك" هههههههه تبا عهود هاااااااا
سلطان: احبهـا ..بعدج ما دريتي..
عليا: يوم بترجع بخطبها لك ع طول و ناصر ماله حق يرفض او يوافق الشور شور ععهوووووود..

سلطان: الله كريم ..

**
كانت عهود تمشي في ممر المبني في جامعه الاتحاد.. اتفاجات يوم جافت سعاد.. مجابلتنها..يعني ردت من السفر..هاااااااا عشان جي ناصر ..ابسرعه غير رايه و طلق عليا..

وقفت عهود يوم جافت سعاد اتكلمها من بعيد..
سعاد: لا اطالعيني جي بتفتكين مني ييت اسحب اوراقي 

عهود: جي حد قالج هاي جامعة ابوي..
سعاد:- لاااا محد قال بس الظاهر انتي ما تبين اجوفينـي خلاص ما اطيقين شي اسمه سعـاد.
عهود"اتهز كتفها" ما عاد يهمنـي شي..
سعاد: بعدج ويا الشاعر..
عهود" و هي سايره" ما يخصــــــــج..
سعاد: لازم تتحمليني باجر بصير حرمة اخوج..
وقفت عهود ابمكانها.. و رجعت اجابل سعاد..
عهود"تبتسم" نجوم السما اقرب لج حبيبتي..
وراحت عنها..
عصبت سعاد من استفزاز عهود لها..فكرت اتخبر عليها ناصر عشان يأدبها و تحترم نفسها مره ثانيه يوم بترمس معهااااااا

**
حست عليا ابضييييج كانت تذكر كيف كانت حياتها مع ناصر..كيف تهتم فيه..بس هو الي ما بغاها..معقوله اتكون ندمانه لانها طلبت الطلاق..
فتحت شنطتها.. و طلعت بطاقة الدكتور فهد..اتصلت له بدون تردد..
د.فهد:- السلام عليكم.....
علياااااا:- عليكم السلام..
د.فهد: منو معاي....؟؟
عليا: دكتور انا انا ..."سكتت شويه" انا عليــــــــاا
د.فهد"جنه يحاول يتذكر منو عليا": عليااااااا ..هلا علياا توج ذكرتينـا..
عليا: دكتور انا ع بالي نسيتني..
د.فهد: انا ما انسى مرضاي..شو اخبارج..
عليا:احس ابفراغ مدري ليش..؟
د.فهد: شو الي صار يخليج اتحسين بها الشيء..
عليا: البارحه وصلتني ورقه طلاقي..
د.فهد: و بعدين..
عليا: اخاف اكون متندمه انا ما اعرف ابصراحه شو موقفي..
د.فهد: بعدج تحبينه..صح..؟عشان اتحبينه طلبتي الطلاق لانج ما تتحملين اتجوفينه وحده غيرج اتشاركه..

عليا:"شويه بتصيح" احس محد لي فـ الدنيا اهلي مسافرين.. بس امايـه ..المفروض ناصر ما يتخلى عني..

د.فهد: و انا وين سـرت ..تبين اتزعليني منج..صدقيني الريال ما يحب يذل عمره .. و ناصر يحس انه مذلول من صوبج..بسالج سؤال..

عليا:اتفضل..
د.فهد:- لو بغى يردج ..بتوافقين..
عليا"من غير تفكير" لا مستحيــــــــل..
د.فهد"سكت شويه" عيل ليش كل هالمشاعر الي اتحسين فيها..
عليا"اتحس بصداع" انا مدري انا تعبـانه دكتور..
د.فهد: هدي انزين تبين اصكر عنج عشان ترتاحيـن..
عليا: لا انا احس ابراحه و انت تسمعني انت الوحيد الي فاهمني..
و يلست اتسولف مع د.فهد من غير ما يحسون بالوقت..

**
عهود لابسه عبايتها..تتريا الدريول..
ام ناصر: خبرتي اخوج..
عهود: كافي انتي تدرين وين بروح..
ام ناصر: بعصب عليج..
عهود"معانده" هو طلق عليا بس نحن ما طلقناها صح امايه..

ام ناصر: يمه خبري اخوج قبل بسوي لنا سالفه ..
عهود"مصره ع موقفها": ليش اخبره..انا طالعه وين عليا مب وحده غريبه.. بعدين هو ما يخصه..فينـي انا مب ياهل..

ام ناصر: و الله انا قلتج و انتي كيفج..و بعدين اذا سالني شو اقوله..

عهود: قوليـه انا في بيت عليا.. و بس..
قامت عهود من مكانها يوم سمعت هرن السياره.. ركبت السياره و راحت..بيت عليا..

عليا يالسه في الصاله تتريا عهود.. رن موبايلها..
عليا: هلا دكتـور..
د.فهد: شو اتفقنــــــــــاا..
عليا: متعوده دكتور..
د.فهد: بعد دكتـوووووور ..
عليا"تضحك" ولا تزعل فهد..
د.فهد: هي جـي اباج...حلاتج يوم تنطقين اسمي..
عليا"مستحيه" اسمه الي يحلي صوتي..
فهد: لاااااااااا 
عليا: احينه عهود بتيي..
فهد:يعني جم يبا لي وقت لي ما اوصل..
عليا: من هني لي دبي قول ساعه و نص..
فهد: خلاص بعد ساعه بطلع من البيت..
عليا: خلاص ..نتلاقي في المطار..اسمع صوت الهرن..
فهد: اتحملي ع عمرج..
عليا: انشا الله..
ام عليا: يلاا عليـاا عهود برع..
عليا" اتصكر التلفون" يلاا يايـــــــــــه..
ركبوا ام عليا و عليا السياره.. مع عهود.. رايحين المطار يستقبلون سلطان..
عهود: احس بعمري رزه..
ام عليا: ليش يمه كلنا اهل..
عليا"تغمز بعيونها" صدقيني بستانس سلطان..
عهود: شو قصدج اخاف يكفخني تراه امحرج مني..
عليا: ما ايروووووم قلبه ما يطاوعه..
عهود"مرتبكه فاهمه قصد عليا": اونج..

**
ناصر: فديتج سعاد من زمان ما يلسنا هاليلسه الحلوه..
سعاد: متى بتخطبنـــــــي..؟؟
ناصر: انتي اشري..لو تبين الحينه..
سعاد: تضحك"هههههههه بعد اسبوع...شو رايك..
ناصر: بعيييييييييد..
سعاد: لا مب بعيد امناسبني..اخاف ياخذونك مني..
ناصر: انا الي اخاف انج اضيعين مني ما صدقت رديتي..
سعاد: نفس الشعور حبيبي..
و نزلوا في مطعم يتغدووووون..


النهـــــاية

وصلـوا المطار.. يلسوا في الانتظار..كانت عهود تدري ان عليا متفقه مع دكتورها يجابلون..اتنهدت اتذكرت يوم كانت تجابل مع مايد في مطعم المطار.. وينه مايد احينه و شو اخباره المشاكل الي مرت فيها.. خلتها شويه تبعده عن تفكيرها..

جافت عليا اترد ع الاتصال..شويه..
عليا: امايه اشويه بروح..المطعم..يلسي مع عهود هني انزين..
ام عليا: و جان وصلت طياره اخوي..
عليا"تضحك" بيي ما بطير هههههههه
ام عليا: لا تتاخرين..
عهود: بالتوفيج..
عليا"تبتسم" الله يوفقج..

يلست عهود تذكر ايامها مع مايد..احيانا تبتسم .. و احيانا اتحس بضيجه..حتى احينه ما اتعرف عمرها اذا كانت اتحبه شرات قبل ..ولا ..

ام عليا: تاخرت طياره سلطان..
عهود"اطالع ساعتها": لا بعده موعد الوصول..

سلطان.. و جمال اتذكرت كيف كانوا خباااااال معاها..جمال كان يضحكها كل وقت..و سلطان يعصب عليها باشيا ما اتخصه..كيف بجابله.. صج اتحسس ان هالانسان لو كان بعيد عنها..بس بداخلها جريب..

يمكن لانه كان يتصل بها بالصدفه باوقات اتكون هي مضايجه..فيها.. بس وايد ترتاح له قد ما كانت تضايج منه..
**
جاااافت عليا فهد يالس عند الطاوله الجريبه من الدريشه..اشر لها يوم جافها..سارت صوبه..حست بالخجل..
فهد: ماشا الله ما شالله 
عليا"مستحيه" شو اول مره اجوفني..
فهد: ابصراحه هي اول مره اجوفج جي منوره و حــــــــلوووووووه

عليا امنزله راسها مستحيه.
عليا: ترا امايه بتحاتيني شو الموضوع الي تباه اتكلمني فيه و ما يصير بالتلفون..

فهد: اخاف اتييج صدمه..
عليا: فهد شو تتمصخر علي..
فهد"يضحك" هههههه اسولف ..يا الغاليه..
عليا"قلبها يدق" انزين شو..؟؟
فهد: ابا ارتبط فيج..شو رايج..
عليا كانت تتوقع هالكلام. بس حست ابخوف..
عليا"من غير تفكير" لا ما ابا..
فهد: هدي شويه شو فيج..
عليا: اخاف اخاف اتسوي فيني شرات نــ
فهد"يرفع ايده يسكتها" عليــــــــا.. صج تتوقعيني جي..انا اكثر واحد يعرف حالتج.. و نفسيتج..و اذا كنت ادري اني بضرج..ما تقدمت باي خطوه صح ولا لاء..
كانت عليا تسمع كل كلمه يقولها..فهد..
عليا"اطالعه" 
فهد: ابرايج انا ما اغصبج ع شي ها رايج و انتي حره..حتى لو رفضتي بتم دكتورج ..
عليا: انا انا ما اباك اتفارقنـي لاني احس بالامـان ..
فهد: يمكن لاني كنت في يوم دكتورج..
عليا: لااااا ..لانك انسان غير عن كل الي صادفتهم..
فهد"يحاسب كل كلمه يقولها"
: افهم من كلامج انج موافقه..

عليا اتهز راسها بمعنى نعم..
فهد : و ليش ما اتقولين انزين..
عليا"مستحيه" اتخيل اني ما ارمس..
ضحك فهد ابصوت عالي الكل الي كان في المطعم التفتوا له..

عليا"تهمس":- فهد بس..
فهد: وصلت طياره خالج..الاسبوع الياي بخطبج انزين..عشان اشويه ترتاحين و اتفكرين اوكى..

عليا"واقفه" ان شا الله ..
فهد: تعالي بوصلج تحت.. و بعدين بسير عنج..

وصلت عليا عند عهود و امها...عهود اطالعها ابنظرات تبا اتعرف شو صار...ابتسمت لها عليا و طمنتها..

ام عليا: ويه اخوي ياشر لنا من بعيد..
حست عهود بالخـووف ..ردت ورا عليا انخشت ما تباه يجوفهاا..
عليا: شفيج ما بياكلج..
اجدم منهم سلطان..حضن اخته..و طبعا ام عليا يلست اتصيح مستانسه من جوفت اخوها.. و نفس الحال مع عليا.. 

و ياااااه دور عهود...
سلطان"يمد ايده" اشحالج عهود..و الله ما توقعتج اتييين لج ويه يـايه..
عهود"اتسلم عليه"انت وقح..و ما تستحي..
عليا"تضحك و اتحس ابراحه" ههههه ها مب وقته..
سلطان يلف ذراعه ع كتف عليا" شحالج زينه..
عليا: اتحسسني اكبر عني بمليون سنه..لا تنسى انا اكبر عنك..

ام عليا: فرق سنتين..
سلطان: اسكتوا عن تسمعكم عهود..
عهود: لا حشا صمخه ما اسمع شي..

يلست عهود تتأمل سلطان و هو يسولف مع عليا و اخته"ام عليا" 
..وايد تغير صار ضعيــــــف..و ملامح ويه وضحت اكثر..ضحكت من عمرها يوم قالت لو خطبني بوافق هو الوحيد بنسيني مايد..عشان الضرابه الي بصير من بينهم..

ركبوا السياره رادين البيت..

**
ناصر"محرج" كل هـا الوقت فـ بيت عليا شو اتسووووووي ..
ام ناصر: انا قلتها قولي اخوج بس هي ما طاعت عنيده..
ناصر: انزين انا براويها كيف اتكون عنيده زين ما زين..

شويه و دشت عهود مستانسه..من كل الي صار تعليقات سلطان.. كله سوالف و ضحك..

ناصـر:- وين كنتـي..ها..
عهود"ابرود" ما قالتلك امايه..
ناصر: لا و الله و انتي وين لسانج امحني..
عهود: انا مصدعه و تعبانه..
و سارت حجرتها.. بس قبل لا تدخل..حست بناصر وراها و يير شعرها..يلست عهود اتصرخ..و امها اتحاول اتهدهم..
عهود"اتصرخ" ما يخصك فيني ..قوم عني..
ناصر: انا بأدبج يا الي ما عرفوا اهلج يادبونج..
و يلس يضربها.. و عهود اتصارخ و اتحاول ادافع عن نفسها..هدها ناصر يوم حلفت عليه ام ناصر ان يهدها..

دشت عهود حجرتها اتصيح.. و عبايتها و شيلتها مفروره في الصاله....كانت اتحس بجسمها متكسر..عمرها ما استانست و ان ياه يوم اتكون مستانسه لازم حد ينكد عليها..

شلت موبايلها امحرجه.. و اتصلت لـ مايد..
مايد: عهود..
عهود"اتصيح" كل منك لو خطبتني ما كان ها حالي..
مايد"خايف عليها" شو فيج ليش اتصيحين..

عهود"اخوي ضربنـي..
مايد: ليش ليش يمد ايده عليج..
عهود"اتصيح" ان شا الله اموت و افتك ...
مايد"قلبه يعوره" لا اتقولين جي..ان شا الله انا ولا انتي..
عهود: امي عايشه و جي يسوي فيني باجر يوم بتروح.. شو بسوي فينـي..هو و الي معاه سعاد..

مايد: حبيبي لا تصيحين اهدي شويه..
عهود: ما يخصك فينـي يلا باي..

وصكرت التلفون حست انها خبله..شو ذنبه مايد..ليش اتصلت فيه..هو ما يخصه..لولا الظروف كانت احينه مرتاحه معاااااااه...
وين اتروح تتصل ابمنووووو ...سند خلاص هدها..و سلطان..لا لا ما فيها ع المشاكل..كانت افكارها اتروح و اتيي لي ما رقدت..و موبايلها ايرن حولته صامت لانها ما تبا اترد لـ مايد و اترمسه لازم تنساه..
**
عهود يالسه بكفتريا الجامعه..كانت اتحس انها بعالم ثاني..كل ما تذكر البارحه يووم ناصر ضربها..ادمع عيونها..

رن موبايلها...جافت المتصل سلطان..
سلطان: يا مرحبا يا ناعم العود و الصوت..
عهود: هلا سلطااااان..
سلطان: افااااا شو فيج..
عهود: ولا شي الا بسالك..
سلطان: تدللي..
عهود: انت بترجع اتسافر مره ثانيـه..
سلطان"مستغرب" هي..عطوني شهرين اجازه.. وبرجع هناك...ست شهور

عهود"امغمضه عيونها" عيل تعال اخطبني عشان افتك من هني و اروح بعيد عن هالدنيا..
سلطان: عهووووود انتي صاحيه..
عهود: لا تتحراني اذل عمري ... ذليت عمري وايد يوم سمحت لاخوي ناصر يمد ايده علي و يزوجني غصبن علي..

سلطان"محرج" شو بعد مسوي ها.. و الله بجتله ..كل شي ولا عليا و عهود اغلى ما املك بحياتي..

عهود"مب متوقعه كلامه": انا غاليه عندك..
سلطان"يغير نبرة صوته": ليش ما تدرين..
عهود: لاااا ما ادري..انا ما ادري من وين يتني هالجرأه..
سلطان: أي جرأه ..انا اصلا ناوي اخطبج..
عهود: و بتاخذنـي بعيد ..
سلطان: باخذج مكان محد فيه غيري و غيرج شو تبين بعد..
عهود: كل الي اباه ارتاح..بسني مليت من الدنيا و من همها..
سلطان: فديتج عهود كل ها متعذبه..و الله يا الغاليـــــه جان تبين بخطبج اليوم..

عهود: لا لا انا اسولف يلاا علي محاضره..السموحه منك..
سلطان: شو السموحه منك ..اتحسبين اتريا رايج انا.. ولا واقفنج لي اتقولين تعال اخطبني..

عهود"تهمس" بس بس سلطان انسى الكلام الي قلته لك..لحظه ضعف..

سلطان: انا ما يهمني كلامج ..المهم انا ..شو ابا..و باخذ الي اباه غصبن عن الكل..بسير اخطبج من عمج..ناصر ماله كلمه علي..

عهود"محرجه" قلتلك جب و انسى السالفه يلاا باي..
سلطان:لا اتقولين جب..احترمي نفسج..لادوسج في بطنج..

عهود: اتروم انت انا الي ما عندي سالفه ارد ع اتصالاتك..يلا باي.."وصكرت الموبايل"

وراحت محاضرتها..

**
بها اليوم كانت خطوبه علياا..لـ فهد.. و خطوبه ناصر لـ سعاد.. 
في بيت ام عليا..سلطان..يالس مع فهد بالميلس..
سلطان:جوف يـا دكتور ع قولت اختي..ترا انا واحد ..خريج سجون..و كل جرايم قتل..اذا من احينه بتمد ايدك ع عليا..اعتبر نفسك من عداد الاموات..

فهد"ميود عمره من الضحك" حشا انا ياي اخطب ولا ياي اضارب..

سلطان:لا ها مجرد تحذير..
فهد: افا عليك عليا بعيـوني..و قبلها فـ قلبي..
سلطان: ترا ابوها و اخوها مسافرين.. و هم موكلينـي..
فهد: الله يردهم بالسلامه..
سلطان: انت تدري شو راي العروس..بس اكيد اتحب تسمعه منهاا..
فهد: يا ليت..

طلع سلطان وزقر عليا...
سلطان"- علايه دشي اتفاهمي وياه و انا كل شويه بطب عليكم..يعني لا تاخذوان راحتكم..

عليا"تضحك" لا تعال ايلس معانا انا استحي..
سلطان: عيل يلاا دشي..و انا بزقر اختي و بييج..

**
ناصر كاشخ و الغتره صوب..و العقال من صوب..
ناصر: امايه وين المبخـر
ام ناصر: ها يمه ..بدخنك بالعووووود..
ناصر: ان شا الله اتوفق ادعي لي..
ام ناصر: الله يعوضك خير يمه.
..
و في طريجه سعاد ادق لـ ناصر.
سعاد: وينك تاخرت..
ناصر: ياي في الطريج..يلاا افتحوا باب الميلس هههههه
سعاد:اوكى باي حبي...

بعد شويه وصل ناصر و دش الميلس..و كان مجابل ابو سعاد و اخوها..بعد ما شربوا القهوه و الجاي..
ناصر: و الله يا الوالـد انا ياي اطلب ايد بنتك سعاد..
بو سعاد يطالع ولده وولده يطالع ابوه..شك ناصر انه داش البيت بالغلط..

بو سعاد:- بنتي سعاد !!

ناصر: هي بنتك سعاد اذا ما كان عندك مـانع...
بـو سعاد: بس سعاد مخطوبه حق ولد خالتها...و ان شا الله بملجون بعد شهر..
ناصر"مب مصدق السالفه" مستحيـــــل ..انا ع بالي.
اخو سعاد: يا ريال البنيه مخطوبه و محجوزه له من سنين..يا ليتك سالت و تاكدت قبل لا تتعنى و اتي..

ناصر"منحرج" :-يعـني خلاص ماشي نصيب انتوا اسالوا البنيه يمكن ما تبا ولد خالتها..

بو سعاد"طفران" يا ولد الحلال البنيه مخطوبه..و اسمحلنا..

ناصر"واقف" لا انتوا اسمحوا لي..
و طلع من البيت و اول ما ركب السياره..اتصل بـ سعاد..
ناصر: انتي شو اتقصيــــــــن علي..
سعاد: شفيك؟؟
ناصر: يعني بعد شهر بتملجين و حاشرتني تعال اخطبني..
سعاد: يعني انا بعدني محجوزه حق ولد خالتي..الحمدلله لك يا رب..

ناصر: سعاد تستهبلين شفيج انتي..
سعاد: ابصراحه تضاربنا انا و بدر الي هو خطيبي و قال ماشي زواج و اتفركشت السالفه..و اتحداني اني ما بنخطب مره ثانيه..

ناصر: "مصدوم" شو قصدج ما فهمت..
سعاد: احينـه عرفت اني بعدني خطيبته.. بوصله خبر اني انخطبت عشان ينقهر مشكور ناصر ع الي سويته..

ناصر"بنبرة حزن" لعبتي علي و قصيتي علي..
سعاد: اسـفه حبي..مشكور ع المساعده.."وصكرت التلفون ابويهه"

ناصر يصرخ يا الحيوانه يا اللعـابه..رجع و اتصل ابها بس ما ردت عليه..هذي ثاني مره سعاد تلعب عليه..احينه ناصر يلس يصفق ع ايده خسر علياااااااااا ..سمع ان اليوم خطبتها..ما كان مهتم لكن احينه يوم و يرجعها..

بس خلاص ما عاد له حد في الدنيا عليا راحت في نصيبها.. و سعاد لعبت عليه.. و تم هو وحداني..

لا صديق ولا ونيس..وقف ع البحر.. مضايج ..حاس بصدره منكتم من الضيجه الي في قلبه..

خدعته سعاد خلته لعبه ابيدها..و هو شرات المسحور فيها..كان يصدقها ابكـل شي..الحقيره.. انسانه ما تستاهل حد يحترمها..

نزل من السياره..ضايجه به الدنيا.. يلس ع الحصى..يتامل البحر.. وحط راسه بين ايدينه... و كانه فقد كل الدنيا و العالم ..اتمنى يموت و يرتاح من ها الحياه..

كل الابواب اتصكرت ابويهه..حسافه ع الايام الي راحت مع عليا.. و حسافه عمره الي راح مع سعاد..كله غش و خداع..

مر اسبوع ع خطوبه عليـااا ..كانت مستانسه اتحس انها انولدت من يديد..كانت كل دقيقه اتحس ان حبها لـ فهد يزيد و يزيد..

اتفجوا ع الملجه و الزواج بعد شهر لـ ما اتزهب عليا روحها.. و يكون بها الوقت ابوها و اخوها موجودين..

اما ناصر فانجلبت حياته هم و غم.. امه و عهود كانـوا ملاحظين عليه انه تغير وايد..

كانت حياته كله من الدوام للبيت و ييلس داخـل حجرته مل ما يطلع منها الا اليوم الثاني عشان يروح الدوام..

كانت عهود ع الرغم من انها مضاربه وياه الا انها كانت اتحس بالشفقه من صوبه..كانت اتحاول اترمسه بس هو صار انسان ابحاله..لا يرمس حد ولا يكلم حد..

و صارت علاقه عهود بسلطان قويه من يوم خطبه عليا.. زاد الاتصال بين سلطان وعهود..و كانت عهود مستانسه لانها قدرت تنسى مايد..

و صار كل همها انها اتحافظ ع سلطان..و ما اتودره شرات ما صار لها مع سند..

اخيرا اتقدم سلطان لخطبه عهود..عن طريج عمها..كانت متخوفه ان ناصر يوقف بويهم..بس بالعكس طنش السالفه..ولا كانه له خص بالسالفه..

و تم خطبه عهود و سلطان..بعد اسبوعين من خطبه علياااااا

...
كانت عهود يالس ع النت تسمع اغاني يوم رن موبايلها..
عهود: الـووووو
سند: عهود..شحالج..
عهود"ساكته" 
سند: نسيتيني انا سنـد..
عهود: خير...؟؟
سند: سمعت انج انخطبتي..
عهود"تطنز": ممنـوع ولا حـرام..
سند: لا مب ممنوع ولا حرام..بس انا بغيت اقولج..اني جذبت عليج يوم قلتلج لقيت بنت الحلال..صدقيني انا بعدنـي ابا اردج..شو رايج..

عهود"ساكته مصدومه اشمعنى احينه سند طلع في حياتها مره ثانيه.."
سند: الــــــــووووو
عهود: مايد امطرشنك..

سند: لا و الله ...مايد ماله علاقه و ما يدري عن شيء..
عهود: خلاص سند ها نصيبي و ان شا الله بملج بعد اسبوعين..

سند: يعني خلاص مقتنعه بكلامج..
عهود: هيه و يلاا مع السلامـه...

سند"متحسف": السموحه و مع السلامه..

كانت عهود مستغربه ليش سند فكر يرجعها احينه بعد ما انخطبت من سلـطـان...كانت مقتنعه بداخلها..ارتباطها بـ مايد مستحيل..
عشان جي لازم اتحافظ ع سلطان..كافي انه يحبها و يقدر يحميها من كل شي..رن موبايلها مره ثانيه..
عهود: هلا علايه..
عليا: هلا حرمة خالـي...
عهود"تضحك" اونـج..
عليااااا:- بسير بن ظاهر بتيين معاي..

عهود: احيـنه !!
عليا: مشغوله..
عهود: لا خلاص بيي معاج..بس لازم اخبر سلطان اوف بحشرني لو طلعت من غير ما اقوله..
عليا: اوكى بطرش لج الدريول و بعدين مري علي..اجهزي ابسرعه ها قبل لا ياذن العشاا
عهود: ان شا الله حميتي..
عليا"تضحك ههههه يلا باي..

اتصلت عهود بـ سلطان اكثر من خمس مرات بس موبايله كل مغلق..جافت الساعه فقررت تلبس..و بعدين بتخبر سلطان..

..و طلعت من حجرتها..
عهود: امايه بروح السوق مع عليا..
ام ناصر: لا اتاخرين..
عهود: ان شا الله وينه ناصر..
ام ناصر"مضايجه" ابحجرته الله يعلم ابحاله..
عهود"تتنهد": يالله الله يعينه و يعوضه ..

سمعت صوت الهرن..قامت و شلت عمرها..راكبه السياره..

**
عذاري"محرجه" انت شفيك من تزوجنا عمرك ما حسستني بحبك..انا متاكده شي انسـانه ثانيه في حياتك..

مايد: عذاري لو سمحتي انا مب فايج لج..

عذاري "اتحط ايدها ع خصرها" انت اصلا متى كنت فاضي لي ..منو هاي الي ماخذه تفكيرك..

مايد"يصرخ عليها": انتي ما تفهمين..
عذاري :- الله ياخذها دمرت حياتي حتى لو اني ما اعرفـها..

مايد"وقف محرج" اذا مره ثانيه عدتي هالجمله ويهج ها بكسره.

عذاري"اتصرخ عليه" انت شو ما اتحس فينــــــي عيل ليش تزوجتني هـا..

مايد: تراج صدعتي براسي الواحد مب عارف يرتاح معاج..
و شل سويج سيارته ..ناوي يطلع برع البيت..قامت عذاري تريه من ذراعه..
عذاري"اتصارخ عليه" شو رايح لها و بتخليني هني ابروحي مجابله الجدران..

مايد"مب متحمل تصرفاتها..دزها ع الكنبه.. وطلع من البيت امحرج....لحقته عذاري..بس صكر باب الحوي..و شغل سيارته قبل لا اتسوي له فضيحه في الفريج..

ركب سيارته امحرج و يلس يلعن اليوم الي عرف فيه عذاري..شغل السياره ..و اتحرك..عصب يوم جاف عذاري واقفه عند باب البيت اتصارخ..ما يعرف شو كانت اتقول..

**

عليااا يالسه اتحاوط في سبلاش..و عهود ملانه اطالع الرايح و الياي..راحت لايف استايل.. اتجوف اغراضهم..و بعدها راحت شومارات..

ردت لـ عليا جافتها بعدها ما خلصت..
عهود: انتي شو يالسه اتقايسين كل الملابس الموجوده في المحل..

عليا:"تضحك" ابا اكشخ باجر فهد بزورنا في البيت..

عهود:يا حافظ عليج..بسير صوب بيبي شوب و بعد ما اخلص من حواطه هناك..بمطج من شعرج ..و بركبج السياره..ها انا اقولج عطيتج فرصه..

عليا: خلاص ما بجى شي بخلص روحي البيبي شوب..بييج يوم بخلص..

عهود: اوكى بنجوف..

راحت عهود تتحوط في البيبي شوب..ردت لورا يوم جافت سلطان..موجود في المحل..يالس يلف و يدور و شال سله ابيده و فيها ثياب اطفال..

كانت عهود مستغربه..سلطان شو يسوي هني.. و هو ماله معارف عنهم يهال عشان يشتري لهم هديه..

حتى جمال توه معرس ما لحقت حرمته اتيب له نونو..
يلست اتلاحقه.. و جافته يترس السله ثياب و العاب..لاحظت ان الثياب الي يشلها مقاس طفل سنتين..

فكرت اتحط سلطان بالامر الواقعه و اتعرف شو سالفه هاي الملابس..
عهود"واقفه وراه" حق منو هالاغراض..
سلطان"يلتفت لها مصدوم" عهوووود انتي شو اتسوين هني..؟؟

عهود: بالاول انت قول لي ها الملابس حق منوووووووووو

سلطان مرتبك.. و هالشي الي خوف عهووود اكثـر.
عليا: انتي هني يلا خلصت..اووه سلطان هني..
عهود"اطالع سلطان و اترمس عليا" عليا خالج يشتري حق منو..؟؟

عليا: ليش ما قالج...؟؟
سلطان: عليا مب وقته احينه..يلاا خلصتوا خلوني اوصلكم..

عهود: لا انا مب متحركه من هني قبل لا اعرف هالاغراض حق منو..

عليا: ليش ما قالج انه من سنتين امعرس من اجنبيه و عنده منها بنت..سلطان مب انت قايل بتتفاهم معاها..

دارت الدنيا بـ عهود..مستحيـــــــل الكلام الي يالسه تسمعه...حتى سلطان خدعها...

سلطان: عليا مب هني.."مد ايده لعهود يلا انروح نتفاهم برع"

ردت عهود مصدومه.."لا لين هني و كافي حرام عليكم ..ليش اتسون فيني جي."تصيح".انا خلاص تعبت مب رايمه اتحمل ..
سلطان: عهود حبي..
عليا"اتلوم سلطان" انت فهمتني انها اتعرف السالفه..
عهود اتحس ان جسمها اتخدر..مر في بالها..ناصر يوم يضربها ومايد حبها الوحيد....وبعدين سند الي طلقها.. و احينه سلطان..خدعها..

حست ابعمرها مخنوقه..و الزمن صج قاسي عليها. و الدنيا مب راضيه ترحمها..

شلت ابعمرها.. و طلعت من المركز ابسرعه..و سلطان و عليا يلحقونها..
عليييييا: لحظه عهود اتريي
سلطان يمسك عهود..
عهود"اتصرخ عليه" هدني ..

وفتحت باب المركز.. وتركض برع..و عليا و سلطان يزقرونها..صرخت عهود.. يوم جافت سياره يايه صوبها..

اخر ما سمعته..صرخت عليا..فتحت عيونها..جافت الناس مجمعها حوليها..كانت بتتكلم..و هي اجوف مايد.يصيح.و يضربها ع خدها..عشان تنتبه..او ترمس او اتقول أي شيء..

**

طلع الدكتور من الحجره الي فيها عهـوود...ركضوا له..ناصر و امها. و مايد و سلطان.. و علياااااااا..
الـدكتور: وين ولي امرها..
ناصر: انا اخوها و هاي امها..خير طمنا..ان شا الله ابخير..

الدكتور: اسف بس هاي متوفيه قبل لا توصل المستشفى..الضربه يتها فـ الدماغ..

ام ناصر و عليا طاحوا غشياناااااااااات..
و سلطان مسك الدكتور من رقبته"يا الجذاب..عهود ابخير..روح عالجها لاكسر راسك.....
و ناصر يلس ع الارض..مب رايم يتحرك..راح عبدالله و احينه عهود..ما بقى الا هـو ..راحت عهود.. بضحك ويا منو احينه.. 

و بسولف ويا منو بتسلط ع منو و بضرب منو ..راحت الي بتستفزه..راحت قبل لا تملج 
رااااااااااااااااااحت دلوعة امها..

رجع مايد لورا مصدوم..ركض بين ممرات المستشفى.. و يلس يضرب راسه باليدار..جتلت حبيبتي جتلتها ابيدي..

دعمت الغاليه..الي عطتني كل حبها و قلبها..جتلت اخوها قبل و احينه اسيره الهــــــم....

و يلس يضرب راسه باليـــــدار و الدم ينزل من راسه لي ما طاح غشيـــــــــــاااااااان..

**
تمت..

عن تبجون بس..

ودعتني والمحاجر .. دمعهـا.. هتّـان ديمـه
ودعتني ليت موتـي لحظـة التوديـع جانـي
أشهد إني من بعدهـا حالتـي ماهـي سليمـه
كل ماأشكي للمواني .. تشتكي كـل الموانـي 
عقبها .. الدنيا الكبيـره .. مالهـا والله قيمـه
ااااه ياويلي عليها .. وااااه ياوقـت ٍ عصانـي 



