
تقريباً من سنتين عام 2007 تحديداً شهر 8 بالعطلة الصيفيه كانت رهف مخلصة أولى جامعة وقررت العائله تروح لجده مثل كل مره بس المره هذي غير عن كل السنوآت اللي فاتت ....


رهف \ ياهديل والله ملل طفشت كل الوقت بالفندق وانا صراحه مليت ماعندي شيء يسليني ( رهف وهديل بغرفه لحالهم )
هديل \ وش اسوي لك تبيني ارقص لك
رهف \ اقول اسكتي بس ماوراك غير الدجه

قعدوا شوي الاا تقول رهف \ هدييييل
هديل \ هاا وشتبين تراك ازعجتيني
رهف \ عندي فكره
هديل \ طلعت الافكار الحين قولي وش عندك خلصيني
رهف \ وش رايك نستهبل
هديل \ وشلون
رهف \ ندق على ارقام من عندنا ونضحك عليهم
هديل \ اي والله فكره
مسكت كل وحده جوالها وقاموا يدقون على ارقام من عندهم ويستهبلون عليهم وبعدين ناموا من كثرة الضحك
جاء اليوم الثاني في نفس الوقت ..

مسكت رهف جوالها وقامت تدق على رقم وتسكر قام صاحب الرقم دق عليها
رهف \ هديييل شوفيه ازعجني هذا كل شوي داق علي
هديل \ محد قالك تبلشين نفسك .. ردي عليه شوفي وش يبي
رهف \ طيب .. ردت عليه
صاحب الرقم \ السلام عليكم
رهف \ وعليكم السلام
صاحب الرقم \ انتوا داقين علي
رهف \ لا مادقينا عليك ولا شيء
صاحب الرقم \ اجل رقمك وشلون جاء عندي
رهف \ مدري وهي ميته ضحك
صاحب الرقم \ طيب حصل خير
رهف \ هههههههههههههههه ماتت البنت من الضحك عليه
صاحب الرقم \ اقول شكلكم تستهبلون علي وانا مو ناقص ازعاج وفيني النوم
هديل \ رهههف حطي سبيكر
رهف \ زين ياحماره ليه تقولين اسمي
هديل \ انطمي بس واسمعي الكلام
صاحب الرقم \ ميت عليهم من الضحك .. قال لهم اقول لكم قصه
رهف وهديل \ قول خلنا نسمع وش عندك
صاحب الرقم \ كان يامكان في قديم الزمان
رهف \ خلصنا بسرعه يلا
صاحب الرقم \ بعد مزعجين ويتشرطون المهم كان فيه واحد راح لقريه وكان لحاله وشوي شاف جني
رهف وهديل \ يعني تبي تخوفنا ترى مانخاف
صاحب الرقم \ الاا انتي وياها ميتين خوف الحين
رهف \ على كيفك هو شوف احنا ما نخاف من الجني ( بسم الله الرحمن الرحيم )
صاحب الرقم \ طيب طيب اسكتوا بس يلا بروح انام وبدون ازعاج لو سمحتوا
رهف وهديل \ اييييه هين اصلا احنا مو مزعجات انت المزعج
صاحب الرقم \ بعد مع شينها قوية عينها
رهف \ سكرت في وجهه التلفون
وراحوا ينامون ... اليوم الثاني رهف بدوووون شعور ارسلت له مسج وش اسمك وكم عمرك ومن وين وهديل ماكانت تعرف

شوي الاا جاها مسج \ اسمي عبدالعزيز وعمري 20 سنه ومن الرياض وانتي من وين
رهف \ من الرياض
عبدالعزيز \ رسل مسج مكتوب فيه تعالي انا تحت برج التلفزيون لابس فروه ومعاي قهوه تبين قهوه معي
رهف \ ماتت ضحك عليه
هديل \ شنو اللي يضحك الحين نامي لا اكفخك
رهف \ طيب اسكتي بس


ناموا رهف وهديل مرت الايام بشكل طبيعي ورجعوا للشرقيه بعد كم يوم من المكالمه هذي .. " رهف قالت لعبدالعزيز من الرياض بس هي بالشرقيه ساكنه "



رهف كانت في غرفتها تعدل اغراض السفره الثانيه شوي جاها مسج من عبدالعزيز ممكن نتواصل مع بعض
رهف خافت وتقول في نفسها انا مو راعية الحركات هذي واكيد اذا قلت له كذا راح يتركني
ارسلت له مسج مكتوب فيه \ انا بنت ناس ومو راعية الحركات هذي واهم شيء سمعتي وانا عندي شغل الحين راح اسافر للمدينه
عبدالعزيز \ حتى انا ولد ناس واانا بعد بروح المدينه
رهف \ معقوله سفرتي انا وياه صدفه .. سكتت تفكر بعدين راحت لهديل
هديل وصمخ
هديل \ يانعم وش تبين
رهف \ عرفتي عبدالعزيز
هديل \ مين عبدالعزيز هذا
رهف وبعصبيه \ اللي قال لنا قصه
هديل \ اييييه تذكرت وشفيه
رهف \ تصدقين انه راح يروح للمدينه في نفس الوقت اللي راح نروح فيه
هديل \ اقول صدق ماعندك سالفه مضيعة وقتي على سخافتك
رهف \ لااا مو سخافه هذي صدفه
هديل \ روحي بس بروح اعدل اغراضي
رهف \ طيب بروح لأمي بسولف معها
هديل \ فكه



اليوم الثاني بالمطار ..


رهف \ جاها مسج من عبدالعزيز مكتوب فيه ... على فكره ماقلتي لي اسمك
رهف وهي مبتسمه .. ردت عليه وكتبت اسمي رهف والحين بالمطار انا
عبدالعزيز \عاشت الاسامي تروحين وترجعين بالسلامه يالغاليه

رهف \ ابتسمت وسكرت جوالها ودخلوا الطياره كالعاده لازم الهوشه على الدريشه حقت الطياره
رهف تقول لهديييل انا بقعد عند الدريشه جاااء عبدالله خير ان شاء الله انا اللي راح اقعد وبعد مشاورات قعدت رهف عندالدريشه حطت سماعات الأيبود على أذنها وقامت تفكر في عبدالعزيز معقوله حبني لا لا ماأعتقد اصلا مافيه حب بالزمان هذا وقالت في نفسها راح انسى الموضوع ولا كأن شيء صار ويمكن اغير رقمي بعد عشان ارتاح

قاموا كالعاده الاستهبال يجري في دم هديل ورهف يستهبلون على المضيف وعلى اللي بالطياره كلهم

وصلوا المدينه سكنوا في إحدى فنادق الفايف ستارز مقابل الحرم ..
اول مادخلوا الغرف على طول اخذو شاور وناموا وكالعاده رهف وهديل مع بعض
وعبدالله ويزيد وزياد في غرفه لحالهم
عبدالله اخوهم الكبير عمره 18 سنه وزياد 16 سنه ويزيد 9 سنوات
وعلى فكره عندهم أختين كبار متزوجات وحده منهم عندها ولد عمرهـ الحين ثلاث سنين ووقت القصه هذي كان عمره شهر وشوي لان في نفس السنه انولد
وأبو عبدالله وام عبدالله في غرفتهم



اليوم الثاني في المدينه \ الصباح

طق طق الباب

رهف \ مييييين بصوت كله نووم وتعب
عبدالله \ افتحي الباب يلا بنروح نفطر تحت
رهف \ طيب بنقوم وراح نجيكم ... هدييييل
هديل \ هاااا
رهف \ قومي بلا دلع ترى كلهم نزلوا تحت يفطرون ويبونا ننزل
هديل \ طيب طيب شوي بس
رهف \ تراك نايمه بدري وعلى ماأعتقد شبعانه نووم
هديل \ يؤؤؤؤؤؤؤؤ مافيه احد يرتاح
رهف \ اقول بدون تعصيب قومي وانتي ساكته
هديل \ طيب
قاموا من النوم وتجهزوا ونزلوا يفطرون ورجعوا للغرف وابو عبدالله وزيد وزياد راحوا للسوبر ماركت يجبون اغراض


رهف وهديل \ يمه يمه نبي نروح السوق
ام عبدالله \ الحين عاد
قالوا ايييه ترى السوق قريب من الفندق
ام عبدالله \ خلاص روحوا لحالكم بس لاتتأخرون
هديل ورهف \ ان شاء الله يمه

دق جوال رهف \ هدييل عبدالعزيز دق علي
هديل \ لاتردين
رهف \ طيب بطنش

شوي الاا جاها مسج منه ...

احبك بكل لغات العالم
بالعربي أحبك
بالأنجليزي ilove you
بالفرنسي Je t'aime
بالاسباني Te amo
بالايطالي Ti amo
بالاندونيسي Aku cinta kamu
بالهولندي Ik hou van jou


هدددددديل شوفي عبدالعزير
هديل \ ليه وش سوى لك
رهف \ شوفي المسج
هديل \ ماتت من الضحك من المسج رهف \ بس تتوقعين صدق حبني
هديل \ اقول اسكتي واللي يعافيك مافيه حب بالزمن هذا
رهف \ طيب بس لاتقولين لـ أحد
هديل \ ليه وش شايفتني
رهف \ لا ولا شيء



انتهى البارت الأول
بس هل راح تنسى رهف عبدالعزيز وتعيش حياتها عادي مثل قبل ؟


إجابة السؤال هذا واجابه كثيييير من ألأسئله تدور في بالكم راح تلقونها في البارت الثاني
وان شاء الله اذا شفت ردود توسع الصدر راح انزله بدري


ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

فاصل إعلآني ^_^ / ..

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ



البارت الثاني ...



جوآل رهف يدق وهي كانت تتروش ومافيه بالغرفه الاا هديل
هديل \ رهف حبيب القلب يدق عليك
رهف \ بصووت عالي من الحمام لاتردين ان رديتي لا أذبحك
هديل \ طيب طيب بدت الغيره
رهف \ اقول انطمي بس خليني اخذ شاور ومزآجي رايق
هديل \ طيب بروح لأمي واذا جيت افتحي لي الباب
رهف \ لااااا ماراح افتح خذي معك الكرت ومتى ماجيتي ادخلي
هديل \ كل هذا عجز
رهف \ تراك زوديتها اطلعي وانتي ساكته
طلعت هديل راحت لأمها وقاموا يسولفون وفي نفس الوقت خلصت رهف من الشاور وقامت تتعطر وتتزين وشوي الاا يدق عليها عبدالعزيز ردت عليه

عبدالعزيز \ الو
رهف\ هلا
عبدالعزيز \ اخبارك
رهف \ اخباري على bbc
عبدالعزيز \ ههههههههههه
رهف \ ضحكت رهف معه
عبدالعزيز \ ابي اسجل ضحكتك ابيها نغمه لجوالي
رهف \ من جدك انت
عبدالعزيز \ اي والله تهبل ابيها
رهف \ استحت وسكتت
عبدالعزيز \ وراك سكتي
رهف \ لا ولا شيء اصلا مدري وشلون رديت عليك
عبدالعزيز \ طيب بسكر تأمريني على شي
رهف \ سلامتك باي
عبدالعزيز \ باي

جت هديل ودخلت الغرفه ورهف ماتدري
هديل \ وش قاعده تسوين
رهف \ ولا شيء توني طالعه من الحمام
هديل \ بداء النصب اقول ترى سمعت كل شيء
رهف \ شنو سمعتي اصلا ماكلمت احد ومثل ماقلت توني طالعه من الحمام
هديل \ طيب طيب صدقتك
رهف \ انا والله تعبانه وابي انام ومالي خلق سوالفك
هديل \ ومين قال اني بسولف معك
رهف \ والله الاخت شايفه روحها على شنو مدري
هديل \ بتسكتين ولا اقوم اكفخك
رهف \ لا بسكت وبنام بعد
رسلت رهف لعبدالعزيز مسج \ تصبح على خير
رد عليها \ وانتي من اهل الخير وانتبهي لنفسك

اذن الفجر وقامت رهف \ هديل قومي خلينا نروح الحرم نصلي الفجر هناك
هديل \ فيني النووم
رهف \ قومي بس ليه جايين احنا وحرام الحرم قدامنا واحنا بس اكل ونوم
هديل \ طيب بقوم
راحت رهف وتجهزت ودقت على امها وماردت ارسلت لها مسج قالت انا وهديل بنروح نصلي ونجي
طلعت هديل ورهف وهم يمشون الاا قدامهم ايرانيه تمشي شوي شوي رهف وهديل عصبوا
هديل \ بتمشي هذي بسرعه لا اقوم اصفقها الحين
رهف \ اقول بدون صجه انتي جايه تصلين او تتهاوشين
هديل \ عصبتني شوفيها وشلون تمشي
رهف \ اخذت الشنطه حقتها ووضربت الايرانيه وعلى طول ركض
هديل \ الحين انتي تقولين بدون فضايح وانتي اللي ضربتيها
رهف \ والله لاإرادي ضربتها وهي ميته من الضحك على الموقف
صلوا الفجر ورجعوا الفندق كملوا نومهم وقاموا وقت الفطور وفطروا كالعاده وراحوا العصر يتمشون اخذو سياره من الفندق مع سواق وتمشوا فيها واستانسوا ورجعوا للفندق

هديل \ يمه
ام عبدالله \ هلا وشفيك تناديني
هديل \ بقول لك شيء عن رهف
رهف تناظر هديل بعصبيه
هديل \ يمه من كم يووم اشوف رهف اقول رهف لأمي
ام عبدالله \ وشفيها رهف قولي خوفتيني
رهف \ قولي مالت على هالوجه اللي يقولك شيء
هديل \ طيب بقول يمه من كم يوم دخلت الغرفه على هديل ولقيتها
رهف \ خافت شوي وتصيح
ام عبدالله \ ايه كملي
هديل \ لقيتها تتروش بالحمام ومعها ضحكه شيطانيه
رهف \ بقلبها تقوول اشوا وربي خفت
ام عبدالله \ الحين يمه ويمه وعندي سالفه وفي الاخير يمه رهف تتروش اللي يسمعك رهف ماتتروش الاا من شهر لـ شهر



ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

فاصل إعلآني ^_^ / ..

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ



صار على معرفة عبدالعزيز لرهف تقريباَ اسبوعين وكان يرسل لها وهي ترسل له ويكلمها وترد عليه بعض الأحيان بس أستغربت تقول في نفسها ليه سويت كذا انا مو متربيه على الحركات هذي ياربي وش اسوي
هديل \ هيييه انتي وش تقولين
رهف \ مااقول شي اف منك
هديل \ وشفيها هذي معصبه
رهف \ واللي يرحم والديك اسكتي احسن لك مالي خلق اتكلم مع احد
هديل \ طيب من زين سوالفيك كله عبدالعزيز سوى عبدالعزيز دق عبدالعزيز ارسل لي طفشت منك ومن عبدالعزيز
رهف \ اقول وراه ماتاكلين تبن وتسكتين لا أسكتك بمعرفتي
هديل \ بروح اتروش واذا طلعت من الحمام القاك فاطسه
رهف \ لا والله احلفي عاد على كيفك هو اانام متى ماابي واقوم متى ماأبي
هديل \ بدت الفلسفه
رهف \ يلا بنام

راحت هديل تتروش وطول الوقت اللي كانت تتروش فيه رهف ترسل لعبدالعزيز وهو يرسل لها وهديل تسمع ضحك رهف ومنقهره تبي تعرف ليه تضحك بس رهف تعاندها وماتقول لها




الحين وش راح يصير في علاقة عبدالعزيز ورهف لما يرجعون للشرقيه ؟
ومين اللي راح يهدد رهف ؟
وكل الأحدآث هذي واكثر راح تشوفونها في البارت الثالث


أتمنى من اللي يقراء او يتابع الروآيه يرد عشان اعرف اذا عجبتكم او لا




ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

فاصل إعلآني ^_^ / ..

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

البارت الثالث





بعد ماقعدوا اسبوع في المدينه رجعوا للشرقيه وكان مابقى على شهر رمضان الاا اسبوعين بس
رهف وهي تفكر \ انا وش اسوي الحين بلشت عمري وانا مااحب الحركات هذي
بعد تفكير عميق رسلت رهف لعبدالعزيز مسج \ قالت فيه عبدالعزيز اذا تحبني عن جد اتركني لحالي واللي بينا ينتهي
قعدت طوول الليل سهرانه وتصيح وتفكر فيه وليه مارد وهديل استغربت حالها وكلما سألتها قالت مافيني شيء
اليوم الثاني قعدت مع اهلها كالعاده بالصاله يشوفون التلفزيون شوي الاا يدق على رهف رقم غريب
رهف \ مين هذا اللي يدق علي ... أحسن شيء راح اطنشه دق الشخص هذا مره مرتين بعدين ارسل مسج \ انا ولد عم عبدالعزيز ردي لو سمحتي
رهف خافت وراحت لغرفتها ودقت على الرقم
ولد عم عبدالعزيز \ السلام عليكم
رهف \ بصوت خايف وعليكم السلام
ولد عم عبدالعزيز \ وشو اللي بينك انتي وعبدالعزيز
رهف \ مابينا شيء
ولد عمه \ شوفي يابنت الناس والله العظيم اذا صار فيه شيء ماتلومين الاا نفسك
رهف \ليه وشفيه هو والله العظيم ماسويت له شيء
ولد عمه \ الولد طاح علينا اليوم وهو بالمستشفى بين الحياه والموت
رهف \ سكرت التلفون وقامت تصيح تقول يارب وش سويت فيه ياويلي من اهلي انفضحت ياربي استر علي يارب نزلت تحت عند اهلها وحطت راسها على الكنب وقامت تفكر وتدعي ربها يقوم عبدالعزيز بالسلامه
هديل \ رهف رهف
رهف \ بصوت تعبان نعم
هديل \ وشفيك مو طبيعيه اليوم
رهف \ مافيني شيء
هديل \ وربي فيك شيء اللي يسمعك مااعرفك
رهف \ وعيونه كلها دموع وخوف اليوم دق علي ولد عم عبدالعزيز وقام يهددني
هديل \ بشنو وش سويتي له انتي
رهف \ ماسويت شيء بس كل اللي قلته اللي بينا انتهى وطاح عليهم وهو بالمستشفى الحين
هديل \ يؤؤؤؤ والله كسر خاطري الولد لا ان شاء الله يقوم بالسلامه وانتي دقي عليه وتطمني
رهف \ طيب يصير خير ان شاء الله

بالليل دقت رهف على جوال عبدالعزيز ورد ولد عمه \ الو
رهف \ هلا وين عبدالعزيز
ولد عمه \ هنا عندي نايم
رهف \ طيب وش اخباره عساه بخير
ولد عمه \ ايه مافيه الاا العافيه
رهف \ طيب اذا قام خله يدق علي
ولد عمه \ طيب وجزآك الله الف خير

الحين رهف تطمنت وارتاح بالها وراحت تنام

اليوم الثاني ...
قامت رهف من النوم الظهر وشوي ودقت على عبدالعزيز
رد عبدالعزيز بصوت تعبان بالحيل \ الوو
رهف \ الو وخنقتها العبره وصاحت
عبدالعزيز \ افا وراك تصيحين ترى دموعك غاليه علي
رهف \ وهي تشهق خايفه عليك
عبدالعزيز \ لهدرجه تحبيني وخايفه علي
رهف \ ايه
عبدالعزيز \ على فكره تراني مهاوش ولد عمي وقلت له البنت مالها شغل
رهف \ اي والله خوفني عليك وقام يهددني وانا خفت منه
عبدالعزيز \ ماعليك من احد دآمني معك
رهف \ سكتت
عبدالعزيز \ ليه سكتي
رهف \ لا مافيني شيء
عبدالعزيز \ شوفي انا ماأبي اغصبك على شيء ماتبينه انتي فكري وعطيني خبر بعدين
رهف \ طيب تامرني على شيء
عبدالعزيز \ سلامتك
سكرت رهف التلفون وراحت لهديل \ هديل هديل
هديل \ نعم
رهف \ كلمت عبدالعزيز
وقال لي انا ماابي اغصبك على شي ماتبينه
هديل \ انتي وش رايك
رهف \ متردده وانا مو متعوده على الحركات هذي
هديل \ انا مو متعوده انا مو متعوده حرام عليك الولد بقى يروح فيها وربي كسر خاطري
رهف \ ارجع له
هديل \ ايه
رهف \ طيب ... ارسلت مسج لعبدالعزيز وقالت خلاص راح ارجع لك ترى هديل اختي اقنعتني
رسل عبدالعزيز \ قولي لأختك جزاك الله الف خير

بدت الدراسه ورهف كانت في ثاني جامعه ودخل شهر رمضان

رهف توها جايه من الجامعه الاا يجيها مسج من عبدالعزيز \ والله مشتهي سمبوسه وفيمتو
رهف قرت الرساله وماتت عليه من الضحك وردت عليه اقول تراني ميته حر وجوعانه ومالي خلق احد وبنام وتصبح على خير
رد عبدالعزيز \ الاخت مضيعه ولا مأثر عليك الصيام وانتي من اهل الخير
رهف قرت الرساله وضحكت عليه ونامت
عدى شهر رمضان على خير

في الترم الثاني من الدراسه كانت رهف توها متروشه وتبي تنام شوي جاها مسج من جوال عبدالعزيز مكتوب فيه
رهف انا ولد عم عبدالعزيز عبدالعزيز صار له حادث
رهف \ خافت حادث لايكون صار فيه شيء دقت على الرقم مارد على الثاني مسكر \
رسلت له لايكون صار فيه شيء رد علي بليز تراني على اعصابي
ولد عمه مارد ولاشيء ترك رهف طول الليل سهرانه وتفكر وراحت الجامعه وبعد ماخلصت المحاضره رسلت مسج وسألت عن اخباره ونزلت مع صديقاتها للكفتريا وهي طول الوقت تفكر خايفه على عبدالعزيز
رد عليها \ لاتخافين بس كسر باليد ... هنا ابتسمت رهف وارتاحت نفسياَ وبعد ماخلصت المحاضرات رجعت البيت ونفس الروتين كل يوم ماتغير
دق عليها عبدالعزيز .... رهف الو
عبدالعزيز \ هلا وغلا
رهف \ اخبارك وشلون يدك
عبدالعزيز \ اه بس وش اقولك انا كنت رايح ونسيت جوالي عند ولد عمي وهو لقاها فرصه وقال ابي اخوفها ورسل لك المسج يبيك تخافين
رهف \ صدق حيوان ليه سوى فيني كذا وربي خفت حتى طول المحاضرات افكر
عبدالعزيز \ تفكرين فيني
رهف \ ايه في غيرك بعد
عبدالعزيز \ يابعد عمري والله
رهف \ استحت وقالت طيب انا بروح لأهلي
عبدالعزيز \ طيب انتبهي على نفسك حبيبتي
رهف \ ان شاء الله... باي
عبدالعزيز \ باي

شوي جاء مسج من عبدالعزيز \ هذا ايميلي وضيفني عندك
أضافت عبدالعزيز عندها \وبعد تقريبا أٍسبوع
رهف \ عبدالعزيز
عبدالعزيز \ عيون عبدالعزيز
رهف \ ابي اطلب منك طلب وماابيك تزعل مني
عبدالعزيز \ أبشري وانا عارف شنو طلبك \
رهف \ ماأبي اتكلم بالجوال يكفي الأيميل
عبدالعزيز \ والله اني حاس هذا طلبك وعلى أمرك ماطلبتي شيء مع أني ماأقدر أستغني عن صوتك بس عشانك والله
رهف \ عبدالعزيز ....أحبك
عبدالعزيز \ امووووووت فيك ياعمري ياحياتي ودنيتي كلها
رهف \ أستحت وسكتت كالعاده
عبدالعزيز \ ياحلو اللي يستحون


مر شهرين ورهف وعبدالعزيز ماسمعوا صوت بعض مع ان الشوق ذابحهم
**********

هديل \ رهف
رهف \ هلا
هديل \ بسألك سؤال وتجاوبيني بصراحه
رهف \ على حسب السؤال
هديل \ انتي تحبين عبدالعزيز
رهف \ حطت راسها تحت البطانيه وقالت ايه
هديل \ يووو حركات تحبين من ورانا
رهف \ اي من وراك اقول اسكتي ونامي احسن لك انا الغلطانه اللي عطيتك وجه
هديل \ طيب بنام
ناموا ويوم جاء الصباح كالعاده اللي راح الجامعه والمدرسه واللي نايم نفس الروتين ماتغير
انتهى الترم الأول ورهف قالت لأمها اقنعي ابوي يودينا للكويت العطله كلها اسبوع ونبي نغير جو
وآفق ابوعبدالله على السفره وقبل لايسافرون بليلة شافت نتيجتها رهف على النت وكانت ناجحه وفرحت اهلها بس فرحتها ماأكتملت لان عبدالعزيز زعلان عليها طلب يكلمها وهي ماوآفقت وسكر جواله ومادخل الايميل وسافرت رهف للكويت وبالها مشغول على عبدالعزيز حاولت تتصل فيه بس يامسكر جواله يامايرد ودخلت الماسنجر من الكويت بس مو موجود عبدالعزيز .. بعد مارجعوا من الكويت بدت الدراسه الترم الثاني ورجعت رهف تكلم عبدالعزيز على الجوآل لان صار مايدخل على إيميله

رهف وهي بغرفتها لحالها الساعه 12 بالليل هديل ماكانت معها
دقت رهف على عبدالعزيز وقامت تسولف معه وتضحك وشوي الاا يطق الباب عليها
ابو عبدالله بصوت عالي \ هديل هديل
رهف \ من الخووف ومن الصدمه سكتت
ابوعبدالله \ هديل مين تكلمين ويطق الباب بقوه رهف ماردت على ابوها الاا بعد فتره
رهف بصوت خايف \ انا مو هديل هديل نايمه مع اختي وولدها بالغرفه الثانيه
ابوعبدالله \ ماأقتنع بكلام رهف
اليوم الثاني

ابوعبدالله يسأل ام عبدالله \ بسألك سؤال
ام عبدالله \ تفضل
ابو عبدالله \ رهف تكلم واحد من ورآنا
ام عبدالله \ لا ماأعتقد بنتنا مؤدبه وماتسوي الحركات هذي
شوي ونزلت رهف \وتقول يبا امس خوفتني كنت أشوف فلم وحاطه السماعات والصوت طويل ولا سمعت صوت الباب
ابو عبدالله \ بس سمعتك تكلمين احد
رهف \ ايه هديل ناسيه جوالها عندي ودقت صديقتها وكان عندنا ازعاج وانا اصارخ اقولها هديل نايمه
ابو عبدالله \ صدق السالفه وبعد فتره نسى الموقف هذا
المهم انتهى الترم الثاني بس تفاجئت رهف بخبر مزعج .....




ماهو هذا الخبر ؟
ماذا سيحدث لرهف عند سماعه ؟
كل الأجوبه في البارت الرابع
تحياتي لكم



ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

فاصل إعلآني ^_^ / ..

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ


البارت الرابع
رهف دخلت موقع الجامعه عشان تشوف نتيجتها تفاجئت باأنها حامله ماده وهذي اول مره ترسب بحياتها سكرت اللاب توب حقها بقوه وقامت تصيح اهلها استغربوا قالت لهم السالفه وماصدقوا الخبر قالوا تأكدي يمكن خطاء ولا شيء قالت لا صدق بس والله اني حاله صح ليه ارسب فيها وقامت تصيح حتى العشاء ماتعشت دق عليها عبدالعزيز\ هلا
رهف \ هلا والله
عبدالعزيز \ اخبارك
رهف وهي تصيح \ مو بخير
عبدالعزيز \ افا وشفيك تصيحين ترى دموعك غاليه علي احد مضايقك ولا شيء
رهف \ لا بس حملت ماده
عبدالعزيز \ كل هذا عشان ماده
رهف \ ايه اول مره ارسب
عبدالعزيز \ مصريه انتي
رهف \ انا اللي قاهرني اني حاله زين وارسب ظلم
عبدالعزيز \ عطيني اسم الدكتور وانا اوريك شغله
رهف \ ضحكت وبقلبها حقد على الدكتور وقالت انا والله بوريه شغل ان ماسفرته برا السعوديه مااكون انا
عبدالعزيز \ ميت ضحك عليها يقول اعصابك اول مره اشوفك معصبه
رهف \ والله من القهر اللي فيني
عبدالعزيز \ ماعاش من يقهرك واستهدي بالله وامسحي دموعك وان كنتي تحبيني لا تصيحين
رهف \ طيب والله عشانك
سكرت التلفون وراحت لأمها وحطت راسها على حضن امها وقامت تصيح وامها تصيح معها وقعدت طول الليل ماعندها غير الصياح
جاء بعد اسبوع اختبرت رهف الماده ونجحت فيها الحمدلله وكملت فرحتها بالعطله بس صار شيء ماكان متوقع


زياد يتكلم مع هديل


زياد \ هديل
هديل \ خير وشتبي
زياد \ بقولك شيء عن رهف بس ماتقولين لها
هديل \ قول والله مااقول لها
زياد \ رهف تكلم واحد
هديل \ لا ماتسوي كذا هي ليه انت سامعها
زياد \ لا لا بس شاك فيها
هديل \ اترك عنك الشكوك وانسى الموضوع هذا
زياد \ طيب
هديل راحت بسسسرعه لرهف
رهف رهف
رهف \ نعم وش عندك
هديل\ تعالي بس بقول لك شيء
رهف \ قولي اسمعك
هديل \زياد اليوم قال اني شاك في رهف تكلم واحد
رهف \ انصدمت قولي والله
هديل \ والله العظيم توه قايل لي بس قلت له اترك عنك الشكوك
رهف \ ياربي وش اسوي الحين ... على طول ارسلت مسج لعبدالعزيز وقالت ترى اخوي زياد شاك فيني
عبدالعزيز \ لاتخافين واذا جاء الليل دقي علي ونتفاهم
رهف \ طيب
دقت عليه بالليل \ وتتكلم بصوت وآطي خايفه احد يسمعها
قال لها عبدالعزيز \ افهم من كلامك راح تتركيني
رهف \ سكتت
عبدالعزيز \ اكلمك انا
رهف\ ماعندي شي ء اقوله لك
عبدالعزيز \ يلا باي
سكر عبدالعزيز جواله فتره طوووويله ماقام يرد على رهف ولا شيء مر على الحاله هذي تقريباَ اسبوع
دقت رهف على عبدالعزيز \ ورد عبدالعزيز عليها وبدون نفس
رهف \ قالت له طيب انا الغلطانه باي
عبدالعزيز\ باي

افترقوا عبدالعزيز ورهف لمدة شهرين وقبل رمضان رسل لها مسج وقال لها

* أنساك هذي حطها بين

قوسين..!!يعني على ماقيل ماني

بناسيك..!!لو يفرشون الدرب


شوك وثعابين..!!ماأقدر أغير عنك

دربي وأخليك..!!لأني <<أحبك>>

والمحبة ترى دين..!!


وأنا قطعت الوعد بالحب أوفيك..!!


هالحين <<أحبك وبعد بكره وبعدين>>..!!


وأضل ياروحي على طول مغليك..!!


الحب ماهو يوم وإلا بيومين..!!

الحب رحلة عشتها في شواطيك..!!

وأجمل قصة خضتها بين قلبين..!!

هي قصتي وياك ياقلب
غاااااااااااااااااااااليك..!!



" رهف وربي حاولت انساك بس ماقدرت "


وبعد فتره رسل عبدالعزيز لرهف مسج \ قال فيه انا رسلت المسج هذا عشان اعرف اخبارك ولا وعدنا بعض ان ماننسى حبنا ونوفي له وانا عند وعدي وانا مارسلت عشان ترجعين لي وسالفة اخوك زياد مادخلت مخي بس حسيت انك تبين تتركيني وقلت اتركها على راحتها ..

قرت رهف المسج ونامت وهي تصيح من كثير ماهي مشتاقه له


مر على فراقهم 9 شهور تقريباَ بس هل راح يرجعون لبعض او لا كل هذا راح تعرفونه في البارت الخامس ...


تحياتي لكم




ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

فاصل إعلآني ^_^ / ..

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ




خلصت البارت الخامس وقلت قبل لا أنام انزله لعيونكم




البارت الخامس
رهف \ هديل ابي اطلب منك خدمه
هديل \ شنو الخدمه هذي
رهف \ رقمك الثاني تستخدمينه
هديل \ لا وبكسر الشريحه
رهف \ لا لا ابيها
هديل \ وشتبين فيها
رهف \ مالك دخل
هديل \ عرفت أشتقتي له
رهف \ مين
هديل عبدالعزيز فيه غيره
رهف \ اي والله ابي اتطمن عليه من زمان عنه وعن صوته بدق عليه وبسمع صوته وبسكر
هديل \ طيب بس مو اليوم
رهف \ ايه لما اخلص اختباراتي
هديل \ يصير خير بنام الحين
رهف \ حتى أنا

بعد كم يوم من الكلام اللي دار بينهم وتحديداََ في تاريخ 6\7\1430هـ

في التاريخ هذا رهف رايحه مع امها المستشفى ويوم رجعت دخلت على إيميلها ولقت الكلام هذا
: السـلآإأم عليكمًٍَ
شخباركٍْ عسساكٍ بـخيرٍِ
: بشرٍيني كيف دنياكٍ

: عالعمومٍ فرٍِصهٍ سعيدهٍ .. تمنيتٍ انُي لاقيك اسسلمٍ عليكًُ
بسًٍٍِ الجاياتٍ اكثرٍَِ

الاقيك بعدين هنا لاني ابيك بموضوعً

رهف انصدمت \ معقووله بعد سنه كامله يرجع لي راحت لهديل بالصاله وماهي قادره توقف من الفرحه وكلامها مو مفهوم ودها تصيح ودها تركض ودها تسوي كل شيء في بالها
هديل \ انجنيتي انتي
رهف \ لا باقي شوي بس لو أٌقولك وش صاير
هديل \ وشفيك انتي
رهف \ عبدالعزيز
هديل \ وشفيه
رهف \ رجع لي قال بدخل بالليل ابيك بموضوع
هديل \ خير وياطير
رهف \ انطمي بس انا الغلطانه اللي اقول لك شيء
هديل \ طسي بس
رهف \ سهرت طوووول الليل عشان عبدالعزيز
شوي الاا دخل عبدالعزيز على الفجر
رهف قلبها يضرب بقووهـ ومستانسه وخايفه في نفس الوقت
عبدالعزيز \ السسلام عليكم
رهف \ وعليكم السلام
عبدالعزيز \ اخبارك
رهف \ بخير وانت
عبدالعزيز \ دووووم يارب انا الحمدلله بخير
رهف \ دوووم يارب ... رهف باأستغراب انت اكيد عبدالعزيز
عبدالعزيز \ يضحك ايه عبدالعزيز الـ
رهف \ اي الحين تأكدت
عبدالعزيز \ اخبار دنياك معك
رهف \ الحمد لله على كل حال
عبدالعزيز يسأل رهف ... أبي أٍسألك سؤال
رهف \ أسأل
عبدالعزيز \ مين اللي داخل على إيميلي وحاط لي توبيك جديد وصوره
رهف \ أنا

على فكره الرقم السري كان عند رهف عشان كذا قدرت تدخل >> قلت شي جديد

عبدالعزيز \ وشنو الأيميلات الجديده هذي
رهف \ والله مو أنا انا دخلت وحطيت التوبيك والصوره عشان أحس انك معي
عبدالعزيز \ من جدك هالكلام
رهف \ اي والله
عبدالعزيز \ يعني باقي تحبيني
رهف \ اللي يحب من قلب ماينسى + فيس يصيح
عبدالعزيز \ وربي انك صادقه
>مانساااااك
وأنتي في بالي طووول الأيام بس شفتك تبين تسحبين علي وقلت اخليها على راحتها الله يستر عليها
عبدالعزيز \ طيب انا الحين بروح أصلي وخذي إيميلي الثاني وضيفني منه لان هذا ماراح ادخل فيه كثر
رهف \ طيب
رآح عبدالعزيز وصلى وبعد الصلاة دخل

رهف \ عبدالعزيز
عبدالعزيز \ هلا
رهف \ ليه توك تذكرني وينك كل الشهور اللي راحت
عبدالعزيز \ وانا نسيتك اصلا عشان اذكرك
بس انتي اللي ابعدتي نفسك عني
رهف \ ايه اضحك علي بكلمتين
عبدالعزيز \انتي تعرفين طبعي زين ماعمري ضحكت عليك بشيء
رهف \ طيب ليه تكتب وتسمح
عبدالعزيز \ لان في قلبي كلام كثيييير وماأدري وش اقول بس أهم شي اني باقي احبك
رهف \ يعني ماحبيت احد غيري
عبدالعزيز \ بدت الأسئله .. لا يابنت الناس ماأحب احد غيرك ليه قلبي فندق
رهف \ استحت وقامت تضحك على كلامه

عبدالعزيز \ لو ما احبك ونسيتك مافتحت الايميل ذ1ك وجيتك
عبدالعزيز \ تصدقين عاد
ياكم عانينا من فراقك
كانت ايام صعبه
رهف \ وهي تضحك كم عانيت
عبدالعزيز \ يؤؤؤؤؤ كثير
رهف \ نصاب
عبدالعزيز \ لا ورب البيت
رهف \ ياعمري عليك + فيس يصيح بس وش صار لك في الايام اللي فاتت
عبدالعزيز \ آآآآه لاتفتحين الجروح

عبدالعزيز \ بس انتي اللي احسك عادي
رهف \ لا والله مو عادي

عبدالعزيز \ ايه هين صدقتك
رهف \وليه ماتصدق
يعني انت اللي مو عادي وانا عادي
عبدالعزيز : مدرٍي لانك انتي اللي طلبتي هالشي

رهف \انا ماطلبت بس انت اللي صرت ماتعطي وجه وانت تعرفني مااحب اغصب احد على شي مايبيه
عبدالعزيز \ انا
رهف \ ايه وقلت دامه مايرد ولا يعطي وجه خليني اعاند
وعانتدك بس ماقدرت قمت اتصل عليك وارسل لك بس ماترد وبعض المرات الجوال مسكر بالاسابيع
عبدالعزيز \ انا كان زعلي زفت وانتي زعلتيني وسسحبتي انتي

رهف \ زعلتك في شنو
عبدالعزيز \ مدري ماأذكر الحين
رهف \ اهاا لأن أصلا ماعندك سبب مقنع

عبدالعزيز \بس مانسيتك
وربي اني ابيك من ذ1ك الوقت بس انتي عاندتي
وسحبت عمري

وكنت ارسل رسسايل المح لك فيها وانتتي ولا على بالك
رهف وربي أحبك مووووووووووووووووت وعجزت انساك وسويت كل الطرق عشان انساك بس ماقدرت
رهف \ حتى انا أحبك وماقدرت انساك وكل يوم افكر فيك بس وش اسوي الدنيا فرقتنا
عبدالعزيز \ أشتقت لك حيل
رهف \ وش كثر
عبدالعزيز \ كثر حبات المطر واأكثر وأكثر
رهف \ وانا بعد أِشتقت لك شوق الهواء لروحي
عبدالعزيز \ يابعد قلبي والله الله لايحرمني منك
رهف \ طيب بطلع انام تأمرني على شيء
عبدالعزيز \ لا سلامتك يالغاليه
رهف \ الله يسلمك .. باي
عبدالعزيز \ باي

راحت رهف تنام ويوم قامت على طول دخلت الأيميل
عبدالعزيز \ ولكمو تو مانور الماسن
رهف \ يسلمو أكيد بوجودي .. على طوووول رهف سألت عبدالعزيز وش قاعد تفكر فيه
عبدالعزيز \: طيب وانتي وش تفكيرك
رهف \ ولا شي بس ابيك تقول وش تفكر فيه بس
عبدالعزيز : افكر في شسسسمه
فـيـك
( رهف : كل هذا شسسسمه وتقول فيك

عبدالعزيز \ ايه ليه يعني انتي مو قد شسسمه
انتي الكون كله
انتي الروح
انتي دنيته <
رهف \ قام يضحك علي
عبدالعزيز \ وكيانه
.... أضحك عليك ؟؟ باأستغراب
رهف \ مدري
عبدالعزيز \ يعني مو عارفه وش قد حبي لك
رهف \ ببرود مدري
عبدالعزيز \ واني امووووت فيك موووووت
رهف إْذ1 ماتدرين اني امووت فيك ادري الحين

واني اشوفك دنيتي وهناي وسعدي دامك بخير وموجوده
ولايهمني بالكوون شي زي ماتهميني انتي
ولا حبيت زيك يكوون بعلمك
رهف \ يعني حبيت
عبدالعزيز \ اول
قبلك وتعرفين هالشي يمكن اني قد قلت لك
مسستحيل انتي اني اخبي عنك شي
سسسساحرتني يمكن
والدليل اني رحت ورجعت

رهف \ هههههههههههههاي
لا انا وين والسحر وين
عبدالعزيز \ وانتي عادي عندك
رهف \ وشو عادي
عبدالعزيز \ اششك انا انك عامله لي عمل
يالسسساحره
رهف \ اقول روح بس آل عمل آل

عبدالعزيز \ اي اؤؤل انك سساحره
رهف \ انا
عبدالعزيز \ ايه

صدقيني رهف اني عجزت انسسساك اول
حاولت بس يالاسف
عبدالعزيز \ ورجعت لك لاني اموووووت فيك
رهف \ليه يالاسف
عبدالعزيز \ بس اللي اتمناه انك تحبيني مثل ماأنا احبك

رهف \ ليه شاك اني مااحبك
عبدالعزيز \ لا مو عن ششاك
بس مو كثر حبي لك
رهف \ وش دراك
عبدالعزيز \ مدري
يكفي اني حتى اختي مسميها عليك
اول

عبدالعزيز \ محمد تدرين وش كاتبني في جواله

رهف \ لا
محمد ولد عم عبد العزيز

عبدالعزيز \ كاتب مجنونها
رهف \ قول والله
عبدالعزيز\ والله

اغير الاسسم ويرجعه

يقول لانك خبل من جد تحبها وعجزت تنسساها
وبكتبك اللي ابي
رهف \صدق
عبدالعزيز \ وربي
طفششته كل شوي اسولف فيك <
يقول قمت اكره طاري رهف من كثر ماتسولف لي عنها
رهف \ وش تقول له عني

عبدالعزيز \ اشكي له من مشاعري لك

رهف \ تشتكي
: اعلمه مشاعري لك وحبي يعني
رهف \ وش تقول له بالضبط
عبدالعزيز \ وهاك ياعبدالعزيز انواع التعليق علي
وبعدين مو شغلك اللي بالقلب بالقلب
رهف \ لااا قووول >تحب اللقافه ....عبدالعزيز دقيقه بس
عبدالعزيز \ خذي راحتك > أشك انها راحت تنادي هديل
رهف \ لاااا مو انادي هديل بس زياد عنده مشكله باللاب ورحت اشوفها
عبدالعزيز \ طيب ماأقول غير اني اكرهك
رهف \ شنوووووو
عبدالعزيز \ ايه مالت علي حبيت وحده حتى شكلها ماأعرفه
رهف \ انت تحب المظهر الخارجي ونسيت القلب
عبدالعزيز \ لا بس احب اشوف اللي حبيتها هي نادره او لا
رهف \ روح بس ماعندك سالفه
عبدالعزيز \ ليه دايم تحطميني
رهف \ مو أحطمك بس عارف رائي من البدايه
عبدالعزيز \ انتي والزمن ضدي
رهف \ ههههههههههههه احلف عاد ليه طيب
عبدالعزيز \ لانك تخذليني دايم
رهف \ والله انك نصاب
عبدالعزيز \ ايه ماخذ النصب منك
رهف \ اقول لا يكثر بس انا بطلع امي تبيني بعدين بدخل باليل
عبدالعزيز \ طيب وانتبهي لنفسك
رهف \ ان شاء الله


شنو المفاجئه اللي راح تفاجئ عبدالعزيز ؟ وهل راح تكون حلوه او لا ؟
في البارت السادس راح تلقون الأجابه


تحياتي لكم




ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

فاصل إعلآني ^_^ / ..

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ





البارت السادس



طلعت رهف من الماسنجر ورآحت لأمها وقامت تسولف معها تعرفون سوالف حريم وجو أخوآتها اللي اكبر منها مع عيالهم وسهروا وأستانسوا ويوم جاء وقت النوم كل واحد راح لغرفته رهف وهديل راحوا لغرفتهم وكل وحده انسدحت على السرير وكالعاده اي سالفه اي سر جديد يقولونه قبل النوم
رهف \ ايييه ماقلت لك عن عبدالعزيز
هديل \ اييه صح نسيت وش صار
رهف \ والله حسيت بالذنب اللي سويته فيه
هديل \ انتي ذبحتيني ترى ذنب وذنب ترى ماسويتي له شيء بس هو اللي تركك وسحب عليك ولا نسيتي الايام اللي ماكنتي تنامين فيها وكلها صياح وسهر وانتي تفكرين فيه
رهف \ اقول اسكتي بس اخر مره اقول لك شيء
هديل \ اييه هين بكرى في نفس الوقت راح تقولين لي كل شيء
رهف\ طيب لو سمحتي اسكتي شوي
هديل \ وش راح تسوين
رهف \ بدق عليه وربي اشتقت لصوته بس مستحيه
هديل \دقي خليني اضحك عليكم
رهف مسكت جوالها ودقت على عبدالعزيز وقلبها يضرب بقوه وخايفه ومستحيه في نفس الوقت رد عبدالعزيز
عبدالعزيز \ هلا وغلا وش المفاجئه هذي
رهف\ ليه ماتوقعت اني ادق عليك
عبدالعزيز \ لا والله اخر شي افكر فيه انك تدقين علي وتصدقين ماكنت ناوي ارد
رهف \ خير ان شاء الله وليه ماترد علي
عبدالعزيز \ كذا عناد
رهف \ انا الغلطانه اللي ادق عليك
عبدالعزيز \ لا ياحبيبتي امزح عليك والله هذي الساعه المباركه اللي تدقين علي فيها
عبدالعزيز \ اشتقتي لي
رهف \ اي والله حيييل
عبداالعزيز \ وانا بعد من زمان عنك وعن صوتك وعن ضحكتك ابي اسجلها انا عشان احطها نغمه
رهف \ يؤؤؤؤ الى الحين مانسيت الضحكه تبي تسجلها
عبدالعزيز \ اي والله ودي فيها .... بس الغريبه ماتغير فيك شيء لاصوتك ولا اسلوبك ولا حاجه
رهف \ اللي يسمعك يقول سنين ماكلمنا بعض
عبدالعزيز \ صدق انها كم شهر بس بالموت تمر علي
رهف \ يلا سولف
عبدالعزيز \ ماأبي
رهف \ سولف احسن لك ولا اوريك
عبدالعزيز \ وش راح تسوين
رهف \ مدري
عبدالعزيز \ أحبك واموووووت فيك وانتي كل شيء في حياتي
رهف \ أستحت وسكتت ... بعدين قالت انا قلت سولف
عبدالعزيز \ هذي سوالفي
رهف \ طيب
قعدوا حوالي ساعه ونص وهم يسولفون
رهف\ انا بروح انام ... تصبح على خير
عبدالعزيز \ وانتي من أهل الخير ... بس اطلب منك طلب
رهف \ امرني
عبدالعزيز \ قوميني على الساعه 11 عشان صلاة الجمعه
رهف \ ان شاء الله
نامت رهف بس كل شوي تقوم عشان مايروح عليها الوقت ويوم جت 11 دقت على عبدالعزيز ورد عليها وقالت له يلا قوم بسرعه وسكرت الجوال وراحت تنام
يوم جاء العصر رسل لها \ اللي يبي يقوم يتأكد انه قام او لا انا ماقمت الاا على هواش ابوي
رهف قرت الرساله وماتت ضحك ورسلت له احسن انا قومتك ورجعت انا لاني مانمت زين

قعدت رهف مده ماتنام الاا وتسمع صوت عبدالعزيز لدرجه بعض المرات تنام والجوال بيدها
بعد كم يوم بالليل دقت رهف على عبدالعزيز ورد عليها وقام يسولف بعدين قال
عبدالعزيز \ رهف
رهف\ هلا
عبدالعزيز \ بقول لك شيء
رهف \ قول أسمعك
عبدالعزيز \ حبيت أخبرك ان زوآجي يوم الأربعاء هذا
رهف \ انصدمت وقالت طيب وش اسوي بكل برود
عبدالعزيز \ ولا شيء بس تأكدي اني ماراح اتركك
رهف\ خير ان شاء والله ناوي تخون زوجتك
عبدالعزيز \ اييه عندي عادي اخون زوجتي انتي حبي الأول والأخير
رهف \ احلف عاد بكل عصبيه
عبدالعزيز \ وراك عصبتي
رهف \ لا عصبت ولا شيء
عبدالعزيز \ الاا والله باين على صوتك العصبيه
رهف \ اقول بسكر تبي شيء
عبدالعزيز \ وين
رهف \ والدموع على خدها بروح انا يلا باي وسكرت على وجهه الجوال
عبدالعزيز \ رسل لهاأحبك مووووت ياحياتي
رهف سكرت اللاب توب بقوه وسكرت اللمبه مع ان هديل تبيها بس ماحبت هديل تشوفها تصيح
وحطت راسها تحت الوساده ورسلت لعبدالعزيز ... صدق الكلام اللي قلته
عبدالعزيز \ ايه الكلام هذا مافيه مزح وانا حبيت اقولك قبل لاتعرفين من احد غيري
رهف \رسلت لعبدالعزيز ...
بريحك مني خلاص وبغيب عن عينك
مادآم هذي رغبتك لازم أحققها
وبطلبك آخر طلب الله لايهينك
قلي أحبك حبيبي خاطري أسمعها

وشغلت على أغنية عبدالمجيد عبدالله "بريحك " وتسمعها وتصيح الى مانامت
قامت عند صلاة الظهر صلت ورجعت تنام وهي تصيح

ويوم قامت العصر نزلت تحت مالها خلق أحد ورسلت لعبدالعزيز \ عبدالعزيز وربي مو مصدقه اللي تقوله اذا كنت تكذب علي قول لي الله يخليك
عبدالعزيز \ قلت لك الأمور هذي مافيها مزح
رهف \ رسلت له الله يوفقك معاها وانا ماأبي غير سعادتك واللي بيني وبينك لازم ينتهي وانا ماابي اسوي مشاكل بين أحد
ورآحت لهديل وقالت لها لان مافيه أحد يعرف غيرها
رهف \ هديل دريتي عن عبدالعزيز
هديل \ لا وشفيه
رهف \ زواجه يوم الأربعاء
هديل \ يمزح عليك يالخبله وشفيك مخفه انتي
رهف\ لا والله صدق
هديل \ طيب كيفه تذبحين عمرك عشانه ليه
رهف \حرام عليك انا احبه وماأٌتخيل وحده ثانيه معه
هديل \ بداء الفلم الهندي
رهف \ تركت هديل وراحت تصيح طول اليوم بس تحاول محد يشوفها ولا ينتبه لها
دخلت رهف الايميل يمكن تلقى عبدالعزيز \ بس مالقته وشوي دق عبدالعزيز عليها
تروعت رهف وحطت على الصامت ورسلت له وش عندك داق
عبدالعزيز \ ابييك ضروري
رهف \ ماأقدر انا عند اهلي الحين
عبدالعزيز \ كلها دقيقه وبروح انام
رهف تركت اهلها وراحت للغرفه ودقت عليه ومالها خلق تكلمه
عبدالعزيز \ وشفيه صوتك
رهف \ مافيه شيء
عبدالعزيز \ شكلك صايحه
رهف \ لا
عبدالعزيز \ الاا والله باين من صوتك
رهف\ ايه صحت فيها شيء
عبدالعزيز \ ليه الصياح وربي دموعك غاليه علي
رهف \ غاليه ؟
عبدالعزيز \ تشكين فيني
رهف \ لا مسكين انت ماتسوي شيء
عبدالعزيز \ ضحك عليها الى ماقال بس
رهف \ وتضحك بعد
عبدالعزيز \ ايه اضحك عليك وعلى سوالفك امس
رهف \ ليه وش سويت
عبدالعزيز \ وربي كلما اقراء رساله انفقع ضحك عليك
رهف \ وشفيها مسجاتي
عبدالعزيز \ مافيها شيء بس انا ضحكت عليك مو متزوج سويت مقلب فيك وكمل ضحك
رهف \ حرام عليك ... ليه وش سويت لك انا تدري امس طول الليل صياح واليوم بعد
عبدالعزيز\ وربي ماكنت ابي اقول لك كذا بس قلت دامها صدقت امثل عليها صدق عشان ابي اشوف ردة فعلها
رهف \ انت حمار
عبدالعزيز \ احلى حمار
رهف \ ههههههههههاي الحمد لله والشكر بس
عبدالعزيز \ لهدرجه تحبيني ؟
رهف \ ايه واكثر بعد
عبدالعزيز \ يابعد قلبي والله
رهف \ طيب بنزل تحت الحين
عبدالعزيز \ طيب
نزلت رهف والضحكه على وجهها مو قادره تستوعب اللي صار وهديل شافت ضحكتها وعرفت انه مقلب عليها
*********


بعد أسبوع تقريباً كان فيه عرس ومعزومين عليه أهل رهف كلهم بس الله ماكتب لهم الروحه ومارآحو جاء اليوم الثاني الاا تجي أختهم الكبيره وتقول هذا ومارحتوا العرس والخطاب جوا
ام عبدالله \ لمين الخطاب
رنا \ أخت رهف الكبيره وعندها ولد عمره ست شهور
رنا \ خطاب لرهف وتبي تكلمك أم العريس عشان تشوف رأيكم

رهف كانت نايمه وقامت من النوم العصر ونزلت تحت وكانت حاسه انه فيه شيء غريب
رهف \ رنا غريبه جايه مو من عادتك تجين يومين ورا بعض
رنا \ وهي تضحك يمه يلا تعالي كلمي الحرمه لأنهم راح يسافرون
رهف \ هييه انتي اكلمك واي حرمه واي سفر فيكم شيء انتوا
رنا \ ايه خطاب لك انتي
رهف \ خير اي خطاب
رنا \ بعدين تعرفين
رهف \ الحين اعرف وراحت مع امها عشان تسمع كلامهم
ام عبدالله كلمت ام العريس وقالت لنا الشرف والله بس بشاور البنت وابوها وأرد لكم خبر .


هل راح توآفق رهف على الخطيب ؟؟
الأجابه في البارت السادس
تحياتي لكم





ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

فاصل إعلآني ^_^ / ..

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ









البارت السابع والأخير

ام عبدالله سكرت التلفون وسألت رهف ها وش رايك ترى ماعليهم قاصر فكري وردي لي خير
رهف \ لا مو موآفقه
ام عبدالله \ بالسرعه هذي
رهف \ ايه يمه ماأبي اتزوج الحين ابي اخلص دراستي
ام عبدالله \ الدراسه كلها سنه وتخلصين
رهف \ حتى ولو وبعدين فيه سبب ثاني واكيد راح يقنعك
ام عبدالله \ قولي يلا
رهف \ انا ماأبي اسكن برا السعوديه
اللي خطب رهف ساكن بالكويت
ام عبدالله \ في هذي صدقتي انا ماأبي وحده من بناتي تسكن بعيد عني
رهف \ ارتاحت لان امها أقتنعت من كلامها وابو رهف اهم شيء رائي بنته
ام عبدالله \ الحين وشلون ارد عليهم والله مستحيه منهم
رهف \ لا فيها حياء ولا شيء الزواج قسمه ونصيب واكيد راح يفهمون الوضع
رهف راحت على طووول لهديل وقومتها من النوم \ هديل هديل
هديل \ وشتبين يعني الواحد ماينام
رهف \ هديل بقولك شيء طازج
هديل \ قامت على طول شنو الشيء هذا
رهف \ هذي اللي نايمه من شوي
هديل \ لزوم اللقافه
رهف \ انخطبت اليوم
هديل \ ولا أحد قالي ولا قومني
رهف \ قلت لك الحين ... بس رفضت
هديل \ مسرع .. ليه طيب
رهف \ ماني مستعده للزوآج وتعرفين الزواج مسؤليه والسبب الأهم عبدالعزيز
هديل \ وشفيه عبدالعزيز
رهف \ ماأدري وش راح يصير له اذا درى
هديل \ تراك ذبحتيني فيه اكمل نومي احسن
رهف \ لا قومي راح نطلع الحين
هديل \ وين
رهف \ مدري يمكن السوق بس قومي لاتنامين
هديل \ طيييييييب >بكل عصبيه
********

جاء الليل دخلت رهف الايميل ولقت عبدالعزيز وارتبكت وفكرت تقوله او مو لازم
عبدالعزيز \ السلام عليكم
رهف \ وعليكم السلام
عبدالعزيز \ اخبارك حياتي
رهف \ زينه
عبدالعزيز \ فيك شيء ؟
رهف \\ لا
عبدالعزيز \ مو من عادتك تقولين زينه فيك شيء اكيد
رهف \ لاعادي بس حبيت أغير
عبدالعزيز \ أها

قعدوا حوالي نص ساعه محد تكلم بعدين
رهف \ عبدالعزيز
عبدالعزيز \ عيونه
رهف \ أبي أسألك سؤال وتجاوبني بصراحه ؟
عبدالعزيز \ تفضلي
رهف \ لو أنا تزوجت أنت وش راح يكون موقفك ؟
عبدالعزيز \ سكت مده ....بعدين قال يمكن أروح فيها
رهف \ من جدك انت
عبدالعزيز \ وربي + فيس يصيح
رهف \ ليه طيب
عبدالعزيز \ مارد عليها ..... بعدين قال بس تكفين لاتتكلمين بالموضوع هذا
انتي تعرفين وش راح يصير لي اكيد راح اتعب
رهف \ تنادي عبدالعزيز كم مره ولا رد عليها الاا بعد فتره ....عبدالعزيز ليه سكت
عبدالعزيز \لأني ماأبي أتكلم بالموضوع هذا
رهف \ بس انا ابي ارتاح
عبدالعزيز \ ترتاحين بشنو ؟
رهف \ أنا شايله همك والله
عبدالعزيز \ لاتشيلين همي ولا شيء فديتك ..... رهف في أحد خطبك
رهف \ ايه بس رفضت.... بس انا خايفه يجي ذا اليوم وماأعرف وشلون اقولك
عبدالعزيز \ اي شيء يصير لك قولي لي
وبعدين كلنا راح يجي لنا هذا اليوم عاجل او آجل .. الله يعين بس وبعدين لا تشيلين همي
سكتوا مدهـ بعدين رهف تنادي \ عبدالعزيز وينك
عبدالعزيز \ هنا
رهف \ قول اي شيء بس لا تسكت
عبدالعزيز \ ان شاء الله بس اول شيء قومي كلي لك شيء

رهف كاتبه بالرساله الشخصيه " جوووعاانه ""
رهف \ طيب بس شوي وبقوم
عبدالعزيز \ طيب بس وعد
رهف \ ايه وعد ..عبدالعزيز
عبدالعزيز \ قلبه
رهف \ أحبك
عبدالعزيز \ امووووت فيك وأعششقك


بعد كم يوم قرر ابو عبدالله يروح مع الأهل للرياض
جاء وقت الروحه " الفجر " دقت رهف على عبدالعزيز قبل لا تروح ومارد ارسلت له حبيت اقولك جايين للرياض اليوم
وركبت السياره وشوي جاها مسج من عبدالعزيز \ بتنورون الرياض والله
رهف \ شافت المسج وقامت تضحك الاا اختها رنا تقول ليه ضحكتي
رهف \ لا عادي ولا شيء وحطت السماعه على اذنها وكأنها ماسمعت شيء من اختها

وصلوا الرياض بس صار فيه مشكله بين رهف وعبدالعزيز \دقت رهف على عبدالعزيز ورد عليها وشوي وقال لها متى راح اشوفك
رهف \ سكتت وماتدري وش راح تقول
عبدالعزيز \ اها فهمت يعني ماراح اشوفك
رهف \ ايه مااقدر انا صراحه اخاف من المشاكل وانتي عارف قراري من زمان
عبدالعزيز \ طيب تبين شيء
رهف \ ليه وين بتروح
عبدالعزيز \ بسكر
رهف \ ليه زعلت ؟
عبدالعزيز \ مارد عليها وسكر
رهف ترسل وتدق على عبدالعزيز طوول اليوم وهو مايرد عليها جاء اليوم الثاني وارسلت مسج وقالت فيه اذا ماتبي ترد كيفك بس رد علي بمسج حتى لو فاضي بس ابي اتطمن عليك
رد عليها بمسج لاتخافين مافيني الاا العافيه تطمني
رهف ارتاحت وفي نفس الوقت متضايقه عشان عبدالعزيز زعلان عليها هي ماقدرت تدق عليه دايم لانهم بالفندق واهلها قريبين منها ماتقدر تدق الاا اذا طلعت للسوق او غيره قعدوا حوالي اربع ايام بس آخر ليله رسلت رهف لعبدالعزيز مسج وقالت فيه عبدالعزيز تراني تعبت وربي كل يوم صياح ماأنام الاا وانا اصيح طوول الوقت افكر فيك حتى الطلعات ماأستانست فيها وانت ولا على بالك لاترد علي ولا شيء شوف هي كلمه وحده بس انت تحبني وتبيني قول ايه واذا لا رد علي عادي ماراح ازعل
بعد مارسلت الرساله قعدت تنتظر الرد وكلما جاها مسج جديد خافت وفي الاخير لا رد عليها ولا شيء
يوم السبت هو اليوم اللي راح يرجعون فيه للشرقيه ويوم جت تطلع من الفندق جاها المسج من عبدالعزيز يقول فيه انا مازعلت عليك ولا شيء واذا على الشوفه انا وآثق اني ماراح اشوفك وانا متأكد انك واثقه اني زعلان بس ماني زعلان عليك بس حبيت اغيب كم يوم
رهف يوم قرت المسج ارتاحت وزعلت في نفس الوقت ليه طيب يسوي كذا مايرد علي الاا بالموت بس ماراح ارد عليه اذا يبيني يجيني
رجعوا للشرقيه ودقت عليه بالليل ومسكر جواله دقت من جوال هديل ومسكر بس هو مايعرف جوال هديل
شوي دق على هديل
عبدالعزيز \ السلام عليكم
هديل \ وعليكم السلام
عبدالعزيز \ انتوا داقين علي
هديل \ ايه انا هديل اخت رهف
عبدالعزيز \ اجل وين رهف
هديل \ رهف نايمه
رهف قالت لهديل قولي له نايمه
عبدالعزيز \ اوكي باي
هديل \ باي

رهف تضايقت من الحركه يعني هي مقطعه روحها علي وتدق ولا عبرها يوم دقت اختها ورقمها مو معه دق عليها نامت رهف ويوم قامت رسلت له الحين الرقم الغريب دقيت عليه وانا لا
عبدالعزيز رد قال ايه انا انتظر واحد ورقمه ماأعرفه
رهف \ ايه صدقتك

بعد المسج هذا قعدت كم يوم تدق عليه ولا يرد وعصبت رهف ولاحظت هديل العصبيه والزعل عليها
هديل \ رهف وشفيك اليومين هذي من جينا من الرياض وانتي مو على بعضك
رهف \ عبدالعزيز مايرد علي ولا شيء
هديل \ اتركيه اذا يبيك راح يدق عليك
رهف \ وربي حاولت بس ماقدرت لازم ادق عليه حتى لو مارد
هديل \ والله انا نصحتك وانتي حره
رهف \ طيب بحاول

رسلت رهف له \ انت ترفع الضغط
رسل لها ماعاش من يرفعه لك وينه اللي رفعه لك اذبحه
رهف ردت عليه وقالت انت
عبدالعزيز انا حرام عليك انا مسكين
رهف اقول ابي انام وبدون ازعاج لو سمحت

يوم قامت رهف تشوف جوالها مكالمه لم يرد عليها "عبدالعزيز " وأستانست بس تحسفت في نفس الوقت لانها كانت نايمه ولا ردت عليه وبعد كم يووم رجعت الأمور طبيعيه مثل ماكانت وأحسن ...


صدق من قاآل الحب عــــــــــذآآآآآآآآآآب









	
