
بالديره
عند جاسم

تعب من الصباح وهو واقف مع العمال دخل داخل لقى امه وجداته يسولف قرب منهن وجلس جنب امه

ام جاسم / يامك ماكلت شي اجيب لك اكل

جاسم / تسلمين يالغاليه اذا باكل ادل طريق المطبخ

ام راشد بحزن / يا بوي الي تسويه بنفسك مو زين شوف شكلك شلون صاير يامك منت باول ولا اخر واحد يطلق زوجته وهو يحبها يمكن مافيه خيره انه تبقى معك احسن كل واحد فيكم يشوف نصيبه

جاسم اوجعه كلام جدته / يصير خير ياجده انا نسيت موضوع الطلاق والي تشوفينه تعب من الصباح واقف انام وكل شي يصير احسن تطمني يالغاليه ولا تحاتيني انا بخير وللحين بقوتي


نزل فيصل ومعه شنطته قرب منهم وسلم على راس امه وجداته

ام جاسم / اشوف معك شنطتك

فيصل / ايه يالغاليه يكفيني اجازه مهيت شغلي وراي

ام جاسم / لاوصيك مر عند الجوهره وياليت تنام عندها مابيك تنام بالبيت بروحك

فيصل يبتسم / يمه الي قدامك رجال ماني بزر ابو خمس سنوات

ام جاسم بابتسامه / بتظل بعيني بزر لين يجون عيالك طولك
فيصل / يله فمان الله بسافر بدري ابي اوصل هناك قبل الليل توصون بشي

ام جاسم / جعلك سالم انتبه لطريق وطمني اول ما توصل

فيصل قرب من اخوه الي سارح بتفكير / جاسم منت براجع معي

جاسم صحى من سرحانه / لا عندي شغل وبغيب شهر حط خبر عند نواف يقدم لي اجازه مفتوحه

فيصل مركز نظره على اخوه وشايف الحزن مرسوم على وجهه والضيقه

فيصل / جاسم تعال ابيك بموضوع

قام جاسم ولحق فيصل وصل لسيارة

فيصل / هونها ياخوي ارحم حالك من الحزن والهم الي بيذبحك

جاسم بحزن / كلمت اليوم وياليتها ماكلمت ياكثر شوقي ولهفتي لها
اصدمتني وهي تقولي يا دكتور جاسم وطلبت جداتي من غير لا تسال عن احوالي
بيوم واحد نستني واكيد مبسوطه بحياتها من غيري كاني كنت شي ثقيل وانزاح عنها

كان نفسي اسمع صوت لهفتها علي وتبادلني اشواقي وحبي
لكن هذي هند قلبها قاسي اقسى من الحجر يمكن الحجر يلين وهي مستحيل تلين والله ياخوي لولا خوفي من ربك كان سحرتها وخليتها غصب عنها تتعلق فيني وتحبني لاني جربت الطيب معها ماجاب نتيجه

فيصل بحزن / الله يعينك ياخوي الي فينا من ايدينا سمحنا لنفسنا نحبهن واحنا ندري اش كثر يكرهنا وهذا الي جنيناه بالنهايه اللوم كله علينا هن ماعطنا وجه ولا عشمنا بشي ولا وافقن علينا الا بطرق ملتويه وعلى كذا نعاتبهن ونلومهن الملام حنا ياخوي

جاسم بوجع / تلومنا على حبنا لهن كل الي سويناه انا نبيهن بالحلال نبي نكمل عمرنا معهن نبيهن امهات لعيالنا هذا هو جرمنا الي للحين ندفع ثمنه



في بيت عبدالرحمن

دخل وهو فرحان بعد مكالمته لهند اش كثر يحبها ومشتاق دخل لقى نوره مع عدنان بالصاله

عبدالرحمن / السلام

نوره شافت السعاده والفرح بعيون زوجها فرحت

نوره / وعليكم السلام

قرب منهم عبدالرحمن وجلس على الكنب
عبدالرحمن / يااااه يانوره اليوم حسيت روحي ردت لي

نوره / عسى خير يالغالي شايفه الفرح بعيونك

عبدالرحمن / هند كلمتني سمعت صوتها

نور بلهفة وشوق / عبدالرحمن د خيلك كلمها ابي اسمع صوتها وربي مشتاقه لها

عبدالرحمن / ابشرك بنروح عندها باجازة المدارس

نوره بفرح ودمعت عيونها / يارب تجمع شملنا مثل اول

عبدالرحمن / امين وعندي لك خبر بيبسطك

نوره / قول يالغالي وابسطني

عبدالرحمن يبتسم / بروح بريطانيا وبنخطب لفهد

نوره انصدمت من الخبر / عبدالرحمن اش قاعد تقول ولا وبعد فرحان مستحيل اوافق يبلى نفسه بزواج من اجنبيه لا نعرف دينها ولا اخلاقها ماهقيتك كذا ياعبدالرحمن

عبدالرحمن بابتسامه / يحبك تسبقين الاحداث البنت سعودي وغاده معجبه فيها وهي الي ترجتني اخطبها لاخوها وابوها نعم الرجال

نوره ارتحت شوي / بدري على الزواج باقي له سنتين

عبدالرحمن / اذا اهلها وافقو يملك الحين والزواج لا تخرج مثل ماسوينا مع خالد اهم شي ترتاح نفسيته ويقدر يدرس زين موتشغل تفكير

نوره باستسلام / الله يكتب له الصالح

عبدالرحمن / امين جهزي اغراضك بالليل بنسافر عنده

عدنان كان مستمع نط لما سمع عن السفره

عندنا / يبه دخيلك بسافر معكم اليوم اخر يوم امتحانات

عبدالرحمن / جهز اغراضك

عدنان فرحان بموافقة ابوه / ان شاء الله بشتري هديه لغدويه كل ماسافرت جابت لي

عبد الرحمن / وش ناوي تشتري لها خذ الي تحتاج









في بريطانيا
شقة صلاح

منقهر من غاده من الي صار وتطنيشها له وتركته واقف عند الباب
وبنفس الوقت معجب فيها انها محافظه على نفسها قرر يكلم نواف يقوله عن غاده وانه يبي يتزوجها يبيه يساعده يقنع ابوه لان ابوه يقتنع بكلام نواف مسك جواله ودق على اخوه




عند نواف

كان في البيت جالس عند الجوهره وبنته شاف رقم اخوه
نواف / ياهلا بالغالي
صلاح / الله يحيك وش اخبارك واخبار البنوته وامها
نواف / كلنا بخير نسال عن احوالك

صلاح / متصل ابي اكلمك بموضوع ضروري

طالع نواف في الجوهره المشغوله مع بنتها

قام وطلع برا الغرفه ودخل الصاله

نواف / الحين جالس بالحالي قول وش عندك

صلاح بتردد / ابي اتزوج

نواف بانفعال / خير ما سمعت من الي لعبت براسك وقررت تتزوجها

صلاح / غاده بنت عمي عبد الرحمن ابو خالد

نزل الخبر على نواف مثل الصاعقه ماكان متوقع ولا واحد بالمية ان حبيبة صديقة يتزوجها اخوه مستحيل يرضى يحطم قلب فيصل

نواف بعصبية / قلو البنات ما لقيت الا غاده مستحيل اوافق تتزوجها لو اشوفك ميت قدامي بوقف ضد هالزواجه

صلاح بعصبيه / ليه وش فيها غاده تشك بتربية عمي ابو خالد

نواف بيكرهها بعين اخوه / تدري منهي غاده الي بتتزوجها هذي قويه

صلاح باعجاب / وهذا الي عاجبني فيها

نواف بجديه / وش تعرف عنها البنت ما تصلح لك ولو اخر بنت مستحيل اخليك تتزوجها

صلاح بعصبية / وش شايف عليها الي اشوفه محترمه وتخاف ربها

نواف بقوة / تدري انها منحاشه ليلة عرسها وتدري انها خالعة زوجها وتدري ان زوجها فيصل صديقي الي للحين يحبها ويشرق لنذكر اسمها

صلاح انفجع من اعترافات اخوه مستحيل يصدق ان البنت الي اجذبته بنعومتها ورقتها تسوي كل الي يقوله اخوه

نواف / ليه ساكت

صلاح بتشكيك / نواف مستحيل غاده تسوي كل ذا يمكن صديقك يتبلى عليها

نواف اوجعه قلبه وحس بنبرة الحب من اخوه / انا من حضر زوجها وانا من كان بالفندق يوم انحاشت وقريت رسايلها وهي تستخف فيه وانا الي موديه المستشفى وهو منهار بصباحيته وش تبي اكثر من كذا اثبات

صلاح باصرار / قول الي سوته مابي كلمات مشفره

نواف / قال له كل الي سوته غاده بفيصل وعن حب فيصل لها الي يعاني فيه للحين

صلاح اوجعه قلبه على فيصل

صلاح بصدمه / كل هذا مسويته

نواف / ايه ومستحيل ابوي يوافق عليها لانه داري بكل شي

صلاح بحزن / انا خلاص تراجعت عن الموضوع مستحيل اتزوج وحده فيها كل الي قلته

نواف اوجعه قلبه على اخوه / شيلها من عقلك ياخوي وانتبه لدراستك البنت بدالها مليون بنت

صلاح / فمان الله نواف

سكر من اخوه ورجع للجوهره وقلبه ماكله على صلاح

جلس عند الجوهره وهو باله مشغول ويسرح

الجوهره خافت / نواف وش فيه اخوك

نواف / مافيه شي عنده مشكله بالجامعه وبتنحل ان شاء الله




بريطانيا
عند صلاح

سكر من اخوه وهو مصدوم من كل الي قاله له معقوله الانسانه الناعمه الرقيقه تجرح بانسان وتهينه كل هالاهانه ومع كل ذا يحبها لو انها مسويه كل هذا فيه كان ما تردد انه يذبحها




بالديره
عند جاسم

يحاول يشغل نفسه من بعد مكالمتها له بمراقبة العمال وتنظيف الاسطبل والخيول مع العمال يبي يتعب علشان بالليل من الارهاق ينام ويريح عقله من التفكير فيها

على المغرب دخل على امه وجداته لقاهن جالسات على قهوة المغرب جلس وهو تعبان منهد حيله
طالعته امه ورحمته متاكده ان الي يسويه هروب من التفكير فيها

ام جاسم / يمه اجيب لك شي تاكله

جاسم رحم امه وهو مقرر جروحه له بروحه / ايه يالغاليه ذابحني الجوع

ام جاسم وهي فرحانه قامت وجابت له فطائر مشكله مع عصير

ام جاسم / اذا لي خاطرعندك تاكلهم كلهم

جاسم يبتسم بحزن / اكيد زين ماكل معهم الصحن
اخذ فطيره من الصحن وهو ياكلها يحس كانه يبتلع شوك بحلقه

التفت لامه / يمه اذا فيه اكل جهزيه بوديه للعمال

ام جاسم / أي يمك الخير واجد وفيهم اجر

تغصب جاسم على الاكل وهو يحس بمرارة الاكل خلص الصحن رضاء لامه

ام جاسم فرحت لما شافت مخلص صحنه ام جاسم / يجعله عافيه عليك

جاسم بابتسامه / تعافيك

قامت ام جاسم تطلب من الشغالة تجهز اكل للعمال ولحقها جاسم اخذه منها وطلع فيه


يتبع





بالطائف
عند هند

نايمه بغرفتها قامت علىطق الباب كانت الشغاله

الشغاله / مدام خالد يقول فيه ينزل تحت فيه رجالبالمكتب

هند رفعت نفسها على السرير / قول له نازله

طلعت من عندهاالشغاله ودخلت الحمام اخذت شور ولبست عباتها ونقابها وانزلت تحت قابلتها غاده عندالدرج وكانت هنديان واقفه متوتره
قربت هند من هنديانا الي واضح عليها التوتر

هند تبتسم / هنو شكل حبيب القلب الموجود وقالب حالتك

هنديانابادلتها الابتسامه / ايه خفي عليه

هند / ههههههه لا بخليه يعرف ا ن وراكناس ما يتجرء يزعلك انت بمثابة غاده اختي وانا معتبره نفسي امك

قربتهنديانا وضمت هند وصارت تبكي / ربي يخليك ياهند ولا يحرمنا منك

هند / ههههههههه ما خبرك حساسه ورقيقه قلبك الحب

هنديانا بحيا / ادخلي عندهتاخرتي عليه

تركتها هند ودخلت المكتب شافت رجال اسود البشره نحيف وكان خالدموجود معه
اول ماشافها وقف احترام لها

هند بهيبتها / السلام
الكل / وعليكم السلام

قربت للمكتب وعلي باقي واقف اشرت بيدها تطلب منه الجلوس

هند / استاذ علي تعرف ليش طلبتك

علي بفرح واضح في وجهه / ايه بخصوصزواجي من هنديان بنت عمي حب طفولتي

هند بجديه / هنديانا غاليه عندي فوق ماتتصور لو يوم زعلتها انا الي بوقف بوجهك وبكون حسابك معي كبير

علي / الله لايجيب زعل بينا ازعل روحي ولا ازعلها

هند / شوف استاذ علي انا ما قدر استغنيعلى هنديانا بتقبى بوظيفتها عندي وانت بدور لك وظيفه تكون معها بديقارد
وشريتلكم فله ما ثثتها لكم وكل شي من تكاليف الزواج علي وحجزت لكم باغلى صاله وكل شي مناحسن مايكون

علي دمعت عيونه مو مصدق / مدري وش اقول معندي كلام يوفي حقك


هند / عندك مانع الزواج والملكه بالاسبوع الجاي بعد ماتخلص تحاليلكم

علي بفرح والابتسامه مرسومه على وجهه / يوم المنى

هند / عطيتهااجازه شهرين وشهر عسلكم حجزته والتذاكر مع هنديانا بايطاليا

علي / استاذههند والله الي تسوينه كثير

هند / كل هذا من غلى هنديانا عندي وهي مخلصهبشغلها وعرضت نفسها للخطر علشاني
علي / ان شاء الله اكون قد الي سويته علشاني

هند / ان شاء الله اتمنى تلحق تسوي التحاليل لان من بكره بتسوي هندياناالتحاليل وتتجهز لزواج وانت خذ هالظرف وجهز نفسك نبيك احلى معرس لحلى عروس

علي / لا مايحتاج خيرك سابق

هند بعصبيه / هدية هند ما تنرد واذاانردت اهانه لها واتوقع ماستاهل الاهانه منك

اخذ منها الظروف وهو يرتجف خوفمن نبرة العصبيه
علي / ماعاش من يهينك ومقبولة هديتك

هند / يله انتهتالزياره شوف اشغالك

طلعت وتركته بالمكتب وهي طالعه استقبلتها هنديانابارتباك

هنديانا بارتباك / طمنيني وش صار

هند بابتسامه / كل شيتمام تطمني الخبل يحبك اكثر من حبك له لو قلت له ارم نفسك بالبحر وازوجك هندياناسواها

هنديانا بفرح / ههههههههههه حبنا كبر معنا يااااااااااه ياهند ماتتخيلين فرحتي وسعادتي ان حلم حياتي بيتحقق بفضلك ابوي كان رافضه على انه ولد اخوهلانه فقران ما يملك شي

هند / الفضل لربي وابشرك بيلزق فيك شغلته معكبديقارد

هنديانا دمعت عيونها من كثر السعاده الي تحس فيها / الله يسعدكياهند وينولك الي في بالك

هند بجديهلا/ اطلعي مع غاده اشتري شغلات الزواجوملابس تلقيق بهنديانا ماعرف بشغلات هذي وكلت فيهم غاد بالنيابة عني ولا اوصيك بيضيوجهي مع علي
هنديانا / ابيض وجهك دايم

هند / بطلع افسخ عباتي وبمر علىغاده اقول لها عن السوق

طلعت هند لغرفتها نزلت عباتها ونزلت تحت لقت صوتبالمطبخ شافت غاده تشتغل

هند بجديه / اموت وعرفك ما ترحمين نفسك من المطبختراك حامل وانا اخاف على ولد اخوي

غاده / قلت اسوي عشاء لضيوف خالد

هند / فيه طباخه قول لها الي مشتهيته وهي تطبخ

غاده / خلودي فديتهيحب طباخي خفي علي لاتبلشيني مثل اخوك ما صدقت انه انشغل عني الي يشوف يقول اولوحده تحمل

هند / كله خوف عليك يالخبله الحين اتركي الي بيدينك وروحي معهنديانا السوق واشتري الي تحتاجه

غاده / اتفقتي مع على على كل شي

هند / ان شاء الله بعد التحاليل بيملكون ويتزوجون على الاسبوع الجاي

غاده بفرح / وواو وناسه من زمان ماحضرنا زواجات

هند / بيكون خاليوخالتي واهلك فيه

غاده بفرح / ونااااااااسه هنوده وش رايك تجيبين جداتكوبيت اهل مطلق

هند / جداتي ناويه اجيبهن قبل الحج ناويه احج وحججهن معيواكسب اجرهن

غاده / زين تسوين الله يكتب لك الاجر

هند / اللهم امين
طلعت بالصاله لقت خالد جالس يتابع التلفزون قربت من عنده

هند / خالدابي اعتمر متى تفضى

خالد / أي وقت تبين انا حاضر

هند / بكره بالليلباذن الله علشان الصباح نكون هنا

خالد / ان شاء الله وش صار بالعشاء

هند / غاده بالمطبخ تسويه لك تقول فديته خلود يحب طبخي عاد انا طردتها منالمطبخ والطباخه تكمل الشغل

خالد / ياشين النحاسه انتي لا ترحمين ولا تخلينرحمة ربي تنزل

هند بجديه / انتبه عليها تراها حامل وتحتاج لراحه

خالد / ان شاء الله جدتي


البارت التاسع والاربعون


بالرياض
بيت عبدالرحمن

نوره وصلاح ينتظرون عبدالرحمن باقي ساعه على موعد سفرهم دخل عليهم

عبدالرحمن / جاهزين

نوره / ايه ليش تاخرت

عبدالرحمن / عندي شغل ضروري بالمكتب خلصته وبعده مريت على ابو بسام قلت له عن طلب هند

نوره / وش كان رده

عبدالرحمن / وافق كان بيسافر برى مع اهله ويوم قلت له وافق لكن قال بيستشير ام بسام

نوره / اترك ام بسام علي بقنعها

عدنان بحماس / تاخرنا كملو السوالف بسياره

عبدالرحمن / متاكدين من اغراضكم

نوره / ايه

طلب عبدالرحمن من الشغاله تشيل الشنط لانه بيسافرون من بريطانيا لطائف مراح يمرون لرياض


بيطلبون من محمد يسفر الشغاله والسواق لطائف عند هند بيحتاجونه بسفرهم لطائف

طلعو ركبو سيارتهم متجهين للمطار




في بريطانيا
في شقة فهد


غاده / فهود ماقالك خالي متى بيجي

فهد بقلق / لا لكن على وعده بكره بيكون عندنا
غاده تبتسم / افرح ياعريس

فهد بخوف / ماني بمرتاح لين تصير الملكه اخاف ابوها او امها يرفضون لانها وحيدتهم

غاده / ندى تحبك بتقنعهم

فهد / مدري حاس بخوف وتوتر وقلق

غاده بحب / فهود وكلها على ربك الخوف لا بيقدم ولا بياخر واذا ربي كاتبها لك بتاخذها لو الكل رافضين والعكس

فهد / بدال جلسة التوتر اش رايك نطلع نتعشى برا

غاده / أي والله حاسه بخنقه من جلست البيت

فهد / بسرعه البسي

تركته غاده ودخلت لغرفتها البست لبس ساتر كالعاده وحجاب طلعت لفهد وطلعو برا الشقه صادفهم صلاح على الدرج وعيونه مركزه على غاده الي منزله عيونها



صلاح في نفسه / من يصدق ان الي قدامي فيها كل الي سمعته من نواف صدق الاشكال خداعه

صلاح / مساء الخير وين طالع بذا الوقت

فهد / مساء النور طالعين نتعشى برا

نزلت كالعاده ماعبرته ولا ردت على كلامه

صلاح منقهر منها في نفسه / على بلاويها شايفه نفسها ماكون صلاح ان مكسرت غرورك

فهد / اسمح لي مابي اتاخر على غاده

نزل فهد وصلاح يغلي من القهر بسبب غاده الي ابعدت صديقه عنه قبل لاتجي ملازمه مثل ظله ويوم جت صار معاد يشوفه

نزل فهد لقى غاده تنتظره عند الحارس مسكها بيدها وركبو بالسياره وصلو لمطعم ايطالي طلبو بيتزا بالخضار بعد ماخلصو رجعو للبيت



عند فيصل


كان بسيارته مهموم على حاله وحال اخوه وصل لرياض قرر يمر نواف بالمستشفى

وصل لمستشفى ودخل غرفة نواف مالقه طلع للكفتريا لقاه جالس يشرب كوفي قرب منه

فيصل / السلام

نواف فز لما سمع فيصل توقع انه يطول بديره

قام اخذه بالاحضان

نواف / شلونك وشلون جداتك عسى ماتاثرن كثير بوفاة عيالهم

فيصل / صابرات ومحتسبات الاجر

نواف / وبنته وش سوت

فيصل / تصدق ان هتلر انهارت يوم درت عن موت ابوها

نواف مستغرب / لا والله ماصدق فعايله ماتخليه حتى تبكيه شلون تنهار علشانه

فيصل / اموت واعرف ردت فعل اختها شلون استقبلت موت ابوها

نواف اوجعه قلبه وهو يتذكر مكالمة اخوه صلاح وتذكر كلامه يوم يقول مستحيل احد يشوفها ولا يخطبها والمصيبه الي يبيها اخوه شي ولا بالاحلام اخوه وصديقه متعذبين من نفس البنت

قطع عليه تفكيره فيصل / وش رايك نطلع لبيتكم مشتاق للقرده بنتك وامها

نواف / ماقرد غيرك



في الرياض
بيت نواف

ام نواف جالسه مع الجوهره وبحضنها حفيدتها تلاعبها
ام نواف بعد مارجعت الجوهره لبيتها ماتتركها الا وقت النوم يكون نواف موجود ينام عندها

ام نواف / يمه انتي صايره ماتاكلين ترى مو زين لنفاس

الجوهره / ياخاله مالي نفس احس بكتئاب وحزن من غير سبب

ام نواف / يابنتي هذا الشي طبيعي يمر بنفاس

دخل عليهم نواف

نواف / يمه فيه عشاء فيصل معي

الجوهره فرحت / متى جاء من الديره

نواف / له ساعه مرني بالمستشفى والحين جالس بالمجلس

ام نواف / الله يحيه في بيته والعشاء جاهز كنا ننتظرك

الجوهره قامت وطلعت للمجلس لقت فيصل سرحان

قربت منه وبصوت عالي / بوووووووو

فيصل فز متروع / مجنونه متى تعقلين والمصيبة صايره ام

الجوهره / قوم سلم بدال ما تهاوش

فيصل قام وسلم عليها / وش ذا الاستقبال لاخوك

الجوهره / من زمان عنك قلت استقبلك استقبال سبشل

فيصل / الله الغني عن استقبالك

الجوهره / من الي ماخذ عقلك ياخوي

فيصل بحزن / من غيرها الا اقول ماكلمتك ماعندك خبر عنها

الجوهره / لا الخايسه شكلها نستني

فيصل تنهد وبحزن / ماخايس غيرك ما تدرين من الي تحبه

الجوهره بتضيع الموضوع / شخبارها امي وجداتي وخبار هند

فيصل / امي وجداتي بخير وخوك طلق هند

الجوهره بصوت عالي / شنوووووووووو

فيصل بحزن / الي سمعته

الجوهره / شلون وهو يحبها

فيصل بالم / بنات عمك يعرفن الحب هي غصبته يطلقها

الجوهره / لا حول وهو شلون نفسيته

فيصل / جالس هناك بغرفتها عايش مع الاطلال ذبحته هند مثل ماذبحتني اختها

الجوهره بحزن / فيصل تزوج يا خوي حبك لغاده محكوم عليه بالاعدام تدري ان اخو نواف كلمه يبيه يتوسط بيخطبها

فيصل فز واقف وصار يصرخ / نوووووواف

نواف كان داخل عند بنته خاف يوم سمع صراخ فيصل ركض له بالمجلس

نواف وصل لعندهم شاف وجه صديقه احمر من العصبيه قرب منه / خير ياخوي وش فيك

فيصل / صدق صلاح اخوك بيتزوج غاده

طالع نواف بالجوهره بنظرة لوم وعتب

نواف / ايه

فيصل بعصبية وصراخ / قلو البنات مالقى الا غاده امنعه يا نواف مابي اذبحه وتخرب صداقتنا انا حالف ما ياخذها غيري وان فكر لذبحه

الجوهره انسحبت من المجلس وهي خايفه من نواف الي اكد لها انها ما تقول لفيصل لكن لسانها زل

نواف قرب منه وحط يده على كتفه / ارتاح لا تعصب يصير لك شي

فيصل بوجع وحزن / ليه يا نواف توافق اخوك وانت عايش حبي لها يكبر يوم بيوم قدام عيونك شوف حالي ياخوي

نواف بجديه / تطمن مستحيل ارضى لصلاح ياخذ غاده وانا كلمته واقنعته وقلت له كل شي وهو صرف فكره عن الموضوع تطمن لو اخر بنت ماسمحت لخوي ياخذها وقلبك متعلق فيها

فيصل ارتاح / هذا العشم فيك يانواف
نواف بجديه / انساها يا فيصل صلاح وقدرت اصرفه عنها لكن اذا خطبها غيره شلون بنصرفه وحنا ماندري عنها
كبر عقلك ياخوي مصيرها بتتزوج تزوج وانساها

فيصل انتفض / والله مدام فيني عرق ينبض مستحيل اتركها لغيري لو حياتي الثمن انا اعتبرها زوجتي ومستحيل اتزوج غيرها

نواف / اصحي غاده خالعتك والخلع مثل الطلاق لا تكذب وتصدق كذبتك

فيصل بعصبيه وبوجع / اااااااااااه لازم تذكرني بوجعي واني معيوف ومخلوع من حياة الانسانه الي ملكة قلبي و عشقتها حتى الجنون
ااااااااااااه احبها واموت فيها يا نواف وربي من عرفتها وانحرمت منها والدنيا سوداء بعيني اعيش معكم جسد بدون روح تدري اني نقلت فرع شركتي لبريطاني شفت شلون حبها ضعفني مثل الغريق الي متمسك بقشه ابي اكون بالمكان الي هي فيه يمكن المحها واشوفها وترد لي روحي والله يا نواف لو بايدي انتزعت قلبي الي راضي بالمذله ورميته لكن مو بايدي

نواف مستمع وهو من داخله متوجع على حال جاسم وفيصل

نواف / وسع صدرك ياخوي ما تضيق الا تفرج ماتدري يمكن تكون نصيبك

فيصل بوجع / انا نذرت لصارت من نصيبي كل الي املكه بسجله باسمها يكفيني اني املكها

نواف بعصبية / مجنون وحبك بيضيعك ويدمرك

فيصل بحزن / يويل حالي لصارت لغيري

نواف / تعوذ من ابليس وتعال نتعشى

فيصل استسلم لنواف ودخل معه لغرفة الطعام جلس على الطاوله منسده نفسه لكن جامل نواف

فيصل / نواف وين بنام لاني تعبان من السفر

نواف / بغرفة الضيوف جاهزه تنتظرك تنورها

فيص يبتسم بالم/ تعال نام معي تسليني وترك الجوهره عنك

نواف بحب / ما صدقت تنور بيتي تبيني اتركها واقابلك

فيصل / شخبارها بنتك ترى حدي مشتاق اشوفها اذا صاحيه هاتها بلعب فيها شوي

نواف / وش قال لك بنتي لعبة تلعب فيها

فيصل / الي يسمعك يقول اول واحد تجيه بنت جيبها بلا كثرت حكي

قام نواف وجاب بنته لفيصل لعب معها شوي وبعدها اخذها نواف ورجعها لامها

قام فيصل ودخل غرفة الضيوف انسدح على السرير وكل خليه بجسمه تنزف وجع وشوق لحبيته الي منقطعه اخبارها عنه

يتبع





بالديره
عند جاسم

بعد ماصلى العشاء طلب من العمال يتركون الشغل ويرجعون بكره بدري لانه منهد حيله ما يقدر يكمل معهم

دخل البيت وهو تعبان طلع فوق من غير لا يمر جداته وامه طلع المفتح من جيب بنطلونه وفتح الباب ودخل غرفته الي محرم على احد غيره يدخلها نزل حذيانه ورمى نفسه على السرير بلبسه ومن الارهاق والتعب نام







في الطائف
عند خالد


دخلو الشباب القصر منبهرين من جماله وكبره بحياتهم مادخلو قصور بهالمستوى الراقي

استقبلهم خالد بترحيب ودخلهم المجلس بداية الجلسه كانو مستحين وشخصية خالد اقلبت الجلسه لسوالف وضحك


خالد / وش رايكم شباب قبل العشاء تشوفون سكنكم اذا بتغيرون فيه شي

مطلق / اكيد بيعجبنا

مشعل بمزح / نحب ايدينا مقلوبه من بيت بالديره لفله بالطائف اقرصني مطلق ابي اصدق

مطلق قرصه قرصه قويه

مشعل / وجع قطعت لحمي امحق ولد خاله

وليد / ههههههههههه تبيني اقرصك مستعد

مشعل / لا وراي مستقبل تبيني اتزوج ناقص لحمي

خالد / ههههههههههه تستاهل انت الي تبيي تنقرص

مطلق / وانا مابي اخلي شي بنفسك

وليد بجديه / ما شاء الله عليكم كانكم اخوان وربي تدخلون القلب بسرعه

خالد / والله انك صادق

مشعل / اخجلتونا الطيور على اشكالها تقع وعلى قولة المصرين حلة ولئت غطاها

خالد / هههههههه يله مشينا نشوف الفلل ترها قريبه من القصر ما يحتاج لسياره

وليد / زين علشان اهلنا يتعرفون على بعض

قامو وطلعو مع خالد وشافو الفلل الي بيسكنونها كلها نفس التصميم ثلاث فلال سورهم واحد مقسمه بينه بجدار

وفله بعيده عنهم قريبه من قصر هند مختارتها لهنديانا وزوجها تبيها تصير قريبه منها

انبهرو بالفلل وبالديكور من غير اثاث وفيه عمال يشتغلون يسون بعض التعديلات والتغيرات الي طلبتها منهم

رجعو مع خالد للقصر وهم مبسوطين بالسكن الراقي لهم ولهاليهم ما توقعو في يوم من الايام بيسكنون بيوت بهالمستوى

دخلو كان العشاء جاهز تعشو ورجعو للمجلس



عند هند
جالسه بالصاله فاتحه لاب توبها وفتحت مواقع عالميه انصدمت من الخبر المنشور بالجرائد العالميه

تم كشف العصابة التي تسببت باغتالت المنيونيره هند الفهد والفضل لاحد افراد العصابه زياد ال... ولكن للاسف دفع حياته ثمن كشفه للعصابه

رفعت جواله وتصلت على خالد الي كان بالمجلس

خالد لما شاف رقم / شباب البيت بيتكم دقائق وجايكم

دخل شاف هند شكلها متغير قرب منها

خالد / وش فيك

مدت عليه الاب توب وصدمته اكبر من صدمتها كيف زياد هو الي كشفها وين كلام جاسم انه بيكشفهم

خالد بعصبيه / معقوله جاسم كان يلعب فينا

هند / خل جاسم عنك كان محترم معي ومثل ماتزوجني مثل ماطلقني

خالد / ابي افهم شلون زياد يكشفهم وهو الي اغتالك

هند مستغربه / منو قال انه زياد

خالد / اجل من

هند / لما صوب علي المسدس قال هذي من عامر
وهذ ماعرفه ولا قد تعاملت معه يمكن كان زياد وسيط بينا وحاط اسمه على الاوراق مدري اهم شي انزاح الخطر

خالد بفرح / اللهم لك الحمد

هند بجديه / لازم تعلنون ان وفاتي كانت اشاعه لمتى بابقى ميته عند الكل

خالد / انتظري شوي لا نستعجل خلينا نتطمن اكثر

هند بعصبيه / اسبوع اقصى حد ولا انا الي بتصرف

خالد ضمها من قلب / وربي لسوي حفل بهالمناسبة لا صار ولا ستوى وخلي العالم الي حضرت وفاتك تحضر رجوعك

هند بحب / مابي حفلات ياليت تتصدق فيهم

خالد / ان شاء الله كم هند عندنا يله بروح لرجال تاخرت عليهم

هند جالسه تفكر ومحتاره وفي نفسها / ليش زياد كشف العصابة وش اسبابه وهو اول المستفيدين من اغتيالي
وتغير تفكيرها لجاسم معقوله انه مستغل الي صار لصالحه لكن ماستفاد شي مني الا التجريح وللحين بنت بنوت وش يدريني اني بنت بنوت

هند خافت من تفكير وسواس ان جاسم معطيها منوم وداخل عليها
انرعبت من هالفكره شلون بتتاكد وهي بتفكيرها المدمر
دخلت غاده وهنديان محملات باكياس اخذت هنديانا الاكياس لغرفتها
وغاده دخلت لصاله لقت هند سرحانه قربت وجلست على الكنب

غاده / هنوده وش الي شاغل تفكيرك
هند مدت لها الاب توب

فرحت غاده من الخبر وقربت من هند وضمتها

غاده / اللهم لك الحمد غمة وانزاحت المفروض تفرحين

هند بخوف / غاده جاسم استغل الازمه لصالحه

غاده / وش استفاد وانتي مثل مانتي

هند بجديه / وش يدريني يمكن منومني وحقق هدفه من زواجه

غاده / محلوله امشي معي لدكتوره نسائية تكشفين عندها وهي تثبت لك

هند بعصبية / هذا الي باقي اعرض نفسي للفضائح والقيل والقال

غاده بهدؤ / اجل وش الحل بنظرك

هند بامر/ جيبي الدكتوره هنا بالقصر ويصير كل شي سكات

غاده / اهم شي نلاقي دكتورة ثقه وانا هنا ماعرف

هند / ماتعرفين دكتوره نسائية

غاده / لي زميله قمة بالاخلاق تشتغل بمستشفى ال ...... لكنها برياض وش بيجيبها هنا

هند باصرار/ حاولي فيها وادفع لها الي تبيه مابي اعيش بشك بيذبحني

غاده بجديه / واذا صار الي خايفه منه تراه كان زوجك وهذا من حقه

هند بعصبيه / والله والي خلقني لو الي خايفه من صار ليحفر قبره بايده وخليه يلعن الساعه الي استغفلني فيها

غاده / خلاص بكلم المستشفى الي تشتغل فيه واترجاها تجي وبطيارتنا هي وزوجها

هند / بسرعه كلميها وقولي لها بكره تكون عندي مابي اجلس على اعصابي

طلعت غاده من عندها ودخلت لغرفتها واتصلت على رقم المستشفى وطلبت منهم تحويلها على الدكتوره
عرفتها على نفسها ورحبت الدكتوره فيها وطلبت منها تجي ضروري لطائف لانها حامل وتعبانه اعتذرت لكن مع اصرار غاده وافقت تجي ويكون زوجها معها

الدكتوره طلبت انها تجي بدري لانها بترجع بدري عندها عمليه بالليل وافقت غاده واخذت منها رقم جوالها

قفلت من الدكتوره وطلعت لهند الي جالسه تحرق باعصابها

غاده بابتسامه / ابشري بكره الظهر وهي عندك
هند بقلق / ماتقدر تجي الصباح

غاده / برسل لها رسالة جوال وقول لها ان الحجز الصباح

هند بجديه / تكونين معها اذا كشفت علي وتقولين لها الحقيقة مابي تشويه سمعه

غاده / من عيوني انتي ارتاحي انا ثقتي كبيره بجاسم مستحيل يسوي الي براسك

هند / اصلن طريقة زواجنا واجباري بالمنوم اني اروح معه يخليني اتوقع منه أي شي


غاده / اطلعي ونامي وارتاحي وبكره يصير خير ان شاء الله

هند بحب / تعشيتي

غاده / ايه

هند / شريتي فستان الزواج لهنديانا

غاده / رحت للمصممه وخترت لها فستان فخم وبعد يومين بنستلمه

هند / متى بتخلصون

غاده / اليوم خلصنا الاساسيات باقي شغلات بسيطه

هند / لازم تخلصون قبل الاسبوع الجاي

غاده / ان شاء الله

هند / انا بكره بعتمر تعتمرين معنا

غاده / اكيد احد يرفض العمره متى ناويه

هند / بالليل ويعتمد على الي بتقوله الدكتوره اذا طمنتني ان كل شي مثل مابي عمرتنا بنفس الموعد واذا صار العكس باجلها لين اتفاهم مع جاسم وابرد قلبي فيه

غاده / خلاص بدخل غرفتي بنام

هند / لا تنسين ارسلي لدكتوره رساله قبل لا تنامين

غاده / ا ن شاء الله

دخلت غاده غرفته نزلت عباتها اخذت شور ونامت





عند خالد

دخل عند الشباب والابتسامه مرسومه على وجه متشقق وفرحان من الخبر الي سمعه

خالد / السموحة على تاخري

مشعل / اشوف البسمه شاقه حلقك

خالد / اللهم لا حسد

مطلق بمزح / ترى ولد خالتي نضول

وليد / ههههههه اجل يبينا نسكر عيونه مو بايعين عمرنا

مشعل / اقول لا تخلوني اعطيكم عين بدال ماتصير مطلق تصير مزنه

خالد ووليد / هههههههههههههه

خالد / يا طويلين الاعمار الي مفرحني ان العصابة الي كانت تهدد هند تم القضاء عليها
وذا الاسبوع بننشر بالجرائد المحليه والعالميه ان وفاة هند اشاعه


مطلق سرح فيها مو راضيه صورتها تنمسح من باله كل ماجاء طاريها كانه يشوفها قدامه وهو عارف انها بعيده عنه بعد السماء عن الارض

وليد / ياخوي قولنا ليش العصابة تبي تتخلص من هند اذا مافيه احراج

خالد / مافيه احراج الي سوته هند معهم يخليني امشي رافع راسي عصابة كبيره اساس شركتهم غسيل اموال ومخدارت

كانو يبون تصير شركة هند تبع لشركتهم ومكمله لها عرضو عليها مبالغ خياليه ولما تاكدو من رفضها هددوها بالقتل وقفت بوجيهم ولا اهتمت بالتهديد بعد سنه من اللقاء معهم

لحقوها وهي رايحه لا جتماع وصار الي صار اضطرينا ننشر خبر وفاتها غصب عنها وهي ماتدري هند ما تعودت الهروب مستعده توجهم لو اخر يوم بحياتها

وليد باعجاب / يحق لك ترفع راسك فيها

مشعل / وانا اشهد اخت رجال وبنت رجال عرضت حياتها للخطر تمنع هالسموم عن شبابنا

مطلق جالس مستمع وزاد اعجابه اكثر لهند

مطلق في نفسه / كامله والكامل وجه الله شكل وفعل الله يهنيك فيها ياجاسم ويرزقني زوجه مثلها


يتبع







عند هند

جالسه على الكنب وفكرها مشغول وهي تفكر بالخطط الي تربي فيها جاسم وتخليه يلعن الساعه الي تزوجها فيها

متاكده وواثقة ان جاسم مستغل الي صار لصالحه وهي ما تنكر انها كانت تنام نوم ثقيل ما تعودت عليه اكيد السبب جاسم تذكرت لما كانت تقوم وملابسها مقلبوبه تاكدن ان الي سوى هالشي جاسم

هند في نفسها / ياويلك مني ياجسوم النذل ان مربيتك وخليتك تتمنى الموت ولا تلقاه وخليك عضة وعبره لكل من يستغفل هند الفهد
كله مني شلون صدقته وانا بعمري ما وثقت باحد قال ايش قال حلوف شلون وثقت فيه من بعد الي سواه بليلة عرسه

حست بصداع بسبب التفكير طلعت لغرفتها اخذت شور دافي يريح اعصابها

طلعت لبست بجامه وانسدحت على سريرها حاولت تنام ما قدرت حاولت تشغل نفسها عن التفكير

نزلت وجلست بالحديقه لين يجي موعد الدكتوره جدران القصر تخنقها

نزلت وطلعت بالحديقه انسدحت على المرجيحه تراقب النجوم والهدؤ مالي المكان وهي بتاملها نامت





في بريطانيا

وصل عبدالرحمن وعايلته شافو الوقت متاخر على زيارتهم لفهد وتعبانين من الرحله الطويله قرر عبدالرحمن ياخذ فندق ينامون فيه اليله وبكره العصر يكونون عندهم يعرف ان عندهم دوامات ما يرجعون الا العصر
وصلو الفندق خذ شور ومن التعب والارهاق نامو

نوره بالغرفه مع عبدالرحمن منسدحه على السرير مافيها نوم مشتاقه لفهد وغاده حاولت تغصب نفسها على النوم وبعد التعب نامت

وعدنان جالس بالصاله كان رافض السكن بالفندق يبي يروح عندهم على طول انسدح على كنب الصاله ومن التعب نام على وضعه



اليوم الثاني
الطائف


فتحت عيونها على صوت الاذان انصدمت انها نايمه بالحديقه حست بجسمها مكسر من نومتها الغير مريحه
قامت ودخلت داخل وطلعت لغرفتها توضت وصلت وطلعت ونزلت عند غرفة غاده وخالد طقت عليهم الباب فتحت غاده

هند / غاده ارسلتي الرساله لدكتورتك

غاده / ايه بعد ساعه بتكون موجوده

هند / صلي وقومي خالد يصلي انتظرك بالصاله لا تتاخرين

غاده / ان شاء الله

دخلت غاده تصحي خالد الي بالعزر قام لانه سهران مع الشباب

هند دخلت المطبخ طلبت من الطباخه تسوي لها شي خفيف مع كاس كبتشينو لانها نامت من غير عشاء

دخلت الصاله وتمددت على الكنب تنتظر غاده
جابت لها الطباخه الفطور الي طلبته
تعدلت بجلستها بدت تفطر وتتغصب على الاكل دخلت عليها غاده

غاده تبتسم / وش هالخيانه تفطرين بدوني

هند / تاركتك تفطرين مع حبيب القلب

غاده / فديته ليكون مانمتي من البارح

هند / من يجيه النوم وباله مشغول

غاده / انت مكبره الموضوع وهو مايستاهل

هند بعصبيه / هو كبير من غير لكبره

غاده بجديه / اش فيها زوج ونام مع زوجته اجرم هذا حق من حقوقه عليك وتلعنك الملائكه اذا منعتيه

هند بعصبيه اكبر / انا اعتبرها لغتصاب قرب مني بطريقه ملتويه واستغفلني وهذا عقابه كبير عند هند ماتجرء الي اكبر منه يسويها


غاده جلست على الكنب وتكلمت بهدؤ بتمتص عصبية هند

غاده بهدؤ / استغفري ربك وش اغتصابه انتي حكمتي عليه وانتي للحين ما كشفتي انا متاكده انك ظالمته

هند بجديه / اتمنى هالشي لاني مابي اجرم فيه علشان امه ولا هو ماله أي قدر عندي

غاده / استعدي تلقين الدكتوره جايه بالطريق الفحص بيكون بغرفتك

هند / وش استعد فيه لجت نطلع مع بعض

غاده مدت يدها واكلت من الفطائر الي قدام هند

هند / خالد وينه

غاده / طلع يصلي وبيرجع ينام لانه سهران للفجر

هند بعصبيه / بدينا بالسهر وتطنيش الشغل وكيد الي معه بيتركون الشركه
اليوم انا بطب عليهم فجئة ويويلهم واولهم خالد اذا مالقيتهم بالشركه

غاده / وسعي صدرك يابنت الحلال واتركي الشركه عنك وارتاحي ونامي

هند / اقول قومي صحي خالد لاني متحلفه فيه اذا ما لقيته يويله مني

غاده بستعطاف / يهون عليك ابو عبدالرحمن تنكدينه على الصباح

هند بجديه / ايه يهون الشغل مافيه عواطف ولا كان مانجحنا قومي قوميه لانكد عليه و اقومه بطريقتي

غاده قامت / لا والي يعافيك انا الي بقومه





بالديره
عند جاسم

صحى من النوم وهو حاس بجوع له يومين ماكل شي
شاف نفسه نايم بلبسه دخل الحمام اخذ شور وتوضاء

طلع من غرفته وقفلها وحط المفتاح بجيبه عمره ماهتم بغرفته ودايما مفتوحه

جاسم بنفسه / معقوله بعيش على طيف ذكرى بتنتهي مع الزمن يارب قوي قلبي ورزقني نسيانها



في الطائف

طلعت غاده من غرفتها لقت هند بالصاله

غاده / هنوده الدكتوره قريب من هنا بسرعه روحي لغرفتك مابي خالد يشك بشي

هند بجديه / طالعه اياني وياك خالد يعرف بشي الشي هذا سر بينا

غاده / فهمنا بسرعه اطلعي
طلعت هند لغرفتها وغاده تحت سمعت صوت الجرس كان الدكتوره ومعها زوجها طلبت من السواق عمران يدخله بالمجلس ويقوم بضيافته لان خالد بيطلع لشركه

غاده اخذت الدكتوره لغرفة الجلوس وضيفتها

غاده / شخبارك سميره

سميره / بخير انتي شخبارك مع الحمل

غاده / الحمدلله بخير

سميره / يله دخلني بغرفتك بكشف عليك

غاده مستحية وبتوتر / مو انا المريضه

سميره عصبت / ما توقعتك كذا غاده مطققتني مشوار وتاليته تكذبين علي

غاده / السموحه منك والسالفه كبيره لولا ثقتي فيك كان ماطلبتك

سميره / قولي الي عند

غاده بحياء/ حكت كل شي من زواج هند الصوري لين خوفها يكون جاسم مستغفلها

سميره مستغربه/ ماعقوله ماتعرف اذا كان دخل عليها او لا فيه علامات توضح اذا تم الدخول او لا

غاده / انا متاكده انها بنت لكن هي تبي تتاكد زوجها انا واثقه فيه انه مستحيل يخل بحلوفه

سميره / وينها بكشف عليه لاني مستعجله برجع

غاده / تعالي معي فوق بغرفتها

طلعت الدكتوره مع غاده لغرفة هند الي كانت على اعصابها من تاخير غاده والدكتوره

الدكتوره تفاجئت من جمال هند الخيالي الي مستحيل أي رجال يملك القوة انه يقاومها فكيف وهو زوجها فكانت شبه متاكده من صحة شكوك هند

انسدحت هند على السرير استعداد للكشف وطلبت من غاده توقف بعيد شوي

بعد دقائق خلصت الدكتوره كشف وهند وغاده على نار

الدكتوره بابتسامه / بنت بنوت

هند بشك / متاكده

الدكتوره / ايه هذي شغلتي

تنفست هند براحه / الله يبشرك بالخير وبشارتك علي ما تتخيلين اش كثر شلتي هم من على صدري

الدكتوره / تسلمين ما نبي الا سلاماتك

هند بجديه / هدية هند الفهد ماتنرد

الدكتوره خافت من هند / مقبوله

قامت هند من السرير وكتبت شيك بمبلغ كبير باسم الدكتوره

الدكتوره بققت عيونها من كبر المبلغ لو تشتغل طول عمرها ماجمعته

الدكتوره / هذا كثير ما سويت شي يستاهل

غاده بجديه / هند الفهد كريمه وانتي تستاهلين ياليت سميره الي صار يكون سر بينا مانبي تشهير وانتي تعرفين العالم وتفكيرهم

الدكتوره بزعل / ما يحتاج توصيني هذي اسرار مهنيه مستحيل اقولها وهذي امانه برقبتي تطمني

الدكتوره نزلت معها غاده عزمت عليها للغداء لكنها رفضت وقالت انها مرتبطه بشغل

نزلت هند متشققه من الوناسه وتحس كانها انولدت من جديد

هند / طلعت الدكتوره

غاده / ايه شكلها زعلت مني لاني جالسه اوصيها ما تقول شي عن الزياره

هند بفرح / كيفها تزعل اهم شي ما طلعت من عندنا الا مضيفينها

غاده بزعل / اشوف الفرحه بعيونك شفتي شلون ظلمتي جاسم انا الي ماعرفه وثقت بكلامه وحلوفه وانتي الي عشتي معه شاكه فيه

هند / فكينا من سيرته تصرفاته تخلي الواحد يشك فيه المهم تجهزي بنعتمر بعد المغرب

غاده / ان شاء الله جهزي اغراضك

هند / بجهزها بعدين الحين طالعه بلبس وبروح لشركه

غاده / يابنت الحلال ارتاحي

هند / راحتي بشغلي الا زوجك الموصون داوم لاني ناويه عليه

غاده بابتسامه / ابشرك داوم موتي بحرتك

هند / كاني شايفته نايم على مكتبه كل زيارتي لشركه ابي اصيدهم

طلعت هند لغرفتها وستغلت الفرصه واتصلت على خالد وقالت له نية هند فيهم




عند خالد
بالشركه

بعد مانهى مكالمته مع غاده طلع لمكتب مطلق

مطلق بابتسامه / ياهلا فيك وش عندك زايرنا اليوم


خالد / شكل ابتسامتك بتقلب عليك هند ناويه علينا بسبب سهرتنا البارح جايه بتتفقد الشغل وبتصيدنا اذا كنا نايمين وتاركين الشغل تهدد وتوعد

مطلق / تطمن عندي ملفات بدرسها والنوم بعيد عني انا يكفيني انام ساعتين

خالد / مشعل وينه اشوف مكتبه فاضي

مطلق / تطمن هو مشطط على الشغل اكثر مني طالع عند وليد بيجيب بعض الملفات الي نحتاجها

خالد / انا راجع مكتبي لا وصيك كلم وليد وقوله يكون مستعد لزيارة هند المفاجئة
على طلعة خالد كان بوجهه مشعل معه اوراق

خالد يبتسم / اشوفك شاد حيلك ترى هند بطب فجئة متوقعه انك نايم على مكتبك ما تدري انك تشتغل باخلاص

مشعل بمزح / يا خي اختك هذي اذا شفتها تجيني ام اركب اخاف يوم اذا شفتها اطب ساكت وتفقدوني

خالد / ههههههههههه لا تخليني اوصل لها انك تحش فيها

مشعل / لا والي يسلمك ناوي علي

خالد يحب مشعل ويحب خفت دمه انسان طيب الي فى قلبه يطلعه لسانه

خالد / المره سماح

دخل مشعل عند مطلق ودخل خالد مكتبه يدرس اوراق بين ايدينه




عند هند

بعد ربع ساعه دخلت الشركه وعلى طول لغرفة خالد بتتاكد من تواجده

فتحت الباب شافته منغمس باوراق الي قدامه

هند / السلام

خالد بابتسامه / وعليكم السلام أي خدمه تراني مشغول

هند / زين انك تشتغل ربي رحمك مني قوم معي بتفقد الموظفين

دخلت مكتب مطلق ومشعل شافتهم يشتغلون

هند / السلام عليكم

مطلق ومشعل وقفو احترام وتقدير لهند

هند بجديه / الله يعطيكم العافيه اجلسو مره ثانية لشفتوني رجاء لتوقفون الي يحترمني يخلص بشغله ما تهمني هالشكليات

استجابو لها وجلسو وطلعت مع خالد ودخلت مكتب وليد شافته يشتغل على الكمبيوتر

هند / السلام

وليد يعرف هند ماتحب احد يوقف لها / وعليكم السلام

هند بجديه / اش تسوي على الكمبيوتر

وليد / الله يسلمك جتنا رساله من وفد الماني يبون يتعاملون مع شركتنا وجالس اترجم الرساله وبطبعها وبقدمها لك لان حاطين شروطهم اذا ناسبتنا بيجون يقابلونك نهاية الشهر

هند بجديه / الله يعطيك العافيه

وطلعت راجعه لمكتبها وخالد رجع لمكتبه سئلت سكرتيرتها عن مواعيدها قلت مافي مواعيد قررت تطلع ترتاح وتجهز نفسها للعمره


طلعت وصلت للبيت طلعت لغرفتها اخذت شور ولبست بجامتها ونامت




في بريطانيا
شقة فهد

صحى فهد واستغرب ان غاده للحين نايمه طق عليها الباب ما سمع صوت فتح الباب ودخل سمع صوت الماء بالحمام طلع ودخل المطبخ سوى فطور خفيف لهم

بعد نص ساعه طلعت غاده وهي فرحانه

غاده بابتسامه / فهودي اليوم خالي بيجي ماحد قدك

فهد بجديه / سلمي اول ولا داخله على كفار

غاده / السلام ولا تزعل
قربت من فهد وجلست على طاولة الاكل اخذت كاس العصير وشربته مع قطعه من الفطائر

فهد / متى تخلص محاضراتك

غاده / 12 وانت

فهد / انا بعد العصر اجل روحي مع ندى اذا خلصت محاضرتي جيتك

غاده / ماكلمك خالو

فهد / لا ماكلمو يمكن انشغلو بامتحانات عندنان

غاده تبتسم / فهد وش فيك اليوم زعلان مني

فهد ببرود / لا

غاده / فديتك وش شاغل بالك قولي

فهد بقلق / ما صرت انام من التفكير والقلق اني انرفض ترى صعبة ان الرجال يرفض

غاده ماسكه يده بين ايدينها وتضغط عليها / تطمن ضامنه لك الموافقه اذا صاحبة الموضوع موافقه وحابتك مستحيل اهلها يرفضونك لا تنسى انها وحيدتهم يبون يتطمنون عليها مع زوج يخاف ربهم ولا راح يلقون احسن منك

فهد / يارب الي تقولين يصير

غاده قامت / يله نروح للجامعه لا اتاخر على ندى

فهد / يله


دخلت غاده لبست حجابها وطلعت مع فهد وصلها للجامعه ودخل محاضرته وهي جلست تنتظر ندى



يتبع








في الديره

بعد مارجع من الصلاه طلبمن الشغاله تسوي له كبتشينو يبي يصبح على ذكراها الكبتشينو متعلق فيها اخذ الكاسوطلع عند العمال يراقبهم بجسمه وعقله وقلبه عندها

جاسم في نفسه وهو يرشف منالكاس / وينك فيه الحين داخل المملكه ولا برى شلون طاوعك قلبك وتتركيني وانا ضعفتقدامك وترجيتك تبقين ياقسوة قلبك ياهند لهدرجه مافيه شي حلو بينا يشفع لي عندكويخليك تبقين

شوفيني اشرب من نفس الكاس الي كنتي تشربين منه ونفس الكبتشينوالي حبيته لانك تحبينه ونفذت وصيتك واقف اراقب العمال الي يبنون مدرستك كل هذا مايشفع لي عندك

والله الحياه بغيابك مرار كنت مكتفي اني اشوفك من بعيد قول ليوش ذنبي انك من بين كل البنات حبيتك ( اااااه لو الحب رجال لذبحته وارتحت منه )

شوفني اسولف مع نفسي ارحميني من عذاب عشقك تكفين طالبك ارجعي لي


البارت الخمسون


في بريطانيا

دخل صلاح الجامعه ولمح غاده من بعيد جالسه بنفس مكانها قرب منها
رفعت راسه شافته واقف قدامها وبعيونه نظرات احتقار مستغربتها لكنها ماهتمت

غاده بسخريه / اتوقع ماله داعي واقف عندي فهد بالمحاضره

صلاح بسخرية / ابي افهم على ايش شايفه عمرك

غاده طنشته ماردت عليه وحاولت تشغل نفسها عنه بالكتاب الي بيدها وكانه مو موجود

ولع قهر من تطنيشها / انتي هوايتك التعذيب وتجريح الناس وش ذا الغرور

غاده منصدمه رفعت راسها وبسخريه / الاخ يكلمني شكلك غلطان

صلاح بقوة / الي مثلك المفروض ماله وجه تطالع بحد وهي منحاشه ليلة عرسها

قطع كلامه بكف قوي من غاده الي تنتفض من العصبيه

غاده معصبه / هذا الكف ردي على وقاحتك مع اني لوثت يدي فيك والله ولي خلق سابع سماء ان ما تقلعت للم الجامعه كلها عليك وخليتك فرجه ببلاش
لو في ذرة رجوله وشهامه ما تعرضت لاخت صديقك يله فارق وياني وياك اشوفك قدامي لقول لفهد سواتك وانت تعرف دمه حار يمكن يذبحك ذبح شاه من غير مايهتم بصداقتك مراح اوصل الي صار لاخوي لاني مابيه ينصدم في سوء اختياره لصديقه

صلاح منصدم من قوتها ما توقع انها بتمد يدها توقع لما يواجهها بحقيقتها تضعف وتبكي ويكسر غرورها

لكن الي صار هي الي كسرته وخلته ما يسوى
ماعنده أي رد على كلامها استحى من نفسه وندم على تسرعه كان احترمها احترام لصديق عمره
تركها وهو موجوع بداخله دخل الجامعه وهو يتحاشى وجود فهد وجلس بمكان بعيد عنه ماله وجه يقابل فيه فهد بعد سواته




عند غاده

لما مشى صلاح وتركها رمت نفسها على الكرسي وسمحت لدموعها بالنزول كلامه فتح عليها جروحها ورش عليهم ملح

غاده في نفسها بوجع / ليش تذكرني بمراري ووجعي واكبر خساره خسرتها اااااااااااااه يا فيصل والله ندمانه والندم ذبحني ما يكفيني اني خسرتك وبعت حبك والحين ادوره بعد ماضاع مني والله الطعن بالميت حرام احاول انساك القاني افكر فيك
اكيد خطبت وتزوجت وغاده ذكرى شينه مرت بحياتك بسبتها انجرحت رجولتك ياليت الزمن يرجع لورى وربي لصلح كل الي صار

قربت منها ندى وخافت من شكلها الباكي

ندى / غاده ليك كل هالبكاء

غاده / حاسه اني مخنوقه تذكرت ماماتي مشتاقه لها
ندى / تعالي معي الكفتريا اطلب لك عصير ليمون يريح اعصابك

قامت غاده مع ندى ودخلو الكفتريا طلبت لها عصير ليمون شربته وارتاحت بعده قامن ودخلن المحاضره

وطلعن على الساعه 12 وغاده متضايقه مالها خلق تروح مع ندى لبيتهم تبي ترجع للبيت تختلي بنفسها

ندى / غاده اطلعي معي امي مجهزه الغداء الي تحبينه

غاده بحزن / عفية ندى وصليني البيت مالي خلق

ندى / مو بكيفك تبين امي تزعل مني
غاده بستسلام / امري لله عارفه مراح اقدر عليك

طلعت غاده مع ندى وصلو لبيت ندى لقت امها مجهزه السفره لغاده ولبنتها بتنظر زوجها بتتغداء معه اتركتهم تبيهم ياخذن راحتهن ودخلت لغرفتها






بالرياض
عند فيصل

دخل بيت نواف بالمفتاح الي معطيه نواف له دخل غرفة الضيوف بدل ملابسه وكلم الجوهره يتاكد اذا ماعندها احد دخل عندها يبي يضيع وقته مع الجوهره وبنتها

فيصل / السلام

الجوهره / وعليكم السلام

قرب منها وخذ فرح فك امهادها وصار يلعب معها ويبوس خدودها

الجوهره / فيصل خف على البنت من سلامك ترى بشرتها حساسه

فيصل يبتسم / ما ينشبع منها ودي اكلها وريحك منها

الجوهره / يسلام اذا جاك اعيال اكلهم بنتي ابيها

فيصل وهو يلعب مع فرح طالعها بنظرات حزن

فيصل بحزن / ما ضنتي بتشوفينهم

حزنت على حزن اخوها ما كنت تبي تفتح عليه المواجع كانت زلت لسان

الجوهره / فيصل كل البنات يتمنونك ويسعدهن تكون من نصيبهن
فيصل بالم ووجع / ولي ابيها ما تبيني عايفتني ومنحاشة ليلة دخلتي ولا بعد خالعتني


الجوهره باستغراب / خالعتك

فيصل / ايه

الجوهره اول مره تدري ان غاده خالعه فيصل وانقهرت منها شلون كسرت اخوها

الجوهره / هي الخسرانه لو لفت الدنيا مستحيل تلاقي مثلك

فيصل بابتسامة وجع / كل فتاه باخيها معجبة
الجوهره بادلته الابتسامه / ياحبك لتحريف الامثال

فيصل بتردد / ماعندك اخبار عنها ماكلمتك من بعد ما سافرت

الجوهره / لا شكلها نستني

فيصل / طيب انتي ما تصلتي عليها لها فتره طويله من سافرت

الجوهره / اتصلت عليها كذا مره وجوالها مغلق

فيصل بيسحب الكلام منها / ما تدرين باي ولايه ساكنه واسم جامعتها
استغربت الجوهره من السؤال وخافت ان فيصل ناوي يلحقها هناك

الجوهره بترجي / طالبتك ياخوي لا تزيد اوجاعك وتسافر وراها الي باعك بيعه لو كان غالي

فيصل في نفسه بوجع / اااااااااااااه الشوق ذبحني والصبر مل من صبري معاد اقوى على البعد يوجع قلبي واسمها معاد ينذكر قدامي

قام بيطلع / تطمني وارتاحي مالي نيه اسافر والحق وراها انا نذرت نفسي لشغل معاد لاحد بقلبي مكان


فيصل في نفسه بسخرية / والله انك يا فيصل شاطر بالكذب بتنقل فرع شركتك لبريطانيا علشانها وابي اعرف في أي ولايه ابي شركتي تكون بنفس الولاية الي هي فيها ابي اصير قريب منها ااااااااااااه من ضعفك يا فيصل ولا بنت تلعب فيك وتشقلب حالك الله يلعن الحب الي يذل



الجوهره ارتاحت / متى ما بغيت تتزوج قولي وربي لاختار لك الي تنسيك غاده

فيصل في نفسه / مستحيل تلقين الي تنسيني روحي والهواء الي اتنفسه غاده صارت نبض قلبي والدم الي يمشي بعروقي

فيصل بابتسامة الم / اذا فكرت بالزواج مراح يخطب لي غيرك

طلع من عند الجوهره دخل غرفة الضيوف وهو تعبان ومرهق






في بريطانيا

خلص فهد محاضرته وصار يدور على صلاح مالقاه من الصباح ما شافه ضن انه غايب طلع من الجامعه اتصل على غاده وقال لها انه جاي بالطريق
لما وصل كلمها تطلع اطلعت والشغاله وراها شايله غداء لفهد

فتحت الباب وجلست قدام والشغاله حطت الاغراض وراء

فهد ابتسم / شخبارها

غاده بابتسامه / طيبه وكل ماجبت طاريك حمرت خدودها

فهد بحب / فديتها يارب تصير من نصيبي

غاده / ان شاء لله
وصول للشقه فتح فهد الباب ودخلت غاده

فهد / غدويه الله يعافيك جهزي الغداء باخذه لشقة فهد

غاده كشرت لما سمعت اسمه لكن ماحبت تبين شي لا خوها
غاده / بجهزه هنا وانت ناده لاني بدخل غرفتي بنام

فهد / بعد احسن مالي خلق اشيل الاغراض

دخلت غاده غرفتها وهي تغلي قهر من صلاح والي سواه اليوم معها لكن الي يطفي قهرها انها اخذت حقها منه


طلع فهد لشقة صلاح دق اكثر من نص ساعه وبعده طلع له صلاح واضح عليه التعب والحزن

فهد خاف / وش في شكلك كذا

صلاح / تعبان شوي

فهد اسحبه بيده / تعال غدويه مجهزه الغداء لنا

صلاح كره نفسه اكثر من جاء من الجامعه وهو ذابح نفسه بالتفكير والندم خايف تقول لفهد وخايف يفقد صديق عمره بسبب تصرفه


صلاح / تعال هنا مابي اضايقها

فهد / كنت بجيب الغداء عندك وهذي فكرتها انك تتغداء هناك راحمتني من شيل الاغراض

صلاح احتقر نفسه / الله يعطيها العافيه

دخل مع فهد الشقه ودخل المطبخ وهو ياكل كل تفكيره فيها ليش سوت كل هذا وهو جرحها اليوم

صلاح في نفسه / الله يستر مدري وش يدور براسك يخوفي الهدؤ الي يسبق العاصفه

وهم يتغدون سمعو صوت الجرس استغربو من الي بيجيهم هالوقت قام فهد فتح الباب وتفاجئ ا ن اهله قدامه استقبلهم بالاحضان ودخلو داخل الشقه وسكر الباب

فهد / ياهلا والله ليه ما قلتو عن موعد رحلتكم اجي استقبلكم

فهد وهو بحضن امه الي مو راضيه تفكه مشتاقه له

عبدالرحمن / جاين متاخر ولا حبينا نقلكم

فهد / شخباركم وربي مشتاق لكم موت

نوره / وانا اكثر انت وش فيك نحفان
عبدالرحمن يبتسم / من بيفكك من امك

عدنان بمزح / كانكم مطنشيني شكلي بدخل عند غدويه هي الي بتستقبلني استقبال حار

نوره / الا وينها غدويه ماشوفها

فهد / يمه غدويه بغرفتها نايمه وعندي ضيف يتغداء معي ادخلي عليها سوو لها مفاجئة



انسحبت نوره من الصاله ودخلت غرفة غدويه لقت الغرفه ظلام انسدحت جنبها وظمتها على صدرها مشتاقه لها وصارت تمسح على شعرها

وغاده من التعب والارهاق ماحست بوجود خالتها
نوره حطت راسه على المخده بتنام جنبها لانها رحمتها ما تبي تصحيها وهي متاكده انها تعبانه من الجامعه وهي حاضنتها نامت لانها من البارح تفكر مانامت

غاده وهي في نومها شمت ريحة عطر نسائي محبب لنفسها فتحت عيونها توقعت نفسها تحلم شافت وجه نوره رجعت قفلتها وفتحتها مره ثانيه تاكدت انها بعلم مو بحلم دفنت وجها بحضن خالتها ياكثر شوقها لها

غاده / خالتو انا بعلم ولا بحلم

نوره فتحت عيونها بثقل / بعلم يا روح خالتك بشريني عنك

غاده وللحين بحضن خالتها / الحمدلله ناقصني وجودكم جنبي

نوره بعدت غاده عن حضنها / وش فيك ياروح خالتك شكلك متضايق بنتي واعرفها

غاده بضيقه / مافيني شي الغربه مره

نوره بحب / قومي اخذي شور ينشطك علشان تقدرين تنامين بدري بالليل وجلسي معي مشتاقه لك

قامت غاده / وانا اكثر ياخاله

دخلت الحمام خذت شور ولبست لبس بيتي ناعم

دخل عليهم عدنان ركضت له غاده وخذته بالاحضان

غاده / اشتقت لك يادب وربي لك وحشه

عندنان / فكيني خنقتيني

غاده ضربته على راسه / من حبي لك خنقتك

عندنان / والله البيت بغيابك ظلام ماعندي احد اتهاوش معه ولا احد يتابع معي الافلام
غاده ضربته على راسه / مالت عليك وعلى شوقك تبي بس تتهاوش

نوره / عدنان الضيف برى ولا طلع

عدنان / طلع

طلعت غاده مع خالتها وركضت لخالها وضمته بشوق وصارت تبكي بحضنه

حضنها بحب وشد بحتضانها وهي مثل الورقه تنتفض من البكاء اشتاقت له كثير هو عوضها عن الابو الي انحرمت منه وهو عايش

عبدالرحمن يمسح على شعرها / خلاص ياقلب خالك قطعتي قلبي لو داري بتبكين ماجيت
غاده رفعت نفسها عن صدر خالها / لا تقول كذا وربي انتظر جيتكم على احر من الجمر وسال فهد غثيته من كثر ماساله

عبدالرحمن باس جبينها ومسح دموعها

عبدالرحمن يبتسم / جهزي نفسك الليله بنخطب لفهد

فز قلب فهد خوف وفرح

غاده بابتسامه / ان شاء الله خالو

عبدالرحمن التفت على ولده / عندك شغل ولا نخطب الليله

فهد / لا ماعندي شغل الليله ان شاء الله الخطبه

نوره بابتسامه / ايه وانا بروح اشوف عروس ولدي اختيار غاده

غاده بحب / بتعجبك تعرفين ذوقي راقي

نوره تمزح / نشوف اذا معجبتني مافي خطبه

غاده / ههههههههههه اخاف يوقف قلب بعض الناس


فهد قرصها من كتفها
غاده / أي يالمتوحش اوجعتني

فهد يرص على اسنانه / تستاهلين

عدنان / غدويه تعالي ابيك

غاده تركتهم وخذت عدنان ودخلته بغرفتها

جلس فهد بين امه وابوه وهو مشتاق لهم

فهد / شخبارك يبه بعد تعبك الاخير

عبد الرحمن / الحمد لله اذا زعلت ولا عصبت يغمى علي

فهد / طيب فحصت وش طلع معاك

عبد الرحمن / مايحتاج فحوصات الحمدلله ما شتكي من شي

نوره بزعل / هذا الي نسمعه من ابوك كل ماقلنا له روح اكشف نبي نتطمن على صحتك يقول ما شكي من شي مهمل بصحته

فهد بحنان / يبه الله يطول بعمرك لا تهمل صحتك تراها غاليه علينا

عبد الرحمن بيسكتهم / ان شاء الله فهد عندك رقم ابو البنت الي بتخطبها

فهد / لا

عبدالرحمن / اجل شلون نحط عندهم خبر انا بنزورهم

فهد / غاده عندها رقم البنت بقول لها تكلمها تاخذ منها جوال ابوها

عبدالرحمن / اجل قوم خلها تاخذ الرقم ابي اكلمهم من بدري ابيهم يستعدون لمقابلتنا

فهد قام / ان شاء الله


يتبع









عند غاده
بغرفتها

غاده بحب / شخبارك حبيبي وربي مشتاقه لك فوق ما تتصور

عدنان فتح الشنطه الي على كتفه وطلع علبه مخمليه فخمه مدها على غاده

عدنان بتوتر / هذي هديتي لك ان شاء الله تعجبك

غاده تبتسم وفتحتها شافت ساعه فخمه مرصعه بالالماس

غاده بفرح / وووووواو تهبل فديتك عدوني

مدت يدها لعدنان غاده بابتسامه / يله لبسنيها

فرح عدنان ان الهديه عجبت غاده وفرح انها طلبت منه يلبسها اخذ الساعه منها ولبسها

غاده تحرك يدها الي فيها الساعه / ياله شكلها خيال تسلم لي ياحلى عدون

عدنان / وش رايك غدويه نطلع برى الشقه ابي اتفرج على بريطانيا

غاده / ان شاء الله كم عدنان عندي اطلع خلني اغير ملابسي ونطلع احلى مشوار

طلع عدنان لقى امه جالسه جنب فهد تسولف معه عن الجامعه


طق عليهم فهد الباب وفتحه وتكلم وهو مستعجل

فهد / غاده ابوي يبي رقم ابو ندى بيكلمه بيقولهم عن الزياره

غاده / عندي رقمه مره ندى خلص شاحنها واتصلت عليه بجوالي

فهد ابتسم / سهلتي المهمه هاتيه بعطيه لبوي

فتحت جوالها وحطته على الرقم ومدت الجوال على فهد

غاده / هذا رقمه

اخذ الجوال منها ماعنده قلم يسجله وطلع لصاله عند ابوه
عبدالرحمن طلع جواله وسجل الرقم واتصل على ابو ندى

ابو ندى كان بالبيت شاف الرقم على طول رد

عبدالرحمن / الو جوال عبدالله ال .......

عبدالله / ايه وصلت

عبدالرحمن / معك عبد الرحمن الفهد

عبدالله بفرح / حيالله ابو خالد كيفك بشر عنك من زمان ابي اتصل عليك لكن الدنيا مشاغل

عبدالرحمن / الحمدلله بشرنا عنك وعن الاهل

عبدالله / الحمد لله بخير

عبد الرحمن / انا بابريطانيا عندك شي اليوم بزوركم عندي موضوع ضروري

عبدالله / حياك الله انتظرك بعد صلاة المغرب

عبد الرحمن / ان شاء الله بعد المغرب انا والاهل عندك

عبد الله / حياك الله وحياهم




في بيت
ابو ندى

كان بالمكتب لما اتصل عليه عبدالرحمن طلع لصاله كانت ام ندى مع بنتها يسولفن

عبدالله / سلوى ترى بيجينا ضيوف بعد المغرب

ام ندى / من ضيوفك
عبدالله / عبد الرحمن الفهد بيجي مع عايلته يبيني بموضوع ضروري

ام ندى مستغربه / ماقالك وش الموضوع

ندى جالسه مستمعه وقلبها صار طبول لانها متاكده ان السالفه خطبه

عبدالله / اهم شي جهزي ضيافه تبيض الوجه

ام ندى / ان شاء الله

طلع ابو ندى برا البيت وندى وامها بالصاله

ندى قررت تقول لامها السبب ماتبيها تتفاجئ وهي بعمرها ماخشت عن امها شي تعتبرها صديقتها

ندى / ماما فيه موضوع من فتره غاده فاتحتني فيه وانا نسيت لا قولك

ام ندى / قولي وانا امك

ندى / يمه غاده خطبتني لاخوها فهد وسالتني اذا وافقت يكلم اهله بيجون يطلبوني رسمي انا ماما وافقت بس استغربت جيتهم بهذي السرعه

ام ندى بزعل / تعطين الناس موافقتك من دون ما تشاورينا
ندى / ماما انا احب فهد من سنتين بعد موقف صار لنا بالجامعه

ام ندى بعصبيه / ليكون تقابلينه وتواعدينه من ورانا

ندى / لا والله ما قبلته ولا عمري جلست معه ولا بحضور اخته ماما محترم اذا جيت غاده طلع وتركنا وبالجامعه يتجنبنا

ام ندى / هذي حياتك انتي اخترتيه زوج لك عن قناعه احنا موافقين لان اكبر همنا مصلحتك

ندى / ماما انتي رافضته

ام ندى / احنا نعرف اهله من زمان والنعم فيهم والولد فيه خير ان شاء الله

ضمت ندى امها / ماما لا تزعلين مني ما قصدت اهمش وجودكم اذا بترفضونه لو احبه برفضه

ام ندى تمسح شعر بنتها وتبتسم بحب / كبرتي وصرتي عروس قومي صلي استخاره اذا فيه خير ربي يكتبه لك واذا فيه شر يبعده عنك

ندى باست راس امها / ان شاء الله






في الطائف
بعد العصر

دخل خالد البيت وشافه هادي دخل غرفته شاف غاده نايمه من حملت وهي صارت تنام كثير

خالد / غاده قومي صلي العصر

فتحت عيونها بكسل / كم الساعه
خالد / 4 العصر قومي تغدي وجهزي نفسك بعد المغرب بروح لمكه

قامت غاده ودخلت الحمام توضت وطلعت بسطت سجاتها وصلت

خالد طلع من غرفته لقى هند بالصاله جلس جنبها

خالد بابتسامه / ناس تكرف بالشغل وناس مكبرين المخده وعيونهم منفخة من النوم

هند بابتسامه / تراني هند ماني بغاده

خالد بجديه / هنوده ما تلاحظين نوم غاده صاير كثير وثقيل ومطنشتني صرت ادخل واطلع وهي نايمه بديت امل

هند بحب / خالد الي في غاده من اثر الحمل احمد ربك ان الوحم صاير بالنوم بعض الحوامل تتوحم على زوجها وتكره غير الترجيع بالدقيقه شي اهون من شي

خالد غاده محتاجه وقوفتك جنبها بالفتره هذي ترى نفسيت الحامل تتعب بسبب الحمل اذا انت يا زوجها ما وقفت معها وتحملتها بالفتره هذي من بيتحملها

خالد / الله يصبرني ترى روحتنا لمكه بعد المغرب ما بيكم تاخروني

هند / انا جاهزه تغديت خالد ولا احط لك غداء معي

خالد / لا ما تغديت خلينا ننتظر غاده نتغداء سواء

دخلت غاده عليهم / بقول لطباخه تجهز الغداء

دخلت المطبخ وجهزت الغداء مع الشغلات ودخلت عليهم بالصاله

غاده / ياله الغداء جاهز

هند تكلم خالد باذنه / ياويلك من ربي ظالمها ما تشوفها اهتمامها فيك مانستك وهي تعبانه رياجيل مايملى عينكم الا التراب

ضربها على راسها / قومي تغدي وريحينا من لسانك





بالديره

بعد ماصلى العصر دخل عن امه وجداته وهو منهد حيله طول يومه وهو يشتغل مع العمال جلس بين جداته وهو منهد من التعب

جاسم / السلام
الكل / وعليكم السلام
ام جاسم / ارحم نفسك ارتاح وخلي العمال يشوفون شغلهم

جاسم بيغير السالفه / يالغاليه جوعان مافيه شي اكله
ام جاسم / الا الخير واجد
قامت ام جاسم ودخلت المطبخ وجابت له اكل بعد ماخلص اكله قام

ام جاسم / وين قايم ما يمديك ارتحت
جاسم باس راسها / يمه ارتاحي لا تحاتيني انا بخير وكلها كم يوم والمدرسه تنتهي وارتاح

ام جاسم / الله يريحك دنيا واخرة وينولك الي في بالك
جاسم من قلب / امين

طلع للعمال وكمل شغل معهم





في بريطانيا

طلعت غاده مع عدنان وفهد لمطعم وطول الجلسه وفهد متوتر وعلى اعصابه وغاده حاسه بتوتره وقلقه

غاده / حبيبي فهودي تطمن قلبي يقول بيوافقون تشك باحساسي

فهد بخوف / مو بايدي خايف انرفض ولا ياجلون الموضوع بعد التخرج متدرين شلون يفكرون
غاده / باذن الله بيصير الي تبيه
فهد / يارب
عدنان بطفش / فهد تراك وترتنا حنا طالعين نستانس والله احسني انا الي بخطب

غاده / هههههههههه بيجيك الدور بكره اشوفك مثل فهد تاكل بنفسك
عدنان / لا ان شاء الله اتعب اعصابي علشان بنت
غاده بسخريه / وشفيهن البنان مو ماليات عينك استاذ عدنان
عدنان بقوة / ماعاشت الي تجيب راس عدنان انا سبع مو مثل اخوك القطو

فهد بعصبيه / قطو ياكلك ما تحشم اخوك الكبير هذا الي نحصله من البزران

عدنان زعل وجرحه كلام فهد / انا رجال لمتى بصير بعيونكم بزر انا باخر سنه ثالث وللحين تعاملوني كاني باول ابتدائي ترى مليت

غاده بحب / والله واحلى رجال معليك من فهد يغار منك والمفروض ما تشره عليه حالته صعبة

فهد / اقول وش رايكم نقوم ونرجع للبيت مابقى شي عن المغرب بتجهز للخطبه

غاده تبتسم / مانقدر نعترض اخاف تذبحنا

فهد يبتسم / قومي بلا طولة لسان

طلعو من المطعم وصلو لشقه دخلو عبدالرحمن ونوره جالسين بالصاله وريحة القهوه ماليه الشقه

غاده تبتسم / ووواو بشقتنا ريحة قهوه
فهد قرب منهم / فديتك يمه صبي لي فنجال

غاده قربت وجلست جنب فهد / على اني كنت ماحب القهوة لكن الحين حبيتها احس فيها ريحة السعوديه صبي لي فنجال

عدنان / ههههههه اعوذ بالله مفجوعين قهوه

عبد الرحمن / هذي القهوه مو القهوة الي تشربونها تجيب المرض وتحرق الكبد

نوره / مدري شلون يشربونها

غاده / خالتو ابيك تكشخين وتلبسين احلى شي ابي اكشخ فيك قدام ندى وامها

نوره / ولا يهمك

عبد الرحمن يبتسم / ما تتركون سوالفكم كل وحده تبي تكشخ على الثانيه ولي راحو فيها الرياجيل

يتبع







عند غاده
بغرفتها

غاده بحب / شخبارك حبيبي وربي مشتاقه لك فوق ما تتصور

عدنان فتح الشنطه الي على كتفه وطلع علبه مخمليه فخمه مدها على غاده

عدنان بتوتر / هذي هديتي لك ان شاء الله تعجبك

غاده تبتسم وفتحتها شافت ساعه فخمه مرصعه بالالماس

غاده بفرح / وووووواو تهبل فديتك عدوني

مدت يدها لعدنان غاده بابتسامه / يله لبسنيها

فرح عدنان ان الهديه عجبت غاده وفرح انها طلبت منه يلبسها اخذ الساعه منها ولبسها

غاده تحرك يدها الي فيها الساعه / ياله شكلها خيال تسلم لي ياحلى عدون

عدنان / وش رايك غدويه نطلع برى الشقه ابي اتفرج على بريطانيا

غاده / ان شاء الله كم عدنان عندي اطلع خلني اغير ملابسي ونطلع احلى مشوار

طلع عدنان لقى امه جالسه جنب فهد تسولف معه عن الجامعه


طق عليهم فهد الباب وفتحه وتكلم وهو مستعجل

فهد / غاده ابوي يبي رقم ابو ندى بيكلمه بيقولهم عن الزياره

غاده / عندي رقمه مره ندى خلص شاحنها واتصلت عليه بجوالي

فهد ابتسم / سهلتي المهمه هاتيه بعطيه لبوي

فتحت جوالها وحطته على الرقم ومدت الجوال على فهد

غاده / هذا رقمه

اخذ الجوال منها ماعنده قلم يسجله وطلع لصاله عند ابوه
عبدالرحمن طلع جواله وسجل الرقم واتصل على ابو ندى

ابو ندى كان بالبيت شاف الرقم على طول رد

عبدالرحمن / الو جوال عبدالله ال .......

عبدالله / ايه وصلت

عبدالرحمن / معك عبد الرحمن الفهد

عبدالله بفرح / حيالله ابو خالد كيفك بشر عنك من زمان ابي اتصل عليك لكن الدنيا مشاغل

عبدالرحمن / الحمدلله بشرنا عنك وعن الاهل

عبدالله / الحمد لله بخير

عبد الرحمن / انا بابريطانيا عندك شي اليوم بزوركم عندي موضوع ضروري

عبدالله / حياك الله انتظرك بعد صلاة المغرب

عبد الرحمن / ان شاء الله بعد المغرب انا والاهل عندك

عبد الله / حياك الله وحياهم




في بيت
ابو ندى

كان بالمكتب لما اتصل عليه عبدالرحمن طلع لصاله كانت ام ندى مع بنتها يسولفن

عبدالله / سلوى ترى بيجينا ضيوف بعد المغرب

ام ندى / من ضيوفك
عبدالله / عبد الرحمن الفهد بيجي مع عايلته يبيني بموضوع ضروري

ام ندى مستغربه / ماقالك وش الموضوع

ندى جالسه مستمعه وقلبها صار طبول لانها متاكده ان السالفه خطبه

عبدالله / اهم شي جهزي ضيافه تبيض الوجه

ام ندى / ان شاء الله

طلع ابو ندى برا البيت وندى وامها بالصاله

ندى قررت تقول لامها السبب ماتبيها تتفاجئ وهي بعمرها ماخشت عن امها شي تعتبرها صديقتها

ندى / ماما فيه موضوع من فتره غاده فاتحتني فيه وانا نسيت لا قولك

ام ندى / قولي وانا امك

ندى / يمه غاده خطبتني لاخوها فهد وسالتني اذا وافقت يكلم اهله بيجون يطلبوني رسمي انا ماما وافقت بس استغربت جيتهم بهذي السرعه

ام ندى بزعل / تعطين الناس موافقتك من دون ما تشاورينا
ندى / ماما انا احب فهد من سنتين بعد موقف صار لنا بالجامعه

ام ندى بعصبيه / ليكون تقابلينه وتواعدينه من ورانا

ندى / لا والله ما قبلته ولا عمري جلست معه ولا بحضور اخته ماما محترم اذا جيت غاده طلع وتركنا وبالجامعه يتجنبنا

ام ندى / هذي حياتك انتي اخترتيه زوج لك عن قناعه احنا موافقين لان اكبر همنا مصلحتك

ندى / ماما انتي رافضته

ام ندى / احنا نعرف اهله من زمان والنعم فيهم والولد فيه خير ان شاء الله

ضمت ندى امها / ماما لا تزعلين مني ما قصدت اهمش وجودكم اذا بترفضونه لو احبه برفضه

ام ندى تمسح شعر بنتها وتبتسم بحب / كبرتي وصرتي عروس قومي صلي استخاره اذا فيه خير ربي يكتبه لك واذا فيه شر يبعده عنك

ندى باست راس امها / ان شاء الله






في الطائف
بعد العصر

دخل خالد البيت وشافه هادي دخل غرفته شاف غاده نايمه من حملت وهي صارت تنام كثير

خالد / غاده قومي صلي العصر

فتحت عيونها بكسل / كم الساعه
خالد / 4 العصر قومي تغدي وجهزي نفسك بعد المغرب بروح لمكه

قامت غاده ودخلت الحمام توضت وطلعت بسطت سجاتها وصلت

خالد طلع من غرفته لقى هند بالصاله جلس جنبها

خالد بابتسامه / ناس تكرف بالشغل وناس مكبرين المخده وعيونهم منفخة من النوم

هند بابتسامه / تراني هند ماني بغاده

خالد بجديه / هنوده ما تلاحظين نوم غاده صاير كثير وثقيل ومطنشتني صرت ادخل واطلع وهي نايمه بديت امل

هند بحب / خالد الي في غاده من اثر الحمل احمد ربك ان الوحم صاير بالنوم بعض الحوامل تتوحم على زوجها وتكره غير الترجيع بالدقيقه شي اهون من شي

خالد غاده محتاجه وقوفتك جنبها بالفتره هذي ترى نفسيت الحامل تتعب بسبب الحمل اذا انت يا زوجها ما وقفت معها وتحملتها بالفتره هذي من بيتحملها

خالد / الله يصبرني ترى روحتنا لمكه بعد المغرب ما بيكم تاخروني

هند / انا جاهزه تغديت خالد ولا احط لك غداء معي

خالد / لا ما تغديت خلينا ننتظر غاده نتغداء سواء

دخلت غاده عليهم / بقول لطباخه تجهز الغداء

دخلت المطبخ وجهزت الغداء مع الشغلات ودخلت عليهم بالصاله

غاده / ياله الغداء جاهز

هند تكلم خالد باذنه / ياويلك من ربي ظالمها ما تشوفها اهتمامها فيك مانستك وهي تعبانه رياجيل مايملى عينكم الا التراب

ضربها على راسها / قومي تغدي وريحينا من لسانك





بالديره

بعد ماصلى العصر دخل عن امه وجداته وهو منهد حيله طول يومه وهو يشتغل مع العمال جلس بين جداته وهو منهد من التعب

جاسم / السلام
الكل / وعليكم السلام
ام جاسم / ارحم نفسك ارتاح وخلي العمال يشوفون شغلهم

جاسم بيغير السالفه / يالغاليه جوعان مافيه شي اكله
ام جاسم / الا الخير واجد
قامت ام جاسم ودخلت المطبخ وجابت له اكل بعد ماخلص اكله قام

ام جاسم / وين قايم ما يمديك ارتحت
جاسم باس راسها / يمه ارتاحي لا تحاتيني انا بخير وكلها كم يوم والمدرسه تنتهي وارتاح

ام جاسم / الله يريحك دنيا واخرة وينولك الي في بالك
جاسم من قلب / امين

طلع للعمال وكمل شغل معهم





في بريطانيا

طلعت غاده مع عدنان وفهد لمطعم وطول الجلسه وفهد متوتر وعلى اعصابه وغاده حاسه بتوتره وقلقه

غاده / حبيبي فهودي تطمن قلبي يقول بيوافقون تشك باحساسي

فهد بخوف / مو بايدي خايف انرفض ولا ياجلون الموضوع بعد التخرج متدرين شلون يفكرون
غاده / باذن الله بيصير الي تبيه
فهد / يارب
عدنان بطفش / فهد تراك وترتنا حنا طالعين نستانس والله احسني انا الي بخطب

غاده / هههههههههه بيجيك الدور بكره اشوفك مثل فهد تاكل بنفسك
عدنان / لا ان شاء الله اتعب اعصابي علشان بنت
غاده بسخريه / وشفيهن البنان مو ماليات عينك استاذ عدنان
عدنان بقوة / ماعاشت الي تجيب راس عدنان انا سبع مو مثل اخوك القطو

فهد بعصبيه / قطو ياكلك ما تحشم اخوك الكبير هذا الي نحصله من البزران

عدنان زعل وجرحه كلام فهد / انا رجال لمتى بصير بعيونكم بزر انا باخر سنه ثالث وللحين تعاملوني كاني باول ابتدائي ترى مليت

غاده بحب / والله واحلى رجال معليك من فهد يغار منك والمفروض ما تشره عليه حالته صعبة

فهد / اقول وش رايكم نقوم ونرجع للبيت مابقى شي عن المغرب بتجهز للخطبه

غاده تبتسم / مانقدر نعترض اخاف تذبحنا

فهد يبتسم / قومي بلا طولة لسان

طلعو من المطعم وصلو لشقه دخلو عبدالرحمن ونوره جالسين بالصاله وريحة القهوه ماليه الشقه

غاده تبتسم / ووواو بشقتنا ريحة قهوه
فهد قرب منهم / فديتك يمه صبي لي فنجال

غاده قربت وجلست جنب فهد / على اني كنت ماحب القهوة لكن الحين حبيتها احس فيها ريحة السعوديه صبي لي فنجال

عدنان / ههههههه اعوذ بالله مفجوعين قهوه

عبد الرحمن / هذي القهوه مو القهوة الي تشربونها تجيب المرض وتحرق الكبد

نوره / مدري شلون يشربونها

غاده / خالتو ابيك تكشخين وتلبسين احلى شي ابي اكشخ فيك قدام ندى وامها

نوره / ولا يهمك

عبد الرحمن يبتسم / ما تتركون سوالفكم كل وحده تبي تكشخ على الثانيه ولي راحو فيها الرياجيل








بعد المغرب
في الديره

جاسم يحس بتعب وبحرارهوبنفضه بجسمه قرر يدخل

دخل قابل امه طالعه من المطبخ شافت وجه ولدها شاحب

ام جاسم / يمه وش فيك

جاسم / مدري جسمي مكسر وحاس بنفضه بجسمي شكليبمرض

ام جاسم بعصبيه / كله بسبب وقفتك طول النهار بالشموس ارحم نفسك

قربت منه ومسكت جبهته خافت من حرارته المرتفعه

ام جاسم / بقوللسواق يوديك للمستشفى

جاسم بيطمن امه / باكل خافض وبقوم مثل الحصان كلهارهاق

ام جاسم باصرار / اذا تبي رضاي تخلي السواق يوديك للمستشفى

جاسم / وعد اذا ما تحسنت بروح للمستشفى انا محتاج لراحه

ام جاسم / اجل تنام عندي اتطمن عليك

جاسم باس راسها / ان شاء الله ابسطي فراشيعندك

قام جاسم دخل المطبخ اكل خافض للحراره ولحق امه لقاها باسطه فراشه جنبسريرها
ام جاسم / ارتاح يمه ونام

جاسم / بصلي العشاءوبنام





بريطانيا

تكشخ فهد بالثوب وصار احلى طلع لقىامه وابوه وغاده ينتظرونه

غاده شافته بالثوب / اكشخ فهود وربي صدقت انكعريس من متى والثوب عندك

عبدالرحمن يبتسم / ماخذ واحد من ثيابي يبي يخطب فيهيبي يحس انه سعودي

فهد / أي والله اشتقت لثوب وبي اخطب فيه

نوره / بسم الله على وليدي الله يحرصه من العين مزيون بالثوب ولا بغيره

عدنان / اولمره اصدق المثل الي يقول القرد بعين امه غزال

فهد / قول انك غيران

غاده / ههههههههه وانا اشهد بتذبحه الغيره

نوره قربت وضمت فهد ودمعتعيونها / الله يفرحك يمه ويتمم فرحتك



في بيت ابو ندى

طلعتندى لغرفتها بعد ماساعدت امها بالترتيبات وطلبت من امها ما تقول شي لابوها عن سببزيارت فهد واهله جالسه على نار فرحانه وخايفه وهي بقلقها سمعت صوت الجرس فز قلبها


تحت

نظام بيت ابو ندى نفس نظام بيوت السعودي فيه باب لدخولالحريم وباب لدخول الرياجيل

استقبل ابو ندى عبدالرحمن وفهد بحب ودخلوبالمجلس
وستقبلت ام ندى نوره وغاده بالترحيب وقدمت لهم الضيافه
بعد الضيافهقامت غاده تبي خالتها وام ندى ياخذون راحتهم

غاده / خاله تسمحين لي اطلعلندى
ام ندى / البيت بيتك اطلعي تدلين المكان

طلعت لغرفة ندى وداخلالغرفه ندى جالسه على اعصابها سمعت صوت باب غرفتها يطق اسمحت له بالدخول فرحت انغاده الي عند الباب ركضت لها وضمتها

غاده / اخبارك ندى مسويه مستحيه

ندى بحياء / اجلسي ليه واقفه عند الباب

دخلت غاده مع ندى وجلست علىجلسه جانبيه بالغرفة

غاده بجديه / ندى احنا جاين نخطبك وانتي تعرفين فهدبالجامعه ماله بالسوالف البطاله هو يحبك وامنيته انك توافقين عليه وبالاسبوع هذابتكون الملكه واذا خلصتي دراسه الزواج

ندى تبتسم بحياء / غاده انا موافقهوسبق وقلت لك انه مثل مايحبني احبه

غاده / الله يتمم لكم على خير ويوفقكموالله ياخوي اليوم شي خاطب بالثوب السعودي بيصدق انه معرس

ندى نفسها تشوفهبالثوب / غدوية حبيبتي ابي اشوفه بالثوب اكيد بتقولين قليلة حياء ماتستحي لكن انااعتبرك مثل اختي واكثر

غاده سحبتها من شعرها / مافي شوفه الا بعد الملكهوبقوله ما يداوم لين تتملكون ماضمنكم تسحبون علي

ندى / وجع قطعتي شعريسويها علشان اذبحك

غاده / ههههههههه معاد فيه بنات يستحن سقى الله ايام اولالبنت لنذكر الزواج عندها اغمى عليها من الحياء

ندى / ههههههه صايره جدتنامن محفظك ها لكلمتين نشوفك لنخطبتي والي يخطبك تحبينه شلون بتتصرفين

غادهتغيرت ملامحه ونرسم الحزن على وجهها / ماضنتي بنخطب خلاص راحت علي

ندىاوجعها قلبها على نبره الحزن ومتاكده ان فيه سر لوجعها


ندى / غدويهحبيبتي لا تضيقين صدرك افتحي قلبك وفضفضي

غاده بحزن موجع / الي اقدر اقولهاني ضحية حب بعد فوات الاوان

ندى بتغير جو الحزن / وش بتشربين

غاده / بنزل تحت



تحت عند نوره وام ندى

ام ندى ارتاحت ودخلت نورهبقلبها بعد ماخلصن قهوة تكلمت نوره

نوره بجديه / يام ندى احنا جاين نخطببنتكم لولدنا فهد ومستعجلين على الملكه والزواج لكتب الله لنا عمر بعد مايتخرجون

ام ندى / فهد ولدك مايتعيب ولنا اشرف اناسبكم وبعطيكم بنتي وانامطمنه عليها لكن بدري الملكه وراهم سنتين يمكن يغيرون رايهم

نوره / فهدشاريها يبي يرتاح انها بتصير من نصيبه وتطمني بتطلع من عند امها وتجي عند امهاباصير امها والله لو فهد زعلها لوقف بصفها

ام ندى / الله يبارك فيك يا نورهانتي تعرفين انها وحيدتي ومدلعينها

نوره / تطمني بتصير مثل غاده عندنا

ندى / اذا وافقت ندى وابوها ماعندي مانع



فيالمجلس

فهد جالس متوتر وعلى اعصابه ينتظر ابوه يفاتح ابو ندى بالموضوع

عبدالرحمن / يابو ندى احنا جاين ومتعنين من الرياض نبي نخطب بنتكم لولدنافهد والله يبو ندى انا فرحانين انا بناسبك وانت تعرفني وتعرف اهلي قبلي وولدي لهفتره عندكم وانا والله يابو ندى لو شايف ولدي مافيه خير ماظلمت بنتك وخطبتهاله

ابو ندى / ماعاش من يردك يابو خالد واذا وافقت ندى انا موافق

عبدالرحمن / اذا وافقتم نبي الملكه بعد ماتطلع نتائج فحصهم

ابو ندى / بقوم اخذ رايه


طلع ابو ندى لغرفة ندى كانت جالسه بروحها بعد مانزلتغاده

طق وفتح الباب شافته وصبغ وجهها بالون الاحمر متاكده انه جاي يفاتحهابالخطبه

قرب منه وجلس جنبها / يابوك فهد ولد عبدالرحمن جاي يخطبك وهووالنعم فيه وانا ابوك انا وامك مراح ندوم لك وخايفين من بعدنا تنظامين وعني اناموافق وهم يبون الملكه لخلصتو الفحص

ندى بحيا / الله يخليكم لي والي تشوفهموافقه عليه

ابو ندى / ابيك توافقين وانتي مقتنعه

ندى بابتسامه / مقتنعه ودعي ربي يوفقني

ابو ندى / الله يوفقك اجل بطمنهم انك موافقه


في المجلس

فهد جالس ياكل بنفسه وخايف انه يرفض

فهدبقلق / يبه ماكانه تاخر تتوقع ارفضوني

عبدالرحمن / الي كاتبه ربك بيصيرارتاح وترتني وانت تهز برجولك

عدنان بيقهره / شكلها رفضتك يافهد وابوهامستحي يوصل لك الرفض خل روحك رياضيه

فهد مولع من اخوه تكلم وهو يرص علىاسنانه / اقول ورا ماتنطم لقوم ادفنك محلك ياتقول خير ياتنطم

عبدالرحمنيبتسم / عدنان ارحم اخوك لتزود عليه

وهم يتكلمون دخل عليهم ابو ندى وانتفضقلب فهد

ابو ندى يبتسم لما شاف ابتسامته فهد ارتاح شوي

ابو ندىيلتفت لفهد / مبروك عليك بنتي ترها امانه برقبتك والملكه بالوقت الي تبونه

فهد يرقص قلبه فرح / الله يبارك فيك ياعمي بنتك امانه برقبتي

عبدالرحمن / بنتك بنتي يابو ندى ماتنظام وهي ببيتي وهذا فهد يسمع والله لوزعلها حسابه معي عسير

ابو ندى / تسلم يابو خالد هذا العشم فيك

عدنان جالس جنب فهد وتكلم بصوت واطي / مبروك حسافه كنت ناوي اتشمت فيك

فهد بصوت واطي / الله يبارك فيك اشوف فيك يوم وتكون بمكاني




بالصاله

ام ندى جاها اتصال من زوجها وقال لها عن اليصار سكرت والتفتت على نوره

ام ندى بابتسامه / مبروك يام خالد البنت وافقت والرياجيل التفقو على ان الملكة بعد نتائج التحاليل

نوره / الله يبارك فيكوالله فرحتي قلبي

ام ندى بحزن / مدري كيف بتحمل بعدها عني

نوره / يابنت الحلال هذي سنة الحياة ادعي لها بالتوفيق

ام ندى / الله يوفقها

نوره تبتسم / مالك نيه تخليني اشوف زوجة ولدي

ام ندى / الحيناناديها لك

غاده وقفت / اسمحي لي ياخاله انا بناديها وبنزل معها

امندى بابتسامه / ارتاحي يمه انا بناديها وابارك لها


طلعت ام ندى فوق عندبنتها فتحت الباب لقت بنتها بلبس البيت
قربت منها وحضنتها وغصب عنها دمعتعيونها
ام ندى بدموع / الف مبروك

ندى بخوف / يمه اذا انتي رافضه الزواجانا رافضته

ام ندى بابتسامه / فرحانه ان ربي كتب لي عمر وشفتك عروس هذيامنية كل ام

ندى براحه / الله يبارك فيك ياغلى واطيب ام بالدنيا

امندى / يماما قومي تجهزي ونزلي ام فهد بتشوفك

ندى برتباك / ماما مو لازم

ام ندى سحبتها وصلتها لدولاب طلعت لها ملابس ساتره وحلوه

ام ندى / لازم يماما تشوفك والبسي بسرعه وانزلي بنتظرك بغرفتي ابيك تنزلين معي

ندىباست راس امها / ان شاء الله يالغاليه

طلعت من عندها ودخلت غرفتها بعد ربعساعه خلصت ندى ودخلت على امها




تحت

نوره بعصبية / انتيماتتركين العجله
غاده مستغربه / خالتو وش سويت

نوره / كان البيت بيتكترى البنت بتستحي منك وانتي ساحبتها تبيني اشوفها هذا دور امها

غاده / اناوندى مثل الخوات من شوي يوم طلعت عندها كانت طبيعية معي

نوره / حتى ولوتبين تلغين ووجد امها




انزلت ندى وهي متوتره خايفه دخلت الصالهشافت نوره وحست براحه شكلها ينحب
قربت منهم ارفعت نوره راسها شافت ندى اعجبتها

قربت ندى بحياء وباست نوره على راسها

ندى / كيفك خاله

نورهبابتسامه / الحمد لله ما شاء الله تبارك الله مالومه فهد مستعجل على الملكه انتيشخبارك

ندى انصبغ وجهها احمر من الحياء وبصوت

واطي / الحمدلله

قربت وجلست بجنب غاده وام ندى بجنب نوره

دق جوال نوره كان عبدالرحمن يستعجلهم

وقفت نوره / ام ندى أي طلبات احنا حاضرين والملكه بالمكانالي تبونه

ام ندى بجدية / الملكه في بيتنا بتكون مختصره احنا نشتري رجال ماتهمنا التفاهات

نوره بجدية / الي تبونه ندى غاليه عندنا وبنقدم لها المهرالي بيقدم لبناتنا

كمات نوره / اسمحينا عبدالرحمن بالسياره طولنا عليه معالسلامه

نوره / مع السلامه


طلعت نوره وغاده وهن فرحانات ركبنالسياره


في السياره

السواق فهد وجنبه ابوه وراء نوره وغادهوعدنان

نوره اطالع بولدها فهد بفرح / مبروك يمه جعلها من نصيبك والله وعرفتتختار

فهد بابتسامه / الله يبارك فيك

غاده بحب / مبروك فهود وشرايك بحساسي

فهد مبسوط / الله يبارك فيك وانا على وعدي اطلبي الي تبينهوانفذه لك

غاده / امممممممممم ماعندي شي بخلي عدنان يطلب بالنيابه

عدنان بفرح / فديتك غدويه

فهد / الله يعيني على طلبات عدنان اليبتكسر ظهري لكن عشاني مبسوط له الي يبي

عندنا بفرح / قدها يا فهد ما تتراجع

فهد / قدها وقدود قول طلبك

عدنان / ابي سياره اخر موديل

فهد بسخريه / من بيسوقها ان شاء الله

عدنان / اكيد انا

قطعكلامهم عبدالرحمن / بدري على السواقه انا قايل لخلصت الثانويه ودخلت الجامعه الحينمافي سياره

عدنان بزعل / لمتى ارتز كاني بزر جنب السواق صاير مضحكهلربعي

فهد / يبه الله يهداك ليه تمنعه من السواقه وحنا سقنا اصغر منه

عبدالرحمن بحب / خايف عليه

فهد بترجي / يبه انا بشتري السيارهدخيلك يالغالي علشان خاطري خله يسوق انا اعرف عدنا عاقل مراح يتهور

عبدالرحمن بستسلام / اذا رجعنا خليته يطلع رخصه وبعدها بيسوق

عدنانبفرح / عاش ابو خالد الله يطول لنا بعمره

فهد / كانك سحبت علي ترى للحينماشريت السياره

عدنان بحب / وان اقدر عازمك الليلة على احلى حفلة باغلىمطعم بمناسبة موافقتهم عليك

غاده بفرح / عدنان اكيد انا اول المعزومين

عدنان بمزح / انتي رابع المعزومين اولهم ابوي وامي وفهد وبعدين انتي

فهد / اجل الحين نغير طريقنا لافخم مطعم استجابة لعزيمتك

نوره / زين محتاجه لتغير جو


البارت الحادي والخمسون


بالطائف

ركبو السياره بعد ما حطو اغراضهم وصلو للمكة ودخلو الحرم بعد العشاء اعتمرو وانتظرو بالحرام لصلاة الفجر صلو وبعدها ارجعو لطائف

وكلن دخل لغرفته ومن التعب نامو




اليوم الثاني
بالديره

ام جاسم نايمه وكل دقيقه تصحى تطمن على جاسم وهي نايمه سمعت ونين وهمهمه

فتحت عيونها شافت ولدها يهذي بكلمات غير مفهومه مافهمت منها الا انه ينادي هند

نزلت من سريرها وقربت منه وحطت يدها على راسه وانفجعت من حرارته المرتفعه

قامت ودخلت المطبخ اخذت ماء بارد وخافض للحراره ورجعت له

ام جاسم بحزن / قوم يمه اشرب علاج حرارتك مرتفعه

جاسم يهذي / هند وينك احبك تعالي هند هند

ام جاسم اعتصر قلبها وجع على ولدها
اخذت فوطه وبلتها بالماء البارد وحطتها على جبينه الي انتفض من برودة الماء

اسندته على ذراعها وغصبته يشرب الخافض
وهي موجوعه من ولدها بسبب عشقه الي دمره

غصب عنها بكت بمراره ام جاسم في نفسها / العشق يهد الرياجيل يويل قلبي عليك يولدي علاجك رجوعها لك لكن الشكوى لله هند عنيده مستحيل ارضى لك المذله وخليك تلحق وراء الي بايعتك


عند فيصل

ترك بيت نواف ورجع لبيتهم ما يبي يثقل على اخته وهو منسدح على سريره افكاره مثل كل ليله تطير لبريطانيا قرر هاليومين يسافر لبريطانيا لانه بيفتح فرع لشركته هناك هذا الشي سر ماقاله لاحد عارف انهم بيرفضون وبيعاتبونه وهو مو ناقص
فكر بكره يسافر لديره يتطمن على امه وجداته ومشتاق لجاسم وفاقده كثير وبعده بيسافر


يتبع




في بريطانيا

بعد ما خلصو عشاء ارجعو للبيت مبسوطين وفهد الارض مو شايلته من الوناسه

دخل عبد الرحمن وعدنان غرفة فهد بينامون فيها ونوره دخلت غرفت غاده بتنام فيها

فهد جالس بالصاله قرر يكلم صلاح يفرحه
رفع جواله واتصل على صلاح

عند صلاح

كان منسدح على سريره متضايق ومخنوق وندمان بسبب تسرعه مع غاده يبي يعتذر منها يمكن يرتاح لكن خاف انها تصده وتهينه لكنه بيحاول يمكن يرتاح من تانيب الضمير سمع صوت جواله رفعه شاف رقم فهد مكان له خلق يرد رجع الجوال للكمودينه وقف صوت الجوال حوله على الصامت


عند فهد

لما مارد عليه صلاح تاكد انه نايم قرر بكره يقوله بالجامعه
تمدد على الكنبه في الصاله دخلت عليه غاده بعد مابدلت ملابسها واخذت شور

غاده / سلام يامعرس

طالعها فهد وبابتسامه / وعليكم السلام

غاده / للحين ما نمت وراك جامعه

فهد / من فرحتي طار النوم من عيني

غاده / اذا الخطبة سوت فيك كذا اجل الملكه وش بتسوي فيك

فهد بسرحان / غدويه تتوقعين بداوم بكره بالجامعه وشوفها

غاده بجديه / فهودي اركد لا تشوفها ولا تكلمها الا بعد ما تملك مستحيل اسمح لك

فهد بابتسامه / بل اكلتيني ما يسوى علي سؤال

غاده / مدري عنك واحد مطفوق

فهد بحب / والله اني عاقل وصابر كل هالسنين وكاتم بنفسي الله يخليك لي لولا الله ثم انتي كانت استمريت بعذابي ومحد درى فيني

قربت من وجلست على الكنب الي قدامه

غاده بحزن موجع / مستحيل ادري انك تتوجع من الحب واجلس اتفرج عليك الي اكتوى بالحب وذاق الحرمان مايبي غيره يذوقه

فهد حس بوجعها لو بايده سوى المستحيل ويرجعها لفيصل لكن مهما كان كله ولا كرامة اخته

قامت غاده / فهودي بنام وراي جامعه

قامت من عنده ودخلت غرفتها وانسدحت جنب خالتها نوره وغصب عنها بكت وجع وقهر على الحب الي ضيعته

نوره حست فيها سحبتها وضمتها لصدرها

نوره بحنان / نامي يمه الله يفرجها عليك

غاده كانها ماصدقت رمت نفسها بحضن نوره وصارت تنتحب كان ميت لها غالي

نوره اوجعها قلبها على نحيب غاده / يمه خلاص اوجعتي قلبي

غاده بشاهق / مشتاقه لماماتي

نوره رفعتها عن صدرها / متى ما بغيتي تشوفينها تعالي معنا احنا بعد ملكت فهد بنسافرلها

غاده سحبت نفسها من حضن نوره وتسندت على السرير ووجها كله دموع مدت لها نوره كرتون الكلينكس اخذت منه ومسحت دموعها

غاده بابتسامه / صدق خالتي

نوره / ايه هي الحين بالطايف مع غاده وخالد

غاده بحزن / ما قدر الاسبوعين الجايه عندي امتحانات

نوره / هند بتجيك ما تقدر تصبر عنك بعد ماربي يفرج كربتها

غاده بشوق / ياليت خالتو وربي ذبحني شوقي لها

نوره بحب / الحين تعوذي من الشيطان ونامي وراك جامعه وبعد الجامعه ورانا مشوار طويل بنجهز لملكة فهد

غاده بابتسامه / ان شاء الله خالتو
رجعت لحضن نوره بعد مارتاحت نفسيتها نامت



ليوم الثاني
بالطايف

صحت هند على صوت اذان الفجر قامت من سريرها وجسمها مكسر ورجولها توجعها بسبب كثر المشي

دخلت الحمام اخذت شور وتوضت وصلت ولبست لبس الشغل بداوم

نزلت كان البيت هادي دخلت المطبخ طلبت من الطباخه فطور خفيف و كابتشينو

وصلت لغرفة خالد طقت عليهم الباب فتح لها خالد وعيونه كلها نوم شافها لابسه ومتجهزه لدوام

خالد بطفش / ياله صباح خير

هند / ياليت تقوم تفطر وتروح معي لشركه

خالد بقق عيونه / يالظالمه الساعه 5 أي دوام واي خرابيط

هند بعصبية / لك عشر دقائق القاك بالصاله ولا متلوم الا نفسك

خالد بطفش / يصبر ايوب على بلواه

تركته هند ورجعت لصاله جلست على الكنب وطلعت من شنطتها ملف فيه اوراق لصفقات تدرسها وهي منغمسه فيها دخل عليها خالد وهو طفشان

خالد / صباح الخير على الازعاج

هند وعيونها في الاوراق / صباح النور على الكسول

قرب منها وجلس / حرام عليك انا كسول ماجينا الا الفجر وتعبانين
انتي ما تتعبين انا ياله اتحرك من وجع ارجولي وانتي فازه من الفجر

وكمل بحنان / ارحمي نفسك لا تدفنين عمرك بالشغل ومخليته لك هروب

رفعت نظرها فيه / خلك من الخرابيط والكلام الي بخيالك وتعال راجع معي الاوراق فيه صفقه مهمه لازم نكسبها بتنقل شركتنا نقله كبيره

قرب منها وجلس بجنبها مدت له بعض الاوراق
اخذها منها
خالد بخوف / هند هذي الصفقه كبيره ممكن تضيعنا لخسرناها

هند بقوة / ليه اطالع بالجانب الشين وناسي الجانب الزين اذا ربحناها بتكون شركتنا اقوى شركه ولها اسمها بالسعوديه وبرا وبتدعم شركتنا بابريطانيا ودبي

خالد مرعوب / واذا خسرناها بتنسف كل شركاتنا ونصير على الحديده وممكن تنسجنين و بتصيرين مديونه

هند بثقة / خالد اذا بنقدم الجانب السيئ على الجانب الحلو بعمرنا مراح نتقدم خطوه وحده

خالد بجديه / خايف ياهند احنا بالبر تقدرين تتراجعين

هند بجديه / مستحيل اتراجع اتفقت مع الشركه ومندوبينها بيجونا هالاسبوع وبعطيهم الموافقه وباذن الله بكسبها
خالد بعصبيه / مجنونه وجنونك بيضيعنا

هند بعصبية / خالد ما يحتاج كل هالعصبيه احنا بالسوق مثل ما نتوقع الربح نتوقع الخساره

خالد بعصبية / يا برودك ياهند

هند بقوة / تعرفني احب اغامر والي براسي مستحيل احد يغيره

خالد / ابوي يدري

هند بعصبية / اياني واياك تقول لخالي مو ناقص الصفقه تخص شركاتي شركة خالي بعيده عنها واذا خسرت خسرت بالحالي وتدمرت الحالي مالكم أي علاقه

خالد بعصبيه / مبسوطه وانتي تقولين هالكلام

هند قاطعته بعصبيه / خلاص خالد لا تتعب نفسك بالكلام الي براسي سويته ولا راح الومكم اللوم بيصير علي
خلود حبيبي قلبي واحساسي يقول اني بكسب الصفقه باذن ربي

خالد باستسلام / ان شاء الله

هند بجديه / اليوم لازم نسوي اجتماع بندرس الصفقه بالاجتماع لكن فيه شغلات سريه مستحيل اطرحها بالاجتماع اخاف تتسرب المعلومات وهذا الي مابيه

وهم يتكلمون دخلت عليهم الطباخه وقالت لهم ان الفطور جاهز
دخلت هند وخالد غرفة الطعام جلس واكلو اكل خفيف لان بالهم مشغول بالصفقه

خالد / الحمد لله شبعت يله قومي بروح لشركه

هند / خلودي ما كلت شي

خالد بعصبية / الصفقه سدت نفسي

هند بابتسامه / عاد انا فتحت نفسي

خالد بعصبيه / لو بجلس معك ببرودك بتجلطيني

هند بحب / في عدوينك

قامت هند ودخلت الصاله واخذت شنطة اوراقها وطلبت من هنديانا تلحقها بشنطة لاب توبها




في الرياض

قام فيصل من النوم دخل توضاء وطلع للمسجد يصلي الفجر رجع طلع لغرفته جهز شنطه صغيره فيه لبس له يكفي ليومين ركب سيارته بيسافر لديره


في الديره

ام جاسم طول ليلها سهرانه تراقب ولدها صلت الفجر وقومته توضا وصلى بالبيت ورجع لفراشه ونام
يوم شافته نام حست بتعب ونامت

على الساعه 7 قام جاسم بكسل وتعب وطلع للحوش ينتظر العمال بعد ما وصلو نسى اوجاعه ووقف يراقبهم ويساعدهم يبي يحط لمساته بمدرسة هند اليوم بيستلم المدرسه من غير تشطيب ومن بكره بيبداء التشطيب يحتاج لساعات اكثر

جاسم في نفسه بتعب / ياليت يا روح جاسم ترحميني وتتصلين مشتاق والشوق ذبحني قول لي وينك وربي لجيك واسرق شوفاتك مثل العاده شهر وانتي غايبه عن عيني لكن ماغاب طيفك عني كل ليله اشوفك نايمه جنبي
وتذكر الابيات الي تحكي معناته وكررها في نفسه /


ألقى خيالك في خيالي واضمه
وأشوف طيفك بين رمشي وعيني

يمرني طاريك عجل والمه
من لهفتي تسبق عيوني يديني

مثل العبير يفوح عطرك واشمه
في لحظة تسوى بقايا سنيني

أحتاج لك حاجة وريدي لدمه
ترد لي روح تروح وتجيني


وهو يراقب العمال بدت حرارتة ترتفع لكن حاول يقاوم حس بتعب جلس على المرجيحه تذكر عشقها للمرجيحة انسدح بمكانها الي تعشقها ناسي الشمس الحاره


عند ام جاسم

صحت من نومها التفتت مكان ولدها لقته خالي
تاكدت انه عند المدرسه قامة بحزن لبست عبايتها وتسترت وطلع للحوش

قربت من المدرسه ما شافته تحركت جهزت حديقة الزهور شافته منسدح على المرجيحة كان حاط يده على عيونه قربت منه شافته منهك تعبان

ام جاسم بحنان / وش مطير ومجلسك بالشمس وانت مريض

استغرب من وجود امه رفع يده من عيونه وطالعها بتعب / مافيني لا العافية
مدت يدها على جبين ولدها شافت حرارته مرتفعه

ام جاسم بعصبيه / حرام عليك حرارتك مرتفعه ناوي تذبح نفسك علشان الي بعاتك الي باعك بيعه لو كان غالي

جاسم بصوت تعبان / يممممممممه

سحبت ولدها وهو استسلم لها مافيه طاقة يجادلها دخلته داخل عند جداته
جداته قلوبهن توجعهت على حاله عمرهن ما شافنه بهضعف ومتاكدات انه يكابر كاشفاته

ام راشد بحزن / جاسم اذا لجداتك خاطر عندك ارمها ورى ظهرك ورجع لنا جاسم القوي
ام موضي بكت / اترجاك يا جاسم تنساها هي الخسرانه الدنيا بتعلمها انها خسرة خسارة كبيره بطلاقك منها
جسم انتقض انه سبب وجع جداته وامه قبلهن وقلبه اوجعه انه يرد ترجي جداته الي يطلبنه مايقدر ينفذه مو بكيفه القلب ماله سيطره عليه
وانقهر انه انكشف قدامهن هذا الي كان خايف منه ان غيره يتوجع بسببه

جاسم بوجع وغصة / ادعي لي يا جده ربي يشيل حبها وعشقها من قلبي ويقويني الي فيني غصب عني

ام راشد رفعت يدها لسماء / يارب انه يعافيك ويشافيك ويكتب لك كل خير اذا حبك لهند فيه خير انه يبقيه واذا فيه شر يزوله من قلبك

ارتاح جاسم وحس بالطمانينه

جاسم بابتسامه / اللهم امين

دخلت ام جاسم وهي حزينه على حال ولدها عارفه كل شي له علاج الا العشق يذبح الرياجيل

جابت معها شوربه وكمادات وعلاج خافض للحراره

جاسم نزل راسه منقهر من نفسه انه سبب الحزن للي يحبهم

مدت ام جاسم الصحن الشوربه لولدها ضغط على نفسه وصار يشرب مدت له خافض الحراره اكله وهو ساكت

ام جاسم / من بكره بنرجع لرياض وباخذ جداتك معي وانت بتروح اولنا

جاسم بتعب / كلها يومين وتخلص المدرسه

ام جاسم بعصبيه / ماجانا من وراء المدرسه الا التعب والشقاء والمرض سلمها للعمال يكملون الباقي لهنا وكثر الله خيرك تارك شغلك ومقابل المدرسه

جاسم بترجي وضعف / يا لغاليه المدرسه امانه برقبتي يرضيك اخون الامانه اذا شفتها كاملة مالي قعده بالديره بسلمها لمحمد اخوها يكمل الباقي

ام جاسم بحزن / متى بتنتهي من المدرسه

جاسم / كلها كم يوم وتخلص بكلم محمد يستلمها مني

ام جاسم بستسلام / طيب لكن ارتاح هاليومين انت مريض لاحق على الشموس الي بتقضي عليك


جاسم ابتسم / ان شاء الله

قطع عليهم دخول فيصل الكل التفت عليه متفاجئن من جيته الغير متوقعه

فيصل بصوت الجهوري / السلام

الكل / وعليكم السلام

دخل وقرب عند جداته باس راسهن وباس امه وقف له جاسم اخذه بالاحضان انتبه لحرارة اخوه المرتفعه

فيصل بخوف / جاسم حرارتك مرتفعه

ام جاسم بقهر / تعبان من قعدته بالشموس ومقابل هالعمال

جاسم / مافيني الا العافيه بشر عنك

فيصل / الحمد الله بخير اذا تعبان بوديك المستشفى

جاسم بابتسامه / ماقصرت ام جاسم عالجتني

ام جاسم التفتت لفيصل / وانا امك شكلك نحفان وتعبان

فيصل / عزوبي داج ماعندي احد يهتم فيني

ام جاسم / وينها الجوهره عنك موصيتها عليك

فيصل / الجوهره الله يعينها مشغوله ببنتها وانا رجعت البيت

ام جاسم / وش يوديك للبيت ومافيه احد

فيصل / مايجيني النوم الا بغرفتي

ام جاسم / غريبه وش جابك وتارك شركتك

فيصل / اشتقت لك يالغالية البيت من غيرك خرابه

ام جاسم بابتسامه / اكيد حايس البيت الله يعينا على تنظيفه

فيصل بابتسامه / عزوبي ماوراي الا الحوسه والوسخ

ام جاسم / شلونها اختك وبنتها

فيصل / طيبات معليهن والجوهره مسويه حضر على بنتها خايفه عليها مني

ام جاسم / مالومها وانت تعرف تلعب الي يشوفك يقول تلعب مع كبير

ام جاسم / افطرت

فيصل / لا وين افطر

قامت ام جاسم وطلبت من الشغالات يجهزن فطور لهم كلهم جابته الشغاله وحطه بالارض
جاسم ماله نفس شرب حليب وقام من عندهم ودخل فراشه ونام

وفيصل بعد الفطور سولف مع جداته وبعدها استاذن وطلع لغرفته ونام



بالطائف
في الشركه

وصلت لشركه مع خالد الي طول الطريق ساكت ومتضايق من المشروع دخل مكتبه وهند دخلت مكتبها

طلبت من السكرتيره تسوي اجتماع طاري بتدرس المشروع

بعد دقائق الكل بغرفة الاجتماع

دخلت هند الغرفه شافتهم متجمعين وخالد واضح عليه الزعل

قربت وجلست بمكانها

هند بثقة / طلبكم باجتماع طاري حبيت اقول لكم ان الشركه بتدخل بصفقه نسبت نجاحه وخسارتها نفس النسبه اذا خسرنا الصفقه بافلس واحتمال كبير انسجن وبيكون علي ديون كبيره مستحيل اقدر اسددها
واذا ربحت الصفقه بتنقل شركاتي نقله كبيره وبتصير اكبر الشركات بالشرق الاوسط

اول معارضيني خالد لانه فكر بالجانب السلبي وترك الجانب الايجابي وانا من طبعي احب اخوض المستحيل ونظرتي دايما للجانب الاجابي لو بانظر للجانب السلبي بوقف مكاني من غير لاحقق طموحاتي

مشعل ووليد ومطلق كلام هند خوفهم وارعبهم هم ما صدقو بالوظيفه والراتب السنع خافو من الخساره

مطلق / استاذه هند والمطلوب منا مدامك مقرره وبتنفذين الصفقه

هند بجديه / هذا وقتكم ابي جهد مضاعف وابي السريه والكتمان على اسرار الشركه اعتبرو نفسكم بحرب ولازم لها استعداد والقوه علشان نكسب هالحرب
احب اطمنكم اذا خسرت الشركه وفلست راح تنتقلون وتتوظفون بشركة خالي والفلل باسمكم مالها علاقة بممتلكاتي وان شاء الله لكسبنا الصفقه الراتب بيتضاعف ثلاث اضعاف مع امتيازات جديده لكل موظفين شركاتي

ارتاحو من كلامها لكن مستحيل يرضون بخسارة الشركه وبيبذلون كل جهودهم ويكسبون الصفقه مستعدين يواصلون الليل بالنهار هند لها فضل كبير عليهم مستحيل يتخلون عنها وهي بحاجتهم

تكلم مشعل / حطينا على يمناك والي تامرين فيه حنا حاضرين لو نواصل ليلنا بنهارنا اهم شي ما تخسر الشركه

هند / جعلكم سالمين هذا كان العشم وانا مطمئنه كثيررررر ان الصفقه بنكسبها

وليد / باذن الله

خالد طول الجلسه ساكت منقهر خاف يتكلم ينفجر بهند

خلص الاجتماع واول من قام خالد وطلع وبعده الموظفين هند ماحبت تجادله لانها تعرف انه خايف عليها وعلى شركاتها



في بريطانيا

قامت نوره وسحبت نفسها من حضن غاده الي كانت متمسكه بقوة بخالتها كانها خايفه تقوم ماتلقاها قامت نوره توضت وصحت غاده وطلعت لغرفة فهد تصحي عبدالرحمن وعدنان وطلعت بالصاله تصحي فهد
رجعت لغرفة غاده شافت سريرها خالي ابسطت السجاده وصلت

طلعت غاده صلت بعد ماخلصت صلاه التفتت على نوره

غاده بابتسامه / احلى نومه نمتها البارح من زمان مانمت هالنومه

نوره بحب / نوم العواف بداومين اليوم بالجامعه

غاده بابتسامه / اكيد وراي امتحان مهم

نوره / اذا جيتي بنجهز للملكه وبنشتري شبكه محترمه لندى
غاده / ان شاء الله الا خالتو ماقلتي وش رايك بخطيبة ولدك

نوره تبتسم / حبيتها وحبيت ا مها شكلهم خوش ناس

غاده / شفتي ذوقي

نوره / لا تتاخرين البسي وخلي السوالف لجيتي

طلعت من عند غاده دخلت المطبخ جهزت فطور سريع لغاده وفهد
لان عبد الرحمن وعدنان صلو ورجعو ينامون


حطت الفطور على طاولة الطعام وطلعت لفهد شافته منسدح وشكله كسلان

نوره / قوم تاخرت عن الجامعه

فهد بكسل / ما نمت الظاهر ماني برايح

نوره / واختك من بيوديها

فهد / انا بوديها وبرجع اليوم عندي محاضره وحده بعد الظهر

نوره / قوم البس لا تتاخر على اختك ولا بتوصلها بالبجامه

فهد يبتسم / لا ماوصلت اني اطلع بالبجامه

قام ودخل الغرفه طلع ملابسه ودخل الحمام الي بالصاله مايبي يزعج ابوه

اخذ ملابسه معه للحمام اخذ شور ولبس وطلع لقى غاده جالسه تفطر

فهد / انتي ما تعرفين تنتظرين لين نفطر سوى

غاده / من جدك منت بمداوم بالجامعه

فهد / كنت بداوم لكن متاخر بعد الشور تنيشطت بداوم على ان محاضرتي متاخره لكن بدخل المكتبه اجمع كتب لبحثي

غاده بابتسامه/ ترى ابشرك ندى كلمتني بتغيب عن الجامعه

فهد / خساره

غاده بعصبيه/ اياني وياك اشوفك تنطنط عندي وهي معي لملكتو بكيفكم لو تاخذها وتطلع فيها

فهد / صايره هادم اللذات ومفرق الجماعات

نوره / غاده صادقه مو معناته احنا بالغربه ننسى دينا وعاداتنا وتقاليدنا ما ترضاها لخواتك يطلعن مع الي خطبهن من غير رابط شرعي

فهد بجديه / الي قلته كله مزح بمزح انا من قبل لا خطبها وانا اتجنب اني اقابلها ومدام خطبتها مستحيل علشاني وعلشانها انا تربية ابو خالد ونوره

غاده ضربته على راسه / وصرنا نعرف نتكلم يله مشينا لا نتاخر

فهد / وش ذا اليد الثقيله اوجعتي راسي

غاده / اذكر ربي لا تنكسر يدي وراي امتحان

فهد / تف تف ماشا ء الله

غاده / قرف

نوره / خلو الجدال وصل اختك للجامعه لا تتاخر على امتحاناتها

فهد / ان شاء الله

طلع فهد وغاده للجامعه ورجعت نوره لغرفة غاده تنام


وصلو للجامعه فهد وصل غاده لمكانها وهو دخل المكتبه
تركها فهد وهي مسكت كتابها وفتحته وبدت تراجع


عند صلاح
من يوم غلط على غاده ما قابلها وندمان ومتضايق من تهوره قرر اول ما يشوفها بيعتذر لها يبي يرتاح
دخل الجامعه التفت على مكانها شافها جالسه وبيدها كتاب تقراء فيه قرب منها وهي مندمجه بالقراء اصدر صوت يبي يلفت انتباهها

سمعت الصوت رفعت عيونها من الكتاب اول ما شافت صلاح نزلت عيونها بالمكان ماهتمت بوجوه

صلاح بارتباك / غاده من جد انا اسف على الي صار ياليت تسامحيني

رفعت عيونها من الكتاب غاده ببرود / تطمن مستحيل اكون سبب فراقك انت وفهد وادمر صداقتك وفر اعتذارك

صلاح / انا جيتك اعتذر لاني غلطت بحقك مو لاني خايف على صدقتي مع فهد

غاده بنفس البرود / سامحتك وترى فهد بالمكتبه ينتظرك

ورجعت نزلت عيونها بكتابها صلاح انقهر من تطنيشها احترم نفسه ومشى وتركها

وهي قامت ادخلت الكلاس جلست بمكانها وكملت مراجعه

عند صلاح

دخل المكتبه شاف فهد عند رفوف الكتب بيده كتاب

صلاح / السلام وش عندك مصبح المكتبه

فهد بابتسامه / وعليكم السلام عندي بحث يبيله مراجع

صلاح / بشر وش صار بخطبتك

فهد بابتسامه / الحمد لله وافقو واليوم بسوي التحاليل اول ماتطلع النتائج نملك

صلاح بفرح / مبروك الله يتمم لك وعقبالي يارب

فهد / الله يبارك فيه احتاج همتك معي

صلاح / بالخدمه لكن مو اطنشني لاحتجتك بملكتي

فهد / شد حيلك نبي زواجنا سوى

صلاح بجديه / خلني اول اتخرج وارجع لرياض واكون نفسي ذيك الساعه افكر اتزوج تحسبني مطفوق مثلك

فهد / الحب خلاني مطفوق ومستعجل لو بكيفي خليته زواج وملكه في نفس الوقت


يتبع






بيت ابو ندى
عند ندى

صحت الفجر صلت وانسدحت على سريرها تبي ترجع تنام دخلت عليها امها الي استغربت انها مانزلت

ام ندى / ليش نايمه عسى ماشر

ندى / بغيب عن الجامعه

ام ندى / وليه ان شاء الله

ندى / يمه امس خطبتي استحي اداوم اليوم

ام ندى بجديه / واذا طولتي مخطوبه

ندى / بكره اجباري اداوم عندي امتحان ضروري

ام ندى / مدامك منتبي بمداومه بطلع معك لسوق اشتري لك فستان الملكه وشغلات للحفله

ندى / ان شاء الله بعد الفطور

نزلت ام ندى ولحقتها للمطبخ جهزت الفطور افطرن كلمن السواق الي متعودات يوديهن لنشغل ابوهن عنه كلمنه وبعد نص ساعه جاء ركبن معه وطلعن لسوق


في الطائف
عنده هند

لبست عبايتها بتطلع بدري ماعندها شي طلعت لمكتب خالد شافها طالعها بنص عين وسبقها من غير لا يتكلم
ركبو السياره وهم ساكتين وخالد منقهر وساكت وصلو للبيت هند طلعت لغرفتها ترتاح وخالد دخل لغرفته



عند خالد

دخل لقى غاده جالسه وبيدها اكتاب تقراء فيه لما سمعت الباب يفتح رفعت نظرها شافت خالد واضح عليه الضيقه والهم خافت صاير شي

غاده حذفت الكتب على جنب وقفت وقربت من خالد

غاده بخوف / خالد حبيبي وش فيه وجهك مايبشر بخير طمني الله يخليك

خالد بضيقة / ما فيني شي مشاكل بالشغل ارتاحي

غاده بحب / حبيبي قولي لا تكتم بنفسك

جلس خالد على طرف السرير / وش اقولك اقول لك هند بتضيع نفسها ولا اهتمت برايي

غاده خافت / شلون بتضيع نفسها خوفتني خالد

خالد بقهر / دخلت صفقه كبيره نسبت الخساره والربح متساويه واذ خسرت تدمرت شركتها وضاعت وبتصير مديونه وفيها سجن وخراب بيوت

غاده بخوف / حاول فيها اقنعها تنسحب

خالد بقهر / حاولت لكن هذي هند موتها تمشي الي براسها لو كان فيه نهايتها

غاده / بكلمها بحاول اقنعها

خالد / لا تكلمينها راسها يابس ومصره على الصفقه

غاده / لا حول ولا قوة الا بالله تعوذ من بليس واطلع تغد ا

خالد / اعوذ بالله منك يابليس جهزي الغداء بتغدا وبنام والعصر برجع لشركه

غاده طلعت تجهز الغداء وبعد ماجهزته طلعت لغرفة هند فتحت الباب شافتها بسريرها نايمه طلعت محبت تزعجها نزلت لقت خالد جالس قدام الغداء قربت من وجلست

خالد / وينها

غاده / دخلت شفتها نايمه ماحبيت اخرب عليها نومتها

خالد بقهر / مدري شلون يجيها نوم وهي احتمال تضيع

غاده بجديه / يمكن تتهرب عن التفكير بالنوم



في الديره
عند جاسم

صحى من نومه وشاف نفسه احسن شافته امه
ام جاسم / قوم بنحط الغداء

جاسم / وينه فيصل

ام جاسم / بغرفته نايم

جاسم / اجل بطلع اصحيه

ام جاسم / انت شلونك الحين

جاسم يبتسم / اللهم لك الحمد مدام ام جاسم دكتورتي

ام جاسم بحب / قوم يمه صل الظهر تارك متاخر ماصليتهم

طلع فوق دخل غرفته وهو ينزف والغرفه مثل ماتركتها هند ماغير فيها شي

جاسم في نفسه / بقول لشغاله ترتبهم وتشيل كل شي فيه ريحتها لمتى بعيش بسراب يارب انك تقويني وترزقني نسيانها
مستحيل ارضى على نفسي اكون سبب لعذاب امي وجداتي بسبب العشق المجنون الي ابتليت فيه

دخل الحمام توضى وصلى وطلع من غرفته دخل غرفة فيصل الي كان متسند على سريره

عند فيصل

كان منسدح على سريره كل تفكيره بغاده اذا سافر لبريطانيا معقول بيشوفها لو بالصدفه لانه يجهل وينها ساكنه فيه
وجوهره ونواف رافضين يقولون شي

قطع عليه افكاره دخول جاسم عليه

جاسم قرب وجلس على كنبه بالغرفة مقابله لتلفزون

جاسم / بشر عنك وماخذت علومك بسبب تعبي

فيصل ببرود/ لا جديد من البيت لشركه ومن الشركه للبيت ان غيرت مريت على الجوهره انت الي شعلومك

جاسم بحزن موجع / شوفت عيونك العشق امرضني وسبب اوجاعي واوجاع غيري عايش على الاطلال يمقابل مدرستها رافض اني اغير كل شي بغرفتي لانها استخدمتها ونامت فيها ابي اعيش على طيف ذكرى


فيصل اوجعه قلبه على اخوه وعليه لان نفس معاناته عايش على طيف ذكرى بيسافر لبريطانيا علشانها
صحاه جاسم عن فكرة السفر لان بسفره بتزود اوجاعه بيعيش على طيف ذكرى وبيتوجع اذا خاب امله انه يشوفها
قر يرحم نفسه من المعاناة ويهون عن السفر خلاص قلبه ما يتحمل مواجع واحزان ما يبي يصير نسخه عن اخوه

طالع بجاسم باسى وحزن الي تغير كثييييييير بسبب عشقه لازم يقوي نفسه ويدوس على قلبه وينشغل عن تفكيره فيها بشركته


فيصل بوجع / لازم وغصب ننساهن على انه صعب علينا لكن لمتى ياخوي نعيش على طيف ذكرى انا موجوع ومدمر بسبها ماعاد صرت انتبه لشغلي
وانت جالس بالديره كل شي هنا يذكرك فيها لازم ترجع معي لرياض المدرسه الي تتعذر فيها اشوفها خلصت باقي تشطيبات خفيفه بكم يوم تخلص منها ترجع لرياض لازم ترمي هند ورى ظهرك مثا ماانا برمي غاده ورى ظهري نعتبرهن ذكرى حلوة موجعه
ما تدري ياخوي وش مخبيه لنا الايام اكذب عليك لو قلت لك بقدر اشيلها من تفكيري ومن قلبي لكن القلب بيد ربك احنا العشق مرض وبتلينا فيه بنحاول وربك يساعدنا

جاسم مستمع لكلام اخوه وحس براحه لازم يبداء صفحه جديده ويحذف عشقه لهند ورى ظهره

جاسم يبتسم / انزل خلنا نتغدى امي مرسلتني اصحيك تتغداء نسيتني بالسوالف

نزل لقى جداته وامهم جالسات على الارض والغداء قدامهن
قربو وجلسو ياكلون والجو كله هدوء





في بريطانيا

طلعت غاده من المحاضره حست بجوع دخلت الكفتريا طلبت فطائر وعصير واخذتهم ورجعت لطاوله
وهي جالسه سرحانه مر من قدامها واحد يشبه فيصل انتفض قلبها تذكرته نزلت الفطيره من فمها وغصب عنها صارت تبكي بصمت ودموعها شلال على خداها

عند صلاح

صلاح طلع من المكتبه ودخل الكفتريا
شافها من بعيد ونصدم وهي سرحانه ودموعها على خدها نفسه يقرب منها يواسيها لكنه خاف من لسانها

طلع من الكفتريا لفهد لازم يقوله يخاف غلط عليها احد بالجامعه مستحيل يسمح لحد يهينها وبيوقف بوجهه

دخل المكتبه لقى فهد جالس على وحده من الطاولات وبيده قلم ودفتر يلخص الكتاب الي قدامه قرب منه رفع فهد راسمه من الكتاب على جلست صلاح

فهد / ليش رجعت مو انت تقول انك مليت

صلاح / الي جابني اختك غاده

فهد / وش فيها الست غاده

صلاح / شفتها بالكفتريا سرحانه تبكي

فهد فز من مكانه وطلع من غير لا ياخذ الملخصات اخذهم صلاح وطلع من المكتبه

وصل لغاده كانت على نفس حالتها قرب منها
جلس مقابلها وهي ما حست فيه

فهد بوجع / صرنا نبكي عليه بالنهار ما يكفيك تبكينه بالليل
صحت من سرحانها وحاولت تمسح دموعها تخفيها عن فهد
فهد / لا تمسحينها خليها يمكن تنظف قلبك من حبه

غاده بوجع وصوت باكي / قولي يا فهد شلونا نظف قلبي منه والله لسمع كلامك مابي اضعف واتدمر بسبته

فهد / قومي نطلع للشقه وياليت ماتبينين شي لامي وابوي مابيهم يشيلون همك وهم كلها يومين وبيرجعون

غاده وقفت / ومحاضرتك

فهد / انتي اهم من محاضرتي بنطلع نتمشى قبل لا نرجع لشقه اذا هديتي بنرجع لشقه مستحيل اخليك تقابلينهم بهالشكل الي كان ميت لك ميت

استسلمت له وطلعو برى الجامعه وقف سيارته بعيد عن الشقه وصارو يمشون لما هدت رجعو لشقه شمو ريحة طبخ

غاده دخلت المطبخ وهي تضغط على نفسها بابتسامه مصنعه شافت خالتها عند الفرن

قربت منها / ووووواو بشقتنا ريحة طبخ

نوره / قلت اطبخ لكم اكيد مليتو من اكل المطاعم

غاده بابتسامه / وش طابخه
نوره بحب / الطبخه الي تحبينها ويحبها فهد

غاده / لا تقولين مقلوبه

نوره / وصلتي طبخت مقلبه تاكلين يدك وراها روحي بدلي وتعالي تغدي

غاده / خالي وينه ماشوفه

نوره / تعرفين خالك بدمه الشغل طلع يتطمن على شركه هند
غاده / وعدنان وينه

نوره / بغرفة اخوه نايم

فهد واقف يسمع كلامهم وقلبه يعتصر وجع على غاده تتوجع وتكابر

طلعت غاده مرت من عنده نزلت راسها دخلت غرفتها اخذت شور ولبست لبس بيتي وطلعت

طقت على باب غرفة فهد دخلت شافت عدنان نايم على سرير فهد قربت منه

وصارت تلعب بشعره / عدوني قوم مشتاقه لك يكفيك نوم

عدنان فتح عيونه بكسل / طيب بقوم كم الساعه
غاده / الساعه 12 قوم صل وتعال برا نتغدى

عدنان / مشغوله اليوم

غاده قامت من جنبه / قوم وغسل وجهك وبعدين تعال برا اسالني بنطقها سوالف وانت نايم

طلعت شافت فهد جالس سرحان بالصاله قربت منه وحطت راسها على كتفه

غاده بحب / الي اخذ عقلك يتهنى فيه

فهد ابتسم / من غيرها ( يقصدها )

غاده بابتسامه / بديت اغار منها شكلك لا تملكت بتسحب علي شكلي بقول لخالي ياجلها لا تخرجنا ليه العجله

فهد ضربها على جبهتها / علشان ادفنك بابريطانيا

غاده / بملكتك بتلبس ثوب ولا بدله

فهد يبتسم / اكيد ثوب لبسته بخطبتي تبيني مالبسه بملكتي الي بتصور فيها

غاده / متى بتحلل علشان الملكه

فهد / بعد ما تغداء بطلع مع صلاح اسوي التحليل بمستشفى يعرفه صلاح بيطلع لنا النتائج بسرعه

قطع عليهم دخول عبد الرحمن لحظات ودخل عدنان وعيونه منفوخه من النوم

دخلت عليهم نوره تناديهم على الغداء تغدو فهد طلع وعبدالرحمن دخل غرفة فهد بينام من الفجر صاحي وعدنان جالس بالصاله شبعان نوم ونوره وغاده دخلو غرفتهم نامت غاده بحضن نوره




بالطائف
عند هند

قامت وهي نشيطه طالعت بساعتها شافتها 3 العصر قامت مفجوعه ماصلت الظهر والعصر قريب ياذن
قامت توضت وصلت الظهر وجلست بغرفتها تنتظر صلاة العصر بتصلي وتنزل

فتحت لاب توبها تراجع الصفقة من كل الجوانب سمعت صوت الاذان قفلت لاب توبها وقامت تصلي بعده نزلت شافت خالد جالس مقابل لدرج وجنبه غاده اول ماشافه صد عنها

قربت منهم وجلست بجنبه

هند / السلام

الكل / وعليكم السلام

هند بابتسامه / بعض الناس حاقرني ولا يكلمني مدري متى يرضى

خالد / كانك عليك من بعض الناس زعلو ولا رضو كله سوى عنك

هند بجديه / مازعلتك انت صاير زعول

خالد بعصبيه وصراخ / والجنون والهبال الي بتسوينه ما يزعل انتي مافكرتي بابو وامي لاصار الشي الي خايفين منه

هند ببرود / ان شاء الله مايصير الشين ويصير كل شي زين

خالد انتفض وقام وهو معصب / لو اجلس دقيقه بتجلطيني ببرودك
طلع من الصاله وهو معصب


هند / غاده روحي الحقيه يوجعني قلبي اشوفه معصب وزعلان علي لكن انا كبيره اعرف مصلحتي فهميه هالشي

غاده بزعل / الله يعينك على نفسك

هند / ليكون بتحقريني مثل زوجك وربي لهج ما تشوفوني

غاده / وانا اقدر ولا نسيتي ان عمي ابو خالد يومين وهو عندنا وزواج هنديانا الي لك كم يوم ناسيه تساليني عنه

هند / صحيح نسيت وش سويتي مابقى شي واهلها متى يجون

غاده / كل شي تمام واهلها بيجون قبل زواجها بيومين

هند بجديه / غدويه حبيبتي لا تقصرين عليها بشي مهما كان هي بتستحي تشتري الغالي اسبقيها وشتريه لها ولا اوصيك باهلها انا هاليومين مشغوله لراسي ماني فاضيه لهالامور هذي مهمتك
غاده بحب / تطمني انتي خليك بشغلك اتركي لي هالشغلات تعرفيني اعشقها

هند بحب / ما قصرتي الا بقيتو لي غداء ميته جوع

وقفت غاده / بروح اشوف خالد قولي لطباخه تحط غداك

طلعت غاده من عند هند


عند خالد

دخلت عن خالد شافته متسند على السرير متضايق

قربت منه / خلودي حبيبي خلاص وربي اتعذب لشفتك مهموم

خالد / هند بتذحني احر ماعندي ابرد ماعندها

غاده / هي كبيره قد الي تسويه يمكن تتعلم من غلطها

خالد بقهر / هذي مو أي غلطه هذا دمار تفهمين اش معنى دمار بتعيش بفقر وبسجن لو خسرت هي تشوف الموضوع ببرود وانا احترق افكر بابوي وامي وفيها
الخبله اذا صار الجد بتصحى لكن بعد ايش بعد ما يفوت الفوت الموضوع حارمني النوم وهي مكبره مخدتها ونايمه

عند هند

كانت بالصاله تذكرت موضوع موتها قامت وصلت لغرفة خالد طقت عليهم الباب
فتحت لها غاده

هند / غاده وينه خالد

غاده / منسدح على سريره حياك ادخلي

دخلت هند شافها صد عنها / خالد اليوم تنشر خبر اشاعة عن وفاتي

طالعه وجاوبها ببرود / وغيره

هند بجديه / بكره خبر تكذيب وفاتي بكل الجرائد السعوديه وبعده بالعالميه مابي اعيد كلامي مثل ماموتوني تنشرون التكذيب

خالد يحاول يمسك اعصابه / قلت زين اوامر ثانيه

هند بعصبية / لا اذا زانت نفسيتك تعال كلمني صاير ممل طلعت وسكرت بقوتها الباب

طلعت وخالد مقهور منها وعليها

غاده بحب / خلاص وسع صدرك هند مالها غنى عنك وقف معها بدال منت محتقرها هي تحتاجك الحين لا تكابر متاكد انك تتعذب صدك لها مراح يقدم ولا ياخر الي براسها سوته وقف معها

خالد / يصير خير لا تشيلين همي وهمها مردودنا لبعض

قام من سريره دخل الحمام اخذ شور ولبس

خالد / انا طالع لشركه الي بدمرها الخبله
غاده / الله يحفظك

طلع لقى هند بالصاله تشرب عصير

قرب منها وتكلم بحزن / والله ياهند خايف علي اكثر من خوفي على نفسي

هند بجديه / ادري لكن طريقتك غلط بتعاقب نفسك قبل لا تعاقبني لاتسبق الاحداث وفر زعلك لخسرت انا عندي ثقة كبيررره اني بكسبها عمر احساسي ماخاب

خالد / هذا الي تمناه والله يعطيك على نيتك

هند / خلاص صافي يالبن
خالد ابتسم / حليب ياقشطه

هند / هههههههه انقلبنا مصروه وين كاشخ وطالع

خالد / طالع لشركه يبي لنا جهد فوق جهدنا علشان صفقتك

قربت من وضمته بحب / الله لا يحرمني منك

خالد / ولا يحرمني منك

هند / خالد عطني جوالك

خالد خير وش عندك
هند / بكلم جداتي من زمان عنهن


رفعت جوالها واتصلت على ام جاسم




في الديره

كانت ام جاسم جالسه عند الجدات وجاسم منسدح بمكانه
كان جوال امه طايح جنبه شافه يدق وامه بعيده عند جداته

رفع الجوال وانتفض وهو يشوف اسمها ينور بجوال امه قام وحط الجوال بعيد عنه خاف تخونه نفسه ويرد

ورجع لمكانه وانسدح وتغطى بالبطانيه

سمعت ام جاسم صوت جوالها وقامت اخذته ردت

ام جاسم / الو

هند / شلونك خالتي

ام جاسم / بخير بشريني عنك

هند / الحمد لله بخير جداتي عندك

ام جاسم / ايه


مدت الجوال لخالتها / يمه هند على الجوال تبي تكلمك

ام راشد فرحت مشتاقه لها على الي سوته بجاسم تحبها وعاذرتها

ام راشد بحب / شلونك يمه من زمان ماتصلتي

هند بحب / بخير جعلني فداك انشغلت

ام راشد / شلون غاده واخوك

هند / كلهم بخير

ام راشد / متى بتجيني عندنا ترى مشتاقين لك

هند بحب / انا مكلمتك اقولك حجزت لكم حج مع خالتي ام جاسم وياليت يكون معكم محرم كان نفسي احج معكم لكن ربي ما كتب هالسنه يمكن تصير السنه الجايه


ام راشد بفرح / الله يجزاك خير والله ان الحج بنفسي من زمان

هند / جده عطيني جدتي

مدت ام راشد الجوال لام موضي الي كلمتها وانبسطت بالحج ودعت لها وسكرت الجوال وهن مبسوطات وفرحانات بالحج

جاسم مركز على المكالمه وقلبه متلهف ومشتاق لها نزلت دمعه يتيمه على خده

ام جاسم / اشوفك يمه فرحانه فرحيني معك

ام راشد / هند الله يفرح قلبها حاجزه لي وخالتك وانتي معنا بنحج هالسنه

موضي دمعت عيونها / الله يفتحها بوجها وينولها الي في بالها ويزرقها

ام جاسم فرحت / امين
ام راشد / لازم نقول لجاسم ولا فيصل تقول لازم يكون معنا رجال هي مشغوله ماتقد تحج هالسنه

ام جاسم / كلهم ان شاء الله بيحجون يمه ما تدرين وينها هند

فز قلب جاسم امنيته يعرف وينها فيه

ام راشد / لا والله يبنتي كل ماسالتها تهربت وغيرت الموضوع

جاسم في نفسه بوجع / وين الي بيصير قوي وبتنساها لنذكرت قدامك انتفض قلبك وين اقدر انساها وذكرها حولي وكل شي يذكرني فيها لازم ارجع لرياض ولا بموت بسبب عشقي المجنون بشد على العمال يخلصون المدرسه بهاليومين

دخل عليهم فيصل وجلس جنب جداته

ام راشد / يمك ابيك تفضي نفسك بنحج

فيصل / غالي والطلب رخيص باقي شهر على الحج يبي لنا نحجز

ام موضي / ما يحتاج تحجز هند كلمت وقالت انها حاجزه لي ولجدتك ولامك معنا الله يوفقها لكن نبي محرم



فيصل التفت على مكان جاسم شافه متغطي متاكد انه صاحي يسمع كلامهم

فيصل بقهر / مانحتاج منها شي اقدر احججكم توفر على نفسها

ام راشد بزعل / بتحرمني من بنت ولدي ترى قدرها عندي من قدركم تبيني اكسر بخاطرها وهي متعنيه وحاجزه لي ومفرحتني

فيصل / مو سالفة احرمك منها لكن احنا اولى انا نحججك لاقاصرنا فلوس

ام جاسم بعصبيه / مالك شغل بجداتك بيحجن بحساب هند وانا معهن وعن الهرج الي ماله داعي جداتك مالهن شغل بخبالك انت واخوك

فيصل حس بوجع وقف وطلع

فيصل في نفسه / صرت خبل ياغاده بسبتك وانا خبل ليه زعلت من الكلمه ولا واحد يعيش مع طيف وحده بايعته لا وبعد تحب غيره وكارهته ومنحاشه بعرسه

يتبع







مر يومين على ابطالنا

عبدالرحمنونوره بابريطانيا يستعدون لملكة فهد الي طلعت نتايجه مع ندى بالموافقه بنفس اليوموينتظرون محمد يحضر الملكه

غاده ونوره مشغولات بالترتيبات الي بتكون في قصرابو ندى

فهد مبسوط وفرحان ينتظر على شوق الملكه
من بعد خطبته لندى وهومانع نفسه يشوفها بالجامعه مشتاق لها

وندى مشغوله بتجهيز نفسها وخايفهومرتبكه كل ما قرب موعد الملكة داومت بالجامعه وفرحانه انها ما شافت فهد لانهامنحرجه ومستحيه انها تشوفه

ام ندى مشغوله بتجهيزات خاصه لبنتها عزمت المعارفالي تعرفت عليهم بابريطانيا وبعض حريم السفاره

هند مشغوله بالصفقه واجلتزواج هنديانا لين يجي خالها تبي فرحتهم تكتمل مشتاقه لخالها وتنتظر جيتهم على نار
خالد ومطلق ومشعل ووليد مشغولين وصار دوامه مضاعف بالشركه

غاده تعبهاالوحم والنوم والكسل وهي تحاول تضغط على نفسها وتساعد هنديانا بالترتيبات

هنديانا فرحانه وجابت اهلها عندها وسكنتهم بفلتها

جاسم خفت عنالسخونه لكن قلبه مازال متعلق بهند لكن يحاول يكابر علشان امه وجداته
طلب منالعمال يستمرون ليل ونهار ودفع لهم مبالغ كبيره علشان تخلص المدرسه بسرعه ويهج منالديره ومن ذكريات هند فيها

فيصل نفس حال اخوه من الشوق والعذاب لكن يحاوليكابر قرر يجلس بالديره ويرجع مع امه وجداته وجاسم

ابو بسام وام بسام كلمهمعبد الرحمن وقال لهم عن سفرهم معه لطائف عند هند لانه بيجيهم من بريطانيا على طول



في بريطانيا
ملكت فهد

الكل مشغول بالاستعدادات والترتيبات ونوره وغاده مرو على بيت ابو ندى يتاكدون من كل شي وبعده طلعن لشقة فهد طلبن كوفيره لبنانيه شاطره
عدلتهن وصارن قمه بالجمال غاده لابسه فستان ليموني مخصر على جسمها فستانها ناعم بسيط شرته لها نوره طالع عليها خيال نوره لابسه فستان اسود من الشيفون ناعم
طلعت من عندهن الكوفيره سمعن صوت الجرس فتحته غاده
كان محمد الي عند الباب شافته ضمته

غاده / حمود يدب ليش تاخرت

محمد بحب / مابي اعلق شغلي خلصته وجيت لاني ماخذ اجازه شهر

غاده بفرح / واو وناسه بتجلس عندنا
محمد / لا عندي شغل بالطائف

ماحب يقول بيطلع عند هند مايبي يقلب عليها المواجع وهي فرحان بملكة فهد

طلعت لهم نوره وصلت لولدها باس راس امه

محمد يبتسم / ما شاء الله يام خالد بتغطين على العروس

ضربته غاده بكتفه / ياعديم الذوق لي ساعه مرتزه قدامك مامدحتني من شفت امك هليت عليه بالمدايح

نوره بابتسامه / بدت الغيره ليش يامك تاخرت ما بقي شي عن المغرب كان جيت من وقت علشان ترتاح

محمد بحب / ارتحت بالطياره بدخل اخذ شور والبس الا وينه المعرس

نوره / ماشفته من اليوم مع صلاح




عند فهد
طلع من الصباح حجز طاوله بمطعم ووصاهم يسون جو رومنسي بيجي مع ندى بعد الملكة

بعد ماخلص طلع لسوق ع صلاح شرى بعض الشغلات الي يحتاجها ودخل الحلاق رتب شكله

بعدها رجع مع صلاح لشقته لان امه وغاده عندهم الكوفيره مشغولات

طلع من شقة صلاح على المغرب ودخل شقته شاف امه وغاده جالسات على الكنب

فهد / السلام الله وش هالزين الي مايطلع الا بالمواسم
غاده بعصبية / للحين مالبست ولا كشخت ماعاد فيه وقت محمد جاء بغرفتك

فهد بابتسامه / تحسبيني مثلك اجلس ساعه وفوقها ساعه علشان اكشخ كلها دقايق وانا مرتز قدامك

غاده بعصبية / هييييييه وش دقائق اكشخ لا تفشلنا وتنصدم ندى فيك

فهد / الزين زين لو قام من النوم وياشر بصبعه لها / والشين شين لو غسل وجهه بالصابون

غاده / واثقه بنفسي والكلام مقلوب عليك وياله ادخل ترانا ننتظرك انت بتوصلنا



دخل غرفته لقى محمد خلص لبسه دخل الحمام اخذ شور ولبس وكشخ بالثوب والبشت وطلع لهم

لقى غاده جالسه طفشانه ونوره بالمطبخ تجهز البخور
نوره معها المبخر مدته على ولدها تبخر

نوره / كلللللللللللللللللللللللوش ياجعله مبارك

التفتت على محمد / عقبال ماتفرحني وتتزوج

محمد يبتسم / فتح لنا فهد باب ان شاء الله

فهد يطالع بمحمد بابتسامه / في بيتنا عانس

محمد بابتسامه / اقول تبخر لحرقك بالمبخر

فهد بابتسامه / لا وش دعوه ناوي تشوهني كل هذا غيره

تبخر فهد ومد بالمبخر لمحمد تبخر ولبست نوره وغاده عباياتهن وتغطن مايبن يكشفن وهن حاطات مكياج

وصلن بيت ابو ندى بعد المغرب كان المكان قمه بالروعه
دخلن استقبلتهم ام ندى الي لابسه فستان تايقر من الشيفون

غاده / خالتي اقدر اطلع لندى

ام ندى بابتسامه / اكيد هي تنتظرك تاخرتي عليها

وقفت نوره مع ام ندى بالاستقبال وام ندى تعرفها على ضيوفها


في مجلس الرجال

عبدالرحمن وابو ندى جالسين جنب بعض وفهد جالس جنبه صلاح و اخوه محمد وعدنان جنب محمد يستقبلون المدعوين


عند ندى

كانت الكوفيره تحط اللمسات الاخيره الا على طق الباب فتحته كانت غاده

دخلت غاده وكانت منبهره بندى الي متغيره قاصه شعرها وصابغته اسود وصايره خيال

غاده قربت منها / الله يقوي قلبك فهود اخاف ينجلط لشافك

ندى بارتباك / ليش شكلي مو حلو ويخوف

غاده تبتسم / الا من كثر الحلى بتجلطينه بتطلعين للمعازيم

ندى بخوف / لا مالي خلق لعيون الحريم وتدقيقهم بيطلعون فيني الاغلاط العشره

غاده / ابن امها تلقى غلط واحد كم باقي لك

ندى / خلصت تقريبا باقي البس

غاده مستغربه / شعرك بتخلينه من غير لا ترفعيه

ندى / ايه لاني احب البساطه شوفي مكياجي ناعم ماكاني حاطه شي على وجهي مابي اغش اخوك

غاده / اخوي هابلته من غير

ندى مستحيه / غدوووووويه خفي علي

غاده / انا نازله طولت على امك وخالتي يحتاجوني اوقف معهم
نزلت الا على دخول ام ندى بالدفتر

ام ندى قربت من بنتها وضمتها / يجعله مبارك

ندى باست امها براسها / الله يبارك فيك يمه خايفه احس شكلي غلط

ام ندى / شكلك يسحر بتطلعين للمعزمات ولا على اصرارك

ندى / يمه مرتبكه بخليها لزواج

ام ندى / يوه نسيتني الدفتر خذي وقعي وبسرعه البسي

مدت ام ندى الدفتر لبنتها وقعت ندى بيدين ترتعش

ام ندى يله البسي لا طولين على فهد بيروحون بدري بكره دوامات

نزلت ام ندى ودخلت ندى غرفة التبديل لبست فستان وردي فيه شغل خفيف بالصدر وحطت ورده طبيعيه لونها وردي على جنب

سمعت صوت جوالها كانت غاده تستعجلها تنزل
غاده / ندى اذا خلصتي انزلي فهد مستعجل
ندى / غدويه تعالي معي خايفه

غاده / امري لله الي يشوفكم يقول اول مره بتشوفون بعض هو حالته حاله وانتي حالتك حاله

ندى / اخلصي علي

بعد دقائق وصلت لها غاده ضمتها وهي فرحانه / كلللللللللللللللللللللللوش
مسكت ندى بيدها وطلعت برى الغرفه ونزلت تحت بالغرفه الي بتقابل فيها فهد جلست على الكوشه


عند الرجال

فهد جالس على نار متوتر وكل دقيقه يطالع بساعته

فهد / محمد ماكانهم طولو مانزلو الدفتر

محمد بطفش / اربكتني ما يمديه يوصل لفوق الا تبيه ينزل وش ذا الرجه اركد

عدنان بيقهره / يمكن صحت من غيبوبتها ورفضت توقع

فهد / اقول انطم لصكك بالكاس الي قدامي

عدنان / ان صكيتني بالكاس مراح اتنازل عنك وبخليك تنام بسجن وتنحرم من شوفت العروس

فهد / محمد اقلعه عني لا توطاه قدام الكل

محمد يبتسم / اتركه عدنان حالته مستعصيه

ارتاح وهو يشوف ابو ندى ومعه الدفتر قرب من فهد وضمه / مبروك

فهد يبتسم / الله يبارك فيك عمي

ابو ندى يبتسم / العروس تنتظرك

دخل فهد عن يمينه ابوه ويساره ابو ندى

كانت ندى جالسه تفرك يدها من التوتر دخل فهد وانبهر بجمالها وشعرها الي مغطيته بالحجاب كان يوصل لتحتك كتوفها
قرب منها عبدالرحمن باست راسه وطلع
وابو ندى دمعت عيونه وهو يشوف بنته وحيدته الغاليه متزوجه قرب منها وحضنها بعدها عن حضنه وباست على راسها
ندى خانقتها العبره وهي تشوف ابوها الحنون حاضنها

ابو ندى سحب فهد بيده ووقفه جنب بنته
ابو ندى يبتسم / لا وصيك على ندى ترها قطعه من قلبي

فهد / وعد علي بنتك ماتنظام وهي ببيتي وطلعت من عند اهلها وجت عند اهلها تطمن ياعمي وانا ولدك الي ماجبته

فرح فهد وتاثر بكلام فهد ياما تمنى يكون له ولد اخوى لندى يكون عزوه لها وقوه

ابو ندى ضمه / وانت ولدي مثل ماندى بنتي

فهد يبتسم / عمي ابي اطلب منك اطلع مع ندى نتعشى

ابو ندى يبتسم ويطالع في بنته الي واضح عليها الخوف والارتباك / اذا رضت ندى ماعندي مانع انا طالع تاخرت على الضيوف

طلع ابو ندى وجلست ندى وجلس جنبها فهد وهي منزله عيونها

فهد بارتباك / مدري وش يقولون في مثل الليله لكن الي حاب اقوله لك اني مبسوط وفرحان انك صرتي من نصيبي
وكمل / يوه نسيت اقولك مبروك

ندى بابتسامه / الله يبارك فيك

فهد بابتسامه / لا تواخذيني صاير اخربط ياليت ما ترفضين عزيمتي لي يومين مجهز لها

ندى ابتسمت ونزلت راسها / ........

فهد / افهم انك موافقه
ندى هزت راسها بالموافقه

فهد / تكلمي مدري وش اقول اخاف من الفرحه اجيب العيد

دخلت عليهم غاده ونوره وام ندى سلمو على ندى وفهد الي اخذته غاده بالاحضان

غاده بمزح / اكيد معزومه معكم على العشاء يويلكم تسحبون علي

فهد ضربها على راسها / خلاص انتهى دورك ليش اعزمك

غاده / يالاستغلالي طيب ندويه ترى فهد يضرب ويمشي وهو نايم وممكن يذبحك وهو مايدري بسبب النوم

فهد / هههههههه قولي الي تقولينه مانتي برايحه معنا

نوره بابتسامه / كل هالنصب علشان عزيمه ولا يهمك محمد بيطلعك ويعشك لا طيحين حظ اخوك

غاده / فهودي لا طول بالسهر انت وندى ترى بكره دوامات مو تنسون وتسحبون بكره عن الجامعه

فهد بيقهرها / كيفنا نسهر ولا نسحب على الجامعه ياشين اللزقه اطلعي وهوينا امي وعمتي طلعو ياليت تلحقينهم

طلعت غاده وجلس فهد مع ندى دقائق اخذ رقمها وقال بيغير ثوبه وبيرجع لها وبيطلعون مطعم طلعت ندى لغرفتها وهي فرحان مبسوطه بفهد
غسلت وجهها من المكياج وبدلت لبسها بلبس ساتر وطلعت لقت فهد واقف عند الباب
ركبت قدام

فهد / تو مانورت سيارتي

ندى بابتسامه / تسلم
وصلو للمطعم تفاجئت ندى بالجو الرومنسي الشاعري جلسو على طاولتهم طلبو الاكل وهي منبهره

فهد / ان شاء الله اعجبك ذوقي
ندى / مره حلو
فهد طلع من جيبه علبه مخمليه فتحها كان فيها خاتم من الماس سحب يدها ولبسها الخاتم

ورفع يدها لفمه وباسه / اتمنى اني اسعدك واكون لك زوج وابو واخو

ندى حمر وجهها من الحياء / وانا اتمنى اسعدك

فهد بابتسامه / تدرين اني حبيتك من اول موقف صار بينا تمنيت اعتذر عن وقحاتي لكن مالي وجه

ندى بابتسامه / ماقصرت فيك شرشحتك

فهد / أي والله شرشحتيني لكن استاهل

تعشو وعلى الساعه 1 وصل ندى لبيتهم ورجع لشقته


في الشقه
لقى غاده بالصاله تنتظره اول ماشافته نطت له وسحبته وجلسته على الكنب

غاده بابتسامه / فهودي مبروك وش كل هالسوالف الي مخليتك ماتجي الا 1

فهد بابتسامه / حسستيني انك حماه وقشرى بعد

غاده بابتسامه / للحين ماشفت قشري مخبيته للايام الجايه
فهد / الا وش عندك صاحيه وراك جامعه

غاده وهي تلعب بحواجبها / ماقدر نار القافه مسهرتني ابي اعرف وش صار بينكم

فهد ضربها براسها / بدخل انام وبخليك بنار لقافتك ممكن تهويني بنام بالصاله مابي ازعج ابوي بفتحت الباب

غاده / طيب
دخلت غرفتها ودخلت بسريرها ودخلت بحضن نوره ونامت




في الديره
عند جاسم

جاسم منسدح على سريره وتفكيره يخونه بهند يشوف خيالها بكل مكان قرر بكره يكلم محمد ويطلب منه يستلم مدرسة هند بيرجع لرياض بيهرب من خيالها الي يلاحقه بيشغل نفسه بشغله يبي ينساها


عند الجدات
جالسات حزينا صار البيت ممل بعد غياب هند وام جاسم تحاول فيهم ومصره تاخذهم معها لرياض ماتقدر اتخليهن لحالهن ولا تقدر تبقى طول عمرها معهم عيالها يحتاجونها وهم بحالتهم هذي ضايعين بسبب بنات راشد


عند فيصل

طلع من صلاة العشاء لغرفته يبي ينام لكن صورة غاده ماتفارقه بيموت من الغيره من الشخص الي تحبه

فيصل / ليش يغاده تحبين غيري وانا قدمت لك حبي وفوقه عشقي وش لاقيه بالي تحبينه وتتعذبين علشانه مستحيل بيحبك كثري معقوله سافر معك وبتتزوجينه وتنسيني

ضحك بوجع / ههههههه متى ذكرتك ولا عبرتك علشان تنساك وبعدين مع القلب الغبي الي يعشقها وهي تعشق غيرك ياليت اعرف منهو وربي لدفنه بيدي ولا تكونين لغيري منهووووووووو شلون عرفتيه وحبيتيه هو معبرك ولا مطنشك خلاااااااااااااااااااااااص بنام




بالطائف
عند هند

من رجعت لشركه وهي مالها خلق تنزل وتقابل احد منسدحه على سريرها وكلها هموم ووجع ذبحها التفكير وتانيب الضمير من كلمت جداتها وهي متضايقه كان نفسها تسمع صوته ويرد على جوال امه من اخر اللقاء وهو ماغاب عن بالها ذبحها التفكير فيه حاولت تتهرب من مشاعرها بانشغالها بالصفقه لكن اذا حطت راسها على مخدتها طلع لها بنظراته ووجهه الحزن وصراخه الموجع وقربه منها يوم ضمها يهديها
يرتعش قلبها احساس غريب وحلو اول مره تحس فيه
ماتدري وش صار عليه بتموت وتسمع صوته وتطمن عليه لكن كيف وشلون لازم تدور طريقه تتعذر فيها علشان تسمع صوته بتاخذ رقمه من جوال خالد

طلعت من غرفتها متضايقه بتهرب من افكارها الي بتجننها نزلت تحت لقت خالد وغاده جالسين بالصاله

خالد / هند عسى ماشر ماشفتك اليوم

هند / تعبانه ومصدعه وكسلانه قلت ارتاح

غاده / تعشي

هند / مالي نفس

جلست على الكنب

هند بجديه / خالد وينه جوالي لمتى اعتمد على جوالك باتصالي

خالد / جوالي جوالك وجوالك يامع ابوي يامع جاسم

فز قلبها وارتعش لما انذكر اسمه هند بجديه / طلع لي شريحه بنفس الرقم لان كثير يعرفونه

خالد / ان شاء الله

هند / خالد عطني جوالك عندي مكالمه ضروريه

مد جواله اخذته منه ودخلت غرفته تبحث بالاسماء عن اسم جاسم وسجلت رقمه بورقه صغيره حطتها بجيب البجامه
وطلعت ومدت الجوال على خالد

هند / مشكور

خالد / وش هالمكالمه السريعه

هند بثقة / غيرت راي نسيت ان الوقت متاخر

جلست بنفس مكانها هند بجديه / خالد وش سويت بموضوع تكذيب خبر وفاتي

خالد / يبون شهود اذا جاء عمي ابو بسام بيكونون شهودك مع محمد

هند بعصبيه / اعجبكم كذا تموتوني وانا عايشه وبدون شهود يوم برجع للعالم لازم شهود

خالد / مايحتاج تعصبين ابوي وعمي بيجون بكره وان طولو الي بعده وكل شي بيصير مثل ماتبين واحسن

قامت / انا داخله غرفتي بنام نتقابل بكره بالشركه

طلعت لغرفتها


عند خالد وغاده

غاده / هند لها يومين ماهي طبيعيه كله متضايقه ومالها خلق لحد

خالد / لا تلومينها الصفقه تخلي العقل بالكف
غاده / الله يفرجها وتكسبها

خالد / امين يله ندخل غرفتنا بنام وراي شغل


دخلو غرفتهم ونامو



عند هند

طلعت رقم جاسم وحطته بشنطة الملفات بتحاول تتصل عليه وعذرها انها بتساله عن المدرسه

هند / وش فيني وش هالجنون حركاتي مثل حركات المراهقين هو كان قدامي ماشفته حلى بعيني يوم تركته

دخلت بسريرها وهي تحاول تشيله من تفكيرها لكن تفكيرها يخونها ويغصبها تفكر فيه طار تفكيره لبريطانيا عند فهد حست بضيقه ان ملكته تمت من غير وجودها حست بحزن يعتصر قلبه حاولت تتهرب من تفكيرها بالنوم



اليوم الثاني
عند جاسم

قام من نومه متضايق كل نومه احلام في الي سلبت روحه وعقله في الي صار يشوفها صاحي ونايم ويشوفها بكل وجيه البنات تركته وتركته يعاني وجع الحرمان والشوق
من بعد ماتصلت بجداته وهو يتوجع حاس بحسره انه مارد على جوال امه وتصبر بسماع صوتها
دخل الحمام اخذ شور وتوضاء وطلع لغرفة فيصل يصحيه سبقه للمسجد وفيصل توضاء ولحقه

رجعو من الصلاه سو مروا لمدرسه شاف العمال بادين يصبغون المدرسه باقي يوم ويسلم محمد المدرسه

فيصل بمزح / الله يعينهم العمال ليل ونهار يشتغلون بالمدرسه

جاسم / ابي اخلص بسرعه واسلم محمد المدرسه وارجع لرياض معاد اقدر ابقى بالديره اكثر من كذا

فيصل / زين تسوي
رفع جواله واتصل على محمد


عند محمد

كان جالس مع امه وابوه يفطرون غاده وفهد راحو لجامعتهم شاف رقم جاسم

محمد / هلا فيك جاسم شخبار

جاسم / الحمدلله بخير بشر عنك وعن الاهل

محمد / الحمدلله كلنا بخير

جاسم / ليكون اشغلتك عن شغلك
محمد / لا بايجازه ومسافر

جاسم / كلمتك بخصوص مدرسة هند المدرسه جاهزه وانا بكره برجع لرياض لشغلي

محمد / ماقصر ورايتك بيضاء سامحنا اشغلناك

جاسم / لا اشغلتوني ولا شي انا كنت بايجازه وبكره دوامي وانا مشرف عليها التعب على العمال

محمد / تسلم وماقصرت

جاسم / يله فمان الله

سكر من جاسم

عبدالرحمن / جاسم الي مكلمك

محمد / ايه يقول ان مدرسة هند خلصت مكلمني يبيني استلمها بيرجع لرياض بكره

عبدالرحمن باعجاب / نوعيه بين الرياجيل قليل والله انه خوش رجال


نوره / متى بنسافر عند هند زواج هنديانا بعد يومين

محمد / الليله بعد العشاء
نوره / اجل بشتري هدايا لهند وغاده وهدية لهنديانا

محمد / وانا بشتري شغلات موصيني فيها خالد

يتبع





الطائف
عند هند

قامت مقهوره ان امس ملكة فهد ولا حضرتها كانت تتمنى تكون جنب خالتها وخالها وتفرح لفرحهم
قررت تشتري لهم هدايا وترسلها لهم قامت ودخلت الحمام اخذت شور ولبست لبس الشغل وطلعت من غرفتها شافت خالد يفطر

هند / ماشاء الله تفطرون وناسيني
خالد /توقعتك مراح اداومين بشركه

هند / وليه ان شاء الله ماداوم

خالد /لانك تاخرتي بالنوم ولا نزلتي لنا بالعاده ماشاء الله من بعد اذان الفجر مرتزه

هند بحزن / متضايقه لاني ماحضرت ملكة فهد كنت اتمنى اني واقفه جنب خالتي وخالي وفهد وفرحت معهم

غاده / هنوده حبيبيتي هذي ملكه والزواج ان شاء الله بتحضرينه وبتوقفين معهم وتسوين الي نفسك تسوينه بملكته لو كنتي حاضره

هند / ان شاء الله يله خالد لا نتاخر عن الشركه
لبست عباتها والجو العام بالسياره السكوت

وصلو لشركه وكلن دخل مكتبه


عند خالد

دخل مكتبه وكل تفكيره بالصفقه قرب الموعد باقي اسبوعين كل ماقرب خوفه يزود خايف ان هند تفلس وتفقد كل شي وخاف انها تنسجن وخايف على ابوه وامه من استلمت الصفقه وعيونه انحرمت من النوم


عند هند

دخلت ونزلت عباتها وغطاها وعلقتهم جلست على مكتبها حاطه يدها على خدها سرحانه بجاسم بتنجن من تفكيرها فيه فتحت شنطة الملفات وطلعت رقمه وصارت تقلبه بين ايدينها مسكت تلفون المكتب وقبل لاتكمل الرقم الاخير سكرت حاولت اكثر من مره لكن ما قدرت اول مره بحياتها تكون متردد بشي
يمكن بكره تجيها الشجاعه وتقدر تكلمه


دخل عليها خالد وهي سرحانه ماحست بوجوه
خالد بابتسامه / الي ماخذ عقلك يتهنى فيه

هند بثقة / من غير فهد قررت اشتري له ولزوجته هديه ومحتاره كيف بوصلها لهم

خالد / سهله انتي اشتريه وانا بكلف شخص امين بيوصلها لعنده وبيرجع بنفس اليوم

هند / اليوم بشتري وبكره بترسلها مابي تتاخر

خالد / ان شاء الله نسيتيني ليش جاك

هند / ليش جاء

خالد / جاي استاذن عند غاده موعد متابعه للحمل لها فتره ما يجلس ببطنها شي

هند وقفت واخذت عبايتها / خذني معك مالي خلق اجلس بالشركه

خالد يبتسم / ماني بمصدق ان هند مالها خلق لشغل

هند / يمكن جلوسي الطويل بدون شغل تعودت على الكسل

طلعت مع خالد ووصلو بالبيت كانت غاده جالسه بالصاله وعليها عبايتها قربت منها وسلمت عليها وطلعت لغرفتها ادخل بسريرها من غير لا تبدل ملابسها نامت



في الجامعه
عند غاده

فهد وصل مع غاده للجامعه وهو يتلفت يدور على ندى ماشافها

غاده بمزح / وش عندك تتلفت على منو ادور

فهد / مو شغلك

غاده / توها البارح معك مامليت منها

فهد بعشق / ماني بمصدق للحين ان ملكتي البارح

غاده / تبيني اضربك ولا اقرصك علشان تصدق

فهد / دفشه ماتتعامل الا مع الضرب

غاده / مخليه النعومه للحبيبة القلب

فهد / مكانها تاخرت امس مكلمها قايله انها بداوم

غاده / كشفتكم صرتو تكلمون بعض مثل المراهقين

فهد / انا داخل محاضرتي تاخرت

دخل فهد محاضرته لقى صلاح قدامه

صلاح / مبروك يامعرس

فهد / الله يبارك فيك وعقبالك

صلاح / لاحقين على الغثاء يله الدكتور دخل لا يحسب لنا غياب


عند غاده

جالسه بمكانها تنتظر ندى مو من عوايدها تتاخر دايما تلقاها قدامها
وصلت ندى عند غاده وجلست جنبها

ندى بصوت مبحوح / السلام

غاده بابتسامه / وعليكم السلام صوتك تحفه كله بسبب هذرتك مع فهود

ندى / تاخرت مره راحت علي نومه

غاده / كان غبتي مره وحده ليش تعبتي نفسك وجيتي خلي سهرك مع فهد ينفعك

ندى بتقهرها / فديته ليش محترقه صايره حماة قشرى

غاده بابتسامه / نفس كلام فهد يكفي انكم متعشين وساحبين علي وين الي كل ليله تكلمني قبل لا تنام اشوف المكالمات تحولت لغيري

ندى بحب / انتي الاساس لولا الله ثم جهودك كان ماصرنا لبعض

غاده بحب / الله يسعدكم ويحميكم من عيون الحساد

ندى / هههههههههه امين صايره جدتي مع هالدعوه



بالديره
عند جاسم

طول يومه يراقب العمال حس بجوع دخل داخل لقى جداته وامه يتقهون قرب منهن وجلس جنب جداته

جاسم / مافطرتو تراني بموت جوع

ام جاسم / ماعاش الجوع اخذ لك تمره لين يجهز الفطور

مدت امه له تمره اخذها من يدها واكلها بعد دقائق جاء الفطور افطر وطلع للعمال اخذ لهم فطور افطرو وكمل وشغلهم

المدرسه بنائها بسيط وراقي بنفس الوقت مكونه من دور واحد وثلاث غرف وحمامين وساحه
المدرسه صغيره لان بنات الديره قليل واذا لقت اقبال بيبنون دور ثاني



بريطانيا
بالجامعه

طلع فهد من محاضرته متلهف لشوفة ندى وصل لمكانهن مالقاهن توقع انهم بالكفتيريا وصل للكفتريا شافهن جالسات على وحده من الطاولات قرب منهن وجلس جنب ندى

غاده / ارحم البنت زهقتها بعمرها ليل نهار معها ماكفاك من البارح وانت لازق فيها الله يعينها على مابلاها


فهد بابتسامه / ومن شر حاسد اذا حاسد

غاده / فهودي حبيبي عيوني طلعنا نتغدى البارح سحب علي محمد ونام

فهد / غالي والطلب ارخيص

غاده فرح / من جد

فهد / وجد الجد جميلك برقبتي انتي سبب فرحتي وسعادتي

غاده بصرخ / فهود وش هالكلام الماسخ الي يضيق الصدر

فهد بابتسامه / اسفين طال عمرك

غاده / يله مشينا قبل لا تغير رايك

ندى / فهد عند محاضره شلون بتتركها

فهد بعشق / فديتهم الي خايفين على مستقبلي

ندى حمرت خدودها / .......

غاده / هههههههه ذابت البنت خف عليها
فهد / مشينا

قرب من ندى وسحب يدها ومسكها وطلعو للمطعم تغدو وبعد ماخلصو وصلو ندى لبيتها



في شقة فهد

جهزت نوره شناطها وطلعتهم برى بالصاله ودخلت المطبخ

دخل فهد ومعه غاده اتفاجئو من وجود الشناط غاده عرفت انهم بيسافرون الليله حست بحزن دخلت غرفتها من غير لا تمر خالتها
عوره قلبه على اخته دخل لامه بالمطبخ

فهد / شخبارك يالغاليه بتسافرون الليله

نوره / ايه بعد العشاء

فهد / يمه غاده تاثرت لما شافت شناطكم عند الباب واضح الحزن عليها دخلت غرفتها حاولي يالغاليه تخففين عنها وجع بعدكم عنها

تركت الشغل الي بيدها دخلت الغرفه شافت غاده دافنه وجهها بالمخده وتبكي بصوت مكتوم قربت منها ورفعتها وضمتها بقوة

نوره / ليه ياروح خالتك توجعين قلبك عليك ليه تبكين وعد ازورك كل ماجتني فرصه مستحيل اطول عنك اكثر من شهر

غاده بصوت باكي / توعديني ماطولين علي

نوره / وعد واجيب امك معي

غاده بفرح / بنتظركم بشوق

نوره / غسلي وجهك وطلعي تغدي معنا

غاده بابتسامه / لزقت بالمعاريس وتغديت معهم

نوره / ههههههههههه على قولة فهد حماة فشرى
غاده بحب / اخذ دورك انتي حماه طيبه وحنونه تنحطين على الجرح يبرى لازم اصير بديله بالقشر
نوره / بحط الغداء خالك جاي بالطريق وانتي نامي وارتاحي ما بيك تفكرين بسفرنا




بالطائف
عند هند

نايمه بغرفتها دخلت عليها هنديانا تصحيها لصلاة الظهر فتحت عيونها بكسل

هند بتعب / كم الساعه
هنديانا بابتسامه / 2 ولا صليتي الظهر

هند / الله يهديكم ليش تركتوني انام وتفوتني الصلاه
هنديانا / صلي قبل لا ياذن العصر

هند / لا تطلعين ابيك

دخلت الحمام توضت وصلت وقامت عند هنديانا

هند / سامحيني هنديانا مشغوله عنك هاليومين المفروض اوقف بزواجك

هنديانا بحب / ماقصرتي ياهند عارفه ان الي شاغلك شي كبير

هند / حلفتك بالله اذا احتجتي شي لك ولهلك تقولين لي انتي اختي هنديانا مو وحده تشتغل عندي وانتي تعرفين هالشي

هنديانا / عارفه ولا خليتي ناقصني شي

هند / هنديانا عطيني جوالي صاير شحذة جولات مدري متى خالد يرجع جوالي

هنديانا مدت الجوال لهند / الجوال فدوه لك

اخذت الجوال / هنديانا عفيه اطلعي مكالمتي سريه

طلعت هنديانا واخذت هند الجوال وطلعت رقم جاسم من شنطتها
وحاولة كذا مره لكن باخر رقم تقفل
اخذت نفس وقررت تقوي نفسها وتتصل من متى تترد عن قرارتها اتصلت برقمه بيدين ترتعش اول مره تحس باحراج وخجل




في الديره
عند جاسم

كان جالس عند جداته شاف رقم غريب يتصل استغرب
رفع الجوال جاسم / الو

هند بارتباك / الو

فز قلبه وكل جسمه ارتعش مستحيل ينسى صوتها الي مطير من عينه النوم قام وطلع من عند جداته

جاسم بيتا كد / من معي

هند / ماعرفتني ياجاسم

جاسم من قوى المشاعر الي بداخله بيغمى عليه وصوت هند الهادي اشعل النيران زياده

جاسم بعشق وبصوت ذايب / هلا هند شخبارك

هند / الحمد لله شخبارك انت
جاسم في نفسه / اخباري بعذاب وحرمان من تركتيني وانا ميت

هند / الو
صحاه من افكاره تظاهر بالبرود عكس النار
الي بداخله / هلا هند انا بخير

هند بارتباك / اتصلت عليك بسالك عن المدرسه

جاسم بحسرة / خلصت وكلمت محمد بيستلمها

هند / مشكور ماقصرت يله مابي اشغلك واخذ من وقتك فمان الله

جاسم في نفسه / دخيلك طولي انتي ماخذه كل وقتي بغيابك حرام عليك ما رحتي من تفكيري تكفين لا تسكرين وترجعيني لواقعي المر


جاسم برود / فمان الله

دخل وهو متضايق على كثر شوقه لها مكلمته علشان مدرسته منقهر من نفسه حتى ماسال عن احوالها
امنيته كان يسمع لهفتها وشوقها له وربي ليطير لها لو اخر الدنيا لكن اتصالها وصوتها اشعال نيران الحرمان ووجع الفراق

دخل وهو سرحان وحالته معفوسه انتبه له اخوه فيصل قرب منه

فيصل / جاسم وش الي عافس حالك من الي متصل عليك

جاسم / هند
فيصل بصدمه / من جدك وش تبي متصله

جاسم بوجع وقهر / تسال عن مدرستها

فيصل بعصبيه / كل ما جيت تنساها نطت وذكرتك فيها وش تبي كان قالت لخالد يتصل عليك ويسالك ولا تموت وتستلذ بتعذيبك

جاسم بوجع / على قولتك تستلذ بتعذيبي خلاص الي كارهتنا علشانه مات وبين ايدين الله
بتعذبنا حتى بعد موته




عند هند

سكرت من جاسم رمت نفسها على سريرها وكل خليه بجسمها تنزف وجع وحسره

هند في نفسها بوجع / شلون طاوعني قلبي وعذبته واقهرته ياشينها قهر الرجال
لا وكملت عليه وذليته ماعقوله كل الي سويته فيه كنت بعقلي حقدي على راشد معميني عن شغلات حلوه خسرت جاسم الي وفى بوعده ولا قرب مني وانا لاخر لحظه ظالمته
يارب ريحني من تانيب الضمير الي احس فيه يارب تغفر لي وتسامحني ماقدر اذل نفسي له واعتذر بحياتي ماعتذرت لكن انا جرحته موعيب اعتذر

وكملت / واذ صدني وجرحني يمكن ينتظر الفرصه الي يهيني فيها مستحيل اسمح لمشاعر واحاسيس تافهه تكون سبب اهانتي

بتنجن من الافكار المتضاربه قررت تنزل تتغداء مع خالد وغاده لها يومين ماجلست معهم على غداء

نزلت لقتهم ينتظرون الغداء قربت وجلست

هند / شخبار موعدك غدويه

غاده / الحمدلله عندي فقر دم بسيط عطتني فتامينات

خالد / كلم ابوي بيجون الليله

هند بابتسامه / متى بيجون

غاده / ابوي بيجي بعد ساعه وعمي بالليل رحلتهم

هند / ليش ماقلتي لي عن جيت عمي ابو بسام لازم استقبلهم استقبال يليق فيهم

غاده بحب / تسلمين هنوده موصيه على كل شي ماكنت ابي اتعبك وانا اعرف انك مشغوله بالصفقه

هند بنفسها بوجع / تفكيري بجاسم الي مشغلني حتى عن الصفقه

هند / القصر كبير ما بيهم يستاجرون برى هذي جمعه نبي ننبسط فيها


غاده / مدري بيرضى ابوي ولا لا

هند بابتسامه / معليك بقول لخالي يغصبه مستحيل ارضى ينامون برى اذا ما يبون داخل الملحق كبير ومتجهز


خالد / انا طالع بشتري شغلات الضيافه على ذوقي وبدخل مع العمال نجهز الملحق

هند / زين تسوي وشتر معك بطاطين ومفارش الجو بارد بالليل

خالد / وصيت عمران مع ريتا يشترونها

غاده / طيب انا داخله لغرفتي ابدل لبسي ابي انتظرهم تحت واستقبلهم مشتاقه موت لهم

هند / حتى انا طالعه ابدل لبسي وبنزل نستقبلهم سوى


في غرفة هند

دخلت غرفتها اخذ ت شور ولبست تنوره جنز وبلوز وردي مخطط بخطوط خفيفه بالوردي الاغمق

رفعت شعرها بعضاضة ونزلت تحت لقت غاده سابقتها وجالسه على الكنب تنتظر اهلها جلست جنبها

دقائق وسمعو صوت الجرس

هند / غدويه روحي استقبلي ابوك خالد ماجاء

قامت غدويه لقسم الرجال وهند وقفت عند باب المدخل

دخلت ام بسام وبنتها غلا شافتها هند رمت نفسها بحضنها
ام بسام غاليه كثير عند هند وهند غاليه كثير
عند ام بسام وتحبها لانه تذكرها بساره لانها تشبهها

رفعت هند عن حضنها

ام بسام بحنان / شلونك يبنتي وشلون حالك وربي لك فقده الله يردك لنا

هند / الحمد لله بخير انتي بشريني عنك وعن عمي ابو بسام

ام بسام / كلنا بخير

هند بابتسامه / حياك خالتي داخل
دخلت لمجلس الحريم وجلست على الكنبه وسحبت هند وجلستها جنبها

ام بسام بحنان / شلون جرحك
هند / الحمد لله

ام بسام / الله لا يوفقه الي سوى فيك هالشي وينتقم منه

هند بابتسامه / ابشرك انتقم منه وبالايام هذي بيطلع خبر تكذيب اشاعة وفاتي العصابة تم القضاء عليها

ام بسام بفرح / الله يبشرك بالخير

قامت هند / خالتي السوالف نستني اضيفك

دخلت وطلبت من الشغلات يجيبون القهوه واغراض الضيافه ويجهزون لرجال

رجعت لصاله وانتبهت لغلا انها ماسلمت عليها

هند / غلويه تعالي سلمي علي من فرحتي بمك نسيتك

قربت منها غلا بحياء وسلمت عليها

دخلت غاده بعد ما وصلت القهوه لابوها وتاكدت ان خالد عندهم قربت من امها وضمتها

ام بسام / شوي على نفسك وعلى الي ببطنك

غاده / ماسويت شي يضره

ام بسام بحنان / شلونك يمه مع الوحم
غاده / متعبني هالايام

هند بابتسامه / بدا التشكي انتظري على امك يوم يومين بعدين افتحي هالاسطوانه

ام بسام بابتسامه / الا ماقلتي لي مافي شي بالطريق

هند انحرجت من ام بسام وتكلمت بجديه / انا وجاسم تطلقنا والحمد لله ماصار حمل

ام بسام بعصبيه / وش هالتهور فيك وفيه وش تطلقين وانتي ماكملتي سنه

هند / ياهاالسنه يعني مصيبة اذا تطلقت ماكملت سنه وعادي اذا تطلقت بعد السنه الطلاق هو الطلاق بكل حالاته

ام بسام / لا والله مو عادي الطلاق دمار للحرمه

هند ببرود / لا دمار ولا شي

غاده بتقطع نقاشهم خايفه يقوى ويصير شي ماتبيه / يمه ترى هند مجهزه لكم الملحق وحالفه ماتطلعون من قصرها

هند بحب / هي كلها كم يوم نجتمع وبعدها نفترق نجلسها سوا ننبسط مع بعض

ام بسام / يصير خير ان شاء الله

هند بابتسامه / خالتي زواج هنديانا بكره بالليل نبي همتك معنا تعرفين مافهم بهالسوالف وغاده ماقصرت اخاف ناقص شي ماسويناه ابي كل شي احسن مايكون

ام بسام بابتسامه / ولا يهمك خليني ارتاح

هند / خالتي ارتاحي ونامي مجهزين لكم الملحق والشغاله بتوصل لكم الشناط واغرضكم للملحق
ام بسام / تعبانه ماشوف من النوم ان شاء الله لقمت طلعت لسوق ومريت الصاله اشوف النواقص

قامت ام بسام مع بنتها غلا وطلعت معها غاده وصلت امها للملحق ودخلت وتبعتها الشغاله بالشناط شافت امها تعبانه رجعت عند هند



عند هند

رفعت جوالها تتصل على خالد تطلب منه يطلب من عمها يرتاح بالملحق


عند خالد
بعد ماسكر الجوال من هند التفت لاعمه ابو بسام

خالد / عمي هند مجهزه لك الملحق لك ولهلك

ابو بسام / حاجز لنا بفندق

خالد / عمي هند عازمتك بترفض عزيمتها وتزعلها وتكسر بخاطرها وهي فرحانه فيكم ومشتاقه لكم

ابو بسام / امرنا لله كله ولا اكسر بخاطر هند وازعلها بتصل على الفندق اكنسل حجزي

خالد / عمي ارتاح شكلك تعبان من السفر

ابو بسام / احس بطيح من طولي من التعب والارهاق من الشركه لطياره بقوم انام شوي قبل صلاة العصر
وقف وطلع وطلع معه خالد يدله على مكان الملحق وصل عمه ورجع للبيت


في الديره
عند جاسم

بعد مكالمة هند ومزاجه مقفل ماله خلق لاحد كان نفسه ما يسمع الا صوتها
بعد الغداء طلع لغرفته وفيصل لحقه دخل ولماجاء بيقفل الباب دز فيصل عليه الباب ودخل

جاسم بحزن / وش جابك بنام منهد حيلي

فيصل بابتسامه / بجلس معك لاني متاكد انك منت بنايم بتفكر بالي اتصلت فيك اليوم مستحيل اسمح لك تعاني لحالك خلنا نعاني سوى

جاسم بابتسامة وجع / تعبت من المعاناه الظاهر ببقى طول عمري اعاني ولا حد درى عن حالي
فيصل / بكره نرجع لرياض وننشغل عن ذكراهن

جاسم / ادخل ولا بنوقف مرتزين عند الباب

دخل وانسدح على سرير اخوه

جاسم دخل الحمام اخذ شور ولبس وانسدح بطرف السرير وكل تفكيره فيها اصدر تنهيده عميقة طالعه من روحه

رفع نفسه فيصل / كل هذا بقلبك ياليت هالتنهيده تطفيه

جاسم بوجع / الا اشعلت نيراني ياليتها ياخوي ما كلمتني ياليتني ماسمعت صوتها اول مره اصدق ان العشق يذبح الرياجيل اول كنت اقول كلام فاضي يوم جربته اخاف اكون من ضحاياه

فيصل بوجع / وانا اشهد اسئل مجرب




في الطائف
بعد العصر

كانت هند جالسه بالصاله سرحانه من بعد مكالمتها لجاسم وهي متضايقه وندمانه انها اتصلت صوته قلب عليها المواجع

دخلت عليها ام بسام وهي سرحانه قربت منها
ام بسام / السلام الناس وين وصلو
هند بابتسامه / قريب
ام بسام / ابي قهوه تعدل راسي

هند / ابشري كل شي جاهز
قامت هند وجابت القهوة والشاهي والشغاله لحقتها باغراض الضيافه

صبت هند القهوم ومدت الفنجال لام بسام
ام بسام / اهل هنديانا جو
هند / ايه

ام بسام / شريتو لهم الي يحتاجونه

هند / ايه خالتي

ام بسام / وينهم

هند / بفيلا هنديانا
ام بسام مستغربه / فيلا لهنديانا من وين لها
هند / هديتي لزواجها
ام بسام بحب / كثر الله خيرك

هند / امين
مدت هند صحن الحلى / تفضلي خالتي
اخذ ت ام بسام قطعه من الحلى وشربت فنجانها

دخلت عليهم غاده وقربت من امها وجلست جنبه

غاده / ما شاء الله تتقهون وناسيني

ام بسام / القهوة مضره لك اشربي عصير

غاده / فنجال مراح يضر

صبت هند ومدت الفنجال لغاده

اخذته غاده / تسلمين ياحلى هند

ام بسام / بخلص قهوتي وبطلع مع السواق بتروحين معي غاده

غاده / ايه

بعد ماخلصت ام بسام قهوتها طلعت مع غاده مرو الصاله كان فيه شغلا ت بسيطه ناقصه طلعو لسوق بيشترونها








في بريطانيا

قامت غاده التفتت حوليها ماشافت خالتها قامت مفزوعه خافت انهم سافرت من غير لا تشوفها وتودعهم
طلعت برى وهي مرعوبه من فكرة انها ماتلقاهم ارتاحت يوم شافتهم بالصاله جالسين
قربت من نوره ورمت نفسها بحضن خالتها وصارت تبكي

غاده بصوت / قمت من النوم مفزوعه خفت سافرتو من غير ما ودعكم

نوره بحب بحزن / بسم الله عليك من قال بقدر اسافر من غير لضمك لحضني

عبد الرحمن اوجعه قلبه على غاده عمرها ما فارقتهم الا مع هند
عبد الرحمن سحبها من حضن نوره وحضنها/ غدويه اذا تبين تجين معنا تعالي

غاده مسحت دموعها / ياليت اقدر لكن عندي ضغط امتحانات

عبد الرحمن / الله يوفقك عندك فهد متى ما حنيتي واشتقتي لنا اول طياره وتعالي

غاده / خالو اوعدني ما طولين علي انت وخالتو وتجيب ماماتي مشتاقه لها موت

نوره / غدويه صليتي المغرب

غاده / لا قمت وطرت لصاله خفت ابي الحق عليكم قبل لا تروحين

نوره / روحي يمك صلي وتعالي رحلتنا بعد ساعه

غاده بحزن / ان شاء الله

قامت من عندهم ودخلت لغرفتها وصلت وطلعت

عدنان جالس ساكت حزين لاحظت عليه غاده

قربت منه غاده / عدوني وش مزعلك

عدنان بحزن/ مابي اسافر ولا ابي اجلس مشتاق لهند ومابي اتركم

غاده بابتسامه / تعال وكمل دراستك عندنا
اول ماتطلع النتايج جيب اوراقك وسجل بجامعتنا

عدنان التفت لابوه / يبه موافق ادرس بابريطاني بجامعة فهد وغاده

عبدالرحمن / اكيد متى وقفت في طريق مستقبلكم
نوره / الله يصبرني بيفضى البيت عليك واجلس راسي براس ابوكم

عبد الرحمن بابتسامه / ليكون ماني بمالي عيني
نوره / .......

غاده / ماشوف فهد ومحمد

نوره بابتسامه / طالعين لسوق خالد موصيهم على اغراض وبيشترون هدايا

دخل عليهم محمد وفهد

محمد / يله بنطلع المطار لا نتاخر

نوره قامت وسحبت معها غاده ودخلتها الغرفه

نوره بحب / يمك اوعديني ما تتضايقين لسافرنا وانا على وعدي لك

غاده بحزن / ان شاء الله سلمي على ماماتي وقولي لها اني بموت من شوقي لها

نوره / ان شاء الله ووعد اخليها تكلمك وتسمعين صوتها

غاده قربت وضمت نوره / وربي بشتاق لكم

نوره بحب / كلنا بنشتاق لك والي مصبرنا انك بترجعين بالشهاده

سحبت نوره عبايتها من الدولاب وطلعن برى

ركضت غاده لخاله وعبدالرحمن فاتح ايدينه يستقبلها ضمها بقوة

عبدالرحمن / لا وصيك على نفسك واياني واياك تبكين لا طلعنا متى ماشتقتي اتصلي علي بجيك او تجيني
رفعت نفسها عن حضن خالها ورمت نفسها بحضن محمد
محمد اوجعه قلبه عليها حاس انها تكتم العبره ماتبي تضايقهم

محمد بيفرحها ويغير من جو الكئابه
محمد بحب / قريب باذن الله بتجين تحضرين زواجي

ارفعت نفسها بفرح / صدق حمودي قررت تتزوج خفت انك اطيح بكبد خالي وتصير عانس

محمد مسكها من انفها / عانس بعينك ادرس موضوع الزواح كلها كم يوم واقول لامي تخطب لي

نوره بفرح / يوم السعد والمنى اني اخطب لك وافرح فيك

فهد/ شكلي تملكت قبلك وبتتزوج قبلي

عدنان يقهره / وشكلي بتزوج قبلك
فهد / علشان اذبحك واريحك من الزواج

عدنان / مجرم الله يكفيني شرك

عبدالرحمن / يله مشينا وانت يافهد لاوصيك على اختك

فهد بابتسامه / ان شاء الله طيب وصها علي

عبدالرحمن بابتسامه / اوصيك على فهد لا تشغله ندى عن دراسته

غاده بابتسامه / لا توصي حريص

فهد / ياليتك ماوصيتها بتنشب بحلقي

طلعو من الشقه تاركين غاده خانقتها العبره لكن ما تقدر تبكي لانها واعده خالتها ماتبكي اذا طلعو من عندها


في الديره

قام جاسم من نومه متكاسل طالع بساعته كانت 7 المغرب التفت حوله شاف فيصل نايم
جاسم / فيصل قومي الساعه 7 المغرب

فيصل فتح عيونه بكسل / كل هذا نوم

جاسم / من زمان مانمت هالنومه
وقف جاسم ودخل الحمام اخذ شور وطلع بسط سجادته وصلى المغرب
بعد ماخلص صلاة التفت على اخوه شافه متسندعلى سريره
جاسم / قوم صل المغرب قبل لاياذن العشاء
فيصل قامه ودخل الحمام

وجاسم لبس ملابسه ونزل تحت بيمر جداته وبيشوف العمال خلصو شغلهم يوم تركهم كانو يصبغون اخر غرفة
سمع صوت حريم عند جداته طلع عند الشغاله سالها من عند جداته قالت اهل ابو مطلق

طلع للحوش ماشاف العمال شكلهم خلصو بدري
دخل المدرسه بيتا كد من شغلهم شاف كل شي خالص واحلى من الي يبيه
طلع من المدرسه رجع للمطبخ اخذ له كاس كبتشينو وطلع لحديقة الزهور ضم كاس الكبتشينو بايدينه كانه يضم الي تعشقه

جاسم بوجع / ياليتني كبتشينو علشان تحبيني ولا تستغنين عني وين اراضيك

قطع عليه فيصل الي جلس بقربه

فيصل بابتسامه / اموت واعرف وش سر حب بنت عمك للمراجيح
جاسم / اتوقع انه يذكرها بشغلة حلوة بالماضي يمكن يكون له علاقة بامها

فيصل / على جبروتها وقسوتها احس احيانا عندها تصرفات اطفال
جاسم بوجع / وينها تصرفات الاطفال ماشفتها الي شفته جبروت وظلم وقسوة رجال

فيصل / متى بنرجع لرياض
جاسم / بكره خلاص والمدرسه وانتهت

فيصل / طولت بالديره واجازتك انتهت

جاسم بحزن / جالس هنا على طيف ذكرى اعوض حرماني منها بمقابل مدرستها

فيصل بيغير الموضوع / جداتك من عندهن

جاسم / اهل ابو مطلق مطلق الي كانت تحرق قلبي بسبته

فيصل / شنوووووو تقهرك فيه

جاسم بوجع / مالي خلق اسولف بهالموضوع

فيصل / على راحتك

جاسم وقف وهو يسمع اذان العشاء / يله بطلع اتوضا ما بي صلاة العشاء تفوتنا

فيصل / نمت نومه مدري شلون بنام الليله وش رايك بما انا سهرانين نرجع الليلة

جاسم / امك وجداتك ماتجهزن و بيتعبهن السفر بالليل بنسافر اذا ربك اراد بعد الفجر

مشو وهم يسولفون طلعو فوق توضو وطلعو للمسجد ورجعو ودخلو المجلس لان اهل مطلق بيتعشون عند الجدات

قام فيصل وهو يحس بجوع دخل المطبخ طلب من الشغاله تحط لهم عشاء حطت له واخذه ودخل المجلس على اخوه الي سند ظهره ورى

فرش السفره وحط الاكل على الارض

فيصل / تعال اكل معي بموت من الجوع

جاسم قرب من السفره / وانا بموت من الجوع




في الطائف
عند هند
جالسه بالصاله مع خالد ابو بسام طالع يمشي بنته غلا وغاده وام بسام بالسوق

هند / خلود خالي متى بيجي

خالد / مدري اتوقع الفجر

هند بحب / يكثر شوقي لهم

خالد / كلهم مشتاقين لك

هند / خلود بعد سبوع نتيجة الصفقه كلكم بتكونون قبل الفجر بالشركه

خالد بخوف / مرعوب وبموت من الخوف واشوفك بارده لو انا منك كان نتفت شعري من التوتر والقلق والخوف

هند ببرود / ليش كل هذا لن يصيبنا الا ماكتب الله لنا
خالد / الله يعطيني من برودك شوي

هند وفي بالها موضوع جالسه تدرسه من جميع النواحي

هند / خلودي وش رايك بوليد

خالد مستغرب من سؤالها / خوش رجال بس ليه تسالين

هند بطفش / يكرهي لهطبع لسالت جاوبت علي بسؤال طيب لو خطب اختك بتوافق عليه

خالد مصدوم / شنوووووو

هند بابتسامه / وش فيك انتبه لا تنجلط جاوب على سؤالي

خالد بصدمه / وليد خاطبك

هند / وش قلت لا تجاوب سؤالي بسوال جاوب

خالد / انا ماعرفة الا من كم يوم والي اشوفه والنعم فيه اخلاق ودين وخوف من الله واهم شي مو مثل الشباب راعي خرابيط وصلاته مايفوتها

هند بابتسامه / وهذا جواب للي ابيه

خالد / ليكون بتخطبينه

هند بجدية / ما نهبلت اعيد ماساة الزواج
في بالي شيئ باذن ربك بيصير

خالد بقهر/ تسمين زواجك من جاسم ماساه وربي لو تطيعيني رجعتي له جاسم نادر تلقين مثله

هند حست بوجع من كلام خالد وطعنات بقلبها هي فعلن خسرته ومستحيل تلقى مثل حبه لكن مستحيل تبين هالشي لانه ضعف وهي مستحيل تضعف لو بداخلها يتمزق

هند بوجع تخفية بثقة مصطنعه / ما خسرت شي وعندي كل الرياجيل راشد وفكنا من سيرته الي تغم

قطع عليهم دخول غاده وامها والشغاله تشيل الاكياس
قربت منهم ام بسام / السلام الحقيني ياهند بالقهوه
هند بابتسامه / وعليكم السلام للحين على ادمانك

ام بسام / يازينه من ادمان

خالد / ما شاء الله شكلكم ماتركتو شي بالسوق

غاده قربت وجلست على الكنبه / كل شي شريناه تعرف ام بسام كريمه والتسوق معها متعه

ام بسام فسخت عبايتها وحطتها جنبها

ام بسام / لازم نفرح هنديانا وكل الشغلات الي شريتها لها ولاهلها ابي احسسها انها عروس

هند بابتسامه / هنديانا من اليوم ماشفتها شكلها تستعد نفسيا لزواجها

ام بسام / حجزتو كوفيرات

غاده / ايه ثنتين لنا وثلاث لهنديانا واهلها

هند / خالد عفيه نسيت علي دخيلك اخذه معك وحسسه انه معرس وحجز لهم افخم فندق وبكره بعد الزواج بيسافرون

خالد / مابي احرجه شكله مره خجول يمكن يبي شغلات خاصه وبيستحي يشتريها معي

هند بجديه / انا معطيته هديته زواجه فلوس بتكفيه وبتزيد لكن الي اعرفه ان ماعنده اخوان وابيك تعامله كاخوه

خالد / بحاول بكره من الصباح اكون معه لين اوصله للفندق


في بريطانيا

الشقة صارت كئيبه بعد سفر عبد الرحمن وعايلته

وغاده جالسه بالصاله وفهد معها وكلهم ساكتين

فهد / غدويه وش رايك نطلع نتعشى برى

غاده بضيق / مالي خلق

فهد بابتسامه / وش رايك تزورين ندى

غاده بابتسامه / وش يحشرني بينكم روح شوفها لحالك

فهد / استحي ومتفشل من ابوها اطلب اشوفها

غاده بجديه / هي زوجتك مستحيل ابوها يرفض انك تقابلها او تطلع معها

فهد / ادري لكن صعبة كل يوم راز وجهي عندهم واطلب اشوفها زين انها معي بالجامعه ولا كان مت بحسرتي

غاده / وش رايك اطلب من خالتي تسمح لندى تطلع معنا للعشاء

فهد بحب/ فديتها اخت فهد الي بتبرد كبده

غاده / انا دخله اغير لبسي وبنطلع

دخلت غرفتها وفهد دخل غرفته تكشخ وطلع لقى قدامه غاده

غاده / كل هالزين والتعدل علشان عشاء لو اني ندى ما طلعت معك بهالشكل

فهد بخوف / ليه وش فيني
غاده / تذبح قلوب العذاري وخاف عليك من عيون البنات الي بتاكلك

فهد / ههههههه الله يجبر بخاطرك

غاده بجديه / والله من جدي مامزح جمالك يذبح
فهد / اهم شي اكون بعيونها اذبح وبطقاق بكل البنات

غاده بابتسامه / وربي تحبك وميته فيك من غير لا تتعدل


فهد / وانا رايح بخرايطها تدرين للحين ماني بمصدق اني تزوجتها

غاده / الله يعينك

طلعو مع بعض وصلو لبيت ابو ندى نزلت غاده واستسمحت من ام ندى ان ندى تطلع معهم وبترجع لتعشو سمحت لها وطلعت ندى وركبت قدام جنب فهد

وصلو للمطعم وكانت ندى مستحيه طول الجلسه قامت غاده وتركتهم تتعذر بالحمام

فهد بحب / ندى كلميني عن نفسك

ندى بحياء / مثل ما تعرف وحيدة امي وابوي علاقتنا بعمامي شبه منقطعه لنا هنا خمس سنوات مالي صديقات وفرحت بغاده وصارت اختي اكثر من انها صديقه

فهد بحب / انتي اكيد تعرفيني عن طريق غاده لكن الي ماتعرفينه اني بحياتي ماحبيت ومن المشكله الي صارت ماغبتي عن بالي صرت اراقبك من بعيد خايف عليك وحبك بقلبي يزود
صرت اتجنب اني اقابلك لاني ناوي اطلب من اهلي يخطبون

ندى بابتسامه خجوله / ..........

قطع عليهم دخول غاده جاء العشاء تعشو وطلو من المطعم وصلو ندى ورجعو لشقتهم



في الديره
عند فيصل وجاسم

جالسين يسولفون بالمجلس دخلت عليهم الشغاله تقول لهم ان ام جاسم تناديهم طلعت ودقائق دخلو على جداتهم

جاسم وفيصل / السلام
الكل / وعليكم السلام
جاسم جلس وسط جداته وفيصل جلس جنب امه
ام جاسم / تعشيتو

جاسم / ايه ذبحنا الجوع وطلبنا من الشغاله تحط عشانا

فيصل / يالغاله ترى بعد الفجر بنرجع لرياض

ام جاسم اطالع بجاسم / بنرجع اذا خلص اخوك المدرسه بنرجع سوى

جاسم بابتسامه / ابشري خلصت وانا بسافر معكم
ام جاسم ارتاحت / اجل بطلب من الشغلات يجهزن الاعراض وان شاء الله على الفجر نكون جاهزات

جاسم وقف / تصبحون على خير طالع انام ورانا سفر

وقف فيصل / خذني معك

طلعو فوق كلن دخل غرفته وبعد صراع طويل مع النوم نامو



بريطانيا

وصلوا لشقه فهد دخل غرفته وخذ شور ودخل سريره ونام

عند غاده
دخلت غرفته وهي متضايفه تحس الغرفه كئيبة مظلمه بارده تعودت اليومين الي فاتت تنام بحضن نوره
دخلت الحمام اخذت شور ولبست بجامتها ودخلت سريرها وسمحت بدموعها تنزل على سفر اهلها وعلى وجعها الدائم ماتقدر تكتم اكثر من كذا حاسه انه بتموت لو اكتمت اكثر وهي باوجعها نامت



يتبع








الطائف
عند هند


بعد ماكلن تركها اضطرت تدخل غرفتها الي كرهتها لختلت بنفسها ترجع عليها الموجع حاولت تشغل نفسها عن التفكير فتحت دولابها وطلعت كل ملابسها ورجعت رتبتهم وهي مرتبه ماتحتاج لترتيب بعد ماخلصت فتحت ادراج مكتبها ورتبت اوراقها وملفاتها
طالعت بساعتها شافتها 2 بالليل قررت تنزل تحت تنظر خالها هذا وقت وصوله

نزلت كان البيت هادي دخلت بالصاله انسدحت على الكنبه سمعت اصوات برى تاكدت انه خالها مع مفتاح لقصر فتح الباب ودخل

وقفت وهي تنتفض شوق دخل عبدالرحمن وتقابلو بعد غياب وشوق هند تجمدت مكانها وصارت دموعها تنزل وانقلبت الدموع لانين موجع ونحيب

عبدالرحمن حالته اسوء من حالتها اول ما شافها قدامه سمح لدموعه الغاليه بالنزول هذي بنته بنت احب الناس على قلبه الي رباها لو تطلب روحه قدمها لها ذبحه شوقه وخوفه عليها خاف يصير له شي قبل لا يرد لعيونه نظرها

تقدم لها وهي جامده مكانها وعيونها مركزه عليه هذا خالها حبيبها الي عوضها عن حرمان امها وابوها عمره ماحسسها انها يتيمه عمره ماقال لها لا

ماحست الا بنفسها في حضن خالها ضمها بقوة زاد انينها ونحيبها وعبدالرحمن صار يبكي بنحيب موجع ماهتم من الي كانو واقفين موجعين من الي يشوفونه ودموعها على خدهم هذولا الي يبكون قدامهم بنحيب هم اقوى شخصين عندهم مثل الجبال ماتهتز ولا تلين وتوقف في وجه الكل
هند رفعت نفسها من حضن خالها باسته على عيونه وخشمه وخده وراسه وهي تبكي
هند بصوت باكي / ليش ياخالي بعدتني عنك وحرمتني اسمع صوتك والله الموت اهون علي
وكملت بنحيب / ليش ياخالي ليش اوجعني شوقي لك انت روح هند شلون الروح تبعد عن الجسد هذي حالتي ببعد ياخالي

زاد نحيب عبدالرحمن وهي رمت نفسها مره ثانيه بحضنه
عبدالرحمن بصوت مبحوح / مجبور والله مجبور اهون علي ابعدك ولا افقدك طول عمري وصار يبكي بوجع

نوره تبكي بوجع على حال عبدالرحمن الي تغير كثير وضعف بعد غياب هند عنهم تقدمت منهم سحبت عبد الرحمن رفيق عمرها ماتحملت تسمع نحيبه وتشوف دموعه

نوره بصوت باكي / تعوذو من ابليس ليش كل هذا الحمد لله هند قدامك وخالك قدامك اوجعتو قلوبنا

قرب محمد من ابوه ودموعه على خده خايف على قلبه بسبب تاثره مسك ابوه وجلسه على الكنبه

محمد بصوت باكي / يالغالي ارحم نفسك ترا الي تسويه مو زين لقلبك علشان خاطرنا خف على نفسك

عدنان واقف متجمد ودموعه على خده الي يشوفه اقوى منه رمز القوة بالبيت الي يخاف منهم كثير ويحسب لهم مليون حساب لغلط يبكون بوجع قدامه كانه عايش بحلم توقع يشوف دموع الكل الا ابوه وهند شخصيتهم المرعبه تمنعهم يبكون

نوره ما صدقت عبدالرحمن ترك هند سحبتها لحضنها وضمتها بحب وشوق هذي بنتها الي ربتها اغلى عليها من روحها بنت ساره صديقة روحها

نوره بصوت باكي / اشتقت لك ياروح خالتك تو ماردت علي روحي بشريني عنك

هند ضمت خالتها بقوة هذي خالتها الي عوضتها عن فقدان امها هذي خالتها القلب الحنون الي تعرف الي يوجعها قبل لا تقوله

هند بصوت باكي موجع / بخير اشتقت لك والله فقدتك احتجت لك ولا لقيتك جنبي ذبحني الشوق ياخالتي يامي ياحبيتي وصارت تنتحب
ونوره تاثرت لما قالت لها يامي اول مره تسمعها من هند وصارت تبكي وتنتفض من قو البكي

عبدالرحمن حاط راسه بين ايدينه وصار يبكي ماتوقع بيتاثر هالكثر لشافها
قرب منهم محمد متاثر سحب امه وابتسم / شكلك انتي وابوي منتم معطينا فرصه نسلم عليها

بعدت نوره عن هند وهند رمت نفسها بحضن اخوها الحنون الطيب
محمد يحاول يقوي نفسه / خفي على نفسك ماجفت دموعك من كثر مابكيتي علشان خاطري خلاص

هند بصوت مبحوح من البكي / من شوقي لكم

محمد بعدها عنه / وربي احنا اكثر البيت ظلام من دونك استقبالك لنا اوجعنا وحنا جاينك مشتاقين ومتلهفين لشوفتك

هند وهي تبكي / غصب عني

قرب منهم عدنان وهو يبيكي بصمت / شكلكم نسيتوني

هند بعدت عن محمد وسحبت عدنان الي كمل نحيبه وبكاه بحضن هند

هند بحب / نساك الموت انسى روحي ولا انساك انت ولدي فيه ام تنسى ولدها

عدنان / مشاق لك والله مشتاق وبيتنا خرابه بغيابك

بعدته عن حضنها هند بحب / وربي مشتاقه لك اكثر من شوقك لي
عندنان / طمنيني عنك

هند / بخير انت شلونك وشلون دراستك

عدنان / كل شي زين مانقصنا الا شوفتك

هند بابتسامه / والله وكبرت عدنان

عدنان بابتسامه / اكيد بكبر ولا تبيني طول عمري بزر

بعدت عنه هند وقربت من خالها الي مستمر على نحيبه جلست قدامه على الارض ورفعت راسه ومدت يدها ومسحت دموعه

هند بحب / سامحني ياخالي اني سبب دموعك

عبدالرحمن بصوت مبحوح / مسموحه بشريني عنك يابوك

هند بحب / الحمد لله بخير انت شلونك ياروح هند

عبدالرحمن / الحمدلله الا انتي ليش سهرانه

هند / شوقي لكم مطير النوم من عيني

نوره / هنوده عمك ابو بسام جاكم

هند / ايه وهم بالملحق وانتم ترى جناحكم جاهز اطلعو ارتاحو

عبدالرحمن بحب / بنجلس معك شوي وبعده بنام

هند خايفه على خالها من الارهاق / اطلع ارتاح علشاني ولاحق علي
مسكته بيده ووقفته وهو استجاب لها وطلعت معه ودخلته لجناحه وجلسته على السرير نزلت حذيانه وحطتهم على جنب

هند بحب / نام وارتاح اهم ماعند صحتك
باست راسه وقبل لا تطلع قفلت النور

انزلت تحت عند نوره واخوانها جالسين على الكنبه

هند بابتسامه / منتم بداخلين تنامون ولا تبوني اسحبكم لغرفكم

محمد بابتسامه / عني انا تعبان بدخل لغرفتي مايحتاج تسحبيني

طلع لغرفته وهند التفتت لعدنان / وانت وش مقعدك يله نام وركم بكره يوم طويل

عدنان بابتسامه / طيب

طلع عدنا بالغرفه بينام مع محمد بقت نوره

هند بحب / خالتي اطلعي عند خالي ونامي وارتاحي بكره زواج هنديانا تحتاجين لراحه

نوره / جهزتي كل شي

هند / البركه بغاده وامها انا مشغوله

نوره / الله يجزاهم خير انا طالعه عند خالك وانتي نامي

هند / ان شاء الله

طلعت نوره لغرفتها شافت عبدالرحمن نايم وغاط بنومه دخلت الحمام اخذت شور ولبست بجامتها ونامت

هند طلعت لغرفتها وانسدحت على سريرها ومن التعب نامت



اليوم الثاني
في الديره
عند جاسم

قام من النوم قبل صلاة الفجر دخل الحمام توضا باقي اقل من ساعه عن الصلاة طلع من غرفته شاف نور غرفة اخوه شغال فتح الباب شاف اخوه متستد على سريره

جاسم / ليكون مانمت

فيصل / نمت ساعه حاولت ارجع انام لكن النوم طار من عيوني كله سبب نومة العصر طولنا فيها وانت نمت

جاسم / ايه توني انت جهزت اغراضك

فبصل بابتسامه / اغراضي بشنطتي ماطلعتها

جاسم / طول عمرك عجاز

فيصل / وليه اطلعم وانا متاكد بنرجع بسرعه توفير للوقت والجهد

جاسم / بنزل اصحي امي وجداتي وانت لا تنام انزل وراي

فيصل قام ودخل الحمام وجاسم طلع ونزل تحت دخل غرفة جداته شاف امه ترتب اغراض جداته وتحطهم بالشنط والجدات صحيات ومنسدحات على السرير
جاسم / السلام
الكل / وعليكم السلام
ام جاسم / اخوك وينه
جاسم / قايم تركته بالحمام يتوضاء وبينزل وراي
ام جاسم / تبي تفطر ولا بتنتظر تفطر معنا
جاسم / بنفطر سوى
ام جاسم / اجل بخلص شغلي وبجيب القهورة لجداتك وبعده الفطور

دخل عليهم فيصل ومعه شنطته

فيصل / السلام
الكل / وعليكم السلام
فيصل بابتسامه / وش هالحماس من قبل الفجر صاحيات كل هذا شوق لرياض وللجوهره وبنتها
ام جاسم / مشتاقه للجوهره وبنتها لانها غايبه عن عيني وتركتها وهي بحاجتي

جاسم جلس على طرف سرير جدته ام راشد وفيصل طلع بيحط شنطته بسيارته

بعد ماخلصت ام جاسم ترتيبها طلعت للمطبخ وطلبت من الشغالات يطلعن الاغراض برى ادخلت المطبخ اخذت القهوة وطلعت لغرفة امها وخالتها
جلست وصبت الفنجال ومدته على امها اخذته منها و مدت فنجال لخالتها وقربت منهن صحن التمر
جاسم / يمه كم مره قلت لا تفطرن على قهوة مضره لصحتكم

ام جاسم / فكنا من خرابيطك تبي قهوة اشرب ماتبي اسكت

جاسم / مابي انتظر الفطور

دخل عليهم فيصل وسمع كلامهم الاخير قرب وجلس جنب امه

فيصل / صبي لي قهوة ماعلينا من خرابيط جاسم ياحلو ريحة القهوة على الصباح

جاسم / فصول ورى ما تنطم صايره سواليفك سوالف عجائز

ام راشد / ياقليل الحياء وش فيهن العجائز مهن عاجباتك

فيصل / ههههههههههههه تستاهل من بيفكك من جداتك جيتهن على الوتر الحساس

جاسم / عاجباتني احسن من البنات

ام موضي / تضحك علينا ان ماسكت بعصاتي على راسك
فيصل بابتسامه / الله يقويك ياجده
جاسم / بسكت كله ولا عصاتك

ام جاسم جالسه مستمعه مبسوطه وهي تشوف عيالها رجعو مثل اول يتجادلون ويضحكون
سمعو اذان الفجرطلعو للمسجد صلو الفجر رجعو البيت لقو الفطور جاهز افطرو وشالو الاغراض ووزعهم بين سيارة جاسم وفيصل جاسم ساعد جدته ام راشد وركبها سيارته قدام وركبت امه ورى مع الشغاله وفي سيارة فيصل ساعد جدته ام موضي وركبها جنبه وركبت شغالتها ورى
بعد ماتاكدو من اغرضهم مشوووو



في بريطانيا
عند غاده

قامت وهي كسلانه وتعبانه وتحس بوجع بحلقها قامت بكسل ودخلت الحمام توضت وصلت بصعوبه وصلت لسريرها وهي تنتفض من البروده نامت صحت على صوت فهد يصحيها

افتحت عيونها بتعب وعينها كلها دموع / فهد بموت

انتفض فهد من كلامها وحط يده على جبينها شاف حرارتها مرتفعه

فهد بخوف / غدويه امشي معي اوديك المستشفى
غاده بتعب / ما قدر اتحرك وصارت تكح كحات متواصله

خاف عليها اخذ شرشف ولفه عليها ولف على راسها حجاب وطلع فيها وبالصدفه كان صلاح طالع من شقتهم خاف وهو يشوف فهد شايل غاده وهو يركض على الدرج لحقه

صلاح بصراخ فهد بسوق عنك مستحيل اتركك تسوق
ركب فهد ورى وبحضنه غاده الي حرارته مرتفعه حس فيها وهي بحضنة تان بوجع وصارت من السخونه تهذي باسم فيصل انحرج من صلاح

غاده تئن وبصوت تعبان / فيصل فيصل

فهد اوجعه قلبه كل هذي معناتها كل ليله واذا قابلتهم تكون طبيعيه

فهد في نفسه بوجع / الله يبرد على قلبك وتنسينه


صلاح يسمعها مستغرب معقوله تحب فيصل طيب ليه منحاشه ليلة زواجها وفوق كل هذا خالعته يمكن فيصل ثاني ساق بسرعه جنونيه

نزل فهد وهو بقى بالسياره شاف صديقه منحرج منه مابغى يكمل عليه وينزل ارسل رساله لفهد انه راجع لشقة اذا طلعو يتصل عليه بيرجع له


عند فهد
يركض بغاده بين اسياب المستشفى وصل لطواري استدعو الدكتوره وبعد الكشف عليها طلع مع فلونزا حاده وعطتها الدكتوره ابره خافضة للحرار وكتبت لها علاجات وطلبت تبقى لين تنخفض حرارته وبعده بتجيها بتطمن عليها وتسمح لها بالخروج

دخل عليها وجلس على كرسي قريب من سريره وكله وجع والم على حالها لو بكيفه شال حبه من قلبها
غاده فتحت عيونها بتعب / فهود ويني فيه وش صار

فهد / تعبتي وارتفعت حرارتك وجبتك للمستشفى

غاده بتعب / بروح الجامعه عندي امتحان مهم
فهد / اهم شي صحتك باخذ لك تقرير طبي اذا تحسنتي اداومين بكره وتمتحنين

قطع عليهم صوت جواله شاف رقم ندى

عند ندى

الي جالسه تنتظر غاده وخافت يوم ماشافت غاده اتصلت على جوالها ماردت عليها خافت اكثر وصارت تعيد الاتصال ولكن نفس الشي قرت تتقوى وتكلم فهد

فهد بصوت تعبان / هلا ندى

ندى خافت من صوت فهد
ندى بخوف/ فهد وش فيكم ماجيتو الجامعه

فهد / غاده تعبت علي والحين في المستشفى
ندى بخوف / وش فيها
فهد / ارتفعت حرارتها واخذت ابره والحين الحمدلله
ندى / متى بتطلع من المستشفى ابي ازورها

فهد بحب / ندويه حبيبيتي اذا طلعت غاده من المستشفى تجين عندها وتجيبين معك شوربه ماعرف اسويها

ندى بحب / من عيوني وبجيب معي غدا
فهد / تسلم العيون وصاحبتهم

ندى بحياء / فهد مضطره اسكر محاضرتي بدت
سكرت من فهد وهو متاكد انها منحرجه وتتهرب مستغرب من جرائته معها هو طبيعته سحاوي



يتبع









في الطائف
عند هند


قامت من نومها وهي كسلانه ماشبعت نوم طالعت بساعة جوالها تفاجئت ان الساعة 7 فزت ودخلت الحمام توضت وصلت ورجعت اخذت شور ولبست لبس رسمي والبست عباتها وشيلتها ونقابها بيدها نزلت لقت غاده وامها جالست يفطرن
هند / السلام
غاده وامها / عليكم السلام
هند / غاده خالد دوام في الشركه
غاده / ايه من بدري غريبه ليش تاخرتي عن الشركه
هند بسخريه / انتم ما شاء الله النايم ماتصحونه
غاده / توقعتك بترتاحين اليوم زواج هنديانا
هند / الشغل شغل فيه وقت على وقت الزواج
غاده / هنوده خالي ابو خالد جاء
هند / ايه الفجر ولا اوصيكم بغداء محترم للكل
غاده بابتسامه / سبقك خالد وقالي
هند / يله انا طالعه
طلعت بسيارة السواق عمران وصلت لشركه
ودخلت مكتب اخوها شافته مشغول باوراق قدامه
هند بعصبيه / السلام
خالدرفع عيونه عن الاوراق / وعليكم السلام وش جابك

هند بعصبيه / وانت ماتصدق تشوفني نايمه تتركني وليه داومت من غير لا تصحيني كانك تنظرني اغيب عن الشركه

خالد / هدي لا تاكليني هذا جزاتي اني راحمك عارف انك مانمتي الا متاخر

هند / كله ولا شغلي اهمله مره ثانيه تصحيني قبل لا تدوام انداوم سوى

خالد / ان شاء الله

طلعت من مكتب خالد ودخلت مكتبها وطلبت من السكرتيره تطلب من وليد يجي عندها


عند واليد


كان بمكتبه جالس مع مطلق ومشعل يدرسون بعض الاوراق سمع صوت تلفون مكتبه رفع التلفون كانت سكرتيرة هند تطلبه يجي عندها سكر ووجهه تغير خايف انه مقصر بشغله

مطلق / وش في وجهك قالب
وليد بقلق / المديره طالبتني
مطلق مستغرب / غريبة وش تبي فيك
مشعل بابتسامه / جاك الموت ياتارك الصلاة لا تتاخر عليها
وقف وليد / انا طالع مابي اتاخر عليها
طلع من مكتبه والوساوس براسه خايف منها وهي من جت لشركها ما طلبت احد الموظفين الحاله اجتماعاتها جماعيه

وصل لمكتب السكرتيره وطلب منها تقول لهند عن وجوده دخلت السكرتيره عليها وقالت لها وهند لبست عباتها وتسترت وطلبت من السكرتيره تسمح له بالدخول
دخل وليد وهو مرتبك

وليد برتباك / السلام السكرتيره كلمتني تقول انك طالبتني

هند / تفضل ادخل وترك الباب وراك مفتوح
استجاب لها وقرب وجلس على الكرسي الي قدامها
هند / استاذ وليد حابه اسئلك سؤال شخصي اذا ماعندك مانع

وليد بارتباك / اسئلي

هند بجديه / ليه للحين ماتزوجت

وليد مستغرب ما توقع بتساله هالسؤال

وليد / ظروفي ماتسمح لي وانتي تعرفين الزواج ومسئوليته وطلبات البنات الي ماتنتهي

هند / وش رايك بمطلق

وليد مستغرب وش علاقة مطلق بسؤالها الاول
وليد باستغراب / رجال مايعيبه شي

هند / ترضى اكون اختك وبهالموضوع بالذات
وليد وبدا يخاف / ولي الفخر تكونين اختي

هند بجديه / وليد بدخل على طول بموضوعي مطلق عنده اخت اصغر منك بسنتين انسانه باره بامها وابوها وتملك قلب كله طيبه وحنان وفيها مواصفات كل زوج يتمناها تكون بزوجته
وطالعته وركزت نظرها بتعابير وجهه واضح عليه الاستغراب والارتباك

كملت / يمكن عيبها الوحيد انها ساكنه بالدير وتطبعت بطبايعهم وانحرمت من التعليم
انا ماشوف هذا عيب بايدك تشكيلها وتطويرها مثل ماتبي وانا بساعدك بهالشي بتصير لك زوجها كامله وهي ما شاء الله ذكيه فوق ما تتصور والحين مسجله بمدرسة لتعليم الكبار
واكيد طلباتها بسيطه واهلها ناس طيبين ينحطون على الجرح يبرى وش تبي اكثر من كذا

وليد منصدم ومتفاجئ وتكلم بارتباك / الموضوع هذا موضوع مصيري والي باختارها باختاره بعقلي قبل قلبي لانها بتشاركني حياتي وبتصير ام لعيالي

هند بجديه / مراح اغصب عليك بزواجك من فاطمه لولا ثقتي فيك ماعرضتها عليك هي واهلها غالين علي كثير
واذا وافقت عليها عندك اخوها مطلق اخطبها منه واذا رفضت هذا من حقك
لكن ياليت الكلام الي دار بينا يبقى سر وامانه برقبتك ما يطلع لحد مابي اكسر فاطمه لدرت اني عارضتها لك
وفي النهايه اقولك استخير يمكن الخيره بزواجك منها

وليد / ان شاء الله

هندبجديه / اذا وافقت عليها بدور لك طريقه تشوفها فيها لانهم في الديره من المحرمات عندهم تشوف بنتهم الشوفه الشرعيه

وليد بابتسامه باهته / يصير خير

طلع من مكتب هند مهموم متضايق شلون بيربط مصيره مع وحده ما يعرفها وفوق كل هذا اميه واكيد انها قبيحه لكن مستحي يرفض ونسب مطلق ينشرى
دخل مكتبه سرحان وحالته منقلبه حمد ربه ان مشعل ومطلق طلعو من مكتبه

وليد في نفسه / اتزوجها ولا ماتزوجها اتزوجها علشان هذي رغبة هند الي فضلها مغطيني واناسب مطلق
ولا ما تزوجها بسبب الفوارق الكبيره بينا على قولة هند هذي شكليات بايدي اغيرها واشكلها على كيفي



في بريطانيا
عند غاده

بعد ساعه تحسنت مرها الدكتور وسمح لها بالخروج

غاده / فهد ابي لبس ساتر ما شاء الله جايبني بالبجامه

فهد بابتسامه / من خوفي مدري وش كنتي لابسه

غاده / ارجع لشقه مستحيل اطلع كذا

فهد / الحين بتصل على صلاح يجيب سيارتي وبطلع معه لشقه

كلم فهد صلاح يجيه للمستشفى وصل ركب معه راجعين لشقه
صلاح مد المفاتيح لفهد وطلع لشقته وفهد دخل شقته فتح دولاب غاده واخذ ملابس ساتره وحجاب وطلع ركب السياره راجع للمستشفى دخل غرفة غاده وعطاها كيس الملابس دخلت الحمام بدلت ملابسه وطلعت مع اخوها من المستشفى وصلوا لشقه بعد الظهر


عند ندى

كانت بالجامعه تفكر بغاده مسكت جوالها واتصلت على امها
ندى / ماما تسمحين ازور غاده تعبانه اليوم فهد كلمني من المستشفى حرارتها مرتفعه

ام ندى / موافقه اتصلي على ابوك يطلعك من الجامعه ويوصلك لها

ندى / ماما غاده تعبانه تحتاج شوربه الله يخليك سوي لها

ام ندى بحب / بسوي شوربه وغداء
ندى / الله يخليك ياحلى ام

اتصلت على ابوها كان عنده اجتماع مشغول
ندى / بابا بطلع من الجامعه بروح لغاده
ابوها / مشغول كلمي فهد يطلعك
ندى بحياء / بابا استحي اركب معه بروحنا
ابو ندى بابتسامه / زوجك
ندى / بابااااااااا
ابو ندى / يله مع السلامه مشغول

سكرت من ابوها واتصلت

عند فهد

كان جالس بالصاله مع غاده سمع صوت جواله شاف رقم ندى ابتسم
فهد بابتسامه / اشوف جوالي منور اثاريك المتصله
ندى بحياء / فهد تقدر تطلعني من الجامعه ابوي مشغول

فهد بحب / يوم المنى اطلعك دقائق وانا عندك
سكر من ندى طالع بغاده منسدحه على الكنب وغاطه بالنوم طلع وسكر الباب
وصل لندى بالجامعه عطاها اتصال تطلع له
طلعت ركبت قدام
ندى / السلام
فهد / وعليكم السلام
ندى بحياء / اسفه اشغلتك معي
فهد بعصبيه / انتي زوجتي وش تشغليني فيه
ندى بابتسامه خجوله / ممكن نمر بيتنا بتجي م امي معي وبجيب الشوربه
فهد بقلبه يدعي ان امها ماتجي معهم

وصلها لبيتهم دخلت وقالت لامها تجي معهم ولما درت ان فهد هو الي بيوصلها رفضت وتعذرت ان عندها شغل

طلعت ندى مستحيه ووراها الشغاله تشيل الاغراض

شاف ندى تمشي لحاله فرح ان ربي استجاب لدعوته
دخلت ندى السياره والشغاله دخلت الاغراض ورجعت للبيت
ندى / امي انشغلت ما تقدر تجي معنا تقدر تمشي
فهد وهو فرحان / خيرها بغيرها اجل بنمشي لا نتاخر على غاده
دخلوا لشقه غاده بغرفتها بعد ماتركها فهد دخلت ترتاح جلست بالصاله بحجابها قرب منها فهد وجلس جبنها وسحب حجابها وحطه جنبه
فهد بابتسامه وعشق / بتحرميني اشوف شعرك نسيتي انك زوجتي
ندى مستحيه / وينها غاده بتطمن عليها
فهد بحب / لاحقه على غاده اجلسي معي شوي وخليها ترتاح مشتاق لك

ندى ذابت من الحياء ووجه حمر / ........
قرب منها وطبع بوسه على خدها انتفضت وقفت
ندى / انا داخله عند غاده
دخلت وهي تنتفض من الحياء ومن جرائت فهد ما توقعته يتمادى ويبوسها
شافت غاده منسدحه وجنبها كيسه علاجات قربت منها ندى بحب/ غدويه قومي اجلسي معنا برا وشربي شوربه مسويتها امي خصوصي لك
فتحت غاده عيونها بتعب / متى جيتي
ندى / الحين جايه
سحبتها ندى ودخلتها الحمام وجلست تنتظرها خايفه من فهد طلعت لها غاده لبست
غاده / وش مقعدك عندي وتاركه زوجك
ندى / مستحيه اجلس معه بروحنا
اجل طولنا عليه خلينا نطلع

فهد

جالس بالصاله يبتسم من هروب ندى منه
فهد في نفسه بابتسامه / والله انهبلت وش سويت بالبنت طيرتها من عندي الحين وش بيطلعها من عند غاده

شاف ندى وعيونها بالارض مستحيه من الي صار بينهم

وصلت غاده وجلس على الكنبه
ندى / انا بدخل اجهز لكم الغداء
فهد / وانا قايم اساعدك
دخلت ندى ولحقها فهد وهو مبسوط يستمتع بحياها رتب معها السفره وهم ساكتين
طلعت ندى تنادي على غاده جتهم وجلسو يتغدون ومدت لغاده الشوربه
اخذتها وشربت منها كم ملعقه وبعدتها عنها السخونه سدت نفسها

ندى / غدويه ماشربتي شي
غاده / منسده نفسي بسبب السخونه
فهد / لي الله محد سالني اكلت ولا ماكلت
ندى بابتسامه / قاعده اشوفك تاكل
غاده / وش رايك بعد تاكلك
فهد / والله مو شينه تاكلني
ندى استحت / ............
بعد ماخلصو اكل كلم فهد الشغاله الي تجيهم ترتب الشقه

طلعو بالصاله سوالف بعد ساعتين سمعت جوالها كان ابوها يقول لها انه تحت ينتظرها تنزل له

اخذت حجابها ولبسته واستاذنت منهم وطلعت



في الرياض
بعد الظهر

بعد اربع ساعت وصلو لبيتهم كان حوسه وكله غبار
جاسم ساعد جدته ام راشد بالنزول ودخلها داخل وجلسها على كنب بالصاله
وفيصل ساعد جدته ام موضي بالنزول ودخلها داخل وجلسها جنب ام راشد ودخلن الشغلات يشيلن الاغراض
ام جاسم / وش هالحوسه يا فيصل ما تعرف تجيب عمال ينظفون هالغبره والوساخه
فيصل ببرود / فيه شغالتين وش وظيفتهن
ام جاسم / وش بيسون ويخلن

جاسم / خليهن ينظفن الاماكن الضروريه والباقي بعدين

ام جاسم / جاسم اطلع جيب غداء جاهز يصلح لجداتك
جاسم / ان شاء الله
ام جاسم التفتت على فيصل / اخذ جداتك ودخلهن غرفتهن وادخل غرفتك بنظف الحوسه الي بالصاله نبي نجلس بمكان نظيف
استجاب كلام امه وساعد جداته دخلهن غرفتهن وطلع لغرفته
طلع جاسم للمطعم ام جاسم والشغلات باشرن التنظيف



في الطائف
عند هند

طلعت من الشركه لفلا هنديانا تبي تكون معها لين وقت الزواج لرغم شواقه لجلوسها مع اهلها
وصلت عند هنديان الي محتاسه ماتدري وش تلحق عليه
فرحت هنديانا وهي تشوف هند قدامها محتاجتها كثير
هند / بشري عنك هنديانا ان شاء الله كل شي زين
هنديانا / مدري احس متوتره وشي ناقص ماسويته

هند / تعوذي من ابليس والكوفيرات بيجون وحده بتستلمك والباقي لامك وخواتك وانا اذا تطمنت ان كل شي تمام رجعت للقصر اتجهز

ضمتها هنديا بحب وبدموع / والله ياهند لو ادفع عمري كله ما وفيتك حقك

هند بعصبيه / تبيني تزعليني منك وانتي تعرفيني اكره هالكلام

هنديانا / كله ولا زعلك
هند / بنزل تحت عند امك بتطمن عليها

نزلت هند عند ام هنديانا الي فرحت بهند وضمتها وصارت تدعي لها من قلب لانها انقذتهم من فقرهم


في الرياض
عند جاسم

جاب الغداء لقى جداته وفيصل وامه جالسين بالصاله ينتظرونه قرب من امه مد عليها الاكياس اخذتهم ودخلت فيهم المطبخ وجهزته بصحون وطلبت من الشغاله تبسط بساط على الارض حطت الغداء تغدو وكلن دخل غرفته يرتاح





في بريطانيا
عند غاده

بعد ماتركتهم ندى اكلت علاجها ونامت قامت على المغرب وهي تحس انها تحسنت قامت توضت وصلت المغرب وطلعت لصاله كانت فاضية توقعت فهد نايم بغرفته طقت الباب فتحت الباب شافت سريره خالي والحمام مافيه احد توقعته عند صلاح
طلعت من غرفته جلست بالصاله فتحت التلفزون تقلب بالقنوات بملل قامت دخلت المطبخ اخذت لها كاس عصير ورجعت لصاله سمعت صوت المفتاح عرفت انه فهد

فهد بعد ماطلعت ندى طلع لشقة صلاح راجع معه بعض الشغلات الهامه بالبحث وراح عليه الوقت قرر يمر مطعم ويجيب عشاء لهم غاده ماتغدت على صحن الشوربه الي ماكملته

دخل بالاكياس استقبلته غاده
غاده / كانك داري اني جوعانه
فهد / اكيد جوعانه ماكلتي شي من البارح على صحن الشوربه الي ماكملتيه

غاده / وش جايب لنا عشاء
فهد / مشاوي وفطائر
غاده / كلمة خالي وصلو
فهد / ايه كلمته الصباح وصلو الفجر واليوم زواج هنديانا
غاده بابتسامه / فاتني زواجها
فهد / قومي جهزي معي العشاء
قامت ودخلت معه المطبخ وجهزت العشاء واكلت بشهية
فهد / انا طالع غرفتي بنام وانتي نامي اذا بتروحين بكره الجامعه
غاده / اكيد بروح الجامعه شبعانه نوم بذاكر لمتحان بكره
دخل فهد غرفته اخذ شور ونام

وغاده اخذت كتبها وبدت تراجع راح عليها الوقت ماحست الا الساعه 10 قامت واخذت كتبها ودخلت غرفتها وانسدحت على سريرها من التعب نامت



في الرياض
بيت ام جاسم

دخلت عليهم الجوهرة مع بنتها موصلها نواف الي ينتظر جاسم وفيصل بالمجلس

قربت من امها وحضنتها

ام جاسم / بشريني عنك وعن بنتك
الجوهره / الحمدلله كلنا بخير مشتاقين لكم
ام جاسم اخذت فرح من امها وجلست تبوسها بحب
ام جاسم / روحي عند جداتك بغرفتهن
دخلت الجوهره عند جداتها شافت جاسم وفيصل جالسين يسولفون
سلمت على جداتها وقربت من جاسم ورمت نفسها بحضنه
الجوهره / شلونك ليش كل هالغيبه
جاسم / بخير وينها بنتك
الجوهره / عند جدتها
فيصل / بروح العب فيها

الجوهره بعصبيها / اطلع لنواف جالس الحاله بالمجلس
جاسم / انا طالع له
دخلت ام جاسم بالبنت اخذها جاسم وصار يبوسها ويلعب معها
جاسم بابتسامه / طالعه نسخه من نواف
الجوهره / نفس كلام خالتي
فيصل قرب من جاسم وسحب منه فرح ووباسها بدفاشه صاحت البنت
الجوهره بعصبيه / وبعدين مع دفاشتك
تراها ماجت بالساهل
فيصل / بتجيبين غيرها هذي خليها لي
الجوهره بسخريه / اتركها لك علشان تموتها شوفها من اليوم مع جاسم ماصاحت يلاعبها بحنان مو مثلك يالدفش
ام جاسم / طول عمره جاسم حنون
فيصل / شكلي بازعل

الجوهره / الصاله كلها جدران اختار واحد وضرب راسك فيه

جاسم / يا لغاليه بنطلع لنواف اذا العشاء جاهز باخذه بنتعشى معه

ام جاسم / جاهز قول لشغاله تحطه لكم
طلع من عند امه مر على الشغاله وقالها تحط الاكل بغرفة الاكل وهو دخل عند نواف

في المجلس
عند نواف

تعب وهو ينتظر فيصل وجاسم توقع انهم طالعين وقف بيطلع الا على دخول جاسم
نواف بعصبيه / حضرتك داخل ومطنشني بغيت امشي
جاسم بابتسامه / سلم وبعدين هاوش وش نسوي بنتك نستنا ابوها
نواف اخذ جاسم بالاحضان / بشرني عنك
جاسم / الحمد لله وبكره دوامي عندك انت الي شلونك انت
نواف / اللهم لك الحمد بخير

جاسم / تعال معي نتعشى العشاء محطوط
دخلو غرفة الطعام شافو فيصل سابقهم وجالس
نواف / يحبك لبطنك ماجيت تسلم عليك
فيصل/ تعال تعش وبعدين نسلم على بعض
لا سلام على طعام
جلس نواف وجاسم وبدو ياكلون بعد ماخلصو رجعو للمجلس وخذ فيصل نواف بالاحضان
فيصل بابتسامه / الحين نحلي بالسلام عليك
نواف بابتسامه / وانت شاهي مر نهضم فيه
جاسم / صدقت
فيصل / الخبل الي معتبرك حلى كنت اجبر بخاطرك



في الطائف
عند خالد
طلع من الشركه تغدى وطلع لعلي بفلا هنديانا اخذه معه علي كان بالبدايه مستحي ومنحرج من خالد وبعدين اخذ عليه
طلع معه للسوق اشترى له شغلا ت بسيطه كانت ناقصته وشترى له خالد هديه ساعه غاليه
بعد وصله للحلاق ودخل وسوى تنظيف لوجه وحلق وبعدها طلع مع خالد وصله للفندق يبيه يتنظف ويتعد ل واذا خلص ينزل تحت لانه حاجز له بنفس فندق الزواج
خالد بابتسامه / علي انا طالع للبيت اتعدل واذا خلصت انزل تحت الله الله بالكشخه ترى مسوي لك زفه باوصلكم فيها للمطار
علي / ماقصرت الي سويته معي مايسويه اخو
خالد / وش هالكلام يارجال يله بطلع

طلع من عنده وصل للبيتهم دخل لجناحه وطلع للفندق من بدري بيوقف مع ابوه واخوانه باستقبال المعازيم لان هنديانا وحيده معندها الا ابو مقعد

عند نوره وام بسام وغاده

بالصاله الي فوق مستلمتهم الكوفيرات خلصت نوره وام بسام وباقي غاده

ام بسام / هند وينها من اليوم ماشفتها
نوره / كلمتني عند هنديانا ماتبي تتركها لحالها وهي على وصول

عند هند
بعد ماتطمنت على هنديانا ووصلتها القصر رجعت لبيتهم بتتعدل بتلحقها ما تبي تطول عليها دخلت لقت غاده توها مخلصه

نوره / جيتي بوقتك بسرعه الكوفيرات ينتظرنك لا تتاخرين عليهن

هند / لازم اخش ور وبعدين اتعدل

ام بسام / كذا بتتاخرين وتاخرينا
هند / روحو لا تنتظروني اهلها بحاجه لوقوفكم معها وانا بكلم محمد يجي ياخذني

نوره / اجل بنسبقك للفندق

هند / طيب
طلعت للكوافيرات وقالت انها كانت مشغوله بتاخذ شور سريع وتطلع لهم

بعد نص ساعه طلعت لهن استلمنها الكوفيرات بعد نص ساعه خلصت لبست عبايتها لقت محمد ينتظرها برى طلعو مع بعض وصلها لقسم الحريم دخلت دخلت داخل سلمت على المعزومين وتاكدت ان كل شي افضل بكثير عت الي كانت تبيه طلعت فوق لغرفة هنديانا شافته مرتبكه ومحتاسة
هند ضمتها / مبروك المعرس بيدخل وبياخذك للمطار على طول بدلي بلبس خفيف قبل لا تسافرون

هنديانا وهي ماسكه دموعها / الله يبارك فيك ماني بمصدقه اخيرا تزوجت علي بعد كل عذاب هالسنين

هند بحب / الله يتمم لكم ونشوف عيالكم وحوليكم
هنديانا بابتسامه / تونا على العيال

سمعت هند صوت جوالها كان خالد يقول ان علي بيدخل
هند / هنديانا علي بيدخل
لبست هند عبايتها بعد دقائق دخل علي وابوها طالع بالاصنصير بكرسيه الاتماتيك الي اهدته له هند قرب منها وهنديانا وقفت وتقدمت له ونزلت نفسها له وباست راسه ويدينه وهو بارك لها
قرب منها علي وباس جبينها وجلس معها شوي ونزل وهند اطلعت وخلتهم لحالهم خالد



نزل علي ودخل غرفته بالفندق بدل لبسه ببدله وطلع لخالد ركب في السياره وراء ينتظر هنديانا وخالد هوالي يسوق وورهم اكثر من 5 سيارات مسوي زفه لعلي

كلم خالد هند وطلب منها ان هنديانا تنزل ينتظرونها بسياره قالت لهنديانا وساعدتها بتبديل ملابسها وجهزت معها شنطتها ولبست عباتها ونزلت معها تحت
قربت من علي / امانتك هنديانا
علي بابتسامه / هنديانا بالقلب والعين

ساعدت هنديانا ركبتها وراء وضمتها
هند بحب وحنان / هنديانا انتبهي على نفسك وعلى علي وننتظركم بشوق واهلك بعيوني لا تفكرين فيهم ولا تشيلين همهم

بعدت عن السياره ومشى خالد ووراه كوكب من السيارة زفته كانت حلوه وبسيطه وصلهم المطار وركبو طيارة هند الخاصة ورجع خالد


عند هند

كلمت محمد تبي ترجع تحس بتعب وارهاق وجهد من امس ما نمت زين ولا ارتاحت
جاها محمد ركبت جنبه وصلو البيت ورجع للفندق
وطلعت فوق لغرفتها نظفت وجهها من المكياج ودخلت الحمام اخذت شور ولبست بجامتها ودخلت بسريرها ونامت

على الساعة 2 الكل رجع لبيته دخلت نوره وعيالها البيت وهي تعبانه ما تشوف قدامها طلعت فوق لقت عبد الرحمن نايم نظفت وجهها من المكياج ونامت

وغاده دخلت غرفتها شافت خالد نايم دخل بهدوء نظفت وجهها واخذ شور ونامت

وام بسام وبنتها دخلو الملحق دخلن غرفتهن ومن التعب نامن


عند محمد

كانت تحت جالس بالصاله وباله مشغول مايدري متى يقول لهند الي براسه ويفتح لها قلبه وياخذ رايها بالموضوع
مل من تفكيره دخل غرفته شاف عدنان نايم دخل سريره ونام





في الرياض
بيت ام جاسم

بعد ماطلع نواف ادخلو داخل شافو امهم والجدات نايمات وغاطت بالنوم واضح انهن تعبانات من مشوار السفر

طلعو فوق كلن دخل غرفته ومن الارهاق والتعب نامو


اليوم الثاني
بالطائف

قامت قبل صلاة الفجر وهي تحس بجوع دخلت الحمام توضت ونزلت لقت البيت فاضي دخلت المطبخ اخذت فطيره وعصير وطلعت لصاله جلست على الكنبه وتفكيرها طار لجاسم الي ماله نيه يبعد عن تفكيره غاصب نفسه يقتحم تفكيرها
اوجعها قلبها وهي تتذكر شلون جلدته بدون رحمه هي بعمرها ما ضرت احد ولا قست على احد مع جاسم تنقلب وحش ما يرحم تذكرت كل مواقفها الموجعه لجاسم وصارت تبكي بحرقه موجعه ودموعها تنزل على خدها مثل الشلال وقلبها محروق من عشقها الي ما ظهر الا متاخر الي تحاول تتهرب منه ووجع تانيب
الضمير الي بيموتها كبريائها يمنعها تعتذر منه وتطلب منه يسامحها
دخل عليها خالها وخاف وهو يشوف دموعها قرب منه
عبدالرحمن / هنوده ليش تبكين
انصدمت من وجود خالها مسحت دموعها / اشتقت لغاده
عبدالرحمن بحب / كلها يومين وتنتهي مشكلتك وترجعين لها

هند / خالي انتهت مشكلتي باقي تكذبون خبر وفاتي طالبين شهود

عبدالرحمن جلس متفاجئ / شلون انتهت محد قالي وبشرني

هند / السموحه انشغلنا بزواج هنديان
عبدالرحمن / شلون انتهى
هند / قالت لخالها كل شي وان الي كشفهم زياد وانه دفع حياته الثمن

عبدالرحمن بصدمه / زياد شلون وكيف
هند / مدري انا مثلك مستغربه هو منهم شلون يضحي بحياته علشان يكشفهم
عبدالرحمن بجديه / يمكن ربي هداه وتاب

هند / خالي متى تروحون للمحكمه تشهدون اني على قيد الحياة

عبدالرحمن / اليوم بروح وشغلت المحاكم طويله اذا اثبتنا انك عايشه بنفس اليوم بننشر الخبر بكل الجرائد المحليه والعالميه

هند بابتسامه / هذا الي ابيه ربي يخليك لي
عبدالرحمن / الا وش مصحيك بدري
هند بابتسامه / الجوع
عبدالرحمن / متى جيتي البارح
هند / جيت بدري ما دخلت صالة الحريم طول وقتي عند هنديانا بعد ما خذها زوجها جيت البيت كنت تعبانه نمت
عبدالرحمن وقف / انا طالع للمسجد تاكدي ان اخوانك قامو
هند / ان شاء الله

طلع عبدالرحمن للمسجد وهند كانت بتطلع لغرفة اخوانها شافتهم نازلين على الدرج طلعو بسرعه ما يبون تفوتهم الصلاه




بعد اسبوع

عبدالرحمن ونوره مبسوطين بتواجدهم عند هند وزاد وناستهم تواجد ابو بسام وعايلته معهم
عبدالرحمن محد قاله عن الصفقه خايفين عليه
هند وخالد مشغولين بالشركه وكل ماقرب موعد الصفقة خوفهم يزيد
وهند تعاني من وجع حبها لجاسم ووجع تانيب الضمير الي طير النوم من عيها صارت تتهرب تنام بغرفتها لحالها يتكون خالتها معها او تاخذ غلا بنت ابو بسام الي تعلقت بهند كثير وتنومها معها

غاده تعبانه كثير مع الوحم ومتعبه خالد معها لكن للحين متحملها لانه يعرف انها فتره متعبة للحامل

جاسم داوم بالمستشفى حاول يرجع جاسم الاولي ويرمي حبه وعشقه وراء ظهره لكن اذا حط راسه على مخدته ارجعت له المواجع والشوق والحنين وعذاب الحرمان

فيصل داوم بالشركته حاول يشغل نفسه طول النهار عن تفكيره بغاده وعشقه لها واذا جاء الليل بينام شاف طيفها قدامه ورجعت له المواجع بيموت من الغيره انها تحب غيره يموت ويعرف من الي فضلته عليه وسلمته قلبها وبسببه تعاني نفسه يشوفه بيموته علشان يرتاح منه
تدمع كل ليله عيونه وهو يتخيلها تحب غيره وتعاني مثل حبه لها ومعناته

الجدات بالرياض مشتاقات لديره وام جاسم قررت ترجع الديره مع امها وخالتها وكل بعد فتره تجيبهن لرياض يجلسن فتره ويرجعن لان روح ام راشد وام موضي متعلقه بالديره

الجوهره مبسوطه ببنتها الي جننها فيصل بلعبه الدفش

نواف بنته ماخذه قلبه وروحه ومبسوط برجوع جاسم صديقه الاولي

هنديانا وعلي بشهر العسل

وليد بعد تفكير طويل ومشاورة اهله عزم على قراره الي بيبلغه لهند باقرب وقت

مطلق ومشعل تفكيرهم مشغول باهلهم مشتاقين كثير لهم ينتظرون تنتهي الصفقه وتسمح لهم هند يجيبون اهاليهم

محمد براسه موضوع مطير النوم من عينه مالقى الفرصه يقوله لهند


في الطائف
في الشركه

كانت هند بمكتبها تراجع بعض الاوراق المهمه قطع عليها فتحت الباب بقوة شافت قدامها خالد كان يلهث وشكله مصدوم
هند فزت من مكتبها خافت من شكل اخوها الي قرب منها
هند بصوت كله خوف / وش فيك خالد لا تخوفني شكلك ما يبشر بخير
قرب منها وضمها بقوه وغصب عنه انهار بالبكي كان المده الي فاتت على اعصابه
هند بكت معه خافت صاير شي كبير خايفه تساله ويصدمها
هند رفعته عن صدرها شافت وجهه احمر من كثر البكي
هند بخوف / يرحم والديك قول الي عندك ارعبتني

خالد بصوت باكي / كسبنا الصفقه ياهند كسبناها
هند بكت من قلب الفتره الاخيره حست بخوف كبير لكن ما حبت تقول لخالد ويلومها من غير شعور سجدت لله سجود شكر وصارت تبكي بصوت عالي بسجودها
هند التفتت على خالد / اللهم لك الحمد اللهم لك الحمد الحين بنطلع لمكه نعتمر

خالد بصدمه / الحين

هند / ايه وحط خبر عن الموظفين انهم باجازه اسبوع وعطيتهم دبل الراتب

خالد / انا طالع لهم ابشره اجي القاك جاهز

طلع من مكتب هند وصل لمكتب مطلق
دخل عليهم والابتسامه مرسومه على وجهه
خالد / وش البشاره
مطلق بحماس / الي تبيه
خالد / كسبنا الصفقه
الكل فرح هم وانزاح من على قلوبهم
الكل / اللهم لك الحمد
خالد / وهند عطتكم اجازه اسبوع وعطتكم دبل الراتب

وقف وليد / انا طالع للمدير فيه موضوع لازم اخلصه قبل لا سافر
خالد واقف مستغرب وش بين وليد وبين هند

طلع وليد من مكتب مطلق وصل لمكتب هند طلب من السكرتيره تقول لهند انه يبيها ضروري
دخلت السكرتيره وقالت لهند الي تسترت وسمحت له بالدخول
دخل وليد وترك الباب مفتوح وراه قرب وجلس بالكرسي قدام هند

هند بجديه / خير استاذ وليد فيه شي ضرور لاني بطلع الحين

وليد / ايه حبيت ا قولك اني موافق على البنت الي اخترتيها لي
هند بجديه / وافقت عن اقتناع
وليد / ايه وشاورت اهلي ووافقو وصليت استخاره وارتحت
هند / عندك اخوها اخطبها منه ومثل ماقلت الي بينا سر
وليد بابتسامه / انتي على وعدك
هند مستغربه / أي وعد
وليد / وعدتيني اني اشوفها الشوفه الشرعية

هند بابتسامه / وانا على وعدي واجل خطبتك بعد ما تشوفها
وليد / ان شاء الله مبروك عليك الصفقه
هند / الله يبارك فيك
وقف / طلع ووصل مكتبه


عند هند
طلعت من الشركه مع خالد
خالد بجديه / هند وليد وش بينك وبينه
هند / شغل
خالد بزعل / من متى تخبين علي
هند / بهالموضوع مستحيل اقولك لانه ما يخصني ولا تحن كثير لاني مراح اقولك
سكت وصلت القصر لقت اهلها مجتمعين حطت خبر عندهم انها بتعتمر عاتبتها نوره وعبدالرحمن انها ما قالت لهم كان اعتمرو سوا قالت انها مانوت الا متاخر

مطلق ومشعل طلعو من الشركه لديره ماصدقو ان هند تعطيهم ايجازه

وليد قرر يسافر بالليل بيشتري هدايا لخواته وامه وابوه


في شركة فيصل

كان جالس بمكتبه ينتظر خبر على احر من الجمر دخل عليه الموظف ووجه اسود
فيصل فز من مكانه وقرب منه وصار يهز فيه
فيصل بخوف / وش صار
الموظف بحزن والم / خسرنا الصفقه وكسبتها شركات بنت الفهد
فيصل انهار ورمى نفسه على الكرسي / شلون شلون يعني فلست والبنك بيحجز على شركاتي وبنسجن بدال ما كسر بنت الفهد اكسرتني والحل والحل
الموظف / الحل انك تلاقي احد يشيل عنك الديون واهم شي ينتكتم على خبر افلاسك لو انتشر الخبر طاحت سمعت شركاتك وصار ماتسوى اريال بسوق
فيصل بوجع / من الخبل الي بيشيل عني ديون بالمليارات
الموظف / مدري لازم تتسدد الديون بسرعه

فيصل بقهر وحزت والم / اطلع وخلني لحالي
طلع الموظف وفيصل بمكتبه مقهور مجروح حتى بشغله هند حطمته وكسرته

طلع من لشركه وهو ما يشوف قدامه ما يدري وين بيروح ولا وش بيسوي بالمصيبه الي طاح فيها كلها ايام وينتشر خبر افلاسه وبعدها بينسجن

وصل لمستشفى نواف نزل وهو منهار على الاخر بيتعلق باضعف الحلول لحل مشكلته








في مستشفى نواف

كان جاسم جالس بمكتبه فترة استراحه دخل عليه نواف
نواف بستغراب / جالس بمكتبك منت بطالع للكفتريا تاكل شي
جاسم بابتسامه / افطرت مع ام جاسم

قطع عليهم دخول فيصل وهو منهار وشكله يخوف كلهم خافو من شكله

نواف امسكه بيده وجلسه على الكرسي

نواف بخوف / وش صار فيك ليش حالتك حاله

فيصل / حالتي هند بنت الفهد اكسرتني
جاسم فز قلبه وصرخ بوجه اخوه / وش سويت بعد لها يالمجنون

فيصل بوجع وقهر وصارت دموعه تنزل / دخلت بمناقصه كبيره وكانت هند الفهد داخله نفس المناقصه دخلت ابي احطمها واكسرها واخليها تفلس واحتمال تنسجن وتدمر علشان لما نخطبهن مره ثانيه ما يقولون طمعانين فيهن
وهي الي كسبتها وكسرتني وانا الي بفلس وبنسجن علي ديون للبنك بالمليارت مثل ماكسرتني بحرماني من اختها كسرتني ودمرتني بشغلي

جاسم من كثر ماهو معصب عطى فيصل كف قوي
جاسم بعصبيه وبصراخ / تستاهل ماجاك وخيس بالحبوس والله والي خلق ما ساعدك بريال خل تهورك ينفعك نسيت ان الي بدمرها وبتسجنها بنت عمك قبل كل شي معورتك شلون مافكرت في اخوك وانت اكثر واحد تعرف اني مستحيل ارضى لها المهانه والمذله يا صدمتي فيك يفيصل
تتوقع اذا درن بنات عمك عن الي ناوي تسويه فيهن بيحبنك لا اصحى بدال مايكرهنك مره بيكرهنك مليون مره لو تموت مرضخن لك

انصدم من الكف وعيونه متعلقه بجاسم وانصدم من الكلام الي قاله اخوه هو كان يبي يوصل لغاده بكل الطرق الي انقلبت عليه

نواف قرب منهم وهو مصدوم من كل الي صار قدامه ومن انفعال جاسم ورفع يده على اخوه وقف عاجز ما يدري وش يسوي وش يقول الموقف كبير والي صار لفيصل اكبر

نواف جلس مقابل فيصل / والحل مستحيل نترك فيصل ينسجن والمبلغ كبير من وين بنجيبه

جاسم بعصبيه وبقهر / انا رافع يدي مالي شغل فيه خل تهوره ينفعه الله عطاها على قد نيته البطاله شلون طاوعه قلبه يوقف بوجه بنت عمه وبيسجنها ياحيف في الرياجيل الي مثلك يا فيصل

فيصل وقف وبصراخ / خلاص كله علشان تحبها وتعشقها عساها الموت الي يريحنا منها من طلعت بحياتنا وحنا مدمرين الي صار لي شعره من مصيبها فينا

جاسم صرخ من قلبه خاف ان ربي يستجيب دعوته وتموت هند / استغفر ربك لا تدعي عليها ادعي علي ولا تدعي عليها
هي ما تعرضت لك انت الي بديت معها الحرب وهي كسبتها تبيها ترضى وتوقف ساكته لك وتصفق لك انك بتنهيها ودمرها وبتسجنها

نواف يحاول يهدي الوضع بينهم / تعوذو من ابليس الي صار صار مو كل واحد يعاتب الثاني ونسينا المشكله لا تنسى ان امكم مريضة ضغط لو انسجن فيصل هي الي بتروح فيها

جاسم بعصبيه وصراخ / قول للخبل الي قدامك مافكر بشي الا انتقامه كنا نعيب على هند انتقامها وحقدها صار مثلها

فيصل / ...........
نواف / لازم نلحق نسكر الموضوع قبل لا ينتشر
جاسم بعصبيه / على حلفي مستحيل اساعده ولا اوقف معه شيلوني من الموضوع طبخن طبختيه يارفله اكليه

نواف بياس / طيب لكن فكنا من عصبيتك

نواف وقف والتفت على فيصل / امش اطلع معي بنلقى حل ان شاء الله

طلعو تركو جاسم وراهم مقهور من اخوه وعلى اخوه


عند نواف

طلع مع فيصل برى المستشفى مرو كوفي شوب وهم ساكتين

نواف / فيصل لا تبين شي لجداتك ولامك شي
فيصل بحزن / كلها كم يوم والكل بيدري

نواف / خنا نفكر بحل للبلوه الي طيحت نفسك فيها تعرف شركات ممكن تساعد

فيصل بابتسامه سخريه / من الي بيدمر شركاته على حساب شركتي المنهاره
ولا من الي بيساعدني ويدفع المليارت علشان يحميني اذا اخوي ماساعدني تبي غيره يساعدني

نواف بحزن / انت تعرف جاسم ووضعه مستحيل لو بيساعدك بيقدر يشيل كل ديونك

فيصل بحزن / انا محتاج وقفته المعنويه اكثر من الماديه لكنه صدني

نواف بجديه / تبي الصدق الي سويته شي كبير انا انصدمت منك انك بتسجن بنت عمك
فيصل بوجع / مقهور منها كسرت جاسم وكسرتني انت تشوف جاسم ترى يتعذب بسبتها كل لليله يتقلب على سريره موجوع بسبتها وانا حالتي اردى من حالته صرت اتصرف من غير عقلي يمكن تصرفي تشوفه غلط لكن هذا الشي الي زرعته فيني هند كرهتها وحقدت عليها دمرتنا
وهي عايشه حياتها براحه وحنا نتعذب ابيها تذوق شوي من الي ذقناه لكن هذي بنت الفهد مستحيل تسمح نفرح فيها وتكتمل فرحتنا كل شي انقلب علي

نواف / خلنا نطلع لبيتكم لازم ترتاح

فيصل / من وين تجيني الراحه والمصيبه فوق راسي
نواف / هونها وتهون

قام مع نواف وصله لبيتهم وكمل طريقه للمستشفى


في بيت ام جاسم

وصل فيصل وهو منهار تعبان خايف ان امه تكشفه حمد ربه ان امه عند جداته بغرفتهن طلع فوق بغرفته سكر الباب عليه ورمى نفسه على السرير وهو يفكر شلون بيطلع من هالمصيبه الي حط نفسه فيها
صحيح شركته كبيره لكن دخل في حرب خسرانه من قبل لا يدخلها اعمي عيونه قهره من هند وحبه لغاده




في المستشفى

حول كل المراجعين لنواف ماله خلق يقابل احد او يتكلم موجوع من اخوه مايبي يشوفه بعد الي صار
جاسم في نفسه بوجع / معقوله كان بيقضي على هند ويذلها وفوق كل هذا بيحبسها مافكر فيني وش بتصير حالتي انا اتوجع قبل لا يصيبها الوجع شلون لو هي الي مدمرها وش بيصير بحالتي ياقسوتك يافيصل كنت ناوي تقضي على اخوك قبل لا تقضي عليها

مايبي يشوف اخوه قرر يطلع يومين لشرقيه ما يبي يضعف قدام فيصل ويساعده وهو حالف عارف مراح يقاوم اذا شاف اخوه كسير لكن لازم يتعلم من اغلاطه

طلع من المستشفى وسافر لشرقيه رفع جواله واتصل على امه وقال انه مسافر يومين وبيرجع عنده شغل بعدها سكر جواله


عند هند
وصلت لمكه اعتمرت وبعد اربع ساعات وصلت للبيت كان هادي طلعت فوق قررت تمر غرفة محمد
طقت الباب سمح لها بالدخول وقف وباسها

محمد / تقبل الله عمرتك
هند / منا ومنك
محمد / لا تعبتي
هند / لا ندمت محمد فيه شي مضايقك انا هند اختك
محمد بابتسامه / موضوع باخذ رايك فيه لكن اذا فضيتي قلته لك

هند بحب / تحرق بنفسك تنتظرني افضى قول ياعيون هند انا اسمعك لا تكتم بنفسك

محمد بارتباك / قررت اتزوج
هند بفرح / هههههههه وهذا الي عافس حالك جعله مبارك هذا يوم المنى عندنا

محمد بخوف / ماسالتيني منهي العروس
هند / منهي
محمد بارتباك / حنان بنت خالي بدر
هند بصدمه / شنووووووووو انت صاحي تتزوج بزر
محمد بحزن / ايه حبها كبر بقلبي من يومها طفله طول هالسنين وانا كاتم بنفسي وهي ماهي صغيره بعمر زواج

هند بعصبيه / تدري هي كم عمرها
محمد / ايه 17 سنه وش تقولين عن اخوك الي انعمى قلبه وحب بزر
هند تعاطفت معه ورحمته وقررت توقف معه

هند بحب / اذا تبيها والله ماخليها بقلبك لسعى بالموضوع على اني ضده اهم شي ماكسر قلبك ياخوي

محمد قام وباس راسها / والله ابيها حاولت اشيلها من راسي لكن ماقدرت

هند بابتسامه / طيب وش رايك تملك اول وبعدين لكبرت البنت تتزوجها

محمد بفرح / ماعندي مانع اهم شي تصير لي مايتزوجها احد غيري

هند / ان شاء بتصير من نصيبك وانا بتكلم مع امك بالموضوع واقنعها بعدين بكلم خالي بدر وحاول اقنعه
محمد / متى
هند بحب / اليوم ان شاء الله بكلم خالتي وبعد كم يوم بسافر لرياض عند خالي اقوله الموضوع تطمن تعرف اختك لحطت شي براسها بيصير باذن الله

محمد / ماتقصرين
هند وقفت انا طالعه لغرفتي ارتاح وانت حط يدينك بمويه بارده الموضوع صار عندي وباذن ربي الي تبيه بيصير

طلعت من عند محمد محمد حس براحه انه فاتح هند بالموضوع ولا فاتح امه

عند هند

دخلت غرفتها دخلت الحمام اخذ ت شور ونامت



في بيت ام جاسم
عند فيصل

بغرفته ماله خلق يقابل امه وجداته لان بينكشف الدنيا سوداء بعيونه
سمع صوت الباب كانت الجوهره عند الباب دخلت شافت فيصل متسند عل السرير

الجوهره قربت وجلس على كرسي جنب السرير
الجوهره / فيصل وش فيك امي ماشافتك من اليوم توقعتك ماجيت ارسلتني اتاكد انك فيه
فيصل بضيقه / موجود وين بروح مالي خلق لاحد
الجوهره / وش صار وش مغيرك
فيصل بضيقه / الجوهره مالي خلقك ياليت تنزلين عند امي تقولين فيصل نايم برا ولا احسن تقولين لها مات
الجوهره وقفت / بسم الله عليك انا نازله بقولها انك نايم

التفتت عليه قبل لا تطلع / فيصل ماتدري جاسم وين مسافر

فيصل منصدم / مسافر
الجوهره / ايه كلم امي وقال مسافر بيغيب يومين عنده شغل واتصلنا على جواله مقفله

فيصل متاكد ان جاسم ندمان انه مد يده عليه علشان كذا سافر
فيصل / مدري ماقالي اسالي نواف يمكن عنده شغل

طلعت من عند فيصل ونزلت عند امها تقول لها ان فيصل نايم
ام جاسم / لقيتي اخوك في غرفته
الجوهره / لقيته نايم
ام جاسم / نايم المغرب متى جاء ماشفته
الجوهره / ماسالته كان نايم


عند فيصل

سمع اذان العشاء توضاء ونزل وحمد ربه انه ما شاف امه طلع للمسجد وبعدها ركب سيارتها وهو مخنوق وقف في مكان خالي طلع من سيارته وجلس على كبوت السياره الجو الهادي وظلمت الليل خلته يبكي بوجع مافيه احد يستحي انه يشوف دموعه

تحول البكاء لنحيب موجع حس من كثر ما بكى ان روحه بتطلع دعى من كل قلبه ( اللهم رحمتك أرجو فلا تكلنى الى نفسى طرفة عين وأصلح لى شأنى كله لا اله الا انت ) حس براحه فتح سيارته اخذ قارورة ماء صحه غسل فيها وجهه وركب سيارته وحرك راجع للبيت وصل للبيت

في بيت ام جاسم

الجدات وام جاسم والجوهره جالسات يسولفن
دخل فيصل وهو يحاول بكل جهده مايبين ضيقته قدامهم دخل وهو يتظاهر بالابتسامه المصطنعه / السلام
الكل / وعليكم السلام
ام راشد / وينك ماشفناك عساى ما يوجعك شي
فيصل / لا مرهق من شغل متراكم بالشركه
ام جاسم / احط عشاك
فيصل / لا تعشيت برى بطلع لغرفتي ارتاح وراي دوام لازم اقو الفجر واداوم بالشركه

ام جاسم / روح ارتاح

الجوهره متاكده ان فيصل في مصيبه من وجهه لانه حتى ماسال عن بنتها خافت ان بالسالفه غاده لان مايضايقه الا غاده

طلع لغرفته وهو يحاول يرمي همومه ورى ظهره بيهرب منها بالنوم انسدح على سريه وتغصب على النوم لين نام








عند جاسم

وصل لشرقيه وهو متضايق حجز له فندق بيرتاح فيه يومين طلع لجناحه ونزل ثوبه الوحيد الي عنده الي صار نساه ياخذ غيره
انسدح على سريره كله هموم منقهر من اخوه الي ضيع نفسه بسبب تهوره
منقهر من نفسه انه ترك اخوه يعاني بالحاله من غير لا يوقف معه
جلس يفكر بحل لمصيبة اخوه لكن كل حلوله عقيمه وهو بتفكيره نام






في الطائف
بعد المغرب

نزلت تحت لقت خالتها وام بسام وغاده جالسات يتقهون
قربت وجلست / ما شاء الله متجمعين بدوني
نوره بحنان / خليتك ترتاحين تعبانه من الشركه للعمره

هند بفرح / باركو لي اليوم طايره من الفرح ربحت اكبر واقوى صفقه
الكل / مبروك
هند / الله يبارك فيكم وبهالمناسبه بسوي حفله كبيره لسببين اوله نتعارف مع اهالي الموظفين والسبب الثاني بمناسبة فرحتي بالصفقه

ام بسام / متى بتصير بنستعد لها
هند نهاية الاسبوع الجاي معطيه الموظفين اجازه وانا اولهم مدتها اسبوع يعني بتطفشون مني
نوره بحب / لو تقابليني العمر كله ماطفشت منك

هند وقفت / خالتي ابيك بموضوع ضروري
نوره / موضوعك مايتاجل
هند / لا
قامت نوره مع هند ودخلن غرفة الجلوس

نوره بحب / وش عندك هند منتي بخاليه
هند / خالتي محمد كلمني يبيني اتوسط له توافقين انه يتزوج

نوره مستغربه / هذا يوم المنى مايحتاج واسطه
هند بجديه / العروس الي يبيها حنان بنت خالي بدر ويحبها ولا يبي غيرها

نوره من الصدمه وقفت / شنووووووو هذي بزر توها متغطيه

هند / يا خالتي يا حبيبتي محمد يحبها ويبيها وش يمنع انه يخطبها ويملك عليها ولخلصت الثانويه يتزوجها
نوره بجديه / البنت صغيره على الزواج وانها تصير مسئوله عن زوج وبيت

هند بجديه / هذي بنت اخوك بتكون قريبه منك وانتي علميها السنع احسن ما يتزوج وحده ماتخاف ربها تبعده عنك وحنان بتصير تربية ايدك ويكفي ان امها من خيرة الحريم تخاف الله
نوره بدت تقتنع / طيب بدر اخوي ماضنتي بيوافق
هند / يا خالتي تركي خالي علي وباذن الله باخذ موافقته اهم شي انك توافقين
نوره بستسلام / يوم السعد ان بنت اخوي تتزوج ولدي والي مخليني ارفض عمرها

هند بجديه / اتوكل على الله وفاتح خالي بالموضوع
نوره بابتسامه / توكلي على الله
هند / اجل اليومين الجايه بسافر له وفاتحه بالموضوع وان شاء الله ماجي الا بالموافقه معي
وقفت نوره / ان شاء الله تاخرنا على ام بسام
رجعن لصاله دقائق ونادت الشغاله على العشاء تعشن ورجعن لصاله يسولفن وبعده كلن دخل لغرفته
هند دخلت غرفة محمد شافته سرحان وعدنان يطقطق على الكمبيوتر

هند / محمد تعال لغرفتي
محمد قام ولحق هند لغرفتها
هند / اجلس وش فيك خايف
محمد / ليش اخاف
جلس على الكنبه الجانبيه وجلست جنبه

هند / ابشرك اخذت موافقة امك على زواجك من حنان والباقي اني افاتح خالي

محمد مستغرب / بسرعه هذي
هند بجديه / تعرفني ماحب الامور معلقه واخليك مهموم اكثر من كذا اليومين هذي بسافر سفره سريعه لرياض لخالي بدر وان شاء الله اجي ومعي موافقته

محمد بفرح / ا ن شاء الله


وقف محمد وطلع من غرفة هند
وهي دخلت الحمام اخذ ت شور ولبست بجامتها وانسدحت طلعت لها صورة جاسم فزت طلعت من الغرفه بتهرب من تفكيرها انزلت تحت لقت خالد جالس لحاله
قربت وجلست على الكنبه الي مقابلته
هند / ليش مانمت
خالد / طار النوم من عيني من سالفه دريت عنها بالصدفه

هند / خير وش سالفتك الي مطيره النوم من عينك
خالد بجديه / تدرين من كان منافسنا وفلس وتدمرت شركته وبينسجن

هند / اهم شي كسبنا الصفقه والسوق ربح وخساره
خالد / تدرين منهي شركته
هند من غير اهتمام / خير منهو

خالد / شركة فيصل ولد عمك اخو جاسم
هند وقفت من الصدمه وانتفضت من العصبيه
/ شنوووووووو

خالد / الي سمعتيه فيصل بيفلس وبيتدمر وبينسجن

هند بعصبيه / لازم انقذه من المصيبة الي حط نفسه فيها لكن شلون وكيف

خالد بجديه / فيه حل وحيد هو تسديد ديونه بسرعه والتكتم عن الي صار لو انتشر خبر افلاسه وسجنه شركته بطيح طيحه قويه بالسوق و لو باعها ماتسوى فلس
هند مقهوره / والخبل كم ديونه
خالد / بالمليارات
هند بجديه / انا بسددها له مستحيل ارضى انه ينسجن ويتدمر مستقبله علشان خاطر امه وجداته بسددها مابي احد يدري ان ديونه تسددت عن طريقي

خالد بعصبيه / مجنونه بتسددين من غير ضمانات
هند بعصبيه / لو انا الي طحت وصار لي الي صار لفيصل بترفض احد ينقذني من مصيبتي اكيد بتتشبث باخر امل علشان تنقذني

خالد / شلون بتسددين من غير لايدرون
هند / بكره الفجر بسافر لرياض حاول تدور اي طريقه رقم نواف وتطلب منه يقابلني بشركتي الي بالرياض وتطلب منه التكتم عن زيارته لي
خالد / سهله رقم نواف باخذه من محمد كان على اتصال مع نواف يوم تعبتي بالمستشفى

هند / الحين اطلع له واخذ الرقم واتصل عليه ضروري بكره يقابلني الساعه 9 الصباح

هند طلعت لغرفتها ونامت وبمكن الي بتسويه يكفر لو شي بسيط من الي سوته بجاسم وفيصل وترتاح
انسدحت على سريرها ونامت

طلع خالد عند محمد اخذ الرقم منه ونزل
رفع جواله واتصل على نواف

عند نواف
كان بالمستشفى بمكتبه عنده مناوبه وعنده حالة عمليات متاخره سمع صوت جواله شاف رقم غريب رفعه
خالد / الو نواف معك خالد الفهد
نواف مستغرب من المكالمه / هلا فيك خالد اخبارك بشرنا عنك وعن الاهل
خالد / الحمد لله كلنا بخير انت بشر عنك وعن الاهل
نواف / الحمد لله
خالد / السموحه اني كلمت بالوقت المتاخر لكن اتصلت لك لامر ضروري
نواف / عسى خير وش فيه
خالد / هند الفهد تبي تقابلك بشركتها الساعه 9 الصباح لامر ضروري وتطلب منك التكتم عن الزيارة
نواف / ليش وش عندها طالبتني
خالد بجديه / بتعرف لقابلتها بكره بالشركه يله فمان الله
سكر نواف من خالد وباله مشغول بموعده مع هند خايف ان وراء هالقاء مصيبه
نواف في نفسه / الله يستر منها ومن مصايبها




اليوم الثاني

بالطائف
عند هند

قامت دخلت الحمام توضت وصلت ورجعت تاخذ شور ولبست لبس الشغل واخذت شنطه صغيره حطت لها ملابس لبست عبايتها نزلت تحت لقت خالد ينتظرها
طلعو على طول للمطار ركبو طيارتها الخاص بعد ساعة وصلو لمطار الرياض
ركبت السياره جنب اخوها وطلعو لشركه الي اشتاقت لها كثير

خالد دخل مكتبه وهند كملت طريقها لمكتبها السكرتيره سوازان انصدمت وتفاجئت من وجود هند وقفت مصنمه وعيونه مبققعه على الاخر شلون الميت يرجع الي تشوفه مستحيل اكيد انها تحلم هند ماتت بكتها وبكتها حتى الوجع هند الي مستحيل تنسى فضلها عليها

سوزان بحالة ذهول وصدمه قربت منها هند وضمتها
مازالت سوزان بحضن هند تنتفض
هند / انا هند بشحمها ولحمها قدامك والي انتشر كانت اشاعه وكلها كم يوم وبينتشر تكذيب خبر وفاتي

رفعت نفسها عن حضن هند وسمحت لدموعها بنزول
سوزان ودموعها على وجهها وبابتسامه / الحمدلله على سلامتك خوفتيني
هند بابتسامه / الله يسلمك واضح عليك الخوف اطلبي لي كبتشينو وانتي عصير ليمون يهدي اعصابك
سوزان بابتسامه / ياااااااااااااه ياهند وربي فاقدتك ومشتاقه لك
هند / حتى انا فاقدتكم كثيرررررر

هند دخلت مكتبها نزلت عبايتها وجلست على مكتبها بعد دقائق دخلت عليها سوزان بالكبتشينو حطته على الطاوله وطلعت
طالعت بساعة الجدار كانت 8 الصباح باقي ساعه عن موعدها مع نواف


بالشرقية
عند جاسم

قام على اذان الفجر توضاء وطلع للمسجد يصلي
بعد ماطلع من المسجد ركب سيارته وطلع للبحر نزل من السياره وصار يمشي على جنب البحر برجوله وصارت تلامس الماء


عنده رغبه ملحه انه يسمع صوتها نفسه يبارك لها على ان الخسران اخوه

جاسم في نفسه / اااااااااه ياهند يا كثر شوقي ولهفتي لك نفسي اسمع صوتك واكون اول من يبارك لك لو الخسران اخوي شلون بتصل عليها وماعندي رقم لها
تذكر انها اخر مره متصله عليه بجوال مو جوال خالد اكيد جوالها

مسك جواله وصار يقلب بالمكالمات المستلمه يبحث عن اخر رقم اخيرا لقاه وكانه لقي كنز اتصل وهو ما يدري وش بيقول لكن ماقدر يمنع رغبته

اتصل وكان الجوال مغلق كرر الاتصال ونفس الشي فقد الامل انه يسمع صوتها
ركب سيارته راجع للفندق



بالرياض
عند فيصل

قام على اذان الفجر توضاء وطلع يصلي بالمسجد رجع للبيت طلع لغرفته وهو متضايق مهموم محطم منسده نفسه عن الاكل والكلام ماله خالق يطلع لشركته كل تفكيره منحصر على مصيبه اوجعه راسه من التفكير ولا لقى حل ينقذه من الي هو فيه متاكد كلها يومين وفضيحة افلاسه بكل الجرائد وبيسحبونه لسجن ويبقى طول عمره ذليل مايقدر يحط عينه بعيون بنات عمه

فيصل في نفسه / والحل يا فيصل طول ليلي افكر وراسي اوجعني مالقيت حل ماعقول استسلم لفكرة افلاسي وسجني وابقى طول عمري ذليل كسير بعيون الكل واولهم بنات الفهد الي بيتشمتن فيني اااااااااه من تهوري الي ضيعني حتى جاسم انحاش وتركني

صار يبكي بوجع يمكن تبرد النيران الي بجوفه كله من تهوره الي دمره


عند نواف

قام توضا وطلع للمسجد ومن المسجد طلع للمستشفى وهو طول ليله سهران مع افكاره الي تجيبه وتوديه اول مره بحياته يخاف ويرعب من لقاء لكن هذي هند ينخاف منها
دخل مكتبه وجلس بالمكتب وهو بتفكيره

نواف في نفسه / الله يستر منك ياهند وش ناويه عليه اكيد فيه مصيبه تنتظرني منك بحياتي ماخفت اني اقابل احد مثل خوفي اني اقابلها هذي هند ما يجي من وراها الا المصايب الله يصبرني لين وقت مقابلتها والله بنجن من التفكير ياترى وش عندك وش تبين فيني

بعد تفكير طويل قرر انه ما يقابلها والي يبيه يجيه لمتى هي تطلب والكل ينفذ شايفه الناس عبيد عندها على انه داخله محترق يبي يعرف وش تبي فيه

يتبع







في الطايف

صحت نوره صلت الفجر ورجعت تنام قامت على الساعه 9 نزلت لقت ام بسام وغاده بالصاله
ام بسام بابتسامه / صايره شباب تنامين الظهر
نوره / ههههههه طول عمري شباب تحسبيني مثلك يالعجوز
ام بسام / الي يسمعك تقولين هالكلام يقول بينا سنين مو انا الي اصغر منك بكم يوم

غاده / هههههههه شكلكن بتتضاربن علشان كل و حدة تكون اصغر من الثانيه

نوره / غاده خالد وينه

غاده / سافر الفجر لرياض مع هند عندهم شغل ضروري

نوره توقعت ان هند مسافر بخصوص موضوع محمد ودعت من قلبها انه مايرفض ويكسر قلب ولدها



بالرياض
عند هند

جالسه بمكتبها تنتظر نواف الي تاخر عن الموعد
هند في نفسها / هذا وش عنده تاخر ليكون ماراح يجي

انتظرته نص ساعه وقررت تطلع له المستشفى معاد فيها صبر تنتظره واحتمال كبير ان مايجي طلعت من الشركه ركبت السياره مع السواق وبعد نصف ساعه وصلت للمستشفى


عن نواف

جالس بمكتبه وكل افكاره عند هند سمع صوت الباب تفاجئ بدخول الحرمه المتغطيه شاك انها هند
فتحت الباب ودخلت بكل ثقتها وهيبتها الي ملت المكان وتركت الباب وراها مفتوح

نواف عرفها اشر على الكرسي الي قدامه / تفضلي استاذه هند

هند جلست على الكرسي بكل ثقتها

هند بجديه وثقة / دكتور نواف كان بينا موعد مكن اعرف ليش ماحضرت ماحضرت

نواف بسخريه / أي موعد ماذكر

هند كاشفه نبرة السخريه بكلام نواف لكن حبت تمسك اعصابها وتجاريه بالكلام

هند بجديه / اتوقع اتصل عليك خالد وقالك اني ابيك بموضوع ضروري وكان موعدنا الساعه 9 الصباح بمكتبي

نواف بنفس السخريه / والله يا ستاذه هند الي يبي الناس يجي لعندهم مو يامرهم يجون عنده وبكل وقاحه يحددون الموعد على كيفهم مافكرو بالطرف الثاني وفكرو بظروفه

هند ضاغطت على اعصابها / هذاني جيت انبسطت يا دكتور لولا الضروره ماسكت على كلامك لكن بكبر عقلي لان الي جابني شي كبير طالبه منك تساعدني فيه

نواف بجديه / ادخلي بموضوعك مابي اضيع وقتي معك

هند بسخريه / احب اشكرك على استقبالك الراقي الي يدل على شخصيتك المبجله
الي جابني اني انقذ نسيبك وولد عمي من المصيبه الي حط نفسه فيها

نواف بسخريه / وثمن هالمساعده انتي مثل الي يقتل القتيل ويمشي بجنازته

هند بجديه / اولا يا دكتور فيه مشكله او بالاصح مصيبه وجايه احلها وثانيا والاهم ما كنت ادري ان فيصل دخل بالصفقه الي صار بسبب هبال وتهور نسيبك ومشكلته انه دخل بصفقة مرعبه من البدايه فيه توقع كبير بالخساره
ولا هو ذنبي اني كسبت الصفقه يعني بتنبسط لو اني الي بمكانه وفلست وانسجنت ادري انه يوم المنى عندكم تشوفوني منكسره ومحطمه لكن ربك يعطي الواحد على قد نيته انا عكسك يا دكتور اول مادريت تركت كل اشغالي وجيتك من المطار لشركه انتظرتك وغرورك منعك لا تجي عندي تعنيت وجيتك وستقبلتني احلى استقبال

نواف اخجلته بكلامها الي صغره قدام نفسه

نوف بجديه / قولي كيف بتخلصينه من مصيبته

هند بكل ثقة / بسدد ديونه كلها لكن عندي شرط صغير مراح يكلفك شي

نواف بسخريه / قولي انك جايه تامرين وتتشرطين

هند بجديه / شرطي اني ما ظهر بالصوره بحول المبلغ على حسابك وانت سدد للبنك واذا سالك فيصل من سدد ديونه دور أي كذبه تقنعه فيها اهم شي فيصل واخوه مايدرون اني ساعدته مثل مافهمت مساعدتي غلط اكيد فيصل بيفهمها غلط

نواف بستغراب / تدفعين ديون بالمليارات من غير ضمانات وش بتستفيدين

هند بثقة / بستفيد اني فرجت عن مؤمن كربه قبل يكون ولد عمي ياليت يانواف ماترفض شرطي
نواف بجديه / اتركيني افكر بالموضوع وادرسه وارد لك خبر
هند بجديه / مافي وقت لتفكير لازم نتصرف بسرعه جيتك من سفر ما قدرت اصبر وانت تقول افكر بسبب شرط بسيط

نواف بستسلام / موافق على شرطك

هند بقوة / تحلف قدامي على المصحف

نواف بعصبيه وصراخ / وصلت معك تحلفيني على المصحف اذا ما وثقتي بكلامي لو تموتين قدامي ما حلفت على المصحف

هند بستسلام / لاحول ولا قوة الا بالله امرنا لله شكلك متحامل وشايل علي لكن بثق بكلامك ولا تنسى المؤمنين عند وعودهم

نواف \ متى بيصير كل هذا

هند بجديه / خير البر عاجله الحين طالعه للبنك بحول المبلغ لحسابك والباقي عليك

نواف بامتنان / مشكوره وعتبريه دين علي برجعه لتوفر عندي المبلغ

هند بعصبية / اسفه المبلغ هديه لولد عمي والهديه لا ترد ولا تستبدل

نواف مصدوم ان الي قدامه هند وللحين شاك فيها

نواف بقوة وقسوة / تدرين اني ماني بمصدق الي قدامي هند الفهد الي مايجي من وراها الا المصايب وتستلذ بتعذيب الناس

هند اوجعها كلامه و فتح عليها جروحها وذر عليها ملح لكن حاولت تكون طبيعية مستحيل تترك ايا كان يستلذ بوجعها

هند بجديه / لهدرجه راسم صورة سيئة عني اجل اقول لك ماعرفت هند الفهد يمكن عذرك اننا تلاقينا بظروف سيئة يمكن تكون سبب وراء حكمك الظالم علي المهم عطني رقم حسابك

نواف / كتب رقم حسابه بورقه ومده عليها

اخذت الورقه ووقفت / بطلع من هنا للبنك بحول المبلغ على حسابك
رجاء لا تتاخر تطلع وراي على طول للبنك بيكون المبلغ وصل لحسابك تسد الديون واي شي يطلبونه انا حاضره

طلعت من مكتب نواف تاركته وراها مصدوم مستحيل تكون الي قدامها هند الفهد الي
عذبت فيصل وجاسم

نواف في نفسه / مستحيل تكون الي كانت قدامي هند الفهد ام المصايب بتنقذ فيصل الي كان هدفه يدمرها بيصير لعقلي شي تدفع كل هالمبالغ من غير ضمانات اكيد انها انجنت او صار في عقلها شي او يمكنها ناويه مصيبه بفيصل انا وقف ضدها بالمناقصه وانا الخيط الي بيسهل عليها انتقامها مستحيل تكون تغيرت شخصيتها من السالب للموجب بهالسرعه على قولتهم اتبع الكذاب لحد الباب

قرر ينقذ نفسه من افكاره ويطلع وراها البنك يتاكد انها حولت على حسابه المبلغ ولا كل الي صار تمثيلية


عند هند

طلعت من المستشفى للبنك حولت المبلغ لحساب نواف ورجعت لشركتها ناويه تطلع من الشركه تزور خالها وترتاح الليله عندهم لازم الكل يدري انها عايشه وبتكلمه بموضوع محمد

عند نواف

طلع للبنك وتفاجى وانصدم ان الي صار عكس توقعاته هند حولت كل المبالغ على حسابه يعني كانت صادقه معه

نواف في نفسه / مو معقوله كل الي قالته صادقه فيه لكن اموت واعرف وش مخبيه ورى هالتصرف وليه ماتبيهم يدرون انها الي سددت ديون فيصل اكيد فيه شي مدري عنه

اخذ المبلغ وسدد ديون فيصل بالكامل وبعد السداد رجع كل شي مثل اول
اخذ ايصالات تثبت انه سدد اللبنك ديونه

اخذ الاوراق وطلع لبيت ام جاسم

في بيت ام جاسم

وصل نواف دخل البيت كانت ام جاسم باستقباله

ام بسام / ياهلا فيك يوليد وش مذكرك فينا الصبح
باس راسها / عسى عمرك طويله عمه فيصل وينه ابيه ضروري
ام جاسم بحزن / فيصل من امس ماهو عاجبني مقفل عليه غرفته ولا نزل ولا اكل شي اذا تعرف وش مضايقه قولي طمن قليبي

نواف بابتسامه / متهاوش معه وجاي اراضيه تسمحين لي ياعمة اطلع له غرفته اذا ماعندك مانع

ام جاسم بابتسامه / اطلع ياوليدي البيت بيتك وترى غداك عندي
نواف / جعلك سالمه تارك مرضاي علشان فيصل مره ثانيه
ام جاسم / الله يعطيك العافيه تعال اطلع له غرفته

لحق ام جاسم وصلته لدرج وهو كمل طريقه وصل لغرفة فيصل طق على الباب ماسمع رد فتحه شاف فيصل متسند على سريره وكل هموم الدنيا مرسومه على وجهه
نواف بابتسامه / السلام وش عندك معتكف بغرفتك
فيصل بحزن / مالي خلق لاحد حتى نفسي مال منها
نواف / اوووووف كل هذا شكل مالك خلقي

فيصل بوجع / نواف والي يسلمك ويعافيك ترى نفسي على طرف خشمي مالي خلق لملاغتك

نواف يتصنع الزعل / هذا جزاتي طالع من المستشفى جاي ابشرك

فيصل بحزن / ماعاد فيه شي بيبسطني وانا انتظر فضيحتي متى تصير

نواف بابتسامه / والي يقول والي خلقك مراح تنفضح

فيصل بقق عيونه / وش تقصد

مد نواف عليه الاوراق قراها بتمعن ورجع يعيد قرايتها اكثر من مره

فيصل بصدمه / شلون وكيف من الخبل الي مضروب على راسه ومسدد ديوني

نواف بجديه / الخبل محلفني بالمصحف اني ما قولك وهذ كان شرطه انه يساعدك

فيصل بحب / اكيد جاسم ماطاوعه قلبه يشوفني في ضيقه ويتركني

نواف بجديه / لا مو جاسم وجاسم مايملك نص المبلغ الي انت مديون فيه

فيصل بستغراب / اجل من

نواف بجديه / لو تحب السماء ماقلت لك اقول لك محلفني تبيني اخل بحلفي معه
المهم ان ديونك تسددت من الي سدد هذا مو شغلك والاهم ياليت تتعلم من الدرس الي صار ولا تكرر تهورك

فيصل / تعلمت تووووووووووبه احط راسي برس بنت الفهد

فيصل كان هم كاتم على صدره انزاح حس انه طاير من الفرح صار بقلبه يدعي للي ساعده نفسه يعرف منهو بيرد له جميله الي بيبقى برقبته طول عمره

نواف / انزل عند امك افطر بدال حبستك واذا جاء جاسم لازم تعتذر منه مهما كان انت غلطت وتستاهل الي جاك منه

فيصل بحزن / وينه جاسم سافر وسكر جواله كله بسبايبي
نواف / انتم اخوان مصيره ياليوم يا بكره بيرجع
فيصل بفرح / انزل تحت انتظرني باخذ شور والبس وانزل معك بنمر مطعم عازمك على حسابي ماتتخيل اش كثر فرحتي الله يفرج هم الي ساعدني

نواف في نفسه / لو درايت انها هند بتدعي لها نفس الدعوه ولا دعيت عليها بالموت

فيصل شاف نواف سرحان صرخ عليه / نوووووواف
نواف فز / وجع ليش تصارخ انا جنبك
فيصل بابتسامه / اكيد تفكر بالجوهره

نواف مبسوط بتغير مزاج فيصل وصار من قلبه يدعي لهند قلبه يوجعه انه ظلمها

نواف بابتسامه / انا نازل تحت ان تاخرت طلعت وتركتك

نزل نواف تحت وفيصل دخل الحمام


عند نواف

استقبلته ام جاسم وهو نازل من الدرج
ام جاسم / بشر يوليدي وش صار
نواف بابتسامه / ابشري بينزل وراي وبنطلع نفطر برى
ام جاسم بابتسامه / الله يبشرك بالخير
ام جاسم دخلت عند امها وخالتها ونواف بالمجلس ينتظر فيصل
بعدر ربع ساعه نزل فيصل والوجه منور والابتسامه على وجهه طلع مع نواف للمطعم اكل بشراهه له يوم ونص ماكل شي




عند جاسم


جالس بالفندق من الصباح ماطلع طلب فطوره وافطر بغرفته مسك جواله واتصل على رقم هند كان يتصل وواضح انه نغمه دوليه تاكد انها سافرت بريطانيا لكن ماسمع رد
اتصل مره ثانيه


عند هنديانا

كانت طالعه مع على بمطعم شافت الرقم الغريب الي يتصل عليها طنشت لما عاود الاتصال خافت تكون هند وهذا رقمها الجديد

عند جاسم

فرح لما سمع الخط فتح

جاسم بحب وشوق ولهفه بصوت ذايب/ الوووو

هنديانا / نعم من معي

جاسم حس بخيبه وصدمه عرف من الي ردت عليه اكره مخلوق على قلبه مستحيل ينسى صوت بلوته
تاكد ان هند متصله عليه برقم هنديانا
جاسم بحسرة والم / اسف غلطان برقم

سكر الجوال ورماه على السرير وهو متضايق ومهموم الخيط الوحيد انقطع تاكد انه مسحيل يسمع صوتها الا اذا حنت عليه ورحمته واتصلت عليه



في بريطانيا
عند غاده

قامت غاده توضت وصلت ورجعت اخذت شور ولبست لبس الجامعه وطلعت
كان فهد ينتظرها بالصاله
غاده / فهودي نفطر ولا نطلع

فهد / لا بنطلع بنفطر في الجامعه
طلعت وهي حاطه يدها بذراع اخوها وماسكتها بكل حب
تقابلو مع صلاح الي طالع من شقته وعيونه مركزه على غاده من بعد ماسمعها تهذي ماشافها
صلاح / السلام
غاده وفهد / وعليكم السلام
صلاح بوجع يخفيه / شخبارك غاده
غاده ببرود / الحمد لله كيف كانت
صلاح / الحمدلله
غاده / فهودي ياله تاخرنا نزلو وعيونه تلحقهم

حس بوجع وغصه كل ما تذكر انها تهذي بسم فيصل

صلاح في نفسه / يابخته فيصل الي تحبينه وتهذين باسمه ياليتني كنت محله وربي ماخليتك تعانين شكل هالفيصل اعمى ما يشوف


عن فهد وغاده

وصلوا لجامعه شافو ندى جالسه بمكانها تنتظرهم
غاده جلست جنبها فهد نظرتها التهمتها وهي استحت من نظاراته نزلت عيونه بحضنها من بعد اخر زياره وهي تتهرب منها

فهد / اخبارك ندويه وين مختفيه معاد تنشافين
ندى بحياء / عندي محاضرات والامتحانات شاغلتني
قرب منها وجلس بالجهه الثانيه لازق فيها
وقرب فمه من اذناه بصوت واطي / حطي في بالك اليوم بتتعشين معي
ندى رفعت عيونها فيه وبحياء / ماقدر عندي ضغط امتحانات
فهد باصرار / عزيمتي بالليل يمديك خلصتي كلها ساعه وبترجعين اعتبريها ساعه راحه
ندى / غاده معنا
فهد متاكد انها تتهرب منه بسبب اخر موقف
فهد بابتسامه / وش يحشرها بينا ليكون خايفه اني اكلك
ندى وجهها حمر من الحياء برتباك / هاه لا موقصدي

فهد بابتسامه / الليله قبل العشاء وانا عندك لا تتاخرين علي
غاده / طيب

غاده / اموت واعرف وش السر الي بينكم
فهد / اقول موتي بحرتك مراح اقولك
وقف / انا طالع لمحاضرتي




في الرياض
عند هند

بعد ماخلص وقت الشغل طلعت من مكتبها لمكتب اخوها شافته مشغول باوراق قدامه
قربت وجلست قدامه
رفع راسه وشافها قدامه
خالد / وين طلعتي الصباح

هند / طلعت لمستشفى نواف الاخ غروره منعه يجي مكتبي قال ايش الي يبيني يجيني

خالد / يعجبني وهذا الصح وش صار بينكم

هند بجديه / حولت له المبلغ والباقي عليه بنتظر لين الليل وبكلمه بجوالك واساله
او كلمه انت بالنيابه مالي خلق نفسه الخايسه

خالد / خليك منه انا بكلمه
هند / خلصت شغلك
خالد / باقي شغلا ت بسيطه وش عندك
هند / بطلع معك للمطعم نتغدى ذابحني الجوع وبعد المطعم بروح لبيت خالي بدر بنام عندهم الليله
خالد بجديه / ناويه تجلطينه انتي بنظرهم ميته بينصدم اذا شافك واقفه قدامه

هند بعصبيه / لمتى ببقى ميته بعيون الي احبهم ليش ماقلتو لخالي بدر عن التمثيلية السخيفه

خالد / هذا الي صار الحين احنا علينا من الي بيصير
هند / لازم ازورهم اذا مدرو اليوم اني عايشه بيدرون بكره وانا بقابل خالي ابيه بموضوع ضروري مهم مايتاجل

خالد / وش هالموضوع الضروري الي مايتاجل

هند / اذا صار كل شي مثل مابي كلكم بتدرون عنه

وقف خالد ودخل الاوراق بدرج مكتبه وقفل عليهم وطلع مع هند للمطعم تغدو بعدها طلع لبيت خالهم بدر


عند فيصل

بعد ما طلع مع نواف وافطر حس نفسيته تحسنت طلب من نواف يوصله لشركته دخل مكتبه ودقايق دخل عليه الموظفه مهموم متضايق

الموظف بضيقه / السلام سلامتك استاذ فيصل ليش ماداومت امس بالشركه
فيصل بابتسامه / وعليكم السلام كنت افكر بحل لمصيبتي والحمدلله ربك افرجها

الموظف بفرح / مبروك وربي مانمت من المصيبة وحابس نفسي بالبيت متضايق حتى ام العيال مطنشها مالي خلقها

فيصل بابتسامه / نفس حالك لكن الحمد لله ماعندي ام عيال كان من ضيقتي فجرتها

الموظف / شلون تسددت الديون
فيصل / المهم ان الديون تسددن وكل شي بيكون مثل ماكان

الموظف / اللهم لك الحمد



في الشرقية
عند جاسم

طفش من جلسته وحيد بالفندق قرر يرجع لرياض نزل تحت عطاء الفندق حسابهم ركب سيارته راجع لرياض




بالرياض
عند هند

بعد ماطلعت من المطعم طلبت من خالد يطلع لبيت خالها وهي مشتاقه موت له و من ردت فعله لشافها فجئة وخافت يصير شي ما تتوقعه
وصلت البيت طلبت من خالد يسبقها ويحط عند خالها خبر بعده يطلع لها وتدخل معه

دخل خالد وهند تنتظره بالسياره

طق خالد على باب خاله استقبله بلاحضان ودخل مع خاله المجلس

بدر / شلونك وشلون اهلك
خالد / الحمدلله كلنا بخير طمنا عنك
بدر / الحمد لله بخير
خالد بجديه / خالي فيه موضوع صار وتكتمنا عليه لكن كان اجباري وغصب عنا

بدر بخوف / قول يابوك

خالد بقوة / هند عايشه ما ماتت وخبر وفاتها كذبه بسبب خوفنا على حياتها
بدر تحجرت الدموع بعيونه منصدم

بدر بعصبيه وزعل / ليه خايفين اني اضرها واعرض حياتها للخطر انت ماتدري انها اغلى علي من بناتي ماهقيتها منكم

خالد / والله يا خالي هند نفسها ماتدري وغدرنا فيها وصدمنها بالي سويناه فيها ويوم درت زعلت وعصبت لانها تبي توجه الخطر ورافضه الهروب

بدر ودموعه بدت تنزل / الي يهمني الحين وينها

خالد / بالسياره خافت تنزل وتتفاجا بشوفتها ويصير فيك شي وطلبت اني احط عندك خبر بعدها بتدخل تواجهك

وقف بدر وطلع وهو ساكت وطلع برى البيت قرب من سيارة خالد فتح الباب جهة هند سحبها ووقفه وضمها لحضنه

هند تفاجات من فتحت الباب المفاجئة ولما سحبها استجابت لها

بدر وهند بحضنه / اااااااااااه ياهند بكيتك وانتي عايشه اوجعوني اني ماحضرت جنازتك ولاصليت عليك ودعيت لك واوجعوني انهم كذبو علي ودموعه بدت تنزلت مايدرون ياهند انك اغلى من بناتي والله لو ماتت وحده منهم ماحزنت كثر ماحزنت عليك اسمع خبر وفاتك ودفنك كاني واحد غريب

رفعت نفسها عن حضن خالها وكلها وجع والم بسبب تصرفات اهلها الغير محسوبه وش ذنبهم الي يحبونها يتوجعون بسبب كذبه سخيفه

هند بوجع / خالي والله اني مثلك موجوعه ومقهوره زوجوني من غير شوري وزوجي عطاني ابره منومه وخطفني ليلة زواجي بمكان ماعرف فيه احد وحيده بعيده عن الناس الي احبهم وجعي اكبر من وجعك ياخالي لكن عذرتهم ان سبب كل الي سووه خوفهم على حياتي طريقتهم غلط بغلط

بدربابتسامه / الي يهمني الحين انك واقفه قدامي والباقي مايهم مايهم يابوك

هند بابتسامه / نسيتني اسئلك عن احولك
شلونك يالغالي

بدر / بخير جعلك بخير انتي بشر يني عنك

هند بابتسامه / خالي شكلك ماتبي ادخلني بيتك وانا ناويه انام عندك الليله
بدر بابتسامه / من فرحتي نسيتك ونسيت خالد بالمجلس من غير لا اضيفه

دخل بدر وهو ماسك يد هند دخلها المجلس عند خالد
بدر / يابوك اجلسي عند خالد وانا بدخل احط خبر عند خديجه خايف لشافتك يصير لعقلها شي

دخل بدر داخل قال لزوجته الي تفاجئت وصارت تبكي من الفرحه تحب هند مستحيل تنسى وقفتها معهم في غايب بدر ومستحيل تنسى وقفتها معه والفضل لها بسبب وجوده بينهم
طلع من عند زوجته راجع للمجلس قال لهند تدخل عند خديجه
دخلت هند لقتها بستقبالها ودموعها على خدها هند قربت وضمتها

هند بحب / شخبارك خاله
خديجه / كلنا بخير ماتتخيلين فرحتي انا وخالك ان كل الي صار كذب بشريني عنك
هند / الحمد لله سامحيني ضيقت صدروكم
خديجه / دموع الفرح

هند بابتسامه / الليله نومي عندكم
خديجه بفرح / العين اوسع لك من المكان

هند / وينهم بناتك
خديجه / طالعات عند جدتهم مع اخوانهم كنت بالحقهم بالليل مدامك جيتي بنجلس معك
هند بقوة / لا والله ما تجلسين علشاني روحي وانا راعية محل وشكلك لا رحتي بنام من الفجر قايمه

خديجه / اجل ماني برايحه الا بعد صلاة العشاء وانتي اجلسي مع خالك بيجلس بالبيت

هند فرحت بتجيها الفرصه تتكلم مع خالها بالموضوع بروحهم

قامت خديجه / اسمحي لي يابنتي من فرحتي نسيت اضيفك
هند وقفت / مسموحه يالغاليه وانا بدخل اساعدك

خديجه / والله ماتقومين من مكانك كل شي جاهز معلي الا اجيبه

دخلت المطبخ دخل عليها بدر اخذ قهوة لخالد ورجع للمجلس وخديجه اخذت القهوه ولحقتها الشغاله بالضيافه ورجعت لهند
صبت فنجال ومدته لهند اخذته هند منها الفنجال وصارت تتكلم معها عن الي صار لها وهند تجاوبها بكلمات مختصره من غير لاتدخل بتفاصيل حياتها مع جاسم


في الرياض
عند فيصل

طلع من الشركه راجع لليبت لقى امه وجداته بالصال دخل عليهن باس راسهن وجلس على كنبة منفرده

فيصل بابتسامه / وش فيكم جالسات ساكتات ليكون اشتقتن لديره

ام راشد / أي والله يوليدي جو الرياض يتعبني

فيصل بحب / الي يقول ابشرن بالي يودكم لديره
ام موضي / بنقول مايقصر يدور على راحة جداته

فيصل بابتسامه / شرطي تروحن معي تجن معي البيت مظلم من غيركم

ام راشد / ياوليدي يومين ماتكفينا

فيصل بحب / لو تبن شهر حاضرين اهم انكم ترجعون معي

ام موضي / بنرجع معك
فيصل / تغديتو تراني جوعان وتعبان باكل وبطلع لغرفتي انام

ام جاسم / ايه جاهز الحين بحطه


قامت ام جاسم وساعدت الشغلات وبسطت السفره على الارض وحطت الغداء
بعد الغداء طلع لغرفته دخل سريره بملابسه له يومين من صارت مشكلته مانام حط راسه على المخده غط بنوم عميق



في الرياض
عند خالد
خالد بعد ماصلى المغرب طلع لبيته تعبان بينام هناك وبكره الصباح بيجي لهند بيرجعون لطائف


عند هند

استمرت بالسوالف مع خديجه لين اذن المغرب صلت ورجعت لصاله يكملن سولفن بعد اذن العشاء

خديجه / يابنتي من اليوم جالسه بمكانك ترى جهزت لك غرفة الضيوف

هند / اذا تعبت بدخل انا

خديجه / اجل طالعه ابدل وبطلع لبيت اهلي لاوصك ياهند البيت بيتك والي تبينه قولي لشغاله تسويه والله يعز علي اروح واتركك وراي لكن انتي الله يهديك حلفتي علي

يتبع









عند فيصل

قام على على صوت اذان المغرب فاته صلاة العصر قام توضاء وصلى صلاة العصر بالبيت وطلع للمسجد صلى المغرب رجع لجداته لقاهن جالسات يتقهون المغرب

قرب منهن وجلس / يمه ليه ماقومتيني اصلي العصر صليته بالبيت

ام جاسم / كان عندنا حريم يزورن جداتك وانشغلت معهن ماطلعن الا مع اذان المغرب

فيصل / صبي لي فنجال قهوة يعدل راسي

ام جاسم مدت له الفنجال وهو اخذه منها



عند جاسم


وصل البيت لقى امه وجداته ومعهن فيصل يتقهون قرب منهن باس راسهن وقف له فيصل سلم عليه من غير نفس وطالعه بنص عين مستحيل ينسى الي سواه شي كبيرررر دمر نفسه ممكن ياسامحه بكل شي الا الي بنيته بتدمير هند ويكون سبب بكسرها واذلالها طالعه باخوه نظرات احرقت فيصل كلها عتب ولوم

جاسم عيونه تنطق / ليه يافيصل اوجعت اخوك لهدرجه مشاعري مالها قيمه عندك المشكله انك عايش حبي يوم بيومه وشاركتك بعذابي
بدمرها وانت تعرف اني مجنونها نسيت وش بيصير في اخوك لو تدمرت وانذلت مستحيل ارضى عليها واله لطلب منهم يحبسوني وهي تعيش برى مستحيل ارضى براحه وهي تعيش بالعذاب معقوله ما فكرت فيني ونساك كرهك لها وانتقامك منها اخوك الموجوع
مستحيل اسامحك كله ولا هند يافيصل كله ولا هند

فيصل فهم نظرات اخوه ونزل عيونه نظراته احرقته اول مره اخوه يشيل عليه هالكثر تاكد انه يبي له وقت علشان يسامحه

ام جاسم / شلونك جاسم وش هالسفره المفاجئة
جاسم بتعب / بخير شلونك كنت بشغل يالغاليه خلصته على طول جيت

ام راشد / اطلع لغرفتك ارتاح وجهك تعبان

جاسم بتعب / بصلي العشاء وانام لو بنام الحين ماني بقادر انام بالليل

ام جاسم صبت القهوة لجاسم اخذت الفنجال منها شربه
وعيونه تسرق النظرات لاخوه وفيصل يتهرب من نتظرات اخوه القاتله




في بريطانيا
عند فهد



قبل العشاء بغرفته يكشخ طلع لقى غاده محتاسه قدامها اوراق وكتب

فهد / غاده تعالي معنا نتعشى وترجعين

غاده وعيونها بالاورق وتاشر عليهم بالقلم
/ ماتشوفني محتاسه الي مستغربته شلون ندى وافقت تطلع معك وعندنا امتحان طويل

فهد / غاصبها على العشاء

غاده بعتاب / حرام عليك بعدين يضعف مستواه ويقولون بسبب فهد الي اشغلها عن دراستها ترها كل سنه تنجح بتفوق

فهد / كلها ساعه نتعشى وبرجعها خليتيني مجرم

غاده بجديه / انا اختك وفاهمتك لكن غيري مايفهمك
فهد / بطلع لا اتاخر عليها ونتاخر برجعه

طلع من الشقه ركب سيارته وصل لبيت ارسل لها رساله يطلب منها تطلع له دقايق شافها طالعة تمشي بحركات بطيئة وصلت لسياره فتحت الباب جلست جنب فهد

ندى / السلام

فهد بابتسامه / وعليكم السلام ابي افهم ليش تتهربين مني كله علشان بوسه على خدك شلون لو تعمقت

ندى بحياء / فهد ارجوك ارحمني من حركاتك الجريئة اذا كانت عندك عادي فعندي غير عادي راعي اني استحي

فهد بابتسامه خبيثه / اوعدك ما ضايقك بحركاتي الحين لكن بعد الزواج مالك كلام علي بسوي الي براسي

ندى وجهها ولع حرارة حمرت خدودها
ندى / .........

فهد بابتسامه / اختاري أي مطعم تبين نتعشى فيه

ندى بابتسامه خجوله / على ذوقك

فهد بابتسامه / وش رايك بالمطعم الي تعشينا فيه ليلة ملكتنا

ندى / خلاص نتعشى فيه وبنرجع بعد ساعه
فهد بابتسامه / من الحين تحددين الوقت متى ما تعشينا يصير خير يمكن تعجبك الجلسه وتطلبين انك تجلسين اكثر

ندى بابتسامه / تراك للحين ماحركت سيارتك

فهد بابتسامه / شوفتك نستني

حرك سيارته وصلو للمطعم طلبو اكلات بحريه تعشو وجلسو شوي يسولفون وبعدها طلعو من المطعم وصل ندى لبيتها ورجع لشقته دخل الشقه شاف الصاله خاليه والاوراق ولكتب منثوره على الطاوله

دخل غرفتة غاده شافها غاطه بنومها طلع وقفل الباب بهدوء دخل غرفته غير لبسه ببجامه دخل سريره ونام




في الطائف
عند محمد


دخل لقى امه جالسه وحيده بالصاله قرب منها باس راسها وجلس

محمد / ليش صاحيه ما نمتي
نوره / انتظرك

محمد / خير يالغاليه

نوره بعتب / يوم انك تبي بنت خالك من زمان
ليش كاتم هالشي بنفسك طول هالفتره ماقلت لي

محمد / يالغاليه خايف انك ترفضين وهند قريبه منك تعرف شلون تقنعك طلبتها وسيط لي عندك

نوره بحب / متى بين الولد وامه وسيط

محمد / السموحه اذا كان الي سويته زعلك كان عن حسن نيه مني

نوره بحب / ما زعلت عليك انك توسطت بهند انت تعرف انها بنتي مثل مانت ولدي
الي مزعلني ومعور قلبي انك تعاني من غير لا تشتكي وتقولي

محمد / الا على طاري هند وينها ما شفتها من اليوم

نوره بابتسامه / اختك عند خالك ما قدرت تصبر من غير ماتتصرف بموضوعك ماتبيك تتوجع اكثر

محمد بابتسامه خوف / الله يستر من رد خالي ويو وعدتني ماترجع الا برده معها وخايف رده يكون الرفض

نور بابتسامه / تطمن مدام هند استلمت الموضوع تاكد بتجي ومعها الموافقه

محمد / يارب انا طالع لغرفتي يالغاليه بنام تعبان من الفجر صاحي




الرياض
عند هند


جالسه بالصاله اطالع بالتلفزون بعد ماطلعت خديجه لبيت اهلها وطلع خالد لبيته
دخل عليها خالها وجلس جنبها

بدر بحب / الساعه المباركه انك جينينا وفرحتيني بنومك عندنا الليله

هند بحب / وانا اسعادتي اكثر

بدر / شلونه عبالرحمن ونوره وخوانك

هند / كلهم طيبين وابشرك فهد تملك

بدر بزعل / تملك ولا حد قالي ولا احد عزمني تعتبروني غريب

هند بحب / خالي ملكته برى ما حضرها الا خالي وخالتي وبالزواج نحتاج وقفتك معنا

بدر / الله يوفقه ويسعده

هند بتردد / خالي فيه موضوع بفاتحك فيه وخايفه من ردت فعلك

بدر / قولي اسمعك

هند برتباك / وش رايك بمحمد اخوي

بدر بحب / رجال والنعم فيه

هند بجديه / خالي الكلام الي بقوله لك ابيك تحكم عقلك قبل عاطفتك

بدر بخوف / قولي جعله خير

هند / خالي الموضوع مايخوف محمد من يومين كلمني يبي يخطب بنتك حنان انا كنت رافضه لان حنان بزر

بدر مستغرب متفاجئ مصدوم / حنان مثل ما قلتي بزر كبيره عليها مسئولية الزواج

هند بجديه / خالي انا ناقشت محمد بالموضوع وانا معك برايك لكن محمد يقول بيملك عليها والزواج لتخرجت من الثانويه

بدر / اخاف يندم لتزوجها

هند بجديه / خالي محمد يعرفها من يوم صغيره وهو شاريها لا تبيعه وهو شاري بنتك والله لوشاكه 1% ان محمد مو كفو ما سعيت وتعنيت وفاتحتك بالموضوع كان سكرته اول مانفتح
البنت مصيرها تتزوج لا تفرط بمحمد وهو تربية يدك وتدري وش وراه

بدر باقتناع / على بركة الله بشاور البنت وامها والله يقدم الي فيه خير

هند / خالي قول رايك انت رافض محمد زوج لبنتك

بدر بجديه / فيه رجال عاقل يرفض زوج لبنته مثل محمد والله لولا عمرها كان غصبتها عليه لكن مدامك قلتي ملكه وبعدين الزواج ماعندي مانع

هند بابتسامه / محمد ينتظر ردي على نار طالبتك ياخالي حاول بخالتي وحنان والله انه يحبها وحبه انزرع في قلبه من يوم كانت صغيره

بدر / بحاول يا بوك الابو يدور الستر لبنته مع زوج يخاف الله فيها

هند بجديه / خالي متى تعطيني ردك النهائي مستحيل ارجع لطائف من غير ما ترد علي اتمنى يا خالي تكون الموافقه ولا تكسر قلب ولد اختك تراه مهموم ومتضايق خايف انه يرفض
بدر بحب / بكره ان شاء الله بتسمعين رد حنان وامها انا عني موافق يابوك محمد ولدي مستحيل اكسر قلبه

هند / خالي تعشيت ولا اقول لشغاله تحط عشاء لنا

بدر / لا ماتعشيت قولي لها تحط العشاء

قامت هند ودخلت وطلبت الشغاله تجهز العشاء وتحطه على الطاوله رجعت لخالها وقام معها تعشو ورجعو لصاله

بدر بحب / يا بوك انتي راعية البيت وانا من الفجر صاحي بطلع لغرفتي انام
اطلعي لغرفة الضيوف نامي وارتاحي من جيتي سوالف مع خالتك مانمتي

هند بابتسامه / جلست خلتي ما تنمل خذتنا السوالف ولا حسينا بالوقت

وقف بدر / اجل انا طالع بنام
طلع بدر لغرفته

وهند دخلت غرفة الضيوف دخلت الحمام اخذت شور ولبست بجامه ودخلت وتمددت على سريرها تذكرت مصيبة فيصل تبي تتاكد وش سوى نواف مع البنك
رفعت جوالها طلع لها خالد شريحه بنفس رقمها الاولي اتصلت


عند خالد

كان منسدح على سريره سمع صوت جواله رفعه شاف رقم هند رفع الجوال

خالد بابتسامه / وش هالازعاج

هند بجديه / اتصلت بذكرك انك تتصل على نواف وتشوفه وش سوى مع البنك

خالد / اخاف نايم الوقت متاخر

هند / جرب مراح تخسر شي

خال / طيب


عند نواف

كان منسدح على سريره والجوهره بالصاله تحاول تنوم بنتها سمع صوت جواله شاف رقم خالد رفع الجوال

خالد / الو

نواف / هلا خالد

خالد بجديه / بشر نواف سددت ديون فيصل للبنك

نواف بجديه / ايه بعد ما طلعت هند من عندي طلعت للبنك وكل شي تمام

خالد / هند مانامت بسبب هالموضوع توها متصله تبي تطمن وش الي صار

نواف / اشكرها بالنيابه عن فيصل

خالد / يوصل يله فمان الله مابي اطول عليها وهي تنتظر ردي واسفين انا تعبناك معنا

نواف / الله يفرج كربتها مثل ما فرجتها عليه


عند خالد

سكر من نواف واتصل على هند طمنها ان كل شي مثل ما تبي وان نواف سدد ديون فيصل ارتاحت


عند هند

بعد ما قفلت الجوال من اخوها حطت راسها على المخده وسمحت لدموعها بالنزول وجع بقلبها وروحها كلها بسبب جاسم والي سوته بجاسم وشكل ربي انتقم لجاسم انزرع حبه بقلبها غصب عنها حاولت تنظف قلبها من حبه تلقاه كل يوم يكبر وخايفه من نتيجة هالحب الي بسببه تتصرف بضعف

دموع حسره على خداااها تحاول تكابر على اوجاعها

هند في نفسها / مستحيل اخضع واضعف الحب ضعف ودمار مافيه شي بالدنيا اسمه حب حتى اذا حبيت
بخفيه عن العالم لو بداخلي اتوجع مافيه فايده من ورى حب وصااااااااااارت تبكي وتنتحب
افرح فيني يا جاسم هند تبكي حبك لو تدري كان دمرتني لاني ضعفت وصرت مثل امي ااااااااه يمه كنت اهرب اني احب مثل حبك لراشد والومك ان رجال قدر يملك قلبك وحطمك حتى بعد الي سواه متي وانتي تحبينه صرت احبه ولد اخوه اكثر من حبك لراشد لكن مستحيل اكون ساره واستسلم لحبي والله ارمي قلبي وادوسه اذا بيدمرني وصير نسخه من امي
ااااااااااااااااااااااااه والحل مع وجع كل ليله بالنهار مرتاحه من التفكير ماصرت انام بسبتك ياجاسم اكيد داعي علي وربي استجاب دعوتك
مستحيل اسمح لرجال يكون سبب لدموعي خلاص يا هند شيليه من قلبك وتفكيرك مستحيل تكونين لجاسم ولا يكون لك عمر الي انكسر ما يتصلح
ورجعت تبكي بوجع وانين دفنت وجهها بالمخده تتصارع مع افكارها الي رافضه تتستلم لحبه والي معذبها حبه وذبحها غرورها وكبريائها انها تخضع او تضعف بسبب رجال
نامت وهي موجوعه مثل كل اليالي



في بيت ام جاسم

الجدات وام جاسم يتعشون على الارض بالصاله
فيصل / يمه متى تبن تروحن لديره
ام جاسم / شوف جداتك متى خاطرهن يرجعن لديره
ام راشد / اذا فاضي نسافر بكره

فيصل / اجل خليها بكره بالليل اخلص اشغالي وافضى لكم
ام موضي / جعلك سالم

وقف جاسم غسل ايدينه من بعد العشى وطلع لغرفته لحقه فيصل دخل الغرفه شاف جاسم منسدح بسريره يتجاهل يلتفت عليه قرب فيصل من جاسم وجلس على طرف السرير

فيصل / جاسم طالبك لا تعذبني بصدك عني وتطنيشك لي

جاسم بقهر وعصبيه / وش بينفع التطنيش وفيه مصيبه ننتظرها

فيصل / المشكله وانحلت وكل شي رجع مثل اول واحسن

جاسم بسخريه / ليكون السماء تمطر فلوس واخذت الفلوس وسددت الديون الي بالمليارات

فيصل / اتكلم من جدي لا تتمسخر علي
جاسم / وكيف انحلت يالفالح

فيصل / يا طويل العمرنواف جاه واحد فاعل خير شارط مايقول لنا عن اسمه وهذا كان شرطه علشان يسدد ديوني

جاسم بجديه / وش ضماناته علشان يسدد ديونك وهو متاكد انك مستحيل ترجعها له لان المبلغ فوق امكانياتك ومكانيتي بكثير

فيصل / ماله أي ضمانا سددها لوجه الله

جاسم بعصبيه / انت خبل ولا تتخيبل علي من الي بيدفع مليارات علشان سواد عيونك خل المتكلم مجنون والسامع عاقل

فيصل بجديه / والله هذا الي صار وانا مثلك ماني بمصدق وللحين ماني بمصدق حاولت في نواف اعرف من هو لكن راسه يابس رافض يقولي اسمه يقول انه حالف قدامه مايقول لنا اسمه
جاسم بجديه / ليش رافض وشارط على نواف ما يقول لنا عنه اكيد احنا نعرفه ولا يبي ينكشف لنا لكن وش هي اسبابه
بكره بقابل نواف وبغصبه يقول لي منهو الي ساعدك خايف ورى مساعدته مصيبه

فيصل بجديه / وش مصيبته وهو بيحمي شركاتي من الافلاس وبيحميني من السجن لا تصير شكاك

جاسم / الكلام الي تقوله مستحيل اصدقه ان واحد يسدد مبلغ بالمليارت بدون مقابل

فيصل بحب / اتركنا من كل هذ طالبك ياخوي تسامحني

جاسم بوجع / لو قلت مسامحك اكذب عليك قلبي موجوع منك ومن تصرفاتك المتهوره كنت اكره صفة الانتقام بهند انتقلت لك
شلون طاوعك قلبك بتكسر وتذل اخوك الي بتسويه فيها بيصيبني اضعاف اضعاف الي بيصيبها نسيت اني مجنونها مافكرت بوجع اخوك وهو يشوف حبيبته مرميه بالسجن مكسوره ذليله اكسرني ولا تكسرها ذلني ولا تذلها والله الي ناوي تسويه قوي كثير لو الي خططت لها صار بتموتني بايدك ياخوي ماقدر اسامحك عليه

فيصل بحزن / جاسم الي خايف منه ما صار واوعدك ما تعرض لبنت عمك لا من قريب ولا من بعيد

جاسم / مسامحك لكن والله ان ضريتها ولا نويت بتشوف مني شي ما يرضيك وما تتوقعه مني اترك بنت عمك بحالها

فيصل / توبه والله توبه ندمان قد عدد شعر راسي معاناتي باليومين الي فاتت خلتني اندم على تهوري

جاسم بتعب / قومن لسريرك تعبان بنام من يوم مصيبتك ما نمت

قام فيصل دخل سريره وهو ندمان انه سبب الوجع لاخوه حقده على هند اعماه
ارتاح ان جاسم سامحه ووعد نفسه انه يبعد عنه هالتهور والتصرفات المجنونه حط راسه على مخدته ونام


جاسم انسدح على سريره وتفكيره فيها وينها وش قاعده تسوي

جاسم في نفسه بوجع / وينك فيه نمتي ولا باقي نفس التوقيت ولا ببلد غير وتوقيت غير مبروك عليك الصفقه والله نفسي انك تسمعينها مني لكن يا خساره
قولي يا روح جاسم ووجعه تذكريني ولا تعتبريني ذكرى مشئومه اشتقتي لايامنا سوى ولا تعتبرينها اسوء الايام الي مرت بحياتك ااااااااااااااااااه طالبك كلميني اشتميني بموت واسمع صوتك ليش مستكثره علي تكلميني بجوالك ويكون رقمك عندي حتى رقمي كرهتيه مثل ما كرهتيني ارحميني صابني مرض العاشقين الي نهايتهم الموت يرضيك اموت بسبايبك

غصب عنه دمعت عيونه بوجع متى لضيقتي من فرج متى يكون لاوجاعي وهمومي نهايه اخاف النهايه بموتي

قام من سريره وفتح شباك غرفته زادت اوجاعه اوجاع وهو يرجع بذكرياته يوم نامت عندهم يوم شوفتها جننته من غير شعوره نزل لكن مسك نفسه باخر لحظه رفع راسه ودعاء ربه وحرارة الدموع على خده يارب حبها بلاني فامسح حبها من قلبي

يبي حبها ينشال من قلبه لانه متاكد من المستحيلات ترجع له ماعاد يقدر يصبر على اوجاعه





في الرياض
في بيت بدر


رجعت خديجه وعيالها وبناتها من بيت اهلها العيال اجلسو بالملحق يبون هند تاخذ راحتها بالبيت
والبنات كانو مشتاقات يشوفن هند ويجلسن معها لكن انصدمن يوم شافن الصاله فاضيه تاكدن انها نايمه يحبنها و يعتبرنها اخت لهن اطلعن لغرفتهن

خديجه دخلت غرفتها وبدر متسند على سريره سرحان التفكير مطير النوم من عينه خاف يتسرع ويوافق ويظلم بنته وخاف يرفض محمد ويندم

قطع عليه افكاره خديجه / وش فيك سرحان دخلت الحمام وغيرت ملابسي ولا حسيت فيني قول وش شاغل تفكيرك

بدر / موضوع مصيري مدري اوافق عليه ولا ارفضه

خديجه بحب / قولي بساعدك بقرارك
بدر / اكيد لازم اقولك الموضوع يخص بنتك ورايك مهم مثل رايك

خديجه مستغربه / وش علاقتها بنتك

بدر / جاها خطيب ماينتفوت والي مخليني ارفضه انها صغيره على الزواج

خديجه بجديه / منهو الي خطبها

بدر / محمد ولد عبدالرحمن ولد اختي نوره

خديجه بفرح / وافق عليه الواحد يدور الستر لبناته ومحمد مجنون الي يرفضه تربى قدام عيونا وبنتك بسم الله عليها ما ينخاف عليها فاهمه وعقلها اكبر من عمرها تضمن لرفضت محمد يجي لبنتك احسن منه

بدر / لا العلم عند ربك

خديجه بجديه / اجل توكل على لله ووافق وربي يسعدها

بدر بجديه / اخذي راي بنتك
يمكن ترفض ومستحيل اغصبها على محمد

خديجه / بتوافق اتركها علي

بدر / هند مستعجله تسمع ردي ووعدتها اعطيها الرد بكره ويبون الملكه بسرعه

خديجه / اجل طالعه لها الحين انتظرني لا تنام

طلعت لغرفة بناتها نادت حنان تكلمها بانفراد كلمتها بالموضوع رفضت بالبدايه وباصرار امها واقناعها وافقت طلبت الزواج بعد ما تتخرج وشرطها تكمل دراستها الجامعيه اذا وافق وافقت على الملكه اذا رفض يدور تيتزوج غيرها مستحيل تتنازل عن شرطها روحها متعلقه بدراسه

حنان رجعت لخواتها وامها دخلت غرفتها لقت بدر ينتظرها على نار

بدر بحماس / بشري
خديجه / الي تبيه بيصير وافقت وشرطها تكمل دراستها

بدر / خلاص بكره بعطي الموافقه لهند والشرط بقوله لها قبل الموافقه اهم ماعندي بنتي مابي تحس اني مرخصها لهم

خديجه / تطمن بيوافقون على شرطها وبيشجعونها

بدر / الله يكتب لها الصالح

تمدد على سريره من التعب نام






في الطائف

كانت نوره وام بسام يسولفن دخلت عليهم غاده تعبانه

نوره بخوف / غلده وش في شكلك تعبانه

غاده صارت تبكي

امها خافت وقامت عندها / وش فيك غاده

غاده بين دموعها / تعبانه ماصار الاكل يقعد ببطني تعبت من الاستفراغ

نوره بحنان / طبيعي يمك والي انتي فيه وحم كلها شهر ويخف عنك اصبري

غاده / حتى خالد مل مني صحيح ما قالي لكن صايره مالي خلقه

نوره بابتسامة / تطمني خالد مستحيل يمل منك وانتي حامل بولده لا توسوسين يمه ترى هذا يضر ماينفع حاولي تشغلين نفسك

ام بسام بحنان / كلنا مرينا بلي مريتي فيه تنسينه لشفتي وليديك ولا بنتك بين ايدينك

نوره / قومي غسلي وجهك وتعالي اجلسي معنا

قامت غاده بعد مارتاحت غسلت وجهها وطلعت لهن بالصاله

نوره / انا طالعه لغرفتي ماشوف من النوم

ام بسام / تصبحين على خير

طلعت نوره لغرفتها وام بسام اخذت غاده لملحقهم تبيها تنام عندها لين يجي خالد


عند نوره

دخلت غرفتها شافت عبدالرحمن متسند على سريره وبيده كتاب

نوره قربت وجلست جنبه

نوره / عبدالرحمن فيه موضوع ضروري بقوله لك

سكر عبد الرحمن الكتاب وحطه على جنب

عبدالرحمن / قولي الي عندك

نوره / محمد يبي يخطب بنت خالها بدر حنان

عبد الرحمن مستغرب / ما كانها صغيره عليه

نوره / انا كلامي من كلامك لكن ولدك يبيها ويحبها مابغيت ارفضها وكسر قلبه

عبدالرحمن بجديه / تتوقعين ابوها بيوافق انه يعطي بنته البزر لولدنا

نوره بحب / هند تكفلت بالموضوع والحين في بيت خالها ماتبي تعرضك للاحراج مع اخوي لو رفض اذا صارت الموافقه نخطب رسمي والملكه على طول والزواج لتخرجت

عبدالرحمن بحب / فديتك ياهند كلن تفكرين فيه وناسيه نفسك الله يجعل يومي قبل يومك

نوره / فكتنا من عنا المشوار ورحمتنا من مواجهة بدر كل شي بيصير بوجهها

عبد الرحمن / اشوفها بالطائف من غير جاسم ماتدري وش صاير بينهم

نوره / مدري انشغلت ما سالتها تعرف بنتي ماترضى بالغصيبه واكيد انها تطلقت

فز عبدالرحمن / تطلقت بهالسرعه

نوره بحب / وسع صدرك متى كان زوجها كله تمثيل بتمثيل

عبدالرحمن بحزن / والله يا نوره حبيت جاسم مثل خالد و كنت ابيها تقتنع فيه ويستمر زواجهم هي الخسرانه لو لفت الدنيا مراح تلقى واحد يحبها مثل جاسم لازم اقنعها ترجع له مستحيل ارضى لها بالخساره وطلاقها من جاسم اكبر خساره

نوره بحب / طالبتك لا تناقشها بالموضوع ما بيك تزعلها ولا هي تزعلك

عبد الرحمن بحزن / ضيعته من ايدينها معاد لكلامي فايده الله يهديها

نوره / تعوذ من ابليس ونام

انسدح وهو موجوع من هند زرع فيها حقدها وكرها لابوها وهذي ثمراته ضيعها الحقد كبرت بدون زوج وعيال الي بعمرها عيالها حوليها خاف عليها تبقى طول عمرها وحيده مقهور انها ضيعت جاسم

اصدر تنهيده وجع / نوره حاولي فيها ترجع لجاسم لمتى بتبقى من غير زوج وعيال وجاسم ما ينتعوض

نوره / لا توجع قلبي بنتك راسها يابس كل ما فتحت الموضوع سكرته وحلفتني مافتحه مره ثانيه

عبدالرحمن / الله يهديها





في بريطانيا
عند غاده



موقته جوالها على الساعه 2 بالليل بتكمل مذاكرتها

دخلت الحمام اخذت شور ينشطها لبست بجامتها ودخلت المطبخ سوت لها كاس كابتشينو واخذته وطلعت لصاله

حطت الكاس على طاوله صغيره جنبها ومسكت كتابها وبدات تراجع سمعت صوت جوالها بالغرفة
قامت دخلت الغرفه شافت رقم ندى رفعت الجوال

ندى / الو غاده

غاده بابتسامه / بسم الله شكلك خايفه

ندى / وش سويتي بالمراجعه

غاده / باقي فصل واخلص

ندى / انا محتاسه احس عقلي سكر ماني قادره اجمع

غاده / لا تخافين ولا تتوترين الماده صحيح دسمه لكن سهله

ندى / ابي اقابلك بدري بالجامعه بنراجع الشغلات الهامه سوى افيديك وتفيديني

غاده / فهد محاضرته متاخره حرام اصحيه بدري يودين وش رايك تمرني نروح سوى

ندى / يكون احسن بامرك ان شاء الله على الساعه 6 وانتي جاهزه

غاده / طيب يله روحي راجعي اخرتيني
ندى / مالت عليك يالدبه يله فمان الله

قفلت من ندى ورجعت لصالها استمرت لين صلاة الفجر قامت توضت وصلت ولبست وجمعت اوراقها وكتبها
دخلت غرفة فهد كان غاط بنومه

غاده / فهودي قوم صل انا بطلع مع ندى للجامعه

فهد بتعب / طيب

غاده / فهودي لا تتاخر على جامعتك

خافت تروح نومه على فهد وجواله على الصامت

اخذت ورقه وكتبت فيها

صلاح فهد بالشقه لحاله وانا داومت بالجامعه بدري صحيه اخاف يتاخر على محاضرته

اسفه على الازعاج

طوت الورقه طلعت من الشقه ودخلتها من تحت باب شقة صلاح ورجعت لشقتهم تنتظر اتصال من ندى






في الرياض
بيت ام جاسم


عند جاسم

قام على صلاة الفجر توضى وطلع صلى بالمسجد وطلع من المسجد للمستشفى بينتظر نواف بيغصب نواف يقوله من الشخص الي ساعد اخوه يبي يعرف اسبابه مستحيل يستسلم مثل اخوه

وصل للمستشفى كان فاضي باقي وقت على الدوامات

وصل لمكتب نواف لقى عامل النظافه بالدخل ينظف بقى برى ينتظر العامل يخلص وبيدخل
بعد ماخلص دخل و جلس على كرسي نواف ينتظره




عند فيصل


بعد ماطلع جاسم قام دخل الحمام توضى وطلع يصلي رجع البيت استغرب ان سيارة اخوه غير موجوده مستغرب وين بيطلع على الفجر دخل البيت وطلع فوق ودخل غرقته ونام




في بريطانيا
عند غاده

جالسه بالصاله وبيدها كتابها سمعت صوت جواله تاكدت انها ندى فتحت الشقه ونزلت لقت سيارة ابو ندى تحت تنتظرها افتحت الباب وركبت

ندى كانت مشغوله تقراء بالكتاب

غاده / السلام

وابو ندى / وعليكم السلام شلونك

غاده / الحمد لله كيفك عمي

ابو ندى / الحمد لله

وصلهم للجامعه انزلن ودخلن جلسن في مكانهن وكل وحده ماسكه كتابها تراجع متوتره خايفه
مره ندى تسال عن بعض النقاط الهامه الي يبي لها توضيح وغاده تجاوب ومره العكس لين جاء وقت الاختبار توكلن على الله ودخلن





في الرياض
بيت بدر


عند هند

قامت وهي متضايقه وحزينه مع معناة وماساة كل ليله

دخلت الحمام توضت وصلت ورجعت اخذت شور لبست لبش الشغل والبست عبايتها وشيلتها ونقابها تخاف تقابل عيال خالها افتحت باب غرفتها وطلعت لصاله شافت خالها وخديجه يسولفون

هند / السلام

بدر وخديجه / وعليكم السلام

بدر / ليش يابوك جالسه بعباتك

هند / بداوم بالشركه

بدر / بدري على الشركه

هند / بجلس معكم شوي قبل لا اروح لشركه

خديجه / اجل افسخي عباتك عيالي بالملحق نايمين هناك خذي راحت

هند شالت نقابها وبسطته على الكنب ماتبيه يتعفس

خديجه وقفت / بجيب فطوركم لازم تفطرون قبل لا تطلعون لشغلكم

قامت خديجه دخلت المطبخ جهزت الفطور مع الشغاله حطته على الطاوله ونادتهم افطرو ورجعو لصاله

اخذت جوالها من شنطتها واتصلت على خالد يمرها بتروح معه لشركه

قامت خديجه بتطلع لغرفتها تبي زوجها يكلم هند بالموضوع براحتهم ماتبي تكون موجوده

هند طول ماهي معهم حزينه متضايقه لكن حاولت تكتم مثل العاده وتظهر عكس الي بداخله وتحاول تضغط على نفسها تكون طبيعيه قدامهم

بدر / هند يا بوك وصلي موافقتنا لاخوك محمد ووصلي له ان شرطها تكمل جامعتها اذا وافق حياه الله والملكه باليوم الي تبونه واذا رفض الله يستر عليه ويدور زوجه غير بنتنا

هند بفرح / محمد موافق على شرطها بيساعدها بدراستها وبيشجعها

بدر / على بركة الله والملكة بالوقت الي تبونه

هند بابتسامه / اسمح لي خالي بدخل غرفتي ابشر محمد تلاقاه مانام من البارح وجالس على نار

بدر بحب / مسموحه يابوك روحي بشريه وبشري خالتك الله يتمم لهم على خير

هند وقفت / امين




عند محمد



كان بغرفته جالس وتفكيره بهند كلمت خاله بالموضوع ولا باقي سمع صوت جواله شاف رقم هند رفعه على طول

محمد بلهفه / الو بشري

هند بابتسامه / يمه منك مستعجل اسئل عن حالي وحوالي

محمد / قولي طمنيني

هند بحب / مبروك ياعريس الله يتمم لك على خير

محمد / من جدك

هند / هههههههه وجد الجد

محمد بفرح / الله يبارك فيك

هند بجديه / البنت عندها شرط وانا وافقت عليه بالنيابه عنك

محمد بخوف / قولي شرطها خوفتيني

هند / شرطها لتزوجتك تكمل جامعتها وانا وافقت ماضنتي انك بتوقف ضد رغبتها

محمد ارتاح / اكيد موافق مستحيل اكون ضد انها تكمل دراستها بتلقى مني التشجيع لو تبي تكمل الدكتوره بكون موافق وبساعدها

هند بجديه / اجل حط خبر عند خالي الليله تكونون بالرياض تخطبون رسمي وتحددون مع خالي موعد الملكه
وانا وخالد لازم نرجع اليوم عندنا اشغال ضروريه ابي اشوفكم هنا قبل لا ارجع

محمد / ان شاء الله

قفل من اخته وهو مبسوط بيقول لامه وابوه والليله باذن الله بيكون بالرياض




عند هند


قفلت الجوال من اخوها وطلعت بالصاله لقتها فاضيه سمعت صوت جوالها كان اخوها يستعجلها




في بريطانيا
عند صلاح

خلص من لبسه وطلع من غرفته وصل لباب الشقه شاف ورقه تحت الباب اخذها وفتحها وصدمته انها من غاده غصب عنه اخذها وشمها وحطها بالجيب الي على قلبه فتح شقته وطلع لشقة فهد دق الجرس دقائق وطلع له فهد لابس وخالص

صلاح / السلام زين انك صاحي

فهد / غريبه وش جابك عندي مو من عوايدك

صلاح / اختك كاتبه رساله مدخلتها تحت الباب توصيني اقومك خايفه تروح عليك نومه

فهد / طالعه من بدري عندها اختبار فديتها شليله همي

نزلو وهم يسولفون ركب مع فهد بسيارته وصلوا للجامعه دخلو محاضرتهم







في مستشفى نواف
عند جاسم

طلب له كاس كابتشينو وجالس يشرب فيه شاف نواف داخل كان مستغرب وجود جاسم بمكتبه

نواف بابتسامه / وش هالاستعمار لمكتبي

قرب من جاسم وضمه / الحمدلله على السلامه متى جيت

جاسم بجديه / الله يسلمك امس جاي بشر عنك

نواف / اللهم لك الحمد

جاسم قام من مكان نواف وجلس بالكرسي المقابل جلس نواف بمكانه

نواف / وش عندك بمكتبي

جاسم بجديه / نواف ما بيك تلف ودور سؤالي بالغصب بتجاوبني عليه

نواف بخوف / قول سؤالك

جاسم / من الي سدد ديون فيصل لاتقول حلف وماحلف ماني بطالع من هنا الا وانا عارف منهو و ليه ما يبينا نعرفه

نواف بقوة / مستحيل اقولك كان هذا شرطها وانا حلفت عليه

جاسم بستغراب / شرطها يعني الي ساعدته حرمه

نواف عض على شفايفه من القهر على تسرعه جاسم ذكي ما يفوته شي

جاسم فز قلبه واحساسه وقلبه يقول انها هند لكن لازم يتاكد من نواف

جاسم بترجي / بقول اسمها اذا هي حلفتك بالله تهز راسك بالموافقه

كمل بحزن / هند الي ساعدت فيصل وسددت ديونه

نواف / ..............

جاسم بوجع / شفتها يا نواف كلمتها يعني موجوده بالرياض

نواف / ...........
جاسم صرخ صرخه فز منها نواف / حرام عليك نواف ليه ما كلمتني اجيك اشوفها واكلمها وانت تدري اني اموت كل ليله ابي اعرف مكانها ذبحني شوقي لها ليه ماكلمتني لا تقول انها حلفتني ومحلفتني

نواف / .......

جاسم بوجع / تكلم قولي كل شي صار بينكم

كمل بحزن موجع / سالتك عني وعن احوالي

نواف موجوع / ..........

جاسم بقهر ووجع / يا قهري جت لمكاني وانا طاق ومسافر بعيد ياليتني كنت موجود ي بقلبي كلام كثير بقوله لها بنتظرك طول عمري و كل ليله اشوفك قدامي موووووجوع من العشق بيموتني متى بشوفها جت الفرصه وطارت مثل غيرها ااااااااااااااه من ردات لحظ

نواف دمعت عيونه على صديقه صار يهذي من غير شعور قرب منه وضمه

نواف بحزن / تعوذ من ابليس من الي قال ان هند الي ساعدت اخوك كذبت الكذبه وصدقتها

رفع جاسم نفسه عن حضن نواف

جاسم بوجع / ماني بزر يا نواف تكذب علي حلفتك بربك هند الي ساعدت فيصل

نواف / ............

جاسم بوجع / شفت لوين وصلت حالتي طالبك يا نواف سو عمليه شيل فيها قلبي وحط مكانه قلب من حجر ما يحب ولا يتوجع

نواف دموعه تنزل متاثر من حالة جاسم / تعال معي ياخوي نرجع للبيت

جاسم / اتركني يا نواف بعذابي الي ماله نيه ينتهي بطلع للبيت

نواف / مقدر اتركك تطلع للبيت وهذي حالتك ولله لو تشوفك امك بتنهبل

جاسم بابتسامة وجع / تطمن صرت شاطر بالتمثيل اوجاعي بقلبي

طلع جاسم من المستشفى منهار

جاسم في نفسه / معقوله رجعت ووصلت لمكاني ماشفتها ولا قابلتها لازم اشوفها لازم اكلمها
ركب سيارته ماحس بنفسه الا واقف قدام شركتها نزل سال البواب

قال انها كانت امس مداومه بالشركه واليوم بتجي انزرع امل جديد بقلبه انه يشوفها لو من بعيد خلاص معاد يقوى على بعدها

رجع وركب سيارته بيجلس ينتظرها بشوق ولهفه

بعد دقائق شاف سيارة خالد بدت دقات قلبه تتسارع وحس بحراره بجسمه شاف البواب قرب من سيارتها وفتح بابها نزلت بشموخها وهيبتها الي يعشقها

تجمد بسيارته وعيونه تلحقها لين اختفت من قدامه يصارع رغبته انه ينزل ويشوفها ورغبة انه مايشوفها

جاسم في نفسه / انزل ياجاسم شوفها واروي عطش شوقك وش كرمته وخرابيط الي بتخليك ما تشوفها خلك قوي قدامها لا تضعف

ااااااااااااه مستحيل اشوفها ولا اضعف انزل يمكن اخر فرصه انك تشوفها لو ضاعت بتندم طول عمرك
استجاب لرغبته انه يشوفها بيدور أي سبب

فتح باب سيارته ونزل بخطوات متردد ورجلينه تنتفض خوف وشوق لشوفتها وصل لمكتبها وهو معفوس حالته

جاسم / قولي لاستاذه هند فيه واحد يبها ضروري

السكرتيره / من اقول لها

جاسم بتعب / قولي لها واحد موضروري تقولين اسمي

رفت السكرتيره تلفون مكتبها واتصلت على هند وقالت لها فيه واحد رافض يقول اسمه يبي يشوفك قالت تسمح له يدخل بعد خمس دقائق




عند جاسم

دخل وكل خليه تنتفض عشق لها مو مصدق يشوفها قدامه بشحمها ولحمها مو طيف يتصبر فيه عن حرمانه

شاف قدامه كتله سوداء متغطيه كان نفسه تجيه الجراءه ويقرب ويشيل كل الي عليها مشتاق يشوف تفاصيل وجهها الي عذبته وفتنه تغير عن اخر مره شافه فيها

مشتاق يشوف شعرها الي يعشقه نفس طوله ولا قصته نفسه يلمه يشمه

عيونه مركزه عليها يخاف تختفي من قدامه مثل طيف كل ليله

جاسم في نفسه بوجع / ارحميني وشيلي السواد عنك صرت غريب بعد ما كنت قريب




عند هند

لبست عبايتها وتسترت وحاولت تشغل نفسها با اوراق قدامها لوقت دخول الضيف سمعت صوت فتحت الباب رفعت عيونها وياليتها مارفعتها مصدومه تشوف الي معذبها كل ليلة واقف قدامها حست بنفضه بجسمها ودقات قلبها اخنقتها توقعت الي تشوفه هلوسه من هلوسات كل ليلة اكيد صاير لعقلها شي

هند في نفسها بوجع / الي قدامي حقيقه ولا خيال معقوله وصل فيني الحال اشوفه بالنهار
تعوذت من الشيطان سكرت عيونها توقعت لفتحت عيونها تمسح صورته لكن الصوره موجوده تاكدت انه حقيقه

هند في نفسها / هذا الي ناقصني اشوفه قدامي مستحيل اضعف قدامه انا هند القويه الي قلبها مايعرف الحب

استمرو دقائق جامدين يصاروعون فيضانات مشاعرهم



جاسم


حس من قوى حرارة الموقف وسرعة دقات قلبه بيغمى عليه قرب وجلس بالكرسي قدامها خاف لو طول واقف تخونه قوته ويغمى وينفضح كله ولا كرامته يكفيها الي سوته فيه الايام الي فاتت




عند هند

انتبهت على نفسها وصحت من غيبوبتها حاولة كاعادتها تتصنع القوة رغم ان داخلها الم ووجع وشوق للجالس قدامها

لكن شخصيتها تمنعها من الاستسلام والضعف بسبب مشاعرها المجنونه تواجده معها بنفس المكان موجع موجع لدرجه تخنقها

تكلمت وهي تكابر رغم الفياضانات والبراكين الي بداخلها لازم تحط حد وتوقف مشاعرها المجنونه الي بدمرها لو استسلمت لها

مستحيل تسمح له يكشف عشقها الي دافنته بينها وبين نفسها مستحيل يكشفه أي مخلوق والاهم جاسم بيصير سلاح ضدها بتكون ضعيفه قدامه

هند بجديه / اهلين دكتور جاسم بشرني عن جداتي

ماقدرت تسال عن حاله خافت تخونها مشاعره وتنفضح وهذا مستحيل ترضى فيه

جاسم / جداتي بخير الحمدلله على السلامه

هند تتهرب من مشاعرها بكلامها مع جاسم برسميه

هند بجديه / الله يسلمك شخبار خالتي ام جاسم

جاسم فيه نفسه / مستخسره تسالني عن حالي حرام عليك لا تكلميني برسميه تخنقني
جايك ذابحني الشوق وانت تستقبليني ببرود

جاسم / الحمد لله بخير



خلاص ماعاد تقدر تستحمل وجوده قدامها تحاول طول ما تتكلم معه تتجنب انها اطالع فيه ماتبي يشوف حبه بعيونها



هند بقوة / يادكتور جاسم ممكن اعرف سر زيارتك بدون موعد

جاسم في نفسه / سبب زيارتي مشتاق لشوفتك الي محروم منها مشتاق اسمع صوتك

بنتهي الزياره ماعاد تقدر تتحمل وجوده اكثررر

هند بجديه / لو سمحت دكتور جاسم اذا فيه شي ضروري قوله بسرعه عندي موعد لازم اطلع خلال 5 دقائق

جاسم / جيت اشكرك انك ساعدتي اخوي وانقذتيه من الافلاس والحبس

هند انقهرت من نواف وصارت تدعي عليه بقلبها لو قدامها علمتها قدره وشلون مايكتم سرها

هند بعصبيه / قالك نواف

جاسم بقوة / عرفت بطريقتي وتطمني مافضح سرك كنت شاك انه انتي قلت له اسمك وانك الي ساعدتي فيصل وحلفته يقول وهو سكت وتاكد من صحة شكوكي

حطي في بالك اني ماني غبي بصدق انك تساعدين اخوي كذا من غير مقابل وانتي متاكده انه كان ناوي يدمرك ممكن تقولين ليش ساعديه

كلامه خلاها تثور وزادت عصبيتها معقولها الي قدامها الي ضعفت وسهرت الليالي وهي تتوجع بسبته ماعرف ليش ساعدت اخوه غبي قلبي الي حبك يا جاسم


هند بقوه وبقسوه / اكيد مو لسواد عيونك وعيون اخوك ساعدته علشان امكم المسكينه الي ربي بلاها بعيال متهورين مافكرو فيها والي بيصير لها لودرت عن مصيبة ولدها

جاسم بقوه / عطيني ورقه اكتب على نفسي المبلغ الي عطيتيه نواف احنا مانقبل صدقه

وقفت ضربت بكل قوة بيدها على الطاوله يمكن تخفف من وجع النار الي بقلبها صارت تنتفض من العصبيه والقهر

هند بقوة / لو سمحت اطلع برى مكتبي الزيارة انتهت ومستحيل اخذ قرش واحد منك واذا عندك المبلغ حطه بحساب امك الي بسببها ساعدت اخوك لولاها خليت اخوك يفلس ويخيس بالحبوس يمكن يصير رجال ويتعلم من اغلاطه


وقف جاسم من الكرسي وطلع من غير مايتكلم موجوع خرب مقابلته معها بتسرعه مايدري ليش الجو بينهم يصير مشحون وكلن يجرح بالثاني هو يعشقها ومشتاق لها مايعرف سر تصرفه لصار قدامها هو ما يقصد يجرحها

لكن هي تستلذ بتجريحه وتعذيبه والي صار بينهم نقطه من بحر الي سوته فيه قبل

طلع من مكتبها وهو منهار وسكر الباب وراه بعصبيه




هند هند


رمت نفسها على الكرسي بقوها وسحبة نقابها وشيلتها ورمتها بعيد عنها وصارت تبكي بكي وجع وقهر

هند في نفسها بوجع / جاي لمكتبي تهيني يا جاسم ياليتك ما جيت ولا شفتك

صارت تبكي بنحيب موجع / كله من قلبي المجنون الي الي ترك الكل وضعف قدامك ليه منت براضي تنسى قسوتي عليك وتخليني انسى ليش تفتح علي جروحي والله مادخل قلبي القاسي غيرك لكن مستحيل اخضع لك ماتستاهل قلبي يا جاسم ماتستاهله جلست تبكي بصوت عالي موجع كله قهر والم
من قو نحيبها سمعته السكرتيره فتحت الباب شافتها منهاره اضطرت تكلم خالد بمكتبه وتقوله عن حالة هند يلحق عليها ليصير لها شي

خالد لما قالت له السكرتيره عن حالة اخته طلع بسرعه من غير لا يقفل تلفون مكتبه وصل لمكتبها وشافها بعبايتها منهاره

قرب منها خالد بخوف / وش فيك من زرارك وضايقك وبسبته تبكين قولي

هند مستمرها بنحيبها الموجع

خالد بعصبيه / قولي وش فيك ليش كل هالنحيب

هند وهي تبكي بوجع / اتركني خالد اتركني طالبتك اطلع واتركني محتاجه ابكي يمكن دموعي تعالج جروحي

خالد / ماقدر اطلع واتركك منهاره

هند بصراخ / خالد اطلع مابي انفجر واغلط عليك اطلع

خالد استسلم وطلع من مكتبها وقلبه عندها طلب من السكرتيره تنتبه لها وتحاول تطل عليها من غير لا تدري واذا زادت حالتها تتصل عليه


رجعت تبكي بنحيب موجع حست من كثر مابكت جفت دموعها وصدرها اوجعها ومازالت مستمره بالبكي تبي توقف من البكي لكن كل ما تذكرت وجوده قدامها واستقبالها له بالتجريح زادت بكي كل الي صار غصب عنها الظاهر تستلذ بتعذيب نفسها قبل لا تستلذ بتعذيبه





عند جاسم

طلع وهو موجوع مقهور من كل الي صار بينهم ركب سيارته وحرك بسرعه جنونيه وقف على جنب الطريق وحط راسه على الدركسون ( الطاره ) وصار يبكي بوجع وقهر

جاسم في نفسه وهو يبكي بوجع / ليش توجعيني ليش ما حسيتي ان الي جابني لك شوقي لك ماشفتي لهفتي وشوقي وعشقي بعيوني ليش كل ما تقابلنا حطمتيني ودمرتيني

ااااااااااااااه ياعذابي حني علي ورحميني لمتى قسوتك علي الي بسبته كرهتيني مات توقعتك تتغيرين وتشوفين جاسم ثاني غير الي كنتي تشوفينه يوم ابوك حي كان معميك حقدك عليه لكن الحين وش الي عاميك ماتشوفيني مثل ما جاسم الي يعشقك ويموت بالارض الي تمشين فيها ياليتني ماجيتك ولا شفتك كنت احلم بلقاء لكن يا خساره اللقاء الي انقلب لوجع



عند هند


حاولت تضغط على نفسه وتوقف من جلست النحب والبكي صدرها اوجعها وعيونها اوجعتها من كثر مابكت
دخلت حمام مكتبها وغسلت وجهها بالماء البارد طالعت بوجهها بالمرايه شافت عيونها حمراء كانها دم ووجها احمر
غسلت وجهها اكثر تبي تخفي معالم البكاء من وجهها طلعت لمكتبها لبست شيلتها ونقابها وطلعت لمكتب اخوها اشرت بيدها يطلع معها مالها خلق تتكلم فيها غصة ماتقدر تتكلم خافت ترجع وتبكي

شافها خالد ترك الشغل الي بيده لقاها سابقته واقفه قدام السياره ركبت السياره وهي ساكته خالد ماحب يكلمها ويناقشها ماصدق انها توقف بكاء مايبيها تنهار عليه بالسياره

هند بصوت مبحوح / روح للمطار

خالد ماحب يجادلها غير طريقه للمطار

وصلو للمطار ركبو طيارتهم الخاصه بيرجعون لطائف

جلست بمكانها وسندت راسه على الكرسي وسكرت عيونها وكل الي صار ينعاد نزلت دموعها من غير ماتحس فيها

شافها خالد وتاكد ان الي بكاها وقلب حالها شي كبير

يتبع







عند جاسم

بعد ماحس انه ريح نفسه بالبكاء حرك سيارته رجع للمستشفى ماله خلق يرجع البيت ويضطر انه يمثل

دخل المستشفى وصل لمكتبه دخل وقفل الباب بالمفتاح جلس على المكتب وحط راسه على الطاوله الي قدامه وصار يبكي وجع يمكن الدموع تطفي النار المشتعله بداخله




عند محمد

نزل من غرفته لقى امه وابوه جالسين يفطرون
قرب وجلس بيفطر معهم

محمد بابتسامه / يمه يبه هند كلمت تقول لكم خالي ينتظركم الليله تخطبون رسمي

نوره مستغربه / خالك وافق

عبدالرحمن بابتسامه / لو ماوفق ماشفتي الابتسامه شاقه وجه ولدك

قربت منه امه وضمته / يجعله مبارك والله يتمم لك على خير

محمد / متى تسافرون

عبدالرحمن بابتسامه / متى ماتبي اذا مستعجل سافرنا الحين ولو منت بمستعجل اجلناه ليوم ثاني

محمد بابتسامه / وش يوم ثاني مستعجل
عبدالرحمن بجديه / نوره قومي جهزي اغراضك بعد الظهر بنسافر وبنرجع بنفس الليله
محمد / الله يهدك يبه وش ترجع حدد ملكتي بعد ماتخلص النتائج واذا ملكت نرجع سوى

نوره بابتسامه / وش العجله الي فيك
عبدالرحمن / خير البر عاجله ولا يهمك بنتظر لين تملك ونرجع سوى

قرب محمد وباس راس ابوه الارض مو شايلته من السعاده

محمد / طالع توصوني على شي
نوره / سلامتك




عند هند

طول سفرها دموعها ماجفت كل مامسحتها زادت
مستغربه من نفسها وين راحت قوتها وسيطرتها على مشاعرها وكبتها مو قادره تمسك دموعها قدام خالد

وصلت الطياره لرياض نزلت وهي ساكته ركبت جنب خالد وهي ساكته

خافت دموعها تخونها قدام اهلها قررت تطلب من خالد تطلع لشركه مستحيل ترجع للبيت وهذي حالتها

قطع السكوت صوتها الحزين / خالد اطلع لشركه

استجاب لها وداخله يتقطع وجع على حالتها
وصلو لشركه دخلت مكتبها وخالد كمل طريقه ودخل مكتبه


عند خالد

رفع جواله واتصل على خاله بدر يقوله انه رجع مع هند لطائف عندهم شغل ضروري مايقدرون ياخرونه

قفل الجوال من خاله سند راسه على الكرسي
حالة هند موجعته وسكوتها معذبه مايدر وش فيها علشان يخفف عليها متاكد الي فيها شي كبير دموعها ما تنزل بسهوله يموت ويعرف من الي زارها وقلب حالها


عند هند

كلمت السكرتيره تطلب لها قهوة تركيه تعدل راسها المصدع

مسكت جوالها وارسلت رساله لاخوها محمد
كتبت فيها

محمد متى بتسافرون الرياض انا مشغوله ماقدر اتصل
ثنواني وجاهار الرد
بعد الظهر بنسافر والرجعه باذن الله لملكنا
قررت تبقى بالشركه لين يسافرون وبعدها ترجع للبيت وتختلي بنفسها مع اوجاعها لازم تراجع حساباتها



في الديره
بيت ابو مطلق

له يومين عند اهله الي فرحو برجعته لهم
جالس مع امه وابوه وخواته

مطلق / يبه باقي يومين على سفركم معي
ابو مطلق / انا قايل لك دربي درب نياقي

مطلق بابتسامه / ولا يهمك نياقك بتسبقنا مجهز لها مكان مؤقت ولجيت بندور لها مكان دايم على ذوق ابو مطلق

ابو مطلق بحب / الله يوفقك ويسعدك مثل مانت بار فيني

مطلق / امين

التفت على امه الي ساكته واضح انها متضايقه
مطلق / يمه قولي وش في خاطرك ليه زعلانه

ام مطلق دمعت عيونها / ما يهون علي اترك الديره وترك جيراني الي عشت معهم عمري كله
مطلق سحب يدها وباسها / كله ولا دموعك يالغاليه متاكد انك
بتنبسطين هناك اذا ماعجبك الوضع وعد علي ارجعك هنا

ام مطلق ريحها كلام ولدها / وين بنسكن هناك

مطلق بابتسامه / لو تشوفين المكان الي بتسكنينه اخاف قلبك يوقف هند معطيه كل موظف فله كبيررره وكاتبتها بسمه وكل شي متوفر بالفله ما تجيبون معكم الا ملابسكم حتى موعين المطابخ مجهزتها

ام مطلق / الله يسعدها يرزقها بزوج الصالح

مطلق مستغرب / نسيتي انها متزوجه جاسم
ام مطلق / طلقها وضيع جوهره من يده صدق ماعرف يقدر النعمه الي عنده

مطلق مستغرب متفاجي مطلق بنفسه / احد عنده زوجه مثل هند ويطلقها اكيد جاسم اعمى ما يشوف اذا انا للحين موجوع من الي شفته وحاس بحسره انها مستحيل تصير الي وانت يالمجنون تفرط فيها صدق الواحد مايشوف النعمه الي بيدينه لين يفقدها

ام مطلق / وين راح تفكيرك ياوليدي

مطلق بصدق / منصدم من جاسم ليش يطلقها مثل هند وطيبتها وقلبها مستحيل بيلقى

ام مطلق / هو الخسران وجدته تقول انه من يوم طلقها وهو مريض

مطلق / الله يشفيه ويرجعهم لبعض

ام مطلق / امين

ابو مطلق / متى بنسافر

مطلق / باقي يومين وتنتهي اجازتنا

ام مطلق / ام راشد وام موضي مسافرت ماودي اسافر من غير لا اودعهن

مطلق / ماتدرين يمكن يجن قبل لا نسافر
ام مطلق / ان شاء الله



في بريطانيا

طلعت غاده وندى من الامتحانات وهن مبسوطات كان الامتحان سهل مره
طلعن للكفتريا جوعانات ماكلن شي بسبب توترهن
طلبن سندويشات وجلسن على وحده من الطاوله وبدن ياكلن بشهيه



عند فهد

طلع من محاضرته معه صلاح وصلو لمكان البنات مالقوهن تاكدو انهن بالكفتريا وصلو عندهن شافوهن ياكلن وصلو لعندهن
صلاح عيون مانزلت من على غاده كل يوم ينبهر فيها اكثر وتغزو قلبه يعرف انه حب من طرف واحد لكن ماله سيطره على قلبه

فهد بابتسمه / تسمحون لنا نجلس نشاركم بالفطور
غادة بدلعها الفطري / فهودي بلاها فجاعه تبي روح اطلب لك

صلاح ابتسم على كلامها الي يطرب اذنه كانه موسيقه وطريقة اكلها كلها فن وذوق

غاده طالعت في صلاح / مشكور صلاح اتعبتك معي لكن فهودي نومه ثقيل وخفت تفوته المحاضرات

صلاح ذاب وداخ عيونها فيها سحرغريب وستلذ وهو يسمع اسمه يطلع بعذبه من فمها

صلاح بارتباك / اصلن ما تعبني لقيته طالع قبل لا طق عليه الباب

غاده / فهودي روح اطلب لكم فطور احس القمه من عيونك بتنشب بحلقي وياليت تجلسون بمكان بعيد تعرف بنات نبي ناخذ راحتنا

صلاح كان نفسه انها تعزمهم على طاولتهم لكن مثل كل مره تبعده عنهم

صلاح في نفسه / والله ماني بمصدق ان الي قدامي بكل نعومتها وانوثتها مسويه الي قال عليه نواف
ما لومه فيصل انه موجوع بحبها وهي موجوعه بحب غيره ولسوء الصدف نفس الاسم

محس بنفسه الا فهد ساحبه بايده طلبو لهم سندويشات واختارو طاوله جلسو عليها وبدو يفطرون



في الطائف


نوره جهزت الاغراض الي تحتاجها باليومين الي بتسافر فيها لرياض
دخل عليها عبدالرحمن وهي تحط لها ملابس

عبدالرحمن / خلصتي محمد تحت ينتظرنا بالسياره

نوره / خلصت اقول عبد الرحمن ناخذ الشغاله والسواق معنا ولا نخليهم

عبدالرحمن / اذا بتحتاجينهم خذيهم بكون مشغول بمر شركتي اتطمن عليها

نوره / اجل باخذهم معي اخاف احتاج اطلع لسوق اشتري اغراض للملكه وتوهق والشغاله بتساعدنا بالحوسه

عبدالرحمن / انا نازل لا طولين علينا

نوره / عدنان بيروح معنا

عبدالرحمن بابتسامه / سابقنا وراكب السياره

نزل عبد الرحمن دقائق لحقته نوره ركبت بالسياره وصلو المطار ركبو طيارتهم وسافرو لرياض




عند هند


كانت بمكتبها حزينه كئيبه طالعت بساعتها كانت الساعه 2 الظهر
رفعت جوالها واتصلت على البيت ردت عليها الشغاله سالت عن خالها وقالت انهم سافرو قررت ترجع

اخذت عبايتها ولبستها ولبست شيلتها ونقابها وطلعت لمكتب اخوها شافته جالس سرحان متاكده انه يفكر فيها

قربت منه وبصوت مبحوح / ياله بنرجع للبيت
وقف وطلع قبلها شغل سيارته وهي ركبت جنبه وطول طريقهم ساكتين

وصلت للبيت طلعت لغرفتها وقفلت الباب عليها
ورمت عبايتها وشيلتها ونقابها باهمال على الارض
وانسدحت على سريرها بملابسها وصارت تبكي بنحيب موجع

تحس بهم ووجع ثقيل كاتم على صدرها بيخنقها تحس من كثر ماهو خانقها بتطلع روحها بكت وبكت حتى تعبت ونامت






عند خالد

معاد فيه صبر وهو يشوف حالتها يبي يلحقها ويغصبها تقول وش عافس حالها ومتاكد انها بتصده ومستحيل بتقوله وهي بحالتها هذي
جالس بالصاله على نار

خالد في نفسه / من الي زايرك ياهند وسبب كل هالنحيب والبكاء لو ابوك عايش قلت اكيد انه هو لكن ابوك ميت من الي قدر يبكيك وينزل كل هالدموع من بنجن اذا ماعرفت

وهو بسرحانه دخلت غاده وامها الصاله استغربو وجود خالد

ام بسام / خالد يمك متى جيت واهلك جاينكم الرياض

وقف خالد وباس راس عمته / وش عندهم مسافرين لرياض

استغربن ان خالد ماعنده خبر عن خطبة محمد

غاده / رايحين يخطبون لمحمد بنت خاله بدر

خالد المفرض يزعل لكن الي هو فيه وفي هند مال لزعل مكان

ام بسام / وينها هند ماشوفها

خالد / تعبانه من السفر وطلعت تنام

غاده / تغديت

خالد / لا مفطر ماتاخر شبعان




عند فيصل

رجع للبيت وسال امه عن جاسم قالت ماشافته من اليوم سالها اذا كان اتصل عليها وقال لها مسافر قالت لم ماتصل طلع غرفته انسدح على سريره مستغرب من طلعته الفجر مو من عوايده
طالع بالساعه 3 العصر وللحين مارجع من دوامه المفروض يكون بالبيت من ساعتين رفع جواله واتصل على اخوه جواله مقفل اتصل اكثر من مره ونفس الحاله صار يدور بالغرفه خايف صاير له شي

اتصل على جوال نواف


عند نواف
كان منسدح على سريره سمع صوت جواله محطوط على الكموينه رفعه شاف رقم فيصل
رد
فيصل بخوف / الو نواف ما شفت جاسم
نواف / الصباح جاء وطلع وهو معصب
فيصل بخوف / اخاف صاير له شي ادق جواله مقفل
نواف خاف / تعوذ من ابليس يمكن مسافر مثل المره الي فاتت
فيصل / قلبي ماكلني عليه ماني بمرتاح المره الاولى كلم امي وقال انه بيسافر الحين ماتدري عنه

نواف / بلبس وبجيك اندور عليه

فيصل / لا تتاخر اذا تاخرت بتجي ماتلقاني

قفل من فيصل لبس ثوبه وطلع لقى الجوهره لاحقته

الجوهره بخوف / وين رايح من الي متصل علي

نواف / المستشفى عندهم حاله تحتاجني

طلع ركب سيارته وصل بيت ام جاسم لقى فيصل بالشارع ينتظره
ركب فيصل بسيارة نواف وهو خايف

نواف / ابي اعرف ليش خايف ترى اخوك رجال ماهو بزر

فيصل بخوف / والرجال مايصير له حادث

نواف بعصبيه / فال الله ولا فالك

اتصل نواف على المستشفى يبيهم يتاكدون ان جاسم بمكتبه او لا

نواف ينتظرالموظف على الجوال يطمنه جاء وقال ان مكتب جاسم مقفل

بدا نواف يخاف اليوم حالة جاسم يوم طلع من عنده صعبة خاف صاير له حادث مثل مايتوقع فيصل

نواف بخوف / فيصل كلم المستشفيات وسئل عن اخوك فيها
فيصل مسك جواله وقلبه خايف يسمع انه موجود
اتصل على اغلب مستشفيات الرياض وارتاح ان ماله وجود عندهم

نواف / دوامي بدا تعال معي وهناك بنفكر وين بيكون اخوك

وصلو للمستشفى تفاجئو بوجود سيارة جاسم بمكانه

فيصل متفاجئ / نواف هذي سياره جاسم ولا اتخيل

نواف براحه / سيارته اكيد انه رجع

دخلو المستشفى بخطوات سريعه وصلو لمكتب جاسم لقوه مقفل ضربو الباب بكل قوتهم
جاسم بالداخل يسمعهم كان مستمر بالبكي والنحيب مطنشهم ماله خلق

استمرو بطقهم المزعج اضطر يدخل الحمام الي بمكتبه غسل وجهه ونشف وجهه بالكلنكس ووصل للباب وفتحه

عند نواف وفيصل

فتح لهم جاسم انصدمو من شكله المنهار وعيونه الحمراء وواضح عليه البكي

نواف بخوف / جاسم وش فيك خوفتنا عليك

جاسم بحزن / انتم الي وش فيكم كسرتو باب المكتب ما تتركون الواحد يرتاح
فيصل بحب / اذا بترتاح تعال معي البيت مو تقفل عليك مكتبك وخوفتنا عليك

نواف متاكد ان الي فيه بسبب الي صار بيهم اليوم توقع انه من طلع من عنده وهو حابس نفسه بمكتبه

جاسم بوجع / عندكم شي ولا ياليت تتركوني

فيصل بعصبيه / مستحيل اتركك لو تدري وش سويت فينا ماتركت مستشفى الا سالت عنك فيه خاف ربك فينا

جاسم بتعب / والمطلوب

فيصل / تطلع معي
جاسم بتعب / بالبس غترتي وبطلع معك
دخل لبس غترته بعشوائيه وطلع مع اخوه

وركب جنبه بسيارته

فيصل / جاسم اذا لي خاطر عندك تقول وش قالب حالك
جاسم / مو من صالحك تعرف بتنقهر

فيصل بخوف / قول لا تخوفني

جاسم بوجع / هند الي سددت ديونك

فيصل مصدوم وقف السياره فجئة / جاسم قول غيرها مستحيل اصدق ان بنت عمك تنقذني وهي دمرتني قبل

جاسم بوجع / قابلتها واجهتها وعترفت

فيصل بصدمه / طيب ليش دفعت ديوني وش بتستفيد ياخوفي خاشه لي مصيبه ورى تسديدها لديوني نواف على نيتنه يمكن مشى الموضوع عليه لكن مستحيل يمشي علي انها تسدد ديوني خوفها علي


جاسم بوجع / تقول مو لسواد عيونك وعيوني كله علشان امنا لولاها تركتك تفلس وتخيس بالسجون

فيصل بسخريه / كثر الله خيرها زين انها تحترم احد من طرف راشد وتحشمه وتخاف عليه

جاسم بوجع / على كثر شوقي ولهفتي لها على كثر برودها بستقبالي

فيصل بقهر / وهذا الي قالبك اكيد جرحتك واهانتك مثل عوايدها

جاسم بوجع / هذي بنت عمك يصير فيها شي لو ما عذبتني واستلذت بتجريحي

فيصل بترجي / غصب عنك بتسافر معي الليله لديره

جاسم بابتسامه وجع / تبيني اهج من ذكراها وارجع لذكراها

فيصل / بنجلس يومين بالديره وبنرجع طالبك ياخوي مارترفض مابي اكون بالديره وقلبي يحاتيك

جاسم بحزن / الي تبيه بيصير لكن ماوعدك اني برتاح من اوجاعي بالديره

فيصل / اهم شي انك تسافر معنا والباقي لاحقين عليه

وصلو للبيت دخلو البيت فاضي طلعو فوق دخلو لغرفه
رمى جاسم نفسه على سريره ومن التعب والجهد النفسي نام

فيصل شاف اخوه غاط بنومه نزل عند جداته بياكد لهن موعد السفر الليله بعد العشاء

نزل دخل غرفة جداته لقى امه وجداته منسدحات يسولفن

فيصل / قلت اكيد نايمات يوم دخلت الصاله مالقيكم
ام جاسم / قلنا انريح مابقى وقت على صلاة العصر
فيصل / جيت احط عندكم خبر بنسافر بعد صلاة العشاء كونو جاهزات

ام راشد / جاهزات لو تبي نسافر الحين

ام موضي / يمك ماشفت جاسم اخوك

فيصل / نايم بغرفته وبيسافر معنا لديره

ام جاسم / زين سوى

فيصل / انا طالع عندي بعض الاشغال بخلصها قبل لا سافر لديره تبين اجيب معي شي تحتاجنه في الديره

ام جاسم / ايه اغراض كثيره بكتبهم لك بورقه

قامت ام جاسم وافتحت درج قريب منها لقت اوراق اخذت ورقه وكتبت فيها الطلبات الي تحتاجها ومدتها لفيصل اخذها وطلع




في الرياض

وصلت طيارة الفهد لرياض نزلو وركبو سيارتهم وصلو لبيت بدر الي استقبلهم بحراره وحب

نوره ضمت اخوها / شلونك بدر
بدر / بخير يالغاليه بشري عنك وعن عيالك
نوره / كلنا بخير

عبدالرحمن وولده دخلو قسم الرجال ونوره دخلت بقسم الحريم وكان بستقبالها خديحه رحبت فيها بحراره وجلستها بالصاله

جابت الشغاله القهوة والضيافه

نوره / وينها هند ماشوفها

خديجه / رجعت مع اخوها لرياض عندهم شغل ضروري

نوره / يمكن رجعت واحنا مسافرين

خديجه / بشري عنك وعن العيال
نوره / كلنا بخير وانتي بشرينا عنك وعن العيال والبنات

خديجه / الحمدلله كهم بخير

نوره / شوفي خديجه اكيد عندكم خبر عن سبب جيتنا ترى يوم المنى عندي ان بنت اخوي تصير زوجة ولدي

خديجه بحب / احنا موافقين واكيد هند وصلت لكم موافقتنا محمد ما ينرفص مستحيل بنلقى زوج لبنتي احسن من محمد

نوره بفرح / جعله مبروك والله يتمم لهم على خير والملكه باليومين هذي اول ماتطلع نتايجهم

خديجه / الي تبونه سووه ياليت يانوره تكون عشاء بالبيت والحوسه بالزواج

نوره بحب / وشروطها كلها موافقين عليها

خديجه / شرطها الوحيد انها تكمل الجامعه والمهر وهالسوالف مو ضروريه عندنا احنا نشتري لبنتنا زواج يخاف الله فيها

نوره / حنان بنتي ومهرها بيندفع مثل بناتي والسكن بفيلا لحالها

خديجه بامتنان / الله يبارك فيكم ما قصرتو ومتاكده ان بنتي بتطلع من بيت ابوها معززه مكرمه وبتجي بيتكم معززه مكرمه الله يوفقهم

نوره / امين


بمجلس الرجال

عبدالرحمن / بدر احنا جاين نخطب بنتك لولدنا

بدر / موافقين والملكه بالوقت الي تحددونه

عبدالرحمن / اذا طلعت نتائج التحاليل الملكه على طول

بدر / على بركة الله

محمد / خالي هند قالت شرطكم وانا موافق وعهد علي اني ما وقف في وجهة دراستها لو تبي تكمل الدكتوره موافق وبساعدها

بدربحب / هذا العشم يابوك الله يبارك فيك



في الطائف

نايمه على سريرها تعبانه سمعت صوت الاذان فتحت عيونه المتورمه من كثر الصياح رفعت راسها اطالع بالساعه المعلقه على الجدار انصدمت وهي تشوف الساعه 7 فاتتها صلاة العصر والمغرب والعشاء باقي دقائق وياذن قامت من سريره دخلت الحمام توضت وبسطت سجادتها وصلت
بعدها رجعت للحمام اخذت شور ولبست لبس كئيب لبست تنوره سوداء وبلوزه سوداء يعبر عن نفسيتها الكئيبة الحزينه

مخنوقه متضايقة ماتقدر تنزل وهي بحالة الحزن الي فيها

فتحت شباك غرفتها اخذت نفس عميق يهدي من روحها الموجوعه

الظاهر محكوم عليها العذاب طول عمرها بدايتها براشد ونهاية ولد اخوه
كرهت الضعف الي صابها معقوله ماقدرت تمسك اوجاعها ودموعها عن خالد اخوها



هند في نفسها / وش هالضعف ياهند تبكين بوجع بسبب رجال كلهم غدارين
جاسم غير عنهم

كلهم مثل بعض لا تنسين راشد عم جاسم ارجعي هند القويه موتي قلبك الي ضعفك وعفس حالك واذا استسلمتي له بيدمرك

انتي عشتي مع امك وعشتي مع اوجاعها وانينها بسبب حباها لراشد تبين حالتها تنعاد معك

اتركي عنك خرابيط الحب الي بدمرك شوفي حالتك كيف صارت بسبته وهو جاي يجرحك يعايرك بقسوتك مايدري ان سببها راشد والله مو ذنبي الي سويته فيه ندمانه على قد شعر راسي اااااااااااااااااااااااه ياجاسم اوجعتني والله اوجعتني الله يسامحك ياخالي الي قربتني منه وهذي النتيجه ارجعي هند القويه ارجعي

انتي عايشه لغيرك محتاجينك قويه لا تضعفين جاسم كابوس مزعج تخلصي منه
عوضي وجعك وحرمانك بزرع البسمه والسعاده بقلوب الكل هذي سعادتك ياهند

قومي بدلي السواد الي لابسته

استجابت لكلام عقلها قفلت الشباك ورجعت لدولاب ملابسه البست فستان بيتي وردي

فتحت باب غرفتها ونزلت تحت كانت ام بسام جالسه بالصاله
قربت منها هند وباست راسها

ام بسام بحنان / شلونك يمه من جيتي وانتي نايمه ليكون يوجعك شي

قربت وجلست على كنبه مقابله لام بسام

هند بصوتها المبحوح / تعبانه من السفر وتغير الجو

ام بسام بحب / من جيتي ماكلتي شي قولي لشغاله تجيب لك شي تاكلينه

هند / مو مشتهيه

ام بسام بحنان / مايصير يمك طول يومك بدون اكل

هند بتعب / معليه خالتي اول ماشتهي بقوم اكل

تذكرت سفر خالها وخطبة محمد

هند في نفسها / شلون نسيت محمد وخطبته هذي من حسناتك ياجاسم

كان جوالها بيدها رفعته واتصلت على خالها


عند عبدالرحمن

كان مخلص من صلاة العشاء وداخل بيت بدر سمع صوت جواله شاف رقم هند وابتسم رفع جواله

عبدالرحمن / غريبه تاخرتي ماتصلتي

هند ردت لها الروح بسماع صوت خالها

هند بابتسامه / جيت من السفر تعبانه عندي شغل بالشركه نمت وراحت علي نومه بشر وش صار
عبدالرحمن / كل خير والملكه هاليومين بتكون عشاء
هند بابتسامه / واخبار المعرس اكيد طاير من على الارض
عبدالرحمن / ههههههههه الله يسعده ماقد شفته فرحان هالكثر

هند / خالي طالبتك اغصب على خالي بدر يجي معكم لطائف يصيف عندنا بجهز له ولعياله فله خاصة فيهم

عبد الرحمن / بحاول فيه وهو لا درى ان هذي رغبتك بينفذها

هند / تسلم ياخالي يله فمان الله

قفلت جواله على دخلت غاده وخالد وقفت لغاده وحضنتها
وجلست غاده جنب امها وخالد جلس بكنبه منفرده وهي رجعت وجلست بمكانها

خالد يطالعها بتفحص وبقلبه كلام كثير يبي يقوله فهمت عليه قامت وطلعت للحديقه ما تعودت تهرب عن المواجهة ويوجعها خوف خالد عليها

جلست على المرجيحه دقائق وخالد عندها
قرب وجلس جنبها

هند بابتسامه حزينه / خلودي ابيك تلعب بشعري مثل اول
انسدحت وحطت راسها على رجل اخوها وخالد يمسح على شعرها بحنان
خالد بجديه / من اليوم وانا انتظرك تصحين واعرف وش الي صار بمكتبك من الي زارك

هند برجاء / عفيه خالد انسى الموضوع مثل مانسيته شي صار وانتهى

خالد بصدق / ما قدر يا هند ما شفتي حالتك وانتي موجوعه

هند سجبت يده من راسها وباستها انصدم من حركتها

هند بوجع / دخيلك قفل على الموضوع وهذي يدك بستها وش تبيني اسوي لك علشان تقفل ها لسيره

خالد بستسلام / ما يحتاج تسوين شي بسكره واتمنى مايتكرر لاني المره الجايه مستحيل اسكت واقتنع بكلامك

هند بابتسامه الم / وعد مافيه مره ثانيه

خالد بابتسامه / قومي عازمك على العشاء برى ترانى من عشاي البارح والبركه فيك

هند بابتسامه / طيب بلبس عباتي وبنزل محتاجه اغير جو

طلعت فوق لغرفتها اخذت عبايتها مرت بالصاله

هند / خاله انتي وغاده تعالو اطلعو معنا بنتعشى برا بدل حبست البيت

ام بسام / عليك بالعافيه بطلع لسوق مع عمك ابو بسام

هند / وانتي ياغاده تعالي معنا

غاده بابتسامه / انا افضل السوق على المطعم لو انك رايحه لسوق كان رحت معك لكن بروح مع امي بنجهز لحفلتك ولا نسيتي

هند / والله نسيت وين نحطها بالقصر ولا بفندق
ام بسام / لا بحوش القصر بتصير خيال واتركي التنسيق علي تعرفين خالتك مجنونه بهالسوالف

هند بحب / الله يعطيك العافيه انا طالعه تاخرت على خالد

طلعت لقت خالد ينتظرها / كان نمتي احسن

هند بابتسامه / خذتني السوالف مع خالتي

خالد / انتي تسولفين وانا محترق انتظرك يله مشينا




في الرياض
عند جاسم

صحى من نومه وهو كسلان اخذ جواله من الكومدينه شاف ساعته 8 قام مفزوع ماصلى العصر والمغرب والعشاء قام دخل الحمام توضاء وطلع بسط سجاده وصلى صلواته الي فاته

بعد ماخلص صلاته رجع لسريره دخل فيصل

جاسم بعصبيه / تدري اني جامع صلاتي والبركه فيك ذنبي برقبتك

فيصل بجديه / ما كنت بالبيت توني داخل مو بالعاده يكون نومك ثقيل وتنام هالكثر

جاسم / متى السفر

فيصل / الحين امك وجداتك لابسات عبايتهم قوم لا تتاخر علي وسيارتك جبتها مع نواف تحت

جاسم / تصدق نسيتها زين منك جبتها
يله بقوم اخذ شور سريع والبس وانزل

فيصل / انا بسبقك بشيل الاغراض في السياره لا تتاخر علي

دخل الحمام من غير لا يجاوب فيصل

نزل فيصل تحت وطلع لقلى اغراض محطوطه على جنب قسمهم بين سيارته وسيارة جاسم

بعد ربع ساعه نزل جاسم ودخل على امه وجداته باس راسهن

وجلس بين جداته

جاسم بتعب / يمه دخيلك قولي لشغاله تسوي قهوة راسي بينفجر

ام جاسم / مافي وقت اطلب قهوه بالطريق

وقف جاسم / اجل يله نطلع وش ننتظرن

طلعو وركبن الجدات بسيارة جاسم وام جاسم والشغالات بسيارة فيصل




في الطائف
عند هند

بعد ماتعشو رجعو للبيت دخلو الصاله كانت فاضيه اخذت عباتها وفسختها وحطتهم جنبها
جلست على الكنب وجلس خالد بكنبه منفرده مقابلها

خالد بعتب / ابي افهم رايح معك الرياض وراجع ماقلتي لي عن خطبة محمد لبنت خالي يجيني الخبر من غيرك ماتوقعتها منك ياهند تخليني مثل الاطرش بالزفه

هند برجاء / خلودي حبيبي اسفه والله ماقصدي اني ماقول لك كل شي صار على السريع
خالي عطاني موافقته الصباح على طول
كلمت محمد وقلت له يقول لخالي يجون يخطبون رسمي لولا الي صار كان حاضرين الخطبه لكن ربك ماكتب

خالد بجديه / اموت واعرف الي صار

هند بعصبيه / وبعدين معك خالد وش اتفقنا عليه لتزعلني منك وانت تعرف لزعلك صعب ارضى

خالد / امرنا لله ما نقدر نزعلك

هند / كلمت خالي وقالي ان الخطبه تمت والملكه لطلعت نتائج التحاليل

خالد / بتحضرين الملكه
هند / اكيد بحضرها الله لا يعقوني بشر للحين بقلبي غصة اني ماحضرت ملكة فهد تبيني اعيدها ولا احضر ملكة محمد

خالد بجديه / طيب بعد يومين الحفله الي مسويتها لاستقبال الموظفين واهلهم

هند بجديه / كل شي يتاجل الا اني اترك ملكة محمد واكسر فرحته

خالد بجديه / اجل بنسافر بنفس اليوم ونرجع بنفس الليله

هند بجديه / كلنا بنرجع سوى وخالي بدر بيكون معنا

خالد مستغرب / خالي بدر

هند / انا قلت لخالي يحاول فيه ويجبره اذا رفض انا بكلمه وبجبره بطريقتي

خالد بابتسامه / اكيد المعرس بيوقف مع ابوي باقناع خالي علشان العروس تكون قريبه منه

هند / هههههه الله يسعده

دخلت عليهم ام بسام وغاده ووراهم الشغاله شايلة الاكياس

قربت غاده ورمت نفسها بقوة على الكنب
خالد منقهر من حركتها لكن ساكت مستحي من امها

هند بعصبية / يا لمجنونه شوي شوي نسيتي انك حامل والحركات العنيفه مضره اذا ماتبينه احنا نبيه
غاده مستغربه من عصبية هند / هنوده حبيبتي نسيت من تعبي رميت نفسي على الكنب مايحتاج كل هالعصبية

هند انتبهت على نفسها / ياغدويه ياحبيبتي عصبت من خوفي عليك
لو صار شي لك ولا للي في بطنك اول وحده بتتحسف وتتوجع هو انتي

ام بسام قطعت عليهم / انا طالعه للملحق تعبانه مكسره والاغراض حطوهم على جنب كلها خاصه بالحفلة

قامت ام بسام وطلعت للملحق

خالد بحب / علشان خاطري غدويه انتبهي على نفسك ترى انتي ببطنك روح كوني امينه عليها

غاده بحب / حبيبي حركاتي طبيعيه لا تكبرونها يمكن للحين ماتعودت كثير على فكرة اني حامل واوعدكم بحاول اني ابتعد عن الحركات الي تضرني وتضر الي ببطني

هند / تعشيتي
غاده / مالي نفس شربت عصير وشبعني

هند / غاده شوفي حالك الي اعرفه الحوامل يمتنن وانتي تضعفين

غاده / الي اكله ما تهنى فيه استفرغه على طول صرت اخاف من الاكل

هند بحب / الله يكون بعونك ويمر هالايام بسرعه وترتاحين

غاده / امين

وقفت غاده / انا طالعه تعبانه بنام تصبحون على خير

وقف خالد ولحقها

هند بعد ما تركوها تمددت على الكنب ماتبي تطلع لغرفتها تتهرب من النوم فيها
هند في نفسها / شفتي لوين وصلتي تتهربين من غرفتك انتي ماهربتي من الي هددوك بالموت تتهربين من طيف جاسم شفتي لوين وصلتي ياهند قومي لغرفتك ونامي فيها وين القوة الي تقولين عنها

استجابت لافكارها وقامت دخلت غرفتها دخلت الحمام اخذت شور دافي يريح اعصابها طلعت لبس بجامه ودخلت بسريرها تحاول تشغل نفسها بشغلات بعيده عن تفكيرها بجاسم
وفي افكارها نامت

يتبع









بالرياض


عزم عليهم بدر على العشاء واستجابو له تعشو عنده وجلسو بعد العشاء سوالف لين الساعه 10 طلعو لقصرهم وصلو كلن دخل لغرفته من التعب والارهاق نامو

في بريطانيا
عند غاده
من جت من الجامعه نايمه اتفقت مع ندى ان بكره ماعندهن شي بيغيبنه بيرتاحن بعد ارهاق طويل بسبب الامتحان

قامت فتحت عيونها اخذت جوالها شافت الساعه 2 بالليل تغصبت على النوم لكن مافي امل قامت من سريرها دخلت الحمام غسلت وجهها وطلعت

الصاله كانت فاضية تاكدت ان فهد بغرفته نايم جلست على الكنب حست بالجوع دخلت المطبخ مافي شي ينوكل فتحت الثلاجه اخذت عصير شربته تبي تسد فيه جوعها رجعت لصاله جلست على الكنبه وخذت الريموت وشغلت التلفزيون وصارت تقلب بالقنوات كلها ممله وقفت راجعه لغرفتها انسدحت على سريرها وحاولت تتغصب على النوم لين نامت

في الديره

وصلو قبل صلاة الفجر ساعدو جداتهم بالنزول والجدات ردت روحهم بشوفتهن لديره دخلن غرفتهم بمساعدة فيصل

وجاسم ينزل الاغرض مع الشغالات دخلهم داخل المطبخ سمع اذان الفجر دخل حمام عند مجلس رجال توضاء وطلع يصلي بالمسجد رجع دخل مجلس الرجال طلب من الشغاله تجيب له مفرش ولحاف
بعد دقائق جابت له اخذها منها وفرشه على الارض بينام بالمجلس يتهرب من نومه بغرفته ما يبي ترجع له المواجع

دخل عليه فيصل استغرب نوم اخوه بالمجلس

فيصل / خير وش عندك نايم بالمجلس وتارك غرفتك

جاسم بحزن / نومي هنا اريح لي

فيصل بجديه / افهم انه هروب من ذكرياتك الموجعه

جاسم بوجع / مثل ماقلت

فيصل بحب / اجل بنتبادل الغرف

جاسم يضحك بوجع / ههههههههه قلت لك انحاش من ذكراها وارجع لذكرها كل زوايه بالبيت تذكرني فيه حتى حظيرة غنم جدتي تذكرني فيها

فيصل بحزن / احمد ربي مليون مره ان غاده ماجت لديره ولا كان تشوفني مجنون رسمي الله يكون بعونك ياخوي اجل بجيب فراشي ونام جنبك تغير عن نومة السرير

جاسم / براحتك

طلع لغرفته اخذ مفرشه والحافه ونزل تحت عند اخوه الي مستمر بسرحانه
بسط افراشه قريب من اخوه انسدح ومن التعب نام

عند جاسم

كل الي صار بينهم ينعاد قدام عينه نفسه يعرف ليش ثارت كل هالثوران وتطردة بقسوة من مكتبها شكلها ادمنت على تجريحه تفتعل أي سبب علشان تزود طعناته فيه مشتاق لها وهذا كان جزاته منها

تذكر هالابيات وقالها بدموعه

أبيك تضمني ضمة غلا فيها حنان وشوق
وأبي أتوه في نظرة عيونك وأنثر أشواقي
أبي ضمة دفا تروي ضمى قلبي المحروق
أبيك ولا أبي غيرك غريب يبعثر أوراقي
أبيك أنت تضمني وأبيك تلمني برفوق
وأبي أحس أنك يالغلا مشتاق لعناقي
أبي تنسى وتنسيني الوله وأنسى هذاك الشوق
أبي أكون في دنياك أنا العطشان وأنا الساقي
وأبيك تذوب فيني ياغلاي وسيد أهل الذوق
وأبي أذوب فيك ياغلاي وكل عشاقي
أحط أيدي على جبينك وبعمل أيدينك طوق
أنا جيتك وأبي شعرك يغطي وجهي الشاقي
أبي أغيب عن دنيا البشر من جد ما أبغى أفوق
أبي أنام في حضنك أنا والحب وأشواقي
وأبي أكون لك غيمه وأبيك تكون لي رعد وبروق
مطر يسري خفوقن ضامي مشتاقي
خيالاتن رسمها الغلا وزاد الشوق
وعرف إن الزمن كذبه وعرف إن الشقى باقي




قال بصوت عالي / ااااااااااااااااه ياهند الشقى بااااااااااقي

فز فيصل من صوت اخوه / جاسم وش فيك عسى ماشر وش فيك تصارخ

جاسم انتبه على نفسه بوجع / نام لا تشره علي ياخوي لا تشره علي

فيصل بوجع / لا حول ولا قوة الا بالله اللهم اجبرنا في مصيبتنا واخلف لنا خير منها

جاسم / كمل نومك

فيصل / نام وارتاح وارمي همومك على ربك بيفرجها ان شاء الله

جاسم / ونعم بالله
انسدح بسريره ومن التعب نام

فيصل شاف اخوه نايم موجوع على حاله كمل نومه



في بيت ابو مطلق
عند مطلق

رجع للبيت بعد الصلاة وهو فرحان دخل البيت وهو يدور على امه لقاها باسطه فراشها بالحوش وجالسه والبنات بالمطبخ
قرب منها وباس راسها والبسمه على وجهه

مطلق بابتسامه / البشاره يالغاليه

ام مطلق / ابشر

مطلق / جاراتك الي ماتبين تسافرين الا مودعتها ابشرك الحين في بيتهن

ام مطلق بفرح / الله يبشرك بالخير ربي عارف بنيتي يعز علي اسافر من غير لا ودعهن
بعد شوي بزورهن

مطلق بحب / يالغاليه اجليه للعصر شكلهم جاين الفجر وتعبانات وبينامن

ام مطلق / ام راشد وام موضي يقومن بدري

مطلق / الي يريحك يالغاليه سويه

دخل عليهم ابو مطلق وهو يشوف مطلق عند امه

ابو مطلق بابتسامه / اكيد سبقتني وبشرت امك

مطلق / اكيد تبيني اعرف بشي الي بيبسط الغاليه ولا اقوله

ام مطلق / الله يرضى عليك

مطلق / يمه بكره موعد سفرنا ودي ارتاح هناك قبل لا اداوم

ام مطلق / خالتك بتروح معنا

مطلق / ايه مطلق شرى له سياره بيروحون فيها
ام مطلق / زين نسافر سوى حلو الواحد يسافر معها اخويا لا سمح الله صار شي الا يلقون من يساعدهم

دخلت فاطمه بالقهوه جلست وصبت فنجال ومدته على ابوها وبعده صبت فنجال لامها وبعده لمطلق

ابو مطلق وهو يشرب من فتجاله / ونياقي يا مطلق

مطلق بابتسامه / بتسبقنا يالغالي واليوم بتجي شاحنات تنقلها لطائف لمكانها كله ولا نياقك يالغالي

ابو مطلق بحب / الله يوقفك دنيا واخره ويفرحني فيك

مطلق/ امين

دخلت عليهم منيره بالفطور افطرو وكلن راح لطريقه ابوهم راح لنياقه ومطلق طلع لحمامه وامه جالسه بالحوش مشغله رادوها والبنات شالن الاغراض ودخلنها المطبخ يغسلنها



في الرياض

قامت نوره على اذان الفجر شافت مكان عبدالرحمن خالي تاكدت انه بالحمام يتوضاء طلعت لغرفة عياله تصحيهم رجعت لقت عبدالرحمن لابس

نوره بحب / بداوم بشركتك اليوم

عبدالرحمن / ايه ماني بمطول بتطمن على الشغل وبرجع

نوره بابتسامه / لا تنسى انك بايجازه لاتربط نفس بشغل

عبدالرحمن / الشغل بدمي

نوره / هذا الكلام الي اخذه منك ومن بنتك كل ماقلت لكم ارتاحو قلتو الشغل بدمي ترى العمر يخلص والشغل مايخلص

عبدالرحمن / طالع للمسجد اجي القى الفطور جاهز

نوره / ان شاء الله

طلع من غرفته نزل تحت لقى عياله ينتظرونه يبون يطلعون سوى لصلاه




في الطائف
عند هند

صحت من نومها وهي تحس بنشاط قامت من سريرها دخلت الحمام توضت وطلعت تصلي ارجعت اخذت شور ولبست لبس بيتي واخذت شنطة ملفاتها ولاب توبها انزلت تحت كان البيت هادي والصاله فاضيه دخلت المطبخ طلبت من الشغاله فطور وكبتشينو
عندها اشغال معلقه تبي تخلص منها وبعدها بتسافر بتستقر بابريطانيا ودير شركتها الام هناك
وهي منغمسه بمراجعة الملفات الا تسمع خطوات رفعت عيونها شافت خالد واضح عليه التعب
قرب وجلس على الكنبه المقابله

خالد / ياله صباح خير نسيتي انك بايجازه

هند بابتسامه / وش تقول في اختك مجنونه شغل
خالد بتعب / الله يعينك على نفسك

هند / الا انت ليش تارك فراشك وجاي عندي

خالد بتعب / الله يعين حالة غاده تخلي الواحد يقد ينام طول ليلها داخله طالعه الحمام موجعني قلبي عليها ولا فيه حل

هند بحب / دخيلك تحملها لا تبين انك متضايق ترى الي فيها كافيها

خالد / ماشكيت قلبي موجعني عليها ودي ادور لها حل يخفف وجعها

هند / كلها فتره وتعدي الله يتمم لها على خير

خالد وقف / انا طالع برتاح بغرفتي من البارح وعيني ماذاقت النوم

هند / نواف العواف

طلع من عندها وهي مستمر بجلستها جابت لها الشغاله الفطور افطرت


تذكرت اهل هنديانا من سافرت انشغلت مامرتهم موصيه عليهم خالتها وارسلت لهم شغالات

من سافرت خالتها محد مر عليهم
طلبت من ريتا تجيب عبايتها وهي مقهوره من نفسها شلون نستهم خايفه يكون ناقصهم شي

دقائق جابت لها الشغاله عبايتها لبستها وطلعت بخطوات سريعه لفيلا هنديانا طقت الباب فتحت لها الشغاله
سالتها اذا احد صاحي قالت ايه ماما كبيره وبابا كبير
هند / قولي لهم هند عند الباب

دخلت الشغاله عندهم قالت ان هند جايه تزورهم فرحو بزيارتها وطلبو من الشغاله بسرعه ادخلها


دخلت الصاله وهي مستحيه من نفسها ومن تقصيرها في حقهم

قربت شافتهم جالسين ام هندينا كل وجهها طيبه وحنان ودينه تخاف الله وابو هنديانا رجال طيب مشلول

قربت منهم وباست راس ام هنديان وجلس جنبها ومسكت يدها

هند / السلام

ام وابو هنديانا بحب / وعليكم السلام

هند بحياء / السموحه اني ماجيتكم والله الي اشغلني عنكم شي كبير

ام هنديانا بحب / مسموحه ما يجي منك قصور

ابو هنديانا / شخبارك يابنتي

هند / الحمدلله بخير بشر عنك

ابو هنديانا / الحمدلله بخير

هند بحنان / ناقصكم شي ترى اذا هنديانا بنتكم انا بنتكم

ابو هنديانا / جعلك سالمه ماقصرتي

هند بابتسامه / العروس شكل العسل نسها هند

ابوها بابتسامه / في الصبح تتصل علينا وفي الليل تتصل تطمن علينا

ام هنديانا / الله يوفقها ويسعدها ويعوض صبرها خير

هند / امين افطرتو ولا باقي

ام هنديانا / لا مافطرنا

هند / ليه مافطرتو وانتم تاكلون علاجات

ابو هنديانا / مانشتهي مغير انا وعجوزي حطين روسنا بروس بعض


هند بابتسامه / اذا افطرت معكم بتنفتح نفسكم
ابو هنديانا / ايه
هند بابتسامه / ترى خالتي تذبحني تغار عليك

ام هنديانا / اغار من بنتي على ابوها

هند بحب / طالبتكم بدال حبستكم بالبيت تجون تزورني وتجلسون عندي البيت عندي مليان وبكره بيجي خالي بدر وعايلته بتنبسطون

ام هنديانا / الله يبسطك يابنتي
هند وقفت
ام هنديانا / وين يابنتي

هند / بجيب الفطور ولا غيرتو رايكم ماتبوني افطر معكم

ام هنديانا / ارتاحي يمك الشغاله بتجيبه

هند بابتسامه / الي يشوفك يقول بطبخه حتى سلق البيت ماعرفه

تركتهم وطلبت من الشغاله تجهز اغراض الفطور وهي تتفقد النواقص وطلبت من الشغاله تكتب لها كل شي ناقصهم وطلبت منها تعطيه لها لطلعت برى ماتبيهم يشوفونها

وصلت عندهم
هند بحب / فيكم شده تعتمرون الاسبوع الجاي

ام هنديان بفرح / امنيتي اعتمر لكن الشكوى

هند بحب / اليومين هذي مشغوله بيجوني ضيوف لكن بداية الاسبوع الجاي اذا ربي احيانا بتعتمرون معي

ابو هنديانا بفرح / الله يفرحك يبوك ويكثر خيرك

هند / بكره بسافر لرياض ملكة محمد اخوي حلفتكم اذا احتجتو شي غاده وامها في البيت لا تستحون والله كلنا نحبكم

ام هنديانا / الله يحبك يابنتي
هند / اليوم العصر بيجي لكم سواق خصوصي بيسكن بالغرفه الي برا اذا بغيتو تطلعون تروحون مكان هو يوصلكم

ام هنديانا وعيونها تدمع / الله يعوضك يابنتي ويرحم بطن جابتك

هند / امين

دخلت عليم الشغاله بالفطور افطرت تاكدت انهم اكلو علاجاتهم وبعدها طلعت لحقتها الشغاله وعطتها اوراق النواقص اخذتها وطلعت برى البيت



في الديره
عند الجدات

مثل عادتهن قامن بدري جابت لهن ام جاسم القهوه تقهون وبعده جابت الشغاله الفطور افطرن سمعن صوت الباب
طلبت ام جاسم من الشغاله تفتح الباب كانت ام مطلق الي زايرتهم ماقدرت تصبر للعصر
دخلت استقبلتها ام جاسم بحب لها قدر كبير عندها والجدات قربت منه وسلمت عليهن وغصب بكت
ام جاسم بخوف / تعوذي من بليس يام مطلق ليش كل هالبكي
ام مطلق بدموع / غصب عني يام جاسم جايه اودعكم بروح مع مطلع لشغله

ام راشد / لاتزعلين يام مطلق ولدك يحتاجك لا تضيقين عليه صدره وهو يشوف دموعك

ام موضي / الحي من الحي بيلتقي ان شاء الله

ام جاسم / تطمني بنزورك بمحلك

ام مطلق بفرح / صدق يام جاسم

ام جاسم / اذا ربي احيانا كل صيفيه نتبرد عندك في الطائف جهزي لنا مكان

ام مطلق / البيت كله لكم واحنا ضيوفكم
ام جاسم / عاش البيت واصحابه

جابت لهم الشغاله الفطور افطرن وافطرت معهن ام مطلق على اذان الظهر طلعت لبيتها



بعد يومين

تحددت ملكة محمد بعد ثلاث ايام بتكون عشاء عبدالرحمن وعايلته بالرياض وهند وخالد بيلحقونهم بكره وبيرجعون بنفس اليوم

بدر وافق على طلب هند وبيسافر مع عبدالرحمن بنفس الطياره لطائف بيجلس هناك باقي الاجازه

مطلق اجل سفره يوم علشان خاطر امه يبيها تجلس اكثر وقت مع جاراتها الي بينهم عشرة عمر

جاسم عايش حياته كائيب يحاول يتصنع القوة عند امه وجداته ماله خلق عتاب ولوم

فيصل يطلع عكس الي يكتمه وصل معه الشوق والعشق والغيره لاقصى حد منقهر ان الجوهره ماحاولت تاخذ رقمها من خالتها كانها ماصدقت تقطع

لكن حاول مايبين هذا الشي لاخوه لان حالت اخوه يرثى لها ميت وهو عايش مايبي يزيدها عليه
هند تستعد لسفر لرياض وبعد الحفله عندها كذا شغله اذا صارت سافرت لبريطانيا وستقرت هناك الكل يجهل عن قرارها بتحطهم امام الامر الواقع

غاده وندى مشغولات بالامتحانات
فهد من اخر مره تعشى مع ندى ماطلع معها مايبي يشغلها عن دراستها
صلاح كل يوم يشوف فيه غاده يحس بوجع بقلبه بسبب صدها وكل ماتذكر انها تحب فيصل وتهذي فيه يكره فيصل ويدعي عليه انه سبب ان غاده ماتشوف حبه

بدر وخديجه مبسوطين ويستعدون لسفرهم لطائف وحنان قررت ماتطلع لمحمد الي وافق على طلبها لانها اكيد مستحيه مصيره بيشوفها

محمد مبسوط بقرب وقت ملكته كان نفسه يشوف حنان لكن اصدمت انها ماتبيه يشوفها قرر لا سافرت معهم الطائف بيدور فرصه بيشوفها فيها



في الديره

بعد ماصلى مطلق الفجر دخل مع ابوه من الليل مدخل اغراضهم الي يحتاجونها بالسياره
لقى ام مطلق باسطه بالحوش وقدامها القهوة جلسو تقهوى
مطلق / يمه كل اغراضكم اخذتوها
ام مطلق / ماخذنا غير ملابسنا
مطلق / زين البيت جاهز بكل شي وسيارتي صغيره ماتاخذ كل الاغراض
ابو مطلق / يابوك تاكدت ان نياقي وصلت

مطلق بابتسامه / ايه كلمت خالد وقالي انها وصلت بسلامه

ابو مطلق / زين طمنتني احس اليومين الي فاتت وهي غايبتن عني كاني ماني بعايش

مطلق بابتسامه / الله يعطيك طول العمر بطاعته

مطلق / يله مشينا مانبي نتاخر ونسافر وشمس حاره
ابو مطلق / على بركة الله ام مطلق تاكدي من اغراضك واغراض البنات لا تنسين شي

فاطمه / تطمن كل اغراضنا بالسياره واغراضك مجهزتها بايدني وحطيتها قبل شناطنا بالسياره

ابو مطلق بحب / جعل عيني ماتبكيك
ام مطلق والبنات طلعن من البيت وطقت بيت ام راشد بيودعنها افتحت لهن الشغاله دخلن داخل ودعنهم وطلعن وام مطلق قلبها يعتصر وجع وهي تودعهم

ركبو السياره ينتظرون مشعل واهله بعد ماوصلو تحركت السيارت مسافرين لطائف




في الطائف
عند هند


صلت الفجر وبعده ارجعت تنام قامت على صوت ريتا تقومها

ريتا / هند خالد يبغى انتي

فتحت عيونها بكسل / كم الساعة ريتا

ريتا / 9
هند / قولي له باخذ شور وبنزل
طلعت ريتا وقامت هند للحمام اخذت شور لبست فستان بيتي من الشيفون الزيتي فيه ورود نشفت شعرها ونزلت لقت خالد ينتظرها تحت

هند / السلام
خالد / وعليكم السلام

هند / افطرت ولا بتفطر معي

خالد / لا بفطر معك

طلعت من عنده ودخلت المطبخ طلبت من الشغاله تسوي لهم فطور
ورجعت لخالد وجلست على الكنبه

خالد / مطلق اتصل هو واهله جاين بالطريق

هند / اجل جهز لهم عشاء محترم

خالد / اجليها ليوم ثاني

هند باصرار / اليوم بكره ماني فاضيه بحضر ملكة محمد وبعده بداوم بالشركه وبانشغل بالحفله وهم لها معزه بقلبي مستحيل اجل عزيمتهم بعد الحفله او اجمعها معها لهم قدر كبير عندي

خالد بستسلام / على راحتك معنا وقت نتجهز للعزيمه
هند / الا متى يجون اهل وليد

خالد / ماتصل اكيد ياليوم يابكره اجازتهم انتهت

دخلت الشغاله بالفطور
هند / غاده وينها

خالد بحزن / نايمه لاحد يصحيها لين تصحى من نفسها

هند / الله يكون بعونها

بدو يفطرون دخلت عليهم غاده واضح على شكلها التعب
قربت منهم / السلام

خالد وهند / وعليكم السلام

خالد بحب / ليش قمتي

غاده بتعب / تعبانه ودايخه عفيه خالد ابي اروح للمستشفى

خالد بخوف / ليش وش صاير
غاده بتعب / حاسه بدوخه وتعب شكل ناقصني فيتامينات وبطلب من الدكتوره تعطيني علاج يريحني من اللوعه علشان اقدر اكل

وقف خالد / اجل ادخلي البسي عباتك

هند بحنان / ماتشوفين شر الا خالتي وينها من امس ماشفتها

غاده / طالعه مع ابوي عمره
هند / متى بيرجعون

غاده بابتسامه / شكلهم مطولين مدام معهم الانسه غلا اكيد بتطلب منهم يمرون جده

هند بابتسامه / الله يهنيهم غدويه الليله فيه عزيمه اهل مطلق جاين من الديره

غاده / وناااااااسه

خالد / غدويه انا طالع بنتظرك بالسياره لا تتاخرين علي

غاده وقفت / بدخل غرفتي بلبس عباتي وبطلع

هند / الله معك

طلعت غاده من عندها وتركتها بتفكيرها نفسها جداتها يكونون معها لكن الشي الي مستحيل ترضى فيه وجود جاسم معهن لان شوفته تضعفها تخاف لشافته اعترفت له عن كل الي بقلبها الي مخبيته عن الكل


هند في نفسها / والله احبك واكثر بكثير من الحب لكن انت مستحيل تحبني لان الي سويته مسح كل الحب الي بقلبك لي والله ياجاسم لو ادري انك تحبني مثل حبي لك لسوي المستحيلات علشان ترجع لي رضيت ولا غصب عنك

انتبهت من افكاره / انهبلتي ياهند وش هالكلام انتي هند الفهد متى تضعفين وتنذلين بسبب مشاعر مجنونه الاكيد بدمرك مهما كان الماضي بيكون بينكم مستحيل ينسى قسوتك عليه والشي الثاني مستحيل تنسين انه ولد اخو راشد

حطي امك قدام عينك انسرقت وانجلطت وانشلت وماتت بسبب حبها تبين تصيرين مثلها يالخبله خذي درس من امك

جننتها افكارها المتضاربه

صرخت صرخه قويه من قوتها تحس فيها فجرت البيت

هند بصراااااااااخ / خلاااااااااااااااص اطلع من راسي خلااااااااااص

مانتبهت على نفسها الا ريتا تكلمها

ريتا / هند اش في راس انتي يوجعك

رفعت عيونها لريتا وتاكدت ان صرختها كانت مسموعه / ايه

هند في نفسها / كله بسبايبك ياجاسم صرت ماقدر امسك انفعالاتي

طالعت بريتا / ريتا قولي لطباخه يسوي غداء كويس وكثير بروح اتغداء عن اهل هنديانا

ريتا / اش يقول يسوي اكل

هند / قولي لها تسوي اكل يصلح لكبار السن

ريتا / حاضر

وطلعت تركت هند بالصاله وقفت هند حاسه بتعب من الفجر نايمه قامت ودخلت المطبخ شافت ريتا تحوس بالمطبخ

هند / ريتا قوميني بعد الظهر بطلع عند اهل هنديانا

ريتا / حاضر

طلعت لغرفتها اخذت شوار دافي يريح اعصابها طلعت لبست بجامه ودخلت بسريرها ونامت





في الديره
عند جاسم


صحى على اذان الفجر التفت شاف اخوه نايم قام دخل الحمام توضى وقوم فيصل بعده طلع للمسجد صلى الفجر بعده رجع البيت دخل المجلس شاف اخوه نايم
جاسم / فيصل قوم صل الفجر فاتتك الصلاة بالمسجد
فتح عيونه بكسل / طيب
جاسم بعصبيه / بتقوم ولا غرقتك بالماء البارد
فيصل / بقوم
قام دخل الحمام توضى طلع بسط سجادته وصلى وجاسم طلع من عنده ودخل عند
سجادتهن يتسننوام جاسم بالمطبخ
قربب منهن وباس راسهن وجلس بوسطهن
دخلت عليهم ام جاسم بالقهوه
وقف جاسم

ام جاسم / وين طالع تقهوى معنا

جاسم / بطلع للمطبخ بطلب من الشغاله تسوي لي كابتشينو

ام جاسم / مدري وش حببك فيه

جاسم حس بوجع يعتصر قلبه
جاسم في نفسه بوجع / ااااااااااااه يمه لا تفتحين جروحي شفتي شلون ولدك ضعيف واضعف من الضعيف حبيت كل شي تحبه اعرف يمه ماتستاهل حبي لكن الله يشيل هالقلب الي راضي بالمهانه ياليت اقدر ازرع مكانه قلب يكرها كثر حبي لها

ام جاسم / جاااااااسم

جاسم انتبه على نفسه / هلا يمه
ام جاسم / وين سرحت
جاسم بابتسامه / قريب
قام وطلع من عندهم بعد دقائق دخل وبيده كاس كبتشينو
جالس مستمع لسوالفهن

ام راشد / الله يستر عليهم اهل مطلق ويوصلهم

ام موضي / الله يبارك فيها هند ويعافيها الي وضفت ولدهم المسكين وشرت له بيت وكتبته باسمه

فز قلب جاسم من طاريها واوجعه ان اسمها اقترن بمطلق
جاسم في نفسه بوجع / اكيد تحبينه وفضلتيه علي وقربتيه منك وبعدتيني عنك قولي معقوله ها المطلق يحبك ربع حبي لك انا مجنونك تفهمين اش معنى مجنونك قولي ليش حبيته

ماقدر يقعد اكثر حس نفسه مخنوق وخاف قوته تخونه عند جداته ويضعف

الكلام الي يسمعه كبير يحبها وتحب غيرك موجعه لقلب العاشق

طلع وبايده كاس الكبتشينو دخل المجلس شاف اخوه نايم فتح شباك المجلس واخذ نفس

وقال بصوته الحزين الموجع

أكـــــبــر مـــشــكــله..؟!~

وأكــبـر قــهــر ..؟!!~


" لآعشقت " لك إنـسـآآن ((يعشق)) غيرك =(



أكــــبـــر مـــشكـــلـه..؟!~

وأكـــبـــر قــهــر..؟!!~



لآصرت تتدور غلا شخص ,,, يدور غلا غيرك..


وش ذنبه..!


((قــــلــب)) ..يحبه ولايقدر يحب غيرهـ ~

مآيبغى يخووون له إنسآآن حبه من كل قلبه~

وش ذنبه..!

((قلب)).. تعلق به..ومو قآدر يـنسآآه ~

وشلون ينسآآهـ وهو مآيغيب عن آلــبـال~

مـــاأقـــســآآك عـــلـــي يـــآلـــغــآلــي,, ][أترك حبيبك وألتفت لي

على قسوتك لي (وحبك لغيري(

بس وربي..’’

أحــــبــــك..حب غير عن كل البشر

حبيب وغالي ولك بين البشر أغلى مكان

غآآلي ولالـك من البشر من يسآويك بغـلآآآك ..

يامن ســكـن قـلـبـي وأعماقي

يامن شـــــغـــل بــالــــي وتفكيري..

ياللي عـــيــونــي تــتــخــيـلـك قدامي


صرت أشوفك كل لحظه..؟!

الــشــوووق..}يبني خيآلك قدآآم عيووني..

أشتاقلك..لامر بالبال طاريك..

والمشكله..

طاريك دوووم عالبآآل ..


يحن قلبي لك ولـ(أخبـآرك..؟


حبيبي

.. (أعـشـقــك(
حتى لوتعشق ((غـيـري))..


فيصل بصراخ / اسسسسكت اسسسسكت

جاسم التفت على اخوه بحزن / كنت احسبك نايم

فيصل بوجع / ليه تبي تذكرني ان الي احبها وعشقها تحب غيري ليه قلبت علي مواجعي ياخوي بموت من الغيره والقهر وهي تحب غير وتتعذب بسبته

جاسم يضحك بوجع / هههههههه كلنا بالوجع سوى تقول توائم حبينا سوى توجعنا سوى باعنا وحبن غير ياكثر وجعنا ياخوي
فيصل بدت دموعه تنزل / والله احبها ياخوي تعبت وانا امثل القوة كل ليله مخدتي مبللتها دموعي نيران بقلبي من يطفيها تدري ان صلاح اخو نواف اول ماشافها طلب من نواف يقنع ابوه يخطبها له لكن نواف وقف في وجهه
جاسم بصدمه / اخو نواف
فيصل بوجع / ايه وهددته لو خطبها بذبحه مراح يشفع له انه اخوه

لو خطبها غيره وش يدريني عنه وانا مدري وين اراضيها بموت ياخوي لو صارت حليله لغيري بموووت

جاسم بوجع / الله يصبرنا الله يصبرنا



في بريطانبا
عند غاده

طلعت من غرفتها بعد ماصلت الفجر ولبست لقت فهد بالمطبخ يحوس بيسوي فطور

غاده بابتسامه / السلام وش ناوي تفطرنا

فهد / اشوف الايه مقلوبه عندك الرجال بالمطبخ والاخت تنتظرني اجيب الاكل عندها

غاده / هههههههه هذاك في السعوديه الحين احنا في بريطانيا
قربت وجلست على كرسي بالمطبخ وفهد يسخن الخبز بالمكرويف وحط الفطور على الطاوله
جلس مقابل غاده بدو يفطرون

فهد / دريتي ان ملكة محمد بكره

غاده باستغراب / متى وكيف وشلون ومن

فهد بابتسامه / بتنصدمين لدريتي منهي

غاده بحماس / منهي

فهد / ههههههه البزر حنان بنت خالي بدر

غاده بصدمه / شنوووووووو الظاهر محمد انجن هذي صغيره مو وجه زواج توها قريب تلعب مع البزارين

فهد / هههههههههه محمد مضرب عن الزواج وتاليتها طاح على بزر

غاده / مستغربه شلون خالي بدر وافق يزوج بنته بهالعمر

فهد بجديه / محمد ما ينتعوض وكل ابو يتمناه زوج لبنته

غاده بحب / فديته حموووووود وخيرا صرت معرس لازم ابارك له

فهد / اذا رجعنا من الجامعه كلمناه وباركنا له

وقفت غاده وغسلت يدها / فهودي بسرعه امتحاني الصباح

وقف فهد / طيب تعالي ساعدني شيلي الاغراض
قربت منه غاده وصارت تشيل الاغراض وباقي الاكل دخلته بالثلاجه

طلعت برى في الصاله لبست حجابها تنتظر فهد الي بغرفته طلع وبيده كتبه طلعو من الشقه للجامعه



في الطائف
عند هند

كانت نايمه بغرفتها دخلت عليها ريتا تصحيها مثل ماطلبت منها

ريتا / هند قومي صلي
هند فتحت عيونها بكسل / جهزتو الغداء بصواني

ريتا / لا باقي شويه مافي يخلص طبخ اكل

هند / والي يعافيك ريتا حاولو تخلصون بسرعه وراي مشاوير

ريتا / حاضر

طلعت ريتا وهي قامت ودخلت الحمام اخذت شور ولبست فستان ابيض واسود ولمت شعرها بعضاضه واخذت عبايتها وشنطتها بيدها ونزلت تحت لقت غاده جالسه

قربت من الصاله

هند / السلام

غاده / وعليكم السلام

هند / بشري وش سويتي بالمستشفى

غاده / اكتبت لي حبوب تمنع الوعه اكلها وقت الحاجه

هند / ان شاء الله تنفع معك

غاده / ان شاء الله الا وين بتروحين على الظهريه

هند / بطلع لبيت هنديانا ومعي غداء لهم وش رايك بدال قعدتك تجين معي

غاده / تسلمين هند انا بتغدى مع خلودي ماقدر اتركه يتغدى بالحاله

هند تذكرت شغله

هند / غدويه حبيبتي ابي منك خدمه

غاده بحب / عيوني لك

هند / ابيك توفرين لي مدرسات بكل المواد ومدرسه بفن الاتكيت واهم شي يكونن شاطرات

غاده مستغربه / ليش ان شاء الله

هند / بعدين تعرفين ليش ابيهم انا طالعه

طلعت من عند غاده ودخلت المطبخ اخذت معها شغالتين يشولون الاغراض

وصلت لبيت هنديانا فتحت لها الشغاله ودخلت مع شغالتها الشغالات دخلن المطبخ يجهزن الغدا
وصلت لصاله شافت ابو هنديانا وامها جالسين
قربت من ام هنديانا وباستها على راسها
وجلست بكنبه منفرده قريبه من ام هنديانا

هند / شلونكم اليوم

ابو هنديانا / الحمد لله كلنا بخير

هند / شخبار هنديانا يوم كلمتكم

ام هنديانا بابتسامه / الحمدلله بخير وتقول اخر الاسبوع الجاي بتجي

هند بابتسامه / باقي كثير على اجازتهم ليش مستعجلين برجعه

ابو هنديانا / وش لهم بالغربه يكملون اجازتهم بوسطنا

هند بحب / عازمه نفسي عندكم على الغداء وجايبه معي الغداء الي تحبونه

ام هنديانا بحب / وليه كلفتي على عمرك

هند بابتسامه / ماكلفت على عمري البركه على الطباخه لو بطبخ بغديكم بيض مسلوق ماعرف الا هو وياليت بعد يضبط

ابو هنديانا بجديه / اجل لتزوجتي بتاكلين زوجك بس بيض الرجال يبي له وحده تطبخ له اكله ما تعتمد على الطباخين

هند اوجعها قلبها الكلام الي يقوله انها تصير زوجه شي من سابع المستحيلات عندها وبعد ظهور جاسم بحياتها صار اصعب من المستحيلات

هند بابتسامه تصنع / لوقتها بيصير خير

دخت الشغاله تناديهم على الغداء تحرك ابو هنديانا بالكرسي المتحرك ولحقته ام هنديانا الي ساعدتها هند بالمشي

دخلو غرفة الطعام تغدو بعدها طلبت من الشغالات يجهزن الاغراض بتطلع معهن



طلعت من بيت هنديانا التفتت على بيت مطلق شافت سيارة مطلق

قررت بعد العصر تمرهم وتاكد عليهم عزيمه العشاء




عند بيت مطلق

الكل تفاجئ بفخامة الفيلا والبنات عيونهم منبهره بكل شي حوليهن هذا مثل الفلل الي يشوفنها بالمسلسلات الي بعمرهن ماحلمن ولا توقعن انها ممكن تكون حقيقه واكبر صدمه انهن بسكنن فيها

فاطمه منصدمه / مطلق احنا بنسكن هنا
مطلق بابتسامه / ايه وكل وحده لها غرفة مجهزه باثاث فخم

والتفت على امه وابوه / والغالي والغاليه غرفتهم تحت مابي يتعبهم طلوع الدرج

ابو مطلق بانبهار/ يابوك هذا كم اجاره
مطلق بابتسامه / هذي هديه من الشركه لموظفينها مثل هالفله لمشعل ولوليد وابشرك مكتوبه باسمي

ابو مطلق بحب / الله يعطيك خيرها ويبعد عنك شرها

مطلق / امين

البنات اطلعن يشوفن غرفهن محتارات طلبن من فاطمه تختار لهن الغرف ويبنتها تختار قبلهن لانها من طبعها تقدمهن على نفسها

فاطمه بحب / انا عني ماتخيل انام بغرفه لحالي تعودت على نومتنا سوى مانبي نفترق

منيره / أي والله فاطمه والبيت كبير يخوف

حصه / والغرف الثانيه تصير مقفلة ولزينه

فاطمه / بكره مطلق بيتزوج ويحتاجهم

منيره / يارب متى يتزوج ونفرح فيه
حصه / اخاف زوجته تسحبه وتاخذه منا

سمع كلام حصه

مطلق بحب / ماعا شت ولا كانت الي بتسحبني عنكم وقبل لا اختارها لازم توافقون عليها لانها بتعيش معكم

فاطمه / الله يرزقك بالزوجه الي تقدرك وتسعدك

البنات / امين
مطلق / اخترتن الغرف

فاطمه / بتكون غرفتنا وحده متعودات انام مع بعض مستحيل كبر هالبيت بيفرقنا

مطلق مبسوط بقوة علاقة خواته مع بعض
مطلق / اجل اختارن الغرفه الكبيره وبطلب من العمال يجمعون كل الاسره بنفس الغرفه

يتبع









في الديره

الجدات وام جاسم جالسات بالغرفة دخل عليهن فيصل وجاسم عيونهم منفخه من النوم
باسو راس جداتهم وامهم وجلسو جنب بعض

ام جاسم / وش ها لنوم حتى صلاة الظهر ما قمتو لها تعبت وانا اصحيكم

فيصل / نبي فطور

ام جاسم بابتسامه / صح النوم الحين الشغاله بتحط الغداء

فيصل / اجل بنتظر الغداء

جاسم ساكت ماله خلق لسوالف من بعد الي سمعه الصبح من امه وهو متضايق

ام راشد / ترى باقي اسبوعين عن الحج اخذتو اجازه

فيصل بابتسامه / انا اجازتي بجيبي

ام موضي / وانت جاسم

جاسم بتعب / ان شاء الله لجاء وقت الحج باخذ اجازه

ام جاسم بحب / جاسم وش فيك تعبان

جاسم بتعب / لا مصدع من السهر

ام جاسم / الله يهداكم ليش سهرانين وانت دكتور تعرف ان السهر مضر

جاسم في نفسه / ماتدرين اني من عرفتها والسهر محكوم علي كل ليلة


جابت الشغاله الغداء حطته فوق السفرة المبسوطه على الارض

قربو من الاكل وفيصل وجاسم تغصبو على كم لقمه منسده انفسهم
قام جاسم ولحقه فيصل

ام راشد / وش هالاكل

جاسم بتعب / النوم سد نفوسنا عن الاكل

ام جاسم موجوعه كاشفه عيالها لكن ما باليد حيله

ام جاسم / بترك لكم غداء اذا اشتهيتو قولو لشغاله تحط لكم

فيصل / الله لا يحرمنا منك يالغاليه

طلع جاسم من عند جداته غسل ايدينه وطلع لمكانها المفضل الي تعشقه وصل لمرجيحتها الي بقرب حديقة الزهور ماهتم بحرارة الشمس جلس عليها


طلع فيصل من عند جداته دخل المجلس ماشاف جاسم استغرب وينه فيه فتح شباك المجلس شاف اخوه من بعيد جالس على المرجيحه تفاجئ بقعده تحت الشمس بعز الظهيره طلع بيلحق على اخوه لتصيبه ضربت شمس

طلع من المجلس بخطوات سريعه وصل لجاسم

فيصل بعصبيه / مجنون وش مجلسك بشموس
جاسم بابتسامة الم / مدري رجولي جابتني هنا ولا حسيت بحر الشمس الي بقلبي اقوى
مد فيصل يده ووقف اخوه استجاب له جاسم ويمشي ورى اخوه ركب فيصل السياره

فيصل / اركب

جاسم انتبه على نفسه
جاسم مستغرب / وين ناوي ان شاء الله

فيصل / بنتمشى بالديره بالسياره بنغير جو من جينا ما تحركنا

جاسم فتح باب السياره محتاجه يرفه على نفسه وينسى احزانه

حرك فيصل السياره وطلعو من لحوش




في بريطانيا

طلعت غاده وندى من الامتحان مبسوطات سوالف مع بعض وضحك وهن يمشن بطريقهن للكفتريا

فهد وصلاح شافو ندى وغاده من بعيد صلاح ماحب يزعج غاده اكثر من كذا وقف بعيد بينتظر لين يخلص فهد ويرجع له

وصل لهم فهد وقطع عليهم طريقهم وكلم غاده باذنها وابتسمت له

غاده بابتسامه / الاخ فهد يستاذني ويترجاني وبعد موافقه مني رضيت انه يستفرد فيك من دوني

ندى وجهها حمر / ...........

فهد بحب / فديت اختي الي تسلك لاخوها

غاده / ههههههههههه اول واخر مره لا تعيدها


صلاح شاف ضحكتها ذاب وداخ حس بدقات قلبه تزود بدت معه باعجاب فيها وشكله لما درى انها تعشق غيره حظه اردي اجبره يحبها

اخذ فهد ندى وتركو غاده وراهم



وهي تمشي بطريقها اعترض طريقها شاب طويل قرب من غاده الي خافت منه وصارت ترجع على ورى

غاده في نفسها / جاء وقت تطبيق دروس ماماتي في الدفاع عن النفس مع اني اكرها لكن انا بحاجتها
بحركه دفاعيه سريعه منها ضربة الشاب وطاح على الارض

الشاب تفاجئ وانصدم وجته الضربه مفاجئة لانه توقع بيخوفها انصدم وهو يشوفها بحركات سريعه مفاجة اطيحه على الارض وقف وهو ماسك يده من الوجع طلع وتركها



عند صلاح

كان يرقبهم من بعيد وعيونه العاشقه تلتهمها
يوم شاف الشاب قرب من غاده جن جنونه لا شعوريا ركض
تفاجى من الحركه الدفاعيه القويه الي سوتها ماشاف الا الشاب طايح على الارض يتوجع وقف مكانه متفاجئ

صلاح فيه نفسه وباعجاب / والله بنت رجال واخت رجال ماتوقعت تطلع منك هالحركات والله ما ينخاف عليك

اعتصر قلبه حرقه ووجع

وكمل / مالومه فيصل يتوجع على فرقاك وشكلي بالحقه

رفعت عيونها شافت صلاح واقف قدامها سارح بافكاره

غاده / احححححححححححم

انتبه لها وبتسال / شلون سويتها هالحركه وين تعلمتيها من جد متفاجئ

غاده بابتسامه دمرت قلب صلاح / من زمان لكن ماحب حركات العنف لكن احيان الواحد يضطر علشان يحمي نفسه

صلاح بابتسامه وبحب / زين سويتي فيه كنت ناوي عليه لما شفته قرب منك لكن سبقتيني

غاده / جعلك سالم انا مضطره اتركك

صلاح منقهر انها ماتشوفه / الله معك

تركت صلاح ودخلت الكفتريا وجلست على الطاوله شاف الشاب الي ضربه مجمع مجموعة شباب على طاوله ويتكلم وياشرعليها
خافت منهم مهما كان الكثره تغلب الشجاعه
امسكت جوالها وتصلت على اخوها فهد

كان فهد مع ندى جالسين قريب من غاده بنفس الكفتريا
سمع صوت جواله ابتسم

يكلم ندى / هذي النحيسه غاده عمرها ماكملت جمايلها

ندى بابتسامه / رد عليها شوف اش عندها

رفع جواله ورد عليه

فهد / خير يالنحيسه

غاده بسرعه / فهد والي يعافيك الحق علي انا بالكفتريا

فهد وقف وبخوف / وش صاير

غاده / مافيه وقت للكلام تعال بسرعه

سكر من اخته وكلم صلاح يجيه مايدري ليش كلم صلاح لكن حس انه بيحتاجه

مشى بسرعه ووراه ندى وصل لطاولة غاده شاف الوضع طبيعي بيذبحها لو كان مكالمتها مقلب

فهد بعصبيه / خير وش صاير

غاده بخوف / اجلس بقولك

جلس وجلست ندى

غاده / طالع بالطاوله الي هناك

طالع مكان ماقالت له غاده شاف مجموعه من الشباب واضح عليهم انهم صيع

فهد / خير وش علاقتهم

غاده / حكت لفهد الي صار

حس بتانيب ضمير انه ترك غاده من غير لا يامن عليها وصار اناني
وقف بيتفاهم معهم مسكته ندى خافت عليه

ندى بحب / علشاني لا تروح لهم الله يخليك

فهد جلس / شانك كبير عندي وهذي جلسه

وصل لهم صلاح قرب من طاولتهم

صلاح / خير وش عندك متصل

فهد بابتسامه / مشتاق لك

صلاح / اجل قوم معي

غاده مرعوبه / لا اجلس معنا

انصدم تفاجى خاف انه سامع غلط استمر بوقوفه

غاده / صلاح المره هذي سماح تجلس معنا

امنيته تحققت وبيجلس بنفس المكان الي هي فيه من غير لا تتركه او تدور أي حجه علشان تبعده الحين هي عازمته ياكثر فرحتك ياصلاح

جلس مقابلها مستحيل يفوت انه يسرق النظرات لها وهي مجننته ومعذبته بصدها عنه



غاده بابتسامه / انا عازمتكم بس رجاء لا تكثرون وتفلسوني

فهد / ههههههه ياشين يوم يعزمك بخيل

غاده / عقاب لك وردع لامثالك بعزمهم على حسابك وياكلون مالذ وطاب

فهد بابتسامه / قوليها من الاول لا تسوين نفسك كريمه



عند صلاح

جالس وقلبه معها ما يشوف احد غيرها على الطاوله سمع صوتها الي يطرب اذنه على كثر ماسمع بنات يتكلمون مثل طريقة كلامه ونغمة صوتها ماسمع ولا راح يسمع تمنى يبقى مستمع لها من غير لا حد يقاطعها


فجئة تجمع الشباب عليهم الي كانو بالطاوله الي مقابله لهم وصار يتهجمون بالضرب

وقف فهد الي تفاجئ بالضرب المفاجى بدى يضربهم بضربات قويه وساعده صلاح بالضرب

اول ماشافتهم ندى تذكرتهم نفس المجموعه الي اعتدو عليها قبل وانقذها فهد منها

سحبت غاده ندى عندها خايفه تجيها ضربات غير مقصوده اخذه لبعيد


فجئة تجمع عليهم الموجودين بالكفتريا سحبوهم لاداره الجامعه

وبعد التحقيقات والاسئله الشباب عليهم شكاوي لسوء اخلاقهم بالجامعه وتحرشهم بالبنات ومضايقتهم للمحجبات

الاداره وقعت فصل الشباب من الجامعه

طلع فهد وصلاح من ادارة الجامعه وفيهم بعض الرضوض الخفيفه

وصلو لمكان غاده وندى الي تقطعت من البكي وغاده تحاول تسكتها

شافها فهد من بعيد اوجعه قلبه انه سبب دموعها قرب منهم ومد يده ومسح دموعها ندى تفاجئت وستحت

فهد بابتسامه / كل هذي دموع

ندى نزلت عيونها بالارض /.......


صلاح استحى من موقف فهد مع زوجته
حاول يشغل نفسه باي شي ولا يطالعهم مالقى نفسه الا يطالعها والتقت العيون
غاده نزلت عيونه مسحيه خافت يفهم نظرتها بالغلط هي بالصدفه جت عينها بعينه

وهو خلاص حس الارض ادور فيه مو قادر يتحمل هالحب الي غزا قلبه ومتاكد انه من طرف واحد ومتاكد اكثر ان فكرة زواجه منها مرفوضه مايدري وش نهاية حبه

ما يقدر يبقى اكثر من كذا مشى وتركهم راجع لشقته





في الطائف
عند هند

بعد صلاة العصر نزلت تحت لقت خالد بوجهها
هند / خلودي اتصل على مطلق اكد له العزيمه

خالد / اتصلت عليه

هند / خلودي وينك من اليوم ماشفتك من الصباح

خالد بابتسامه / نايم طول النهار

هند بتقهره / باقي يوم وتنحرم من هالنومه وبطلعها من عيونك

خالد / نحيسه لازم تذكرني بدوام

هند / انا طالعه عند اهل مطلق بعزمهم وابيهم بموضوع ضروري ماينتاخر

طلعت من قصرها ركبت السياره ووصلت بدقائق بيت مطلق

دقت الجرس فتح لها مطلق

هند بجديه / مطلق خالتي صاحية

مطلق / ايه تفضلي



ابو مطلق طلع مع مشعل يشوف محل نياقه بيطمن عليها

مشى وهي لحقته شافت ام مطلق جالسه بالصاله والبنات جالسات ببراقعهن حول امهن ماعجبها الي تشوفه ومقرر تغيره

هند قربت وجلست بكنبه منفرده

مطلق / انا طالع

هند / لا ابيك بموضوع بحضور امك

جلس بعيد عنهم

هند بابتسامه اطالع بالبنات / ممكن تتركونا لان فيه موضوع مفاجئة لكم مابيكم تسمعونه لين القى موافقه من امكم ومطلق

البنات فرحانات ومتشوقات يعرفن المفاجئة قامن وطلعن لغرفتهن


بعد ماطلعن البنات التفتت لام مطلق

هند / خالتي انتي تعرفين ان الواحد لجاء مكان يتطبع بطبع سكانه اذا ماكان شي محرم او مخلاف للعادات والتقاليد

ام مطلق مستغربه المقدمه ومطلق يستمع بصمت وهو بداخله مقهور من جاسم شلون تهور وطلقها


كملت / خالتي انا يوم جيتكم الديره شفتكم لابسات برقع ولبسته وانا بحياتي مالبسته لاني لو قاعد كاشفه من غيره بتصير كل العيون علي وبينتقدوني

ام مطلق بحب / صدق الكلام الي تقولينه
هند / خالتي انتي تشكين بحبي لبناتك

ام مطلق مستغربه / اكيد لا ويعلم الله اني احبك مثل حبي لهن

هند / خالتي البنات ماله داعي يلبسن البرقع هنا وتصير العيون عليهن واذا تركنه لا فيه عصيان لربي ولا مرتكبات اثم وان طلعن من البيت اكيد بيتسترن

وطالعت لمطلق الي معجب بكلامها وهو نفسه من زمان يطور خواته لكن عاده الديره ماتسمح له

هند / ساعدني مطلق انا مقرره ماطلع من هنا الا اقنعكم بالشغلات الي جايه علشانها

مطلق بحب / يمه الشباب هاليومين مايبون وحده ببرقعها ويعتبرونها متخلفه يمه خواتي ستيرات لا لبس البرقع بالبيت ولا فسخه بيزودهن ستر

ام مطلق / مدري يمك اخاف الناس تنتقدهن بعد تمسكهن بالبرقع يفسخنه من يوم عمرهن 10 سنوات وهو مافارق وجيهن تبيهن بعد العمر يفسخنه

هند بحب / ياخالتي ياحبيبيتي بناتك هن خواتي وربي الي ماحلف فيه كذب لو اني شايفه الي اقوله يمس اخلاقهن ولا بيعرضهن لكلام الناس اني ماطلبته الي طلبته مرعاه لمشاعرهن من الكلام الي بيسمعنه وهن مبرقعات

ام مطلق / بكيفهن اذا اقتنعن بتركه ماني بقايله شي

هند / وعندي طلب ثاني وهو الي جايبني وياليت ياخالتي ماترديني

ام مطلق / معاش الي يردك

هند / جايبه شغاله خاصه لكم ابي البنات يرتاحون يكفيهم شقى كل هالسنوات ابيهم يتفرغن لدراستهن

مطلق لو بكيفه باس راسها تقدير وامتنان حققت كل امانيه بسرعه اكثر مما يتوقع كان ينقهر وهو يشوف خواته غير عن بنات طول وقتهن بالمطبخ ومهملا شكلهن

ام مطلق بحب / ماندري شلون نطلع من جزاك

هند بزعل / وين الي تقول بنتي معقوله هاللكلام بتقولين لبناتك واذا على الشغاله راتبها على مطلق

مطلق في نفسه / والله كامله والكامل وجه الله والله ياجاسم بتدفع عمرك حسرة وندم انك ضيعتها

هند / خالتي من بكره الصباح بيجون مدرسات للبنات بكل المواد بيدرسنهم بالبيت ويعتمد على ذكائهم وقدرت استيعابهم للمواد اذا عدن الامتحان بالمعدل المطلوب بيختصر عليهن الدراسه ويتجاوزن كثير من المراحل الدراسيه

ام مطلق بقلبها تدعي لهند الي صايره تعطي من غير لا تنتظر منهم حتى الشكر تستكثره على نفسها

ام مطلق بحب / الله يفرج همك يابنتي

هند / امين والحين دور مطلق


مطلق بابتسامه / دوري

هند / العروس بتجي بكره الي مرشحتها لك والي ماتعرفه انها اخت وليد

مطلق بابتسامه / اذا تشبه وليد يبختي فيها

هند بابتسامه / على ضمانتي بتعجبك ولا تخاف مراح تخطبها الا بعد ماتشوفها اذا عجبتك تخطبها اذا ماعجبتك كلن بطريقه سمر غاليه على قلبي فوق ماتتصور وهي جوهره نادر وجودها بهالزمن

ام مطلق / الله يكتب له الصالح

هند بابتسامه / بتشوفينها باذن الله ويهمني رايك اذا ماعجبتك مستحيل مطلق يخالفك
ويتزوجها

وقفت هند / انا بطلع ترى الليله عشاكم عندي مراح اقبل أي اعتذار واجب علينا اكرام ضيفنا وانتم اهلي قبل لا تكونون ضيوفي


ام مطلق بحب / ان شاء الله


مطلق لحقها بعيونه التفتت عليه هند / مطلق ممكن شوي
وقف مطلق ووصلها عند الباب

هند / مطلق بقول لغاده تطلع لسوق وتشتري ملابس لخواتك تناسب وضعهن الجديد والدفع عليك علشان ماترفض لكن لازم تاخذهن معك علشان المقاسات وتطمن اللبس ساتر

مطلق بامتنان / مشكورة ماقصرتي

هند بعصبيه / خواتك خواتي ماله داعي هالكلام الي يزعل

فتحت الباب وطلعت وركبت السياره على نظر مطلق الي يشوفها شي عظيم وكبير مستحيل يكون مثلها ثنتين
بعد ماحركت سيارتها دخل لقى خواته متجمعات عند امهن متشوقات يعرف الي عند هند

ام مطلق قالت لهن كل شي طلبته هند منها انبسطن بالشغاله الي بتريحهن من شغل البيت الي بيتضاعف مع حجم الفلا الي ساكنينها

مطلق / العشاء عند هند وقبل العشاء بنطلق لسوق واذا اخوكم غالي عندكم تشيلين البرقع في عزيمة هند ابي الكل يقول مطلق خواته مزيونات

فاطمه بحب / انت غالي من غير لا تقول لكن قويه نشيل البرقع الي متعودات عليه بنحس نفسنا مفسخات

مطلق بحب / بتتشجعن لشفتن الكل من غيره البرقع خشنه لرحنا لديره البسنه

منيره بفرح / وناسه بنصير مثل بنات المدينه

مطلق بحب / واحلى من بنات المدينه

فاطمه اكثر وحده مستصعبة تنزيل البرقع عن وجهها بتجرب الليله بعزيمه هند

يتبع





في بيت مطلق

بعد ماطلعت هند طلع لغرفته يرتاح من السفر والبنات جالسات عند امهن يسولفن عن عزيمة هند

كان بغرفته نايم سمع صوت اذان المغرب قام دخل الحمام توضى نزل تحت لقى خواته جالسات مع امه

مطلق بحب / انا طالع اصلي اجي القاكم لابسات وجاهزات

فاطمه / ان شاء الله

طلع للمسجد بعده رجع لقى خواته بعبايتهن وامه جالسه

مطلق / يمه امشي معنا
ام مطلق / يوم ثاني تعبانه من السفر والليله عزيمه بريح شوي قبل لا اروح العشاء

مطلق بحب / اهم شي راحتك

ام مطلق / الله يريحك دنيا واخره ويسعدك وينور طريقك

الكل / امين
طلعو ركبن سيارة مطلق بطريقهم لسوق




عند هند

بعد ماطلعت من بيت مطلق رجعت لقصرها دخلت لقت غاده جالسه مع خالد بالصاله يسولفون

قربت منهم بابتسامه مصطنعه / العصافير جالسين ومستغلين الفرصه بغيابي

خالد بابتسامه / اللهم لا حسد

هند بحنان / غدويه حبيبتي طمنيني ان شاء الله علاج الدكتوره نفع

غاده بابتسامه / الحمد لله احسها خفت شوي

هند / غدويه ابيك بموضوع خالد ياليت تهوينا وتشوف اغراض العزيمه

خالد وقف بابتسامه / طرده عيني عينك مافيه مراعاة لمشاعري اجلسي بعدين اطردي

هند بابتسامه / مرعاة المشاعر مسئولية زوجتك

خالد طالع بغاده بحب / فديتها زوجتي بطلع

طلع من الصاله

قربت هند وجلست جنب غاده

غاده بحب / قولي وش عندك

هند بحب / غدويه حبيبتي بطلب منك تطلعين السوق الحين وتشترين ملابس وشغلات خاصه للخوات مطلق تعرفيني ماعرف بسوالف البنات
غاده بستغراب / اشتري عمياني لازم مقاسات

غاده / اخوهم طالع معهم بعد المغرب لسوق اضبطي وقتك مع طلعتهم وكانك مقابلتهم بالصدفه وساعديهن بالاختيار اهم شي يكون اللبس ساتر
وياليت تمرين مشغل قبل العشاء وتضبطينهن
ابي اشوفهن فرحانات

غاده / المشغل خليه يوم ثاني مافي وقت

هند / اهم شي السوق تشترين لهن شغلات مناسبه ولا تنسي ابيهن قمه بالحفله وخاصه فاطمه ابيك تهتمين فيها اكثر

غاده مستغربه اهتمام هند بفاطمه / وش معنى فاطمه

هند بحنان / فاطمه بعمر زواج و اهلها فاقدين الامل بزواجها مع اني ماشوفها تاخرت عن الزواج لكن مدري شلون تفكير اهل الديره

غاده / تدرين هنوده ميته اشوف وجيهن فيني فضول

هند بابتسامه / بتحقق امنيتك وبتشوفينهن الليلة
غاده / تتوقعين حلوات ولا جياكر

هند / مدري مثلك متشوقه اشوف وجيهن

غاده / الا شلون اقنعتيهن يتركن البرقع

هند بابتسامه / بطريقتي تعرفيني لاحطيت شي براسي يصير

غاده بحب / تعلميني فيك اعرفك اكثر منك

هند / بلاها كثرة السوالف وطلعي مع الشغاله والسواق لسوق اكيد تلقينهم سبقوك

غاده / الا وش يدريني أي سوق بيروحون
هند / مايبي لها شطارة بتصل على خالد يسال مطلق ويقول لنا أي سوق رايحين له

ارفعت جوالها واتصلت على خالد وبعد دقايق اتصل فيها خالد يقولها السوق الي بيرحون له



في بريطانيا

طلعت غاده وندى من الجامعه بسيارة فهد ابو ندى مشغول
وصلو ندى لبيتهم راجعين لشقتهم دخلو الشقه ادخلت غاده غرفتها وهي تعبانه دخلت الحمام توضت وصلت العصر ورمت نفسها على سريرها ونامت


عند فهد
مستغرب غياب صلاح عن المحاضرات الاخيره خاف صار له شي
طلع من شقته دق جرس شقة صلاح طلع له

دخل وسكر الباب وشاف صديقه شكله متضايق

فهد / سلامتك ليكون تاثرت من الضرب الي جاك اليوم

صلاح بتعب / لا جت سليمه كلها سطحيه

فهد / اجل وش فيك ماحضرت المحاضرات الاخيره

صلاح بحزن / حاسني مخنوق وبنفجر ماني لاقي احد افتح له قلبي

فهد قرب وجلس على الكنب / افا ياخوي تتضايق وانا موجود قول الي بقلبك

صلاح / مصيبتي اخاف لو قلته لك بتزعل وافقدك صديق

فهد / قول تطمن انا متفهم

صلاح بوجع / وش تبيني اقول لك احب اختك وابي اتزوجها وهي مو معطيتني وجه وحبي محكوم عليه بالاعدام سوى منها او من اهلي قولي شلون اشيلها من قلبي

فهد اوجعه قلبه على صديقه متاكد مليون بالميه ان غاده ماتشوفه بسبب عشقها المجنون لفيصل

فهد يطبطب على كتف صلاح / ماقدر اغشك واعشمك بغاده ياليت ياخوي تشيلها من قلبك ومن فكرك غاده مو لك ومستحيل تكون لك

صلاح بوجع وحزن / والله داري ثم والله داري بالكلام الي تقوله لكن قلبي معاندني وحبها غصب عني

فهد / والله ماني بلاقي لغاده احسن منك لكن القلوب بيد الله مااقدر ازرع حبك بقلبها الي يعشق ويموت بغيرك

صلاح بوجع / كل الي تقوله ادري فيه ماجبت شي جديد انا سامعها وهي مريضه تهذي باسمه بتقول عني خبل مهبول قول الي تقوله كل الي فيني غصب عني

فهد حاس بحزن موجع على صديقه واخته الي كلن متعذب بحبه الي من طرف واحد

فهد / وش رايك نطلع برى نتمشى شوي

صلاح / لا تتعب نفسك مراح تنشال من قلبي

فهد / اجل الله يكون بعونك ويعوضك خير عن غاده

صلاح من قلب / امين

فهد وقف / اجل انا طالع برتاح شوي احس جسمي مكسر من بعد الطق الي اليوم

صلاح بتعب / الله معك

طلع من عند صلاح وهو موجوع على حال صديقه



في الديره

جاسم وفيصل جالسين يتقهون مع الجدات جاسم سمع صوت جواله اخذه من جنبه شاف رقم نواف استغرب وش يبي فيه وهو عارف انه بايجازه رد

جاسم / الو هلا نواف

نواف / هلا فيك شخبارك بشرني عنك وعن عمتي وجداتك وفيصل

جاسم / كلنا بخير بشر عنك وعن الجوهره وعن بنتكم

نواف / الحمد لله بخير والصغيره تعبانه من تغير الجو

جاسم / الله يخليها لكم غريبه وش مذكرك فيني

نواف بجديه / ترى اجازتك خلصت بكره اداوم ضروري
جاسم مستغرب / قول الي عندك

نواف / فيه واحد مريض جاي من الكويت طالبك بالاسم وهو الحين مرقد بالمستشفى وعدته انك بكره بتكون موجود

جاسم / ولا يهمك بكره الفجر بسافر على الظهر بكون عندكم
نواف / ماتقصر واسف اني قطعت اجازتك
جاسم / يله مع السلامه

قفل من نواف وحط الجوال جنبه

فيصل / وش عند نواف متصل

جاسم / يطلبني ارجع بكره للمستشفى

ام جاسم / وش عنده

جاسم / واحد مريض جاي من الكويت طالبني بالاسم وجاي مستشفى نواف علشاني ونواف واعده اني بجي بكره

ام جاسم / الله يستر عليكم ويوفقكم ويبرد على قلوبكم

جاسم وفيصل من قلب / امين

محتاجين تبرد قلوبهم من العشق والغيره المشتعله بقلوبهم



في الطائف
عند غاده
وصلت لسوق وصارت تلتفت ادور على خوات مطلق شافتهم من بعيد عرفتهم من اخوهن الي قد شافته

وصلت لعندهم وبحيا تكلم مطلق / السلام
طالعها مطلق مستغرب من الحرمه الي تكلمه

غاده بادب / انا زوجة خالد كنت هنا وشفتكم ممكن تريح نفسك واطلع مع خواتك نتسوق سوى

مطلق / ادخلي شوفيهن بالمحل وانا بطلع للكوفي اذا خلصن انا موجوده هناك

مشى قدام غاده وجلس بكوفي قريب من المحل الي فيه خواته دخلت على البنات وتفاجئن من وجو البنت

غاده قربت من فاطمه / وش الصدفه الحلوة

فاطمه الصوت مو غريب / من معي
غاده / انا غاده

فاطمه / ياهلا فيك

غاده بحب / ابي اشتري وبساعدكم وتساعدوني بالاختيارات

طلعت قطعه وصارت تشاورهن تبي تختبر ذوقهن وتفاجئت ان ذوقهن خيال كل شي اعجبهن اعجبها كانت ماخذه فكرة سيئة عن ذوق بنات الديره

الي ماتدري عنه غاده ان مطلق يشتري لهن كتالوجات ازياء كل موسم بموسمه وعندهن ثقافه بالازياء بسبب متابعتهن لازياء الفنانات بالتلفزون
يعرفن كثير شغلات لكن لانهن بالديره مو متحمسات بالتطبيق

وعندهن ذكاء فوق الطبيعي كل شي يشوفنه او يسمعنه على طول يحفضنه وبسرعه ينفذنه بجداره

مو كل من سكن القرى او الديره يكون غبي او متخلف لكن الظروف تجبرهم على التاقلم والعيشه حسب الظروف الي محطوطين فيها

بعد ماخلصن اخر محل ادخلنه محل يبع المكياج اشترن منه الي يحتاجنه تحت نظر غاده الي تشوف انهن مايحتاج لذوقها فذوقهن تغلب على ذوقها بكثير

طلعن لاخوهن الي جالس ينتظرهم طلعو من السوق وغاده ركبت مع السواق والشغالها معها تشيل الاغراض




عند هند

بعد ماتركتها غاده طلعت فوق لغرفتها ترتاح لوقت العشاء وهي مستلقيها على سريرها طيف جاسم مر من قدامها تنهدت بوجع

هند في نفسها بوجع / يويل حالك ياهند وبعدين مع هالمشاعر المجنونه الي غزت قلبي باخر عمري ليش مو راضي يطلع من قلبي

وبعدين معك ياهند ليش طيف جاسم يمر قدامك بكل وقت معقوله عقاب من ربي بسبب الي سويته فيه والله ندمانه وش اسوي اكثر من الندم

اعتذري له ياهند يمكن الي فيك وجع الضمير بحياتك ماضريتي احد وجاسم ذوقتيه انواع العذاب
ااااااااااااااااااااه وبعدين مع حالتي المجنونه افهمي ياغبيه جاسم مو لك وانتي مو له لو انك اخر بنت مستحيل بيتزوجها وان فكر يتزوجك بينتقم منك ويرد كرامته الي ضيعتيها

طيب نسيتي يوم قالك بينتظرك طول العمر وانهياره بسبتك
ياقسوة قلبي وانتي تاركته وراك يتوجع تستاهلين جاء دورك تشربين من نفس الكاس

يالخبله كل الي سوه قدامك تمثيل انتبهي لنفسك ولشغلك وخلي الحب والخرابيط لغيرك انتي مستحيل تسلمين قلبك لرجال يلعب فيه مثل الكوره

جاسم غير قلبي يقولي انه غير انتي عشتي معه فتره شفتي حبك بعيونه معقوله العيون تعرف تمثل

اكيد الي تشوفينه بجاسم امك شافته براشد ولا ليش سلمته مالها وقلبها

صرخت صرخه قويه ودموعها بدت تنزل
/ اااااااااااااااااااااااه وش الصح قلبي ولا عقلي بنجن بنجننننننننننن

كانت غاده طالعه بتقول لهند الي صار لها بالسوق مع خوات مطلق وانصدمت وهي تسمع صراخ هند

فتحت الباب بقوتها خافت على هند صاير لها شي
ركضت لها وهند تفاجئت بفتحت الباب هذا الي كانت ماتبيه ان احد يشوف ضعفها وهي تتصارع مع افكارها المجنونه

قربت غاده وجلست على طرف السرير تفاجئت من دموع هند

غاده بحب / هنوده ليش اصراخ والدموع
هند تمسح ادموعها الي صارت تنزل لا ارادي
/ من قال اني ابكي يتهيئ لك

مدت غاده يدها ومسحت دموعها وحطت اصبعها الي فيه دموع قدام عيون هند

غاده بحنان / وهذا وش ياهند لا تقولين مويه من متى تخشين عني وجعك

هند بتغير الموضوع / وش عندك طالعه لغرفتي
غاده باصرار / لا تتهربين من سؤالي ماني بطالعه لين تقولين الي موجعك هذي دموع وجع وقهر

مستحيل اني اصدق ان لها سبب ثاني

هند بابتسامه رغم الدموع الي تنزل / خلي تحليلك النفسي لغيري

فاجئتها غاده بكلامها / موجوعه بسبت جاسم
مستحيل تبين ضعفها وتعترف بالخبال الي تحس فيه
مستحيل تسمع لاحد يلومها او يعاتبها مهما كان هي قويه وجروحها واوجعها ملكيه خاصه لها

هند تضحك بوجع / هههههههه وش هالخرابيط هند الفهد تبكي بسبب رجال
انتي عارفه رايي في جاسم ومستحيل بغيره

غاده بحنان / هند مو عيب انك تحبين ولاهو عيب تعترفين بالحب العيب انك تكذبين على نفسك هند مستحيل تطيب جروحك وانتي كاتمتها طلعي جروحك وعالجيها

هند انا متاكده ان داخلك براكين من الالام والوجع الي تكابرين عنها

انتي تحتاجين دكتور نفسي مر بحياتك شغلات قويه لها رواسب للحين باقيه لازم تزول علشان تعيشين حياتك طبيعيه

هند بعصبيه / هند الفهد تروح لدكتور نفسي اكيد انجنيتي واثر فيك الحمل

غاده بقوة / اتركي غرورك المصطنع واقول واعيد تحتاجين دكتور نفسي قبل لا تتطور حالتك وتنجنين رسمي

هند بعصبيه / قومي اطلعي من غرفتي قبل لا تشوفين مني شي يزعلك
وقفت غاده مستحيل تزعل من هند

غاده بابتسامه / طالعه لا تتاخرين متشوقه اشوف وجه خوات مطلق

وهند مستحيل تشيل من غاده لانها اختها وصديقة عمرها يتهاوشن وبسرعه يرجعن مكان شي صار بينهن

هند بابتسامه / هذا اكبر همك

غاده باستغراب / تصدقين هنوده تفاجئت منهن في السوق ذوقهن مره راقي وكل شي يفهمن فيه

هند بحماس / قولي
غاده / انا صرت اشوفهن من بعيد قلت لا حتاجن تدخلاتي بالاختيار بتدخل وساعدهن الي تفاجئت فيه ان ذوقهن غطى على ذوقي
تصدقين هههههههه شريت لنفسي على ذوقهن استفدت منهن بدل مايستفيدن مني

هند انبسطت / هههههههههههه حلو الا وش سويتي بموضوع المدرسات

غاده / كل شي جاهز بيجن من الرياض ممتازات

هند / حلووووووو

غاده / هنود والكتب الدراسيه ماوفرتيها لهن
هند / بكره وانا طالعه لرياض بشوف الموضوع وقولي لمدرساتك بيجن معي

غاده / خذي جوالهن وتفاهمي معهن
هند طلعت جوالها وسجلت الارقام

هند / الا صحيح امك وابوك ماكلموك

غاده / الا مبسوطين بجده ينتظرون عمي ابو خالد يرجع علشان يرجعون

هند / يله انزلي مافي وقت بدخل البس وانزل تلقينهم على وصول

طلعت غاده وهند موجوعه من الحوار الي صار بينها وبين غاده لكن طبعها تضغط على نفسها وتكابر

هند بنفسها / معقوله باحتاج الدكتور النفسي يعالج ضعفي

قومي ياهند قومي لو بتسلمين لا فكارك كل الي بالبيت تجمعو عندك

دخلت الحمام اخذت شور بارد يطفي النار الي بداخلها لبست فستان كحلي وشعرها تركته على طبيعته



في بيت مطلق

البنات بعد ماوصلن ادخلن غرفتهن مبسوطات بالاغراض الي شارياتها
جلست حصه على السرير وفاطمه تفسخ عباتها ومنيره اطالع بالاغراض الي شاريتهم

منيره بحب / فاطمه البسي الفستان البنفسجي او الاحمر وانا بالبس تنوره وبلوزه

فاطمه بجدية / والله يامنيره مستحيه اطلع لهم كاشفه وجهي

منيره / وانا مثلك لكن خلينا نحاول علشان خاطر مطلق

فاطمه بحب / علشان مطلق ارمي نفسي بالنار وانا مبسوطه

منيره / ياربي يخليه لنا

حصه / بتحطين مكياج ولا بتطلعن كذا

منيره / بنصير بطبيعتنا هذي اول مره نكشف فيها يكفي الكحل

فاطمه / يله بسبح وبعده بلبس لا نتاخر على الناس

وطالعت بحصه
فاطمه بحب / حصه شوفي امي خذي لها كيستها وتطمني انها لابسه احسن ماعندها مو احنا نتزين ومي مطنشاتها

وقفت حصه / هذي ام مطلق لا توصين حريص

طلعت ونزلت عند امها الي كانت تحوس باغراضها
قربت من امها باست راسها

حصه بحب / يمه نبيك تطلعين الليله عروس وتغطين علينا

ام مطلق بابتسامه / زينكم زيني وانا راحت علي

فتحت دولاب امها وختارت جلابيه ناعمه هديه من مطلق وشيله شريتها فاطمه اليوم

حصه / يمه البسي وانا بنتظرك بشوف زينك قبل لا اطلع اتزين

ام مطلق دخلت الحمام الي بغرفتها والبست وطلعت لبنتها الي جالسه على السرير

حصه بابتسامه / ما شاء الله على ام مطلق حصني نفسك نخاف عليك

ام مطلق قربت من بنتها اخر العنقود وضمتها

ام مطلق / يله اطلعي تزيني مانبي نتاخر على الناس

حصه / باقي اخر شي

طلعت العطر من الكيسه الي قدامها وصارت تبخ على امها

ام مطلق / الله يهديك ياحصه خنقتيني بالعطر

حصه بحب / يمه مطلق وينه نبيه يشوفنا قبل لا نطلع لهند

ام مطلق بابتسامه / هو قالي يبي يشوفكم وبيوصلكم بسيارته للعشاء

حصه / انا طالعه

طلعت لخواتها لقتهن لابسات وجاهزات

حصه / اكشششششخ ياخوات مطلق وربي طالعات احلى من الممثلات الي نشوفهن

فاطمه بشك / صدق حصه فستاني كانه ضيق علي

حصه بعصبيه / يالخبله هذا المطلوب تبين تلبسين مثل العجائز

منيره صارت ادور قدام حصه / وانا يحصوص وش رايك فيني

حصه بحب / قمرر

وغمزت بعيونها لاختها وينه الي خابرته لشافك بينجلط

منيره بعصبيه / انقلعي لغرفتك البسي

حصه / ههههههههه طيب

وطلعت ومنيره تغلي منها افتحت قلبها لحصة عن حبها الدفين لمشعل ماتبي تفتح قلبها لفاطمه ماتبي تحسسها بالذنب انها واقفه بوجه زواجها

فاطمه بزعل / منيره ماني بغيبه كنت انتظرك تقولين الي بقلبك فضلتي حصه البزر وامنتيها على سرك

منيره بحزن / فاطمه لا تعاتبيني انتي غاليه علي اموت ولا تزعلين علي الي احس فيه سوالف بزران

فاطمه / مابي اسولف بالموضوع الحين يبي له جلسه طويله وورنا عشاء لجينا تفاهمنا

منيره سلمت على راس اختها / دخيلك لا تزعلين علي ماقدر اتهنى بالطلعه وانتي شايله مني
فاطمه بحب / انا ماني بزعلانه انتي روحي يا منيرره ووجعني ان بقلبك شي خاشته عني وادري عن السبب الي بسببه ماقلتي له

منيره نزلت عيونها بالارض

كملت فاطمه / اذا فاتني الزواج مستحيل ارضى انه يفوتكم كلن يا منيره ياخذ نصيبه

دخل عليهن مطلع طالع خواته باعجاب

مطلق بحب / ما شاء الله وش هالزين

فاطمه / كل الي مسوياته علشان خاطرك

مطلق بحب / الله لا يحرمني منكم يخواتي

منيره بابتسامه / ولا منك وش رايك بشكلنا الحضري
مطلق بحب / واحلى من بنات الحضر

فاطمه باعجاب / كله ولا هند مانوصل لربعها بعمري ماشفتها بكحل ولا مكياج ومع هذا تسحر

مطلق يبتسم بنفسه / شافها مرتين وصورتها راسخه بمخه مستحيل الي يشوفها ينسى شكلها هذي كل شي حلو فيها وكاملة سبحان الي خلقها وصورها

مطلق بنفسه / والله شوفتها تذبح مو تسحر على كثر ماكنت مبسوط بشوفتها على كثر ندمي اني شفتها لاني عيني عافت الزين من بعدها زينها مدمر للي يشوفها

هذي الي ينخاف عليها من عيون الكل حتى من عيون البزران لو انها زوجتي والله ماخليها تكشف الا لي الله يهنيها ويردها لجاسم

مطلق / يله انا بنزل انتظركم لا تتاخرن



عند هند

نزلت لقت غاده لابسه وجاهزة ودخلت المطبخ تطمن ان كل شي مثل الي تبيه
طلعت لغاده

هند / غدويه وين بنجلسهم

غاده / مدري الجو برى خيال لكن بداية الجلسه بتكون بالمجلس لان اغراض الضيافه فيها والسهره بتكون برى

هند بجديه / غدويه لا تحرجين البنات بتعليقاتك لشفتيهن بدون برقع اول مره يتركنه

غاده بزعل / وش قالو لك عديمة الذوق تطمني

هند بجديه / ام الذوق لكن تعرفيني احب اتاكد من كل شي قبل لا يصير

سمعن صوت الجرس

وقفت هند وغاده عند مدخل القصر والشغاله فتحت الباب دخلت ام مطلق وبعده البنات الي بنقاباتهم

غاده قربت من ام مطلق وباستها على راسها وطالعت بالبنات الي واضح انهن مستحيات

غاده قربت منهن وباستهن

غاده بابتسامه / عطوني عباياتكم عندنا لازم تنشال العبايه والنقاب واذا طلعتن تستلمنها

فسخت فاطمه عباتها تحت نظر هند وشالت نقابها وكانت المفاجئة كبيره لهند اكثر من غاده تشوف قدامها جمال مو طبيعي جمال خرافي الجمال البدوي العيون الكحيله الي نظم الشعراء قصائد فيها والفم الكبير المنفوخ والسمار الي واضح انه بسبب شمس الديره جسمها منحوت وكله انوثه وقفت منبهره معقوله الي تملك هالجمال تغطيه تحت برقع معقوله الي بجمالها تنعت بانها عانس وينهم الرياجيل الي منعميه عيونهم

ارتاحت كثير تاكدت ان مهمتها بتنجح بسهوله مع وليد الي متاكده ان بيتفاجئ مثلها واكثر

انتبهت عل نفسها انها ماسلمت على البنات قربت منهن وسلمت ورحبت فيهن وجلسن بالمجلس
غاده منبهره كثير بفاطمه ماتوقعتها بالجمال الي تشوفه قدامها صدق البرقع ظلمها

منيره فيها شبه كبير من فاطمه لكنها دبدوبه شوي
وحصه جمالها غير تختلف عنهن فيها شبه من اخوها مطلق

البنات جلسن وهن مستحيات يحسن انه جالسات مفسخات كل تعابير وجيهن بتبان للكل

غاده بحب / وش هالجمال وربي تاخذن العقل
البنات يبتسمن بحياء

هند بابتسامه / اذكري ربك لا تنحتين البنات

غاده / ماشاء الله تبارك الله

ام مطلق / وينها خالتك وام غاده

هند بحب / خالتي بالرياض ملكة محمد بكره وخالتي ام بسام بجده

وقفت غاده وبدت تمد العصير لام مطلق بعده للبنات

هند تسرق النظرات لفاطمه وجها الواحد مايمل انه يطالعه فوق الجمال الطيبه والحنان مرسومين بوجهها

هند / مستعدات يبنات لدراسه ترى متفقه مع مدرسات بيجون للبيت يدرسونكم

فاطمه بابتسامه بينت صفت اللولو / اكيد

هند / قال لكم مطلق ان اذا تجاوزتو الاختبار بتتعدون كثير من المراحل الدراسيه

منيره بحيا / ايه قال لنا وان شاء لله ننجح

فاطمه بفرح / ما تتخيلين ياهند شلون كنا نحلم ونتمنى انا ندرس ونتعلم لكن ربي ماكتب

ام مطلق / بيجيكم احد

هند / اهل هنديانا اهل وليد ومشعل باقي ماجو

ام مطلق مستغربه / احنا جاين مع مشعل واهله

غاده لاحظت وجه هند الي تغير واضح انها معصبه

غاده بحياء / خالتي عطيني رقم ام مشعل بتصل عليها تجي مع بناتها والله توني ادري منك انها جايه

ام مطلق / اختي ماعندها الا مشعل الله يخليه لهم

هند بزعل / السموحه ياخالتي اني ماعزمتهم بنفسي توني ادري انهم جاين الله يهداه خالد ماقالي

ام مطلق / مشعل طالع مع ابو مطلق لنياقه وام مشعل بالبيت الحالها

فزت هند كانها مقروصه مقهوره من نفسها شلون تنسى ام مشعل وتنسى ضيوفها

هند بقهر / انا طالعه بنفسي لام مشعل بجيبها معي وشغل خالد معي بعدين

طلعت وام مطلق وزادت اعجاب فيها

وصلت لغرفتها واخذت عبايتها ونقابها وطلعت لبيت مشعل

طقت الباب وانقهرت اكثر وهي تشوف ام مشعل الي تفتح الباب

دخلت هند رفعت نقابها وباست راس ام مشعل باحترام

ام مشعل اعرفتها كانت تشوفها بعزايم الديره

ام مشعل / الله يحيك بنتي تفضلي

هند بحياء / انا جايه اخذك عندي فيه عشاء مسويته لاهل مطلق وسامحيني ياخالتي والله مادريت انك جايه الا الحين من خالتي ام مطلق وجيتك متعنيه ياليت ماترديني

ام مشعل / ماعاش من يردك يابنتي يابيني البس

هند بابتسامه / بنتظرك ماني بطالعه الا معك

ام مشعل / اجل يمك ادخلي بالصاله انتظريني البيت بيتك

هند بحب / الله يسلم للبيت اهله بنتظرك ياخالتي

دخلت وراء ام مطلق وجلست بالصاله البيت موحش وهو خالي شلون وحرمه كبيره بالحالها فيه لو صار لها شي من بيدري فيها

رفعت جواله وكلمت غاده ترسل لها شغاله وطباخه لبيت ام مشعل
دقائق وطق الجرس قامت وفتحته دخلتهن
على طلعت ام مشعل من غرفتها لا بسه عبايتها
ام مشعل مستغربه من الفلبينيات الي داخلات بيتها

ام مشعل / من ذولا وش يبون

هند بحب / لك ياخاله يساعدونك بالبيت الكبير وانتي ارتاحي

ام مشعل بحياء / ليش كلفتي على عمرك ماني بحاجتهن يابنتي

هند / لا تردين الهديه ياخاله والرسول قبلها

ام مشعل بحب / الله يكثر خيرك ماقصرتي

هند بحرص / خاله قفلي غرفتك مع انهن امينات لكن المال السايب يعلم السرقه

ام مشعل قامت وسكرت غرفتها وطلعت مع هند الي فتحت لها الباب وساعدتها بركوب السياره

بدقائق وصلت للقصرها وفتحت الباب ودخلت ام مشعل قدامها رحبت فيها بحراره عطت غاده رنه علشان تستقبلها عند المدخل استقبلتهم غاده بحراره ودخلتها عند الحريم جلست بجنب اختها

ودخلت هند وراهم لقتهم متجمعين شافت ام هنديانا

قربت منها هند ونزلت نقابها و وضمتها بحب

هند بحب / الساعه المباركه انك جيتي ونورتي بيتي

ام هنديانا بحب / منور فيك يابنتي

هند وقفت / اسموحولي بطلع لغرفتي وبرجع

طلعت وكل الي بالمجلس منبهر فيها وفي اخلاقها وتوضعها انسانه بمعى الكلمه تجمع بين الطيبه والحنان والحب والاخلاق والشخصيه والتواضع والرزه والهيبه وفوقهم الجمال

دقائق ورجعت لهم وكملو سوالف لين جاء وقت العشاء نادتهم هند
بعد العشاء رجعو لمجلس الحريم

هند / وش رايكم نكمل الجلسه برى الجو خيال

ام مشعل / خلينا نطلع برى نفتك من برد هالمكيفات

ام مطلق / أي والله

هند بابتسامه / اجل يله حياكم برى

طلعن برى كانت غاده واقفه تجهز الطاولات للجلسه

والحريم جلسن على طاوله والبنات جلسن على طاوله وهند تقسم نفسها بين طاولة البنات والحريم
الساعه 12 الحريم الكبار بدن ينعسن ما تعودن يسهرن

ام مطلق / هند الله يعافيك كلمي اخوك يقول لمطلق بنطلع تعبانين

هند بحب / تو الناس خاله اسهرو عندنا

ام مطلق / مره ثانيه وراك بكره سفر لازم ترتاحين والبنات من جينا من السفر مارتاحن

كلمت خالد وقالت له وقال ان مطلق ينتظرهم بالسياره
وقفت ام مطلق ووقفن البنات جابت غاده عباياتهن

وام مشعل وقف / بروح معكم

هند بحب / والله ما يوصلك غيري لبيتك مثل ماجبتك ارجعك

ام مشعل حبت هند

ام مشعل / جعلك سالمه ارتاحي

هند / حلفت ياخاله

طلعت ام مطلق وبناتها وركبن بسيارة مطلق وام مطلق معجبه وطول الطريق مدح بهند وقالت الي سوته يوم درت ان محد عزم خالته وانها راحت تجيبها

ومطلق نفسه يسكت امه لان مع كلامها يتعلق قلبه فيها اكثر اول مانع نفسه انه يفكر فيها لانها متزوجه والحين مافيه شي يمنعه


عند ام مشعل

طلبت هند من الشغاله تجيب عبايتها دقائق وهي عندها

لبس العباتها وساعدت ام مشعل بركوب السياره

وصلتها للبيت وانزلت معها

هند بحب / امنتك خالتي ماتتعبين نفسك بشغل البيت عندك شغاله تنظف لك البيت وعندك الطباخه شاطره اطلبي منه الاكل الي تشتهينه
اذا ماعجبك شغلهم قولي لي واغيرهم لك

ام مشعل مستحيه من طيبة وكرم هند ماعندها كلام تقولها
ام مشعل / جعلك سالمه ويرحم بطن جابتك

هند / امين

دخلت مع ام مشعل تبي تطمن عليها
مايطاوعها قلبها تتركها بالحاله بالبيت دخلت وراها استحت وهي تشوف مشعل وابوه جالسين بالصاله

هند بحياء/ السلام

ابو مشعل ومشعل / وعليكم السلام


وقف مشعل لا ارادي لما تاكد انها هند

هند ماسكه ضحكتها من شكل مشعل الي يحسب نفسه بالشركه

هند بهيبتها / وينك عمي ما نورت بيتنا انت وولدك وتعشيتو عندنا

مشعل بارتباك / خالد كلمني وانا اعتذرت منه كنت مع ابوي وخالي ابو مطلق عند النياق

هند باصرار / حقك كبير عمي والسموحه اذا جاء منا قصور وبعد يومين خالي بيكون هنا وهو الي بيجيك بنفسه يعزمك

ابو مشعل / مايجي منكم قصور

هند بجديه / ياعمي احنا نكرم ضيوفنا وانتم ضيوفنا واهلنا وحقكم على راسنا وان شاءالله بهاليومين مسوين حفل كبير بمناسبة قدومكم وتنوريركم لطائف وانت اول المدعوين

ابو مشعل منصدم من قوتها كان الي تكلم رجال

هند / استاذن

طلعت هند مشعل جلس جنب ابوه وجودها يربكه ويخوفه لها هيبه وشخصية مرعبه

ابو مشعل باعجاب / بنت رجال

ام مشعل قربت ونزلت عباتيتها وجلست / وانا اشهد انا الي مثلها قليل

مشعل بابتسامه / يالغاليه المزيونات الي بالمطبخ منهن

ام مشعل بعصبيه / يالي ماتستحي وش مدخلك للمطبح وتبحلق فيهن

مشعل / وش يدريني عنهن دخلت ابي اشرب ماء لقتهن قدامي الا ماقلتي منهن


ام مشعل بحب / جابتهن هند جعل عمرها طويل حالفه اني ماشتغل وجايبتهن يشتغلن ويطبخن ويرحني

مشعل منصدم / هند ماغيرها هي الي جايبتهم وتبي تريحك وحالفه عليك ماتشتغلين

ام مشعل / اجل من غيرها

مشعل / الله يجزاها كل خير ويرحها مثل ماريحتك

ابو مشعل / انا تعبان وين الغرفه الي برقد فيها

مشعل / الغرفه الكبيره الي تحت لكم وانا غرفتي فوق

ابو مشعل بعصبيه / طاير فوق ليش انزل تحت ولا بتنحاش فوق علشان ماقدر اطلع اصحيك لصلاه

مشعل بابتسامه / مايحتاج تطلع اصرخ بصوتك وانا اجيك ركض
ابو مشعل / اطلع نام الليل سرى وانت مارقدت بكره وش بيصحيك

مشعل / ان شاء الله

طلع فوق لغرفته ونام

وابو مشعل دخل الغرفه ونام وام مشعل دخلت عند الشغالات ودلتهن على غرفه صاده بعيد عنهم وطلبت منهن ينامن فيها وبعدها ادخلت غرفتها ونامت



عند هند

دخلت لقت الصاله فاضيه جلست بنتظر خالد بتبرد حرتها فيه حطها بموقف محرج مع اهل مشعل

نزلت شيلتها ونقابها وعباتها عليها دخل خالد
وشافها واضح انها معصبه

خالد قرب منها / السلام

هند بعصبيه / وعليكم السلام

خالد / خير وش فيك معصبه

هند بعصبيه / والي سويته يبي لك عليه تصفيق واوقف لك احترام
خالد مستغرب / خير وش سويت

هند / تدري اني بسبتك صرت صغيررررره وانا طول عمري كبيره اضيوفي وجنبي ساكنين ولا ادري انهم وصلو الا من ام مطلق ولا وفوق كله هذ العجوز جالسه ببيت كبير بالحالها الكل متجمع عندي وهي وحيده ببيتها

وربي يا خالد استحقرت نفسي والبركه فيك

خالد باستغراب / منهي العجوز

هند بعصبيه / ليش ماقلت لي ان مشعل جاي مع مطلق

خالد / انا كلمته وعزمته واعتذر وش مطلوب مني اكثر

هند بعصبيه / المطلوب تقولي ولا الموضوع مايهمك والله ياخالد لو عاد وتكرر هذا الشي ماتلوم الا نفسك مو ضيوف هند الفهد الي ينسون ضيوفي ينحطون على الراس

خالد بيمتص غضبها / السموحه ماكان قصدي وهذا راسك ابوسه

قرب منها وباس رسها

هند / روح نام ورنا سفر بكره

خالد بابتسامه / ان شاء الله اهم شي طلعت من بين ايدينك سليم متعافي

هند بابتسامه / انا طالعه بنام

طلعت لغرفتها وخالد دخل غرفته وارتاح وهو يشوف غاده غاطه بنومتها


عند هند

دخلت غرفتها دخلت الحمام اخذت شور وانسدحت على سريرها
حاولت تبعد افكارها عن الي لازم كل ليله يزورها طيفه قبل لا تنام ويوجعها بذكرياتها الموجعه
حاولت تفكر بغيره لكن غصب يخونها تفكيرها وتفكر فيه تحاول تجبر تفكيرها يبعده عنه
وهي بافكارها نامت



يتبع






في الديره

بعد العشاء دخل جاسم للمجلس وانسدح على فراشه
دقائق وداخل عليه اخوه

فيصل / من جدك بتسافر لديره وتسوي عمليه وهذي حالتك

جاسم بوجع / تعودت على الوجع والعمليات تخفف من وجعي لاني انساها وانا اشوف حياة انسان بين ايديني
جربت مره اكون سبب بوفاة نفس بريئة و للحين موجع قلبي على الطفل الي مات بسبتي

فيصل بجديه / مالك ذنب الي سمعته انه مات بسبب زيادة بجرعة بالبنج ماتحمل مات


جاسم مستغرب / من الي قال هالكلام

فيصل بجديه / سوو تحقيق بالمستشفى ايام اضرابك وحالتك النفسيه وطلع بالتحقيق ان العمليه مالها علاقة بوفاة الطفل والسبب جرعة بنج زايده

جاسم بعصبيه / يويلكم من الله تاركيني طول هالسنوات اعاني اشوف صورته قدامي وانا اضن اني سبب بموته وتاليتها الذنب ذنب دكتور التخدير

فيصل مستغرب / انت ماسمحت لنا نتكلم معك بالموضوع كل ماجينا نوضح لك الموضوع صرخت علينا وسكتنا
وتوني اتفاجئ انك ماتدري توقعت بعد رجوعك واستقرار حالتك النفسية نواف قالك الي صار

جاسم حس براحه من تانيب الضمير الي شايله طول هالسنوات

جاسم براحه / الحمد لله اني طلعت بري من موت الطفل ماتتخيل فرحتي حاس صخره كانت على صدري انزاحت ماله داعي العتب واللوم


فيصل / الله يريحك لو داري كان قلت لك السالفه من زمان

جاسم / جت بوقتها

فيصل انسدح بفراشه وتفكيره طار لبريطانيا مثل كل ليله موجوع من الشوق والبعد وفوقهم نار الغيره

جاسم منسدح جافاه النوم خاف لرجع لرياض تخونه نفسه ويمر شركتها ويسمح لها تهينه وتوجعه اكثر هو صاير مسير مو مخير




في بريطانيا
بشقة صلاح

من جاء من الجامعه وهو متضايق ماله خلق لاحد ندمان انه انه طلع الي بداخله لفهد وكلام فهد زاد جروحه وهو واثق ان غاده مستحيل تحبه وبقلبها غيره

صلاح في نفسه /هي لو تعطيني فرصه لو وحده بنسيها فيصل وايامه لكن ماشوف منها الا الصدود
اصدر تنهيده من داخله وفتح الكمودينه وطلع الورقه الي بخطها تترجاه يقوم اخوها ما طاوعه قلبه يرميها قربها من فمه وباسها بعشق بلل الورقه بدموعه

صلاح بنفسه بحزن موجع / ياعذابك ياصلاح مالك ومال الحب ياليتها ماجت وياليتك ماشفتها
حاول ينام لكن ما قدر بسبب التفكير من جهه والجوع من جهه قام دخل المطبخ لقى كرسون بالزبده سخنه بالمكرويف وفتح الثلاجه صب له كاس عصير وطلع لصاله

اكل الكرسون وشرب العصير رجع الكاس المطبخ ودخل غرفته غسل فمه ونام






اليوم الثاني
عند هند

صحت على صوت اذان الفجر قامت توضت ونزلت تحت
البيت كان هادي طلعت برى للمرجيحه جلست تسمع صوت الاذان يشرح الصدر

دخلت داخل اخذت سجاده بتصلي برى بسطت سجادتها صلت ورجعت للمرجيحه انسدحت

وطلع لها جاسم تذكرت ذاك اليوم كان جاسم يلعب بشعرها اجبرها تنام على فخده ونامت بين ايدينه وشالها لغرفتها من غير لا يلمسها كان امين عليها وهي ردت له جميله بقسوتها عليه

امنيتها تنعاد ذيك الحظه بهالوقت تحس اش كثر كانت غبيه
الجو شاعري فجر احاسيسها المكبوته مشتاقه له كثيررررررر تذكرت ذاك اليوم يوم ضمها وهمس باذنها يعترف بحبه لها انتفض قلبها من هذي الذكرى نفسها ترتمي بحضنه وتبكي ندم على الي سوته فيه نفسها تعتذر منه تترجاه يسامحها لكن كرامتها اللعينه تمنعها تسوي كل هذا


هند في نفسها / لازم اخلص الامور المتعلقه هنا واسافر لبريطانيا بسرعه بنجن اذا جلست اكثر

ماتبي احد يكشفها اليوم غاده وبكره مايندر من لازم تاخذ جروحها ومعناتها معها وتبعد

سمعت خطوات قريبه منها شافت اخوها خالد
ابتسمت له / صباح الخير شكلك توك جاي من الصلاه
خالد / ايه تجهزتي لسفر
هند / غاده بتجي معنا
خالد / حاولت فيها رافضه تقول مستثقلة السفرة والرجعه بنفس اليوم

هند بجديه / شلون بنرتاح نتركها ورانا من غير لا يكون عندها احد
خالد / بكلم مطلق اوصيه يجيب خواته عندها مابي اجبرها على شي ماتبيه

هند / حلو طيب متى ناوي نسافر

خالد / الوقت الي تبينه

هند / اجل بعد الساعه 9 بتطمن على اهل هنديان وبمر بيت مطلق بطلب من البنات وخالتي ام مطلق يجون عند غاده

خالد / اجل مايحتاح اكلم مطلق

هند / كيفك


خالد / وش رايك مدامك صاحية وشكلك نشيطه نطلع نفطر

هند بتعب / من قال اني نشيطه احس بكسل بدخل لغرفتي بنام لين الساعه 8 والفطور ماني مشتهيته الحين



في الديره
عند جاسم

صحى على اذان الفجر توضى وطلع يصحي فيصل
طلع للمسجد بعد ماتاكد ان فيصل دخل للحمام صلى الفجر ودخل غرفة جداته لقهن جالسات يتسنن قرب منهن وباس راسهن
وامه كانت منسدحه على فراشها المبسوط على الارض قرب منها وهي لما شافته قرب منها جلست باس راسه امه

جاسم بحب / يمه راجع للارياض توصين على شي

ام جاسم بحزن / انتبه لنفسك يمه ولا تشيل وتكدر خاطرك اذا ادور رضاي

جاسم لمس نبره الحزن بصوت امه اوجعه لكن هو ضعيف ماقدر يمسك اوجاعه قبل لا يتوجع فيها غيره

جاسم بابتسامه ذابله / ادعي لي يالغاليه بحاجه لدعوتك

ام جاسم بصدق / والله بكل سجده ادعي لك انت واخوك حالكم مهب عاجبني ودمعت عيونها

جاسم انتفض قلبه وهو يشوف دموع امه والمصيبه انه سببها قرب يده من وجه امه ومسح دموعها

جاسم بوجع / يمه دموعك خنجر ينغرس بقلبي موتي ولا دموعك دخيلك لا شوفها وانا ادري اني سببها ومتاكد اني ماقدر امنعها سحب يد امه وباسها ادعي لي يمه ادعي لي بدال ادموع

وقف وهو موجوع / انا طالع

تقابل مع اخوه عند باب الشارع

فيصل / بتسافر الحين

جاسم بوجع / ايه لاوصيك على امي تراها موجوعه بسببنا

فيصل هز راسه بوجع مايدري وش يسوي ولا يقول علشان يخفف على امه وهو يبي له من يخفف عنه





في الرياض
في قصر عبدالرحمن

بعد مارجع عبدالرحمن من الصلاه جلس بالصاله ينتظر محمد

دخل عليه محمد

عبدالرحمن / لا ترجع تنام فيه مشوار ضروري بنسويه بالصبح
محمد مستغرب / خير ان شاءالله

عبدالرحمن / بنروح للمحكمه ومعنا ابو نواف نشهد ان هند عايشه وبعده تطلع للجريده وتنشر تكذيب لخبر وفاتها

دخلت عليهم نوره وسمعت اخر الحوار

نوره / اليوم ولدك مشغول خله يوم ثاني

عبدالرحمن / لا مشغول ولا شي عنده وقت باقي كثير على وقت الملكه

نوره / خالد ماكلمك متى بيجون

محمد / بعد ساعه بطير طيارتهم من الطائف






في الطائف
عند هند

صحت على الساعه 8 ورحلتها 9 لازم تلبس بسرعه وتطمن على ام هنديانا وتطلع لبيت اهل مطلق


دخلت الحمام اخذت شور ولبست بنطولون جنز وبلوزه مخصره احمر وشعرها رافعته بعضاضة

طلعت شنطة سفر صغيره فيها فستان الملكه الي شرته لها غاده وبعض الاكسسورات وبجامه بترجع بعد الملكه ماتحتاج شغلات كثيره

ونزلت قابلت الشغاله وطلبت منها تنزلها تحت

لبست عباتها ونقابها وطلعت لبيت اهل هنديانا تطمن عليهم وهي واقفه وحلفتهم اذا احتاجو شي يكلمونها

طلعت لبيت مطلق واستقبلتها ام مطلق عند الباب حاولت في هند تدخل تضيفها لكن هند اصرت انها مستعجله

هند/ شخباركم خاله

ام مطلق بحب / تفضلي ولا تبين نوقف نسولف عند الباب

هند باصرار / اسمحي لي ياخاله جايه مستعجله مابقى شي على طيارتي

ام مطلق / تروحين وترجعين بالسلامه

هند برجاء/ خالتي امانتكم غاده بالبيت بالحالها وهي حامل واخاف يصير لها شي بغيابنا صدق البيت كله خدم لكن مو مثل الاهل وانتم اهل

ام مطلق بحب / غاده بنتي واذا ماجتنا بنجيها

هند / بنرجع باليل يله ياخالتي لازم اطلع وياليت ياخالتي تطلعون عند غاده الحين بكون على نار وهي جالسه بالحالها

ام مطلق بحب / ولا يهمك افرحي بملكة اخوك وغاده امانه عندي

رجعت للبيت لقت اخوها ينتظرها بسيارتهم تاكدت ان الشغاله دخلت شنطتها

وطلعو للمطار






عند عبدالرحمن

طلع مر ابو نواف وطلعو للمحكمه شهدو ان هند عايشه وخبر وفاتها كذبه ملفقه خذ اوراق

طلعو من المحكمه وصلو ابو نواف لبيته وعبدالرحمن طلب من ولده يوصله لشركته وطلب من محمد يطلع للجريد ه يبي الخبر ينتشر بجرايد بكره


عند هند

بعد ساعه وصلت للمطار مع خالد كان باستقبالهم محمد وهو يبتسم وواضح عليه الفرحه

وصلو القصر استقبلتهم نوره بحراره وخالد دخل غرفته يرتاح من التعب ونوره دخلت المطبخ تطلب من الشغاله تجهز الغداء

هند ومحمد جالسين بالصاله

هند بابتسامه / اشوف الابتسامه شاقه حلقك

محمد / اكيد الليلة ليلة عمر مع انها بتكون ناقصه
هند مستغربه / ناقصه شلون
محمد بنبره حزينه حاول يخفيها بضحكه
مصطنعه / ههههههه العروس شارطه ماشوفها بالملكه

هند حست فيه / والله وانا اختك ماخليتها بنفسك بتشوفها الليله وبرضاها بعد

محمد فز بفرح وبلهفه / من جدك هنود تتكلمين

هند بابتسامه / كل هذا شفاحه انك تشوفها ماكانها ماتغطت عنك الا قريب

انتبه محمد واستحى من تعليق هند / .......

هند حست باحراجه / بتشوفها باذن ربك لكن خلك مؤدب مع البنت لا طيرها تراها بزر

محمد / هههههههههههه وش قالو لك جني

هند بجديه / مدري عنك فيكم رجه وعجله تخليكم ماتعرفون تتصرفون عدل

محمد باصرار/ ترى وعدتيني مو تقولين بعدين ماقدرت فيها رفضت

هند بابتسامه / وانا عند وعدي من متى احط شي براسي ولا اسويه اهم شي اكشخ ابي حنون تنهبل عليك

محمد بابتسامه / لا توصين حريص
دخلت عليهم تناديهم على الغداء




عند عبدالرحمن

بعد ماطلع من الشركه مر ابو نواف عازمه على الغداء

بعدها طلع قرر يزور جاسم بالمستشفى يفهم منه وش صار بينه وبين هند يمكن ماصار الي خايف منه ويقدر يلحق على الموضوع




عند جاسم

على الساعه 12 وصل لرياض ودخل للمستشفى كان المستشفى هادي وقت الغداء
دخل مكتبه لبس البالطو والسماعات الطبيه
وطلع لمكتب نواف كان خالي تاكد انه بالكفتريا يتغداء

طلع للكفتير لمحه جالس بالطاوله وهو مشغول بالاكل قرب منه

جاسم بابتسامه / السلام

نواف ترك الاكل وفز وحضن جاسم بحب / وعليكم السلام هلا وغلا وش هالسرعه

جاسم بحب / ادري انك طالبني واتاخر عليك
نواف / تسلم ياخوي اجلس تغد معي

جلس جاسم وهو يبتسم / وش اكل وصحنك ماكله كله

نواف بابتسامه / بقوم اجيب لك اكل

قام نواف وبعد دقائق رجع لجاسم وبيده اكل حطه قدام جاسم الا من جوعه بدى ياكل بشرهه



في الطائف

عند غاده قامت وهي تعبانه طلبت من الشغاله تجيب لها اكل سريع سمعت صوت الجرس اطلبت من الشغاله تفتح الباب

تفاجئت بدخول ام مطلق وبناتها قامت تستقبلهم بالاحضان
فاطمه كانت شايه حافظه فيها اكل

غاده / ياهلا وغلا

حياكم تفضلو اخذت عبايات البنات ونقاباتهم ودخلتهم الصاله وجلسو

فاطمه بحب / جينا وجبنا غدانا معنا بنتغدى سوى


غاده اخذت الحافظه من يد فاطمه / كانكم دارين اني الحاله وطفشانه

جت الشغاله وخذت الحافظه من يد غاده وطلبت منها تحطها بصحون


ام مطلق / هند جتنا قبل لا تروح وقالت انك لحالك بالبيت وامنتنا انا مانخليك بروحك


غاده بنفسها / خايفه علي ياهنوده الله لا يحرمني منك ويفرج همك

غاده / يله بنتغدى ونكمل سوالفنا جوعانه ماكلت بعد عشانا البارح

ام مطلق بعتب رقيق / غاده انتي حامل اهتمي بنفسك تراك محاسبه عن الي في بطنك

غاده بحب / ان شاء الله

قامن ودخلن بغرفة الطعام كانت الغداء كبسه من ام مطلق وبعض السلطات





عند جاسم

بعد ماخلص غداء سال نواف عن المريض وقاله رقم غرفته

طلع له بيكشف على حالته دخل شاف قدامه رجال عمره فوق الخمسين وجهه كله وقار

كشف وطلعت نتائج الكشف انه عنده انسداد بالشرايين و يحتاج عملية

طلع لمكتبه انصدم من الجالس بمكتبه لو داري بوجوده ترك كل اشغاله وقدمه على الكل شخصيته تفرض الكل على احترامه غلاته من غلاة الي اخذت روحه وتركته بلا روح

متفاجئ وخايف ومرعوب بسبب زيارته

كان جاسم واقف عند الباب ماتحرك من قو المفاجئة انتبه له عبدالرحمن وقف

عبدالرحمن بابتسامه / وش فيك جامد مكانك كانك شاف جني قدامك

جاسم استحى من نفسه قرب من عبدالرحمن وباسه على راسه وصافحه بيدين ترتعش

عبدالرحمن بابتسامه / اجلس تبيني اعزمك بمكتبك

جاسم بابتسامه وارتباك / هاه حياك الله عمي

قرب مستحي هيبة عبدالرحمن تمنعه يجلس على مكتبه جلس مقابل عبدالرحمن

عبدالرحمن بجديه / شلونك يولدي

جاسم / بخير جعلك سالم بشر عنك

عبدالرحمن / بخير اكيد مستغرب جيتي لك بمكتبك

جاسم باحترام / حياك بكل وقت

عبدالرحمن بجديه / جاي ابي افهم وش صار بينك وبين هند انا ماكلمتها بالموضوع

جاسم بوجه ومرر يكره ينطق هالكلمه الي مرارتها بحلقه

جاسم بوجع / طلقتها

عبدالرحمن بحزن / ليش طلقتها يبوك

جاسم بوجع / نسيت ان هذا كان اتفاقنا وان الزواج منها على ورق

عبدالرحمن / يولدي حاس بوجع بسبب طلاقك منها تمنيت انك ماطلقتها واجبرتها تعيش معك

جاسم بوجع فتح درج مكتبه وطلع القران / هذا نفس القران الي حلفت عليه قدامكم اني مالمسها واسلمها لكم بنت بنوت واذا طلبت طلاقها اطلقها وهي رجعت لكم مثل ماخذتها

عبد الرحمن بحزن / مقهور يبوك مقهور من شغلات واجد واولها اني حلفتك على المصحف داري يابوك انك توجعت من قربها انا رجال يابوك وافهم العشق وافهم وجع انك تمنع نفسك عن الي تعشقها وهي حلالك ياليتك يابوك ماطاوعتني


جاسم في نفسه بوجع / الحين تقولي هالكلام الحين بعد ماتدمرت وضاع كل شي
وعارف اني اعشقها ومع هذا مارحمتني وانت تساعدها بقتلي واجبرتني اني احلف مجبور وموجوع اني مالمسها


قطع عليه افكاره صوت عبدالرحمن الحزين / ظلمتك ياجاسم ظلمتك ادري اني كسرت قلبك لكن احلف لك ياجاسم صاير لك غلى بقلبي ماله حد والله لو هند تنجبر لجبرها عليك وبيدي اجيبها لبيتك لكن هذي هند

جاسم بوجع / مابيها مجبوره علي ابيها برضاها مانفعني انها انجبرت علي الا التجريح والوجع

عبدالرحمن بصدمه / تبيها عقب الي سوته فيك

جاسم بوجع / اكذب عليك ياعمي لو اقولك عافتها نفسي لكن والله ياعمي حبها بالقلب يزود
وضرب على صدره مايزول الا بشيل القلب من مكانه او بموتي

عبدالرحمن ماعاد يقدر يحتمل الحوار الموجع
حس بوجع وهموم بقلبه كبر الجبال ندمان انه ساعد هند بتدمير جاسم وكسره الي قدامه مو جاسم الي شافه اول مره الي يشوفه رجال مذبوح من لالعشق وعايش مرارته



عبدالرحمن بحزن / الله يصبرك يولدي الله يصبرك

وقف وهو منهار وطلع
تارك جاسم وراه مذبوح موجوع كل ماقال بينساها يجي شي يوجعه واليوم وجعه اكبر



عند عبالرحمن

وصل للقصر وهو متضايق ماله خلق لمقابل احد بينام يمكن لاصحى تتحسن نفسيته

دخل القصر خالي نوره عند اخوها ترتب المكان والعيال كلن راح بطريقه

طلع لغرفته ورمى نفسه على سريره ونام







في بيت بدر

تمت الملكه بجو عائلي اهل بدر واهل عبدالرحمن
هند كانت لابسه فستان ليموني ناعم وتاركه شعرها مسدول على ظهرها
ونوره لابسه فستان احمر ولامته كله بتسريحه ناعمه تناسب عمرها

هند سمعت جواله ارفعت شافت رقمه ابتسمت

رفعت جوالها الا تسمعه

محمد بلهفه / وين الوعد يم وعد

هند بابتسامه وطلعت من مكانها / مبروك ههههههه مالك دقيقتين متملك وش هالتصربع والعجله

محمد بابتسامه / الله يبارك فيك


هند/ يله اذا عطيتك اتصال اتطلع بالحديقه برى بتكون موجوده معي


سكرت من اخوها وطلعت لحنان الي بغرفتها وحوليها خواتها

كانت لابس فستان ناعم طفولي كثير ومكياجها خفيف وشعرها مستشورته ملامحه نااعمه

وصلت هند لعندها وبحب ضمتها وحنان تستحي من هند كثيررر

هند مسكت يدها بحب / حنون ابي اطلب منك طلب لو تحبيني تنفذينه لي

حنان بحيا / اكيد احبك وانتي تعرفين هشي مايحتاج اثبات

هند بابتسامه / انا الحين اطلب هالاثبات اذا تحبيني تنفذينه لي بحياتي ماطلبت منك شي وهذا طلب مهم لي

حنان بحب وحماس / بنفذه
هنده تبوس خدها تعتبرها طفله / محمد يبي يشوفك

حنان وجهها احمر اخر شي توقعته ان هند تطلب منها هالطلب مستحيه تشوفه

حنان بصدق / بس انا استحي

هند قرصتها على خدها وبابتسامه / بكون معكم

ارتاحت حنان وابتسمت بحيا وقفتها هند ومسكت يدها ونزلت معها ارفعت جواله واتصلت على اخوها


عند محمد

كان يستقبل التبريكات سمع صوت نغمه مخصصها لهند
طلع من المجلس قرب من الحديقه صار يتلفت يمين شمال شاف هند تبتسم له بانتصار وبيدها كيس
الارض مو شايلته من الفرح وهو يشوف طفلته كبرت وحلوت وزادت انوثه قرب اكثر لين صار قريب من حنان الي كانت منزله راسها رفعه باصبعه وطبع بوسه على جبينها

هند مدت الكيس لاخوها / محمد لبسها شبكتها

طلع الطقم من الكيسه الي مدها لهند فتح العلبه وطلع طقم من الالماس ولبسها وهي تنتفض كانها ورقه من الخجل سحب يدها ولبسها الخاتم والاسواره قلب يدها وحط فيهم الحلق

محمد بابتسامه / صراحه ماعرف البسه لك اخاف اوجعك

هند بحب / انا بتركم شوي لا تستحين حنون وانت محمد مثل ماوصيتك


تركتهم حنان وهم للحين مستمري بالوقوف
محمد / كبرتي حنون وحلويتي
حنان تفرك اصابعها بقوه مسك يدها خاف تجرح نفسها من كثر الفرك

محمد ابتسامه / ليش خايفه حنون

محمد يبيها تكلم / حنون قولي شرطك

رفعت وجهها / اكمل دراستي الجامعيه وانت وافقت
محمد بابتسامه / وبتكملين الدكتوراه ان شاء الله
حنان بفرح لا اردي / والله

محمد / ههههههه والله زين سمعت صوتك ادخلي داخل مابي اثقل عليك بجلوسك معي

قبل لاتتركه قرب منها و وطبع بوسه على خدها الي ولع من الحياء


تركها وهو فرحان وهي تنهدت من كثر التوتر



بعد ماخلصت الملكه طلعت هند مع خالها واخونها وخالتها للمطار بيرجعون لطائف
وبدر وعدهم يلحقهم بكره


يتبع









عند جاسم

من بعد مطلع من عنده عبد الرحمن بنفس جلسته ماتحرك مهموم متضايق حاط يده على خده موجوع

كان يتمنى عبد الرحمن جاي بدري قبل لا يطلقها ومبارك له زواجه منها تمنى وتمنى

جاسم في نفسه بوجع / لكن وش عقبه جاي ياعبدالرحمن جاي بعد مانوجعت وجع عمري كله بعد مانقهرت بعد مانكسرت يامرارتها قهر الرجال
وينك يوم تذلني وتخدعني وانت مبسوط بزواجي من خدامتكم وينها كانت كرامتي دستوها برجولكم دموع الرجال غاليه وانت سبب نزولها
مافكرت فيني وانت كاشف عشقي ومقربها مني باسم زواج محرم وماخذ علي حلوف ومواثيق اني ماتجاوزها

شلون طاوعك قلبك تحلفني بالقران على دفن رجولتي قدام بنتكم اجرمت بحقي ياعبدالرحمن اجرمت

دخل عليه نواف منصدم من شكل جاسم واضح انه متضايق ودموع متحجره بعيونه

نواف بخوف قرب منه

نواف / جاسم

جاسم مستمر بسرحانه وتفكيره الموجع عاش بعالم الوجع والقهر والمراره

كل شريط اوجاعه بسبتها وسبب خالها يمر قدام عينه

قرب منه نواف وهزه / جاسم وش فيك وش قالب حالك

جاسم صحى / من متى انت هنا

نواف بجديه / اكلمك منت معي وش الي مضايقك وتفكر فيه

جاسم بوجع / عبدالرحمن زارني لمكتبي وياليته مازارني زيارته جايه متاخره بوقت غلط

نواف مستغرب / وش جابه وملكة ولده الليلة

جاسم بابتسامه وجع / جاي مقهور وندمان من الي سواه فيني

نواف مستغرب / عمي عبدالرحمن

جاسم بحزن / ايه قلب علي مواجعي وفتح اجروحي وطلع

نواف / ترى الدوام انتهى تعال معي

جاسم بتعب / والله مالي خلق لنفسي حتى كرسيي مالي خلق اقوم منه

نواف سحبه بيده / مو على كيفك تبين اشوفك كذا واتركك بتجي معي وبتنام بعد عندي




في بريطانيا
عند غاده

اليوم اجازه بابريطانيا
من الصباح وهي تحاول تتصل بمحمد تبارك له ملكته لكن الاتصال يفشل مقهوره ان الخط ماشبك معها طلعت بتسال فهد اتصل بمحمد او لا

طلعت لصاله شافته جالس سرحان

عند فهد

صورة رفيق عمره قدامه وهو يشكي وجع حبه لاخته وهو مابيده حيله ماينجبر قلب على قلب
خايف تتاثر دراسة صلاح بسبب اخته

جلست واخوها بسرحان

غاده بحب / فهووووود وش فيك شايل الدنيا على راسك

فهد طالع فيها بنظره احرقتها ورجع طالع قدامه وهو مقهور منها بايعه الي شاريها وشاريه الي بايعها

استغربت نظرته اكيد ورى هنظره شي

غاده بعصبيه / ممكن تقولي سبب نظرتك هذي

فهد حاول يمسك اعصابه / خليني ساكت اذا تكلمت مو من صالحك

غاده بنفس العصبيه / تكلم ليه تسكت

فهد انفجر فيها / ابي افهم ياغاده لمتى تعيشين حياتك مسببه الاوجاع لناس مالهم ذنب الا انهم حبوك وبسبب تصرفاتك اكرهوك وبعدها عضيتي يدك ندم وجلستي تتبكبكين اختصريها من البدايه وحبي الي يحبك قبل لا يضيع منك

غاده منصدومه فمها وعيونها مفتوحه على الاخر منصدمه من انفجار فهد الي ماله مبرر ردت على اخوها بدموع وجع احرقت خدودها انقلبت الدموك لبكاء يوجع

فهد انتبه على نفسه وطالع فيها ونصدم من شكلها ودموعها مغرقتها عرف انه جرحها ووجعها بجروحها لكن من قهره الي قاله

سحبها وضمها بقوه بحزن / غاده والله من خوفي عليك قلت هالكلام
ياروح فهد موجوع من حالك وانتي موجوعه كل ليله اسمع شهقاتك الي توجعني على حب مافيه امل من رجوعه

صارت تشاهق بصدر اخوها الي صار يضمها بقووووه

كمل بحنان / ابكي وابكي يمكن دموعك تعالج جروحك وتبترين حبه من قلبك

رفعت راسها من صدره وصارت تضربه على صدره


عند صلاح

من الصباح ماطلع من شقته ماله وجه يقابل فيه فهد بعد مافضح مشاعره قدامه

قرر يطلع من الشقه يغير جو وتفاجئ يسمع الصراخ غصب عنه وقف وهو يسمع الكلام بوضوح انصدم من صراخ غاده الي واضح انها تبكي بوجع



عند غاده وفهد


غاده بوجع بصراخ / ليه توجعني بكلامك ليه اذا انت ياخوي تقول هالكلام اجل غيرك وش يقول
انا عايشه علشان اسبب اوجاع للي يحبوني وصارت تشاهق انا موجوعه فووووووق ما تتصور هو دخل حياتي بينتقم من ماماتي هو قالها لي وش ذنبي قولي وش ذنبي
مو ذني انه تزوجني بلوي ذراع كاني انسانه على الهامش مالي حق اختيار زوجي

هو تحداني واوجعني كثير انا مالي شغل بنتقام مامتي فيهم انا ماكنت ادري من البدايه عن فعايل راشد ولا كنت ادري ان عندي عيال عم بينتقمون من امي فيني

ولد عمي ظهر بحياتي علشان ينهي لي حياتي
حصل الي يبه الحين عايشه ميته بلا روح

وصارت تبكي بوجع / حبيته بعد ماتركته وانحشت
ربي انتقم مني انه سكن روحي وامتلكها وهو ولا هو داري كل خليه فيني تصرح بحبه
اقولها بصوتي كله احب فيصل واموت فيه لكن وش الفايده حبه سم يمشي بدمي بيموتني




عند صلاح

سمع الكلام بوجع نزل مثل الصاعقه عليه لعن الساعه الي طلع فيها من شقته ولعن وقفته وسماعه للكلام مع كل كلمه واعتراف منها بحبها المجنون لفيصل خناجر مسمومه تنغرس بقلبه مووووووجع مقهووور خلاص انذبح

حس بثقل برجوله من قو الكلام الي سمعه سحب نفسه بالغصب ودخل شقته ورمى نفس بوجع على الكنبه وكانه منسدح على شوك



عند فهد وغاده

طول الوقت ساكت ينتظرها تفضي الي بقلبها يبيها ترتاح

وهو يستمع لها موجوع ذبحته دموع الوجع والقهر الي يشوفها

فهد بصوت مبحوح وندم / خلاص انا اسف اني اوجعتك بكلام وهذاني اوعدك ماجيب لك سيره بالموضوع

غاده مسحت دموعه بيدها تحس حلقها يوجعها من الصرخ وعيونها تحرقها من كثرة دموعها

غاده وقفت بحزن / بدخل غرفتي انام

فهد بحب / والله ماتركك تنامين وهذي حالتك

غاده بابتسامه قهر / عادي تعودت

فهد سحبها وجلسها جنبه / انا الحين سبب الي فيك اذا لي خاطر البسي بنطلع نغير جو انا مخنوق واكيد انتي اكثر


استجابت لكلام اخوها ودخلت غرفتها ولبست بنطلون وبلوه طويله وفوفه بالطو ولبست حجابها وطلعت مع اخوها



عند صلاح

منسدح على الكنبه مووووجوع لاقصى درجات الوجع سمع صوت باب الشقه وسمع بعض الهمس بينهم وهو بحالته نام على الكنبه





في الرياض
بيت نواف

دخل نواف مع جاسم واستقبلتهم الجوهره بيدها بنتها قربت من جاسم وباسته على راسه وهو اخذ منها فرح

جاسم بحب / شلونك وشلونها حبيبة خالها

الجوهره / كلنا بخير بشر عنك وعن امي وجداتي

جاسم بحب / كلنا بخير

جاسم مستمر يبوس بفرح بحب وحنان ويلاعبها

نواف / جهزتي العشاء وغرفة الضيوف

الجوهره / ايه

اطلعت من عندهم دخلت المطبخ

جاسم بجديه / بطلع لبيتنا وش ينومني عندكم

نواف باصرار / غصب عنك بتنام عندنا

جاسم باصرار / ان شاء الله مانام الا بسريري

نادتهم الجوهره للعشاء


قام جاسم وهو شايل فرح رفض لا يعطيها ابوها جلس على الطاوله ياكل وهي بحضنه

الجوهره مدت يدها بتاخذ بنتها منه تبيه ياكل براحته لكنه رفض مشتاق لها ويحبها بيعوض فيها ابوته الي مستحيل تصير مايبيهم اذا هند مو امهم

اكل كم لقمه وقام منسده نفسه من بعد مقابلة عبدالرحمن

نواف مايبه يرجع لبيتهم مايبه يختلي بنفسه ويقلب عليه المواجع

لحقه نواف / حلفت عليك تنام عندي

جاسم فاهم صديقه وكاشفه لكنه ماحب يبين له / بس الليله لكن من الحين اقوله باذن ربك بكره نومي بسريري

نواف بابتسامه / يها السرير الي غاثني فيه لو تبي جبته عندنا

جاسم دخل الصاله وجلس فيها ونواف رجع يكمل عشاه

انسدح على الكنبه ومن التعب نام بمكانه

طلعت الجوهره بتدخل المطبخ شافته نايم على الكنبه و غاط بنومته ماحبت تنكد دخلت غرفة الضيوف جابت له مخده وشرشف

قربت منه وبهدوء رفعت راسه وحطت المخده تحته وغطته بالشرشف وقفلت نور الصاله

ورجعت لنواف الي جالس ياكل

الجوهره بحب/ ياقلبي عليه شكله منهد نام بالصاله

نواف / طفيتي عليه النور

الجوهره / ايه ولحفته ولا حس فيني

نواف بابتسامه / من الفجر صاحي وسفر زين مانام واقف


يتبع





في الطائف
عند غاده

خوات مطلق عندها غاده غصبت على ام مطلق ترتاح دخلتها غرفها واتركتها ترتاح

وهي رجعت وانسدحت على الكنبه وحولينها البنات سوالف وضحك

تقربت غاده من البنات كثير وتقربن منها اكثر

غاده بحب / فطوم وش رايك بكره نطلع مشغل نحورف باشكالنا قبل الحفله

فاطمه باستغراب / وش بنسو
غاده / مدري شكلي بقصه ماقدر اصبغ اخاف يضر بحملي

منيره بحماس / انا طول عمري احلم اصبغ شعري بني

فاطمه / انا احب طول شعري

غاده تتامل بفاطمه شعرها طويل لتحت ظهرها طول واحد

غاده / وش رايك تقصين شعرك مدرج وتقصين لك قذلة من قدام وتصبغينه بني فاتح بخصل بلاتيني

فاطمه وهي تفكر / مدري اخاف مايطلع علي حلو واول مره اصبغ اخاف اطلع كاني عجوز مشهبه

غاده / ههههههههههه حلوة عجوز مشهبه
عندي احساس بتطلعين صاروخ

حصة / صاااروخ وشو

غاده / هههههههههه ياحبي لك حصيص هذي الكلمة تنقال رمز للجمال الصاااارخ

منيره بزعل / كانكم ناسيني وش اسوي بشوشتي

غاده تاملت شعرها طويل ومن تحت متقصف كثيرر

غاده بابتسامه / انتي شكلك بنحلقك على هالشعر الخربان

حصة / ههههههههههه متخيله شكلك منيره محلقته عزاله ماحط بمطالعك

منيره بعصبيه / اقول انثبري وسكتي

غاده بحب / ههههههه منور زعلت يالخبله مو حلاقه اقصد بنشيل الشعر المتكسر
علشان لصبغتيه الصبغه الي تبينها مينتفش زود فهمتي يحلو

حصه / ما شاء الله مخططين يمكن امي ماترضى

غاده / أي والله فاتتنا ام مطلق شلون بنقنعها

منيره بحزن / ماضنتي بترضى نحوس بشعرنا

غاده بابتسامه / لها حلالة المشاكل المستعصيه

البنات مستغربات واضح على وجيهم الاستفاهم

فاطمه بستغراب / من الي بتقنع امي وبتسمع منها

غاده بحب / هنوده فديتها اذا حطت شي ببالها يصير وهذي سهله عليها

منيره / اجل هند عليك

غاده بحب / ازهلوها

فاطمه بتسال/ الي ودي اعرفه ليش هند مطوله شعرها بهالطول

غاده / شعرها سالفته سالفه حزينه مابي نضيق صدورنا

منيره بحماس / طالبتك تقولين


غاده باستسلاام حبت تختصر السالفه من غير لاتفضح هند عندهم

كملت غاده / ام هند كانت تحب الشعر الطويل مهتمه كثير بشعرها كان طويل بزياده لكن اقصر من شعر بنتها
مره راحت لمشغل واحرقوه لها وقصته لين اكتوفها ومن بعده وقف ماطال تقول الي قصته يدها مسمومه
حاولت انه يطول لكن مافي امل وقبل لا تموت كاتبة وصيتها بورقه امنتها على اختها غاده وامنتها اذا تحبها تطول شعرها

وهند متعلقه بامها كثيرر وتحبها بجنون علشان كذا مطوله شعرها تقصقص فيه على خفيف لكن على طوله

فاطمه بحزن / كم كان عمرها يوم ماتت امها

غاده بحزن / يوم كانت عمرها سبع انجلطت امها وانشلت وماتت وعمره هند 10 سنوات

منيره بجديه / احس بعيونها حزن

غاده بحزن / كانت متعلقه كثير بامها يوم ماتت انهارت وتعبت وصارت تتعلق بشغلات امها صارت لتضايفت حطت راسها على كرسي امها كانها بحضنها واذا نامت شمت ثوب امها الي منزلته قبل لا تموت رفضت احد يغسله اذا فيه حفلة امهات تحط ثوب امها بشنطتها كانها حاضره معها يوم تستلم شهادات التخرج الثوب بيد والشهاده بيد للحين موجود باغراضها

وكملت عليها مسئولية غاده لانها تحملت تربيه غاده وهي عمرها سبع سنوات يوم امها انجلطت رفضت احد يمسكها كانت تطلب من غاده ما تناديها الا بماما سافرت برى واخذتها معها

البنات موجوعات على هند معقوله ورى هالقوة معاناة

كانو يحسدونها على قوتها وغناها مادرو انها محرومه من اهم شي ومستحيل يتعوض فقدانها لامها


البنات مندمجات مع غاده محد حس بوجود ام مطلق الي واقفه سمعت كلام غاده وصارت دموعها تنزل اوجعها قلبها على هند وعلى معناتها هي سمعت مره من ام راشد ان ولدها ماقال لهم ان عنده بنات الا متاخر وانه طلق امهم وعايشات عند خالهم

ارجعت للغرفه الي كانت فيها ماتبي احد يشوف دموعها


وهم يسولفن دخلت عليهم هند وخالتها سمعن الخطوات التفتن
قربت منهم هند وخالتها وراها

هند / السلام

البنات / وعليكم السلام

قربت نوره وقفن لها البنات وباسن راسهن مستغربات من تكون هذي

هند حطت يدها ورى ظهر خالتي / هذي خالتي نوره الي صدعت روسكم عنها

انصدمن من شكل نوره الي يشوفها يقول اخت لهند

نوره/ وش اخباركم يابنات وينها امكم

فاطمه / الحمدلله
وقفت غاده وباست راس خالتها

غاده / من اليوم جالسه وقلت لها ترتاح

هند مبتسمه / انتي يالبطه ماشوفك الا منسدحه
غاده بابتسامه / خالتي سكتيها ولا بسكتها بطريقتي

نوره بابتسامه / بكفيكم لو تذابحن ماتدخلت

غاده بحب / مبروك ملكة محمد

نوره بفرح / الله يبارك فيك

هند بابتسامه / طلعتي قديمه وانحرقت كرتك

نوره / ههههههههه خفي على غاده لا تولد علينا الليله

غاده سحبت خالتها وجلستها جنبها بابتسامه / خالتي هلي الشريط كله مابي اختصار

هند بابتسامه / مووووتي محد بقايل لك خالتي تعبانه

غاده تستضعف لخالتها / خالتي يرضيك يطلع بولد اولدك وحمه على وجهه بسبب ان امه تبيكم تقول لها الي صار

هند / هههههههههه ليكون نشوف صورة الطقاقة بوجه ولدك

نوره / هههههههههههههههه كله ولا ولد خالد بكره اقولك

غاده بغيره / خالتي حنان حلوة وش كانت لابسه

هند / ههههههه بدت الغيره حنان بزر يالعجوز

غاده بعصبيه / عجوز تتوطا بطنك

نوره ماتقدر تمسك نفسها من الضحك

نوره / ههههههههههه تذابحن بعيد بغرفة لحالكم طيرتو قلوب البنات

غاده التفتت للبنات كاتمات ضحكتهن

غاده بمزح / انتبهن لا تشرقن بالضحكه طلعنها

البنات ضحكن بخجل

ام مطلق قامت غسلت وجهها من سمعت معاناة هند وهي مستمره بالبكي

طلعت لصاله الكل التفت لها وقفت هند وخالتها بحترام باسو راسها

نوره / منوره يام مطلق

ام مطلق / منور باهله مبروك زواج ولدك

نوره بابتسامه / الله يبارك فيك وعقبال مطلق

ام مطلق / الله يسمع منك

طالعت ام مطلق هند بحنان وقلبها منفطر عليها

ام مطلق بحنان / مبروك ملكة اخوك

هند بابتسامه / الله يبارك فيك ياخاله

ام مطلق طالعت ببناتها / يله يابنات مشينا

هند سبقت خالتها وتكلمت / وش دعوه ياخاله ندخل تطلعون بنجلس شوي

ام مطلق بصدق / والله يابنتي تعبانه ووقت نومي راح

نوره / ترى هذي مانعتبرها زياره توعيدني قبل لا تطلعين بكره تكونين موجده ونضيفك

ام مطلق / جعلك سالمه هند ماقصرت

نوره بجديه / انتي قلتيها هند ولك حق علي اضيفك واقدر جيراني قبل ضيوفي

ام مطلق بتعب / بكره ان شاء الله بنجيك

هند بجديه / زين على الاقل نعزم اهل وليد خاله لا تنسينهم ا كيد انهم الليله في بيتهم لان بكره دوامهم بالشركه

وقفن البنات ولحقتهن غاده عطتهن عبايتهن لبسنها وطلعن



في بيت مطلق

جالس بالصاله مستغرب من الظهر ماشاف امه وخواته
سمع صوت الباب يفتح فز من الكنبه

شاف امه وخواته داخلات

ام مطلق بتعب / وينه ابوك ليش جالس لحالك

مطلق بابتسامه / نسيتي ان ابوي ينام بدري

ام مطلق بحزن / تعشى

مطلق ملاحظ الحزن على امه / ايه مسك يد امه يمه حلفتك تقولين من مضايقك ومكدر خاطرك

ام مطلق انفرطت بالبكي البنات تفاجئن ماصار شي يضايق امهن وغاده طول يومها حاطتها على راسها وامهم مبسوطه تسولف معها وش صار يجهلنه
قربت فاطمه من امها ونزلت برقع امها ومسحت دموعها

فاطمه بحب وحنان / يمه ليش تبكين وانتي كنتي مبسوطه وش الي مكدرك اذا ماتبينا نروح لهند والله مانتحرك من بيتنا كله ولا تبكين

ام مطلق جلست على الكنبه ام مطلق / سمعت كلام غاده عن هند

البنات يعرفن امهن قلبها رهيف ودمعتها قريبه

مطلق من غير صبر وبعصبيه / وش كلامه الي يخلي ادموع ام مطلق تنزل

ام مطلق بحزن / الظلم يمك يهد جبال وشلون بنيه صغيره

مطلق مستغرب ينتظر امه تكلم / كملي يمه

هند / راشد تزوج موضي وطلق ام بناته ورماهن ورى ظهره ماخاف من ربه وصارت تبكي

مطلق / يمه والي يعافيك لاتحرقين قلبي بدموعك

كملت ام مطلق / الدنيا احرقتها هالضعيفه انحرمت من امها بموتها وانحرمت من ابوها وهو عايش يقسوة الدنيا لكن ربي سخر لها خالها وخالتها ولا كان ضاعت

مطلق على راسه علامة استفهام كبيره

فاطمه جلست جنب امها / والله ماتوقعنا انها تعاني هالكثر وقلت لمطلق معاناة هند من غير لا تقول اسمها

مطلق حنون اوجعه قلبها


مطلق بعدم صبر / منهي البنيه الي تتكلمون عنها

منيره / هند الفهد

انصعق مطلق معقوله الي بقوتها وشخصيتها تكون مرت بهالمعاناه هو المرتين الي شافهم فيها لحزن مرسوم بوجهها وبالشركه جديه

لو بكيفه ضمها لخواته وعوضها حرمانها من امها

تذكر وهي تصارخ لما قرت خبر وفاتها وهي تسب وتلعن بجاسم وانه طمعان فيها
حسها موجوعه من شي كبيررررررر اكبر من الي قرته

مطلق بحزن / الله يكون بعونها الام فقدانها صعب للكبير شلون لصغير

ام مطلق وهي تمسح دموعها / انا بدخل غرفتي ارتاح

مطلق بحنان / يالغاليه لا تنامين وانتي متضايقه
ام مطلق / ان شاء الله يمه انت نام وراك دوام بكره

تركتهم ودخلت غرفتها والبنات بالصاله جالسات

مطلق بابتسامه / وينكم من الظهر

منيره / عن غاده زوجة خالد

فاطمه / الادميه هذي ودك تاكلها من طيبتها واخلاقها وتوسع الصدر ماتنمل جلستها وسوالفها معنا كانها تعرفنا من زمان

مطلق تذكر خالد / الطيبون لطيبات نفس زوجها وربي شايل هم لرجع لرياض تعودت عليه وصاير اخو

وقفت فاطمه والبنات / بنطلع ننام وانت نام وراك شغل

وطلعن لغرفتهن وغيرن ملابسهن ونامن




عند غاده

دخلت غاده غرفتها بعد ماطلعن البنات تعبانه من كثر ماضغطت على نفسيها مع البنات بالعاده تنام الظهر

دخلت مالقت خالد بالغرفه بدلت لبسها وانسدحت على السرير ونامت



عند هند

تعبانه ومرهقه طلعت غرفتها ودخلت الحمام اخذت شور دافي طلعت لبست بجامتها ونامت





عند فهد

بعد ماطلعو تحسنت كثير نفسيتهم من بعد شد الاعصاب الي صار دخلوا لشقه وبيدينهم اكياس شروى الي ناقص الشقه وشرو عشاء خفيف
جهزت العشاء غاده تعشت وبعده كلن دخل غرفته

غاده وهي منسدحه وكلام اخوها فهد يرن براسها موجوعه من نفسها وعلى نفسها وهي باوجاعها نامت



اليوم الثاني


هند لبسه فستان عروس وبيدها مسكه بيضاء من الفل شعرها مفتوح وماسكته بتاج الماس
طالعه حوريه واجمل كانت بقمة الانوثه وجمالها الي يذبح

جاسم واقف جنبها بالبشت الاسود وهو فرحان واخيرا تحقق حلمه طول الوقت والبسمه مافارقت وجهه ويده ماسكه يدها بتملك

طلع معها الفندق ودخلو جناحهم الي كله ورود من تنسيق جاسم كان جو الفندق رومنسي خيالي
نزلت هند عبايتها شاف الي اخذت روحه وتعذب بسبتها قدامه سحبها ضمها بعشق وحب دفن خشمه بشعرها اخذ شعرها الي يعشقه وتغطى فيه وهو ضامها

فجئة سمع صوت ازعاج





فتح عيونه على سقوط جواله وانصدم ان الي كان فيه حلم

مقهور موجع تمنى انه ماقام واستمر نايم مع حلمه الحلو ليش يصحى على واقعه المرير

ابتسم من بين اوجاعه وهو يحس للحين بقربها منه ويشم ريحتها الي دوخته دعى من قلبه ان يتحقق هالحلم


حط يده تحت راسه وهو يفكر فيها معقوله الحلم الي شافه يتحقق ولا من كثر مايفكر فيها صار يعوض باحلامه

انتبه على نفسه انه نايم على الكنبه رفع جواله الطايح على الارض الي خرب عليه حلمه ورفعه شاف الساعه 2
نفسه يكمل نومه ويكتمل معه الحلم لكن النوم طار من عيونه




عند هند

قامت من نومها ودخلت الحمام توضت وصلت ولبست لبس الشغل واخذت شنطتها ونزلت تحت لقت غاده جالسه استغربت من وجودها بالصاله من غير خالد

هند / السلام

غاده / وعليكم السلام

هند / بعلك المحترم وينه نسى ان اليوم دوام

غاده / بعلي بالمسجد

هند بحب / يوجعك شي ليه صاحية

غاده / تعرفيني اذا في بالي موضوع مارتاح بنومتي
هند / خير وش موضوعه

غاده / ابي فزعتك فيه

هند / اول قولي واذا قدرت ابشري

غاده / امس فاتحة خوات مطلق بالمشغل واني بنتعدل البنات امنيتهن يغيرن من اشكالهن

هند قاطعهتها / وش المشكله

غاده / امهن ماترضى انهم يحوسو بشعرهم وانا تعرفيني استحي ماقدر اواجه ام مطلق وهذي الفزعه الي ابيها منك

هند بابتسامه / خوفتيني احسب وراك سالفه اعتبري البنات بيسون الي يبنه برضى امهن

غاده بابتسامه / انا قايله مالها الا هند طيب اليوم عزيمة خالتي لهن واهل وليد

هند / العصر باذن الله بتروحين مع البنات المشغل
اذا طلعت من الشركه بمر بيت مطلق و كلم ام مطلق وضامنه انها بتوافق

غاده / مانبي نتاخر عندنا عشاء الليله

هند / ابيهن يتعدلن وخاصه فاطمه اليوم بالعشاء بدور فرصه لوليد يشوفها
ابيها بطبيعتها مانبي نغش الرجال اهم شي شعرها

غاده / بتزعل عليك لو اكتشفت هالشي

هند / تطمني انا احرص منك

غاده / اخاف ماتعجيه وكل هالتعب على الفاضي

هند بابتسامه / بينجن عليها وقولي هند قالت

غاده بحب / والله ان امه داعيه له الي بيتزوجها

هند بجديه / الديره طيحت حضوض بناتها
دخل عليهم خالد وقرب وجلس جنب غاده

خالد / غريبه الحلو صاحي بدري وش عنده

غاده بابتسامه / ابي هند بموضوع وخلصنا منه

هند / وليد واهله جو

خالد / كلمته البارح نايم ببيته

هند / انا بفطر بتفطرون معي

غاده / ايه من زمان مافطرنا سوى

هند وقفت وطلبت من الشغاله تجهز الفطور

ارجعت لصاله لقت خالد وغاده يتساسرون

هند / اقول ورى ماتعقولون وتتركون هالمساسر بغرفتكم

خالد بابتسامه / ورى ماتنكتمين

هند بابتسامه / اقول خلود عقاب لك الحين ادوام والله لو تتاخر ثانيه ماتلوم الا نفسك

خالد فتح عيونه بكبرها وطالع ساعه جواله

خالد / يالمجنونه الساعه 5 وش دوامه

هند بابتسامه / يكفيك الاسبوع اجازه

خالد / لا مايكفيني قول هالكلام لنفسك شكل امك مرضعتك حب الشغل

تغير مزاج هند وحزنت من ذكرى امها مشتاقه لها كثير وبالايام هذي اكثر نزلت دمعه حاره على خدها

فز خالد متروع من الدمعه الي نزلت

خالد بحنان / لا ولي يعافيك رجعيها مابي اشوفها اسف جعل هالسان الي زعلك للقص

هند بكت بوجع زاد عليها حنان خالد / مشتاقه لها خالد مشتاقه لها ابي امي ابيها

نوره كانت ماره بتدخل المطبخ سمعت هند ودخلت عليهم

نوره وهي تبكي / تعالي ياعيون امك وياروحها لا تبكين عليها ادعي لها

قربت منها وضمتها وهند تبكي بنحيب عليها ضغوطات وصراعات نفسيه


غاده موجعتها هند متاكده انها تحتاج لطبيب نفسي لحالتها لكن هي رافضه خايفه تزود حالتها ويصير شي تخاف منه

لازم تنجبر مو على كيفها الطب النفسي مشكلته لازم اقتناع المريض

نوره / برضاي عليك اغسلي وجهك لا يشوفك خالك ويصير فيه شي من امس وهو مو عاجبني مسرح ومتضايق حتى بنومته كانه نايم على جمر زين منه نام ساعتين على بعض
هند كله ولا خالها تموت ولا يتوجع

هند بعصبيه / ليه ماقلتي لي عنه امس ليه ماقلتي انه متضايق وانا جالسه اضحك وانبسط

نوره بتسحب عصبيتها تعرف تعلق هند بخالها

نوره / عيني من الله خير

تركت هند صدر خالتها وخالد الي واقف جنبها ودخلت الحمام تغسل وجهها

نوره بعصبيه / من الي فيكم سبب ضيقتها وش الي خلها تذكر امها

خالد بحزن / انا لكن من غير قصد هند اليومين هذي مو عاجبتني كله سرحانه ومتضايقه

غاده وقفت وقربت من خالتها
غاده بحزن / خاله هند تحتاج دكتور نفسي يعالجها حرام نتركها تعاني وحنا نتفرج لازم احد يقنعها ولا بتضيع منكم

نوره / من بيقنعها هي راسها يابس مابيها تاخذ بخاطرها

غاده / الدكتور النفسي مثل غيره ليش الحساسيه

هند سمعتهم بعصبيه بصراخ / لا مو مثله غير يا دكتوره غاده لا تمشين شهادتك على حسابي دكتور نفسي لو اموت مارحت له

انا هند الفهد قويه وبابقى طول عمري قويه ماضعفت يا دكتوره غاده علشان احتاج غيري يعالج مشاكلي

واياني وياك وهذي للمره الثانيه اقولها لك لو سمعت هالطاري

والتفتت لاخوها / لا يكون حضرتك مساعدها وش رايكم تنومني وعالجوني من غير رضاي تعودتو على حركات الاستغفال الي ماتقدرون تسونه فيني وانا صاحيه نومتوني وسويتوه


عبدالرحمن سمع الصراخ ونزل على كلام هند وعصبيتها

عبالرحمن بعصبيه / اسكتي ولا كلمه مقهور منك ياهند مقهور

هند منصدمه / انا ياخالي اسكت وش سويت علشان تنقهر

عبدالرحمن بعصبيه / ابي افهم ليشت تطلقتي من جاسم قولي رجال والنعم فيه وش يعيبه

هند تضحك بوجع / ههههههههههه رجال الي يعيبه ان راشد عمه فهمت

عبدالرحمن بعصبيه / جاسم غير عمه وقفته ماتنسي صانك ووقف بمحنتك

هند بعصبيه / كله تمثيل

عبدالرحمن / انتي عشتي معه بالديره بعيد عنا وش شفتي عليه مقهور وبموت بسبب طلاقك من جاسم خسرتي واحد معدنه نادر بين الرياجيل

هند بعصبيه وصراخ / خالي بقلبي غصه ووجع منكم لا تفتح موضوع جاسم علشان مانفجر فيكم

عبدالرحمن بعصبيه اكبر / لا امنفجري يابنت ساره شكلي ماعرفت اربيك

اوجعها كلام خالها / انا ياخالي ماعرفت تربيني وش شايف علي

عبدالرحمن / شايف انك ماقدرتي زوجك وتطلقتي بدون سبب

هند تضحك بهستريا وعصبيه / هههههههههه زوجي ياخالي قول الي خاطفك قول أي شي ثاني الا انه زوجي

وجعتني ياخالي وجعتني وانت تتفق مع الغريب على بنتك من متى الزواج بالغصب والعروس اخر من يدري ههههههههههههه زوجها يعطيها ابرها منومه بليلة عرسها اكون بمكان اقوم القى نفسي بمكان غير مع ناس غير مع رجال اتمنى الموت ولا اشوفه وصرخت بصوتها كلها / هـــــــــــــــذ خطــــــف كذبني ياخالي لا تقول زوج ظلمتوني ياخالي وعذبتوني ببعدي عنكم

شلون طاوعك قلبك حتى حارامني اسمع صوتكم


عبدالرحمن بعصبيه / كل الي سويته خوفي عليك انتي بايعه الحياة لكن احنا نبيك انا معترف اني ظالم جاسم بسبتك
وتاليتها تلوميني اني وقفت معك جاسم والله انه يسواك عندي لو بكيفي جريتي بشعرك وديتك بيته

هند بعصبيه / ههههههههههه تجرني بشعري علشان منوعلشان جاسم والحين جاي تقولي يسواك وينك يوم نتفق عليه وانت مبسوط وزجته هنديانا مثل ماظلمتني ظلمته

خليتني اقسى عليه تدري هالجاسم الي عاجبك بليلة عرسه من هنديانا جاني بيغتصبني بغرفت نومي لكن انا هند الفهد خليت فيه علامات بيبقى طول عمره لا شافها يتذكر ذيك الليله

عبدالرحمن بعصبيه / ليش ماقلتي لي هالكلام عن جاسم ولا تهمه بترمينه فيها

هند بعصبيه / مو انا الي اتهم احد جاني منهار بليلة زواجه وقالي بغيتك بالحلال ورفضتيني مايمنع اني اجيك بالحرام وقذفني بشرفي

وانا قسيت عليه وجلدته بكل قوتي ثمانين جلده للحين علاماتها بظهره


عبدالرحمن موجوع على الي صار لجاسم بسبته وهو متاكد انه يعشقها واكثر لكن ماكشف هالشي الا بعد الي صار

قرب من الكنبه وحط وجهه بكفه مقهورررر موجوووووووووع لاقصى درجات الوجع

رفع راسه ووجه احمر من العصبيه / مابي اشوف وجهك قدامي ولساني مايخاطب لسانك اذا مارجعتي لجاسم

هند بعصبيه / اجل ماعرفتني ياخالي
والي خلق غلاك وحبك بقلبي هند الفهد ماتنتساوم واذا ماخذته برضاي مراح اخذه غصيبه تحملني اخلص اشغالي وبريحك
من وجودي بهاجر لبريطانيا

الكل ساكت مايقدرون يدخلون بين بركانين ثايرين
اذا عصبو يخوفون مستحيل احد يتجرى ويقرب منهم

هند التفتت لخالد / انا طالعه لشركه ولا انت ياخالد بتهجرني مثل خالي

سبقته وخالد لحقها خالد منغير لا يتكلم موجوع من كل النواحي على هند وعلى ابوه وعلى جاسم



طلعت هند وهي بقلبها وجع مستحيل ترضخ او تلين وتضغط على نفسها وتقبل شي مو مقتنعه فيه علشان خالها هو الي ربها ماتسوي شي مجبوره واهم شي كرامتها وهذي ثمرة تربيته

ركبت السياره وهي تحاول تكون طبيعيه مصير خالها يزعل ويرضى


يتبع









عند عبدالرحمن


ركضت له نوره وهي تبكي / ليش ياعبدالرحمن قسيت عليها ليش اوجعتها ليش دخيلك ارضى عليها ولا تتركها تهاجر

عبدالرحمن بعصبيه / رايي ماراح اتنازل عنه ترجع لجاسم ولا بقلعتها

نوره وهي تبكي / نسيت انها بنت ساره حبيبتك تتوقع امها بترضى عليك وانت هاجر بنتها

عبدالرحمن بوجع / الظاهر غلا ساره خلاني ماعرف اربي بنتها وطلعت من شوري ولا قدرت اني خالها ووسمعت كلامي ورجعت لجاسم

نوره / هند تربيتك ربيتها ماتنجبر على شي ماتبيه مهما كان تجي بعد هالعمر تبيها تلين

عبدالرحمن بعصبيه / لا توجعين راسي الي قلته بيصير واذا بتمشي ورى رايها لساني مراح يخاطب لسانها ولا تشوفها عيني

نوره وهب تبكي / انا مابي بنتي تهاجر واذا بتستمر كذا معها بتسوي الي براسها

عبدالرحمن بقهر / ماعندي بنت اذا مشت الي براسها

نوره تعبت / وش ذنبي ماني بقاعده في بيت هند مو فيه بسافر معها

عبدالرحمن / كيفك

زعلت وقامت وتركته عبدالرحمن مقهور من هند وعليها

عبدالرحمن في نفسه بوجع / هذي ثمرة تربيتك ياعبدالرحمن وحصدت الثمره ( علمته الرمايه ولما اشتد ساعده رماني ) علمتها تقسو على ابوها والحين قست علي وينها بنتي هند الي ماترضى تشوف الحزن بعيوني الي كانت قدامي غير

سمح لدموعه بالنزول غلاتك من غلات الروح هند بنتي الي ربيتها نسخه مني تذكرني بشبابي عيالي ماخذو من قوتي هي كلها لي
ليه يابوك ترضين اني اتعذب طول عمري من تانيب الضمير ومن بعدك
طيعيني والله ما تندمين طيعي خالك وارجعي لجاسم هو الي بيعوضك
نفذي كلامي مستحيل اغير راي مابي افقدك وتبعدين كل الي قلته من ورى قلبي والله ماقدر على العقاب الي حطيته قبل لا اعاقبك اعاقب
نفسي



عند هند

وصلت الشركه افتحت باب السياره مانتظرت احد يفتح لها ادخلت بعصبيه وقهر واضح من مشيتها السريعه دخلت مكتبها وضربت الباب وراها بقوه السكرتية فزت مرعوبه من صوت الباب

دخلت ونزلت عبايتها بعصبيه معاد لي قعد الليله بسافر مستحيل ابقى مستحيل اتقبل عقاب خالي متاكده لو جلست برضخ واهين نفسي لجاسم حبي لجاسم مستحيل يخليني اتنازل عن كرامتي خالي بيسحبها مني

مسكت جواله واتصلت على السكرتيره تطلب وليد
لبست عبايتها تنتظر وليد بعد دقائق كلمتها السكرتيره وقالت لها عن حضور وليد


دخل وليد وهي تحاول تضبط اعصابها ماله ذنب هي بتسوي خير قبل لا تسافر يمكن يذكرونها فيه

دخل عليها وليد وجلس مقابلها

وليد / السلام يقولون طالبتني عسى خير

هند / الحمدلله على السلامه طالبتك بخصوص شوفتك لفاطمه

وليد بجديه / ابي اشوفها اول قبل لا اخطبها يمكن ماتجوز لي

هند بجديه / اذا على يتجوز لك متاكده مليون بالميه بتجلطك من جمالها

وليد بنفسه / قال تجلطني بنت من الديره وينه وين الزين شكلها طايحه بكبد اهلها وموصين هند تشغل لها خطابه لكن انا استخرت وارتحت واهل نفس الشي يمكن تعوضني باخلاقها عن زينها

هند شافته سرحان ويفكر / ترى منت بمجبور اذا ماجازت لك الوضع مثل ماهو البنت عند اهلها وانت عند اهلك

وليد / انتي وعدتيني اشوفها

هند بجديه / الليلة معزومين على العشاء انت واهلك وبتكون الشوفه

وليد باستغراب وارتباك / كيف وشلون

هند / عطني رقم جوالك بتصل عليك واقولك وين بتشوفها

هند اخذت ورقه من على مكتبها وسجلت رقم وليد

هند / يله اطلع شوف شغلك ونادي مطلق

وقف وليد وطلع

بعد دقائق جاء مطلق دخل بالكرسي مقابل هند

هند / اهلين استاذ مطلق

وهو جالس طول ليله ماغابت عن باله يفكر بمعاناتها الي كونت منها شخصيه قويه مدمره

مطلق / السكرتيره كلمت تقول انك طالبتني ضروري

هند / ايه موضوع برى الشغل انا الليله بسافر بريطانيا وبي ارتاح قبل لا اسافر

كملت / الليله معزم للعشاء انت واهلك واهل وليد الليله بتشوف سمر اذا اعجبتك على بركة الله واذا ماعجبتك كلن بطريقه

مطلق بجديه / انا معزم اخطبها مناسب وليد ينشرى بالذهب

هند / على العموم هم بيطلبون منك تشوفها الشوفه الشرعيه

مطلق / الله يكتب الي فيه خيره

هند / وفيه موضوع مهم ياليت يامطلق تساعدني فيه علشان خواتك

مطلق / ابشري بلي اقدر عليه
هند بجديه / البنات يبني يكشخن مثل البنات الي بسنهم يصبغون ويقصون شعرهن
وصار بينا سوالف بهالموضوع امنيتهن بهالشي وخايفات من رفض امك وانا مابي تنكسر نفوسهن بالعزيمه وهن شايفات البنات مسويات الشي الي محرومات منه

مطلق بابتسامه / ابشري لو تبينهن الحين يروحن معك

هند بجديه / انا ابيه برضى امك

مطلق / اعتبريها راضيه

هند / اجل العصر غاده عندكم بتاخذهم

مطلق / وخواتي بينتظرنها

وقف مطلق / استاذن تارك شغل بين ايديني

هند / اذنك معي

طلع وهي نزلت عبايتها وسندت راسها على الكرسي وكل الي صار بينها وبين خالها ينعاد

اكره شي على نفسها وروحها زعل خالها عليها تتمنى الموت ولا يزعل عليها لكن الي يطلبه شي كبير ولا ان هند الفهد تهين نفسها وترجع لجاسم ذليله كسيره

مو هذا جاسم الي طول لليلك تونين وتتوجعين بسبته مو هذا الي قدر بقلبك القاسي ودخله هذا جاسم الي تموتين كل ليله مشتاقه لضمته

ليه صعبتيها على نفسك كان رضختي لامر خالك جتك على طبق من ذهب وبترجعين زوجه للي ملك الروح قبل القلب

مستحيل الرجع له ذليله مكسوره بيكسرني ويذلني ااااااااااااااااااااااه يوجع قلبي ببعدي عن جاسم والحين بنكوي وجع على بعدي عن خالي

نزلت الدموع على خدها دخل عليها محمد متفاجئ من هند مايدري عن الي صاير بينها وبين ابوه

دخل بيده جريده / محمد وش فيك

هند مسحت دمعتها / مافي شي غريبه وش طاري الزياره

محمد باصرار / وش فيك هند ليش تبكين

هند بحزن / مشتاقه لامي وهذا سبب دمعتي

محمد / احد مضايقك

هند لفت نظرها الجريه الي بيده

هند / وش في الجريده

محمد بابتسامه / خبر تكذيب وفاتك انتشر اليوم
وقفت وسحبت الجريده وفتحت على صفحة الخبر

خبر وفاة الامليارديره هند الفهد كان اشاعه من بعض المنافسين وكانت موجوده خارج المملكه لسياحه نشر خبر التكذيب خالها عبدالرحمن الفهد صاحب شركات

هند مسكت الجريده بقوة وتعفست اوراقها وسمحت لدموعها بالنزول

محمد قرب منها / هند وش فيك اخر ماشفتك مبسوطه

هند بوجع / خالي يامحمد ابوك موتني بعد مانشر وجودي حيه اليوم خالي وقع على شهادة وفاتي

محمد / اش قاعده تخربطين

هند ببكاء موجع / يبيني ارجع بالغصب لجاسم واذا رفضت لسانه مايجي على لسانه ولا يشوفني شفت عذاب اقوى من كذا

محمد بجديه / تبين الصراحه هند جاسم مافي مثله وحنا كلنا حبيناه ونتمناه زوج لك ليش معانده ابوي ابوي يبي مصلحتك ومصلحتك كلنا نشوفها مع جاسم

هند بعصبيه / تبيني انذل لجاسم بمساعدة اهلي لا مستحيل راسي طول عمري مرفوع اخرتها خالي يعزم عليه يرضى فيني ولا لا واذا مارضى فيني قولي وين اودي وجهي من جاسم ومن نفسي وهو رافضني بتضعفوني مستحيل اضعف لو حياتي الثمن

الليله بسافر لبريطانيا وحيده الحين محمد حسيت باليتم

محمد / اهدي ياهند ليتجمع الموظفين علينا مراح تنغصبين ماله داعي تنحاشين ابوي يومين وبيرضى ابوي مايقوى على زعلك

هند / الليله بسافر وبعد شهر برجع اخلص اشغالي المتعلقة وبرجع استقر هناك واذا خالي رضى علي جيت واذا مارضى نار الغربه اهون من صدود خالي عني

عند جاسم

طلع من بيت نواف بعد صلاة الفجر طلع للمستشفى دخل الكفتيريا طلب له فطور افطر ورجع لمكتبه

جلس لين دخل عليه نواف

نواف / وش عندك منحاش حتى فطور مافطرت

جاسم تذكر الحلم وهو كل ماتذكر الحلم يحس بحساس حلووو

جاسم بابتسامة / احلى نومه نمتها البارح لو ادري برتاح بنومتي مثل البارح كل ليله وانا نايم عندك
نواف / اليله بتنام عندنا

جاسم / حلى النومه عندكم يكفي انكم مخليني انام على الكنبه ظهري يوجعني

نواف / ماينعرف لك توك قايل نايم نومه حلوه
جاسم يابخت من زار وخفف




تابع للبارت

عند جاسم

طلع من بيت نواف بعد صلاة الفجر طلع للمستشفى دخل الكفتيريا طلب له فطور افطر ورجع لمكتبه

جلس لين دخل عليه نواف

نواف / وش عندك منحاش حتى فطور مافطرت

جاسم تذكر الحلم كل ماتذكر الحلم يحس بحساس حلووو

جاسم بابتسامة / احلى نومه نمتها البارح لو ادري برتاح بنومتي مثل البارح كل ليله وانا نايم عندك

نواف / اليله بتنام عندنا

جاسم / حلى النومه عندكم يكفي انكم مخليني انام على الكنبه ظهري يوجعني

نواف / ماينعرف لك توك قايل نايم نومه حلوه
جاسم يابخت من زار وخفف


جاسم / بعد ساعة موعد عملية حمود

نواف / من حمود

جاسم / الرجال الكويتي

نواف / وش طلع فيه مو راضي احد يفحص عليه غيرك

جاسم / انسداد بالشرايين

نواف / الله يقومه بالسلام هانا طالع مكتبي

جاسم / الله معك

طلع نواف وهو طلع بيمر حمود يطمن عليه ويشوف نفسيته
دخل عليه شاف بيده جريده يقراها قرب منه

جاسم / السلام

نزل حمود الجريده / وعليكم السلام

جاسم / بشر ان شاء الله النفسيه تمام

حمود / الحمدلله

جاسم بابتسامه / وش الخبر الي تقراه على الصباح

حمود بجديه / خبر رجوع هند الفهد للحياة والله معاد تنتصدق الجرايد

جاسم فز قلبه حاول يكون طبيعي / شلون رجعت

حمود بجديه / يقول خالها انها كانت برحله سياحيه والمنافسين انشرو هالاشاعه

جاسم / عطني الجريده اشوف الخبر

جلس على الكرسي ومسك الجريده بنفس الصفحه المفتوحه الي كان يقرها حمود

شاف اسمها منور الجريده كان نفسه تكون صورتها مشتاق وبيموت من الشوق متعطش لتفاصيل وجهها
تمنى اخذ صورتها يوم كانت عنده تصبره على وجع الليالي

وقف ومد الجريده لحمود جاسم / عمليتك بعد ساعه وتطمن باذن الله سهله لا تخاف ولا تشيل هم

حمود اخذ الجريده وحطها على جنب / متوكل على الي ماتنام عينه

جاسم / يله ارتاح لوقت العمليه

طلع جاسم من عنده ورجع لمكتبه



في بريطانيا

قامت غاده وتوضت وصلت الفجر وطلعت لصاله شافتها فاضيه رجعت لغرفتها انسدحت على السرير حاول تنام مافي امل قامت دخلت الحمام اخذت شور وطلعت لبست لبس الجامعه شافت فهد بالمطبخ

غاده / فهودي وش بتفطرني

فهد بابتسامه / سندويشات جاهزه بسخنهم

غاده / زين

دخلت وصارت تساعده خلصو افطرو سوى وهي دخلت غرفتها تعدل حجابها

بعده طلع عليها فهد وطلعو للجامعه وصلت لقت ندى تنتظرهم

كان مستعجل محاضرته بدت تركهم ودخل المحاضره وانصدم بغياب صلاح تاكد ان الي قاله هو السبب



في قصر هند

كانت نوره متضايقه مقهوره في الصاله وعبدالرحمن من بعد الي صار طلع

سمعت صوت رفعت عيونها كانت ام بسام وبنتها داخلين نوره ماصدقت شافتها محتاجتها كثير وقفت واستقبلتها بالاحضان

ام بسام بابتسامه / السلام

نوره بحزن / وعليكم السلام

ام بسامه / كل هذا شوق لي

نوره انفجرت تبكي بوجع وقهر ام بسام مستغربه من حالة نوره البارح ملكة ولدها واليوم تصيح

جلست ام بسام وبخوف / وش صاير ليش تبكين

نوره تبكي / هند زعلها خالها وحالفه انها لتهاجر لبريطانيا وانا ماقدر على بعدها

ام بسام / قولي بتفصيل وش صار ماصدق ان هند تزعل من خالها وتقدر على بعده

نوره / قالت له السالفه

ام بسام / الله يهداه ابو خالد وش له يغصبها عليها وهند مو اول وحده تطلق

نوره وهي تبكي / رافض افتح معه الموضوع تكفين يام بسام قولي لابو بسام يحاول يلين راسه ويرضى على هند

ام بسام / بحاول الا ابو خالد وينه

نوره بحزن / من بعد الي صار بينه وبين هند طلع

ام بسام رفعت جوالها واتصلت على زوجها وقالت له كل شي وان عبدالرحمن طلع من البيت متضايق

ابو بسام

مقهور على حالة عبد الرحمن مو من حقه يغصب على هند ترجع لجاسم من البدايه كان رافض فكره زواجها منه وهي ماتدري ومتاكد بتكون هذي النهايه الطلاق



رفع جواله اتصل على عبدالرحمن رد عليه بصوت تعبان


ابو بسام / وينك فيه

عبدالرحمن بصوت كسير / بسيارتي

ابو بسام / انا في بيتكم تعال جالس بالحالي

عبدالرحمن / دقائق وانا عندك




عند هند

كانت حاطه يدها على خدها مقهور دخل عليها خالد واضح عليه الضيقه

قرب منها وجلس

هند بقوة / اذا بتتكلم بنفس موضوع اليوم ياليت تطلع من مكتبي

خالد بعصبيه / ايه بتكلم واتكلم

هند لفت الكرسي وعرضته ظهرها بمعنى مراح اسمع منك كلام

كمل خالد / لاتحسبين لسويتي هالحركة اطلع قبل لا قول الي الكلام الي جابني عندك

هند / ........

خالد بعصبيه وبقوه / حرام عليك الي سويته في ابوي اذا انتي غاليه فابوي اغلى منك كسرتيه ياهند

هند ودموعها تنزل لكن مستمره بتعريض ظهرها لخالد

هند / ............

خالد بقوه وقسوه / ياهند زعلي من زعل ابوي ماني براضي عليك لين يرضى ابوي عليك

هند بعصبيه بصراخ فجر المكان وقفت / بطقاااااااااااااق والكلام الي بينا انتهى ياليت تطلع من مكتبي ومن اليوم ورايح مالك شغل فيني ولا لي شغل فيك من اليوم صرت يتيمه وحيده بدون اهل وعزوه

روحو لجاسم الي بعتو بنتكم بسبته يمكن ينفعكم اكثر مني

خالد اوجعه كلامها وقسوتها معقوله تقسى عليهم هالكثر مالهم خاطر عندها

وقف وطلع من مكتبها بدون لا يتكلم


هند رجعت ورمت نفسها على الكرسي تحس الدنيا سوداء بعيونها تعاند نفسها قبل لا تعاندهم

رفعت جواله واتصلت على سميره وقالت لها تتجهز بتسافرمعها ورحلتها الفجر

طالعت بساعه 11 لبست عبايتها بتطلع مالها خلق لشغل والنفسيه دمار طلعت من غير لا تمر اخوها ركبت سيارة السواق

وصلت للبيت تقابلت مع خالها تبادلو النظرات الحارقه الي كلها حزن ولوم وعتب صد عنها ودخل عند ابو بسام بالمجلس

دخلت داخل مالها خلق احد مرت من الصاله متضايقه مقهور ووجها شاحب بسبب صدود خالها طلعت لغرفتها من غير لا تسلم عليهم

ام نوره وقفت بتلحقها وجه هند ماعجبها مسكت يدها ام بسام

ام بسام / اتركيها يانوره

نوره بخوف / ماتشوفين وجهها اخاف يصير فيها شي

ام بسام / هي محتاجه تجلس الحالها وتراجع حساباتها يمكن تندم وتجيكم تعتذر

نوره بحزن / هذي هند تربية عبدالرحمن ماتلين الا اذا الحصى لان


يتبع










عند هند


دخلت غرفتها رمت كل شي بيدها بقسوه تحس ان روحها فارقت جسمها قويه كانت حركة خالها الي دايم اذا شافها وجهه ينور ويرحب فيها بحراره اليوم شافت غير صدوده قتلها ماتستحمل

رمت نفسها بقسوه على السرير وضربت جبهتا بحافة السرير تعورت وصارت تفركها شافت الدم بيدها قامت وفتحت باب غرفتها ونزل تحت بتحط عليها ثلجه تخفف من نزول الدم

نزلت كانت نوره بوجه الدرج شافتها وافرحت انها انزلت وانصدمت بالضربه على جبهتها ويدها الي فيها دم ركضت لها

نوره بخوف / وش فيك هند وش فيها جبهتك

هند بوجع / الي بقلبي اكبر من الي تشوفينه بجبهتي

مشت وتركت نوره ادخلت المطبخ لقت غاده تسوي لها كافي

غاده بحزن / هنوده لا تزعلين من عمي ابو خالد والله لو شفتيه يوم طلعتي متضايق ماقدر يجلس بالبيت طلع

مالها خلق تسولف بالموضوع حارق قلبها نحد راضي يفهمها

هند بنفسها / مايدرون قدر خالي عندي لكن انا كذا انخلقت راسي يابس مستحيل الين ونفذ شي مجبوره عليه وخاصه اذا بيمس كرامتي ليه يزعلون وهم عارفين ان هذي الصفه مستحيل اتنازل عنها


هند للحين زعلانه من غاده بسبب الي صار الصباح
طالعتها بنظرات زعل افهمتها غاده

هند بزعل / العصر اطلعي لخوات مطلق
وياليت ما دخلين عصك بشي مايخصك وياليت تلتهين بنفسك عني

طلع وتركت غاده الي انجرحت من هند مع انها مستحيل تزعل منها لانها متاكده ان هند تتصرف بغرابه والسبب الي صار بينها وبين خالها


عند عبد الرحمن

دخل وهو متضايق وقف ابو بسام وسلمو على بعض

عبدالرحمن / متى جيت من مكه

ابو بسام / من ساعه

جلس عبد الرحمن بحزن / الحمدلله على سلامتك

ابو بسام / جاني خبر عن الي صار بينك وبين بنتك

عبدالرحمن بوجع / شفت شلون ثمرة فيها تربيتي ورفضت شي اتمناه وبخاطري

ابو بسام بجديه / هذا جاسم ولا نسيته

عبدالرحمن / جاسم خيب ضنوني فيه طلع رجال
يوجعني قلبي يابو بسام وهو بيطير من ايدينها هو الي بيحفظها وبيصونها لو صار لي شي هو يحبها ويعشقها حب مانوجد بهالزمن يكفيني ظلمته ابي اكفر عن ظلمي ليش ماتدور على راحتي وراحتي برجوعها لجاسم

ابو بسام بجديه / هذا زوج لازم برضاها انا كنت ضد سواتكم فيها وانكم زوجتوها جاسم وحطيتوا امام الامر الواقع مارعيت شعورها وصدمتها لافاقت من المنوم تشوف نفسها باحضان رجال غريب وفوق كل هذا تكرهه قويه يابو خالد زين بنتكم ماستخفت ولا صار بعقلها شي
لا تضغط على بنتك يابو خالد وتهج من بين ايدينك انت بحاجتها وهي بحاجتك اتركو المكابر عنكم انا اعرفك يا عبدالرحمن روحك هند يوم غابت لديره انقلبت حالتك

عبدالرحمن بعصبيه / الي ما تطيعني وتسمع كلامي ماله داعي وجودها عندي

ابو بسام بعصبيه / وش هالكلام اعرف من ورى قلبك اترك عنك يباس الراس هند لو تموت ما تنجبر تبين اقولك عن بنتك تنازل انت انت الكبير الفاهم العاقل كلمها بالطيب يمكن ترضى بالي تبي مو بالغصب مايجي من وراه خير

عبدالرحمن / لو لي خاطر عندك قفل الموضوع مراح يتغير شي لا تقلب موجعي

ابو بسام بياس / بكيفك الي عقله براسه يعرف خلاصه




العصر
في بيت مطلق

بعد ماطلع من شغله مسك امه على جنب وتكلم معها بخصوص خواته وقال لها ان خواته يبن يعدلن شعرهن ومن حقهن بالبدايه رفضت لكن مطلق حاول فيها لين اقتنعت لكن شرطت عليه مايقصنه وحاول يقنعها انه بيقصن منه شوي وبسبب الحاح مطلق

قالت / بكيفكم زينة البنت بشعرها

وصلت غاده لبيت مطلق طقت الباب لقتهن جاهزات والي فتح لها مطلق

طلعن لها وركبو بالسياره وغاده كانت ساكته نكدت عليها هند وبتصرفها معها ومع خالد الي جاء من الشركه وجهه اسود ومتضايق دخل غرفته من غير لا يتغدى وبعد الحاح من غاده قال لها الي صار مع هند بالمكتب

تفاجئت من تصرفات هند الغير طبيعيه ليش كله هذا وهي متاكد وتحلف انها تحب وتعشق جاسم ليش مارضت وسوت كل الي سوته صارت تصرفاتها لا تطاق

وصلت للمشغل وهي بسرحانها قطع عليها صوت السواق وهو يقولها انه موصلو

دخلن وحاولت تكون طبيعيه قدام البنات ماتبي تكسر فرحتهن

اتفقت مع الكوفيره انها تقص شعر فاطمه مدرج وتقص له قصه طويله من قدام
وتصبغه بني فاتح وتخصله بخصل هايلات وتستشوره لها

ومنيره تصبغه بني على طلبها وتقص الشعر المتقصف وتستشوره

حصه ماتبيها تحورف بشعرها كثير طلبت من لكوفيره تقص لها شعرها من قدام ويبقى على طوله


عند جاسم

بعد ماخلص عمليته وطمن اهل المريض بنجاحها دخل مكتبه تعبان جلس على مكتبه وهو يفكر بهند فرحان اكيد امورها زانت تذكر حلمة وابتسم

دخل عليه نواف وشاف ابتسامته

نواف بحب / جعلها دوم مو يوم

جاسم بابتسامه / اذا نومتي مثل البارح بتصير دوم

نواف / والله ورى هالابتسامه سر

جاسم بتعب / لا سر ولا شي امش نطلع ذابحني الجوع والنوم

نواف / انا جايك باخذك معي بسيارتي والعصر نرجع سوى

استجاب له جاسم وطلعو من المستشفى







عند هند

بغرفتها منسدحه على السرير تفكر كيف بتقابل الناس والنفسيه دمار قررت تضغط على نفسها وتكمل مشوارها للاخر مع وليد هذي اخر ليلة بتكون وسط اهلها حتى لو مايبونها هي تموت فيهم

نزلت دموعها بحرقه على خدها موجوعه من عنادها الي بيفقدها خالها لكن فيه شي اقوى منها يمنعها تستجيب له

قامت دخلت الحمام توضت وصلت المغرب ورجعت اخذت شور ولبست فستان شيفون اسود منقط بالابيض
قربت من المرايه تمشط شعرها شافت الضربه متورمه ولونها ازرق كانت فوق الحاجب بتغطي الضربه بقصتها الطويلها

مشطت شعرها وانزلت تحت كان خالها بالصاله شافها وانعصر قلبه وجع عليها شكلها واضح عليها الحزن والهم والضيقه ووجها شاحب لكن مستحيل يتنازل
لازم ترجع لجاسم لازم لكن راسها شلون بيلين

وقف ومشى تاركها وراه وصل للباب الي يوصل لقسم الرجال وقفه صوت صراخها

هند بصراخ / احرق قلبي بصدودك ابشرك رحلتي الفجر بفكك مني
الحين بنتك صارت يتيمه صرت يتيمه مالي اهل ولا سند اهلي فضلو ولد الناس على بنتهم


عبدالرحمن كلامها سكاكين تقطع قلبه لكن مستحيل يضعف قدامها من حقه عليها تسمع كلامه جاء لازم تعرف ان يبي لها الصالح وجاسم هو الصالح الي ماينتعوض

طلع من غير لا يلتفت عليها

وهي طلعت للحوش وجلس على المرجيحه تحس انها وحيده بالدنيا لكبيره




عند غاده

بعد المغرب خلصو كانت مشغوله مع الكوفيره الي تقص لها شعرها طلعت وهي تشوف فاطمه ماعرفتها تفاجئت فيها صارت بالصبغه خيال صار جمالها جمال سوري وعلى شقار


غاده تبتسم وفي نفسها / لا والله بتنجلط الليله ياوليد

والباقيات ماتغيرن كثير


طلعت من المشغل ومعها البنات وعلى طول طلعن لقصر هند ورجع الحزن لغاده خايفه ان هند تضرب بغرفتها ولا تقابل احد



عند هند

سمعت صوت الباب تاكدت ان غاده والبنات جو حاولت تضغط على نفسها وتمثل الوناسه
قامت من المرجيحه واستقبلت غاده والبنات تحاول تتجاهل وجود غاده

هند بابتسامه بالصعوبه قدرت ترسمها / بشرو يابنات وش سويتو

كشفن البنات على شعرهن انبهرت كثيرررررر بفاطمه والحين رهانها فيها كسبان متاكد بتعجب وليد وبتخيب ضنونه فيها

هند بصدق / بسم الله عليك فطوم اقري على نفسك طالعه خيال

فاطمه وجهها حمر / تسلمين

منيره بغيره / شكل المدح اخذته كله فاطمه

غاده ساكته منقهره من تجاهل هند لها وموجوعه على هند الي ضاغطه على نفسها وبالعه وجعها وتبتسم

هند بابتسامه / تهبلون كلكم

اتفضلو داخل تعدلو قبل لا يجون الناس

دخلت غاده ولحقنها البنات




وهن رجعت جلست على المرجيحه مالها خلق تقابل خالتها وام بسام بتسكر الموضوع ماتبيهم يفتحون لها المواجع تبي تجلس معهم مع الكل

سمعت خطوات كان اخوها خالد طالعته بنص عين ولا كلمته

هند ببرود / ياليت تريح نفسك من الكلام الي بتقوله وتروح عند الرياجيل

خالد بعصبيه / شلون تقررين تسافرين من غير لا تقولين يمكن عندي ارتباطات ماقدر اروح معك

هند بعصبيه / مالك شغل فيني ومن قال ابيك تروح معي انا خلاص بعيش وحيده

خالد بعصبيه / شكلك انجنيتي رسمي

هند بقهر ووجع / ياليت تتركني وترجع محل ماجيت مالي خلقك ياخالد الي فيني كافيني وزود لا تكمل علي

خالد بحنان وحزن / ليه كل هالعذاب والله مايستاهل تسوين بعمرك هالشي

هند بسخريه / تبيني انبسط وخالي وخواني فضلو الغريب علي لا ويفرحتي فيكم بتذلوني وتعزمونه علي بتكسرون كرامتي مافكرتو فيني جاسم لو ابيه مازوجته هنديانا وتطلقت منها جاين ترخصوني له سلامتكم والله مايصير وانا حيه اذا مت سلموه جثتي يحنطها ببيته علشان يرضى خالي

خالد كلامها كبير عليها ماعنده رد لها تركها وهو موجع من حالها تاكد انها تحتاج لدكتور نفسي


رجعت للمرجيحه وانسدحت عليها وصارت اطالع بالسماء وتدعي ربي يمضي الليله على خير

جتها ريتا / هند اهل وليد فيه يجي

هند / ريتا جهزي اغراضي واغراضك وقولي لعمران يتجهز بنسافر الفجر

ريتا / حاضر

اخذت نفس عميق ودخلت وهي تبتسم ببراعه

قربت من ام وليد وحضنتها / ياهلا فيكم الساعه المباركه الي شفناكم فيها

ام وليد / الله يبارك بعمرك

قربت من خالتها ام بسام وباستها على راسها ام بسام موجوعه على هند عارفه انه تمثل

هند بابتسامه / شلونك خالتي مابغيتو تجون

ام بسام / البركه بغلا

قربت من سمر وحضنتها / شلونك سموره

سمر بحب / بخير بشري عنك

هند / الحمدلله بخير

دخلو خوات مطلق مع غاده سلمو على بعض وجلسن

هند / هذي سمر اخت وليد وهذي خالتي ام وليد وتاشر على فاطمه هذي فاطمه والي جنبها منيره والصغيرهن حصه

دخلت نوره ومعها ام مطلق قربت هند وباست راس ام مطلق / وهذي خالتي ام مطلق
وياخاله هذي ام وليد وخته سمر
هند طالعت بام وليد / وينهم باقي البنات

ام وليد / تعبانات ويعتذرن منك

نوره عيونها مانزلت من على هند حزينه عليها متاكده انها موجوعه لكن ماتبي احد يكشف وجعها

جلست هند جنب ام مطلق

هند بصوت واطي / خاله شفتي البنت هذي الي اخترتها زوجه لمطلق

ام مطلق من دخلت والبنت عاجبتها وحبتها فيها شي طبيعي يخليك غصب عنك تحبها

ام مطلق بفرح / ونعم الاختيار والله انها عاجبتني من اول مادخلت

هند بابتسامه / الحمد لله ذوقي اعجبك

قامت هند وهي ناويه ادور طريقه لوليد يشوف فاطمه من غير لا تكشفها

طالعت بغاده واشرت بعيونها من غير لا حد ينتبه

غاده كلمت فاطمه بينها وبين نفسها

غاده / فطوم وش رايك نطلع بالحوش نسولف براحتنا

فاطمه / احسن مستحيه من الحريم

غاده / بسبقك وانتي الحقيني بطلع عند الحوش

طلعت هند ودقائق ولحقتها غاده

هند بجديه / بسرعه اطلعي معها ودوري أي حجه علشان تبقى الحالها

غاده / طيب

وهي تتكلم مع هند جتهم فاطمه

هند / فاطمه ترى المدرسات بيجون بكره من بدري ومعهم الكتب بتبداء الدرسه
فاطمه بفرح / الحمدلله بننتظرهم من الفجر

هند بابتسامه / بيجون على الساعه 10 الصباح

غاده /فطوم يله بنطلع برى
طلعت فاطمه مع غاده قريب من مجلس الرجال فيه مثل الزاويه تفصل بينهم وبين قسم الرجال


غاده / فطوم انتظرني بجيب لنا شي نشربه لا تتحركين ماصدقت اسحبك من البنات


فاطمه بابتسامه / بنتظرك وين بطير

مشت غاده وتركت فاطمه وراها واقفه متسنده على الجدار وجهها يم غاده تتبعها بنظرها


وصلت عند هن

غاده / يله تركتها واقفه بسرعه مابي اتاخر عليها وتشك بالموضوع

هند رفعت جوالها واتصلت على وليد


عند وليد

جالس مرتبك كل مادق جواله توقع انها هند خايف من الصدمه الي بيشوفها يتمنى تكون مملوحه مو لازم الجمال

سمع صوت جواله شاف رقم غريب شك انه هند طلع برى المجلس يكلم

وليد / الو

هند / وليد معك هند اطلع من المجلس لجهة الحريم ووقف ورى الزاويه البنت تنتظرك هناك لاطول كله شوفه وترجع

وليد / يله فمان الله

طلع مكان موصفت له هند شاف من بعيد بنت بنت شقرى قرب اكثر ووقف ورى الزاويه قريبه كثير من فاطمه يقدر يشوف تفاصيل ملامحها بوضوح


وليد في نفسه / لا يكون جاي بالجهه الغلط وتكون هذي وحده من ضيوفهم بس والله انها صاروخ ليكون زوجة خالد

غض النظر واستغفر الله مهما يكون

بعد من المكان واتصل على هند الي استغربت اتصاله

هند / شفتها وليد

وليد / لا يمكن جاي بمكان غلط

هند انت رحت جهة اليسار قدامك راويه بتلاقى بنت واقفه هناك

خاف يقول شاف بنت وتعصب عليه هند انه شاف زوجة اخوها

وليد / وقفت هناك ماشفت احد

هند / شلون ماشفت احد وحده شعرها اشقر

وليد ارمش بعيونه من المفاجئه / انتي متاكده انها اخت مطلق

هند بابتسامه / يعني شفتها ليش تنكر

وليد بصدمه / من جدك هذي اخت مطلق الي جاي من الديره الي قلتي لي عنها

هند / وجد الجد شكلك ماشفتها عدل لك 5 دقائق شوفها ورجع كلمني ابي رايك

سكر من هند ورجع شافها واقفة بنفس مكانها

شاف قدامه جمال خرافي ولا بالاحلام يتوقع يتزوج بربع جماله مستحيل ماني بمصدق انه الي قالت عنها هند من الديره

وليد / معقوله الي قدامي من الديره ماني بمصدق انه الي قالت عنها هند من الديره والله اذا صدق امي راضيه عليك


بعد واتصل على هند / حلفتك بالله الي بالحوش هي اخت مطلق

هند / والله وربي البيت انها اخت مطلق وش فيك لا يكون مو عاجبتك

وليد / انا انتفض من الي شفته تقولين مو عاجبتك

هند / اذا عاجبتك الحين تخطبها من ابوها

وليد / اكيد مافيها كلام

هند / يله ارجع لمجلس الرجال بيجونها البنات

قفل من هند ودخل المجلس وجلس جنب مطلق وبالجهه الثانيه مشعل

وليد بتسرع / مطلق ابي اناسبك واخطب اختك
وش رايك فيني اذا موافق علي كلمت الحين ابوي يخطبها لي

مطلق متفاجى ومنصدم وفرحان / الي مثلك ينشرى نسبه
كنت ناوي اخطب اختك ابي قربك وسبقتني وللحين عند طلبي ترضى فيني زوج لختك

وليد / الساعه المبارك

مطلق بابتسامه / وانا الساعه المباركه

مشعل ضرب مطلق كوع / وانا ابي منيره معاد عندك عذر

مطلق / ههههههههه يوم الخطبه العالمي

قام وليد وجلس جنب ابوه وكلمه باذنه وفرح ابو وليد وتكلم بصوت جهوري

ابو وليد / يابو مطلق تراني اخطب بنتك الكبيره لولدي وليد وبكره بنجيك رسمي

ابو مطلق بفرح / الي مثل وليد لحية غانمه مايرد موافق

مشعل فز من مكانه وقرب من ابو مطلق

مشعل بابتسامه / وانا ياخالي اخطب بنتك الثاني دخيلك لا تردني

ابو مطلق بابتسامه / منيره لك يامشعل

مطلق بابتسامه / يبه اخطب لي بنت عمي ابو وليد كلن خطب مابقى غيري

ابو مطلق مبسوط والارض مو شايلته من الفرح / وش رايك ابو وليد بولدي مطلق والله انه يخاف ربه وحنون وبار فيني

ابو وليد / موافقين احنا نشتري رجال ومثل مطلق مايرد




عند فاطمه

جتها غاده ومعها الشغاله تشيل بعض الفطائر والشاهي

جلست على الزرع ومعها فاطمه يسولفن وغداه متشوقه تعرف وش صار وش ردت فعل وليد يوم شافها لكن ماتبي تسال هند بعد الي صار بينهم





في مجلس الحريم

هند كانت جنب ام هنديانا سوالف وتسالها عن هنديانا وقالت بكره بتجي خلاص معاد تقدر تستمر بالجلسه

وقفت وبصوتها عالي / السموحه بطله اجهز نفسي بسافر بريطانيا وبستقر هناك بيحوني وحللوني اذا جاكم قصور مني

ام مطلق / مامنك يجي اقصور الله يبيض وجهك ويسهل دربك

نوره جالسه جنب ام بسام وطول وقتها تسرق النظرات لهند الي واضح انها مهمومه سرحانه متضايقه قلبها يوجعها على هند لكن عجزت فيهم كلن راكب راسه وكل واحد مستحيل يلين

يوم سمعت هند تعلن سفرها نزلت راسها ونزلت دموعها وام بسام ضغطت على يدها تبي تهديها ماتبي احد يشك ان صاير بينهم شي وهذا سبب سفرها

طلعت هند وهي مخنوقه وصلت لغرفتها قفلتها ورمت نفسها على السرير وصارت تبكي من قلب نامت بوجع



تحت

بعد مانسحبت هند من الجلسه جلس شوي نوره ماقدرت تصبر قامت طلعت فوق وصلت لغرفة هند شافت الباب مقفل
انزلت تحت ماتبي اطول على ضيوفها

جلست وهو ماتدري وش يقولون تعشو ورجعو سوالف وبعد كلهم راحو بيوتهم


طلعت ام بسام مع غلاء للملحلق ماتبي تضايق نوره غاده متضايقه من الصباح وهند حاقرتها ماتبيها تسافر وهي زعلانه منها

طلعت نوره لصاله جلست مالها خلق تشوف عبدالرحمن ماتضمن نفسها لشافته وش تسوي تخاف تنفجر فيه



عند الرجال

طول العزيمه وعبدالرحمن متضايق يحاول يجبر نفسه على السوالف ومجاملة ضيوفه

ابو بسام احيا المجلس بسوالفه مايبي احد ينتبه او يشك ان عبدالرحمن فيه شي

خالد طول العزيمه ساكت وسرحان استغربو منه الشباب
وليد / خالد عسى ماشر اليوم من بطبيعي

خالد / تعبان شوي كانت فيني حراره واخذت خافض وشكلي بعده كسلت

مطلق / سلامتك ماتشوف شر

عند نوره
في الصاله سرحانه ودموعها على خدذا ماتقوى على بعد هند قررت اذا راحت بتروح معها يمكن سفرها يغير من رايه

دخل محمد وعدنان الصاله وعبد الرحمن طلع فوق من غير لا يتكلم وعدنان طلع لغرفته

محمد شاف امه توجع عليها يعرف انها متعلقه في هند كثير

قرب منها وجلس جنبها

محمد بحنان / يمه وسعي خاطرك مو اول مره هند تسافر

نوره بحزن / هذي السفره غير مسافره زعلانه وموجوعه ماضنتي بشوفها رجعه السعوديه والبركه بابوك

محمد بحنان / يمه ارحمي ابوي لا تضغطين عليه والله يالغاليه ابوي موجوع على سفرها اكثر منك لكن انتي تعرفين ابوي اكثر منا

نوره بقهر/ وهذا الي قاهرني ليش يعذب نفسه ويعذبنا

محمد بحب / يمه انتي تعبانه اطلعي فوق لغرفتك نامي

نوره بحزن / من يجيه النوم
محمد / بيجيك ان شاء الله

وقف امه معه وطلع معها على الدرج وصلت لغرفتها ودخلت انسدحت على طرف السرير وصارت تبكي بونين تخفيه عن عبدالرحمن الي كان يسمها وهو موجوع لكن تظاهر بنوم


عند خالد


خالد دخل عند غاده الي متسنده على السرير واضح عليه الهم والحزن متاكد ان السالفه وراها هند

قرب منها / وش فيك متضايقه

غاده بكت / هند من الصباح حاقرتني ولا تكلمني

خالد بحزن موجع / هند شانه حرب على الكل ماتكلم احد

صارت غاده تبكي / مابيها تسافر زعلانه مني

خالد بيطمنها / مصيرها بترضى لبعدت عنا بتفقدنا متاكد كلها يومين وراجعه عندنا تستسمح من ابوي

غاده / ياليت


خالد / نامي وارتاح لا تفكرين فيها


دخل بسريره ونام



في بيت ابو مطلق

مطلق وابوه كانو بالصاله فرحانين والارض مو شايلتهم من الساعده واخيرا فاطمه انخطبت خافو تبقى طول العمر بدون زواج وابو مطلق ماينام ليله شايل همها

دخلن البنات وامهن الصاله شافن مطلق وابو جالسين

البنات جلسن مقابل لابوهم مستغربات انه صاحي مو عوايده يسهر ينتظرهن اكيد وراه سالفه كبيره

وام مطلق دخلت غرفتها تنزل عبايتها ودقائق دخلت عليهم وجلست جنب شايبها


مطلق بحب وبابتسامه / ابوي ينتظركم بيقول لكم موضوع مهم

ابو مطلق / اليوم جاني خاطب لفاطمه وعطيته

فاطمه انعصر قلبها خافت ان ابوها بيزوجها لشايب بعد مافقد الامل ان يجيها شباب
نزلت عيونها وهي تحس ب نفسها حمل ثقل على ابوها

مطلق لاحظ الحزن الي ارسم فجئة على وجه اخته

كمل مطلق / الي جاء فاطمه لولا الحياء كان خطبته لها رجال كامل والكامل وجه الله

حست بغصه بحلقها

كمل / وليد رجال والنعم فيه مصلي خايف ربه ووظيف وراتب زين مايعيبه شي
اليوم كلم ابوي يخطبك منه لو رفضتي محد جابرك

تفاجئت فاطمه ماتوقعت صديق اخوها الي متعلم ودارس برى يفكر في وحده مثلها

ابو مطلق بحنان / طيعيني يابنتي والله لو شايف فيه شي يعيبه رفضته اول ماخطب

فاطمه / الي تشوفه يالغالي

ابو مطلق بفرح / جعله مبارك ان شاء الله

ام مطلق دمعت عيونها


مطلق بابتسامه / خلصنا من فاطمه باقي منيره

منيره خافت / انا مابي اتزوج الحين

مطلق بابتسامه / مشعل خطبك من ابوي يمكن ينجلط لرفضناه

منيره فرحت تاكدت انه مانساها من ايام الطفوله
منيره بحياء / الي تشوفونه

حصه بابتسامه / اكيد جاء دوري

ام مطلق / يالي ماتستحين متصربعه على الزواج لاحقه على الغثاء

مطلق / لا الحين دوري ابوي خطب لي اخت وليد

ام مطلق / وانا اشهد انك عرفت تختار شفتها اليوم وربي من نظره وحده حبيتها ودخلت قلبي وامها حرمتن اجوديه

مطلق بابتسامه / مزيونه

ام مطلق / كلها ملح وقبله

ابو مطلق وقف / ترى اهل وليد بيجون يخطبون فاطمه بكره خليكم مستعدات

ام مطلق وقفت / ان شاء الله

طلعو وتركو البنات مبسوطات

حصه / اخيرا بيجي عندنا زواجات

مطلق طالع بخواته

مطلق بحنا ن / فاطمه انتي ومنيره اذا ماتبن وليد ومشعل مراح نجبركم

جاوبته فاطمه بابتسامه خجوله ومنيره هزت راسها بالموافقه




عند هند

فتحت عيونها اخذت جوالها وطالعت بالساعه 2 بالليل قامت دخلت الحمام اخذت شور ولبست بنطلون جنز وبلوزه طويله

تاكدت ان اغراضها كلها بشناط وان ريتا مانست شي بعد ماتاكدت لبست عبايتها وطلعت من غرفتها
وصلت لغرفة خالها متردد تطق ولا ما تطق ماتقدر تسافر من غير لا تودعه

طقت طقات خفيفه

كانت نوره دخل صاحيه جافاها النو وعبدالرحمن يمثل النوم

قامت فتحت الباب شافت هند بعبايتها اوجعها قلبها

هند بحزن / خاله بدخل اودع خالي

فتحت لها نوره الباب بوسعه دخلت هند شافت خالها معرضها ظهره ونايم

ركبت على السرير وقربت منه وسلمت على راسه وشمت شعره بحب

هند بوجع / سامحني ياخالي ماقدر اسوي الي تبيه ماقدرت اسافر قبل ودعك

عبدالرحمن موجوع لكن تظاهر بالنوم مايبي يضعف عندها

سلمت على خده بعمق ودموعها خانتها ونزلت بغزاره غرقت خد خالها رفعت نفسها

خالي اشم فيك ريحة امي الي انحرمت منها وشكل الدنيا بتحكم علي بالحرمان تاكد ياخالي ان الفرحه والسعاده فارقتني من بعد امي والحين كملت بزعلك علي

رجعت مره ثانيه ودفنت وجهها بشعر خاله وصارت تشمه

عبدالرحمن دموعه خانته ونزلت وصار يعض يده بقوة مايبي يطلع صوت وتكشف هند انه يبكي ومتاثر انها بتتركه

موجوع من قسوة قلبه ليه مايلين لها ويرضخ للي تبيه ليه مصر يعذب نفسه ويعذبها والا السالفه تحدي من الي تمشي كلمته

مستمره دافنه وجهها بشعر خالها وهي تبكي بوجع وبصمت

رفعت نفسها ووقفت / خالي طالبتك ادع علي بالموت يمكن ربك يجيب دعوتك حياتي انتهت من بعد زعلك علي


نوره مقهوره من قسوة زوجها الي ماوجعه ضعف هند

قرت من خالتها الي تبكي بوجع / خالتي امانتك خالي لا تزعلينه تراه روح هند بين يدينك
حرمني منه ياخاله وصارت تبكي بشاهق موجع
نوره ضمتها بقوه وهند تنتفض بصدرها

رفعت نفسها من حضن خالتها والتفتت على خالها التفاته وداعيه

وطلعت ولحقتها نور سكرت الباب بقوة

عبدالرحمن عدل جلسته وصار يبكي وجع وقهر نفسه يقوم ويلحقها ويمنعها انها تسافر
لكن استمر بنحيبه الموجع


يتبع








عند هند

وصلت لصاله سمعت صوت خالتها وراها

نوره وهي تبكي / هند لا تضيقين خاطرك لا تخليني احاتك وانتي طالعه من عندي موجوعه كلها كم يوم ولاحقتك

هند / لا والله ماتتركين خالي وتلحقيني اذا تحبيني لا تزعلين خالي متاكده انه مووجع اكثر مني

طلعت لقت السواق وريتا ينتظرونها وصلت لسياره والقت نظره ودعيه لقصرها وطلعت

ركبت السياره وصلو للمطار

ركبو طيارتهم وطارت طيارة هند الي بتوصل بعد 7 ساعات لبريطانيا سمحت لدموعها بنزول


تابع

عند عبدالرحمن

مستمر ببكاه الموجع شلون قدر يقسى عليها يقسى على بنت الغاليه يبكي قهر على الي صار بينهم ندمان انه ماسمع كلام نوره يوم طلبت انه مايفتح الموضوع مع هند لانها خايفه يصير شي مايعجبه وهذا الي مايعجب

فتح درج الكمودينه وطلع صورة اخته ساره الي نادر مايطالع فيها تامل الصوره نفس ملامح هند وهذا الي زاد هند غلى بقلبه

ضم الصوره عل قلبه وهو كانه يضم البنت وامها

رفعها على صدره وصار يكلم اخته / ااااااااه ياساره شفتي اخوك شلون قسى على بنتك بدون قلب تركتها تسافر موجوعه مقهوره كلامها سكاكين تقطع قلبي

اااااااااه من وجعي ياساره ماصنت الامانه وقهرت بنتك يالغاليه

والله ياساره ابي لها الصالح لمتى بنتك بتبقى بدون زواج والله جاسم بيصونها انه اعرف بمعادن الرياجيل وجاسم ينوزن بالذهب

صار يبكي بوجع / ابي اتطمن عليها مابي اموت وهي ماتزوجت الرجال الي يصونها
لكن بنتك تربيتي ربيتها يكون راسه مرفوع وماتذله لاحد اهم شي كرامتها ولا تنجبر تسوي شي ماتبيه لو حياتها الثمن

وهذا انا جنيت ثمن تربيتي بنتك يالغاليه سفرها كسرني مادري شلون بقدر اعيش برض هي مو فيها انحرمت منك اول وانحرمت من هند تالي
وصار يبيكي سمع صوت اذان الفجر قام دخل الحمام توضاء عيونه منفوخه وحمراء من الصياح لبس لبسه باهمال ونزل

شاف نوره بالصاله طلع من غير لا تنتبه له



عند نوره

بعد ماطلعت هند انهارت بكي وجلست بالصاله مغلوب على امرها ماتقدر تجبر عبدالرحمن يتنازل عن رايه ولا قادره تجبر هند تستجيب لخالها نزلت دموعها بوجع وقهر

وهي باوجاعها دخل عليها ولدها خالد مستغرب من حال امه


قرب منها / يمه وش مسهرك وقالب حالك

نوره ببكي / اختك سافرت مقهوره ودموعها على خدها ابوك مارحمها ابوك كسرها يوم فضل الغريب على بنته


خالد منقهر من تطنيش هند له واول مره تسافر بدونه

خالد بقهر/ ليه هذي مو شايفه وراها رياجيل تسافر ولا تقول لنا

نوره بوجع / وش رايك تلحقها وتكمل عليها وياليت تضربها يمكن تبرد قلوبكم

خالد / وش هالكلام الي تقولينه من متى امد يدي على خواتي

نوره بحزن/ هند يكفيها من الوجع والقهر الي ذاقته طول هالسنين تجون تكملون عليها وتختبرون غلاكم عندها وانتم تدرون انكم اجمل شي بحياتها وانتزعتوه منها

خالد بحزن / يمه والله نبي لها الصالح ليش مو راضيه تقتنع وتلين راسها اليابس والله لو طاعت ابوي بتعيش طول عمرها تشكرنا

نوره بعتاب / مهقيتها منك ياخالد تقسى عليها مع ابوك هذي اختك هند

خالد بحزن وندم / خلاص الي صار صار

نوره بترجي / اذا لي خاطر عندك سافر والحقها محتاجتك عمرها ماسافرت بدونك

خالد / بتركها يومين يمكن تراجع حسابتها وتعرف انها بحاجتنا وترجع لنا اذا شفتها مستمره على حالة العناد بسافر لها
كله ولا زعلك يام خال قرب وباس راسها


نوره / الله يرضى عليك

خالد / بطلع اصلي لا تفوتني الصلاة



في الديره
عند فيصل

قام الفجر صلى الفجر ورجع عند امه وجداته

قرب منهم وباس راسهن وجلس يتقهوى معهن قهوة الصباح

ام جاسم / يمك اليوم بنرجع لرياض

فيصل مستغرب/ مسرع شبعتو من الديره

ام راشد / امك تفكر بولدها جاسم ماتقدر تتركه عزوبي بالبيت لحاله

فيصل بزعل / الله واكبر جاسم ماينترك وفيصل ينترك

ام موضي / كلكم غالين لكن اخوك ترك الديره وهو مو عاجبنا وقلوبنا تحاتيه

فيصل / متى تبون تسافرون

ام جاسم / اغرضنا جاهزه ياليت بدري

فيصل بابتسامه / ما شاء الله بتحطوني امام الامر الواقع

ام جاسم / اذا بنسافر الحين قول لشغالات يحطون

فيصل بحب / مالي كلام بعد كلام ام جاسم نفطر ونتوكل على الله



عند عبدالرحمن

رجع من المسجد وانسدح بالمجلس ماله خلق يشوف نظرات اللوم والعتاب من نوره الي في كافيه

دخل عليه ابو بسام ملاحظ عليه انه مو طبيعي

قرب منه ابو بسام وعبدالرحمن منسدح مغطي عيونه بذراعه

ابو بسام جلس قريب من عبدالرحمن / وش فيك يابو خالد

عبدالرحمن ابعد يدينه عن عيونه اتفاجئ ابو بسام بدموع صديقه

ابو بسام بخوف / وش صاير

عبدالرحمن بوجع/ هند سافرت وهي مقهورة وموجوعه مني

ابو بسام / متى وليه مامنعتها

عبالرحمن تكلم بغصه ووجع / الفجر وقال له كل الي صار

ابو بسام هز راسه باسى مايدري وش يقول الغلط كله راكب صديقه شلون طاوعه قلبه ولا رحم ضعفها وهي جايته تودعه وهي كسيره يمكن لو حضنها وعاتبها عتاب رقيق يمكن الا اكيد بتلين لكن يبي كلمته تمشي وهذا الي صار

ابو بسام بحنان / والحل هذي مو حاله انت موجوع وهي موجوعه وكلن يبي كلمته هي الي تمشي

عبدالرحمن / مدري ياخوي لكن مستحيل اهين نفسي واطلب رضاها والحق انها هي الي تسعى لرضاي

ابو بسام بجديه / هي لاخر لحظه جتك كسيره وماطاوعها قلبها تسافر قبل لا تودعك وانت جحدتها ماهقيتك يارفيق عمري تقسى على هند وش فرقك عن ابوها راشد راشد تخلى عنها صغيره وانت تخليت عنها كبيره طيعني ياخوي وسافر لها اكسب بنتك لاتضيع منك القهر يذبح ياخوي وانت تعرف انها مقهوره لو صار لها شي انت اول واحد بيتعذب مراح تنفعك كرامتك

عبدالرحمن / والله ماقدر تطلب المستحيل هي عصتني

ابو بسام / اجل بتستمر طول عمرك تبكي غيابها وتترجاها ترجع وهي اكيد نفسك

عبدالرحمن وهو يمسح دموعه بيده / خلاص يابو بسام كلها يومين وارجع قوي وانسى هند

ابو بسام / الله يكون بعونك ويهديك




عند هند

بالطياره حزينه مضطره انها تترك الغطى مالها خلق للمشاكل الي بتواجهها بسبب غطاها دخلت حمام الطياره لبست حجابها ولبست بالطو كانه عبايه طويل

وصلت بريطانيا على الساعه 8 نزلت من الطياره ركبت السياره قدام وجنبها سميره وعمران ورى وجنبه ريتا
عمران مايدل بابريطانيا اضطرت تسوق
بتروح لشركه



في شركة بريطانيا

فواز ولد خالها المدير والمسئول عن كل شي بغيابها بالاربيعنات رجال محترم مستقر بابريطانيا مع اهله


يحترم هند ويقدرها ويعاملها كانه اخته وهند تعامله كانه اخوها



كان جالس مع صديقه عادل يدرسون مشروع بينهم


وصلت هند وقفت السياره بالمواقف وطلبت من سميره تنزل معها وطلبت من عمران ينتظرها مراح اطول

وصلت لمكتب فواز تجاهلت السكرتيره وطقت الباب

سمعت صوت فواز يسمح لها بالدخول قربت

وقف فواز متفاجئ بوجود هند بالعاده يكون عنده خبر قبل لا تجي دخلت وتركت الباب مفتوح وسميره واقفه

هند بابتسامه / انتبه لا تنجلط من قو المفاجئة جيت اشوف وش مهبب

فواز بابتسامه / ياهلا ومرحبا والحمدلله على السلامه

عادل مصدوم ومتفاجئ معقول صديق عمره له بخرابيط البنات واي بنت بنت من جماله تنجلط

هند انتبهت لعادل / اسفه ماكنت ادري ان عند احد عطلتكم عن شغلكم

وقف عادل ومد يده بيصافحها / لا عادي بينا مشروع ندرسه

هند بجديه / ماله داعي توقف وانا ماصافح الرجال
استحى وجلس

فواز بجديه / هذي صاحبة الشركه هند الفهد وهذا صديقي عادل ندرس مشروع يخص شركته

عادل منصدم سمع عنها كثيرر توقع انها بالخمسينات ماتوقع انها صغيره وبالجمال الي يذبح

هند بابتسامه حياء / تشرفنا

عادل حس بنفضه بجسمه وقلبه يدق بسرعه وبروده بكل جسمه ابتسامتها دمار

عادل بارتباك / وانا اكثر

هند بجديه / فواز انا طالعه لجامعة فهد وبعد العصر بجي وبدخل مكتبي ياليت تكون الملفات كلها قدامي

فواز / تامرين امر

طلعت من عندهم


عادل / متزوجه

فواز / ههههههههههه وش عندك وانك كاره الحريم من بعد ماطلقت زوجتك

عادل بمرح / هذي على قولة المصاروه لئطه

فواز بجديه / ارتاح هي مضربه وكارهه الرياجيل

عادل بابتسامه / هذي تضرب عن الزواج اجل بتخلي لنا الجياكر نبتلش فيهم

فواز / ههههههههه اعقل

عادل ذايب / وينه العقل من شفتها ضاعت علومي الظاهر انه الحب من اول نظره

فواز / فكنا من مزوحك خلنا نكمل مشروعنا

عادل بمزح / اقول انقلع انت ومشروعك انسدت نفسي عنهم

والله حرام هذي تكشف تلاقى طوابير وراها هذي قنبله تخاف تنفجر بالعالم

فواز بعصبيه / تراك مسختها من اليوم ساكت عنك تراها بنت عمتي مارضى عليه

عادل بابتسامه / وش قلت ماقلت شي الظاهر اني انهبلت ياخوي اقول بخطبها منك

فواز بجديه / وش تخطبها مهبول انت

عادل / اذا خطبتها بتوافق علي ولا بيطيح حظي محكوم علي بشينات

فواز بطفش / معاد اعرف جدك من مزحك

عادل بجديه / يهناي ويسعدي لو وافقت علي

فواز بعصبيه / اسكت صدعت راسي بسوالفك
يحبك للحريم

عادل بابتسامه / مو كل الحريم بس المزيونات والي زينهن خورافي ونادر ماينوجد منه ثنتين

فواز بطفش / اذا بتكون هذي سوالفك ياليت تطلع من مكتبي

وقف وطلع ووصل عند الباب
عادل / اكيد بتكون هذي سوالفي شكلي بالصق بشركتكم علشان اشوفها

فوازبعصبيه / اذا فيك خير قابلها وتودد وتقرب منها بتشوف هند الفهد المزيونه وش بتسوي فيك

عادل بابتسامه / فيني خير وبتشوف اذا ماخليته اتذوب فيني وتخطبني ماكون انا عادل تعرفني مذوب قلوب العذاري


فواز وهو يتخيل رد هند عليه اذا تقرب منها هو يعرف قوة وجبروت هند وتكره الرياجيل ودها تفجرهم مايتجراء احد يقرب منها

فواز بسخريه / هههههههههه بشرني ولك الي تبي اذا استجابت لك

عادل بجديه / يومين وتشوفها تنكوي بحبي





في الطائف
بقصر هند


كانت نوره وعيالها بالصاله وعبدالرحمن على حاله بالمجلس
سمعت صوت الجرس كان اخوها بدر وعايله فرح محمد بوجود حنا وانقهر ان هند مو موجده تساعده بالي يبيه

استقبلت اخوها وزوجته وبناته بحراره وابتسامه كذابه وجلستهم بالصاله

بدر / شخباركم

نوره / الحمدلله

خديجه / معنا المدرسات الي طالبتهم هند
نوره / بقول لسواق يوديهم بيت مطلق

ارفت جوالتها واتصلت على جابر يوديهم بيت مطلق
ورجعت تسولف مع اخوها ومحمد يسرق النظر لحنان الي كانت لابسه عبايتها ومنزله راسها مستحيه من محمد

نوره اطالع بالبنات المتغطيات / روحن لغرفة الحريم بتجيكم غاده هناك

قامن وقامت حنان الي مسكتها عمتها بيدها ورجعهتا

نوره بابتسامه / انتي غير اجلسي ولا تبين محمد يالحقك

محمد مبسوط امه ريحت قلبه كانها تقراء افكاره

نوره / نزلي عباتك وغطاك

استجابت لكلام عمتها وهي مستحيه نزلت عباتها وغطاها وصارت تسفطها بدلع حركاتها اهبلت محمد ورجعت اجلست

ومحمد احرقها بنظراته وهي كل مارفعت عيونها شافته وهو مستمر يطالعه وهي توترت

حنان / عمه بطلع عند البنات وقفت ومشت من جنبه ودخلت عند خواتها الي دخلت عليهم غاده وطلبت لهم فطور وقهوه


عند نوره

بدر / وينه ابو خالد وهند

نوره / هند سافرت تشوف غاده وفهد وعبدالرحمن بالمجلس نايم

بدر وقف بيروح

نوره / اجلس معنا ياخوي عبدالرحمن نايم لصحى تدخل عليه
بدر / رجع وجلس وستمرو سوالف



بيت مطلق

طق الجرس كانت المدرسات جايات مع السواق فتح لهم مطلق

وقالو انهم المدرسات الخاصة بالبنات دخلهم داخلو وستقبلتهم فاطمه ودخلتهم بغرفه تحت وطلعت لخواتها تناديه

ثلاث مدرسات كل وحده استلمت بنت





عند هند
ركبت السياره وساقتها ووصلت لشقة فهد ونزلت معها مفتاح احتياطي لشقه نزلت وطلبت من سميره تنظرها
وصلت ريتا وعمران لشقة فهد تبيهم يرتاحون وهي انزلت وركبت سيارتها بطريقها للجامعه مشتاقه لغاده هي الي باقي لها من ريحة امها

وصلت للجامعه نزلت ومعها سميره ادور على غاده وفهد وبعد نص ساعه من البحث شافتها من بعيد جالسه وجنبها بنت وعيونها بكتايها


عند غاده
كانت تراجع قبل امتحانها وكانت جنبها ندى

ندى / غدويه شوفي المزيونه ذيك عيونها مانزلت علينا يمكن مشبهه علينا

غاده رفعت عيونها وكانت صدمتها وقفت وعيونها كلها دموع طاح الكتاب من يدها وركضت لهند ورمت نفسها بحضن هند وصار تبكي بوجع وحرمان مشتاقه لها ولريحتها تحس انها بحلم فقدت الامل انها تشوفها والحين قدامها
وهند مشتاقه موت لها وصارت تبكي بوجع
مستمرات بحضن بعض مايبن يفكون بعض كل وحده خايفه ان الي قدامها خيال

ندى متفاجئة مصدومه ماتدري وش تسوي المنظر الي قدامها قوي ومؤثر صارت تبكي من قو التاثر

اتصلت على فهد
فهد كان معه صلاح الي من داوم وهو ساكت ماله خلق يتكلم وفهد تاركه براحته

تفاجئ من اتصال ندى
فهد رفع جواله / فهد ابسرعه تعال احنا بنفس مكانا

فهد / تبكين وش فيه


ندى بصوت باكي متاثره من الي تشوفه /
مدري يله مع السلامه

واخيرا تكلم صلاح / وش فيه

فهد / امش ندى تصيح مدري وش صاير


عند هند

غاده وهي بحضن هند تبكي بوجع / انتي حلم ماماتي ولا علم مابي اتركك اخاف تختفين

هند بدموع / علم ياروحي علم ذبحني شوقي لك مشتاق احضنك واشم ريحتك

بعدتها هند من حضنها وصارت تبوسها بكل وجهها مشتاقه لها مثل الام الي انحرمت من بنتها غصب عنها وذبحه الشوق لها
مسحت دموع غاده

وغاده رمت نفسها بحضن هند ماتبي تبعد مشتاقه لحضنها الي طول عمرها مافارقها وفجئة سحبوها من امها بقسوة وبعدوها عنها وبعد حرمان شافتها قدامها ماتبي تبعد


عند فهد

وصلو للمكان شافو من بعيد ثنتين حاضنات بعض بقوه مو واضحه اشكالهم وندى واقفه قريب منهم ودموعها تنزل

قربو منهم وصل فهد لندى / وش فيه
ندى تاشر عليهم مو قادره تتكلم

شاف غاده تحضن لها بنت دقق بالبنت شاف هند امه الثانيه

فهد بصدمه / هند

هند سمعت صوته ورفعت نفسها من غاده
ووجهم الثنتين كله دموع


هند / ايه

وسحبته وحضنته مهتمت باحد ومن نظرة الناس الي بالجامعه لها اهم شي تطفي شوقها وحبها لاخوها واختها


وكملت ببكاء موجع / اااااااااه فهد ااااااااااااه مشتاقه لكم زين ربي عطاني عمر وشفتكم

بعدها فهد ودموعه تنزل بحراره

مد يده ومسح دموعها الي احرقته عمرها ماشافها ضعيفه ومنهاره وتبكي بوجع

فهد يبكي بوجع / لا توجعيني لاتبكيي والله عشت عذاب وخوف يصير لك شي تمنيت لي الموت وتبقين عايشه يجعل يومي قبل يومك ياجعل يومي قبل يومك

ندى قربت من غاده

ندى / غاده منهي هذي

غاده بصوت باكي / ماماتي هند

ندى متفاجئة منصدمه توقعتها اكبر من كذا كبر امها

ندى / خلاص اهدي لا تبكين امك وقدامك

غاده تحاول توقف بكي / غصب عني غاده غصب جعلك ماتذوقين حرمانك من امك


صلاح منصدم ومتاثر من الي يشوفه
انبهر بجمال هند الخرافي والدموع زادتها جمال فوق جمال الي يشوفه انسانه فوق الخيال على جمال غاده الخيالي غطى عليها وجود هند

جلس بكرسي بعيد

وهو مستمتع بتامل الجمال الرباني ماحطو ولا ذره مكياج الي قدامه اخذن كل الجمال مابقن لاحد من بعدهن شي الي يشوفه شي فوق الخيال

يشوف قدامه جمالين مختلفين جمال هند تصرخ انوثه لا تتقاوم وجودها مدمر لشباب

والثانيه جمال يسحرررررررر كله نعومه ورقه
لكن بطبع كفة هند الراجحه



عند هند

بعد مارتاحت ابتسمت في وجه اخوها / وينها ندى مشتاقه اشوفها

مسكها فهد بيدها / هذي الي قدرت بقلب اخوك

هند قربت منها وحضنتها بحراره
هند بابتسامه / وعرفت تختار شكيت بذوقك
فهد بابتسامه / افا انا ابو الذوق

هند بحب / شخبارك ندى

ندى بحياء / بخير انتي كيفك

هند بابتسامه / الحمد لله قولي اذا فهد مزعلك نتفت اذانيه
ندى بابتسامه / ........

غاده تستمع لهم وهي ساكته فرحانه بوجود هند


هند / وينه صديقك صلاح الي غاثنا فيه

هند تعتبر صلاح مثل اخوها فهد

تلفت حوله شاف صلاح مصنم وعيونه مانزلت عنهم قرب منه

فهد / صلاح هند تسال عنك

صلاح صحى على نفسه / هلا هند الحمدلله على سلامتك شخبارك

هند بابتسامه دمرت صلاح / الله يسلمك والحمدلله بخير بشر عنك

صلاح / الحمدلله

هند بجديه / نبيكم ترفعون روسنا لرجعتو لسعوديه

فهد / مرفوع راسكم ا ن شا ءالله

هند / عندك شي فهد ولا نطلع سوى

فهد / اسبقينا للشقه واذا خلصنا محاضرتنا بنلحقك

هند / اجل برجع لشركه

بعد ماطلعت هند دخلو محاضرتهم ينتظرون بشوق متى يخلص الدوام ويلقونها بالبيت تستقبلهم




طلعت من عندهم ركبت السياره وجنبها سميره

وصلت لشركه ودخلت مكتبها وسميره واقفه برى عند السكرتيره

كلمت فواز وسالته عن الملفات وقالت انها بمكتبها



عند فواز
كلمها فواز وقال بعد نص ساعه بتجيب لها السكرتيره الملفات الي تبيهم

كان عادل عنده ويستمع للمكالمه

عادل بابتسامه / شكلها ماقدرت تصبر للعصر بسبب شوفتها لي


فواز طفش منه / اقول ورى ماتنطم مو هند الفهد الي يصير همها رجال كل همها اهلها وشغلها

عادل بابتسامه / بصير من اهلها قريب


عادل وقف / يله طالع عندي كم شغله بسويها نتقابل بكره نكمل شغلنا

طلع من الشركه لمكان يبيع ورد اخذ باقه حلوه ورجع لشركه وصل لمكتب هند

طلب من السكرتيره تحط عندها خبر ان فيه موظف يبيها ضروري

عند هند

مستغربه ما يمديها تجلس الا يجي موظف يدور عليها

طلبت من السكرتير تدخله وتترك الباب مفتوح تفاجئت انه نفس الي كان عند فواز وتفاجئت بباقة الورد الي شايلها تكره هالحركات وخاصه من الموظفين

دخل والابتسامه مرسومه بوجهه
وصل لعندها مد عليها الورد وهند طنشته تفشل وحطه على جنب

هند بقرف / ممكن اعرف سبب الزياره

عادل / حبيت اقدم لك الورد عربون عن سعادتي بالتعرف عليك


هند تحاول تمسك اعصابها / احد قال لك ان هند الفهد من الصايعات الي متعود عليهن وبتقبل وردك

عادل بارتباك / محشومه مو قصدي

هند / وغيره

عادل بقوه / بصراحه عجبتيني اول ماشفتك

هند بعصبيه / شكلك شارب شي او مختل عقلي
ياليت تفارق مدام النفس طيبه مابي افقد اعصابي واذيك

عادل بجديه / انا من جدي بخطبك مو راعي خربيط

هند فقدت اعصابها / سميرررررررررره


ثواني ودخلت سميره
هند / ياليت تشيلين المخلوق الي قدامي وترمينه بالشارع

توقع بتنبسط لتقدم لها واحد بوسامته تفاجئ من ردت فعلها
خوفته وارعبته عصبيتها وثورانها وقف ورجول تنتفض من الخوف والرعب

عادل بخوف / مايحتاج انا طالع

اخذت الورد الي جنبها وحذفته على وجهه بقسوه

هند بقسوة / اخذ زبالتك معك

اخذ الورد وطلع عند السكرتيره وحطه عندها وطلع


عند هند ارفعت تلفون مكتبها واتصلت على فواز بعصبيه

فواز / الو هلا هند الملف دقائق ويجيك

هند بعصبيه / تعاملات الشركه مع الزفت الي اليوم بمكتبه تقطعها وان شفته بمكتبك ماتلوم الا نفسك وبيصير شي مايرضيك سكرت بوجه فواز من غير لا تنتظر رده



عند فواز

متفاجئ من هند وعصبيتها وخاف ان صديقه تهور وقابل هند وسو الي براسه
ناوي لطلع من الشركه بيمره وبيبلغه قرار هند



عند هند

طلعت من الشركه تعكر مزاجها بسبب عادل ركبت سيارتها ووصلت لشقه دخلت غرفة غاده ومن التعب نامت




عند فيصل

وصل لرياض بعد صلاة الظهر كان البيت نظيف مثل ماتركته ام جاسم

دخلت ام جاسم والجدات غرفتهم وتسدحو بيرتاحن وفيصل طلع لغرفته




في مستشفى نواف

جالس بمكتبه مستغرب من اخوه من زمان ماتصل عليه خايف ان فيه شي

فتح السبيكر واتصل على اخوه

صلاح كان بالكفتريا الحاله شاف رقم مستشفى اخوه رفع

صلاح / السلام

نواف / هلا وش اخبارك من زمان يالقاطع ماتصلت كل هذا زعل من اخوك

صلاح / لا والله ماني بزعلان لكن علي ضغوطات امتحانات وبحوث مشغول لراسي

نواف / بشر عن اخبارك

صلاح بابتسامه / الحمدلله بخير اليوم جانا صاروخ او قنبله مؤقته من الرياض

كان جاسم مار من مكتب نواف بيعزم عليه على الغداء وقف وهو مشدود للمكالمة وقف ونواف مانتبه له


نواف استغرب وخاف / شلون قنبله وصاروخ لا تتكلم بالالغاز


صلاح بهيام / الصاروخ والقنبله هند الفهد اول مره اشوف بجماله الي يخليك غصب تفتح فمك ماترمش سوت مناحها هي واخوانها بالجامعه

جاسم مقهور من صلاح وتغزله بجمال حبيبته حاول يمسك اعصابه بيعرف اخبارها


نواف / وش له المناحه

صلاح / شوق لاخوانها والله يخوي اول مره ادري اني خفيفي شكلي بغير من غاده وطير لهند

محس نواف الا بالسماعه تسحب منه

جاسم بعصبيه وصراخ / كل تبن يالبزر والله لو قربت من هند ولا كلمتها لموتك بايدي وهذاني حلفت اتقي شري يالبزر الي موراك الا تحب وحده واطير لثانيه

سكر الخط وطلع من غير لا يهتم بنواف


نواف تفاجي من وجود جاسم وتفاجى من حركته وخايف على اخوه متاكد ان جاسم بيسويها وكانه العيد








عند جاسم

طلع للبيت وهو منقهر من نواف واخوه شلون تجرء ويقرب من ممتلكاته دخل البيت معصب ارتاح وهو يشوف امه وجداته قرب منهم وباس راسهن


ام راشد / شلون

جاسم بابتسامه / الحمدلله بخير بشرو عنكم
ام راشد / الحمدلله بخير

جاسم / وينه فيصل

ام جاسم / نايم بغرفته

ام موضي / اشرب معنا قهوه

دق جوال ام جاسم كانت ام مطلق بتبشر ام راشد بخطبت عيالها

مدت الجوال على امها

ام جاسم / هذي ام مطلق تبيكم

ام راشد حطت السماعه على اذنها

ام راشد / شلونك وشلونهم البنات ومطلق

جاسم اسم مطلق ينرفزه ويقهره بلع حرته وسكت

الا يسمع ام راشد / ياجعله مبروك الله يسعدهم وان ربي احياني بحضر زواجهم

وسكرت التلفون
ام جاسم / على ايش تباركين لها

ام راشد / ولدها خطب اخت صديقه والبنات جاهن نصيبهن

جاسم ارتاح وهم مطلق انزاح من صدره






عند فواز

طلع من الشركه مقهور من صديقه
وصل لبيته وطق الباب فتح له

دخل معه المجلس وجلس

فواز بعصبيه / ابي افهم وش سويت مع هند

عادل ببرود / ماسويت شي الانسانه هذي مرعبه

فواز / الا سويت وسويت شي كبير الي طلبت مني امنعك من دخول الشركه واقطع أي علاقه تربط شركتك بشركتها

عادل بعصبيه / مو بكيفها ناويه ادمر شركتي والمشروع الي بينا كبير

فواز بسخريه / اجل منو على كيفه اذا هند مصره لو تموت قدامها ماغيرت رايها وانت لعبت بنار وتستاهل انها تحرقك

عادل / نسيت ان فيه شرط جزائي بينا

فواز / بتدفعه وهي تضحك رجاء عادل صداقتنا برى الشركه لا شوفك داخل الشركه لاني بتضرر وانا مو ناقص

عادل بجديه / تصدق فواز طيرت عقلي هذي تخووووف سبحان الله شكله عكس قوتها بغيت اسويها بثيابي يوم صرخة علي

فواز بعصبيه / وش هببت وش سويت مو انا محذرك منها ولا اقول تستاهل الي جاك كفوك

عادل / لا تذكري والله للحين انتفض بسبتها خوفتني زئرت علي كانها اسد صرت ادور الخلاص ولا من خلاص

فواز مايقدر مايتحمل كلام عادل مايقدر يكون جدي معه / هههههههه قول وش صار وربي شوقتني

عادل / قال كل شي لفواز لين رمت الورد على وجهه

فواز ماقدر / ههههههههههههههههههوصلت لباقة ورد ولهند ولا وخاطبها مجنون وربي مجنون متى تعقل شايب عايب احمد ربك هذا الي صار ولا كان ترحمو عليك اهلك

كمل / هههههههههههههههههه يالتني كنت موجود والورد مرمي على وجهك والحرمه شايلتك وراميتك برى

ههههههههههههههه اه يبطني الله يقطع سوالف عادل

عاد بعصبيه / انتبه لا ينقطع لك عرق من كثر الضحك

فواز / وسعت صدري من بعد ماخذت تهزيئة بسبتك ووعد علي بحاول بهند تغير رايها

عادل بابتسامه / ياليت وقول صديقي مهبول مجنون أي شي اهم شي ماتسحب مني المشروع

فواز / يوصل








مرت الايام سريعه


وليد كلم مطلق وطلب منه يجي لبيتهم وغصب على مطلق يشوف سمر لانه مسموح عندهم مايبي يصير بعدين مشاكل انها ماعجبته

شافه مطلق وارتاح لها وحسها دخلت قلبه لانها تنحب

تمت ملكة وليد على فاطمه وملكة اختها على مشعل

عبد الرحمن مستمر على عناده رافض يتصل او يسال على هند خفت حالة الكئابه عنده بعد مارح لها خالد فرحت كثير بجيته وكان ماصار شي بينهم اخذته بالاحضان

غاده وفهد مبسوطين بهند وعليهم ضغط امتحانات

وهند مستمره بدوامها بالشركه سامحت عادل بعد واسطه فواز وانه مو راعي خرابيط وان صديقه خبل وانه تاب مستحيل يعيدها

جاسم من بعد اخر مكالمه لصلاح مع اخوه وهو مشتاق يشوفها ومنقهر انها تركة الغطى بابريطانيا لو بكيفه اجبرها تتغطى هناك مايبي غيره يشوفها

فيصل مشغول مره بالشركه داخلين مشروع كبير مشغله

نوره مشغوله بملكة فاطمه صايره اطلع معها السوق مع خواتها وتجهزها وام بسام استلمت تزين فيلا مطلق

هند كلمت خالد وقالت ان زواج مطلق وخواته ووليد ومشعل كله عليها وحلفت مايدفعون ريال وهذي هديه منها









مرت ثلاث سنين في حياة ابطالنا وبقت في نفوسهم الذكريات الموجعه والحلوه قلوب تعاني العشق طوال هالسنوات بل زاد اضعاف عاشو الشعق واوجعهم االحرمان

وقلوب تعاني الحسرة والخذلان والندم على تضيع حب من المستحيل ينوجد مثله وكشفهم للعشق والحب بعد فوات الاوان

وقلوب ساكنه مطمئنه وجعها الوحيد احساسهم بعذاب من يحبونه بسبب عشق افقدهم الاستمتاع بكثير من الاشياء وتوقفت حياتهم عند هذا العشق وعاشو على الاطلال

نرجع لحياة ابطالنا في الثلاث سنين


عبدالرحمن

موجوع ومشتاق لهند لكن كبريائه يمنعه انه يتنازل عن رايه تعب من محاولات ابو بسام انه يسافر لهند ويحلون مشكلتهم ويعتبر هذي قطاعه لرحم الي الكل مايعرفه ان عبدالرحمن عنده كل اخبار هند وتحركاتها بابريطانيا ياخذ اخباره من فواز ويوصيه اول باول يطمنه عليها

نوره

بعد فترات تزور هند في بريطانيا بموافقه عبدالرحمن فقدت الامل ان عبدالرحمن يرضى على هند


جاسم

اصبح اكبر دكتور برفسور لجراحة القلب لكن بقلبه جرح كبير وعشق مازال يعاني من عشقه المجنون وعايش على امل ضعيف انه يشوفها اوجعه الشوق وعذبه الحرمان كل ليلة يبيكي وجع الفراق صار يشوفها كل ليله بنومه وصحيانه صار من جنونه يشوفها بوجيه الكل

تعب من جداته وامه يترجنه يتزوج اذا سمع الموضوع منهن تكهرب وزعل وطلع فقدن الامل بزواجه


فيصل

كبرت شركاته وصارت اكبر من شركة هند داخليا قفل فرع شركته بابريطانيا بعد شهر من افتتاحها

عشقه وعذابه وحرمانه كل يوم يزيد عن اليوم الي قبله يتوجع من عشقه وبيموت من الغيره كل لليله يتسامر مع ذكراها يتمنى اذا اصبح يسمع اخبار عنها او يشوفها ( انقطعت علاقة غاده بالجوهره )


هند

اشتهرت شركاتها دوليا اكثر بعد ربحها لصفقة خالد مسك شركاتها بالمملكه وهي انتقلت لبريطانيا تدير شركاتها الام بابريطانيا

مازالت ترفض الخطاب وعشق جاسم يكبر بقلبها وتتوجع الم وحسرة وندم على كل الي سوته بجاسم اخذت جلسات نفسية متكتمه بمستشفى ببريطانيا وبعدها تحسنت نفسيتها كثير لكن مستمره بعنادها ورفضها لطلب خالها مع انها موجوعه مشتاقه حتى النخاع له من بعد الي صار مارجعت لرياض ماتبي تقابله وتتوجع بصدوده

خالد

بعد ماتسامح من هند مسكته شركتها بابريطانيا وصار يزورها بشهر اكثر من مره ويجلس عندها كم يوم ويرجع

محمد

تزوج حنان منقهر وزعلان ان هند ماحضرت زواجه لكنها ماتركته ساعدته بكل شي حتى شهر العسل حاجزه التذاكر ومرسلتها له وهذا الي خفف عليه عارف ومتاكد انها موجوعه بسبت ابوه وهذا الي مانعها من الحضور

حنان بعد ماخلصت الثانويه دخلت الجامعه تخصص ادراة اعمال وهي حامل بشهورها الاولى



غاده

خلصت طب وتنتظر حفل التخرج وفتحت لها هند عياده اسنان وجهزتها بلاجهزة تنتظر غاده تتخرج وتشتغل فيها لرجعت لرياض
تعاني من وجع عشقها لفيصل وذبحها الشوق والحرمان تبكي كل يوم وجع وحسرة على فقدها لفيصل خطبها صلاح رسمي ينتظر ردها
عبدالرحمن ونوره موافقين وغاده رافضه لكن الموضوع مازال معلق برغم من رفض غاده ماوصلو الرفض لصلاح واهله

فهد وندى

تخرجهم بنفس تخرج غاده عشقهم وحبهم يزود فهد على وعده خف من حركاته الجريئة مع غاده

صلاح

تخرج وينتظر حفل التخرج بيرجع لسعوديه بيشتغل بشركة ابوه حب غاده حب جنوني بعد مامرت سنه ماقدر يصبر طلب من ابوه يخطبها له ابو نواف ونواف رفضو لكن مع ضغط صلاح على ابوه استسلم لطلب ولده وافق
ونواف زعل وحلف لو صار وخطبها او تزوجها انها مايحضر زواجه
وهو خاش الموضوع عن فيصل خايف عليه ينهار وهو يدعي ان غاده ترفض اخوه ولا ينجرح فيصل




خالد وغاده

ربي رزقهم بعبد الرحمن عمره سنتين فرحانين بولدهم وحبهم كل يوم يزود

عدنان

تخرج من الثانويه وكملت دراسته بابريطانيا نفس تخصص اخوه في نفس الجامعه ثاني سنه له

وليد وفاطمه

متعلق كثير بفاطمه ويحبها فاطمه لقى فيها الزوجه المحبه وعنده بنت عمرها سنه تجاوزت اختبارات الذكاء وخلصت المرحله المتوسطه والحين ثالث ثانوي

مشعل ومنيره

مازال حبه مستمر لمنير حياتهم سعيده يكدرها ان منيره ماحملت وهذا الي مضايقهم مع انهم اكشفو بالمستشفيات طلع كل شي سليم


مطلق وسمر

مبسوط معها وفرحان بولده عمره سنه شاف في سمر حب الزوجه وحنان الام حبها من حب امه وابوه لها حنونه وطيبه معهم وام مطلق متعلقه فيها كثير ومدلعه ولد مطلق ماينام الا عندها

الجوهره ونواف

عايشين بستقرار مايكدر عليهم الا سالفة خطبة صلاح خايفين على فيصل الجوهره متكتمه على الموضوع خايفه يصير لاخوها شي ماصدقت انه ارتاح نفسيا

الجوهره حامل بشهورها الاخيره فرح عمرها ثلاث سنوات
متعلق فيها جاسم كثيرررررر ومدلعها وهي تحبه عكس فيصل الي مايعطيها وجه وتقهره بدلعها

تابع









مرت سنة والعين يعشقها السهر
ومرت سنة والشوق باقي ما انمحى
ومرت سنة والقلب ذابحه الهجر
ومرت سنة والهجر عيّا ما استحى
ومرت سنة ومرت سنة وأنا أنتظر
ومرت سنة والوصل نايم ما صحى
ومرت سنة ما جا من الغالي خبر
ودارت عليا حّب المحبّين الرحى
ومرت سنة صابر وعذري بالصبر
شماتت أصحاب الشوارب واللحى
وعيونه السود وشفايفه الحمر
وجديل يضىفي فوق متنه لا انتحى
وصدرِ يسد الليل من نور القمر
وخدِ يسد الصبح من شمس الضحى
ومرت سنة واخاف لا يروح العمر
وأنا أنتظر والشوق باقي ما انمحى



اشرقت شمس يوم جديد على ابطالنا



في الرياض
عند جاسم

يشتغل بمستشفى نواف على شهرته الكبيره مارضى يطلع من مستشفى صديق عمره

للحين على وسامته ورجولته لكن زاد الشعر الابيض براسه ونحف كثيرررر وصارت ملامحه حزينه كله بسبب تفكيره فيها عشقه الي دمره

طول ليله مانام مثل الايام الي فاتت مشتاق يتلوع من الحرمان ميت يشوفها معاد يقدر يصبر على البعد

جاسم في نفسه بوجع / ياروح وقلب جاسم مشتاق لكا شي فيك غرورك قسوتك نفسي امتع عيوني المشتاقه لك

السنين غيرتك ولا للحين بجمالك الي يذبح وشعرك بطوله ولا قصيتيه

تذكرين جاسم الي تركتيه يعاني طول السنين من وجع الحرمان تذكريني ولا شركاتك نستك الي سلبتي روحه وعايش بدون روح

للحين بنت ولا تزوجتي وصرتي ملك لغيري وحليله له دخيلك لا تصدميني بزواجك وانا عايش هالك عمري بالشغل وحارم نفسي من الزواج مابي غيرك والله مابي غيرك

ااااااااااه ياليت ادري عن اخبارك بنجن وانا انتظر خبر عنك

اااااااااااااااه ياوجع قلبي كل هالسنين مانسيتك كل ليله اشوفك بحلمي زوجه لي ونايمه بجنبي صرت مجنونك ماشوف من العالم غيرها يارب ليش العذاب والحرمان

مقهور وانا اشوف الحسره بعيون امي وجداتي وهم فقدين الامل بزواجي وبعيالي
والله ماقدرت اتزوج غيرك وانتي اكيد مستمتعه باحضان غيررررررررري

وصارت دموعه تنزل بوجع معاد يقدر يصبر من الشوق ووجع الحرمان

دخل عليه نواف وهز راسه اسى على صديقه الي يتوجع طول هالسنين من عشقه المجنون يتمنى لو يقدر يشيل عشقها من قلبه


نواف قطع عليه افكاره / سبب دموعك تفكيرك فيها

جاسم مسح دموعه / من قال اني ابكي ولا افكر فيها

نواف بوجع / لا تخش دموعك عني كاشفك ومتاكد انك تفكر فيها معقوله مافقدت الامل فيها ونسيتها لازم تعذب نفسك يمكنها متزوجه وتحب زوجها وجايبه عيال ليش تعذب نفسك وتحرم امك انها تفرح بعيالك

جاسم بحزن موجع / ماقدر اتزوج غيرها وانا كل ليله اشوفها نايمه جنبي واكلمها واضمها حاولت انساها لقيت نفسي افكر فيها حاولت اشيلها من قلبي لقيتها ساكنه الروح قبل القلب

نواف بجديه / تزوج يمكن تلقى الي تنسيك حبك

جاسم بابتسامة الم / وش تبي الحرمه بتمثال مثلي الروح والقلب كله لهند تبيني اظلمها مستحيل المس غير هند

نواف قرار قرار مستحيل يتراجع يكفيه طول هالسنين متفرج على صديقه وهو يتوجع ويتعذب كان عنده امل انه ينساه لكن الي يشوفه انه زاد عشق

من حق صديقه عليه يسعى لراحته وهذا الي ناوي عليه طلع من مكتبه




في بريطانيا

كانت في مكتبها تراجع بعض الاوراق المهمه دخل عليها فواز وهو يبتسم

هند بجديه / خير وش عندك ليش هالابتسامه الي شاقه حلقك

فواز بابتسامه / ارحمي صديقي ياهند وافقي عليه يمكن بكره اشوفه يمشي بشوارع نافش شوشته ويقول وهنداااااااه

هند بابتسامه / والله صديقك خبل من بعد الورد وانا ابصم بالعشره انه مجنون مايمل من كثر ماخطب وانرفض ماعنده كرامه مايحس

فواز / هههههههههه على قولته كثر الدق يفك اللحام

هند بعصبيه / الله يفك راسه من جسمه ويفكني ماترك احد الا خطبني منه اخاف بكره القاه خاطبني من الشغاله والسواق

فواز / ههههههههههه والله يسويها جننتي صديقي

هند بابتسامه / والله بريئه من جنونه مجنون خلقه

فواز بجديه / ليه رافضه عادل لمتى بتبقين بدون زواج

هند تذكرت جاسم وحست بوجع / مراح اتزوج لين اموت وصديقك لو اخر واحد ماخذته اصوم وتاليتها افطر على بصله

فواز بجديه / مافي ا مل تغيرين رايك عادل على هباله وخفت دمه لكن ما ينتعوض رجال يخاف ربه

هند بجديه/ راي هو هو مراح يتغير وصديقك العلة رافضته بالعشره قوله يدور غيري خلاص باب ويسده مستحيل اوافق عليه لو يجلس مليون سنه يخطب


وقف / يله استاذن تاركه بمكتبي زين مالقاه حارقه علي


وصل لمكتبه لقى عادل جالس على مكتبه ويطقطق بالقلم اول ماشاف الباب انفتح وقف

عادل / بشر ان شاء الله ارحمتني ووافقت

فواز بعصبيه / قايل لك مستحيل تغير رايها لكن انت خبل ماتفهم مامليت من كثر ماخطبتها وترفضك بحياتي ماشفت واحد باصرارك

عادل / وش قالت

قالت / عايفه الزواج وعافته اكثر لانك خاطبها تقول ببقى طول عمري لين اموت ولو عادل اخر واحد ماخذته قول له يدور على غيري افهمها وارحم البنت منك مستغرب انها ساكته عليك
انت ماتبت من بعد ماحذفتك بالورد والله لو انا مكانك كان كرهتها على حركتها

عادل بابتسامه / رميها بالورد بوجهي اشعل حبها بقلبي وانا وراها لين توافق انا نفسي طووويل

فواز / بعيد عني مستحيل اتدخل بالموضوع مره ثانيه

عادل يحرك حواجبه / لا تدخل ماستفدت من هالتدخل شي

فواز بعصبيه / خير وش ناوي عليه ياخي خل عندك كرامه

عادل بابتسامه / مابيها الكرامه فدوة لزين واهله

فواز بجديه / الحين كل الي ذابحك الزين لو انها شينه ماطالعتها ولا كلفت على عمرك

عادل بابتسامه / وش لي بالشين متوفر مثل الهم على القلب جمالها نادر مستحيل يلقى والنادر ينتعب للحصول عليه

فواز بعصبيه / قوم عن مكتبي لا بارك الله فيك صدعت براسي

عادل بيقهره / شخباره هنودي قولها عادل محضر لك مفاجئة بتوافق علي وهي تضحك

فواز بخوف / وش ناوي عليه ترى اذا بتضرها اخر مابيني بينك وهذاني حذرتك

وقف عادل / لا تطمن ماني بخاطفها هذي قويه ما تنخطف زين ماتخطفني

ابتسم / يوم السعد انها تخطبني بستسلم لها وخليها تسوي فيني الي تبيه

فواز بعصبيه / قوم طس عن وجهي والله ان ماطلعت طلعت وتركت لك المكان

عادل / بطس لا تموت علي

طلع وترك فواز مقهور من صديقه اذا بغى شي لازم يحصل عليه وهند مو أي شي يبيه مستحيل لو يموت يحصل عليه وخايف من حركاته المتهوره


في الرياض
في بيت عبدالرحمن

نوره جالسه وبحضنها عبدالرحمن ولد خالد تلاعبه وغاده طالعه مع خالد ونوره حلفت عليهم تاخذ عنهم عبدالرحمن


بدر طلب من محمد لما تزوج حنان تسكن عند نوره مايبها تسكن بعيد ورحم اخته من الوحده
فرح محمد هذا الي كان يتمناه لكن خايف على زعلهم وامه مواعدتهم ان لها فله

دخل محمد ومعه حنان جايبها من الجامعه الي واضح انها تعبانه من الوحم

محمد قرب من امه وباس راسها وادحمي ترك جدته وركض لحنان

افتحت شنطتها وعطته حلاوة وشالته

محمد بخوف / لا تشيلينه ثقيل عليك

حنان بابتسمه / حرام عليك ماله وزن خفيف مره وجلست تبوس فيه نساها تعبها

محمد يتضاهر العصبيه / انتي نزلي الولد تراني اغار

حنان بابتسامه خجوله / اجل لو بتغار من الدحمي بتتعب هذا حبيبي

نوره / سبحان الله يحبك اذا شافك ركض لك وتركني

حنان / حبيبي شوفته نستني تعبي

رحمتها نوره بحنان / يمه ماتقدرين تعتذرين هالسنه من الجامعه والله تعب عليك

حنان / عمة نفسي لكن اذا ولدت بنشغل بصغير وتضيع على السنوات

نوره بحب / انا موجوده بريحك منه اهم شي راحتك وانتي حامل والولد لادرستي لا تشيلين همه بيصير ولدي وبهتم فيه لغبتي

حنان التفتت لمحمد / وش رايك محمد اخاف اتحسف اذا اعتذرت مع اني احس بتعب

محمد بحب وحنان / اهم شي صحتك وكل شي ملحوق عليه واذا كان خوفك انك تنشغلين بالبزر امي موجوده والمربيات بيساعدونك

حنان / اجل شوركم وهداية الله بكره بقدم اعتذار

نوره بحنان / الله يريحك ويسهل عليك




في ابريطانيا

غاده وفهد جالسين بالصاله يسولفون عن حفلة التخرج الي بتسويها الجامعه لهم

غاده مستغربه / فهد ما تلاحظ شي على ماماتي

فهد بسخريه / قولي وش ملاحظه ياذكيه

غاده بجديه / ماماتي ماصارت تتكلم عن خالي ولا تكلمه عندي احساسي صاير شي

فهد بجديه / أي والله توني انتبه حتى ابوي ماصار يكلم يسال عنها او يزورنا من يوم جت عندنا تصدقين كلمت ابوي ابيه يحضر التخرج رفض يقول بيرسل خالد ومحمد وهو مشغول
هذا اكد لي ان صاير بينهم شي وكبيييير

غاده بجديه / السالفه ببطن عدنان اذا جاء حقق معه بيقولك

فهد بسخريه / ليش ما تحققين معه وانتي كل يوم لازقه فيه

غاده بجديه / مستحيل يقولي واكيد بيكذب علي

فهد / تتوقعين وش الشي الكبير الي صاير ان ابوي يطنش هند وهند اطنش ابوي

غاده بجديه / مدري انا بحاول اسحب الكلام من ماماتي

فهد بجديه / ماضنتي بتستفيدين شي مراح تقولك



قطع عليهم فتح الباب كان عدنان راجع للجامعه

ركضت له وشالت اغراضه وسحبته وجلسته على الكنب متفاجى منها

عدنان بابتسامه / وش السالفه ليكون صاير لعقلك شي غاده تشيل اغراضي وادور راحتي لا اكيد صاير بالدنيا شي

غاده بابتسامه / كم عندي عدون واحد فديت هالواحد من بين الملايين

فهد مو قادر يمسك نفسه من الضحك عارف غاده مستحيل ترتاح وفي بالها موضوع لازم تعرف

عدنان بسخريه / فهد هذي اختك ولا مبدلينها

غاده قربت منه وصارت تلعب بشعره وتسوي مساج لكتوفه
غاده تمسك رقبته / هنا يوجعك بسوي له مساج
وصارت تضغك عليه


عدنان / عندي احساس يقولي ورى هالحركات مصيبه الله يستر منها

غاده / انا يويلك من ربي ظالمني

فهد بجديه / عدنان وش الي بين ابوي وهند وليه محد فيهم يكلم الثاني وليش ابوي ماصار يزورنا واعتذر يحضر تخرجنا فيه سبب مراح نتركك لين تقوله

عدنان برتباك وقف / بدخل ارتاح فيني نوم

سحبته غاده وجلسته / حلفت عليك تقول ليه منت بواثق فينا وليش تخشون علينا

عدنان / بقول لكم لكن محد يفتح الموضوع عند ابوي وهند

فهد / خلصنا قول

عدنان جلس / وحكى لهم كل الي صار

وفهد وغاده فاتحين فمهم ماقاطعوه سامعين وساكتين بالخيال ان ابوهم يجبر هند على شي ماتبيه وخاصه انه جاسم الي يكرهونه

غاده تكلمت بحزن / ليه خالي جرح ماماتي ليه بيتحكم بحياتها ليه يعذبها طول هالسنين ومامتي تتوجع جنبي وحس فيها تبكي وتون خالي قهرها والله قهرها يويله من ربي فضل جاسم عليها

فهد بجديه / غاده اهدي كلهم غلطانين لا تحطين كل الوم على ابوي ابوي لو ماشاف خير بجاسم كان ماغصب عليها

غاده / بقول لكم سر حلفتكم ماتقولونه

فهد وعدنان / والله مانقوله

غاده / امي تحب جاسم وتعشقه بعد

فهد مصدوم / كذابه مستحيل

غاده بجديه / والله تحبه وتتوجع بسبته وكمل عليها خالي ماماتي كل ليله تحترق واسمعها في النوم تكلم جاسم وتبكي

فهد حزن / ليه ماطاعت ابوي ورجعت لجاسم ليش تعذب عمرها وفيه امل

غاده بحزن / تعرف كله ولا كرامتها والطريقه الي طالبها خالي منها اهانه لها

عدنان بحزن / هند ماقصرت معنا بكل شي والله حرام نطالعها وهي تتعذب

غاده بجديه / الحين الاهم ان خالي يرضى عليها يمكن يخف وجعها شوي

فهد / اذا رجعنا لرياض بنحاول بابوي بكل الطرق لين يرضى عليها

غاده / قلبي يوجعني مابي اتركها

فهد / نسيتي العياده الي مجهزتها لك هند لازم تفتحينها وتباشرين شغلك فيها

عدنان / كل ماتذكر انكم بترجعون بدوني تنسد نفسي عن الدراسه

غاده بعصبيه / عندك ماماتي اهم شي دراستك ومستقبلك وبالاجازة نتجمع

دخلت عليهم هند ورمت نفسها على الكنب وفتحت حجابها وفكت شعرها الطويل الي زاد طول وكثافه

فهد / الي بعرفه هند ماتملين من شعرك ترى طوله مبالغ فيه قصي نصه

هند ابتسمت تذكرت جاسم يوم بغى ينجلط يوم شافها بتقص شعرها وطرده للكوافيرات واخذ المقص وحطه بجيبه

غاده / ماماتي ليش الابتسامه

هند بابتسامه / تذكرت سالفه حلوة

عدنان / هند صادق فهد ليش ماتقصينه ترى كل شي زاد مسخ

هند تنهدت / مااقدر يكفيني اني ادرجه واقصه من قدام

غاده بجديه / طيب ماماتي اصبغيه غيري شكله يمكن يطلع حلو

هند / ماعندي وقت ولا لي نفس اعدله خليه على حاله

غاده بترجي / علشان خاطري اليوم بنادي اللبناني تضبطه لك

هند بجديه / يصير خير لكن هذاني قلت لك مراح اقص من طوله

غاده / ماماتي بكره تخرجنا ومحمد وخالد ماجو

هند / كلمني خالد بالليل بيكون هنا مع محمد

هند / تغديتو ترى جوعانه موت

غاده / لا ننتظرك

هند طالعت بعدنان / عدنان كم مره قلت لك اذا جيت من الجامعه تدخل باغراضك داخل وتبدل القرف الي لابسه وتاخذ شور مو تجلس معنا بقرفك

عدنان بابتسامه ويطالع بغاده / كله من غاده اشغلتي بسوالفها وهذاني قايم

باس راسها ودخل غرفته اخذ شور


وهند تركتهم اخذت شور ولبست لبس بيت
ودخلت المطبخ لقت الطباخه مجهزه السفره وريتا تساعدها

طلعت لهم في الصاله شافتهم يسولفون

هند بعصبيه / لازم الواحد يعزم عليكم علشان تتغدون
قامو من مكانهم ولحقو هند من جتهم وهي امشيتهم على جدول ونظام ماتحب الحوسه

هند وهي تاكل طالعت بفهد وتكلمت بغصه / فهد كلمك خالي بيجي لتخرجكم

فهد / لا اعتذر يقول ان عنده شغل ضروري

كانت بتاكل اللقمه بعد ماسمعت جواب فهد ررجعتها بالصحن وقامت موجوعه مقهوره

قامت / الحمد لله شبعت

غاده بحزن / ماماتي ماكلتي شي

هند / شربت كابتشينو وسد نفسي

قامت وتركتهم دخلت غرفتها ورمت نفسها على السرير بكت وجع وقهر
مشتاقه لخالها ليه مصر يعذبها من تركته زعلان عليها وهي ميته بدون روح والفرحه غابت عن روحها

هند في نفسها / اااااااااااه ياخالي ادفع عمري كله وترضى علي لكن الله يلعنها الكرامه الي مانعتني استجيب لطلبك
حاولت وربي البيت لكن ماقدرت اذل نفسي راسي بيبقى مرفوع لو كنت بموت

ياخالي جاسم الروح والقلب لا تحسب اني مابيه لكن لو خطبني وربي البيت بيكون يوم السعد بوافق عليه من غير تفكير لكن اني اعزمه على نفسي لا ومليون لا قلبي لو بيذلني طلعته ودسته


بالمطبخ


غاده صارت دموعها تنزل / والله حرام الي يصير ليه خالي يقسى عليها ماتبي جاسم مو غصب السالفه

فهد / والله مادري وش اسوي مقهور من قهرها لكن ابوي راسه يابس مستحيل يلين

عندنا بحزن / وهند راسها يابس مستحيل تلين

غاده بصراخ / والحل كلهم يتعذبون واحنا نتفرج

قامت غاده انسدت نفسها عن الاكل ولحقوها اخوانها

غاده جالسه بالصاله متاكده ان هند تبكي داخل ماتبي تدخل عليها هند كرامتها تمنعها تبكي قدام الكل بتتركها تبكي براحتها يمكن ترتاح

فهد طلع مع صلاح لسوق بيشترون هدايا بعد التخرج بيسافرون



عند نواف

طلع من المستشفى وصل للبيت كانت الجوهره جالسه تلعب مع بنتها

دخل جلس بالصاله جنب الجوهره اخذ بنته وصار يلعب معها ويبوسها

نواف / جهزي لبسي بسافر اللحين عند صلاح باحضر تخرجه
الجوهره / بطول ولا بترجع بسرعه

نواف / يومين وراجع عندي شغلها ضروريه لازم اخلصها وبرجع مع صلاح

وقفت الجوهره وجهزت شنطة نواف وطلعت له

نواف نزل بنته / باخذ شور اطلع القاك جاهزه بوصلك لاهلك قبل لاسافر

الجوهره / مايحتاج اخذ لبس بغرفتي عند امي لبس لي ولفرح

دخل الغرفه وتركها بعد نص ساعه طلع لقاها لابسه عبايتها طلعو وصلها لبيت اهلها وطلع للمطار






عند جاسم

طلع من المستشفى راجع للبيت لقى امه وجداته جالسات وفيصل يتقهون

وفرح تلعب حولهم اول ماشافت جاسم ركضت له وصار يبوسها بحب ويضمها

قرب من جداته وامه باس راسهن وجلس وحط فرح بحضنه واخذ قطعه من الحلى وصار ياكلها وهي مبسوطه معه

ام جاسم موجوعه على ولدها الي جالس بدون زواج وعيال

ام جاسم / يمك تزوج ابي اشوف عيالك

ام راشد بحب / متى اشوفك يوليدي عيالك حوليك

ام موضي / يمك انساها الي خلقها خلق غيرها

جاسم الموضوع هذا اذا سمعه يتكهرب ويتنرفز مايبي يتزوج

جاسم بعصبيه / زواج ماني بمتزوج ارتاحن وريحني الله يخليكم اذا تبين تصيرين جده عندك فيصل زوجيه

فيصل وقف ينتفض من العصبيه / ماحد له شغل فيني زواج مراح اتزوج لو انطبقت السماء على الارض لا تجلس تشيشهن علي

ام جاسم بعصبيه / ماردى منك الا اخوك ماطلعت بالدنيا الا فيكم موجعيني ياعيالي اشوف حالكم بالنازل وش تنتظرون وبنات عمكم مايبنكم وبايعاتكم الي منحاشه ليلة زواجه والثاني الي بايعته ماتبيه ولا تبي قربه

جاسم وفيصل موجعين من كلام امهم الي افتحت جروحهم القديمه طلع جاسم برى البيت وهو معصب ولحقه فيصل مخنوق من كلام امه وهي ماتدري ان غاده خالعته كانه شي واسخ ماتبيه

الجوهره دخلت سمعت كلام امه / ليش يمه قسيتي عليهم

ام جاسم بحزن موجع / لمتى بسكت وانا اشوفهم يموتون قدامي ثلاث سنين وانا اتوجع مع وجعهم شوفي اخوانك عاجبك شكلهم الي متعب نفسه وهالكها بشركه حتى ماعنده وقت ينام وياكل والثاني صاير يمشي ويجلس بوسطنا ميت

وصرت تصرخ وتبكي / عيالي راحو تدمرو بسبت بنات راشد لولا خوفي من الله ومتاكده ان مالهن ذنب كان دعيت عليهن يمكن تبرد كبدي المحروقه طول هسنين

لكن الذنب ذنب عيالي ذنبهم انهم يلحقون ورى الي بايع
الجوهره قربت عند امها موجوعه من كلامها / يمه ادعي له ربي يريح بالهم


الجدات يبكن موجوعات كثير على حال جاسم




عند خالد

وصل مع غاده لبيت عبدالرحمن بياخذون الدحمي قابله محمد عند الباب


محمد / ترى بطلع بعد نص ساعه المطار لا تتاخر علي

خالد / بوصل غاده عند اهل والحقك للمطار اغراضي معي بسياره


طلع محمد للمطار ودخل خالد اخذ ولده ووصل غاده لاهلها

ولحق اخوه للمطار تقابلو مع نواف متفقين يسافرون سوى بطيارتهم الخاصه





في بريطانيا
عند هند

من بعد الي صار نايمه قامت صلت العصر وارجعت تنام تهرب من همومها بالنوم

عند غاده
دخلت الغرفه شافتها نايمه ارتاحت وطلعت بالصاله تنتظر الكوفيره اللبنانيه الي اتفقت معها تجي

عدنان بغرفته نايم من جاء من الجامعه صلى العصر ونام

وفهد من الظهر طالع مع صلاح
سمعت صوت الجرس طالعت بالعين السحريه شافت الكوفيره فتحت لها الباب
وجلستها بالصاله ودخلت على هند لقتها صاحيه متسنده على السرير

غاده قربت من هند / ماماتي الكوفيره موجوده

هند بابتسامه / يعني سويتي الي براسك وجبتيها

غاده بترجي / مامتي دخيلك نبي نسوي لوك جديد نبي نفاجئ خالد ومحمد بشكلك الجديد

هند باصرار / صبغ لكن قص لا

غاده / مامتي بنقص خفيف وهو على طوله وبندرجه كثير قدام

هند باستسلام / اطلعي عندها وضيفيها وانا بالبس والحقك

طلعت عنها وطلبت من الطباخه تجهز العصير والضيافه قدمتها لها

دقائق وطلعت لها هند انبهرت اللبنانيه بجمال هند وصدمها طول شعرها

غاده / طالبتك علشان ماماتي ابيك تصبغين شعرها

اللبنانيه / شعرها لون كثير حلو

غاده / نبي نسوي لها لوك جديد

اللبنانيه / بقص شعرها ماشاء الله طويل كثثير

غاده / قصيه على طوله وتفنني فيه اهم شي ماتقصرينه هذي رغبت ماماتي

اللبنانيه / والصبغ

غاده / اهم شي وهذا الي طلبتك علشانه ابيك تفتحين لون شعرها ابي افتح من لونه الاساسي بثلاث او اربع درجات

اللبنانيه / اوكيه مثل مابدك

طلعت اغراضها وهند جلست على كرسي منفرد والكوفيره استمرت بالشغل

بعد ساعتين خلصت من هند وجمعت اغراضها وطلعت

غاده تصفرررررررر / واووووووو ماماتي طالعه خيال

هند من غير اهتمام / اهم شي انبسطتي

غاده بحزن / ماماتي ليش مانتي مبسوطه كاني انا الي معدله شكلي وفرحانه فيه

هند بجديه / تعرفين اخر اهتماماتي نفسي وتغير شكلي

غاده بحب / ماماتي هذا الي بيذبحني ليش ما تعيشين لنفسك احنا كبرنا ماصرنا نحتاجك مثل اول

هند بحزن / خلاص فات الوقت اني اهتم بنفسي البركه فيك زينك هو زيني

غاده بعصبيه وقهر / ماماتي الي يسمعك تقولين هالكلام يقول الي تتكلم عجوز انتي الي يشوفك ينبهر بجمالك الي يذبح

هند بحزن موجع / ياخذون جمالي كله ويجيبون لي السعاده والرحه الفرحه انشالت من حياتي معاد احس طعم للحياه عايشه علشان ربي كاتب اني اعيش


غاده بعصبيه / جاسم السبب لا تنكرين

هند منصدمه من اختها شلون كاشفه حبها ووجعها بسبب جاسم / يتهيئ لك

اضطرت غاده تسكت ماتبي تقلب مواجعها يكفيها الي صاير اليوم

غاده / ماماتي خايفه كل ماذكر اني بطلع بكره بتخرجي قدام جمهور كبير

هند بطمنها / عادي ليش تخافين كلنا مرينا فيها

غاده / متى بنرجع لرياض

هند بحزن / بترجعون اليوم الثاني الفجر

طلع عليهم عدنان وهو شبعان نوم قرب وجلس عندهم

عدنان بابتسامه ومزح / هند طالعه صاروخ وش هالحلى لو امي مارضعتك كان خاطبك

هند ضربته على راسه / افلح بدراستك وخل سوالف العرس لغيرك

عدنان / ههههههههههههه

غاده / مجنون ليش تضحك

عدنان / مجنون هند اليوم قابلني يتقرب ويتودد مني يمكن لو اقوله شيلني وصلني البيت شالني

غاده / هههههههههه كان خليته يشيلك يمكن تجيه سكته ويموت ونفتك من غثاثته

هند قاهرها تصرفات عادل المراهقه الي تخليها تنحرج من اخوانها

هند بقرف / فكونا من سيرته اخاف القاه ناط عندنا جماد مايحس

غاده / هههههههههههه

عدنان / هند بتحضرين التخرج بكره

هند بحب / اكيد هذا اليوم الي انتظره سنين فرحتي بكره فرحتيني بغاده وبفهد

الساعه 10 بالليل

وصلت طيارة الفهد لمطار بريطانيا نزل خالد واخوه وغصبو على نواف يوصلونه معهم لان اخوه بنفس عمارة الي فيها شقة اخوهم

وصلو نواف دخل شقة اخوه وخالد واخوه دخلو شقة فهد



شقة فهد

كانت هند على نار تنظر اخوانها وغاده نايمن سمعت الباب ينفتح وقفت

فزت بشوق شافت خالد ركضت له وحضنته بحب وشوق ماشافته من شهر بعدت عنه وسحبت محمد وحضنته من زمان عنه


هند بحب / شخباركم بشروني عنكم و وعن خالي وبوجع وبدمعه حاره نزلت وخالي شلونه

خالد مسح دمعتها متاثر من وجعها عارف انهم يتوجعون ولا يقدرون يقابلون بعض مايبون يضعفون ويستجيبون لرغبة الثاني بدون اقتناع ففضلو البعد عن راحتهم عارف انهم ذبحم الحرمان والحنين ابوه متغيررررررر كثير بعد الي صار بينه وبين هند صار كثير يغمى عليه وبعد الفحوصات طلع قلبه تعبان يحتاج لعمليه لكنه رافض كانه يعاقب نفسه
محمد بيغير من الجو / وش هالحلى والزين لو امي مارضعتك كان تزوجتك


هند / هههههههههههه شكلكم متحسفين على حليب امكم الي رضعته

خالد بابتسامه / المفروض نصلي صلاة شكر لربي ا ن امي ارضعتك وصرتي اختنا

هند بابتسامه / نفس كلام محمد قاله عدنان يقول لو امي مارضعتك كان تزوجتك هههههه وجاء محمد وقال نفس الكلمه

خالد بابتسامه / شلون لو شافك مجنونك كان فرش فراشه عند باب الشقه

محمد بابتسامه / غريب هالانسان عنده روح محارب لا يمل ولا يكل

هند / ترنا قطعنا الرجال حش قبل شوي استلموه عدنان وغاده والحين انتم


خالد بابتسامه / وش هالحركات من متى نصبغ ونقص شعرنا

هندبابتسامه / تعرف اختك غاده لا حطت شي براسها ماترتاح الا مسويته واليوم حطتني براسها وحاستني

محمد / الا زينتك وش حوسته وربي تقطعين القلب من زينك

هند بوجع / خذو زيني ورموه تحت رجول خالي وهاتو بداله رضى خالي علي

وقولو له هند من بعد زعلك عليها ماتت تنظر بس تحفر قبرها وتندفن

خالد ومحمد دمعت عيونهم حاولو في ابوهم لكن مو راضي على انه متعذب اكثر منها لكن كلن متمسك برايه رغم وجعهم

خالد بحنان / مصيره بيرضى وسعي صدرك

هند ببكاء موجع / ثلاث سنين ياخالد ماشفته ثلاث سنين ماسمعت صوته ثلاث سنين وهو زعلان علي والله حاولت اني انزل عند رجوله وخليه يسبحبني مثل مايبي ويحذفني ببيت جاسم لكن داخلي شي كبير يمنعني اني انذل ووطي راسي

خالد بحنان/ هند لا توجعين قلوبنا دخيلك ارمي همومك على ربي

هند / ونعم بربي ادخلو نامو بغرفة فهد وراكم قومه الصباح

استجابو لطلب هند ودخلو غرفة فهد ونامو

وهي بالصاله موجوعه مقهور من خالها
هند في نفسها بوجع / لهدرجه صرت رخيصه عندك ولا تبي تشوفني معقولة هنت عليك وفضلت جاسم علي والله بديت اضعف ياخالي حرام عليك والله الطعن بالميت حرام ليش كل هذا علشان جاسم والله ياخالي لو ادري لو واحد بالمية انه يبيني وباقي حبي بقلبه لاسوي الي تبيه وانذل وهين نفسي لكن وش يضمني ياخالي انه مايذلني ويرفضني بعد مارميت نفسي عليه

الشباب يبون الثقيله والي مستحيل يطولونها والي مرخصه نفسها ماتسوى والله ياخلي بنظرهم ماتسوى ورخيصه لا ترخصني ياخالي وانا طول عمري غاليه

تعال شوف حالتي يمكن ترحمني وتعرف اش كثر وجعي


صارت تبكي بوجع وقهر يمكن يريحها من النار الي مشتعله دتخلها خالها من جهه وحبها وعشقها لجاسم من جهه

قامت وهي تسحب نفسها ودخلت غرفتها انسدحت جنب غاده ونامت بملابسها


يتبع









اليوم الثاني
في بريطانيا

صحت هند من النوم مالقت غاده بجنبها قامت ودخلت الحمام اخذت شور وتوضت وصلت ولبست بنطلون وسيع ابيض وبلوزه طويله فضفاضة بالون الاسود ولبست بالطو طويل وطلعت وحجابها بيدها
كانت غاده جالسه مع فهد متوترين صاحين قبل الفجر

هند بعصبيه / متى صاحين

غاده / قبل الصلاه شبعنا نوم نايمين بدري

هند بحنان / لازم تفطرون لا تروحون جوعانين خوف وجو وارهاق مايتجمعون بتتعبون


غاده / ماماتي بداومين بالشركه ولا بتطلعين معنا للجامعه

هند / لا بطلع لشركه فيه اجتماع الصبح ضروري اخلصه واجيكم

غاده / ماماتي لا تتاخرين علي محتاجتك بموت من خوفي

هند بجديه / منتي بالحالك معك خالد ومحمد وانا باذن الله قبل الحفل وانا عندكم

لبست حجابها

غاده بحنان / ماماتي افطري معنا قبل لا تطلعين من امس ماكلتي شي

هند بجديه / تاخرت لاحقه على الاكل

طلعت من عندهم

غاده / شفت خالي وش سوى بماماتي شوفها من امس ماكلت شي حتى الغداء ماكلته انسدت نفسها

فهد بوجع / وش بيدي اسويه مثل ماتتعذبين بسبتها كلنا نتعذب بسببهم الاثنين

جابت لهم الطباخه الفطور اكلو بدون نفس خايفين ان هند تكلم وتسال الطباخه وتقول مافطرو وتعصب عليهم


بعد ماخلصو طلعو للجامعه قابلهم نواف وصلاح
سبقتهم غاده من غير لا تلتفت لهم قرب فهد من نواف وسلم عليه

نواف / شخبارك فهد ان شاء الله مستعد

فهد / الحمدلله

صلاح مو معهم عيونه تلحق غاده ينتظر على نار ردها مع انه شبه متاكد بالرفض لان الكتاب امبين من عنوانه




عند هند

دخلت مكتبها وعلى طول دخلت غرفة الاجتماعات كان الكل موجود
استمرت تناقشهم بمشروع جديد وبعد ماخلصت طالعت بساعتها كانت 9


طلعت من الشركه ركبت سيارتها وطلعت للجامعه دخلت بسرعه ووراها سميره

وصلت داخل بقاعة الاحتفال ماشافت احد رفعت جوالها واتصلت على خالد وقال لها انه جالس قدام ومعه محمد

دخلت وصلت عندهم وجلست بالمكان الي حاجزه لها خالد

هند / خالد وينه فهد وغاده

خالد / تاركتهم عند نواف واخوه

هند بصدمه / نواف جاي
محمد / ايه

هند / جاي لحاله ولا معه احد

تعرف ان جاسم ونواف مايتفرقون خايفه ومرعوبه من فكرة انها تشوفه

خالد / لا ابوه مشغول

هند حست براحه / متى بيبداء الحفل

محمد / خلاص بيبداء شوفيهم الخريجين جالسين ينتظرون

هند وقفت بتشوف غاده وفهد انتبهت لهم من بعيد سوت لهم حركات بيدها


بالجهه الثانيه جالس فواز وصديقه عادل الي عيونه مانزلت من عليها وزاد اصرار على الي بيسويه مع انه مرعوب من ردت فعلها لكن هذا اخر امل له

عادل / يويل قلبك ياعادل شوفها

فواز بعصبيه / اقول وش رايك اطير لها

عادل بهيام / يوم المنى اني اطير ووقع بين ادينها لكن هذي مفترسه اخاف تاكلني

فواز / مدام انها مفترسه وش لك فيها

عادل / هذا الي زاد حبها بقلبي وادفع الي وراي ودوني وتصير زوجتي والله لاطلع بشوارع ووزع فلوس للمحتاجين وش ابي فيها مدام بنت الفهد من نصيبي

فواز بابتسامه / بتريحك بنت الفهد من الافلاس

عادل / والله اني الحين الي مفلس وفقران ومعدوم بعد


بدا الحفل والقى فهد كلمة الخرجين وعيونه على هند وبالنهايه كلامه

قال / اهدي شهادة تخرجي لاختي وامي هند الفهد الله يطول لي بعمرها


هند غصب عنها كلمته اثرت فيها ودمعت

نواف عيونه تسرق النظرات بجهة هند يبي يشوفها لكن اخونها مغطين عليه


مشت مسيرة الخريجين وستلمو شهادتهم
وهند جالسه تتكلم مع خالد عن رحلتهم الي بكره الفجر رفعت عيونها

تفاجئت بالي تشوفه فتحت عيونها مصدومه متفاجئة عادل قدامها ماسك المكريفون وبيتكلم خافت يتهور

عادل وعيونه مانزلت على هند



فواز مبقق عيونه مصدوم وهو يشوف صديقه قدامه وماسك المكريفون خايف من تهوره ما يمديه يلحقه ويمنعه حاط يده على قلبه وخايف من المصيبه الي بيقولها

عادل / الكل مستغرب وقفتي بعد انتهاء الحف حبيت اعلن خطبتي لهند الفهد واتمنى من الكل يبارك لنا الخطبه


هند فزت كانها مقروصه ووجها ولع احمر من العصبيه شلون هالحقير يتجرء عليها وقدام الكل

انصدم نواف وتوجع على حال صديقه تفاجئ وهو يشوف هند واقفه وواضح عليها الصدمه والعصبيه
طلعت من القاعه وركض وراها اخوها خالد ونواف لحقهم من بعيد خاف ان الموضوع الي جاي علشانه يفشل

سمعها تصراخ بعصبيه / شفت الحقير الغثيث وش سوى ليه يحسبها سايبه يجبرني بطريقته اني اوافق عليه والله لوريه لخليه يالعن الساعه الي تطاول علي

خالد / وسعي صدرك

هند بعصبيه / لانسان هذا لا يطاق غثيث نشبه ما يفهم شكله عقوبه من ربي بسبب ذنوبي
انا احاول اتجنب استخدم العنف معه لكن ثور ما يفهم والله مانام الليله قبل لا ربيه وخليه يلتفت وره وان انذكر اسمي يفز مرعوب


نواف يبتسم مسك حاجبه تذكر عصبيتها معه

نواف في نفسه / والله للحين على جمالك وقوتك وقسوتك يحلوها عصبيتك تزيدك جمال والله مالومه جاسم من كانت هند بين يدينه وش يبي بغيرها



عند عادل

بعد مالقى كلمته نزل لصديقه الي انفجر فيه بعصبيه

فواز بعصبية / يالمجنون وش سويت فضحت البنت قدام الله وخلقه يويلك منها ويسود ليلك والله ماتسكت عنك زين اذا نمت الليله بفراشك

عادل / اهم شي اني مبسوط وش بتسوي اهم شي بردت قلبي وبتنجبر توافق


فواز بعصبيه / ههههههههه هند تنجبر يامسكين معرفت مع منو تلعب لا تنسى اني حذرتك وانت ماسمعت

عادل / ماقصرت وانا ماسمعت هي وين اختفت ماشوفها

فواز يبتسم / ادبر لك مصيبه ماشفت شكلها وهي تسمع هبالك بعمري ماشفتها معصبه هالكثر خفت ليجيني شي من عصبيتها لكن ربك سلم

عند عادل

بعد مالقى كلمته نزل لصديقه الي انفجر فيه بعصبيه

فواز بعصبية / يالمجنون وش سويت فضحت البنت قدام الله وخلقه يويلك منها ويسود ليلك والله ماتسكت عنك زين اذا نمت الليله بفراشك

عادل / اهم شي اني مبسوط وش بتسوي اهم شي بردت قلبي وبتنجبر توافق


فواز بعصبيه / ههههههههه هند تنجبر يامسكين معرفت مع منو تلعب لا تنسى اني حذرتك وانت ماسمعت

عادل / ماقصرت وانا ماسمعت هي وين اختفت ماشوفها

فواز يبتسم / ادبر لك مصيبه ماشفت شكلها وهي تسمع هبالك بعمري ماشفتها معصبه هالكثر خفت ليجيني شي من عصبيتها لكن ربك سلم

عادل ببرود / يعني وش بتسوي بتفجرني حلالها على الاقل اموت ضحيه في سبيل الجمال

وقف فوازبعصبيه / لو بجلس معك دقيقه بتجلطني والله ماني بايع عمري

عادل ببرود / وين بطس وتخليني

فواز بعصبيه / والله لو اني منك حجزت اول طياره وانحشت لرياض

عادل وقف / انا طالع لشركتي تجي معي نتكلم بالخطبه

صارو يتكلمون وهم يمشوون

فواز انفجر / مجنون وطول عمرك مجنون هند مو لعبة اعجبتك بتحصل عليها هند انسانه روح ودم رفضتك خلاص يوجه استح

عادل ببرود / الا صدق عندك رقم خالها بالرياض

فواز حس بصداع شكل عادل رفع ضغطه

فواز بعصبيه / خير وش تبي بخالها

عادل ببرود / اكيد ابي اخطبها منه

فواز بعصبيه / تدري اول مايشوفك يمكن يذبحك تراه معصب من حركاتك الطفوليه

وصلو عند بوابة الجامعه

عادل / يله اشوفك على خير

فواز بعصبيه / من وين بيجي الخير بعد سواتك


عند هند

هند مستمره بعصبيته وخالد يحاول يهدي فيها
جت عندها اختها غاه وهي مقهوره اكثر منها ووجها كله عصبيه
وفهد لو عادل بين يدينه كان ذبحه

غاده بعصبيه / مامتي شفتي السخيف وربي ماسكت عليه

فهد بعصبيه / ابي افهم وش قصده يعلن كذبته قدام الكل بنرضخ ونزوجه بعيده عن شواربه

هند بعصبيه / مالكم شغل فيه هو تحدى هند الفهد والي يتحدني يستاهل الي يجيه مني

محمد بهدوء / ليش العدوانيه هذي واحد مجنون وتكلم طنشوه وش مراح يضركم كلامه

هند بعصبيه / اطنشه والله يحلم هو الي فتح النار على نفسه


عند نواف

نواف مستمر بمراقبتها واعجابه بهند يزود اكثر نادر او معدوم وجود بنت مثلها تجمع بين الجمال والقوه بين الانوثه والقسوة

واخيرا شاف غاده الي اخذت قبل صديقه وبعده قلب اخوه تذكر فيصل كان يتمنى انه جاي معه يمكن يقدر يبعد اخوه عنها لكن فيصل متهور يخاف يذبح اخوه وهذا الي خايف منه كم مره سمع فيصل يحلف ويتوعد ان الي يقرب منها بيموته

غاده ابهرته بجمالها ونعومتها ودلعها تاكد انه مستحيل يقدر يشيلها من قلب اخوه

مستحيل يقدم اخوه على صديق عمره الي اسنين مكتوي بنارها يتزوجها اخوه بارده مبرده

نواف في نفسه / والله لو اخر وحده بالعالم ماياخذها صلاح وفيني عرق ينبض هو رمى برفضي ورى ظهره لكن انا بتصرف



في الرياض
مكتب عبدالرحمن

انهى المكالمه الي جته وهو يغلي قهر شلون واحد يتجرء ويقهر هند وقدام الكل
كسر فرحتها بتخرج اخونها

عبدالرحمن في نفسه / هين ياعادل الكلب ان مربيتك انت تطاول على بنت الفهد قالو ماوراها احد بتغصبها بنتي ماتنغصب

حس بغصه بقلبه ان الي صاير بينهم بسبت انه بيغصبها على جاسم ويقدمها قربان له

ثلاث سنين وهي بعيده عن حضنه كل ليله يتقلب على فراشه كانه مقروص ثلاث سنين وهو يتوجع لوجعها باليوم يكلم كل الي يعرفهم بابريطانيا يسال عنها بطريقه غير مباشره فجر جوال فواز وهو يسال عنها ماقدر على البعد الي هو فارضه عليها وعليه

لمتى ياهند بانحرم من شوفتك والموت كل دقيقه يطق بابي قولي ياروح القلب ماحنيتي على خالك صيري احسن من وصيري راعية الاوله وتعالي اطلبي من خالك القاسي السماح

ارحمي خالك الي ميت يشوفك وحارم نفسه منك مابي اشوفك واضعف وانا طول عمري قوي ارجعي لحضني ياهند ياريحت الغاليه ردي للعين نظرها وللقلب دقاته



في بريطانيا
الساعه 12 الظهر

طلعت هند مع اخوانها من الجامعه راجعين لشقه

وصلو لشقه غاده دخلت لغرفتها تعبانه بتنام
وفهد دخل غرفته مرهق وتعبان نومه مقطع بالليل دخل غرفته ونام

هند جلست بالصاله والي صار بالجامعه ينعاد وهي تغلي قهر منه

لبست حجابها وطلعت لشركتها لازم تعاقبه مستحيل ترتاح وهي معصبه


وصلت لشركه دخلت مكتبها



عند جاسم

بعد الي صار مع امه ترك البيت ونام بالمستشفى ماله خلق يشوف احد تعب منهم مو راضين يريحونه يكفيه الوجع الي فيه تعب من كثر ماتزن عليه بالزواج

عارف انها من حقها تفرح فيه وتشوفه معرس وعنده عيال لكن مايقدر يستجيب لها وهو بدون روح بيظلم بنت الناس معه بيشوفها هند يكفيه الي فيه ليه يكملون عليه

مستحيل يتزوج غير هند لو يبقى طول عمره بدون زواج



في الشركه
الساعه 3

طلبت من السكرتيره تنادي فواز كلمتها السكرتيره قالت انه ماخذ اجازه اضطراري

ارفعت تلفون مكتبها وسوت بعض الاتصالات المهمه
وحست براحه انه لقت الطريقه الي بتربي عدنان فيها
كلمت السكرتيره طلبت لها كاس كبتشينو وفطيره بتموت من الجوع

بعد دقائق وطلبها عندها بدت تاكل الا سمعت

السكرتيره/ فيه شخص يبي يقابل ضروري

هند رفعت عيونها على السكرتيره / قولي له يدخل

بعدت عنها الفطيره تنتظر الضيف يدخل تفاجئت بالي داخل عليها نفس ماهو الزمن ماغيره تذكرت اخر لقاء بينهم

هند وقفت احترام / اهلا وسهلا دكتور نواف تفضل

نواف استغرب الترحيب حس براحه

جلس نواف بالكرسي الي مقابلها وهي ارجعت جلست وقدامها كاس الكبتشينو

هند بجديه / دكتور نواف وش تشرب

نواف بجديه / انا جايك من الرياض متعني ابيك بموضوع مهم

هند بجديه / ماترضاها لي تجي مكتبي من غير لضيفك تقهو وبعده تكلم بموضوعه

نواف / اجل قهوه ساده

رفعت تلفون مكتبها وطلبت قهوه لنواف بعده نزلت التلفون

هند اطالع بوجه نواف وشافت ضربتها وابتسمت

انسحر نواف على ابتسامتها الي اول مره يشوفها

هند بابتسامه / للحين الجرح الي بجبهتك واضح

نواف بابتسامه / البركه بايدك عرفت تصيب

هند بجديه / وقتها كنت تستاهل الضربه

نواف بعدم صبر / جاسم يحبك ياهند

انتفض قلب هند وحست ببروده بجسمها

كمل نواف / طول هالسنين تعبان بسبتك والله ياهند حالته ماتسر العدو قبل الصديق

هند بخوف / شلون تعبان

نواف بوجع / عايش مع الناس وعقله وقلبه معك ارحميه ياهند طالبك ارحميه ارجعي له جاسم تغير بسبتك صحيح انه اشتهر بشغله لكن قلبه مريض بالهوى والهوى ماله دوى

هند كاتمه دموعها وتحس انها تحرقها مع كل كلمه يقولها نواف ينزف قلبها الم ووجع


نواف بحزن موجع / يضنك تزوجتي وجبتي عيال كل ليله يتخيلك زوجته ونايمه بحضنه شفتي لوين وصل جاسم احكمي ضميرك وش شفتي من جاسم يوم تعاقبينه كل هالعقاب والله ياهند لو لفيتي الدنيا مثل جاسم ماتلقين

هند ماقدرت تسمع اكثر تحس قلبها بيخنقها الي فيها كافيها يجي نواف ويكمل عليها

دخلت السكرتيره بالقهوه وحطتها قدام نواف

هند بحزن / اشرب قهوتك يانواف مصير صديقك بينساني ان طال الزمن ولا قصر

نواف وقف معصب / اشربيها انتي قلبك ميت وتستلذين بتعذيب غيرك ذنب جاسم الوحيد انه حبك وللحين يدفع ثمن هالذنب والله ياهند حرام فيك جاسم الطيبون لطيبات

هند بعصبيه / جاي مكتبي تهيني ياليت يانوف تطلع من مكتبي والي متعني له ماصار ولا راح يصير

نواف بصراخ / قاسيه وطول عمرك قاسيه
بتنبسطين اذا قريتي اسمه من الوفياة تاكدي بيكون بسبتك

كمل بهدوء / ياهند ارحمي عزيز قوم انذل ارحميه
جاسم مو جاسم الي قبل لا يعرفك اترجاك ياهند بحياتي ماترجيت احد ارحمي ضعفه

الي مثله متزوجين وفرحاني بعياله وهو عايش على ذكرى وامل مستحيل يتحقق

والله ياهند اني جيتك وانا مكره عشقه بيدمره والله لو لعشقه علاج لدفع كل الي وراي ودوني علشان اعالجه من عشقه المجنون لوحده بلا قلب

هند موجوعه موجوعه منهاره براكين من المشاعر انفجرت بداخلها لكنها تمثل الصلابه والقوة

هند بصوت يرتجف من النار الي اشعلها نواف / خلاص صفحة جاسم انطوت

نواف فقد الامل وقف وطلع من غير لا يشرب قهوته

هند رمت نفسها على الكرسي منهاره وصارت تبكي بوجع وقهر

معقوله الي يقوله نواف وجاسم تعبان بسبتها مثل ماهي تعبانه بسبته معقول للحين قلبه يدق لها مثل ماقلبها يدق له معقوله يحبها كل هالحب والعشق وهي منحاشه بسته معقوله فيه امل بسيط انها ترجع لجاسم وتشوفه وتعتذر منه

احساس بالامل انزرع بقلبها لكن لازم هو الي يخطبها كيف وشلون ماتدري تبي لرجعت بيته تكون بقوتها

معاد لها خلق تبقى اكثر بشركه طلعت اركبت سيارتها وصلت لشقه دخلت غرفتها نزلت حجابها وشنطتها دخلت الحمام اخذت شور بارد يبرد نارها

ودخلت السرير حست براحه ماتدري ليش كانها كانت محتاجه لزيارة نواف


عند فيصل

بعد الي صار بينه وبين امه حاول انه يضغط على نفسه ويتعامل معهم طبيعي يكفيهم حال جاسم الي نايم بالمستشفى ماله خلق لهم

كان بغرفته واقف قدام المرايه شاف الجرح الي بجبهته وابتسم


فيصل بابتسامة وجع / اخبارك ياغاده اكيد تخرجتي للحين بابريطانيا ولا رجعتي
ااااااااااا مشتاق لك والشوق مل من صبري
اكيد كبرتي وحلويتي للحين شكلك مرسوم بقلبي قبل عقلي
صرت اشوفك بنومي وشوفك وانا صاحي

وكمل بوجع / الحين اشوفك تعطيني غترتي وواقفه بالمبخر بتبخريني تدرين اني اعشقك واموت فيك مستحيل بتلاقين وحد يعشق ربع عشقي لك
ياليت تدرين ان شركاتي سميتها باسمك مابي اسمك يغيب عني مثل ماغابت اخبارك

عمرك شفتي عشق مجنون مثل عشقي دخيلك ارجعي وربي لكتب كل الي املكه باسمك يكفيني اني املكك وهذا الي اترجاه واتمنى بالدنيا





عند عادل
العصر

سمع طق الباب شاف سيارة اسعاف وثنين لابسين ابيض خاف مسك جواله واتصل على فواز


عادل بخوف / فواز الحق علي شكل بنت الفهد بتوديني مستشفى المجانين السياره واقفه قدام الباب

فواز بسخريه / تستاهل ماجاك بعد الي سويته هذا مكانك

عادل بعصبيه / ان دخلت مستشفى المجانين طلعت من عندهم مجنون طالبك ياخوي الحق علي وقول لبنت الفهد والله ماقرب من جنبها

الرجالين اخذو الجوال ورموه وكتفو عادل وشالوه بسيارتهم

وصلو لمستشفى الامراض العقليه وحطوه بجناح الحالات المستعصيه

اشكاله تخوف الي شعره منفوش والي ثوبه مقطع وبعضهم مفاسيخ ( الله يثبت علينا العقل والدين )
وتصرفاتهم مرعبه وتخوف اخذ زاويه وجلس وهو يقراء كل الادعيه الي حافظها كل ماقرب منه وحد منهم انتفض

عادل في نفسه / توقعت تسوين أي شي ياهند الا انك ترميني مع المجانين ياليتك حابستني اهون من هنا

زين اذا جلست بعقلي من الي يشوفه يارب يسوقك لي يافواز وتلحق صديقك قبل لا يصير مثلهم ويشقق ثيابه ولا يمشي مفسخ يفرحت امك فيك ياعادل وانا متخرج من مستشفى المجاني

قطع عليه افكاره هجوم واحد من المجانين عليه

عادل بخوف ورعب / هييه وخر عني ترى اذبحك
المجنون صار يصدر اصوات وحركات مخيفه

عادل بخوووف بحياته ماخافه / صار يقراء المعوذات بصوت عالي

قبل لا يكمل مسكه واحد منهم وصار يدور فيه لين داخ راسه وطاح على الارض

عادل بدموع / شلون بتصل عليك يافواز وتنقذني يارب انك تسوقه لي ويخلصني


تتبع








عند عبد الرحمن

كان بالبيت جاه اتصال طلع بعيد مايبي نوره تنتبه للمكالمه

بعد ماخلص اتصاله ماقدر يمسك نفسه من الضحك

عبدالرحمن / هههههههههههه سويتيها يابنت الفهد بردتي ناري فيه يستاهل ماجاه هههههههه شلون طرت في بالك ودخلينه مع المجانين ههههههههههههههه للحين على قوتك مثل خبري الله يجمع شملنا ويطيح الي براسك


وصلت عنده نوره مستغربه من ضحك زوجها بصوت عالي عو المكان


نوره بابتسامه / دوم هالضحكة يارب ضكني معك

عبدالرحمن / ابو بسام قال سالفه ضحتني

نوره بحب / ياليته كل يوم يكلمك ويضحكك
من زمان ماشفناك تضحك الله يسعده الي خلانا نسمعها

عبدالرحمن يتهرب / طالع عند ابو بسام

طلع تاركه من غير لا تتكلم وتساله





عند هند

صحت على صوت جوالها شافت المتصل فواز

هند / الو خير فواز وش عندك متصل

فواز بعصبيه / وين وديتي عادل

هند بسخريه / وديته المكان الي المفروض يكون فيه صديقك مجنون وخطر على العالم ومكانه مستشفى المجانين


فواز بعصبيه / مثل مادخلتيه اطلعينه

هند بعصبيه / يحلم يطلع بعد سواته اليوم ان ماخليته يصير مجنون رسمي ماكون هند

فواز بترجي / بغالات خالك عندك طلعيه

فواز يعرف نقطة ضعف هند ويعرف ان أي احد يطلبها ويدخل خالها بسالفه مستحيل ترده

هند انتفضت / بطلعه لكن والله لو تعرض لي لخليه يعيش طول عمره هناك

فواز / وانا ضامن لك مستحيل بعد الي شافه بيقرب منك

هند / روح لمستشفى وبكلمهم يفكونه لك

سكرت الجوال واجرت اتصال وبعده قامت شافت الساعه 7 المغرب انصدمت من كثر النوم




عند فواز

سكر الجوال وطلع للمستشفى جلس عند المدير وقاله اسم عادل وجابوه له عادل ماصدق رمى نفسه بحضن فواز وهو ينتفض رعب ماصدق يشوف احد ينقذه

فواز / يله بطلعك معي واخذت علي هند تعهد انك ماتتعرض لها وان قربت منها بتخيس هنا

عادل / لا توبه وش ابي فيها كله ولا نعمة العقل وربي الي شفته داخل بجلس سنين مانسيته لو متاخر علي يوم تشوفني طالع لكم مفسخ ولا مشقق هدومي

فواز / ههههههههه رايق تنكت

اخذ صديقه وصله لبيته وطلع لبيته







عند هند
بعد العشاء

بعد ما سكرت الجوال طلعت لصاله لقت اخوانها متجمعين يسولفون

هند بابتسامه / السلام

خالد / وش هالنوم

قربت وجلست جنبهم / مبسوطه ربيت لكم عادل

فهد بصجمه / شلون وبسرعه هذي

هند بجديه / تعرفوني مانام وبقلبي حره

محمد بخوف / وش سويتي

هند بابتسامه / دخلته لمكانه الطبيعي مستشفى المجانين

عدنان / ههههههههههههه وربي من زمان شاك انه مجنون

غاده / ههههههه الرجل المناسب بالمكان المناسب

محمد بعصبيه / حرام عليكم الي مايعجبكم تصرفه دمرتوه وش احنا في بغابه

هند بحزن / تطمن طلع مابردت قلبي فيه فواز ترجاني باسم الغالي ولا قدرت ارده والحين تلاقيه في بيته

فهد بقهر / كان تركتيه يوم كامل يتادب

هند ببرود / هذا الي صار

جلسو يسولفون وهي سرحانه وكلام نواف ينعاد براسها

خالد / هند وش شاغل تفكيرك

هند انتبهت على نفسها / موضوع خاص بالشغل

التفتت لعدنان الي ينعس / عدنان روح نام وراك جامعه

قام عدنان ودخل غرفته ونام

هند التفتت لغاده / وانتي ليش جالسه قومي نامي او جهزي اغراضك

غاده / ماماتي اغراضي جاهزه ابي اسهر معك قبل لا سافر لاحقه على النوم

خالد / انا داخل انام ماني قادر افتح عيوني
وقف محمد / وانا ماشوف طريقي بنام وراي بكره يوم طويل









عند نواف

بعد ماطلع من شركة هند طلع وهو مقهور ماتوقع بعمره يشوف قسوة مثل قسوة هند
وصل لكوفي شوب جلس فيه يبي يروق منقهر انه مثل ماجاء بيرجع
طلب له قهوه ساده شربها وبعده طلع لشقة اخوه

دخل لقى اخوه بغرفته دخل عليه شافه يجهز شناطه ماله خلق يكلمه بموضوع غاده

طلع برى في الصاله وانسدح على الكنب وهو يغلي قهر من هند





عند هند

هند وغاده بالصاله قامت غاده وجلست جنب اختها ورمت نفسها بحضن هند وصار تبكي بوجع استغربت هند ورفعتها عن صدرها

هند / ليش كل هالبكاء والنحيب

غاده تبكي بقهر ووجع / ماماتي ابي فيصل رجعيني له طالبتك والله ماقدر اتحمل اكثر ابيه والله ابيه

هند في نفسها / وانا ناقصه وجعك ياغاده اليوم شكله عذاب من اوله

هند / ................

غاده / ماماتي مثل ماخليتين اخلعه رجعيه لي

هند بقوة / ماقدر ارجعه لك تحسبين فيصل لعبه اذا مابغيتيها رميتيها واذا بغيتيها اجبتها لك


غاده بوجع وقهر / ليش بشر نقدر وبالخير مانقدر ليه دمرناهم وحنا متاكدين انهم يحبونا ويوم كرهونا حبيناهم

هند بعصبيه / مدامك من الاساس تبينه ليش جيتيني تبكين وتترجيني اخلصك منه

غاده بحزن / ماكشفت حبي له وعشقي الا بعد ماتركته

هند بجديه / فيصل سبب رفضك لصلاح

غاده بقوة / مثل ماجاسم سبب رفضك لعادل قلبك متعلق بجاسم وتكتوين بنار عشقه مثل ماكتوي بنار عشق فيصل ربي انتقم لهم منا

هند متفاجئة من غاده قالت برتباك / كل الي تقولينه ماله اساس ومن راسك عمري ماحبيت ولا راح احب جاسم

غاده بقوه / اساسه انك كل ليله تسولفين معه وتنادينه وتترجينه انه يرجع لك

انا اقولها صريحه وبصرخ باعلى صوتي احــــــــب فيصل واموت فيه ولا اتخيل اني اكون زوجه لغيره

هند انصدمت معقوله وصلت معها الحاله انها تهذي باسمه وهي نايمه معقوله هند الفهد بقوتها لنذكر اسمها تهتز لها المجالس خوف منها تضعف وتهذي بنومها أي ضعف ماتوقعت ان قلبها الي شاخ يسكنه جاسم ويستولي عليه زمن المعجزات تحقق


هند بحنان / معاد ينفع ياغاده الي انكسر مستحيل يتصلح وجاسم واخوه كسرناهم

ماتدرين فيصل يمكن احب وتزوج ونساك ليه تعذبيني وتعذبين نفسك انتي رفضتيه وخلعتيه وهذي كبيره مايتقبلها أي رجال

غاده صارت تنتفض وتبكي وجع وقهر كل الي تقوله هند متاكده منه لكن قلبها متعلق فيها وتحبه وتعشقه

سحبتها هند وضمتها وهي موجوعه اكثر منها

هند بحب / ارجعي الرياض انسيه ياروح امك واشغلي نفسك بعيادتك الي تنتظرك تنورينها كل شي جاهز بينكتب اعلان عن عياتك بكره او الي بعده بتكون بكل الجرائد اثبتي وجودك ابيك احسن دكتورة اسنان بالسعوديه بكبرها

غاده رفعت نفسها من حضن هند موجوعه انه ماقدرت تكتم وجعها في نفسها واوجعت هند فوق اوجاعها

غاده / ماماتي تعالي معي

هند بوجع وقهر / ماقدر اترك شغلي هنا وارجع لرياض

غاده بحزن / لمتى تتهربين من مقابل خالي لمتى كل واحد يتوجع بسبب الثاني

قلبت عليها المواجع وفتحت جروحها وذرة على الجرح ملح

هند بوجع / خالي طالب مني المستحيل لو طلب روحي قدمتها له لكن الي طالبه فوق طاقتي خالي يبي لي الاهانه والذل وانا بعيش واموت راسي مرفوعه لو داخلي ميت

غاده بجديه / طيب ليش رافضه وانتي تموتين بجاسم

هند بصدق / لو خطبني بوافق عليه وانا مبسوطه وبيكون يوم سعدي لكن اني اعزمه على نفسي يمكن يرضى او يرفض والله كبيره على النفس ياغاده

غاده بجديه / ماتوقع ان جاسم بيرفضك يمكن بيكون يوم السعد عنده

تذكرت هند كلام نواف لكن مهما كان لكل شي اصول مستحيل تتعداها

هند / الاساس الي يبيني اسويه خالي غلط ولي اساسه غلط عمره مايدوم

هند طالعت بساعتها كانت 1 ونص

هند / غاده خذتنا السوالف مابقى شي على سفركم
قامت غاده / بدخل اخذ شور وانتي مامتي قومي فهد ومحمد وخالد لا يتاخرون

دخلت عند اخونها وصحتهم وقام معهم عدنان بيودعهم

بعد نص ساعه اطلعت غاده لابسه وجاهزه وطلعو كلهم مع بعض للمطار كان نواف سابقهم ينتظرهم اول ماشاف هند وهي واضح ان كلامه ماثر فيها كان وده يركض لها ويضربها لين تطفي حرته منها طالعها بنظرات حقد وكره

هند كانت تضم اخوانها وتودعهم

عدنان يضم غاده / بشتاق لك يادبه

غاده بابتسامه / ادل طريق كل ماشتقت لي تعال شوفني


تركت عدنان وحضنت هند بقوة ورفعت وجهه الي كله دموع

غاده تبكي / ماماتي تعالي معنا ماشتقتي لسعوديه

هند بحزن موجع / اذا رضى علي خالي رجعت ولا ببقى طول عمري بابريطانيا نار الغربه ولا نار صده


ودعوها وركبوا لطياره

وهي وعدنان راجعو لشقه ادخلت بتبدل وترجع لشركه بتشغل نفسها عن غيابها الشقه صارت كئيبه بدون اخونها

رمت نفسها على الكنبه وعدنان مقابلها

موجوعه مقهوره هند في نفسها / ااااااااااااه من قسوتي وغروري وكرامتي التي خلتني اتوجع ويمكن اجلس طول عمري وحيد بالغربه

غصب عنها بكت ماحست بنفسها الا بعدنان يمسح على ظهرها

عدنان بحزن/ ليش تبكين

هند / بشتاق لهم

عدنان / اذا اشتقتي طيارتك تحت امرك توصلك وترجعك بنفس اليوم

وقفت / الله يعني قوم لا تتاخر على جامعتك

دخلت الحمام اخذت شور وتوضت وصلت الفجر ودعت من قلبها ان الله يفرج همها

لبست اول لبس لقته بطلون اسود فضفاق وبلوزه سماوي طويله وفوقه بالطو لبست حجابها

هند طلبت من الطباخه تجهز الفطور طلع عدنان افطرو وهم ساكتين

هند / بوصلك للجامعه قبل لطلع الشركه

طلعت مع عدنان جلس قدام وسميره ورى وصلته للجامعه وكملت طريقها لشركه


في الشركه

دخلت شركتها متضايفه من سفر اخونها ومن المواجهه الي صارت بينها وبين غاده
فجرت عليها المواجع
سافرت وتركتها وحيده تعاني وجع الوحده ووجع الغربه
طلبت من السكرتيره تجيب لها الاوراق الضروريه

دخلت السكرتير بالاوراق ومن بينهم جريده متعوده هند يوميا تقراها

صارت تتصفح اوراق الجريده ببرود انتبهت لخبر وانصدمت ان الخبر عن جاسم انه سوى عمليه قلب مفتوح لرجل مهم بالدوله وتكللت بالنجاح ومحطوطه صوره وهو بلبس العمليات

دققت بالصوره وتاملتها بعيون عاشقه محرومه ماتذكر ملامحه لان الحقد كان عاميها اخذت الجريده وحطت صورته على قلبها يمكن تخف دقاته


اصدرت تنهيده وجع وقهر / وانا ناقصه هالخبر يكمل علي وجعي والحل ياهند

معقوله كلام نواف صدق وانه مجنون بعشقي يمكن نواف يبالغ او يمكن خطه بينهم يبي يكسر راسي مستحيل يحبني ويعشقني كل هالعشق وهو ماشاف مني الا الذل والمهانه
سندت راسها على الكرسي وسمحت لدموعه بالنزول



يتبع








بعد يومين

غاده واخوانها وصلو لرياض واستمرو بحياتهم الطبيعيه

وهند للحين تعاني الوحده والعشق والحرمان من خالها يوجعها

جاسم رجع للبيت وامه تجنبت تجيب سيره الي صار ماصدقت انه يرجع للبيت



في بيت ام جاسم

الجدات كانو بغرفتهم نايمات والجوهره جالسه تتقهو مع امها وفيصل كان نازل وقف وهو يسمعهم يتكلمون عند غاده متاكد لنزل وشافنه بيسكتن وهو ميت يسمع عنها خبر

الجوهره / يمه دريتي ان غاده رجعت لرياض

فيصل فز قلبه وبردت مفاصله وجلس على الدرج

ام جاسم / من قالك
الجوهره بابتسامه / وفاتحه عياده

ام جاسم / من وين جتك الاخبار

الجوهره / قريت اعلان لعيادة غاده الفهد

ام جاسم / اياني وياك يدري اخوك انها جايه مو ناقص

فيصل غصب على نفسه وقف وانتظر دقائق لين غيرو الموضوع ونزل

قرب من امه وباس راسها

ام جاسم / اجلس تقهو معنا

فيصل باستعجال / طالع عندي شغل ضروري

طلع من البيت مر سوبرماركت كبير شرى كل الجرائد ركب سيارته رايح لشركته

عطى الجرائد لسكرتير

فيصل / ابيك اطلع لي اعلان باسم عياده غاده الفهد

السكرتير صار يقلب بالجرائد يبحث عن الاعلان

دخل فيصل مكتبه جالس على نار ينتظر متى يدخل عليه السكرتير

بعد ساعه من انتظار فيصل دخل السكرتير بالجريده بيده فاتحه على صفحة الاعلان

السكرتير / طال عمرك هذا هو الاعلان

فيصل اخذ الجريده بلهفه وشوق

فيصل / مشكور ارجع لمكتبك

طلع السكرتير وعيون فيصل على الاعلان

معقوله جت بعد كل هالسنين لازم يشوفها مشتاق لها وبيموت من الشوق اخذ عنوان العياده ورجع للبيت لقى فرح تلعب عند امها
شالها بيطلع فيها استوقفه صوت الجوهره

الجوهره بعصبيه / فيصل وين ماخذ بنتي
فيصل / باخذها مشوار
الجوهره / وينه مشوارك

فيصل بطفش / للملاهي

الجوهره مستغربه / من متى نزلت عليك الحنيه ولا وبعد بتوديها الملاهي

طلع ماله خلقها ركب السياره وباس خد فرح

فيصل بابتسامه / لا تفرحين مافي ملاهي ماخذك طعم علشان اصيد فيه غاده

وصل لعيادة غاده وقلبه ينتفض مشتاق لها حتى النخاع وخايف من المقابله بعد كل هالسنين

وصل للاستعلامات وهو شايل فرح

فيصل / غاده الفهد موجوده

الموظفه / لا دوامها بكره

فيصل حس بخيبة امل طلع مقهور ركب سيارته
فيصل يكلم فرح / شكل وجهك نحس علي

وصل للبيت دخل نزل فرح بحضن امها

الجوهره باستغراب / ماسرع مارجعتو

فيصل / غيرت راي تذكرت اني مواعد رجال بكره جهزيها باخذها حرام اكسر خاطره

الجوهره بصدمه / سبحانه يغير ولا يتغير من يصدق فيصل يعطي فرح وجه

فيصل / لا تفرحين كثير بس بكره وبعده لو تموت ماطلعتها

طلع راجع لشركه

في بيت عبدالرحمن
الظهر

غاده منسدحه على رجل خالتها وخالتها تلعب بشعرها وحنان جالسه تلاعب الدحمي

غاده بابتسامه / خالتو الموديل الي مطلعه خالد صراحه مو شي

نوره ضربتها على جبهتها بابتسامه / فديتها الدحمي ماترك من الزين شي

غاده فتحت عيونها على كبرها وتاشر على الدحمي / هذا ماترك من الزين شي يكبرها عن ربي كبراه
حنان بابتسامه / فديته يجنن ياليت الي اجيبه يطلع بحلاته

غاده بابتسامه / ناقصين تكثرون علينا الشيون

نوره بابتسامه / اقول لا يسمعك خالد يمكن يذبحك
سمعو صوت خالد / وش يسمع خالد

تغطت حنان بطرف جلالها

غاده بابتسامه / اعترفت لها بحقيقه مره للاسف مو راضيه تتقبلها

خالد قرب وباس راس امه التفت على حنان



خالد بابتسامه / شخبارك حنان

حنان بصوت واطي / الحمدلله

خالد فتح ذرعيه وركض له ولده وشاله

خالد / وش الحقيقه

غاده بابتسامه / ان ولدك الله يديم النعمه ماينبلع من شينه

خالد يبوسه خد بقوه / فديته كله رجوله وش نبي بالزين

غاده ترمش بعيونها / الي مايطول العنب حامض عنه يقول

خالد بابتسامه / ياحمضن عنه يقول ليش مادوامتي بالعياده ولا عاجبك التسدح والنوم على رجل امي

غاده بحب / والله النوم على رجل خالتي احسن من الدوام بمليون عياده

نوره رفعت راسها وحضنتها بحب

نوره بحزن / الله لا يفرقنا مارجعت روحي الا برجعتك الله يكملها علينا برجعت الغاليه

دخل عبالرحمن على اخر كلمه / منهي الغاليه

نوره بقسوه وبدموع / الي طاوعك قلبك وهاجرها سنين ولا كلفت على نفسك تسال عن حالها واحوالها

بنتك ياعبدالرحمن موجوعه مو هند الي خبرك يمكن لو شفتها مره وحده يطيح الي براسك كسرتها ياعبدالرحمن وكسرت القوي صعبه

عبدالرحمن كلام نوره اوجعه وحس بنغزات بقلبه تزود وحس باختناق زرقة شفايفه واسود وجهه يدور النفس مو لاقيه ركض له ولده خالد فتح ازاريره لكن مافي ا مل

نوره بعدت غاده عنها وركضت لعبدالرحمن وكلها خوف انها تفقده قست عليه بكلامه ماقصدها تذبحه قصدها تلين راسه

ركضت وهي تصارخ / خالد الحق على ابوك

خالد نادى السواق والخدم شالوه بالسياره وركبت معهم نوره

غاده مفجوعه منصدمه كان الي صار حلم من بعد ضحكهم انقلبت تعاسه صارت دموعها تنزل لا شعوريا
حنان مسكت الدحمي الي يصيح من صراخ جدته

رفعت جوالها واتصلت على هند






هند كانت بالشقه منسدحه شافت رقم اختها ابتسمت

هند / هلا بغدويه

غاده وهي تشاهق / خالي بيموت ماماتي

هند تنتفض من الخوف / وش تقولين

انتهت المكالمه من غير ماتفهم شي
يتبع









عند غاده

سحبت حنان الجوال منها وسكرته

حنان / حرام عليك تخوفينها الي سويتيه بيضر امك فاجئتيها بالخبر وصدمتيها

غاده طاحت على الكنب منهاره ماحست بنفسها الا بعد ماسكرت التلفون



عند هند

مسكت جواله اتصلت على خالد اكثر من مره مايرد انجنت وصاردت ادور بالغرفه مثل المجنونه



عند خالد
ساق بسرعه جنونيه وصل لاقرب مستشفى دخل ابوه بالعنايه ونوره بقت عنده
وهو طلع برى ينتظر الدكتور يطمنه
طلع عليهم الدكتور

الدكتور / ابوكم حالته خطيره يحتاج عمليه بقلبه بسرعه قبل 48 ساعه قبل لا يصير له مضاعفات

سمع صوت جواله شاف رقم هند لازم يقول لها خايف لو صار لابوه شي تلومه

خالد بصوت تعبان / هلا هند

هند بصراخ هستيري / خالي وش صاير له

مستغرب شلون درت / ابوي تعبان وحالته خطيره لازم عمليه قبل 48 ساعه ولا بيصير له شي

هند بصراخ / انا جايه لاتسوي شي لين اجيك قولي باي مستشفى

خالد قالها اسم المستشفى




عند هند

منهاره تمشي من غير وعي اخذت عبايتها ولبستها بالمقلوب وشيلتها ونقابها بالمقلوب وطلعت ركض من الغرفه بدون ماتاخذ جوالها او شناطها من هول الصدمه طلعت حافيه بدون حذيان هذا خالها الهواء الي تتنفس نبض القلب والروح

طلعت وكان عدنان بالصاله انصدم من شكل هند وقف مبلم انصدم اكثر انها طالعه بهالشكل

ماشافته ولا التفتت له صاير تتسابق مع الوقت ياتلحق على خالها او لا وصلت لسيارتها ركبتها وساقت بسرعه جنونيه وصلت للمطار ركبت طيارتها من غير لاتاخذ احد معها

عقلها توقف عن التفكير الي تشوفه خالها واحتمال تفقده طول العمر وتنحرم منه

ركبت بمكانها الخاص وصارت تنتفض من البكي





عدنان ماقدر يصبر كلم خالد


خالد كان بالانتظار جاه اتصال اخوه


خالد بتعب / نعم عدنان

عدنان بخوف / خالد هند طلعت بشكل مرعب تصدق طالعه مقلوبه عبايتها وبدون حذيان جيت بالحقها ركبت سيارته وساقتها بسرعه جنونيه وشنتطها بالغرفه وش صاير

خالد بصراخ / شنوووووووو ليش تركتها

عدنان / شكلها فاجئني بعده ماقدرت الحقها

خالد بوجع / الحين وين راحت وش صار عليها
روح اسال عليها بالمطار طالع طارت طيارتها

عدنان / بتجيكم بهالشكل

خالد بعصبيه / عدنان مالي خلقك سو الي قلته لك


عند عدنان

طلع للمطار سال عن طيارتها قالو مقلعه من ساعتين
كلم اخوه وطمنه ان هند جايتهم



عند هند

بالطياره مستمره بالنحيب والبكي الموجع
بعد 6 ساعات ثقيله على هند وكانها سنين وصلت طيارتها للرياض الساعه 7 المغرب انزلت بسرعه وصارت تركض الكل يطالعها بقرف من شكلها المتبهذل من في هالزمن يمشي من غير حذيان لكن الصدمها نستها كل شي زين ربي هداها ولبست عباتها ونقابها



طلعت برى المطار وصارت تركض ادور على تكسي دخلت قزاجه برجلها وهي محست فيها صارت رجلها تنزف الي بقلبها نيران ووجع اكبر من جرح رجلها

ركبت تكسي وطلبت منه يوصلها للمكان الي تبيه




بعد ساعه وصلها لمستشفى نواف انزلت وركضت بين الاسياب ادور على غرقته شافت غرفته فتحت الباب بقوتها


عند جاسم

كان جالس يشرب كابتشينو انصدم من فتحت الباب بقوة

استغرب من شكل الحرمه الي داخله لكن حس بنغزات بقلبه

ركضت له من غير شعور مسكت يده تترجاه فز قلب جاسم ونشف ريقه وتسارعت دقات قلبه شلون مايعرف عذابه

هند بترجي وبكاء يقطع القلب / خالي ياجاسم بيموت يخليني بيموت وهو زعلان علي وصارت تبكي بوجع لوصار لخالي شي بالحقه هو روحي هو سندي عزوتي تاج راسي دخيلك يا جاسم الحق عليه اخذ قلبي وزرعه مكان قلبه
ابوس ارجولك ارحم ضعفي ياجاسم خالي هو الي بقى لي بالدنيا عالجه وصارت تبكي بوجع

وجاسم مصدوم من الي يشوفه شكلها مبهذل وحالتها يرثى

هند منهاره ونقابها مبلل بدموعها
اوجعه قلبه انها تذل نفسها له قرب منها

جاسم بعشق / لا تذلين عمرك يابنت العم مكانك عالي انتي تامريني وانا اطيعك

قرب منها اكثر مسك عباتها ونزلها عدلها ورجع لبسها نزل عيونه بالارض شاف دم وانصدم انه من غير حذيان

جاسم بحب / هند رجلك تنزف بعالجها

هند ببكاء موجع وصوتها مبحوح من كثر
البكي / عالج خالي

فسخ حذيانه وحطها قدام ارجولها / البسيها ياهند مابي جرحك يتلوث

طالعته بعيون ذبلانه من البكي / مايحتاج

جاسم باصرار /البسيها وانا بروح معك الحين
هند استجابة له / ولبست حذيانه وهو لبس الشبشب الي بالحمام

كان نفسه يحضنها ويزرعها بين ضلوعه نفسه يروي حرمان وعطش السنين لكن مستحيل يستغل ضعفها

طلع معها وهي تمشي من غير شعور ركبت مع جاسم قدام

التفت لها جاسم قربها منه مووووووجع لكن ماقدر يطلب منها تنزل وتروح ورى هو يقدر يتحكم بانفعلاته

جاسم / هند وينه المستشفى

هند بصوت كسير / مستشفى ال ........


وصلو للمستشفى فتحت السياره قبل لا يوقفها جاسم وركضت داخل المستشفى

جاسم وقف سيارتها بالمواقف ونزل


عند هند

تركض بين الاسياب وصلت لغرفة الطوارئ شافت خالد واقف ساند راسه على الجدار ركضت له وفجئتها انها رمت نفسها بحضنه وصار تبكي بوجع وانهيار تام خالد تركها كان خايف عليها وارتاح يوم شافها في حضنه

خالد حس بنفضتها شدها وضمها بقوه صعبه عليها تستقبل الخبر وفي من في خالها



جاسم واقف بعيد شافها بحضن اخوها تنتفض كانها ورقه كان نفسه هو الي بمكانه ويواسيها لكن الشكوى لله

قرب منهم وهو عيونه مو راضيه تنزل عنها صحيح مايشوف الا سواد لكن داخل هالسواد الي سلبت القلب والروح الي حرمت عينه النوم

تفاجى خالد بوجود جاسم واقف قدامه متغيرر كثير تاكد ان الي فيه بسبب هند وان ابوه كان عنده حق بالي سواه

بعد خالد هند عن صدره وقرب من جاسم وحضنه جاسم يشم بصدره ريحتها بالمكان الي شهد قربها باقي من اثرها ودموعها على كتفه طول وهو معانقه انتبه على نفسه وبعد عن خالد

استغرب خالد ان جاسم طول بحضنه

جاسم بارتباك / كيفك خالد
خالد / الحمدلله بشر عنك

جاسم / الحمدلله انا جاي اسوي العمليه لابوك

كبر جاسم بعين خالد بعد كل الي صار بينهم ماحقد على ابوهم


دخل جاسم عند الدكتور المشرف على حالة عبدالرحمن اخذ تفاصيل حالته لبس لبس العمليات وطلب من الممرضات ينقلونه لغرفة العمليات

نوره طلعت عند هند وهي تدعي ربي يخلي لها عبدالرحمن كل واحده منهم ماشوف شي الي قدامها ماسلمو على بعض وقلوبهم وعيونهم معلقه على باب العمليات بعد ساعتين
طلع لهم جاسم ركضت له هند

هند بنهيار تام وتبكي / تكفى ياجاسم لا تقول خالي مات اذبحني ولا تقولها

اوجعه قلبه عليها هو يعرف تعلقها بخالها لكن ماتوقع هالكثر

جاسم بابتسامة وجع / الحمد لله خالك بخير والحمدلله على سلامته

هند ماقدرت توقف على طوله طاحت مغمي عليها عند رجوله كان بينزل يشيلها لكن سبقه خالد وشالها وركض فيها ولحقته نوره
طالع تحت رجوله شاف بقعة دم

ماطاوعه قلبه يطلع من المستشفى قبل لا يتطمن عليها رجع لغرفة الدكتو بينتظر فيها

بعد ساعه طلع من المكتب شاف خالد جالس في الانتظار قرب منه بيساله لكن استحى

خالد بابتسامه / هند بخير ارهاق وتعب ونزفت دم نظفو جرحها والحين مركبين لها مغدي وان شاء الله ساعه وهي طالعه

جاسم بوجع / الحمد لله على سلامته طالع البيت لحتجتوني اتصلو علي


مشى استوقفه صوت خالد / مشكور كثير على الي سويته مع هند ومشكور انك جيت وتعنيت علشان ابوي


التفت له جاسم بابتسامه كلها الم / ماسويت شي هذا وجبي وكمل بغصه ووجع / وهند بنت عمي

لاحظ الحزن المرسوم بوجه جاسم واضح عليه انه منهار ويكابر طلع جاسم من المستشفى وهو مو مصدق ان بعد كل هالسنين شافها مو مصدق انه بعد مافقد الامل طلعت بحياته من جديد معقوله الي دخلت مكتبه تترجاه هند الفهد الي سلبت له روحه وعقله الي صار مجنونها معقوله الي صار واقع مو من احلامه الي تزوره كل ليله


مستحيل تكون هند هو صار يشوف العالم كلهم هند
اكيد انه نايم بفراشه وكل الي صار حلم من احلام كل ليله

مر من جنب نواف من غير لا يكلمه كانه مايشوفه

دخل مكتبه وهو يحاول ينسى الي صار لانه يعتبره حلم

ماقدر يبقى اكثر من كذا طلع من المستشفى راجع للبيت




عند هند

فاقت من المهدئ التفتت شافت خالتها نوره جالسه

هند بوجع / خالتي شلونه خالي

نوره / اللهم لك الحمد بخير مانعين عنه الزياره بعد ساعه بيدخلونه لغرفته

هند صارت تبكي بوجع / اكيد ماقدر اشوفه اكيد زعلان علي مايبي يشوفني

نوره مسحت دموعها / ارتاحي

هند بمراره / لي ثلاث سنين ماذقت طعم الراحه وخالي زعلان علي قولي له هند جتك ذليله كسيره وبتنفذ لك الي تبيه

نوره دمعت عيونها / لا توجعين قلبي ارتاحي

مسكت يد خالتها وصارت تبوسها بضعف / بموت ياخالتي بموت اترجاك قولي له يسامحني ويرضى علي والله ماعاد اقدر على قسوته علي

نوره بكت وجع وسحبت هند وضمتها / لا تعذبيني معك يكفي الي انا فيه خالك بيرضى عليك ان شاء الله


يتبع










في بيت عبدالرحمن

غاده منهاره تنظر أي خبر يطمنها على خالها حاولت بمحمد تروح للمستشفى رفض واضطر انه يجلس عندهم خاف لطلع تلحقه ماله خلق لمناحه بالمستشفى جالس على اعصابه سمع صوت جواله رفعه

محمد بلهفه / خالد بشر

خالد بتعب / الحمدلله بخير ونجحت عمليته

محمد ارتاح / اللهم لك الحمد

خالد / ترى هند بالمستشفى جت منهاره والحين بغرفة الطواري مركبين لها مغذي

محمد بوجع / الله يعينها ويبرد على قلبها انتبه لها

مكتب فيصل
عند فيصل

اتصل على عيادة غاده قالو عندها ظروف وبداوم بكره
سكر التلفون وهو يفكر وش الظروف الي مانعتها لا تداوم بعيادتها شكله منحوس


عند جاسم
الساعه 12

دخل وهو مهدود ومنهار من الي صار تاكد انه بعلم من طلع من المستشفى معفوسه حالته وتفتحت اوجاعه من جديد شوفتها بعد هالسنين كفيله انها ادمرنه

امه وجداته جالسات يتقهون مشى من قدامهن وهو سرحان بافكاره يمشي كانه اله وصل لغرفته دخل الحمام محتاج لدش بارد يصحيه من الحاله الي هو فيها

فيصل كان ساند ظهره على السرير يفكر بغاده
انصدم من شكل جاسم كانه يمشي وهو نايم
دخل الحمام من غير لا يلتفت اخذ شور بارد وسمح لدموعه بانزول اختلطت بالماء الي صار اليوم فوق طاقته وقوة احتماله بكى وجع وقهر صارت قريبه بعيده عنه

بعد ساعه طلع من الحمام وفيصل جالس على نار متردد يطق عليه الحمام او لا طلع وعيونه كانها دم من كثر ماصاح
اول مره يشوفه من سنين بهالحاله المنهاره

فيصل بخوف / تبكي ياجاسم وش الي صاير

سحب نفسه من قدام فيصل من غير لا يتكلم انسدح وعيونه تطالع بالفراغ

فيصل ارعبه شكل اخوه / جاسم الله يخليك طمني وش صاير ليش كل هالدموع

فيصل قرب منه وصار يهزه بقوة وكانه يهز حجر عيونه ترمش لكن من غير انفعالات خاف عليه اكثر

رفع جواله واتصل على نواف

فيصل بخوف / نواف الحق علي جاسم من جاء من المستشفى مو طبيعي اول مره اشوفه كذا

نواف مستغرب / انا شفته مكان طبيعي اكيد صاير شي سالت الممرضات يقولون طالع مع وحده برى المستشفى

فيصل بصدمه / منهي الي طالع معها جاسم يخاف ربه مو راعي خرابيط

فيصل بعد تفكير/ ياخوفي يانواف ان هند ورى حالته

نواف بجديه / هند بابريطانيا وش يجبها عند اخوك

فيصل بقهر / مايقلب حاله الا هند

نواف / انا جاي بجيب معي ابره مهدئة شكله صايبه انهيار عصبي

سكر من نواف وعيونه مانزلت من على اخوه الي مستمر يطالع الفراغ من غير لا يتحرك


بعد نص ساعه جاء نواف وتاكد انه صايبه انهيار عصبي عطاه ابره مهدئه بتريحه لبكره بيجي قبل لا يداوم عنده بيطمن عليه



اليوم الثاني
الساعه 9 الصباح

انقلو عبدالرحمن لغرفته والكل متجمع عنده يزوره

هند جت المستشفى بتطمن على خالها ماتقدر تجلس بالبيت والكل عنده ابو بسام وعايلته وخوانها ونوره

فتحت الباب ودقات قلبها تضرب بقوه دخلت الكل التفت شافو هند العيون انتقلت لعبدالرحمن اول ماشافها صد للجهه الثانيه مشتاق لها لكن غروره يمنعه انه يبين هالشي

هند ماقدرت انهارت هذا الي كانت هربانه منه ركضت له وصارت تبوس برجوله بشكل هستيري

هند بوجع وهي تبوس رجول خالها / ارجولك ابوسها لاطالعني بهالنظره انحشت ماببي اشوفك تصد عني

خالي انا هند حبيبتك بنت الغاليه وشبيهتها

وصارت تبكي وهي منكبه على رجوله / انا طالعه عليك ياخالي وتربيتك اشتقت لك والله ذبحني الشوف واوجعني الحرمان تكفى ياخالي طالبتك ترضى علي وحرقني بعدها انا راضيه واذ بتسحبني بشوشتي لجاسم انا تحت امرك انا انكسرت ياخالي انكسرت طول هالسنين ميته وصارت تبكي بشكل هستيري

الكل ماقدر يتحمل يبكون بوجع ابو بسام ماقدر يتحمل قرب منها ورفعها بكتوفها وقربها من وجه عبدالرحمن

ابو بسام وهو يبكي / هذي بنتك يابو خالد جتك ذليله مكسوره ارحم ضعفها ياعبدالرحمن ماخبرتك قاسي


طلع ابو بسام وترك لهم المكان يبهم ياخذون راحتهم

عبدالرحمن يبكي بوجع ويعض المخده مايبي ضعفه يبان للكل حاس بنار مشتبه داخله

قربت من وجهه شافت دموعه / الا هذي ياخالي الا دموعك

قربت منه ورمت نفسها بحضنه وصارت تبكي بوجع وقهر

عبدالرحمن لما شافها قدامه وشم ريحتها ماقدر يقسى اكثر سحبها وحضنها بقوه وصار يبكي بوجع وهي تبكي بوجع وقهر

هند تتكلم بحضنه والله الي تبيه بيصير والله بيصير لكن اصبر علي

عبدالرحمن سحب الغطاء عن وجهها

عبدالرحمن بوجع / تغيرتي ياهند تغيرتي

هند / زعلك مني غيرني وكرهني بنفسي لولا خوفي من ربي كان ذبحت نفسي الحياة بدونك مالها طعم ولون

عبد الرحمن سحبها لحضنه وصار يمسح على شعرها



عند جاسم

مر عليه نواف الصباح وشافه نايم عطاه ابره ثانيه تهديه مايبه يقوم من سريره ويداوم يعرف جاسم يكابر وهذا الي زاد حالته سوء
متاكد لصحى بعد الابره بيرتاح




عند غاده

طلعت من زيارة خالها وطلعت للعيادة اول يوم دوام فيها استقبلنها الممرضات بترحيب

اجلست بمكتبها العياده فاضيه مافيها مارجعين




عند فيصل بمكتبه جالس رفع التلفون وسال اذا كان غاده موجوده قالت الموظفه انها موجوده مانتظر انها تكمل كلامها سكر التلفون بوجهها

طلع من الشركه رايح لبيت نواف طق الجرس فتحت له الجوهره وعيونها كله نوم

الجوهره / خير فيصل وش جابك على هالصبح

فيصل / وينها بنتك ابيها

الجوهره مصدومه / فرح نايمه

طلع فوق لغرفة فرح وصحاها ونزل فيها

الجوهره / حرام عليك ليه تصحيها

فيصل / بطلع معها مشوار

الجوهره بعصبيه / وش هالمشوار الي ماينتظر للعصر

فيصل مشى بيطلع بفرح

الجوهره بصراخ / بتطلع فيها بالبجامه ووجها ماغسلته وشعرها حوسه

طالع بفرح الا شكلها ماعفوس ماعجته

فيصل / بسرعه نظفيها وعدليها بانتظرك لا طولين علي
الجوهره / احس وراك سر الله يستر منه

فيصل بعصبيه / ياليت تعجلين لا خذها معي بحوستها

جلس بالصاله والجوهره تركته وعدلت بنتها وكشختها

فيصل ابيتسم / الحين الواحد يقدر ياخذك ويكشخ فيك

الجوهره مستغربه / تكشخ فيها

فيصل / يحبك ادققين على الكلام
شال فرح بيطلع فيها

الجوهره بفطرها وبعدين اخذها معك

فيصل بعدم صبر / مايحتاج تاكل اذا جاعت شريت لها شي سريع تاكله

طلع فها وركب سيارته وصل للمستشفى وحس ارجوله ماتشيله خوف وشوق

وصل للاستعلامات وقص ملف باسم فرح وطلبت منه الممرضه ينتظر

دخلت الممرضه

الممرضه جابت ملف فرح وحطته قدام غاده

غاده / خليه يدخل

سمع صوت الممرضه تنادي باسم فرح

فز قلبه وانتفض جسمه فتح الباب وهي مشغوله تكتب بالملف

ارفعت عيونها وانصدمت بفيصل شايل بنت فيصل الي سهرها الليالي وانكوت بنار عشقه فيصل الي رفضت صلاح علشانه وهي متاكده انه يحبها تاليتها متزوج وعنده بنت بعمر السنين الي تعذبت فيها

غاده حاولت تضغط على نفسها / تفضل


فيصل مشتاق لها حتى النخاغ مشتاق لكل شي فيها فيضانات من المشاعر تفجرت لما سمع صوتها ذبحه الحرمان وكتوى بناره

فيصل في نفسه / ياليت تشيلين السواد عن وجهك ياليت عندي القوه اني اشيله وامتع عيوني بشوفتك

جالس وهو مرتبك

غاده بوجع / اش مشكلة بنتك

فيصل بارتبك / ماتنام من ضروسها

غاده طلبت من الممرضه تحطها على سرير الكشف قامت من مكانه وعيون فيصل تلتهمها

كشفت على سنون فرح ماشافت شي سنونها نظيفه مافيها تسوس

غاده بالم / اخ فيصل بنتك سنونها نظيفه

فيصل بقوة / عمري مراح اكون اخوك

غاده بارتباك / بنتك سنونها نظيفه يمكن عندها مشكله ثانيه

فيصل مايبي الزياره تنتهي / تاكدي يا دكتوره متاكد ان في سنونها سوسه يمكن صغيره ماتبان

غاده على الوجع الي فيها كان ودها تنفجر من الضحك

غاده / بتعلمني شغلي بنتك سنونها وظروسها نظيفه

شال فرح ورجع للكرسي

فيصل بقوة اشر على اسم فرح بالملف / طالعي الاسم يادكتوره

نزلت نظره بالاسم الموجود شافت الاسم فرح نواف

غاده بصدمه / بنت الجوهره

فيصل بوجع / ايه انا متزوجت على امل الي احبها وعفت الحريم بسبتها تحس فيني وترجع لي بعد ماتركتني بليلة عرسي

وقف وطلع تارك غاده وراه منهاره كل شي توقعته الا ان فيصل للحين يحبها صارت تبكي وتضحك بنفس الوقت طلعت للبيت


في بيت عبدالرحمن

دخلت غاده منهاره دخلت غرفة هند لقتها منسدحه على السرير رمت نفسها بحضن هند وصارت تبكي بوجع وقهر

هند رفعتها / خير وش صاير

غاده تبكي / فيصل جاني بالعياده قالي انه ما تزوج ويحبني ماماتي فيصل يحبني وجلست تبوس يد هند يمه رجعيه لي ماعندك عذر

هند بحب / قريب ان شاء الله
غاده تبتسم / صدق ماماتي احلفي

هند / والله مايمر هالاسبوع هذا الا متملكه على فيصل

غاده بحزن / وانتي ماماتي

هند بابتسامه / ملكتي وملكتك بنفس اليوم ارتاحي يكفينا عذاب طول هالسنين ابيك تسوين الي اقوله لك

غاده / هزت راسه بالموافقه ا ن شاء الله مامتي

هند / بكلم فهد يوصل الرفض لصديقه

غاده بجديه / انا رافضته من البدايه

هند / وخالد بيكون معنا على طول الخط ابيه بشغله بسيطه يسويها لنا ويكتمل الي نبيه

غاده / وش تبين فيه

هند بابتسامه / بعدين تعرفين


عند فيصل

طلع وهو مبسوط اهم شي وصل لها الي يبيه لكن مايدري عنها متملكه متزوجه ندم انه مسالها

وصل لبيت نواف طق الباب افتحت له الجوهره رمى عليها بنتها

فيصل / خذي بنتك وفكيني من دلعها صدق ماتنعطى وجه

الجوهره مستغربه / وين طلعت فيها ماشوف معها اغراض

فيصل / اقول اخذيها بطلع للبيت ارتاح


طلع وصل للبيت


في بيت ام جاسم

كانت ام جاسم والجدات يتقهون دخل عليهم فيصل

فيصل قرب وباس راسهن

فيصل / يمه وينه جاسم

ام جاسم بحزن / ماطلع من غرفته ولا شفناه طلعت اله يقول تعبان

طلع لغرفته دخلها لقى جاسم يفكر ومهموم

قرب منه فيصل وجلس على طرف السرير

فيصل بحنان / منت براضي تفتح قلبك لاخوك وتقول وش الي قلب حالك

جاسم / ............

فيصل / شايف هند وهي الي قالبه حالك

جاسم انزلت دمعه من عينه /.........

فيصل بعصبيه / والله اني قايل مايقلبك هالقلبه الا هند وش سوت بعد

جاسم / ..............

فيصل بعصبيه / بتقول ولا وربي لاروح لها ياذابح يمذبوح وتعرفني متهور اسويها

جاسم بصوت مبحوح / هند ذلت نفسه لي بتبوس لرجولي علشان خالها اول مره اشوفها منكسره ومحطمه مثل اليوم طاحت مغمي عليها بين يديني ولا قدرت اضمها واشيلها اااااااااه يافيصل طيحة خالها اضعفتها جايتني من بريطانيا تترجاني وحالتها يرثى لها

قام يحط يدينه قدام فيصل / كانت بين ايديني فيصل والله شفتها وكلمتها مو حلم من ااحلام كل ليلة الي شفته علم هند تترجاني يافيصل وبتبوس رجلي

اااااااه يافيصل م شكلها يوم دخلت علي وربي حسبتها شحاذه قلبي الي دلني عليها وربي من شفتها وقلبي دقاته زادت ماني بمصدق انها داخله مكتبي بدون حذيان ورجلها مجروحه ماقدر اعالجها غيري عالجها

ليتك تركتني ساكت قلبت مواجعي


فيصل مصدوم كانه عايش بعالم الخيال هند الفهد بجبروتها تذل نفسها لاخوه اكيد صاير بالدنيا شي

فيصل بتررد / جاسم انت متاكد ماكنت نايم وتحلم

جاسم بصراح / والله علم انا للحين ماني بمصدق لا تزودها علي

فيصل بابتسامه / اجل كلنا شفناهم
جيتها العيادتها واخذت فرح العله معي علشان تكشف على اسنانها ما طلعت من عندها الا قايل لها الي بخاطري
يبتسم / نفس صوتها الي سحر اخوك

جاسم بابتسامة وجع / وش استفدنا رجعنا للمواجع من جد وجديد



عند فهد

كان جالس مع صلاح جته رساله من هند تطلب منه يوصل رفض غاده لصديقه

فهد / صلاح الزواج قسمه ونصيب

صلاح / لا تكمل كنت واثق من الرفض لكن قلت احاول

فهد بجديه / علاقتنا بتصير مثل ماهي

صلاح بابتسامه حزينه / اكيد مثل ماقلت الزواج قسمه ونصيب ربي ماكتب ان اختك تكون من نصيبي

فهد / لا تاخذ بخاطرك والله لو بكيفي غاده متاخذ غيرك

صلاح يبتسم / خلاص الله ماكتب لا تجلس تبرر

وقف صلاح ترك فهد وطلع لمستشفى نواف

فهد تضايق لضيقة صديقه ورجع للبيت


عند نواف

كان بمكتبه انصدم من دخول اخوه واضح انه منهار

نواف بخوف / وش فيك صلاح

صلاح بعصبيه / انبسط دكتور نواف غاده ارفضتني خل صديقك يفرح

نواف فرح ان غاده رفضت اخوه وحزين على صدمته برفضها

نواف بعصبيه / وش دخلني بالموضوع البنت ورفضتك انا صحيح رافض الموضوع من بدايته لكن ماتدخلت

صلاح بحزن / اسف نواف والله احبها

نواف بحنان / انت صغير وربي بعوضك بغيرها ويمكن احسن منها

صلاح بحزن / مابي زواج برجع لبريطانيا ادرس ماجستير ودكتوراه

نواف بحزن / منت باول واحد تحب وتنرفض خلك قوي ياخوي مراح تستفيد من هروبك تضمن انك بترجع بعد هالسنين تلقى امي عايشين الدنيا تاكل عمارنا

وقف صلاح / الله يصبرني ياخوي

يتبع








عند هند

نادت خالد للمكتب بتتكلم معه بموضوع مهم

خالد بجديه / هند انتي مقتنعه بالي تسوينه

هند بجديه / ايه وياليت تسوي الي طالبته منك

خالد بفرح / والله اني مبسوط بقرارك وصدقيني مستحيل تندمين

هند / متى بتبدا

خالد / الحين علشان نخلص بسرعه قبل لا تغيرين رايك

رفع جواله واتصل على جاسم


عند جاسم

كان منسدح على سريره واخوه منسدح على سريره ساكتين

قطع عليهم الصمت صوت جوال جاسم رفعه شاف رقم خالد فرح يمكن بيطمنه على هند رفع بسرعه

جاسم بلهفة / الو هلا خالد
خالد بجديه / جاسم صديقي مسوي حادث ويبي متبرع ياليت تجيب اخوك لمستشفى ال ......

جاسم / الحين جاينك

سكر من خالد والتفت لاخوه

جاسم / فيصل البس بنطلع لمستشفى ال .... صديق خالد مسوي حادث ويبون متبرع



عند خالد

ابتسم لهند / بسبقهم للمستشفى قبل لا يكشفون كذبتنا

هند / خالد انتبه ونبه على الممرضات بتكتم

خالد بابتسامه / ان شاء الله

طلع خالد من البيت ووصل للمستشفى وسوى كل الي طلبته منه هند وبعد نص ساعه شاف جاسم وفيصل واضح على جاسم التعب والارهاق

جاسم / طمنا على صديقك
خالد يمثل الحزن / محتاج دم ياليت تدخلون مع الممرضه

دخلو معها اخذت منهم عينات بعدها طلعت

الممرضه / للاسف دمكم مايناسب المريض

فيصل / لا حول ولا قوة الا بالله بنكلم نواف والربع يمكن يطلع فيهم واحد يناسب لدمه

خالد بارتباك خاف ينفضح / انا بتصرف ماقصرتم ورايتكم بيضاء

طلعو من المستشفى من غير لا ينتبهون لشيئ


بعد يومين

طلع عبد الرحمن من المستشفى وشددو عليه بالراحه اقل شي اسبوعين

هند للحين تنتظر الوقت المناسب علشان تبدا بالخطه



في مستتشفى نواف

عند جاسم

جالس متضايق بمكتبه سمع فتحت الباب مارفع راسه شاف السواد الي جالس على المكتب
رفع عيونه وصدمت عمره هند قدامه

هند بجديه / اسفه دكتور جاسم اني جيتك بدون ميعاد

جاسم بعشق / المكان مكانك تجين باي وقت

هند بجديه / اليوم ملكتي على واحد ملك روحي قبل قلبي واحد طول اسنيني اعاني بسبب عشقي له قدر يرجع لقلبي شبابه ويسكنه

تعذبت كثير بسبته والحمدلله الي جمعنا بعد طول غياب وحرمان واليوم ملكتي ياجاسم
ابيك تكون شاهد على عقد القران لانك ولد عمي

جاسم صاعقه وانزلت على راسه انتفض وحس روحه بتطلع من مكانها

جايه بكل جرائة تعترف بحبها لغيري وهو الي عايش لها

ليش ياهند وش لقيتي بالي تحبينه مو فيني قولي شلون قدر على قلبك القاسي ولا قدرت

معقوله تنزفين لغيري وانا الي مافكرت بغيرك بتكون حليله لغيري وانحرم منك حرام ياهند قتلتيني وانا اشوف غيري ياخذك وانا شاهد على خسارتي وضياع عمري


جاسم بوجع ماخفي على هند / ماقدر ياهند احضر وربي ماقدر اطلبي غيره وانا حاضر

هند بقسوه / طلبتك ياولد عمي طالبتك انك تحضر ابيك ترزني عند زوجي ويعرف ان عندي ولد عم مو وحيده

جاسم بوجع / منتي بوحيده عندك خالك واخوانك

هند / اترجاااك يولد عمي لا تكسر فرحتي


انتفض جاسم بوجع وخانقته العبره / لا تترجين بجيك وبكون شاهد على وفاتي قبل لا كون شاهد على زواجك

هند وقفت وهي موجوعه على حال جاسم

هند / خلاص انتظرك المغرب تكون عندنا بالمره تتعرف على زوجي

جاسم وده يصرخ باعلى صوته ويقول انا زوجك محد غيري بيتزوجك انتي لي
لكن هي الي اختارت غيره

طلعت وتركت جاسم وراها قتيل وجريح مجروح من قسوتها شلون ماشافت الحب بعيونه ودمرته قلو الناس وجايه للي يعشقها بجنون تطلبه شاهد على وفاته


صرخ صرخة هزت المستشفى / حكمتي علي بالموت والليله اشهد على وفاتي

دخل نواف متروع من صراخ جاسم / وش فيه ياجاسم ليش تصارخ

جاسم بوجع / احفر قبري يانواف احفر قبري بيدفنوني فيه الليله

نواف بخوف / وش تخربط بسم الله عليك

جاسم حط يده على وجهه وصار يبكي بوجع فقد الامل الليله بتصير حليله لغيره




في مكتب فيصل

دخلت غاده وتركت الباب مفتوح وقفه عنده سميره تفاجئ فيصل من دخولها عارفها لكن مو مصدق انها قدامه

فيصل / غاده

غاده بحياء / ايه جايتك لموضوع ضروري

فيصل بعشق / قولي اسمعك

غاده / ملكتي بعد المغرب اترجاك فيصل تحضرها

فيصل بعصبيه / نعم ماسمعت اش قلتي

غاده / الليله ملكتي على واحد اعشقه واموت عليه طول السنين هذي متعذبه بسبته والليله ربي بيجمعنا وبتكون ملكتي بعد المغرب ابيك تكون الشاهد على ملكتي

فيصل بسخريه موجعه / قلو العالم جايتني تبيني اشهد على ملكتك كل هذا قسوة وحقد تدرين اني احبك بتوجعيني انك ماخذه غيري انتي لي ياغاده وحالف يمين لو تزوجك غيري لذبحه

غاده / ماتقدر تذبحه لاني احبه مايطاوعك قلبك تخليني تعيسه وحزينه طول عمري

فيصل بقهر موجع / وانا ابقى تعيس طول عمري ا ن جيت ملكتك رملتك قبل لا تتزوجينه

غاده باصرار / سو الي بتسويه اهم شي تحضر ابي زوجي يتعرف عليك ويعرف ان عندي ولد عم

فيصل بحزن موجع / لا تقولين زوجي ياغاده انا فاني عمري بالشغل عايش على حلم انك ترجعين لي
كل ليله ياغاده اشوفك قدامي وتنامين بحضني حبيتك الا عشقتك سكنتي الروح والقلب ليش تقسين علي وتعزميني على ملكتك معقوله قلبك اسود ماطهرته السنين ليه بتذبحيني وتاخذين غيري

غاده بقسوة / انا وماماتي ملكتنا الليله وبنتزوج اخوان

فيصل بوجع / قولي كذا امك مخططه تكمل انتقامها منا قولي لها قدرت تنتقم منا بذنب مالنا شغل فيه ياليتنا ماحبيناكم ضاع عمرنا واحنا ننتظر سراب ياخسارتنا خساره

من الكبت والوجع الداخلي والقهر والحرمان والغيره انها بتكون الليله ملك غيره طاح على كرسيه وهو يحس انه بيغمي عليه
وقفت غاده وهي مرعوبه لكن ماحبت تسوي شي تفشل خططتهم

طلعت وتركته وقلبها يتوجع عليه

فيصل حس انه مخنوق وقف وطلع من مكتبه وركب سيارته يدور بشوارع الرياض مابقي الا ساعتين



بيت عبدالرحمن
بعد المغرب

عبدالرحمن وخالد ومحمد ينتظرون جاسم والشيخ كان موجود


وغاده وهند جالسات على اعصابهم خايفات خطتهم تفشل


بعد ربع ساعه تاخير دخل فيصل وخوه وهم منذلين مكسورين دخلو المجلس سلمو على الموجودين وهم مو معاهم

استغربو مافيه احد غريب توقعو انه متاخرين

عبدالرحمن بصوته الجهوري / خالد خذ جاسم خله يشوف زوج هند

جاسم في نفسه ليه انا الي اشوفه ليه بتقهروني وتوجعوني خلو فيصل يشوفه بدالي

جاسم سحب رجوله سحب وكانه بيودنونه لاعدامه


عبد الرحمن التفت لمحمد / محمد اخذ فيصل خله يشوف زوج غاده

فيصل مقهور من هالظلم وموجع تمنى جايب مسدس ومثور بكل الموجدين ماتطفي ناره

قام مع محمد وهو مكره



عند جاسم

خالد / مضطر اقف بعيد تقدم بتلاقيه قدامك شوفه

جاسم بوجع / ماله داعي اشوفه اهم شي هند الي تشوفه

خالد / طالبك ياجاسم لاتكسر بخاطر هند

ومشى تركه

جاسم يمشي كاني يمشي حفيان على حديد من نار وصل للمكان رفع عيونه انصدم ماقدر يسكر عيونه خاف قرب اكثر وهو موجع معقوله وصل معها الانتقام انه تطلع له بكل جماله وانوثتها وشعرها الي يعشقه معقوله هذا مكمل لا نتقامها
طالعها بعيون متعطشه متلهفه /غيابها عنه زادتها جمال فوق جمالها وهو حالته من سي لا سوء قطع عليه سرحانه صوت هند

هند بقوه / جاسم تقبل فيني زوجه لك وام لعيالك ونكمل حياتنا سوى ونرمي الماضي وراء ظهرنا اذا موافق اعتبر الي تشوفه الشوفه الشريعه ووقع على زواجنا بالدفتر الي عند الشيخ

دخلت تركته مذهول مصدوم معقول الي سمعه ولا يتهيئ له

قرب منه خالد

جاسم طالع خالد بذهول / الي كانت موجوده هند

خالد بحزن / ايه

جاسم بحزن موجع / انا سمعت انها تخطبني يمكن اني مسخن وصاير اسمع غلط

خالد / موافق عليها ياجاسم ولا نفسك عافتها

جاسم غصب عنه حضن خالد وصار يبكي / ابيها ياخالد ورب البيت ابيها

رفعه خالد / اجل روح وقع على زواجك منها




عند فيصل

مشى ببطى مايبي يشوفه متاكد انه بيذبحه

محمد / بتلاقه قدامك لا وصيك اهتم فيه

مشلاى وعيونه مركزها قدام بيشوف غريمه الي اخذ حبيبته

تفاجى وهو يشوف الي سلبت روحه بكل جمالها الي يعشقه كبرت وزادت فتنه


بقق عيونه من الصدمه مو مصدق بعد دقائق زواجها طالعه له بشكل الي يذبح

فيصل في نفسه /اعرفها بتنتقم والله شكلها يجلط

غاده / فيصل تقبل فيني زوجه لك وام لعيالك وشريكه لحياتك ان وافقت بنرمي الماضي ورى ظهرنا اعتبر هذي الشوفه الشريعه واذا راضي بزواجك مني وقع على زواجنا عند الشيخ

ودخلت وتركته

مو مصدق مستحيل الي يسمعه غاده تخطبه جلس على العتبه وماد يدينه قرب منه محمد وهو يبتسم

محمد بابتسامه / كانك جالس تشحذ عن باب مسجد

فيصل بصدمه / غاده خطبتني انا بحلم ولا بعلم

محمد / بعلم اذا موافق عليها ووافق على زواجكم عند الشيخ واذا ماتبيها توكل على الله

فيصل بابتسامه / اكيد ابيها انا جاي ناوي اذبحه وريحه من الحياه

رجعو للمجلس لقى اخوه جالس سرحان يحس انه بحلم حلو خايف يصدمه الوقع

عبدالرحمن / الليله ملكتكم

جاسم / باقي التحاليل ماسويناها

خالد / ههههههه سويتوها ولا ليش جايبكم المستشفى

مد عليهم محمد الدفتر وقعوه وهم مو مصدقين ان هم تزوجوهم بعد سنين من العذاب مابعد الضيق الا الفرج

تكلم عبدالرحمن بصوته الجهور / بكره زواجكم باذن الله والزواج بقصري

بعد ماغصب عليهم عبدالرحمن للعشاء تعشو وطلعو




عند هند

كانت بالصاله موجعه من حال جاسم ماتوقعت انه يحبها هالكثر ندمانه انه سبب معاناته

دخل عليها عبدالرحمن

وقفت له حضنها بحب / مبروك ياهند الله يسعدك ويفرحني واشوف عيالك

هند بحب / الله يبارك فيك

ابتسم / وينها غاده

هند بابتسامه / ماصدقت طلعت مع خالتي لسوق

عبد الرحمن بحنان / ليش يابوك مارحتي اشتريتي اغراضك بكره زواجك

هند بابتسامه / خالتي مبسوطه متكفله بكل شي

خالد قرب من هند وضمها / مبروك ياهند وربي مراح تندمين جاسم يحبك

هند بابتسامه / الله يبارك فيك

دخل محمد وهو يبتسم / الف مبروك اخيرا رحمتي جاسم تلاقينه للحين مو مصدق

هند بفرح / الله يبارك فيك






عند جاسم

ركب مع فيصل مايقدر يسوق

جاسم بعدم تصديق / فيصل الحين انا تزوجت هند
فيصل بصدمه / جاسم انا الحين زوج غاده

جاسم بجديه / شكل يبي لنا مطوع يقرا علينا من الخرعه

فيصل بشك / قريت اسم هند عدل انها الزوجه اخاف بيبدلونها لك بكره مشكلتي ماتاكدت من اسم العروس غاده

يخوفي بكره القى جنيتها الي اليوم جايه معها بدالها

جاسم بخوف / طيب احنا ماجينهم وخطبنا هم الي جونا معاد اقوى على الصدمات

فيصل بخوف / مدري قلبي قارصني ولا من متى بنات الفهد يتنازلن ويخطبن

جاسم بجديه / طيب نقول لامي ولا مانقول اخاف بكره تنجلط لصارت مصيبه

فيصل بجديه / والله مدري بنقول لها الي صار علشان لو كانت مكيده تكون معنا مو علينا

جاسم / ياخبر اليوم بفلوس نشوفه بكره ببلاش

دخلو لقوا لجوهره بالصاله لحالها

سلمو عليها وجلسو

فيصل/ وينهم امي وجداتي
الجوهره / عند الجيران

فيصل / تدري انا ملكنا

الجوهره / شنوووووووو
جاسم / والله ماندري بعلم ولا بحلم

الجوهره بعصبية / قولو شكلكم مايبشر بخير

فيصل / قال كل الي صار

الجوهره مصدومه / بقول لامي لا تقولون لها اخاف ماتصدقكم

طلعو لغرفتهم انسدحو على سريرهم

جاسم بحماس / فيصل متى يمدينا نتجهز ونفصل لنا ثياب ونشتري لنا بشوت

فيصل بجديه / عندي كم ثوب جديده لي كم يوم مطلعهم ومقاساتنا متقاربه اذا فيه تعديل بكره الصباح والبشوت عندنا بشوتنا الاوليه

جاسم بقرف / تصدقت فيه كرهته

فيصل / لازم ننام بدري ورانا قومه الصباح



تحت

جاء نواف بياخذ الجوهره لبيته طلبت منه يجلس قالت الي صار مع اخوانها وهو اكثر منها صدمه

دخلت عليها امه والجدات الجدات دخلو بغرفتهن يرتاحن وام جاسم دخلت عن نواف وبنتها
قالت لها الجوهره الي قالوه لها عياله فرحت ودعت من قلب ان الله يتمم لهم فرحتهم




في بيت عبدالرحمن

دخلت غاده وخالتها بالاكياس استقبلوها اخوانها بالتبريكان والاحضان اكثر واحد كان مبسوط فهد عاش معاناتها

فهد / والله حرام غاده تملكت اليوم وزواجها بكره وانا بقي ثلاث شهور والعروس بابريطانيا

غاده / محد ماسكك طير لها

حضنها من قلب فهد بحب / يجعله مبروك الله يسعدك

هند بابتسامه / شكلك شريتي السوق كله

غاده بحب / ماماتي تعالي شوفي فستانك

قامت هند ودخلت مع غاده ولحقتهن نوره

هند لبست فستانه تقيسه طالع مضبوط عليه ولبست تاج من الالماس طالعه خيال

وغاده لبست فستانها طلعت المقاس مضبوط


نوره / بكره من بدري بتجيكم الكوفيره لازم تنامن بدري

غاده / ان شاءالله

طلعت نوره وتركة وراها هند وغاده الي مبسوطات واخير تحقق حلمهن الي مخفياته عن الكل وشاف النور


يوم الزواج

جاسم وفيصل قامو من بدري مرو نواف وطلعو لسوق شرو الاغراض الي يحتاجونها وطلعو للفندق الي بيحجزون فيه غير عن الفندق الي بزواجهم الاولي متشائمين منه

تركهم فيصل وطلع لمشوار بعد ساعتين رجع لهم

وصلو للحلاق حلقو بعده طلعو للبيت لقوا امهم بستقبالهم بالمدخن دخنت عيالها وقرت عليهم وطلعت مع الجوهرة والجدات لزواج عزمت عليهم هند وترجتهم يحضرون
فرحتها الجدات فرحن وصارن يدعن لهم بالتوفيق


ليلة الزواج
بغرفة العرائيس

هند لابسه فستان ناعم من التل المشغول مخصر على جسمها مبرز لها انوثتها فاكه شعرها على طوله ورفعته من قدام بتاج الالماس مسكته وردود الفل الابيض الي تعشقه مكياجها ناعم مبرز لها جماله تعجز الكلمات عن وصفها


غاده مطقمه مع هند بنفس الفستان لكن غاده حاطه طرحه ووردها احمر ومكياجها اكثر من هند طالعه قمه بالجمال المبهر




عند جاسم وفيصل

لابسين البشت الاسود كانو قمه بالوناسه للحين مو مصدقين ان هذا زواجهم على الي سكنن الروح قبل القلب الي القلب مادق الا لهن ولا توجع الا بسبتهم طول السنين عانورمن العشق واكتوو بنيرانه جالس جنبهم عبدالرحمن وعياله يرحبون بالضيوف ونواف مبسوط بفرحهم


عند الحريم

نوره اسعد ايامها الليله بناتها يتزوجن مبسوطه انها تطمن عليهن مع ازواج يحبونهن

ام جاسم مبسوطه وتدعي ربي من قلبها ان مايكدرعلى عياله ويبسطهم يكفيهم طول هالسنين معاناه


عند الرجال وقف عبداالرحمن

طالع بجاسم / سامحني يولدي بسب الي صار مني هند امانه برقبتك حافظ عليها وصونها

جاسم بحب / بعيوني ياعمي

كمل / قوم ادخل على عروسك وقف وهو ينتفض خايف انه ينصدم ويتفاجئ من مصيبه بانتظاره



الدخله

هند بغرفتها جالسه على كوشه كلها من الفل ونوره واقفه جنبها

دخل عبدالرحمن وخالد ومحمد ووراه جاسم قرب من هند وقامت له ضمها بحب

عبدالرحمن / مبروك ياهند لا وصيك على جاسم حطيه بعيونك

هند بحب / الله يبارك فيك

قربوم منها اخونها وضموها بحب وباركو لها وطلعو

جاسم منزل عيونه خاف يرفعها وينصدم ان وحده غيرها مكانها
ماصحى الا على يد عبدالرحمن تسحبه

وصله لعندها ورفع راسه وطالعه هي حبيبته وعشيقته بجمالها الي يبهر هذا حلمه الي يشوفه تحقق نفس اللبس ونفس التاج ونفس الورد تاكد ان ربي كان بيطمنه انه حلمه بيتحقق لكن مافهم انها رويا وتحققت

قرب منها وطبع علي جبينها بوسه عميقه يبث فيها كل عشقه الي زاد اضعاف بغيابها

قرب منها ومسك يدها بتملك خايف انه حلم من احلامه ويفتح عينه ويلقاه سراب

عبدالرحمن / جاسم اخذ عروسك
نوره لبسيها عبايتها

نوره لبستها هند عبايتها وساعدتها بالنزول وجاسم للحين ماسك يدها خايف لفكهت تتغير لوحده غيرها



عند الرجال

عبدالرحمن / يافيصل لاوصيك على غاده حطها بعيونك وحافض عليها

فيصل بابتسامه / بعيوني ياعمي

عبدالرحمن / قوم معي ادخل على عروسك

مشى معه وخايف ومرعوب للحين ماتطمن



عند غاده

كانت جالسه على الكوشه بجمالها والورود الاحمراء متناثره حوليها ومسكتها بالورد الاحمر نوره واقفه جنبها

دخل عبدالرحمن ومحمد وخالد وصل هند للفندق

فيصل وعيونه متعلقه عليها منبهر بجماله احلى من زواجه الاول كبرت ونضجت وزادت انوثه

سبقه عبدالرحمن وقفت له غاده وحضنته

عبدالرحمن بحب / مبروك ياغاده لا وصيك على فيصل

غاده / الله يبارك فيك خالي

قرب منها محمد وفهد وحضنوها وباركو لها

قرب منها فيصل وباس جبينها بعشق وهيام

عبدالرحمن / نوره لبسيها عباتها بتروح مع زوجها

ساعدتها نوره بالبس العبايه مسكها فيصل بيدها ونزلو تحت في السياره الي كان يسوقها محمد وجنبه فهد

ووفيصل مع غاده ورى نفسه يحضنها مو مصدق ان الي جنبه غاده


عند جاسم

وصلو للفندق ساعدها بالنزول ويده ماسكه يدها وصلو للجناح
فتح لها الباب تفاجئت من الجو الرومنسي والورود بكل مكان دخلت فاجئها جاسم انه نزل عبايتها يبي يطمن انها هند مايبي يغلط غلطته الاولى ابتسم وهو يشوفها قدامه
مايقدر يصبر اكثر من كذا سحبها وحضنها بقوة ودفن خشمه بشعرها وسحب شعرها وتغطى فيه
جاسم بصوت ذايب / ماني بمصدق ياروح جاسم اني بعلم مو بحلم اخاف افتح عيوني الاقيني على فراشي واصحى على اوجاعي

هند بعدته عنها وبكل جرائة باسته على خده / انت بعلم وببقى معك طول العمر سامحني جاسم

حط يده على فمها / خلينا ننسى الماضي وجودك بحياتي كل الي اتمناه

رجع وحضنها وقلبه بيطير من ضلوعه يحس انه ملك الكون هالحظه

جاسم بابتسامه/ نسيت انك مابدلتي بانتظرك بالغرفه الثانيه

دخلت هند الحمام واخذ ت شور وطلعت بقميص نوم حرير وفوقه روب من التل الابيض

شافها انبهر بجمالها الفاتن الي محروم ومتعطش لها طول هالسنين الحين مافي مواثيق وحلوف تمنعه من الاستمتاع بحلاله ترك الاكل الي يشوفه قدامه فوق قوة احتماله مسكها بيدها ودخل معها السرير مثل ماتلاصقت الارواح تلاصقت الاجسام







عند فيصل

نزل من السياره وساعده دخلو جناحهم قفل باب الجناح بالمفتاح وحطه بجيبه خايف انها تنحاش ويقوم مايلاقها

غاده سبقته وجلست على الكنب وهي متوتره خايفه

قرب منها وهو مبسوط مو مصدق ان الحلم الي تمناه و تعذب سنين علشان يتحقق قرب منها بابتسامه وسحبها لحضنه ضمها بعشق وفتح الكمودينه وطلع منها ورقه

اخذ الورقه ومدها عليها طالعته غاده بنظرات مستغربه

فيصل بعشق / هذا وفاء لنذري

غاده مستغربه / شنو

فيصل / اقريبه وبتعرفين

فتحت الورقه شافت بيع ممتلكات فيصل وشركاته وتسجيلها باسمها

غاده دمعت عيونها / ليه يافيصل

فيصل ناذر اذا صرتي لي كل الي املكه لك يكفيني في الدنيا اني ملكتك

غاده مسكت الورقه وقطعتها لقطع صغيره

غاده بعيون دامعه / مابي اموال ابيك انت

فيصل بحب بعشق/ والله ياغاده قلبي مادق لغيرك ولا عرف وشاف غيرك

غاده بخوف وارتباك / فيصل الليله كل واحد ينام بروحه لين نتعود على بعض

فيصل / هههههههههههههه مستحيل اختاري قبل ماناكل ولا بعده والله لاطلع حرماني السنين من عينك

غاده بققت عيونها خايفه يسويه

غاده وقفت / باخذ شور وابدل لبسي
دخلت الحمام اخذت شور لبست قميص نوم حرير ابيض وفوقه روب من الدانتيل

شافها ماقدر يقاومها شالها ودخلها سريره واروى عطشه وحرمانه منها طول هالسنين




مرت سنه وبعدها سنه ولحقتها سنه وتبعتها سنه وصار لزواجهم اربع سنين


في بيت جاسم


كانت واقفه تتعدل قدام المرايه وجاسم يطالعها بعيون عاشقه شافها تمشط شعرها الي حالف عليها ماتقصه

قرب منها ورفع شعرها بعضاضه كانت جنب التسريحه
دفن خشمه برقبتها وصار يتنفس ريحتها الي يعشعقها

جاسم يبتسم بعشق/ شعرك لي الحالي مايشوفه غيري اخاف عليك من عيون البزران قبل الحريم

هند حطت يده على خصره وتتكلم بحب / للحين تحبني ياجاسم

جاسم بعشق / وربي احبك كثير انا مجنونك ياهند مجنونك

هند بابتسامتها الي تذبح قلب جاسم / وانا مجنونتك ياجاسم

جاسم بحب / ارحميني من ابتسامتك الي بتذبح قلبي

هند بحب / جعل يومي قبل يومك ياروح هند

ضمها بقوه عشقها بقلبه يكبر ويزيد




في بيت ام جاسم

غاده ساكنه عند ام جاسم ماتبي تبعد عن جداتها الي تعلقت فيهن كثير

عند غاده وفيصل

كانت واقفه قدام المرايه تحط المسات الاخيره من المكياج
كان فيصل يطالعها بعيون عاشقه يحبها ويموت عليها

فيصل بعشق / مايحتاج هالخربيط والله من غيرهم تذبحين

غاده بحب / فصولي للحين تشوفني حلوه مثل اول زوجنا

فيصل باسها بحب وعشق / واحلى ماخلق ربي

غاده / فصولي تحبني

فيصل بحب / واحب الارض الي تاطينها

غاده بحب / وانا احبك اكثر من حبك لي

فيصل يطالعها بخبث / وش رايك نكمل سوالفنا هنا ونطنشهم واقابل الوجه الي يذبح قلبي ولا مقابل جاسم ونواف

غاده بحب ودلع / فصولي يرضيك اجلس والكل متجمع وانا صاحبة البيت وماماتي تلاقيها موجوده تحت

فيصل بعشق / يويل قلبك يافيصل خفي علي شوي

فيصل / انزلي وانتبهي لولدك من المفترسه بنت جاسم

غاده / ههههههههه محد طلع من ايدها سليم

نزل تحت ولحقته غاده


تحت

الجدات وام جاسم جالسات يسولفن دخلت عليهم هند ببنتها وباست راس جدتها وراس ام جاسم

نزلت غاده وسلمت على راس جداتها وام جاسم وجلست جنب جداتها ام راشد

دخلت عليهم الجوهره مع بنتها وولدها
جلست يسولفن فجئة جاء ولد غاده يبيكي ووجه كله مخوش من بنت هند

غاده بعصبيه / ماماتي بنتك هذي مفترسه لعبت بوجه ولدي

هند بابتسامه / ولدك ليش مايدافع عن نفسه

غاده / سالم روح عند بابا

هند بابتسامه / ساره روحي الحقيه عند بابا


الجوهره تضحك / البنت هذي شكلها شرانيه ماتحب العيال




عند الرجال


جاء ولد فيصل عند ابوه يبكي شاف وجهه مخش ووراه بنت جاسم

فيصل بعصبية / بنتك هذي شكلي يوم باذبحها شوهت جمال ولدي صاير كانه وجه دكرونيه من كثر المخوش هذي قطو مو بنت

جاسم / هههههههههههه والله الا ولدك خكري طالع لامه

فيصل يبتسم/ بنتك متوحشه وماتحب العيال طالعه لامها

جاسم بحب / فديتها امها الله لا يحرمني منها

جته بنته وصار يبوسها بحب هذي ثمرة حبه وعشقه لهند




تمت بحمد الله

