ام جوآهر بتعب: جواهر يابنيتي ليه عاد ماتبين تتزوجين جاك خطاب فوق العشر وانتي كلهم رافضتهم عطيني سبب واحد يخليك ترفضين
جوآهر بعناد : يوووه يايمه لاتجلسين تزعجيني قلت لك زواج ماني متزوجه
ام جواهر: طيب ليه ابي اعرف عطيني سبب واحد ؟؟
جواهر بملل : مابي اتزوج هذا سبب كافي ..الزواج موغصب
ام جواهر فقدت الامل من بنتها : طيب على راحتك انا بطلع بروح لـ ابوك في الصاله وانتي فكري بالموضوع
وقبل لا تنزل لفت على بنتها الثانيه العنود
ام جواهر: وانتي يالعنود حاولي تقنعين فيها انا خلاص تعبت منها
العنود: ابشري يمه.. ولو اني ماضن من وراها فايده

بعد ماطلعت ام جواهر
العنود: جوجو اسمعي كلام امي وتزوجي
جواهربنظرات حالمه : ماقدر يالعنود ماقدر
العنود تقلد نظراتها: ولـيه ماتقدرين
جواهر: شسوي احبه كل ماقارنة بينه و بين اللي جاو يخطبوني فيه اشوف الفرق بين
السماء والارض
العنود فقعت ضحك : هههههههههههههههه من جدك انتي ..؟؟
جواهر : ايه
العنود : هههههه وربي انك خبله اجل تحبين واحد راسمته من خيالك وترفضين كل هذولااللي جاو علشانه ؟... اقوولك ابشري بالعنووسه بس
جواهر خافت: ووجع ان شاء الله.. الله لايجيبه من يوم

العنود بحنيه : ياجواهر ياحبيبتي فكري بعقلك مو بخيالك اذا بتضلين كذا اكيد هذا اللي بيصير
جواهر: ادري
العنود: خلاص اجل فكري مره ثانيه قبل لاترفضين
جواهر: يصير خير
---------------------------------------------------------------------------------------------
ملاك برجه : ييييييمه
ام طلال برعب: ووصمه تصم اذونك ان شاء الله .. خير وش تبين ارعبتيني .؟
ملاك بققت عيونها@@.؟: هييي يمه وش فيك كأنك دعيتي علي.. شكلك ناسيه اني بنتك
ام طلال: لا والله مانسيت اخلصي وش تبين
ملاك: ابي Money
ام طلال.: وشو .؟؟
ملاك بدفاشه : Money وش فيك ماتعرفين الـMoney ... اووه صح نسيت انك من عصر ابو لهب وش عرفك بـ هاللغة
ام طلال: جعل اللهب تحرق ضلووعك انا من عصر ابو لهب ياللي ماتستحين
ملاك: هب شكل الوالده شايله علي اليوم .. المهم ياطويلت العمر ابي فلوس
ام طلال : وليه ان شاء الله
ملاك: يعني الناس ليه تطلب فلوس اكيد بتشتري شي
ام طلال : بتطلعين يعني
ملاك بصوت واطي ماينسمع: لا اجل بجلس اناظر بوجهك الجميل
ام طلال : وشو؟
ملاك: ايه بطلع
ام طلال عصبة: ياسلام يعني لو عندك فلوس كنتي طلعتي من غير ماتستاذني مني
ملاك: وليه استأذن شايفتني ندوووي البزره تستأذن منك وين ماتروح حتى لو بتروح الحمام جات قالت لك اول
ام طلال: مدري ليه ماطلعتي عليها عاقله وش زينها
ملاك: اووف من الاخير بتعطيني ولالا.؟؟؟
ام طلال: لا تعالي اضربيني احسن ؟
ملاك : لامحشومه يمه بس انفعلت معا الموضوع شوي هاتي راسك ابوسه
وتقرب راس امها بقووه وتبوسه
ام طلال: ووجعه عورتي راسي
ملاك: يالله عطيني فلوس
ام طلال تمد الفلوس: خذي بس اول قولي لي معا منو طالعه .؟؟
ملاك: معا ندووي اختي وبنات عمي جواهر والعنوود
--------------------------------------------------------------------------------------
في السوق
ندى شوي وتنهبل : وآآآي بنات شوفو هااللي مناك يخبل تهقون متزوج .؟
البنات: وينه .؟؟
ندى : شوفوه هالاسمراني ماشاء الله
ملاك: خل تسمعك امي بس.. هاللي طايحه مدح فيك عاقله وعاقله
ندى انحرجة: هههه قدام امي بس
ملاك : وينه اشري عليه خل اشووفه هاللي دوخ اختي
ندى وتأشر عليه
ملاك : ووجعه لا تأشرين فضحتينا
ندى: انتي قلتي لي اأشر
ملاك: عجبك .؟ هع ولا يهمك الحين اروح جنبه وصرخ اقول انه متحرش فيك علشان يزوجونكم ويتورط فيك
ندى: هههههه وجع .. الا عنووده جوجو ماقالتو شي .؟
العنوده : عادي مزيون بس مو ذاك الزود
جواهر: سعوود احلى
ملاك بهبال: وشهو.؟؟ منهو سعود يالتسلبهـ مخاويه لك واحد من وراي ولااستحيتي وقلتي صاحبتي ملاك يمكن تبيني اشوف لها واحد
العنود: هههههه
ملاك: وش فيك انتي بعد
العنود تناظر جواهر وتضحك : جوجو اقول لهم .؟
جواهر: عادي قولي
ندى تحمست : وش فيه قولو والله مانعلم احد
العنود: سعوود هذا الله يسلمكم واحد من خيال جواهر والمجنونه تحبه
ندى: كيف يعني مافهمنا.؟
ملاك: يعني متعرفه عليه من الانترنت او الجوال او شي زي كذا ومتخيله شكله.؟
جواهر: لا ووجعه ماني راعية حركات
ندى+ ملاك: اجل كيف؟
العنود: يعني واحد من خيالها خالقه ملامحه من كيفها كل ماجات تنام تتحلم فيه
ندى : اها يعني مثل مايسمونه فارس احلامها هع هع
العنود: هع هع ايوا بزبط .. وتخيلو المجنونه رافضه تتزوج علشان كذا ههههه
جواهر : عادي وش فيها
ندى: ههههه ذكرتيني بـ هالخبله ملووك ماتبي تتزوج تقول تحب ابو قحط لاعب الكوره
العنود: ههههه الحمدالله وشكر والله ولا دري عنك
ملاك: جواهر حبيبتي ماعليك منهم وش فهمهم بالحب ذولا
جواهر: لا كلامهم صح
ندى: الحمدالله وشهد شاهد من اهلهم ههههه
--------------------------------------
بعد اربع اسابيع من هالكلام
في الصالة

بو جواهر: نوره يانوره
نوره (ام جواهر): سم
بو جواهر: وين جواهر.؟؟
نوره: في غرفتها
بوجواهر: طيب اجلسي بكلمك
نوره: ها هذاني جلست وش بغيت
بوجواهر: اليوم جاء واحد من معارفنا وخطب بنتك عاد هالمره
كلميها وحاولي تقنعينها
ام جواهر: والله انت اخبر في بنتك ماضن بتوافق
بوجواهر: لا ان شاء الله بتوافق روحي بس
ام جواهر: ان شاء الله
------------------------------------------------------------------------
في الغرفة
ينضرب الباب وتدخل ام جواهر
ام جواهر: ها بناتي شخباركم
العنود+ جواهر: تمام
العنود بهبال : ها يمه بشري في احد خطب جواهر
ام جواهر مستغربة: ايه كيف عرفتي .؟؟
العنود: هههههه لانك ماتدخلين غرفتنا الا لهالسالفه
ام جواهر: ههههه حسبي الله على بليسك
العنود: ها جواهر وش رايك.؟؟ تزوجي وفكينا خل اشوف دربي معا طلال ابوي حالف مايزوجني الا اذا تزوجتي هههههه
جواهر: هههههه مستعجله
ام جواهر: ووجعه ان شاء الله ياجليلة الحياء تتكلمين قدامي كذا
العنود: وش فيها يعني انتي تدرين اني محجوزه له لييش اكذب
ام جواهر: المهم ماعلينا .. ها جواهر وش قلتي
جواهر: قلت موافقه
ام جواهر: وشو عيدي ماسمعت
جواهر: ههههه ترا اهون
ام جواهر فرحت قامت من الفرحة تزغرط: كلووووووش.. فرحتيني والله
خل اروح ابشر ابوك

بعد ماطلعت ام جواهر
العنود: جواهر كيف توافقي وانتي ماشفتي صوره له يمكن يفشل
جواهر: ههههه مابي اشوف صورته لاني اذا شفته اكيد بقارنه بـ سعود ورفض احسن اوافق وانا مغمضه
----------------------------------------------------------------------------------------------------
ملاك+ ندى : كلووووووش
نزل طلال من غرفته على زغاريطهم
طلال: وش فيكم من تزوج لا تقولون ندى ؟
ندى: خير طايحه من عينك علشان ماكون انا اللي انخطبت
ام طلال: جواهر بنت عمك انخطبت وبعد اسبوع( الملكة)
طلال تشقق من الوناسه: صدق والله فديتك يمه احلى خبر سمعته بحياتي
ملاك: وانت وش دخلك لييه فرحان هالكثر
طلال: ياغبيه دامها انخطبت معناها طريقي انا والعنود فاضي وعمي بيوافق
ام طلال : ايه والله.. وهذي زغروطه علشانك انت والعنود كلوووش
طلال: خلاص بـ هالمناسبة الحلوه عازمكم انتو وبنات عمي على المكان اللي تبونه
ملاك+ ندى: نبي نروح البحر
طلال: خذو راي العنود اول اذا العنود تبي البحر رحنا
ملاك: الله وكبر من الحين خاتم في صبعا صرت
ندى: الله وناسة يارب حتى انا اتزوج واحد يصير خاتم في يدي
طلال: ههههههههههه
--------------------------------------------------------------------------
في البحر
جواهر: احم كل هالطلعه علشاني بتزوج لو ادري من زمان وافقت
طلال: هههههه مصدقه عمرك ماالت هذي علشان عنودتي
جواهر: افا .. هين اجل خلاص برفض علشان ماتعرسون
العنود كانت طول الوقت ساكته مستحيه يعني من طلول هع
يوم سمعت كلامهم فزت
العنود: لالا تكفين هالطلعه علشانك بس لا تغيرين رايك وترفضين
بعد ماخصلت كلام انتبهت على نفسها وطاح وجهها من الفشله ههههه
طلال راح وطي: ياعمري انا فديت هالصوت هههههه والله حتى انا مستعجل زيك
العنود تثقل: من قال مستعجله عليك بس مستعجله على الطلعات والوناسه
طلال: هههههههه
ملاك: طلوول قم نلعب كوره
طلال: تحدي على ايس كريم .؟؟
ملاك: لا ياشيخ قل قسم بس .. انت رجال وانا بنت اكيد انت اقوى
طلال: عسا انتي بنت .؟؟ ههههه توي ادري
ملاك : وجع
طلال: انتي اللي كنتي تقولين انك عن عشرة رجال وانا صدقت مش ذنبي
ملاك تناظر العنود : الله يعينك على ثقالة دمه
العنود: ايه والله .. الله يكون بالعون
كانو جالسين على الرمل .. وقف طلال وقام عنهم
ندى: وين رايح ؟
طلال: دقيقه برجع بس كني شفت واحد بسلم عليه واجي
ندى: طيب عادي نقوم نتمشى ؟
طلال : ايه وانا اذا ماشفتكم بدق
ندى: بنات من بتقوم معي؟؟
جواهر+ ملاك: انا
ندى: وانتي العنود ماراح تقومين؟؟؟
العنود: لابجلس شوي.. بشوف هاللي يتهاوشون هههه .. واتاشر على ثنين
من بعيد كانو يتهاوشون
ندى: ههههه ياحبك للشماته

بعد نص ساعه رجع طلال شاف العنود لحلها
طلال: وش عنده القمر جالس لحاله.؟ اكيد ينتظرني
العنود: لا اصلا توي كنت بقوم
طلال: هع هع اذا حضرت الملائكه ذهبت الشياطين
العنود: لا شدعوه بس مليت لحالي بروح للبنات
طلال: وهذا انا جيت ماعدتي لحالك .؟و لا تخافين مني هع هع
العنود: هع هع لييش انت وحش علشان اخاف
طلال: مدري عنك .. يالله بس انثبري اجلسي
كانت بتقوم بس طلال مسك يدها
العنود توترة: ووجعه ان شاء الله اترك يدي
طلال: مافي
العنود: اقولك اتركها
طلال بـ لعانه: تبين اتركها.؟ اوك بس بشرط
العنود: خير تتشرط بعد
طلال: قولي انك تحبيني وخليك تروحين
العنود صار وجهها مثل الطمام
طلال: يالله انتظر
العنود: اتركني شوف ماالت عليك الناس بدت تطالع
طلال: عادي خل يطالعون مانسوي شي غلط واحد وخطيبته وش دخلهم
العنود: اتركني لاصرخ وخلي الناس تضربك
طلال: ههههه افا وهون عليك .؟؟
العنود خلاص طفشت وماتت من الاحراج تبي تفتك
العنود بعصبية وخجل: طيب احبك الله يلعن شكلك
قالتها وطارت بعيد
طلال تفقع من الضحك عليها
-------------------------------------------------------------------------
عند البنات
ملاك: اقوول انت بلا قلت ادب وانقلع لا افقع مخك الحين
الشاب(1): افا ليه.. طيب بس خل وحده منكم تاخذ الرقم وروح
ملاك: ماعيد كلامي مرتين بتنقلع ولا شلون ؟؟؟
الشاب(1):اذا انتي ماتبينه يمكن اللي معك يبونه اسكتي يعني
ندى+ جواهر: لا مانبيه بس فارق
الشاب(1): شكلكم مستحين انا بحط الرقم بشنطت وحده منكم وروح
توه بيقرب رفعت ملاك حصا من الارض
ملاك عصبة: قسم بالله خطوه ثانيه وفقع هالحصا على راسك
الشاب خاف تسويها ونحاش
كان في واحد ثاني صادف هاللي صار
الشاب(2): كفو والله
ملاك ارتاعت: خير انت الثاني بغيت شي
الشاب(2): لا بس عجبتيني قويه والله هذا اللي يأدب اشكاله
ملاك: قل قسم بس .. يعني مسوي فيها غير عنه انت.. اقوول انقلع مو علينا هالحركات
الشاب(2) : اوكي انا اسف بس صادف وجودي ماجيت اغازل
وراح عنهم
بعد ماراح وصلت عندهم العنود
ندى: ههههه عنوده وش فيك وجهك حمر كنه طمام
العنود: ها .. من الشمس يمكن
جواهر: اوووه فاتك من شوي
ندى: ايه والله ماشفتي اختي البطله
ملاك عن هبال قامت تترزز يعني اني محد قدي ههه
وقالو للعنود السالفه
العنود: هههههه وربي انك تحفة خسارة ليتني كنت موجوده
ملاك: ههههه ايه والله فاتك

العنود: اتخيل شكله وهو منحاش رافع الثوب وطاق اللثمه ويالله ركض هههه
-----------------------------------------------------------------------------------------------------------
اليوم يوم الشوفه الشرعية لجواهر
ام جواهرتصرخ من تحت الدرج: يالله جواهر ماصارت انزلي
جواهر نزلت وهي متوترة حدها وخايفه
جواهر: لازم يشوفني
ام جواهر: اي اكيد لازم يالله
جواهر بخوف: مابي مابي خلاص هونت مووب ازوج
ام جواهر: لعبة هي يالله توكلي على المجلس ينتظرونك هناك
جواهر: طيب.. بسم الله
وراحت .. وصلت عند باب المجلس كانت بتتراجع بس سمة بالله ودخلت
يوم دخلت انصدمت باللي شافته داخل


-----------------
-------------

تــــــــ ــو قـــعـــآتـــــــ,كــــــــم ؟؟




ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ



ا
الجزء الثاني - ( والأخيــر )


.. وصلت عند باب المجلس كانت بتتراجع بس سمة بالله ودخلت
يوم دخلت انصدمت باللي شافته داخل

وقفة مصنمه في محلها

سعًَوُِدٌٍٍٍََِِِ

جواهربينها وبين نفسها: معقولة هذا سعود ولا انا انجنيت وصرت اهلوس فيه

ابو جواهر: حياك جواهر لا تستحين مافي احد غريب

جواهر: السلام عليكم

كانت مستحية وحالتها حالة سلمة بصوت واطي لو الغرفة مو هدوء ماكانو سمعوها

ابو جواهر+ سعود: وعليكم السلام

------------------------------------------------------------------------------------------

العنود: اووف شكلها طولت.. بنات وش تتوقعون يسون هناك

ملاك: يعني وش يسون اكيد تتعرف عليه ويتعرف عليها

ندى: اووص اسكتو شكلها جات

دخلت عليهم جواهر بالصالة

العنود+ندى+ملاك: ها بشري وش صار.؟؟

جواهر للحين منصدمه: سعوود

العنود تستهبل: ههههه وش فيك لاتقولين المعرس اهو نفسه سعود نياهاهاه

جواهر للحين على حالتها: ايه

ملاك بققت عيونها@@: ها سعود المعرس .؟

ندى: يوووه شكلها انهبلت البنت

جواهر: والله سعود .. يوم شفته تذكرة شي

العنود: شنو تذكرتي

جواهر: تذكرة اني شفته مره من المرات واحنا طالعين من عرس واحد من قرايبنا

واني انهبلت فيه هع يعني طلع مو من خيالي انا فكرة اني انا اللي راسمته من راسي بس يوم شفته تذكرة

العنود: والله وناسة وايش هالصدفة صرتي خطيبته

جواهر توها تستوعب : ايه جد والله وناسة حلمي تحقق



ضلت جواهر تسولف لهم عن سعود وعن بطولاتها معاه في خيالهاوقالت لهم ان اسمه الحقيقي فهد مو سعود اسم سعود كانت مطلعته من راسها له

----------------------------------------------------------------------------------------------------

مرة سنة جواهر تزوجت سعود سوري قصدي فهد

واكتشفت انه غير ماكانت متخيلته غير عن سعود اللي كان بآحلامهاوخيالها



والعنود واخيرا اخطبها طلال خطبة رسميه

في باريس وبالتحديد بالمطعم

جواهر : فهود حبيبي

فهد وعيونه بالجوال: هلا.؟؟

جواهر: ايش اكثر لون يعجبك.؟

فهد: الاسود

جواهر: الاسود.؟ يعني مو الاحمر

فهد: هههه ليه يعني كنتي متوقعتني احب الاحمر .؟ اصلا اكره لون عندي الاحمر

جواهر مستغربه: ليه ؟

فهد : كذا ماحبه .. يذكرني بالحروب والدم

جواهر: هه طيب والاسود مايذكرك بالحقد والكره

فهد: بالعكس الاسود لون فاخر وراقي

جواهر : يمكن.. انا عندي احسن لون الاحمر لون رومنسي ومره جميل

فهد: احلى يالرومنسية ... بس للاسف للحين ماشفت من رمنسيتك شي هههه

جواهر بخجل: هههه خلاص اليوم عازمتك على عشاء رومنسي

-----------------------------------------------------------------------------

العنود: اووف اشتقت لوجوجو البيت فاضي بدونها

ام جواهر: ايه والله وانتي بعد قريب بتتزوجني وهالبيت بيفضا

العنود: هههه لا لا تخافين يمه انا ناوية اعبيه لكم بدرزن عيال

ام جواهر: ان شاء الله اشوف عيالكم وعيال عيالكم بعد

العنود: آمين.. يمه مادقت عليك جواهر اليوم.؟

ام جواهر: الا دقت وتسلم عليك تقول عقبالك تلحقينها وتجين باريس

العنود: ههههه

--------------------------------------------------------------------------------------------------

ام طلال: كلووووش

طلال: الله وناسة كله اعراس عندنا من عرس يمه انتي .؟ لاني ماظن ملاك او ندى

ملاك: خ خ خ دمك سخيف

طلال: ههههه مو اسخف منك

ام طلال: لا والله محد عرس بس ان شا الله يعرسون

طلال: اجل وشو له هالزغاريط؟

ام طلال: اختك ندى توظفت

طلال: اووه حركات مبرووك ندوي

ندى مسويه نفسها ماتسمعه يعني لحد يقرب مني رافعه خشمها البنت

طلال: هيي انتي اكلمك

ملاك: ماراح تعطيك وجه عاد شافت روحها علينا كل شوي بتسمعها تمدح نفسها

طلال: اذا بتسوي كذا بروح احرض ابوي عليها علشان مايخليها تداوم

ندى: هههههه ياشين العذال.. ملاك قومي معي الغرفه بقلك سالفه

ملاك : يالله قمت.. طلول لا تلحقنا سوالف بنات ولاالوعد في خطيبتك

طلال: هههههههه انقلعي بس

----------------------------------------------------------------------------------------------------------------------

{ في المستشفى .. ندى تضرب كتف صديقتهاريماس

ندى : رموس شووفي شوفي

ريماس: اه ووجعه وش تبين ؟

ندى: شوفي هالرجال معا كشته ههههه يفشل

ريماس: ايه والله وش هالشعر ههههههه

ندى: تعالي معي عندي خطه

وتجرها معاها يمشون ورا الرجال اللي كان مسوي كدش

ندى: اقوول رموس شسالفه اليوم اسبوع الشجره ولا ايش

كانت مكبره صوتها قاصده علشان يسمعهم

ريماس: ايه والله فديت هالكشه بس

وينحاشون }

ملاك متسدحه من الضحك: ههههههه وربي انكم مجانين

ندى: لا ومو بس كذا ايش تتوقعي كمان صار ؟

ملاك متحمسه: مدري ايش صار.؟

ندى: كان اول يوم تدريب لي عاد يوم دخلنا غرفة التدريب

طلع الدكتور اللي يدربنا اهو نفسه بوكشه وطلع ولد مدير المستشفى

واااي قسم اني تفشلت طاح وجهي ههههه

ملاك:هههههاااي.. وعرفكم .؟

ندى: هههه ايه وقام يلمح يقول انا عارف انه شكلي مايوحي لكم اني دكتوريعني شعري وستايلي ههههه مااالت عليه

ملاك: ههههه اووم الفشله ياشيخه

ندى: فشلة وبقووه هههه تخيلي في اليوم اللي بعد كان معدل شعره

طالع شكله خقق عاد جاني يسألني يقولي ها كذا احسن ولا للحين اسبوع الشجره

انا رحت ماعطيته وجهه

ملاك: كفوو

---------------------------------------------------------------------------------------------------

في باريس

جواهر: اوووف وش فيه طول .. لايكون صار له شي لالا الله لايقوله

تسمع صوت الباب بدخلت فهد

جواهر: حبيبي وش فيك طولت انتظرك.. وين كنت ؟

فهد: انا اكره سوال عندي هالسوال لا تبدئين من الحين تسوين لي فيها شغلة الزواجت

جواهر : طيب اسفه

قرب واهو يغني ويرقص

جواهر انقرفت وعصبة: اوف سكران .. ماالت والله منت كفو انا طول هالوقت اجهز لك العشاء والجو الرومنسي وانت حضرتك سكران

دخلت الغرفة تبكي وتندب حضها

------------------------------------------------------------------------------------------------

في صباح يوم جديد

كان الجو حلو.. صحت جواهر على شي ازعج خدها

يوم فتحت عينها شافت فهد ماسك وردهـ حمرآء ومزعج خدها فيها

فهد يمد الورده لها: آنا اسف وحقك علي

جواهر: تحلف انك ماتعيدها.؟

فهد يمسك يدها ويبوسها: وعد ماعيدها

جواهر: خلاص سامحتك

فهد: قومي اجهزي محضر لك مفاجاه

جواهر تحمست: ايش هيا ؟

فهد: لا مفاجاه مايصير اعلمك.. قومي بسرعه ولا بغير رايي

جواهر خافت لا يسويها ويغير رايه قامت بسرعه: لالا خلاص دقايق وجهز

بعد دقايق طلعت وشافته جالس على الكنب ينتظرها

فهد: ههههههه

جواهر مستغربه : وش فيك .؟

فهد: عادي انتي في بلد اجنبي مو ضروري تتحجبين

جواهر: لا مايصير

فهد: هههه وش فيك محد يعرفنا هنا

جواهر استغربة من تفكيره السخيف وانه مايغار عليها

جواهر: انا مرتاحه كذا

فهد: اوك اجل مشينا

جواهر: وين بنروح

فهد: بنفطر بعد الفطور .. نروح نركب من هالزوارق الموجوده ابي اوريك الطبيعة الخلابة عندهم

جواهر: الله وناسه اول مره اسافر بلد اجنبي

فهد: انا كل اجازه اجي هنا

---------------------------------------------------------------------------

في المستشفى

الدكتور نايف: السلام عليكم .. اخبارك ندى.؟

ندى مستغربه: امر اخوي بغيت شي .؟

د. نايف: ههه مايمر عليك عدو بس حبيت اسال عن اخبارك

ندى: لو سمحت اخوي مابيني وبينك غير الاحترام رجاء لا تتعدى حدودك

د. نايف: انتي اللي بديتي وقطيتي كلام علي ولا ناسيه

ندى: كانت لحضة طيش .. وانا اسفة عليها .. يالله توصي شي ؟

د. نايف: سلامتك وانا اسف تجاوزة حدودي

ندى: حصل خير .. فمان الله وراي شغل

-------------------------------------------------------------------------------------------------------

في بيت ابو جواهر

كانو ملاك والعنود جالسين يسولفون دخلت عليهم ام جواهر

ام جواهر: السلام عليكم.. شخبارك ملاك وشخبار الاهل

ملاك : وعليكم السلام..تمام الحمدالله يسلمون عليك

ام جواهر: الله يسلمهم .. يالله اخليكم تكملون سوالفكم

ملاك: لا عادي خالتي حياك معانا

ام جواهر: لا اخاف ازعجكم او عندكم سوالف خاصه

ملاك: لا شدعوه

العنود: خلاص لا تصرين عليها الحين تصدق وتجلس هههه

ملاك: ههههه حياها

ام جواهر: قليلة الحياء تعلمي الذرابه منها

العنود: يمه امزح معك وش فيك صدقتي ههههه

ام جواهر: شايفتني كبرك تمزحين معي

العنود: هههههه

ام جواهر: والله انك ماصخه الله يعين طلال عليك

العنود صار وجهها احمر من الفشله

ام جواهر: يالله استاذنكم

ملاك": اذنك معك خالتي

بعد ماطلعت ام جواهر

ملاك تسدحت ضحك ههههااااااي ويك ويك احرجوها الهبله

العنود: هههههه انطمي

ملاك: ايوه اكمل لك .. تذكرين الولد اللي شفناه في البحر

العنود: اي واحد اللي رقمكم ولا الثاني اللي مسوي فيها محترم ؟

ملاك: ههههه اللي مسوي فيها محترم

العنود: وش فيه ؟؟

ملاك: تذكرين يوم طلول قال انه شاف واحد من ربعه وبيروح يسلم عليه

العنود : ايوه ؟

ملاك: طلع هذا هو اللي مسوي فيها محترم صديقه

العنود: وكيف عرفتي .؟

ملاك: واحنا راجعين من البحر سلمو على بعض مره ثانيه قبل لايمشي وشافته

العنود: طيب شنو يعني ؟

ملاك: ههههه لا ولا شي بس قلت اقولك

العنود تغمز : ها لا يكون

ملاك: لا ووجعه مافي شي من اللي براسك

العنود: ههههه ماقلت شي انا

ملاك: ماقلتي بس اعرفك

------------------------------------------------------------------------------------

في مطار السعودية

فهد: جواهر.. جوجو خلاص عاد كلميني

كانت تمشي قدامه بخطوات سريعه ركض وراها ومسك يدها

جواهر:.........

فهد: وش فيك.؟

جواهر: وش فيني .؟ اسال نفسك

فهد: اسال نفسي.؟ ماظن اني سويت شي

جواهر: ايه فعلا ياحرام مره مظلوم .. ماكنك طالعت كل البنات اللي معنا بطياره مابقا بنت ماطالعتها او ابتسمت لها

فهد: هههههه هذا اللي مزعلك .؟

جواهر عصبت: لييش هذا شي مايزعل .؟

فهد: هدي اعصابك .. اصلا انا ماطالعت غيرك ولا فكرت اطالع

وش لي بالنجوم والقمر موجود

جواهر استحت : جد والله ؟

فهد: عندك شك

جواهر بغرور: لا طبعا واثقه من عمري

فهد: هههه خلاص اجل

-----------------------------------------------------------------------------------------------------

بعد عدة اسابيع

ملاك خطبها صديق طلول اللي مسوي فيها محترم على قولتها هع بس ماسوو خطبة على طول عرس لان خطيبها تركي كان يبغا يروح يكمل دراسته بالخارج واهله مايبونه يسافر قبل لايتزوج وملاك وافقت علشان حتى هي تكمل الدراسه معه بالخارج

العنود تزوجت طلال وسافرو الاربعه للندن

وجواهر حامل وتوها بشهرها الاول

----------------------------------------------

في لندن

كان في تنافس بين عنوده وملاك من يدلعها زوجها اكثر

ومزعجينهم بطلبات

ملاك: ترووك حبيبي تكفى خل ندخل هالمحل نفسي

في هالجاكيت

تركي: ملووك حبيبتي ناوية تفلسيني انتي .؟ خلاص ماضل شي ماشريتيه

ملاك بوزة ينقال عنها زعلانه : وينك يايمه تشوفين بنتك طاح حضها توها عروس وفي شهر العسل ومن الحين زوجها مايسمع كلامها

تركي فقع من الضحك عليها: ملوك انا اعطيك عيوني لو تبين بس انا ادري فيك تبين تشترينها حسد في العنود لان طلال مارضا يشتريها لها

ملاك: ها كيف عرفت .؟

العنود: ايه لا تشتريها لها كفو والله

ملاك: هيي انتي وش دخلك تكلمين زوجي

طلال: لاحوول .. اقول تركي شكلنا ماراح نخلص منهم اليوم

تركي: ايه والله شكل امي داعية علي وموراضية عني

طلال: وش رايك نسحب عليهم بس هههه.؟؟

تركي: يالله مشينا

وقامو يمشون ولا عبروهم واثنتين يمشون وراهم ويتهاوشون

-----------------------------------------------------------------------------------------------------------------

في المستشفى

ندى جالسه وطفشانه تكلمة صاحبتها ريماس

ندى: اووف طفش ملوك وعنوده تزوجو وخلوني مسافرين ياحضهم وجواهر حامل .. اهئ اهئ ماضل غيري.. وانتي بعد قريب بتتزوجين

ريماس: ههههه الفال لك والله يعينك

نايف: آمين

ندى: بسم الله .. خير وش دخلك انت

نايف: ربك كاتب اني امر وسمع كلامكم علشان تسنح لي الفرصه

اكلمك وقولك اني ودي اقابل ابوك اذا موافقه

ندىاحمر وجهها من الخجل ماعرفت وش تقول

ندى: عن اذنكم عندي مريضه لازم اشيك على وضعها

ريماس: هههه ابشرك معناها موافقه

------------------------------------------------------------------------------------------

في بيت فهد وجواهر

جواهر: يالله فهد ماخلصت كل هذا سبوح

فهد من الحمام يكلمها( وانتو بكرامه )

فهد: هههه خلاص عدي للعشره وتشوفيني طلعت

جواهر: ههههه طيب واحد ..

وبدت تعد وهي تعد رن جوال فهد وازعجها من كثر مارن

راحت تشوف من المتصل شافت

اسم بنت.. بعد خمس اتصالات رسلت البنت رساله

جواهر ماقدرة جاها فضول تشوف الرسالة وفتحتها

{حبيبي فهد... اشتقت لك تكفى رد علي

وش فيك البارحة مشيت بدري .؟تدري اني من

تطلع من الشقه اشتاق لك لا تطول علي انتظرك اليوم

المرسل: حبيبتك }

فهد: ها عسا ماتاخرت عليك وتعبتي وانتي تعدين.؟

جواهر:..........

قرب منها فهد: وش فيك ليه تبكين.؟

جواهر تبكي من قلب منقهره كيف انها كانت غبية وكان يكذب عليها بكلمه او كلمتين

رفعت الجوال بوجهه

جواهر وهي تبكي: ممكن تقلي ايش هذا .؟

فهد عصب: وانتي بأي حق تفتحين جوالي

جواهرعصبت وقامت تتكلم بصوت عالي قريب للصراخ

: بحق اني زوجتك ياخاين.. انت طلعت غير اللي كنت اتوقعك

مافيك اي صفة زينه خاين من اول يوم ماحترمتني

وسخييف وتافه

انا سكت عن علاقاتك الغراميه اكثر من مره قلت يمكن يعقل بعد ماحمل .. بس شكل مافي فايده ذيل الكلب عوج مهما فعل

وربي منت كفو كلمة رجال

فهد عصب وضربها كف قوي على وجهها من قوتها طاحت على الارض

فهد: انا رجال غصبن عنك فاهمه

جواهر للحين تبكي : انت لو كنت رجال ماكنت خنتني



( اكره كلمة عند الرجال هالكلمة (منت رجال) من

قالتها جواهرو قامت الشياطين اللي براس فهد تنقز

وقام يضربها بوحشية من غير لايحس )

طلع من البيت وتركها وراه غرقانا بدمها والمها

-----------------------------------------------------------------------------------------------

صحت ولقت نفسها بالمستشفى

جواهر: اه

ام جواهر: بسم الله عليك ليت الاهـ فيني ولا فيك

جواهر قامت تبكي وتشهق من البكي: يمه.. شفتيه شفتيه وش سوا فيني الخاين

ام جواهر: حسبي الله عليه .. الله لايوفقه لادنيا ولا اخره

عدلت جواهر جلستها على السرير وحضنة امها

جواهرتبكي : مابيه يمه مابيه .. تكفين ابي اطلق

ام جواهر تبكي معا بنتها وتمسح على راسها : خلاص يابنتي ماراح يصير الا اللي تبينه بس انتي لاتسوين بعمرك كذا وربي مايستاهل دمعه من عينك

جواهرتبكي: حتى اللي في بطني مابيه

ام جواهر رفعت راس بنتها لعندها: يابنيتي اصلا الولد طاح

جواهر انصدمت وقامت تبكي: طاح؟ حسبي الله عليه الله لا يوفقه

-------------------------------------------------------------------------------------------------------

بعد فترة تطلقة جواهر من فهد

وخلصت من العذاب اللي كانت فيه

فزيت اسابق خطوتي لاجـــــــــل اعزيك,,,,,,

في موت حبـــــــــــــــــــــــك وانتهي من حياتي

طويت ذاك الحــــــــــــــب وعهود ماضيــك,,,,,,

,ابعد خلاص اليوم بعـــــــــــــــــــــــــــدك غناتـــي

مات الوفاء والقلـــــــــــــب ماعاد يرجيــك

ودفنت ماضـــــــــــــــــــــــي حبك بذكرياتي



خلال تجربتي معا فهد تعلمة ان المظاهر خداعه.

وان الرجال بدون اخلاق مايعتبررجال.. وان الاحلام مودايم تتحقق بشكل مثالي مثل مانتمنى لازم يصيبها جزء من النقص

هذا هو واقع الحياة

بس الحمدالله بعد فترة ربي عوضني باللي احسن منه

صحيح مو ذاك الزود من الحلا ولا ينقال عن فارس الاحلام هع بس يمشي حاله

محمد خطيبي الجديد رجال بطيبته ووفاءه وحنانه علي وخفة دمه

قدر يخليني احبه ولا انتبه لعيوبه اما بالنسبة للعنود وملاك للحين في تنافس وطلال وتركي علشان يأدبونهم قررو يسوون فيهم مقلب ويقولن لهم انهم بيجيبون على روسهم حريم > بس كلام ماراح يسووونها

بس مافي فايده منهم ابو طبيع مايجوز عن طبعه هع



وندى تزوجة نايف والحين اهم في شهر العسل



