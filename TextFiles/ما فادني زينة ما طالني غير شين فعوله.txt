تقول الله خلقني والحزن توأم
محل ما رحت يصير الهم عنواني
عجزت أعشق مثل باقي البشر وأحلم
تعبت أنزف أدور نصفي الثاني
سنيني كلها ضيقه شقا وعلقم
ولا أدري لي متى والحيرة تهواني
غريب وكل ما حولي بني آدم
محد فيهم قدر في لحظة يقراني
أسولف وأبتسم وأضحك وأنا أتألم
وأجامل والأسى يطحن بوجاني
وأشوف العمر يطويني ولا يرحم
وأشوف الحظ يتباهى بخذلاني
أبي كف أصافحها ولا أندم
وأبي أنسى وينساني التعب والهم
قبل لا ينتهي عمري وانا أعاني

ـــــــــــــــــــــــــــــ


الـــجــــزء الأول


......../أنت غبية ما تفهمين أقولها عنز تقول أحلبيه أبوك معيي يتزوجها تقولين خليه يتزوجها وبيرضى أبوي بعدين أنتي يالعنز وشلون يتزوجها ومنيله فلوس وهو لا شغل ولا مشغله حتى فلوس البنزين ياخذها من أبوك.

......../أبوي ليش مصر على رايه ...بالعاده يكون على هوى حمد في كل شيء وأي طلب يلبيه له إلا ذا الطلب معند فيه مع أن نفس حمد فيها من زمان.

أم حمد/ لا غربيه ولا شيء أنا لولا أنها بنت أختي وحمد يبيها وما أبغى الحلال يطلع للغريب ولا وحده ما نعرف طباعها وتغيره علينا كان ما زوجتها له ............أنا نفسي ببنت أخوي صالح بس وش أسوي يوم أنه ما يبغى ولدي والله أني مستغربه ؟!!

......../ههههههههههه

أم حمد/الجوهره ووجعه وشهوله كل ذا الضحك؟

الجوهره/ يمه الله يهديك يعني ماتعرفين ليش خالي رده بالله عليك....واحد صايع ضايع لا دين ولا أخلاق والصلاة ما يصليها إلا بعد هواش من أبوي ولا بعد يصليها بالبيت وكل رمضان يسافر برى يا عالم هو يصوم ولا لا وأبوي اللي يصرف عليه بعد كل ذا مستغربه ليه خالي رده .
لو يجي لأحد بناتك بترضين فيه ؟؟

أم حمد/هاه .....أمكن ...[وبعد تفكير]أقول يحمد ربه أن ولدي خطب بنته وش حلاته ما خلا ولا بقى من الزين شيء بسم الله على وليدي سكبته سكبت أمير طول ورزه فديته والله .

الجوهره/ وش زينه ووش شينه هو بنيه ؟
يممه الرجال مخابر مهب مظاهر .

أم حمد تضيع السالفه/أقول وين البنات فيه ؟

الجوهره فهمت على أمها/والله ما أدري خبريبهم يتغدون بالمطبخ

أم حمد/ذا البنات الوحده فيهم ماتقوم إلا المغرب ثم يطلعون وما يرجعون إلا تالي الليل ولا ينشافون 

الجوهره/الله يهديك يايمه مخليتلهم الحبل على الغارب من الأول ويوم تعودوا على ذا الشيء وما قدرتي عليهم جايه تتشكين منهم ........أنا أقوول تبعدينهم عن بنات خالاتي وخوالي تراهم أخذوا طباعهم 

أم حمد بعصبيه/وش قالولك بنات أخواني دشير يوم أبعد بناتي عنهم ...........وش أنت شايفه عليهم هاه......؟!

الجوهره/ما قصدت كذا يمه بس عماني يختلفون عن طباع خوالي تماماً هم أقربلهم الإلتزام وبناتك أخذوا طباع البنات وهذا مستنكر عند عماني وبسبت كذا صاروا منبوذين من عماني ولا ودي تكون فجوه بين خواتي وعماني .

زمت الأم شفايفها بعدم رضى مع أنها عارفه إن كلام الجوهره صحيح لكن لا يمكن تطلع أهلها غلطانين

......../سلااااااااام على المدامات الحلوات

الجوهره/ لو أطرينا المليون 

......../عسى جايبين سيرتنا بخير 

......../ خلوووووود خلوووووووود ألحقي جابوا أغنية مساري الجديده عجلي بسرررررررعه
قمزت خلود وراحت ركض ورى أختها

الجوهره/ الحمدلله والشكر الحين ذي الكبيره تناقز عشان أغاني........الحمدلله والشكر بس
أم حمد /الله يهديهم

........../ماما ....ماما

الجوهره بسخريه/ تعالي ندوش ماما هنا
دخلت ندى وطيران على حضن أمها

الجوهره/ههههههههه لين الحين انت على هبالك....وش طولك وماما اللي كبرك عيالهم معهم 

ندى تطلع لسانها لأختها /موتي قهر ....بعدين مو من كبري أنا عمري 18سنه بس

الجوهره/18 ألعبي على غيري بقالك كمن شهر وتخلصين 19 قال 18 قال!!!

ندى/ بسم الله انت ليش تفشلين كذا ...بعدين صدق أنا عمري 18 هاذي ملاك عمرها 18

الجوهره/أنت وش دخلك بملاك ؟ هما أنا صديقت غاليه وأنا أكبر منها بسنتين

ندى بغباء/لا ملاك تدرس معي بنفس السنه

الجوهره/ انت بقره ماتفهمين هذا ولد نوره أحمد فاتته السنه عشان بقاله شهر ويكمل السبع ومع ذلك درس ويا ولد نايف وهو أصغر منه بسنه 

ندى/إيه صادقه [وكأنها تذكرت شي] اليوم ضاق صدري على ملوكه جايه وهي لافه الشال على راسها أستغربت بالبدايه ولما سألتها وشالته لقيت خدها مورم وفيه أصابع .......تخيلي أخوها ضاربها عشانه تأخرت بالجامعه ولا سوت الغداء مع أنه مو ذنبها الباص خرب عليهم وجابوا لهم بعد مده باص ثاني 

الجوهره ومتضايقه على حال ملاك/الحين وش يستفيد لا سوى فيها كذا ...ما يخاف ربه ما يبيها يحطها عند أخوها الثاني ....مو عندها أربع أخوان 

ندى/ مسكينه أنتي كل أخوانها اللي بالرياض ما يبغونها واللي يبغاها بينبع وصعبه تترك خواتها وتروح لينبع لإنه متعلقه فيهم حيل يعني عندها حلين أسهلهما مر

أم حمد وطرت على بالها فكره /الحين ليش ما تتزوج وتفتك منهم

ندى/ ماجاها خطاطيب وحتى لو جاها يقعدون يتشرطون يبغون جميله وبيضا وشعرها ناعم وغيره وأنت عارفه ملاك

الجوهره/الله يرزقها البنت سنعه وراعية بيت وأخلاق ومو سيئه لذيك الدرجه فيه ناس أشين منها وماشي سوقهم ولا مرت بندر ولد خالي أشين منها ولا سناعه ولا غيره....... بس الله الرزاق

ندى/ بس أفلوس أبوها ومركزه تزينها بعيون الناس وأولهم رجلها

الجوهره وهي تشوف أختها داخله عليهم / هاه يالخبله شفتي الأغنيه اللي تبينها

........../أولاً أنا ماني خبله أنا ساره بنت ابراهيم الــــ وثانياً إيه شفتها يهبل يالجوهره يهبببببببببببل متغير وصاير صاير ما أدري وش أقولك أ...خلود خلود تعالي قوليلها وشلون شكل مساري بالأغنيه 
خلود طنشتها وجلست خبركم الأخلاق تجاريه عقب النوم مالها ساعه ونص قايمه من النوم/ غريبه ما جاء إلا أنت وين باقي العصابه ؟

ندى/ ليش ياحول عصابه

خلود/ عشانهم إذا جوا لازم يخططون على شي إما لأمر مصيري أو سفره أو طلعه خبرك عاد أمي وهيا لا اجتمعوا ونوره طبعاً مع الخيل ياشقراء لا تهش ولا بتنش

الجوهره/ هههههه الله يقطع بليسك أنتي عارفتن أني أول وحده أجي و أرتز وخواتك اللي الساعه عشر واللي العشاء على حسب مزاجهم

سارة/على فكره وين سعود ما أشوفه

ندى/لا اليوم عنده استلام

خلود/ أنا ما أدري ليش متعب عمره بالشغل الحكومي وأبوي فلوسه واجد وشركة العايله تحت أمره .........صدق عقول...!!

الجوهره/ أقول خليه كذا أصرفله أجل عاجبك أخوك الثاني حمد كنه بزر ياخذ مصروفه من أبوي مو كأنه رجال بشواربه بيتعدى32 سنه اللي كبره عيالهم طولهم إلا هو متعلق بأمل مستحيل يحققه

سمعوا أصوات صراخ وصياح لكنهم ما تحركوا عارفين مصدره 

دخلت تركض لأمها/والله لأعلم عليك أبوي وأخليه إهيي ....إهي أخليـ.....ـه آآآه يمه شوفــــي فـــارس ضربني 
دخل بسرعه عشان يدافع عن نفسه/والله أن رغد كذابه هي ضربتني أول 

لفت عليه رغد وعيونها طايره من كذبه وحلفه كذب/لا تكذب وتحلف أنت اللي بديت وطيحتني من السيكل ................ وبدى الصراخ من جديد وتطور الأمر حتى صار تشابك بالأيدي

......./فـــاااااارس... رغــــدددد

فكوا يدينهم بسرعه وابعدوا عن بعض ونزلوا روسهم مكسورين ولا كأنهم كانوا يتهاوشون من توا 

......./ تعالوا هنا بسرعه[مشوا له بهدوء وخوف وانكسار]كم مره قلتلكم لا قد أسمع أصواتكم ولا تتهاوشون أشوف كلامي لكم ما همكم وتهديدي نسيتوه لكن انا أوريكم وشلون تتأدبون ......ماري..ماري
جت ماري بسرعه من يوم سمعت صوته/نأم بابا

......./ روحي جيبي كمبيوترات العيال اللي تنشبك واللي ماتنشبك بالكهرب والسياكل بسرررعه
ماري بلمت ماهي فاهمه شيء

ندى تحاول تنقذ الموقف لإنها عارفه أبوها إذا عصب / ماري جيبي البلاي ستيشن والجيم بوي حق فارس ورغد 

راحت الشغاله طيران وهي ترتجف خوف من أبو حمد ن بعد خمس دقايق جات الشغاله ومعها اللي قالها عليه أبو حمد

أبو حمد/ وديها لمكتبي بسرعه ...وعطاها مفتاح المكتب

فارس ورغد بيموتون من القهر أبوهم أخذ أعز الأشياء على قلوبهم بس مايقدرون يعترضون لإنهم عارفين وش راح يجيهم من أبوهم والتلفزيون ما يحبون يقعدون عنده كثر ما يقابلون البلاي ستيشن أو لعبهم بالسياكل وش بيسون يعني يحطون أيديهم على خدهم لحد ما يرضى عليهم أبوهم ما ستحملوا الفكره وراحوا ركض على غرفهم يبكون .....سبحان الله توأم نفس التصرفات

أبو حمد/ وين البنات لين الحين ما جوا

سارة /لا يبه ماجوا للحين

أبو حمد/ أقول ندى متى إن شاء الله بيجي رجلك

ندى/إن شاء الله بعد يومين لإنهم خلصوا العلاج

أبو حمد/ إيه كلمني أخوي اليوم كن صوته أحسن من قبل بس نسيت أسأله متى يرجعون

......./ يمه ليش ما قلتولي أنكم بتسافرون أسمع من مرت أخوي نايف وأنا بنتكم ما تعلموني

أبو حمد يضحك على طبع بنته اللي ما تخليه مع أنها الكبيره لكن عقلها عقل بزر تزعل بسرعه وتتشره على الناس وحالتها صعبه لكن مع ذلك هي اليد اليمنى لأمها/هيا وأنا أبوك كان سلمتي بدال ما تاخذينا بشراع ومجداف.....استحت هيا من أبوها وراحت تسلم عليه وحبت راسه/ السموحه يبه لكن كنت معصبه شوي 

أبو حمد/ ماعليه يابنتي مسموحه أنت بكري وبكر البنات 

هيا/وشلونك ووشلون صحتك عساك بخير

أبو حمد/ الحمدلله بخير وعافيه مانشكي باس إلا وين عيالك

هيا/ابراهيم سميك عازم أخوياه بالمزرعه وهو الحين على وصول وسعد وحمّود بالنادي وجود ونجود هذاهم وراي دخلوا البنتين التوأم وسلموا على جدانهم وخالاتهم ولصقوا بجمب ساره بما أنهم نفس السن 15 والصف ثالث متوسط 

دخلت مباشره وحبت راس أبوها /شلونك يبه بشرني عنك

أبو حمد /الحمدلله بخير وأنت يانويرتي وش علومك ووشلون ولدك وأبوه عساه أزين من أول أبو خالد مايمدحه لي يقول من بعد رجعته من البر والعافيه مفارقته 

نوره/ صادق خالي كنه بزر معيي يروح للمستشفى ولا يبغى ياخذ علاج ما غير عسل وسميره ولومي كنه عجوز والله 

أبو حمد /ما عليك منه هو رجال والشعر مغطي وجهه يعرف مصلحته 

وراحت تسلم على أمها وخواتها وبعد خمس دقايق دخل أخوهم نايف وحرمة سعاد وعيالهم واكتملت العايله مانقصهم غير سعود وهو بالدوام وحمد طبعاً نايم للحين من عقب سهرة أمس اللي ماجا منها إلا الظهر
ــــــــــــــــــ

بما أنهم اكتملوا راح أعطيكم نبذه مختصره عن هذي العائله
[أبو حمد/أسمه ابراهيم حمد الــــ تاجر معروف وطيب يحب الخير لكن مع هذا قوي وشديد وحقاني]

[أم حمد/اسمها موضي سعود الـــ كانت من عائلة فقيره وتزوجت أبو حمد وتقريباً تصرف على أهلها ومزوجه نايف من بنت أخوها ومزوجه هيا من أخو سعاد حرمة نايف ومخططه تزوج الباقي من عيال وبنات أخوانها وخواتها لأجل على قولتها مايروح الحلال للغريب ]

[هيا /البنت الكبيره 35 سنه متزوجه وعمرها 15 عندها ابراهيم19 بالجامعه وسعد ثاني ثانوي والتوم جود ونجود ومحمد بخامس]

[حمد/بكر العيال على قولة أبوه 32سنه عاطل باطل لكنه جميل ووسيم وجسمه لا يعلى عليه من حيث الطول والعرض]

[نايف/ 29 سنه متزوج سعاد عنده ولدين ثامر 7 سنوات وياسر سنتين]

[نورة/27سنه متزوجه من برى العايله ولد أبوخالد صديق أبوها لها9 سنوات متزوجه مالها إلا أحمد 8 سنوات وتعالج الحين عشان تحمل ]

[سعود/26 سنه مابينه وبين نوره إلا حمال البطن انسان خلوق طيب مداوم على صلاته بالمسجد محافظ أقربله الألتزام جميل ووسيم لكن حمد يفوقه بالجمال لإن جمال حمد جمال ناضج وراشد لكنه يتفرد باللحيه ونورالوجه اللي يفتقده حمد]

ا[لجوهره /23 سنه طيبه وحقانيه زي أبوها متزوجه من ولد عمتها راشد عن قصة حب رغم أنه أكبر منها بحوالي عشر سنين عندها ريف 3 سنوات ]

[ندى / 19 سنه توها متزوجه ولد عمها طلال والحين هي حامل ]

[خلود/17 سنه ثاني ثانوي حلوه وطيبه واللي مخرب عليها علاقتها ببنات خوالها لإن أخلاقهم زفت ]

[سارة /15 سنه مراهقه طيبه وحبوبه وحلوهي

[فارس ورغد/12 سنه بسادس آخر العنقود والتوأم المرح وحركة البيت دايم يتهاوشون مع ذلك يرجعون لبعض توم وش نقول ههههه]


ـــــــــــــــــ


أم حمد/يمه هيا تعالي شوي بغيتك 

ندى/ خير وش عندكم ؟؟ وليش هيا بالذات ؟ أكـيـيـد تدبرون لشيء كايد !! الله يحمي المسلمين منكم 

أم حمد/الحين من كلمك أنت ووش دخللك أنتي بالمسلمين....يالله هيا عجلي 
قامت هيا ورى أمها ودخلوا الغرفه

هيا/ خير يمه عسى ما شر

أم حمد/ لاشر و لا غيره إلا خـيـيرعرفت وشلون أزوج حمد من 
شوق بنت خالتك



الــــجـــــزء الــــثـــانــــي


(بعد شهر من الأحداث السابقة وبعد انتهاء اختبارات الجامعة)


......../ هاه ردت عليك البنت ولا توها ...كل هذا تفكير ... تحمد ربها أننا خطبناها 


......./ يمه الله يهديك من حقها تفكر وتأخذ وقتها بالتفكير بعدين لازم تشاور اهلها .... هذا زواج مو لعبه ولو ماتوافق على حمد يكون احسن لإنه ما يستاهلها 


أم حمد بعصبية / شوفي ياندى إن دريت انك قايلتلها ترفض والله ثم والله لأوريك شغل ربي فاهمه ولا لا

ندى بخوف / خلاص ابدق


ترن ترن / آلـــو 

ندى / السلام عليكم ملاك موجودة

....../ ملاك بلحمها وشحمها معك أي خدمة مدام ندى

ندى / الله ياخذك قولي آمين منين جايبه هالصوت تصدقين صوتك محلوووو 

ملاك/ قولي ماشاءالله أحلى مافيني صوتي وجسمي وبتحسدينه بعد

ندى /ههههههههه ماشاءالله تبارك الله...............ملاااك مارديتي علي بالموضوع اللي كلمتك فيه ....كانك موافقه قولي وكانك رافضه ماراح يأثر بصداقتنا شيء بتظلين عزيزة وغالية 


ملاك وهي سرحانه بدنيا غير دنيانا ...بدنيا رسمتها هي بأحلامها ...
بدنيا تحوي كل اللي تحب واللي تتمنى وكان من أساسياتها شخص واحد انبنت عليه أحلام الطفولة والمراهقة والشباب ....
أحلام حكايات الحب والعشق والهيام ...أحلام الزواج والأبناء....أحلام السعادة والهناء ....
احلام مليئة بالرومانسية وكلمات الغزل وحركاته ...
كان بطل أحلامها دائماً يتوج ملكاً عندها مع انها تعرف صفاته لكن مثل مايقولون الحب يدفن العذاريب 

حمد كان تعلق الطفوله وحب المراهقه وعشق الشباب .. تعلقت فيه من كلام أخته والمرات اللي شافته عند المدرسة يغازل أو ياخذ خولته ...
على رغم فارق السن الكبييييير إلا انها تحبه وكان بطل أحلامها ... ما كانت تتصور أن أحلامها تتحول لحقيقة ويجي يخطبها هي
لإنها عارفه الفرق الشاااااسع بين شكله وشكلها أبيض منها وأنعم شعر وأجمل منها والأهم من ذا كله
هو تاجر وهي بنت ناس على قد حالهم صحيح أخوانها وأعمامها واخوالها يسمون 
أغنياء لكن ما طالها من غناهم شيء وكأنها بنت عائله ثانيه وأبوها مات ولا تركلها ولا شيء من بعده

ندى / ملااااك ملااااك ملاااااااااااااااك 

ملاك / وجع إنشاء الله فجرتي اذاني نعم وش تبين ؟؟

ندى/لا تو الناس خير من الصبح أناديك ولا تردين علي عسى ماشر ست ملاك

ملاك / ههههههه آآآآسفه والله

ندى / يالله هالمرة سماح هاه وش قلتي ؟؟

ملاك/ وش قلت ؟؟

ندى / بلا استخفاف دم عن موضوع حمد

ملاك بخجل /أنا عن نفسي موافقه لكن ابعطيكم رقم اخوي عبدالله وكلموه 

ندى بشوية ضيقه من الموافقة / الله يتمم عليكم بخير .. ويالله يامرت أخوي المنتظره أبروح أبشر أمي .....لحظه لحظه عطيني رقم جوال أخوك 

ملاك / اكتبي معي 0555*******

ندى/ مع السلامه

ملاك/ في حفظ الله ورعايته


.................................

بـــعـــد أســـبــــوع


....../ أقولك خالد سأل عنه يوم وصاه عبدالله يقول داج وداشر ياخذ مصروفه من أبوه تقولين ماعليه أبغاه وش تبغين فيه ؟؟

ملاك / اسمعيني ياهدى من تتوقعين راح يجيني هذا انتم اكبر وحده تزوجت فيكم كان عمرها 16 وتنخطبون من اول ماتتغطون لكن انا كل اللي جوني 3 اللي يشتغل على الحدود واللي يمني ماخذ جنسيه وكل ما أكبر راح يجيني أردى منهم منهم أحمد ربي أنه جاني جمال ومال و...

هدى / وأيش مافيه إلا هالميزتين ولا باقي الصفات كل وحده أردى من الثانيه لاأخلاق ولا دين ولا.....

ملاك / خلاص يكفي أنا عارفه عيوبه وأدرى وحده فيهم وبعدين ناره ولا جنتكم

هدى بضيق/ أفا ...أفا والله ياملاك الحين حنا صرنا نار .........
حنا اللي نبيك وندور مصلحتك صرنا نار

ملاك/ أنا ماأنكر أنكم تحبوني بس كل وحده لاهيه بزوجها وعيالها وحياتها الخاصه لو كانت تدور مصلحتي وراحتي ماراح تدوم لي وانت أعرف وحده بأخواني كلهم يبون الفكه مني اليوم قبل بكره وحتى عبدالله صدق هو طيب وأعتبره أبوي الثاني بس حرمته شرانية وهي قايلتلي لو تجين مرة ثانيه لأوريك النجوم بعز الظهر 
قوليلي ياهدى من أروحله ومن ألجأ له واخواني كل مالهم ويضيقون علي وانا لايمكن أقعد ببيت رجال غريب حتى لو كان رجل أختي 

ودخلت بنوبة بكاء شديده طلعت فيها كل مشاعرها المكبوته من وفاة أبوها وأمها لقسوة اخوانهاوحريمهم وظلم وجور الأيام لها 


هدى ارتبكت ماعرفت وش تسوي كان المنظر غريب عليها لإن ملاك من النوع اللي مايظهر مشاعر الحزن عليه وحتى لو كان المصاب كبير تبكي في معزل عن الناس ما تبغى الناس يشوفون دموعها وتبين أنها ضعيفة قدامهم 

يوم تسوي الحادث هي وأمها وأبوها عبى طريق مكه وصحت من الغيبوبة ودرت بالخبر طاحت عليهم على طول وجلست أتعس أسبوعين بحياتها بالمستشفى تصحى وتبكي وترجع تفقد وعيها أسبوعين كاملات بعدها ماأحد شلف دموعها مايسمعمون غير صوت ونينها داخل غرفتها ويشوفون عيونها كيف صارت بعد البكاء

هدى تقرب لملاك تحاول تهديها / خلاص ملاك حبيبتي ماراح أقول لأحد شيء حتى خالد أبقوله مايعلم عبدالله وانا متأكده إن اخواني اللي بالرياض ماراح يسألون عنه 
وراح يظل سر بيني وبينك اتفقنا 

هدى وبتردد وبشكل مفاجئ / مـــلاك
ملك وصوتها مخنوق من البكاء / نــعــ.....نـــعـــم

هدى / أنتي تحبينه ؟؟

ملاك متفاجئه من سؤال هدى ما عرفت وش ترد عليها هي ماكانت مستعده انها تجاوب على سؤال زي كذا لإنها ماتصورت أحد يسألها وطبعها ماتبوح بمشاعرها لأحد حتى صديقتها المقربه لها ندى ماتدري عن هذا الحب

[لما تأخرت عن الإجابه عرفت هدى الجةاب وابتسمت ثم قامت وتركت الغرفه لملاك تيبح في أحلامها]



...............................

دخل على أطراف أصابعه بيرقى الدرج لدور الثاني الساعه 11 الصباح وتوه راجع من سهرة أمس ويخاف أبوه يهاوشه ...... قطع الصاله بنجاح وبدى يرقى الدرج ومع أول تنهيدات الإرتياح والأمان جاه مالايتمنى 

.........../ حــــــــــــــمــــــــــــــد

حمد/ سم طال عمرك [ومشى لأبوه وحب راسه ]

أبو حمد / أنت متى زواجك ؟؟

حمد أخذ يميل فمه دليل الضيق والإنزعاج [والله من زينه من زواج ومن زينه الزوجه بعد هي كلها سنه وأخذ حبيبة قلبي وابتسم لما جاء طاري شوق على باله]

أبو حمد / مدامك مبسوط على الزواج ليش ماتزوجت من زمان بدال ماتسوي مسرحيتك أنت وامك وتزعجونا ببنت خالتك .....

[حمد بنفسه كله لأجل شوق لو تدري يبه وش بتسوي ...هههه وصار يضحك]

أبو حمد /أنا أشهدأنها بنت أبوها اللي جابت راسك وخلتك تضحك لطاريها بليا وعي .......
المهم ماقلتلي متى زواجك

حمد / بعد شهر 

أبو حمد / وانت ماتحركت ولا سويت شيء

حمد / وش أسوي بعد تحمد ربها أني أبتزوجها هي كانت تطول هذا اللي ناقصني 

أبو حمد / أقطع ... أقطع وش ذا الكلام اللي تقوله وهذي وهي ببيت اهلها وتقولكذا أجل لو إذا عندك وش بتقول

حمد خاف أنه ينكشف /آسف يبه ... وش بغيت ؟؟؟

بو حمد / أبغاك تشتغل وتصرف على بيتك ومرتك من كدك 

حمد / وش تقول يبه أنا أشتغل بعد هالعمر وانا حر نفسي أصير مـأمور .... ما اقدر يايبه اعذرني 

أبو حمد / مب انت قلتلي بتسوي مشروع وتبغاني أمولك 

حمد بفرح / أيه بتعطيني يبه ؟؟

أبو حمد وهو عارف ان المشروع حلم ولده وعارف بحبه له وعارف ان ولده إذا حب أخلص بالي يحبه وبعد تفكير قال / أنا بعطيك رأس المال

حمد بفرح قام وحب راس أبوه ويده / الله يطولي بعمرك يخليك ذخر لنا 

أبو حمد / ترى الصبر زين ياحمد.... انا ما خلصت كلامي 


أنت لين اللحين ماعرفت وش شرطي 

حمد / شــــرط ...أي ِشـــــــــرط ؟؟!!


ابو حمد / الشرط هـــو .............



الــجــــزء الـــثـــالـــث




ترن ترن 

......./ أووووووه من ذا المزعج اللي داق الحين ....شاف الشاشة وابتسم ...هلا والله وغلا هلا بهالصوت وراعيته توك كنتي على بالي

....../ ايه واضح والدليل انك قاعد تو انت واختك تتغزلون بالعروس الجديده ولا الأخ يضحك ومستانس وانا الخبلة مصدقه القصه اللي قالها لي

حمد / حبيبتي شوق انتي عارفه بغلاك عندي وإلا وش مجلسني لين اللحين بدون زواج غير حبي لك .....لازم اقول كذا لأخواتي عشان مايشكون بشي ونفذ الخطه بنجاح واضح حبي كلامي ولا لا[ وبنبرة زعل] انا آخر واحد تشكين بكلامه لك

شوق بدلع / وش أسوي حبيبي غيرتي عليك لخبطتني آآآآآسفه ياقلبي 

حمد خق من صوتها ونسى زعله منها وكمل معها السوالف ولا كنا بكره زواجه من انسانه وهبت له قلبها له تحبه وتعشقه وتموت فيه قاعده ترسم احلامها وتعد الدقايق والثواني متى يجمعهم بيت واحد وتكون وياه تحت سقف واحد وحتى انها خططت وش راح تلبسله ووش راح تسويله وقاعده تتذكر وش الطبخات اللي يحبها من كلام اخته عشان تطبخها ووش الأشياء اللي تسعده واللي تزعله والصبح طلع على معاريسنا 
المعرس قاعد يخون حرمته ونايم بالعسل مع حبيبته والعروس سهرانه قاعده تفكر بحياتها مع من احبت ووشلون بتكون والإبتسامه على وجهها وبعدها استسلموا لنوم وراهم يوووووووووم طويييييل على قولة حمد


....................


( يــــوم الـــزواج ووقــت دخـــول الـــمـــعـــرس ) 


......./ خلاص ...خلاص ...اهيء ....اهيء مابي اتزوج ابرجع معكم البيت هونت وتمسك يد أختها الله يعافيك مزنه خوذيني معك البيت ما أبي اتزوج خلاص 

....../ هههههه ملاك وش بلاك والله انك نكته وش اللي ماتبن تتزوجين على كيفك والمعرس اللي مرتز بالغرفه الثانيه ينتظرك وش انقوله حرمتك هونت بح مافيه زواج .....يلا بلا دلع بنات بس

ملاك/ أنت بالذات ياندى لاأسمع صوتك ...كله منك انتي اللي خاطبتني لأخوك آآآآآه ....آهيء ودخلت بنوبة بكاء 

ندى / هههههه ما اعتقدت انك جبانه لهاالدرجه هذا وانت عارفته وخابرته زين خلاص عاد استهدي بالله وسمي بالرحمن ترى كل هذا من التوتر وبعدين راح تضحكين على نفسك لما تتذكرين هالمناحه اللي انت مسويتها الحين 

بدو خواتها وبنات أخواتها يهدونها مع ندى لحد مااسكتت وهدت شوي والكوافيره تتحلطم عليهم كل شوي تعدلها المكياج وتخربها بصياحها


..........................

...../ آلو يمه متى تدخلونا 

أم حمد / أدخل يالمعرس مافيه إلا العروس أهلها طلعوا

حمد / يالله تفضلوا 

دخل حمد مع اخوان ملاك وعيال أخوانهاوخواتها

سلموا عليها واحد واحد لحد ماجاء دور عبدالله اللي كان آخر واحد سلم عليها لإنه يعتقد انه بتصرفه هاذا بيأخر وداعه لها 
قاعد يتذكرها وهي صغيرة وهي مراهقه ... يتذكر تصرفاتها العفويه معه ومع اللي حولها وطيبتها مع الكل وبدت عيونه تدمع وهو واقف قدامها ماكان يتخيل إن ملاك الشقية الصغيرة في يوم راح تكبر وتلبس فستان ايض مد يده لها بعد مانزل راسه لأجل ماتشوف عيونه المدمعه لكنها مامدت يدها له رفع راسه لها بتسائل مادرى إلا وهو راجع على ورى من قوة ارتمائها بحضنه ..... امسكت بشته بكل قوتها تتذكر أمها وابوها ....في ذي اللحظه تفتقدهم بقوة.... في هذي اللحظة كانت تتمناهم معها يفرحون لفرحها ويخففون عنها حزنها تتمنى تشوف السعادة بعيونهم ... لكن ماكل مانتمناه يتحقق 

....../ أقول عبدالله ماكنك أكلت الجو علينا 

عبدالله / هاه ...آسف والله بس خبرك آخر العنقود غلاها غير ..........
اسمعني ياحمد حافظ عليها زي عيونك ..... لاتزعلها ولا تكدرها واحسب ألف حساب قبل اتضايقها لإن وراها زي مانت شايف .....واشر على اخوانه وعيالهم وعيال خواته اللي كانوا حوالي 20 رجال 

حمد / مايكون خاطرك إلا طيب .... وقرب منها ومسكها من خصرها ...وهالحركة اربكتها واحرجتها وخلت اللي بالغرفه يبتسمون على شكلها 
أنا كم ملاك عندي ...ماعندي إلا وحده تسوى الدنيا وشلون اضايقها ....موكذا ملاك ؟؟

ملاك وهي ميته من ا؟لأحراج / هاه

...../ ياهوه نحن هنا ماقدرت تصبر ؟
تتغزل بها قدامنا كلها كم ساعه وتروح البيت انت وياها ....وهناك سوو كل اللي تبي فيها على كيفك ...[وغمزله بعينه] ههههههه

عبدالله / مبارك وش ذا الكلام وانا عمك احشم الناس 

مبارك بإحراج / السموحه عمي 

محمد/ ههههه لقط وجهك بسرعه

فيصل / شف خشمك شله بسرعه لاأحد يطاه .....
شف شف عينك يااااااحرااام انتبه لاأحد يقعد عليها ...وركبها مضبوط هههههه

محمد + فيصل / ههههههههه
ناظرهم مبارك بحقد ولف عنهم

وقعدوا يصورون معها وأكثر ناس صوروا مبارك وعبدالله 

عبدالله / يالله نودعكم الله ولف على اللي وراه يالله شباب خلنا نترك المعاريس على راحتهم يتصورون 

مبارك / تكفى ياعم ابقعد شوي خبرك التصوير وحركاته خلني اوسع صدري ولف على حمد ..اعتبروني كرسي ولا طاوله خذو راحتتكم سوو اللي تبون ... وتراني بالخدمه اعين واعاون

مسكه حمد من يده ومشى هو وياه لحد الباب وطلعه / لامشكورين ...ماعجبتك انا ولا واقف تمثال عندها

مبارك / هههههه اوريك ..هالمرة سماح بس عشانك معرس 

حمد / لا والله أشوى ريحتني وإللا وش النيه كنت بطلعني زي ماطلعتك 

مبارك / لا عاد مو لهدرجه أطلعك انت المعرس مايصير عرس من دون عريس 
بس أقدر آخذ المصورة وأرجعها لبيتها لإني كفيلها ولا فيه صور و لاغيره

حمد / أيا الخبيث ... مردوده يوم عرسك يالشحط 

مبارك / يالله عشان مايذبحني عمي من تو وهو يأشرلي 

حمد / ههههههه اجل توكل لينقلب العرس لعزى 

لف مبارك ودخل راسه بالغرفه اللي فيها عمته/ مع السلامه عمتي ولا تخلين حميدان يسوي اللي يبي وقت التصوير

مادرى مبارك إلا وهو برى الغرفة / أقول تراك زودتها كلهم طلعوا إلا أنت واقف مثل العظم هنا وأشر على رقبته 

مبارك / حشى كسرت يدي هذا وانت معرس متوحش ....ماأقول إلا الله يعينك ياعمتي على هالرجال 

حمد / انا متوحش عشاني سويتبك كذا.... لو تقعد دقيقة زياده بتشوف المتوحش صدق

مبارك / خلني اطلع وانا سليم لأطلع وانا متكسر يله بالتوفيق 

دخل حمد على ملاك .... كان يتذكرها لما تجي عندهم بالبيت ويشوفها صدفه أو مو صدفه لإنه كان يتعمد يدخل عند صديقات خواته وكأنه مايدري كانت عكس شوق بكل شي ملاك سمراء وشوق بيضاء .. ملاك اشباهها عادية وشوق جميلة وجماله صارخ ملاك شعرها مو ناعم مره وشوق شعرها شلال من نعومته 
لكن تظل ملاك فيها بعض الصفات اللي تتشارك فيها مع شوق أو تنفرد فيها جسم ملاك خيال وضحكتها تدوخ الواحد وبعد مملوووووووووووحه حيييييييل وصوتها يذبح لإنه قد سمعها كذا مره لما تدق على بيتهم تبي ندى 
الفرق بيناه وبينه شاسع يتذكرها لما يجي ياخذ خواته من المدرسه كانت صغيره ولا بعد تغطت كان يحب يسمع ضحكتها وسواليفها كان صوتها حلو وهي تلعب مع اخته بالشارع وبنفسه يقول [ياااالله وشلون امي تزوجني ذا البزر لا وبعد شينه وش جاب لجاب]

......../ خلصنا ياعريس ورانا شوغل كتير أوي 

ألتفت حمد لمصدر الصوت ولقى حرمه مصرية دبيه وباين على شكلها انها المصورة بس غير المصورة اللي قبل هاذي مصورة خاصه للعريس والعروس / يالله يالله حنا جاهزين ..لف على ملاك ...أنتي جاهزة ...هزت راسها بالموافقة 

بدأ التصوير وبكل صورة تتوتر ملاك زيادة ويزيد احراجها من حمد ودها المصوره توقف التصوير لإنها إذا طلبت حركة من حمد يسويها بمبالغة وشوية بهارات منه والمصريه مستانسه عليه
كان حمد مرتاح بالتصوير وسعيد والأبتسامة على وجهه 
مو لإنه سعيد من زواجه منها لا لإنه يتخيل لو أنه شوق بمكانها كان سوى أشد من الحركات اللي سواها مع ملاك .... كان هو أخترح حركات من عنده 
لكن كل هذا قريييب قرييييييييييب حييييل 

......./ بصوت مرتجف وخايف ومتوتر...... حمد خلصت المصورة فكني .... وكان حاضنها عشان التصوير 

حمد / هاه ....آسف كنت سرحان شوي 

راح وأخذ بشته لإنه كان فاسخه لأجل التصوير ... لف على ملاك ... ترى اتنظرك برى لاتتأخرين 

دخلوا اخواتها وبناتهم لبسوها عبايتها وبدأ المشاهق والنياح والصياح وكأنها بتهاجر ولا هم عاد شايفينها 

طلعت وكان ينتظرها اخوها عبدالله مسكها وركبها هو بنفسها وكأنه أبوها 

وطلعواه عيال أخوانها وخواتها بموكب وراها حوالي 7 سيارات بوراي وتصوير وتكبيس حتى السيارات اللي بجمبهم تحمسوا معهم وشاركوهم استهبالهم ليييييييين وصلوها لبيتها ماكانت تبي فندق البيت اريح هاذي مشورة خواتها 

.................................................. ....

( في الشقه )

فتح الباب ودخل قبلها الشقة حتى ماناظر وراه
استغربت ذا التصرف لكنها عذرته تعب العرس والهو والمسئوليه موقليله ودخللت وسكرت الباب وراها وراحت لغرفة النوم لقته فاسخ شماغه وجالس على السرير شالت عبايتها وبدت تفك تسريحتها

حمد / ابطلع اتحمم عشان تبدلين .. وتاخذين راحتك .... أخذ الفوطه ودخل الحمام

بهذي الفترة كانت ملاك تحاول تفك الفستان لكن ماقدرت يوم تلبسه كان عندها اخواتها يساعدونها أما الحين مافيه إلا هي وحمد ومستحيل تخليه يفتحه لها .. قعدت على ذا الحال 10 دقايق خلاص عيونها بدأت تدمع مصبرها نفذ 

......../ تبغين مساعده ؟؟؟

لفت ملاك بسرعه من الروعه ولا كانت تدري انه خلفها مباشره فصار وجهها في حضنه العاري المبلول.... قمة الإحراج تتمنى الأرض تنشق وتبلعها ولا تكون بهالموقف معاه بعدت عن حضنه بسرعه بس من سوء حظها إن كرستال فستانها تعلق بفوطة حمد اللي لافها على خصره وكانت بتطيح من عليه ...بس بآخر لحظه مسك حمد الفوطه بسرعه وهو يضحك .... 

حمد / هههههه كنتي بتطلعين فضايحيي .... وناظرها بنظرة خبيثة ......لهدرجة مستعجله 
ملاك ولع جهها [من اللي داعي علي ......؟من اليوم وهويحرجني ] وبدات دموعها تنزل من شدة الإحراج

حمد / هههههه وش فيك ؟؟؟ الحين ليه تصيحين ؟؟؟

ملاك /..............

حمد / طيب ليه ماغيرتي فستانك ؟؟

ملاك تتكلم وهي تصيح / مااماااقدرت افتـ افتح الأزارير اللي ورى

ضحك عليها حمد / وبنفسه [من جد بزر]

حمد / الحين هذا سبب يبكي قوليلي افتح الأزاير وافتحها بدال هالصياح كله 

ملاك / لأني مابغاك تفكلي الفستان آآآه آهي ..آهي

حمد بعصبية / ليه من تبغين يفتحلك الأزارير عيال الجيران ؟!

ملاك خافت من نبرة صوته / لا ابغى خواتي يفتحونها لي استحي منك 

حمد / يكلم نفسه [والله النشبه وش ذا البزر كل ذا الصياح عشاني ابفتح فستانها] 
خلاص ابفتحه لك من دون ما شوف اي شيء اوعدك ....اتفقنا

ملاك اطمأنت لكلامه ولفت لوراء عشان يفتح الأزارير وهي حاطه يدها على نهاية ظهرها لأجل مايكمل ياقي الأزارير ويتطور الوضع ويخرب المسائل معها

حمد بضحكه وهو يقرب منها عارف مقصدها من ذا الحركة / الحين ليه حاطه يدك لاتخافين ماراح أسوي فيك شيء

ملاك/ ......لارد وكانه يكلم الجيران 

بدا يفتح الأزارير ......لكن ريحت عطرها دوخته وشكل رقبتها وشعرها طايح عليه واللمعه الفضية اللي فيها خلته يرتبك ويدينه تنتفض ولا قدر يفتح الأزارير الشيء اللي استغرب هو نفسه منه مع انه سافر وجرب جميع الأشياء وشاف وجرب اجمل الجميلات إلا ان شعوره مختلف تجاهها هل هو شعور الحلال أو الحب أو الألفة والراحه ؟؟ الله يعلم
قرب منها وصارت تسمع صوت انفاسه وهواء حار يضرب رقبتها كان راح يبوس رقبتها كبداية للي راح يسويه لو كان تزوج زواج عادي لكنه بعد بسرعه عنها وهويتذكر خطته مع امه اللي كان بيخربها بتصرفه هاذا
طول عمره مايتحمل إذا شاف حرمه كيف اذا كانت حلاله 
بس لازم يضغط على نفسه لأجل عيون شووووق

انتبهت ملاك انه بعد واستانست لإنها كانت خايفه وتضايقت لإن ودها يجرأها عليها شوي ويكسر الخوف اللي بداخلها 

حمد / خلاص فتحتهم ... ابلبس بالغرفه الثانيه

راح الغرفه الثانيه وهي دخلت اخذتلها دش وطلعت قعدت تستشور شعرها وتحط مكياج خفيف وتدهن جسمها والرورب عليها ثم لبست قميص نوم رووووعه سكري حرير فيه قصه على الصدر وفتحت الصدر واسعه شكلها حلو وكلفه على اطراف القصه وعلى اطراف الروب وهذا هي مفصلته لإنها ماقتنعت باللي يالسوق أما لونه مو حلو او عاري ولبست شبشب واطي سكري وتعطرت بعطر هادي وطلعت وهي ترتجف وتقرأ المعوذات وتسمي 

لقته جالس على طاولة الطعام وقدامه العشاء

شافها وهي جايه كان شكلها ساحر الروب لازق على جسمها ويتحرك مع مشيتها بشكل مغري وخصلات من شعرها على وجهها معطيها شكل اثيري ماكان شعرها خشن ولا ناعم كان وسط ملتف بطريقة حلوه
ولا كانت ملامحها سيئه كان فيها شيء جذبه لها وهي ابتسامتها العذبه وملحها الطاغي الساحر

ابتسم من دون قصد منه لما شافها وطرت كل ذا الأفكار على باله 

حمد / تعالي تعشي طلبت العشاء يوم كنت عند القاعه ... ماشاءالله علي دقيق بالحساب توه واصل عارفه ذا المطعم مايجي بسرعه عشان كذا طلبت وانا هناك

قعدت على الكرسي وبأت تاكل بهدوء ماتوقعت حمد بالحنيه والذوق هذا وبنفسها [يمكن ندى كانت تبالغ وهي توصف أخوها و اطباعه يمكن كل شي جايز ]



.............................

......./ ملاك ملااااااااااك وصمخ

ملاك / آمر بغيت شيء

....../ ماتسمعين من تو اناديك ...قومي فزي سويلي شاهي ثاني 

ملاك / حاضر على أمرك

قامت مفزوعه بسرعه من صراخه وهي تتذكر يوم زواجها اللي مر عليه 6 شهوووررر لحد الآن كانت تتصور أن كل احلامها تحققت بزواجها من حمد لكن من ثاني يوم طلع حمد بوجهه الحقيقي عنيد وقاسي وشرس وعصبي وو قح في كلامه ومعاملته معها 
تنهدت بضيق وهي تتذكر صباحيتها... لما قامت ولا لقته بجمبها ...راحت وتروشت وتزينت ولبست فستان بيج فيه شك خفيف بالبصلي وصندل ربط لإن الفستان كان قصير شوي من قدام 

وهي ماره من عند مجلس الحريم اسمعت صوت حمد 

ابتسمت بحب وفرح وجت بتفتح الباب 

لكن يدها انشلت والإبتسامه ماتت على شفايفها لما سمعته يقووووول .......؟؟!!


الــجـــزء الــــرابــــع


ملاك وهي ماره من عند مجلس الحريم اسمعت صوت حمد 

ابتسمت بحب وجت بتفتح الباب 

لكن يدها انشلت والإبتسامه ماتت على شفايفها لما سمعته يقووووول .......؟؟!!


حمد / شوق حبيبتي أنتي عارفه انك الغاليه عندي ولا ملاك ولا مليون وحده زيها تخليني أنساك أنتي مكانك بالقلب ماراح يتزحزح 

حمد / هههههه مدامك عارفه وشوله الزعل والحركات اللي مالها داعي 

حمد / كل هذا عشان تعرفين غلاك والحيــــــــن عرفتي بغلاك ؟؟

حمد / يالله مع ألف سلامه ياقلبي الحين تقوم ذا البزر وتسمعني أكلمك ثم تسوي مناحه تصدقين امس تصيح يوم سألتها ليه تصيح قالت استحي منك تفتح الأزارير بزر والله بزر هههههههه

حمد / ههههههههه صادقه ياشين السرج على البقر يالله حبيبتي مع السلامه والله يصبرني لين ماتجين عندي 

تبغى تتحرك تبغى تروح للغرفه عشان مايشوفها ماقدرت وكأن أحد ماسكها 

حمد حطمها ....حمد حطم حلمها اللي جلست تبناه سنين وسنين بصمت ولا أحد داري عنها .......حطم فرحتها اللي ما أكتملت .....شوه صورته اللي رسمتها له امس .....وما في شي أصعب من تحطيم حلم طفوله كبر معاك سنين وبالأخير تحقق لك .....كانت تبكي بصمت كعادتها لكن قلبها مجروح ونفسها مكسوره .... بكاء طفله يتميه عاشت المرارة والألم والحرمان ولما تحقق في يوم حلمها ....... أنهدم كله مره وحده وبمطرقة حبيبها 

انصدم لما شافها واقفه عند الباب وتاكد مليون بالميه انها سامعته وإللا ليش كل هالدموع ونظره اللي بعيونها نظرة عتاب والم وتسآئل والم وخيبه .....نظره ماقدر يوفيها حقها بالوصف 

حمد بارتباك / وش قاعده تسوين هنا ؟؟

ملاك / .......صمت.... ودموع تغسل وجنتيها 

حمد بعصبيه /أسألك ردي علي 

ملاك خافت منه وبصوت يهتز من البكاء والعبره المخنوقه واللألم المحبوس بالصدر / أنــ ...أنــتـــ ..ليـــ ليه تزوجتني ؟؟

تحبها لــيـــه تزوجتني آآآه آهي آهي 

حمد / الحمد لله سمعتي المكالمه ريحتيني وانا اللي كنت بمثل دور الزوج الوفي واضغط على نفسي واتحملك 

اسمعيني زين ... شوق انا احبها وابتزوجها ولا مليون وحده غيرها تسد مكانها سااااامعه .....ومن الحين اقولك ابعتبرك والجدار واحد ... يعني محسوبه علي زوجه بس قدام الناس 

وإلا أنتي بالنسبه لي ولا شي ... انا لشوق بس ..

ولا تطمعين باكثر من كذا او اني أعطيك حقوقك وانام معك رح تظلين بكر زي ماخذتك كانك بعد للحين بكر ؟؟!! 

[تحطيم ورى تحطيم ..تجريح ورى تجريح....أدمت قلبها الطاهر... وهدمت امانيها ... وكانه الدنيا استكثرت السعاده عليها ... ماهمه وجهها المخذول والدموع اللي زادت وصوت النحيب وشهقاتها ظل يكمل كلامه ويرشها بسمومه اللي يقولها وكأنها فعلاً ولا شي ...من غير احساس ومشاعر ]

أن سمعتك جايبه طاري لأهلي ولا أهلك ولا وضحتيلهم شي والله ثم والله لوريك شغل الله وابين لك قدرك زيييين ولأفضحك لاطلع عليك كلام ماينقال عن الكافر فااااااهمه .....

ودفها على الجدار ولبس ثوبه وشماغه وطلع من البيت

تسندت على الجدار وجلست على الأرض وهي تبكي بحراره ... تبكي على حياتها اللي انتهت قبل تبدا ... تبكي حلمها واملها اللي تحطم قبل ما يكتمل .. تبكي قلبها اللي خانها وحب واحد مايستاهل حبها....

وقفت بكى وهي تتذكر كلامه لها ....وتتخيل موقف أخوها سعد لو يقول له حمد كلام يمسها بشرفها [والله ليذبحني سعد هو خلقه شكاك وهو حاجرني بالبيت أجل لو يجي زوجي ويطلقني ويقول كلام يمس شرفي ماراح يرحمني على المقبره على طول ولا هامه احد ولا راح يصدق اني مظلومه هو دايم بصف الرجال صح كان ولا خطأ وهو خلقه مايحبني ومن لي اصلاً خلني اقعد على مجنوني لا يجيني اجن منه .....بعدين مو انا قايله أني راح اغيره بالحب ... الإنسان يقدر يغير أي شي بالحب ... وانا لازم أعطيه فرصه مو مع اول مشكله أيأس بشكل هذا ] 

وكانها بكلامها تحاول تقنع نفسها بالوضع وتبرر جلستها عند حمد بعد ماهانها وبين مكانتها عنده 

بعض الحب ظالم يهين ويجرح ويعذب ويذل بس مانحس بكل هذا لأنه متغلغل فينا ومعطل حواسنا مانحس بمهانه او وجع منه بالعكس نحس بلذه ونشوه 

صدق اللي قال ضرب الحبيب مثل أكل الزبيب <<< هههه ماله داعي المثل 

قامت ملاك وهي عازمه أنها تغيره بتضغط على نفسها علشان مصلحتهم هم الأثنين ولا راح تخليه يضيع من يدينها بدون ماتحاول او تبذل أي مجهود بتقاتل بسبيل حبها ولا يهم الخساير اللي بتخسرها اهم شي ينتصر حبها 



اجرح الكف بعنادك ولا تصافح يدي

لو تلاشى غرامك ماتلاشى رجاك 

ورد شوقي تناثر ...مات ورد ندى

برد صدك لفحني واكتوى به حشاي

جيت لك باشتياقي والغرام ابجدي 

وانكسر بي خفوقي ولا طرى لك وفاي 

جيت لك بالمشاعر تنتهي ....وابتدي

الظما هد حيلي ....والسحب في سماي 

آه ... والحظ مايل ماتعدل ردي 

كل ماجاه يقسى ويتعمد شقاي 

مابزغ نجم سعيد ويغريني الجدي

ماصدق برج حظي ولا بلغته مناي 

سرمدية الأماني ... ليلها سرمدي

واتعشم بصبح يبتسم به هناي 

.....................


......../آآآآى حمد عورتني 

حمد / كل ذا شاهي ..... ذا ذبيحه 

ملاك / خلاص باشيله عن النار

حمد مسك وجهها بيدينه ولفه بقسوه للفرن / شوفي كيف منكب على الفرن .. صلحي غيره 

ومسويه نفسها سرحانه ...وووععععع من زين الوجه سرحانه صدق اللي قال ياشين السرج على البقر 

آلمها كلامه طول الست شهور وهو يجرح فيها بسبب أو بدون سبب لكن اللي يخفف عنها خالها ابو حمد رجل طيب وحنون يحبها ويغليها ويذكرها بحب أبوها لها وفيه شبه كبير من ابوها وهالشي خلاها تتعلق فيه زياده بالفترة القصيره اللي عاشتها معهم حتى انها تشوف الغيره بعيون هيا وأم حمد ....خالتها هاذي الأنسانه اللي مارتاحت لها ابد ودايم تسكتها لاتكلمت وتحقرها وتفشلها وترجم عليها كلام وتبين الفرق بينها وبينهم وبين حمد ومهمشتها تروح للمناسبات العائليه ولا تناديها ولا كأنها مرت ولدها الكبير تنادي سعاد مرت نايف بس ... يطلعون للحدايق والمنتزهات ولا تناديها .... وإذا جت لبيتهم تتافف منها وتامرها وتنهيها مع ان توها عروس والبيت مليان خدم وكانها تذكرها بعيشتها أول 

أخذت الشاهي وراحت للصاله عند حمد 

ملاك / أصبلك الشاهي الحين واللا انتظر لين يخدر 

حمد بنبرة قرف تعودت عليها / لا خليه شوي 

قامت بتروح للمطبخ شافها من فوق لتحت كانت لابسه [تنوره لناهية الركبه جنز وبدي بدون اكمام اسود عليه رسومات بالأبيض والأحمر ومبين جسمها ولا اروع] 

حمد وهو يبلع ريقه / ملاااك

ملاك بنعومه تلف له / سم آمر

حمد / لا قد تلبسين هاللبس مرة ثانيه ...يعني يازعم تغريني فيه .... سمراء وشينه وتسوي حركات إغراء وع الله يلوع كبدك روحي غيريه

ملاك تبلع تجريح حمد لها بسكات / وش تبغاني اللبس طيب ؟؟!!

حمد / ألبسي زي خلق الله ماتلبس تنوره طويله ولا قمصان .... لا أشوفك لابسه تنوره قصيره او بنطلون فاهمه 

ملاك / فاهمه 



..........................


بــــكـــره الـــفــــجــــر


......./ حمد قووم ... حمد قوم الله يهديك بيقيم وانت نايم 

حمد / وخري عني خليني انام وسحب اللحاف وغطى وجهه

ملاك / قم طيب صل وأرجع نام كلها ربع ساعه وانت راجع للبيت ... قم لاتصير كسول 

قام حمد وراح للحمام وتوضأ وطلع لقاها عند الباب معاها فوطه عطتهياه ودخل الغرفه لقاها مجهزه ثوبه وشماغه والطاقيه لبس ثوبه وجت كالمعتاد تصك ازاريره وقعد على الكرسي بحركه آليه تعود عليها طول فتره زواجه مشطت شعره وعطرته وعطته الطاقيه والشماغ وكانه طفل ولحقته لحد باب البيت وودعته بكلمتها المعهوده / بحفظ الله وامانته 


........................

[الساعه ثلاث ونص العصر طلعوا من الصلاة وهو للحين ماجاء ولا يرد على الجوال غريبه الله يستر عسى ماصار فيه شي يارب احفظه ورجعه لي سالم ماأقدر أعيش من دونه على كل عيوبه بس ابييييه يرجع] <<<< كان هذا كلام ملاك بنفسها 

قعدت تدور باليت كانت مدخنه البيت ومجهزه الأكل رز أبيض وصينية خضار ودجاج بالفرن ...وسلطة فواكه لإن حمد يحب الفاكهه بس يتعيجز يقشرها 

سمعت صوت الباب وراحت تركض / آآه ...تنهدت تنهيدة راحه لما شافته بخير وشكرت ربها بسرها وحمدته

قالت والأبتسامه على وجهها / الله يعطيك العافيه إن شاءالله ماتعبت ....كالعاده لارد وكانها تكلم الجدران 

ملاك / خوفتني عليك ياحمد ليش تأخرت ولا ترد علي جوالك والشيطان يوسوسلي بالشي الشين وانا اتعوذ من ابليس والله اني تمنيت الموت ولا انه يجيك شي 

واخيراً حمد نطق / يـــــاااارب 

ملاك / أيش 

حمد / أقول يارب تموتين 

سكت دهراً ونطق كفراً ....

مشى وخلاها بالسيب تفيق من صدمتها [لهدرجه يكرهني يوم يتمنالي الموت بالهشكل يمكن صارله شي بالشغل وكدره وانا ضايقته بكلامي وازعاجي ] وكعادتها تدور له عذر ولو من تحت الأرض بعضها تكون مقتنعه فيها وبعضها تقنع نفسها فيها غصب وتصدقها 

لحقته واخذت عقاله وشماغه وعلقتهم وفسخت طاقيته وفضت جيوبه بسله وفتحت ازاريره .. فسخ ثوبه واخذته منه وحطته بالغسيل وجلس على طرف السرير وفسخت جزمته وشرابه واخذت تدلك رجلينه بيديها الناعمه بهدوء ورقه

تعامله كانه طفل صغير وهو مستمتع بالدلال اللي يجيه منها .....إذا دخل البيت كانه ملك ما يفكر يسوي شي وهي فيه وكانه رضيع بين ايديها وهو الشي الوحيد اللي يكون فيه بحالة هدوء واستمتاع عارف ان اللي تسويه كثير من الحريم ترفض تسويه لرجلها تعتبره شي من المهانه انها تفسخ الجزمه والشراب وتدلك رجليه بس هي غير غير بنظره 

انتبه من سرحانه على صوت ملاك / بتتحمم ولا تتغداء

حمد / لا ميت نوم ابتغدا وانام ... الغداء وآلم

ملاك / ايه جاهز على بال ماتبدل أكون حطيته على الطاوله 

لبس ملابسه وهو طالع كان يشم ريحة أكلها الشهي دائماً ريقه يسيل وهو بالطريق للبيت إذا تخيل وش طابختله اليوم ... طباخها لا يعلى عليه ... نفسها بالأكل مميز 

أكل بسكات وقام حتى بدون مايمدح طباخها مع انه عاجبه حيل 


..........................

في مـــكـــان آخــــر


....../ خايفه ياملاك حاسه اني ماراح اقدر أشوفه ...حاسه اني باموت قبل لاالمسه وابوسه وأضمه لصدري 

ملاك / ندى وش هالكلام كلها كم يوم وتالدين وتقطعينه من التبويس والتلميس والتحضن ... استهدي بالله هذا كله من تأثير الحمل ... الحين اقريلك كم آيه واذكري ربك ونامي وتعوذي من ابليس يالله اترك عشان ترتاحين وخبرك موعد وصل اخوك المصون 

ندى / يالله مع السلامه 


انحطت يدين على عيون ندى فجاه وشهقت 

....../ مين انا ...؟؟؟

ندى تتلمس اليدين اللي على وجهها وكانها تتعرف على صاحبها مع انها عارفه صاحب اليدين حافظه تقاسيم يدينه ونبرة صوته عن ظهر قلب وتقدر تطلعه من بين الف الف واحد

ندى وهي تغالب ضحكتها / يمكن ابراهيم ولد الجيران حاب يسوي يسويلي مفاجئه 

وخر يدينه بسرعه ولفها له بغضب 

...../ اجل ولد الجيران هاه ؟؟؟ خلاص زعلت 

ندى / ههههههههه يالـــلـــه ياطلال عليك حركات مافيه بالبيت إلا انت والشغاله يدينك حافظتها سانتي سانتي وصوتك اميزه من بعد كيلو كيف وانت قربي .... باست يدينه وضمتها بين ايديها بحب 

طلال / الله لايحرمني منك ولا من اللي ببطنك ....وحط يده على بطنها وقرب أذنه.... حبيب بابا كيفك اليوم ؟؟ إن شاء الله لعوزت ماما كويس زي ماوصيتك امس ....هاه مااسمع .....ههههههه أيوه شاطر حبيبي 

رفع راسه لندى / شفتي ولـ......

قطع كلامه لما شاف الدموع على خدها مسك وجهها بيدينه بحنيه / ليه .. ليه الدموع ...مافي شي بالدنيا يستاهل دموعك ......ومسح دموعها بيده ومسحها على راسه ..... مابي اشوف دموعك تراها غاليه 

زاد بكاء ندى وهي تحس بانها راح تفقدهم هم الأثنين 

مسك كتوفها وهو يحاول يهديها / ندى الله يهديك وش فيك من اللي مكدرك تكلمي من ؟؟ انا ؟؟اهلي ؟؟ احد من أهلك ؟؟ من ؟؟

ندى من بين دموعها /و....و..ولا احـ ـــ ــد ... بــــس بــ ـــس تخيلت البيت مليان أطفال هذا يضحك وهذا يلعب صوره كنت احلم بها دايم وقريب بتتحقق ... بس خايفه ماأشوفها ....حاسه اني بموت وانا ماشفتها 

طلال وهو يمسح على راسه بحنان ويبوس جبينها/ إن شاءالله بتشوفين عيالنا ...وعيال عيالنا ...وعيال عيال عيالنا ....وعيال عيال عيـ.......

حطت يدها على فمه / خلاص بتقعد لين بكره وانت تعد اللي بشوفهم 

باس يدها اللي على فمه وناظرها نظرة حب وعشق ووله نظرة شوق نظره لها الف معنى ومعنى بدنيا العاشقين 

نزلت عيونها بخجل من نظرته وخوف انها تفقد هالعيون اللي عشقتهم وعشقت المعاني اللي تقراهم فيها 

طلال / كل يوم وانت الحب

ندى اخذت منه الورده وباسته على خده / الله لايحرمني منك ..... ما اتصور الحياة من دونك ...اموت ولا اذوق فراقك دقيقة 

طلال حضن ندى / وش هالكلام تعوذي من أبليس ... ولا قد تقولين ذا الحكي مرة ثانيه ...ترا من جد ابزعل وما تدرين إلا وانا ضاربك 

ندى ضحكت غصب عنها مع ان نفسيتها دمار / هههههههه عليك تصرفات بعض الأحيان تضحكني مره رومانسي وكل خميس ورده ومره بتضربني ... بس تدري عاد ؟؟

طلال مسوي فيها زعلان / لا ما أدري قوليلي 

ندى / اني أحبك وامـــــووووووووت فيك يالغالي ....بكل أطباعك شينها وزينها

حضنها بسكات وخلا القلوب تتكلم مع بعضها بلغه ماحد يفهمها غير الأحبه



....................................

فـــي عـــش آخــــر


ترن ترن ترن

....../ آلو السلام عليكم

...../ وعليكم السلام والرحمه حي الصوت 

أبو حمد / هلا ببنيتي ملاك بشريني عنك عساك بخير ؟؟

ملاك / انا بخير مدامك بخير وشلونك ووشلون خالتي ام حمد ووشلون العيال كلهم عساهم بخير والله مشتاقتلكم مووووت وودي أشوفكم مانت بجاينا يبه ؟؟

أبو حمد / هههههه شوي شوي علي يابوك كل ذا الأسئله مرةً وحده وشلون ابرد عليهن كلهن .... لكن أنا بخير وكلهم بعد بخير وعيال العيال بعد بخير ويسلمون عليك وانا مشتاقلك موت على قولتك ههههههههه نتشببب على آخر أيامنا

ملاك / فيه احد يتشبب وهو شباب حتى شكلك أصغر من حمد ولدك هههههههه

أبو حمد / تضحكين علي .... ماعليه انا حاسبهن لك بس خلني أشوفك 

ملاك / لا سماح هالمره وعشانك ابسوي احلى جريش لأحلى واااحــد بالــعــالــم 

من اللي احلى واحد بالعالم ..؟ من قاعده تكلميين ؟؟؟

ماتركلها فرصه ترد او حتى تفتح فمه فاجئها بحضوره وكلامه واتهامه لها 

أخذ السماعه منها بالقوه 

حمد بعصبيه / آلـــو من انت يالحيوان يالـ...... تكلم 

أبو حمد / مالحيوان إلا انت يالهيس ...وش ذا الكلام اللي قلته لحرمتك فيه أحد يشك بعرضه بمحارمه عز الله اني ماربيت ..

حمد وهو ميت من الإحراج والفشيله من تصرفه وكلام ابوه له / العذر والسموحه يايبه ..... بس الغيره احياناً تعمي الواحد ويتصرف تصرفات ماقد سواها <<<< هذي هي التصريفه السريعه اللي لقاها عشان تطلعه من غضب ابوه عليه

أبو حمد / بلا غيره بلا خرابيط هذا اسمه هبال ومرض 

حمد / يبــ........

قاطعه أبوه / لا يكثر بس بكره تجيب حرمتك على الغداء مشتهي طباخها ... سامع على الغداء وسلملي عليهاوسكر بوجه ولده بدون مايسمع رده 

ملاك / حــمــد

حمد بدون نفس / هاه وش عندك بعد مايكفي ان أبوي هاوشني عشانك 

ملاك / وش التصرف اللي تصرفته معي قبل شوي 

حمد / أي تصرف ؟؟

ملاك / أي تصرف ؟؟ لا تتغيبا علي .... انا تشك فيني .. أنا 

حمد / وخير ياطير .... وش تبغيني اترك لك الحبل على الغارب وتلعبين على كيفك 

ملاك بنبرة غضب عاليه / أنا ما أسمحلك ... أنا عارفه الحلال والحرام قبل ما ادخل البيت ...ولا يمكن أني اخون البيت اللي ءأوتمنت عليه ســـاااامـــع 

احتملت اهانتك لي وضربك .....لكن اخلاقي لا عمرك تشكك فيها ... أنا متربية واللي مربيني يسون الدنيا وما فيها ...وأي احد يشكك بتريتهم لي كانه يسبهم ...وانا ادفع عمري فدوة لهم ولا يعيش من سبهم فــــااااهم ولا لا

وراحت وخلته بصدمته .... ملاك الضعيفه الخجوله كل ذا يطلع منها ونبرة التهديد الواضحه والصادقه اللي بصوتها هزت شي بداخله وخوفته منها شوي 

[شكلها ذي صادقه بتذبحني لاجبت سيرة أهلها ... خلني فيها ازينلي ... أبغى اتزوج واجيب عيال ما بغى اموت تو الدنيا قدامي ] 

راح المطبخ ماشاف غدى ... فتح الفرن مالقى شي ..... ابتسم ابتسامه شيطانيه ....[الحين اوريك كيف الشغل لأطلع طولة لسانك تو وصراخك من عيونك ههههههه] 

فتح باب الغرفه بسرعه وبعصبيه / مـــــلاااااااك 

ملاك بخوف / آمر بغيت شي 

حمد / وش رايك .... جاي من العمل هلكان وش أبغى يعني غير الغداء .....ليش ماسويتيه ؟؟

ملاك وارتاحت شوي وتحركت بهدوء عكس عصبيتها اللي تو وكانها كانت عاصفه ومرت / طيب ليه كل هالصراخ .....وهي تقرب منه وتاخذ شماغه وعقاله وتفسخ طاقيته ....../ قلي وين الغداء واعلمك .... وتصفد شماغه .../ بدل هالإزعاج اللي مسويه ...وبدت تفضي جيوبه بالسله وتفتح ازاريره ..../ الغداء بالمجلس وإللا انت ناسي ان اليوم الأربعاء يجي المسلسل اللي انت تبيه في وقت الغداء .....ومسكت يده وجلسته على السرير وفسخت جزمته وشرابه وراحت لدولاب تطلعله ملابس يلبسها ....../ بتحمم ولا بتتغداء اول ؟؟

حمد / هـــاه ..... ماسمعت عيدي 

ملاك / لالالا الحبيب مو معي خير شر .....وش كنت سرحان فيه لا يكون سرحان فيني هههههه

فعلاً حمد كان سرحان فيها ما توقع انها انها تتجرا وتسوي له كذا بالعاده وهو معصب تبتعد عنه تخاف منه لا يضربها بس اليوم غير 

هو عارف نفسه انه ضعيف قدام الحريم وشلون عاد إذا كانت الحرمه قدامه وحلاله ومفتون بجسمها وبسمارها الحلو اللي يعجبه ويثير شي بداخله بالعاده مايقدر يتحمل كل ذا ويطلع من البيت لأنه يمكن يتهور ويخرب كل صبر السنين بلحظة غباء منه

بس خلاص ماعاد يقدر مسكها من خصرها وقربها منه وكان للآن جالس على السرير وهي واقفه عنده وحضنها بــــقــــوة وكانه محروم ولقى اللي انحرم منه جلسها بجمبه بهدوء على السرير وباسها بوسة واحد عطشان ...../ ابغير واجي والقى الغداء جاهز 

وتركها وراح يغير ملابسه وهو يسب ويلعن نفسه على تهوره وشفاحته اللي دايم توديه بداهيه... 

ابتسمت ملاك بحيا اول مرة حمد يسويلها كذا حست بحنيته ورمانسيته ورقته اللي ماقد شافتها لمست مكان بوسة حمد وكانها تتذكر اللحظات اللي مرت من شوي 

طلعت وراحت تجهز السفره وتحط الأكل ولمساتها الأخيره 

دخل حمد المجلس ولقى ملاك ترتب السفره بوضعية اغرته شوي وحركت مشاعره اللي ياله خمدت من شوي ماقدر يستحمل وقرب منها و .......



الــــــــــــجـــــــــــــــزء الـــــــــــــخـــــــــــامـــــــــــس
دخل حمد المجلس ولقى ملاك ترتب السفرة بوضعيه اغرته شوي وخلاص ماقدر يستحمل جى يقرب منها وووو.....

ولفت عليه وخربت مخططاته 

ملاك / وش فيك واقف تعال اقعد المسلسل بيبدأ الحين 

جلس حمد وهو غير مرتاح لكن شكل الأكل وريحته أشغلت تفكيره شوي وابعدته عن نواياه الأوليه 

حمد / وش انتي اللي مسويه

ملاك / هاذا طال عمرك رز صيني ودجاج صيني وسلطه صينينه وأكل صيني هههههههههه الأكل كله صيني بصيني وشرايك فيه ؟؟

حمد / وكالعاده لاجواب

بدأ المسلسل المدبلج اللي كان يتابعه حمد / حطيلي سلطه .....وكانت السلطه من جهة حمد....اضطرت تقرب من حمد عشان تحطله وكانت لاصقه فيه ...حطتله وانشدت مع المسلسل وما غيرت مكانها ....

وطبعاً المسلسلات المدبلجه أنواااااااااااع قلة الحيا بوسات على الرايح والجاي .....حمد بنفسه[هو انا ناقص تزيدني ماسك نفسي بالعافيه ] 
صار كل ماجت لقطه يوزع نظراته يمين وشمال عشان ولا يلتهي بالأكل ما تثيره زياده ويتهور
حس بحراره بيده اليمين التفت لقى ملاك لازقه ماقدر يبعدها أو ينبها مثل العاده لما تقرب منه وكأن قربها اعجبه ...حط يده اليمين على خصرها وقربها له بشكل فضيع ومسك بيده اليسرى وجهها ولفه له ...قرب وجهها وطبع بوسه طـــويـــلـــه خدها ثم خدها الثاني ثم رقبتها وثم ....وثم ...
وهي استسلمت له على طول ...تتمنى دايم قربه وكان يصدها دائماً ...........وقف فجأه وكان أحد ساحبه غصب عنه 

حمد بإرتباك / أبروح اتحمم وانام 

وتركها على الأرض لوحدها بنت مثل ماأخذها....

قامت من على الأرض وهي في حالة صدمه من اللي صار وأخذتها الظنون يمين وشمال [وش فيني عشان ينفر مني كل مرة يقربلي مادري كان فيني شي يعيبني أو شي ينقرف منه أو يمكن عنده مشاكل وما يقدر ........آآآآآآآهـ يالله اللي صبرني ست شهور يصبرني العمر كله ....واهم شي الحب ولا العلاقة الجسدية شي ثانوي بالزواج ...أللعب على نفسي أنا حتى الحب ما يحبني وش يصبرني عليه .... بس انا أموووووت فيه ولا اتخيل نفسي عايشه من دونه هو اللي حبيت واللي تمنيت ولو قسى واهان وجرح على قلبي زي العسل ماصدقت انه صار بقربي وملكي ]

وقامت بعد ما اقنعت نفسها بأفكارها اللي لو احد غيرها مااستحمل الحياة هاذي 

شالت السفره ودخلتها المطبخ ...وعدلت لبسعا وشكلها عقب الحوسه اللي عملها حمد وراحت لغرفتها سمعت صوت المويه بالحمام طلعت له لباس وعطرته وأخذت فوطته وفتحت باب الحمام وعلقتهم على معلاق الحمام ....ومادرى عنها لإن البانيو كان يتسكر بزجاج اخضر مايبان اللي داخله 

راحت للمطبخ غسلت المواعين واخذتلها ملابس وتروشت بالسريع بالحمام الثاني 

ملاك / قصر على التكيف شعرك رطب وجسمك مبلول 

حمد / لارد

ملاك راحت قصرت على التكيف وأخذتلها فوطه ونطت فوق السرير وأخذت تمسح راسه 

حمد وهو يحاول يبعدها وهي غصب عنه تكمل مسح وبالأخير استسلم وخلاها تكمل / أووووووه ماني بزر تقعدين تمسحين راسي أنا عاجبني البراد وأبغى اتعب زيـــــــــــن ولا عندك مانع 

ملاك وكانها تكلم بزر / لا ياحبيبي ما يصير ....همين تتعب وماما تزعل منك خلاص حبي ...؟ عفيه على الولد الشاطر ...

وراحت من فوقه وفتحت الصندوق اللي فوق الكمدينو وكان فيه حلاو جالكسي لإنها تعشقه بجنون ....مدت الحلاوة له/ يالله وهاذي حلاوه للي يسمع كلام ماما ...وقرصت خدوده وراحت تمشط شعرها وتدهن جسمها عقب الأستحمام 

هو خلاص ....ماصار قادر يستحمل كل مالها وتثيره بزياده مايدري وش فيها كل المواصفات اللي كان يبغاها هي عكسها تماماً وعرف لو يقعد دقيقة زياده راح يخربها من جد.... قام من السرير واخذ مفتاح السيارة وبوكه وجواله وطلع من البيت بكبره خلاص مايقدر يستحمل قربها زياده عن كذا أخذلها كم لفه بالسياره وسمع الأذان ... تذكر لبسه كان لابس بنطلون اسود قطن وبلوزة كت حمراء قطن أفرب ماتكون للبجامه ويستحي يصلي فيها راح لمسجد عارف ان كله هنود وهاللبس عادي عندهم وصلى وقعد شوي 

ركب السيارة وتذكر شوق ماكلمها اليوم / الله يلعنها نستني شواقي 

دق مرة ...مرتين ...ثلاث...عشر ....ولا ردت كلها انتظار

حمد / من ذا اللي قاعده تكلمه كل ذا الوقت 

شوق بدلع زايد / آآآآآلـــــــــــــــو

حمد / شــــــوق من قاعده تكلمين كل ذا الوقت

شوق ماكانت تدري انه حمد وبتضيع السالفه / هلا حمد حبيبي وش ذا الرقم من متى مطلعه 

حمد بعصبيه / خلك من الرقم الحين من قاعدع تكلمين 

شوق / قاعده اكلم صاحباتي تعرف وقت عيد وكلهم راح يروحون السوق عشان كذا قاعديت نتفق تعرف بنات متى ينتهي كلامهم 

حمد بعدم اقتناع لكن هدى شوي / آآهـ ...طيب ليه مارديتي علي بسرعه 

شوق بزعل على دلع / حــــــمـــــد ....أصلاً أنت داق من رقم غريب وما أعرفه ولا تبغاني أرد على أي رقم والسلام بس لما شفتك تكرر الإتصال حسيت انه احد يعرفني ورديت 

حمد بندم / آآآسف حياتي حقك علي ... بس كنت معصب من قبل من اللي عندي بالبيت عشان كذا انفعلت شوي عليك آآآسف مرة ثانيه 

شوق / وليش ذا المتخلفه مزعلتك هي كانت تطول اصلاً تتزوج واحد مثلك جمال وفلوس ....الدنيا حظوظ والله والا من يصدق ان ذا القروية المنتفه تاخذ حـــمــــد

حمد يحاول يسكر على الموضوع / يالله شواقي لازم أسكر أنا جالس اكلمك من السيارة 

شوق /وش عندك بالسيارة فيه حد يتمشى بذا القوايل 

حمد / لاماكنت اتمشى كنت اصلي 

شوق / ههههههههههههههههههه

حمد / خير ليش الضحك ضحكينا معك 

شوق / ههههههههه حمد وبعد عمر طويل صار يصلي بالمسجد ....والله هزلت حمد بنفسه صار يصلي بجنب الناس اللي أقل منه ويتحمل الروايح على قولته 

حمد بنفسه [أجل لو تدري أني مصلي بمسجد كله هنود وباكستانيه وش بتسوي تنتحر ]

حمد بعصبيه / خلاص شوق انا أسوي هالشي عن قناعه رجاء لاتتطنزين علي ok

شوق وهي خايفه من عصبيته بس لازم تاخذ فلوس لأجل تروح السوق اليوم وبدت تسوي تمثليتها المعتاده 

شوق وكأنها تبكي / ليش تصرخ علي كافي اني اشوفك معها وماخذه مكاني ولا أقدر أسوي شي نار الغيرة تاكلني ولا اقدر أبعدك عنها تجي بالأخير تعصب علي عشانها آآآآآهـ ...آهي....آهي

حمد وهو يسب نفسه لإنه زعل شوق قلبه ومنى عمره / شوق حبيبتي خلاص آآآسف والله حقك علي أنتي الله يهديك تدورين المواضيع اللي تعصبني وتقولينها 

شوق / أصلاً انت متغير علي من تزوجت ذا التكرونيه وانت صاير تعصب وتصارخ علي من دون سبب حتى العيد بالعاده تعطيني عشان أتقضى هالمرة ماعطيتني وحتى مصروف ما عطيتني مادري هي اللي تمنعك ولا أنت استغنيت عني وبطلت تحبني قلبي كان حاس انك بتنساني إذا تزوجتها آآآهي ...آهي

حمد / شوق ...ما يحتاج اذكرك أن انتي اللي حبيت وما غيرك احد ولا يمكن اني احب غيرك ولا انتهي من حبك حبك يسري بعروقي وين ينتهي معه وقلتلك من قبل وأقولك الحين ولا مليون وحده مثل ملاك وغيرها يسووونك 

انا بس أنشغلت شوي بالشغل الجديد ... مايصير خاطرك الا طيب لك من الألف للميه أنا كم شواقي عندي 

شوق بدلع ذوب حمد / وحده ولا عندك غيرها ؟؟!!

حمد / هههههههه ما عندي إلا شواقي وحده وأحلى شواقي بالعالم .....وأخذتهم السوالف 


.............................


فــــي مــــكــــان آخــــــر....ويــــوم آخــــر

..../ آلو السلام عليكم 

..../ وعليكم السلام من معي 

...../ حزر فزر

..../ ملااااااااااااااك هلا والله الشمس منين طالعه يومين ورا بعض متصله وش عندك 

ملاك / ابد بس حبيت أسلم واأتطمن على صديقتي فيها شي

ندى / لا مافيها شي هههههههههههههه

ملاك / اليوم بروح لبيت اهلك ومسويه جريش عاد تعالي هاه 

ندى / قولي والله تصدقين القلوب عند بعضها من كم يوم وانا هاف علي طباخك......أبغى تسويلي رز ربيان حقك عجيب خبرك الحمل والوحام ششغال 

ملاك / ها ها ها ها ضحكتيني أنتي بالشهر الثامن الوحام مخلص من زمان ألعبي على غيري عيوني كان رجلك مصدقك انا لا ههههههههه

ندى / صدق انك شيطانيه بدال ماتسويلي كل اللي أبي تتطنزين علي 

ملاك / ليه إنشاءالله أسويلك اللي تبين أنت كفيلتي ؟؟!!

ندى / لإني انا شاريتلك مواعين المطبخ كلها وبدونها ماقدرتي تسوين شي

ملاك / عادي ابجيب الحافظه فاضيه أبشوف وشلون راح تاكلين الرز هههههههههه

ندى عصبت / ملاااااااااااااااك 

ملاك / ههههههههههههههههههه


...................

بـــــــعــــد ســـاعـــــات

...../ ملاااااااااك ملاااااااااااااك يالله وش قاعده تسوين كسر جوالي أبوي أبوي من كثر مايدق يالله خلصينا 

ملاك / يالله خلاص قضيت ...هاه وش رايك فيني .. شكلي حلو ....وصارت ترمش بعيونها له بإستهبال 

حمد بعصبيه / أنتي فاضيه أقولك أبوي شايش تقعدين تسبليلي بعيونك 

ملاك / بدلع ليه شكلي مو حلو يعني ؟؟؟....قولي يالله 

حمد بقلة حيله / اللا حلو ويجنن بعد بس خلصينا واطلعي 

ملاك / ههههههههه عيونك الحلوه حبيبي شفت ماضرك شي يوم مدحتني

حمد / ملاااااااااك

ملاك / طيب بسم الله علي اكلتني 



.............

فـــــي بـــــيـــــت الــــعــــائـــــلــــة


وصلو البيت ودخل حمد سيارته بالحوش ونزلوا وفتح الشنظه 

حمد / ليتي ...ميري 

ليتي / نعم بابا

حمد وهو معصب ويصارخ / بابا بعينك انقلعي شيلي الحافظات من الشنطه وسكريها لا قضيتي بشويييييييييش

راحت الشغاله وهي تتحلطم عليه لإنه كريه ودايم يعصب عليهم 

ملاك بصوت واطي / هههههههههههههههه

حمد سمعها وبسخريه / خير الشيخه وش اللي يضحك

ملاك / هههههه حلو شكلك وانت معصب وتهاوش مادري ليه معصب

حمد / وش رايك أبوي من الصبح وهو يتصل يهاوشني جبها مبكره لاتنساها .... ياويلك إذا ماجبتها .....لـــــيـــــن البيت وهو يزفني مرة بهواش ومره يسكر السماعه بوجهي حتــــ...ترن ترن

طلع حمد الجوال من جيبه وضحك / هههههههههالطيب عند ذكره أسمعي وشلون يهاوش

فتح الجوال وحطه على السبيكر 

أبو حمد / وينك فيه ماصار كل هذا طريق تمشي على بيض 

حمد / يبه وش فيك انطلقت مرة وحده هذاني توي طالع من البيت

أبو حمد / بالـــــبــــــيـــــــت لــــيــــن الحين ...أقول خلني أسكر السماعه لا انجلط ..........تدخلت ملاك وقالت 

ملاك / يبه وش فيك معصب ترى العصبية مهب زينه ترفع السكر والضغظ

أبو حمد بهدوء / هلا والله ببنيتي وشلونك يبه عساك بخير .....طير حمد عيونه وهو يتكلم بشفايفه لملاك / كنه ماكان شايش من تو ويهاوشني صاير الحمل الوديع معك 

ابتسمت ملا على كلام حمد / بخير عساك بخير ...باب بيتكم مفتوح 

أبو حمد / أنتم تعالوا وانا أفتح الباب لكم تصدقين على فطوري الساعه سبع عظامي تتنافض من الجوع والسكر

ملاك / يخسي الجوع أفتح الباب حنى بالحوش 

أبو حمد / بالحوش وذا الثور يقول تونا طالعين من البيت 

ملاك تناظر وجه حمد المفتشل من تعليق أبوه وقعدت تضحك / هههههههههههههه يبه يمزح معك بس انت كلش كنت معصب ...يالله مع السلامه هذانا بندخل

حمد وهومنقهر / أشوفك من اليوم وانتي تضحكين علي اعجبك تعليق الوالد

ملاك / مو كثر شكل وجهك وأنت متفشل ههههههههههه

حمد انقهر زياده وبعصبيه دف ملاك / عطيتك وجه زياده اليوم أدخلي اقول لأذبحك الحين بالحوش 

ملاك / طيب وش جاك ابدخل بدون دف

حمد واتشت معه / أقووول ادخلي ....ودفها بقوة لين ماطاحت على الدرج

......../ حــــــــــمــــــــــــــــد

ألتفتوا لها وهم متفاجئين من وجودها حمد خاف لاتعلم عليه أحد وملاك بعد خافت لتفضحها عند أهلها 

حمد / ندى من متى وانتي هنا ...ووشلون دخلتي و .....

ندى / وش فيك شوي شوي هدي توي داخله نزلني طلال وراح للمجلس رح عنده وانتي ماتشوفين الدرج ...قومي قومي بسم الله عليك ومسكت يده وقومتها ....ماتشوفها طايحه كان قومتها ولا شلتها بعد ههههههههه

حمد / وش ذا الهبال والضحك اللي ماله داعي 

ملاك وهي تتألم بس ماقدرت تمسك نفسها وما تضحك / ههههههههه ندى ماعليك من اليوم وهو معصب ويهاوش ههههههههه

عطاها حمد نظره وراح للمجلس


..................


بـــــعـــــــــد الــــغــــداء

أبو حمد / الله يعطيك العافيه على ذا الطباخ السنع الله يستر من الكلسترول أكلت من ذا الزبده لين ماقلت بس 

ملاك / فيك كلسترول ...مادريت والله لو داريه كان حاطتلك حافظه مافيها زبده بدال ما ..........

قاطعتها ام حمد بقرف / وهذاك دريتي وش بتسوين يعني 

دخل عليهم سعود بذا لوقت / تسلم يدينك ندوي صراحه غداء ولا أروع خصوصاً رز ربيان قعدت أكل لييييييييييييين مادخت ......أول مره أدري أنك طباخها ولا هذا تأثير طلول 

ندى / اول شي وش فيه طلول مو عاجبك وثانياً مو أنا اللي طابخه جايه يد ورى ويد قدام 

سعود / تستهبلين يعني ولا ماودك أطلب منك شي أنا شايف الشغاله تدخل الأكل ودخلتي بعدها .......أعترفي لايوجد لديك مفر قولي الحقيقه ياأخت العرب

ندى / الحمدلله والشكر وش فيك قلبت مسلسل ديني الغداء مسويته ملاك مرة حمد مو انا بس إذا بغيت تطلب منها نادني عشان آكل معك 

انحرج سعود لما عرف أن ملاك هي اللي طابخه الغدى وبنفسه قال [وش يفكني من حمد ومن زين الوجه قاعد امدح الطبخ ازين شي أقوم ...شف عيون حمد حمره شكله ناويله على نيه ......الهجه .الهجه]

سعود / عن اذنكم ابروح استعد للصلاة 

لما طلع سعود شالت ملاك الجلال عن وجهها

لف حمد عليها وكللمها بعصبية من بين سنونه / فرحانه انتي ووجهك انه مدحك لكن يصير خير بالبيت ......مابقى اللا يقوم يحب يدينك ذا المشفوح كنه أول مره ياكل 

ملاك ابتسمت على تعليق حمد واستانست لما شافت نظرة الغيره بعيونه 

حمد وزادت عصبيته واللي قهره انها تبتسم وبنفسه قال [عاجبها أن سعود يمدحها أصغر مني وقريب لعمرها مب انا كبر أبوها وش ذا الخرابيط اللي اخربط بها تحمد ربها أني اتزوجتها ]


لما شافت وجه حمد حمر من العصبيه ضحكت بصوت خفيف لكن سمعها حمد ووده يضربها يبرد حرته فيها [آخ يالقهر لو اني بالبيت كان كسرت سنونها ذا اللي فرحانه فيها]

قرب منها لين مالصق فيها وحط يده على كتوفها وبدى يقرصها بأقوى ماعنده 

ملاك / آآآهـ ...تراك تعورني كل هذا قهر ماتقدر تصبر لين مانروح للبيت ستر وغطاء مو عند الناس 

حمد / أقول انطمي وأسكتي ودواك بالبيت ويقلد صوتها ....ستر وغطاء على قولتك

ورجع يقرصها من أول كتوفها ليده وخصرها واي شي تطيح يده عليه وهي أنواع الضحك مو كأنه يألمها كنه يدغدغها 

حمد / انتي ماتحسين كني قاعد اقرص الجدار

ملاك وزاد ضحكها وحمد كل شوي يلتفت لها ويهددتها وهو معصب وناسين انهم بمجلس مليان والعيون عليهم وخصوصاً عيون ام حمد وبنفسها تقول [ذا الثور ماقدر يصبر عنها حتى عندنا لازق فيها وحاضنها كنها بتطير وهي فمها بنشق من كثر الضحك انا داريه ان ماوراه خطط وانا الغبيه اللي اعتمد عليه وأخطط مثل ذا الخطط الغبيه ولا فيه مره مايلمسها رجلها وتسكت آخ يالقهر وش السواة الحين ؟؟ عسى بس ماتحمل ويخرب كل شي ]

أم حمد / أقول حمد رح صل تراه أذن ....وملحق على حرمتك بالبيت وعطته نظره معناها ياويلمك مني

حمد انتبه على جلسته وشال يده [الله يعيني على الوالده فهمتني غلط وش بيفكني من لسانها ] 

قام من مكانه وراح للمسجد 

قامت خلود وطيراان جلست بجمب ملاك / وش ذا الحركات أول مره أدري ان حمد رومانسي آآآآآآه الله يرزقني بواحد زيه 

ملاك / [الله يرزقك بواحد أزين منه مع انه بعيني مايسواه أحد ..آآآآه لو تدرين وش سبب رومانسيته كان ضحكتي إن شاء الله يكون حظك ازين من حظي ]

خلود / وش ذا الإبتسامه إبتسامة خجل 

ملاك / ههههههههههه لابس تذكرت شيء جاء على بالي 

خلود بلقافه / وش هو

تذكرت مبارك ولد اخوي مع انه شاب وسيم وحليو عمره 25 إلا انه من يومه وهو يحب التجارة ....أول مابدا بسطه بالبيت بالإبتدائي ويوم تخرج من الثانوي اعطاه ابوه محل وقاله سو فيه اللي تبي ....وكرف كر ف ماصرت أشوفه والحين ماشاءالله عنده كذا فرع لمحله وعنده شركة تهتم بالعروس وتستلمها من الزفه لين الحلاو اللي بعد العشاء شفتي صوري يوم الزواج حلوه 

خلود / أيه والله تجنن

ملاك / هاذي مصورة الشركه 

خلود / وش رايك تروحين السوق معنا انا وسارة ....ندى لازقه برجلها بالمجلس كنه بيطير مافيه امل تروح ...... وأبغاك أنتي تختاريلي ذوقك جنااااااااااان

ملاك / تسلمين ياقلبي ...ترى أنا ماأستحمل المدح ماعندي مناعه يعني تلقيني الحين ذايبه عليك ههههههههه بس ماظني حمد يوافق

خلود / ماعليك أنا بخلي أبوي يقوله وهو مايرفضله طلب 

جو من الصلاة

خلود بلع / بابا حبيبي ابروح السوق مابقى شي على العيد 

أبو حمد / وش ذا الأدب بالعاده ماتقوليلي إلا إذا جيتي 

خلود تفشلت / هاااااه لابس أبغى ملاك تروح معنا لإن ندى تعبانه وما أبغى اروح مع بنات خالي وما يصير أروح انا وساره لحالنا 

أبو حمد / خلاص خليها تروح معكم 

حمد / ماشاءالله وانتي وش ذا اللقافه وش دخلك يمكنها ماتبي تروح 

خلود / إلا تبي تروح .......وش تلبس بالعيد يعني ... صح تبين تروحين معنا 

ملاك وهي تنقل نظره بين حمد وخلود ودها تروح بس خايفه من حمد وخصوصاً وهي تشوف نظرة الرفض بعيونه 

ملاك / لا ......آآ

واخيراً جاء المنقذ أبو حمد / خلها تروح ياحمد مع خواتك مابيهم يروحون لحالهم 

حمد ووافق غصب عنه / خلاص روحي بس خليهم يوصلونك للبيت سامعه 

ملاك بفرح /إنشاءالله (وهي ببالها شي ثاني ) ....[أشتقت له موووووت من متى ماشفته ولا كلمته كله من ذا اللي عندي محجرلي خلني أرسله ابي لأشوفه اليوم ]


......................

فـــــــي الــــــســـــــوق 


راحو السوق مع السواق ولما وصلوا خلاص ملاك ماقدرت تصبر وودها تطير وتشوفه بس ذا البنات معها لازم تصرفهم

ملاك / انتم تصلون 

البنات / أيه 

ملاك / انا مالي صلاة ابروح اشتريلي شي أشربه واجيكم للمصلى لا تروحون لين مااجي فاهــــــمـــــيـــــن

ملاك / آلو 

...../ هلا ملوك وينك فيه 

ملاك / أهلين حبي أنا عند المطاعم تعال لي 

...../ أنا واقف عند بيت الدونات

ملاك / خلاص هذاني شفتك مع السلامه

..../هلا والله وغلا ....هلا بالطيب الغالي ....عزيز وشوفته منوه 

ملاك تمسك يده وتمشي هي وياه / ههههههه وأهلين وسهلين وبوستين فوق الخدين 

...../ متأكده فوق خديني ولا خدين زوجك اللي حرمني منك 

ملاك / لا حمد ولا غيره بيحرموني منك أنت الأصل وهو الفرع

...../ أشك بكلامك الصراحه 


وأخذتهم السوالف ونسوا أنفسهم أشتااااااااااااقوا لبعض لهم مده ماتلاقو 

ولا انتبهو على عيون تراقبهم وتشوفهم 




......................


الــــــــــــجـــــــــــــــزء الــــــــــــســـــــــــــادس



ملاك / لا حمد ولا غيره بيحرموني منك أنت الأصل وهو الفرع

...../ أشك بكلامك الصراحه 


وأخذتهم السوالف ونسوا أنفسهم أشتااااااااااااقوا لبعض لهم مده ماتلاقو 

ولا انتبهو على عيون تراقبهم وتشوفهم 

....../ خـــــــــــــلـــــــــــــود خـــــــــــــلـــــــــــــود شوفي ملاك تكلم ذاك الرجال يووووه ماسكه يده ......لا وبعد قاعد يضحك 

خلود تناظرها بعدم تصديق ملاك الطيبه البريئه نكون على علاقه باحدهم صدق المظاهر خداعه 

خلود / اسمعي ياساره ياويلك لو تجيبين طاري لأحد لحد مااتصرف انا ........فاهمه ؟؟

ساره وهي منسبهه / إن شاء الله إن شاء الله 

ترن ترن .....ملاك / وينكم فيه مالقيتك بالمصلى 

خلود بدون نفيس / بالدور الفوقي عند محل الجوالات .....وسكرت الجوال من دون لا تسمع رد ملاك 

ملاك / وش فيها سكرت الجوال بوجهي ....يمكن مافيه إرسال .......وصعدت لهم فوق

ملاك / وش عندكم بمحل الجوالات ؟؟

خلود بقرف / ابركب برامج بالجوال عندك مانع اخت ملاك ؟؟

ملاك باستغراب / لا ماعندي مانع 

دخلو المحل وطلبت خلود من صاحب المحل البرامج اللي تبيها والأغاني .......وجلست على الكرسي تنتظر 

ساره وهي تنغز خلود من خصرها وتساسرها / خلود خلود شوفي هاذا هو نفس الرجال اللي مع ملاك تو 

خلود بقهر وقرفمن ملاك / وش دراك ؟؟

ساره / أنا مناظرته زين شوفي نفس نظارته جفنشي 

خلود بنفسها / بنفسها [لا وبياع بمحل ..... لا يصير بس هندي وانا أقول من بتاخذ حمد أخذ وحده نفس اطباعه كل خرابه جاء في حرمته آآآآخ يالقهر وش يصبرني للبيت وأعلم عليها حمد بعذره مايبيها تتطلع شكله عارف سواد وجهها ]

صاحب المحل / الحساب 200 ريال 

خلود بصراخ / وليش ان شاءالله 200 ريال انا شاريه جوال جديد ولا تحسبنا لا قين فلوسنا بالشارع يومنك تبي تسرقنا عيني عينك ماناقص إلا هندي يلعب علي 

صاحب المحل وهو معصب والشياطين قدام عيونه / لا ترفعين صوتك مانتيب بحراج 

خلود طيرت عيونها / ســــــعــــــــــــودي 

صاحب المحل / ايع سعودي ولا ماعجبتك ؟؟!....وجيبي 200 ريال وخوذي جوالك وفكينا منك 

خلود / وإذا كنت سعودي ..... يعني باعطيك 200 !!

صاحب المحل وهو يتأفف / اللهم طولك ياروح .....يابنت الحلال أنتي طالبه كذا برنامج غير الأغاني غير الثيمات غير الوجه الجديد وكان فيه فايروس وشلناه لك بكم تبين كل هذا يصير ؟؟!! بخمسين مثلا كان السعر ماعجبك عادي راح امسح البرامج واشيل الوجه وارجع الفايروس وخذي جوالك لأي محل ثاني يصلحه لك .......وألتهى بالابتوب اللي قدامها وطنشها ......./ هاه وش قلتي ؟؟

ملاك بصوت واطي / معليش سولها خصم علشاني 

لكن خلود سمعتها ووصلت حدها من قلة ادب ملاك تكلمه عندهم عادي ولا هامها أحد 

خلود بصراخ مفاجئ هبلت صاحب المحل / مابي خصم ولا شي والـ200 أبدفعها وبعصبيه ضربت الابتوب بقوة وسكرته 

آآآآآآآآهـ يالحيوانه وش سويتي آآآآآآآآآآهـ 

ملاك بخوف تمسك يده اللي سكرت عليها خلود ولا همها احد هذا الغالي ماتستحمل يجيه اي شي / خلود الله يهديك شوفي وش سويتي بيده 

خلود خافت يوم شافت يده تنزف دم و بنفسها [ياويلي وش سويت عسى مايوديني للشرطه واكيد ملاك بتشهد معه هذاي ماتهتم من احد ولا تخاف من احد شوف كيف ماسكه يده .......ياويلي آآه آهي]/ والله مادريت والله العظيم قسم باله تــبــغـــ.....تبغى فلوس ابعطيك بس لاتعلم الشرطه والله ورب الكعبه ماكنت أقصد آآآهـ آهي آهي .... وصاحت على طول 

ملاك بلشت هاذا يده تنزف وهاذي تصيح وكل اللي بالمحل يطالعون الفلم اللي قدامهم دورت بشنطتها على لزق ولقت وعطته عشان يلزقه على جرحه لإنه من الأشياء الضروريه اللي بشنطتها 

ملاك / خلود حبيتي ماصار إلا الخير بس شكل الدم خوفك والا هو جرح بسيط 

صاحب المحل بعصبيه وألم / اي بسيط سنة الابتوب خرمت عظمي نقولين بسيط بلا الوجع مو فيها 

خلود بعصبيه وخوف / كلله منك لو ماشفتك معه كان ماعصبت وصكيت عليه الابتوب الحين إذا اشتكى علي وش أقول لأخوي صكيت اللابتوب على يد خوي حرمتك 

صاحب المحل / أي خوي واي خرابيط انتي ووجهك اللي تقولينها 

خلود من بين صياحها / لاتنكر أنا شفتكم تتمشون مع بعض وقت الصلاة ولا الأخت اتصرفنا ابروح اشرب شي واجيكم اثرها رايحه تقابلك عند اخوي ان ماوريتك انتي وياه 

ملاك انصدمت وشلون شافتها لازم تفهم خلود السالفه 

صاحب المحل / أقول لا يكثر ياام لسانين بتخوفيني بحمدانوه أعلى مابخيلك أركبيه اتنتي وهو معك 

خلود طيرت عيونها / يعني ماانت خايف

صاحب المحل / وليش اخاف ماسويت شي غلط 

خلود / ماسويت شي غلط ؟؟؟ كل هذا وما سويت شي غلط تقابلها وما سويت شي غلط 

صاحب المحل / ايه عادي انتم حرام عندكم 

خلود وعصبت مره ثانيه / ايه حرام انك تخاوي حرمه ولا متزوجه بعد مايسمى حرام 

ملاك من اول وهي تحاول تسكت خلود لكن مافيه فايده كانت تصارخ ولا تسمع احد غير صاحب المحل 

وبالخير قدرت تسكته يوم علت أصواتهم وبدت تخبص بالحكي / خـــــــــــلــــــــــود وش ذا الكلام 

هذا مبارك ولد اخوي سعد وش خوي وخرابيطه



خلود منصدمه وكل شيشتها تبخرت / مــــــــــبــــــــــــــــارك هذا مـــــــــــبـــــــــــــــارك 

مبارك وهو يقلده / ايه مــــــــــبــــــــــــــــارك انا مـــــــــــبـــــــــــــــارك ورجع صوته الخشن عندك مانع اخت خــــــــــــــلـــــــــــــود ؟؟!! ولا ماعجبتك كان ماعجبتك خلي أخوك حمدانوه يغيرني !!

خلود وهي تعض على شفايفها / وبنفسها [صار ولد أخوها وانا طينتها صراخ من الصبح وبالخير صكيت على يده الجهاز أودي وجهي منين منه ومن ملاك ]

أنا وش دراني شفتها معك حسبتها خويتك وانها قاعده تخون أخوي فلازم اتصرف يعني 

مبارك بسخريه / ماشاءالله على المصلحه الإجتماعيه الصغيرونه الشطوره هاه وش الحلول اللي توصلتيلها ....وبلهجة جد .....أقول لا تطولينها أعطيني 500 لأجل الجوال والجرح اللي جرتيني

خلود بسرعه وبدون قصد مطماع أستغلالي ......وتداركت نفسها وسكتت

مبارك أبتسم على حركاتها الطفوليه وكلامها المتسرع وجازتله السالفه / أقول ملاك خلي ذا البزر أم لسانين تعطيني لبفلوس لأمسكها مع شوشتها وأحذفها بره 

خلود بنفس التهور اللي ندمت عليه / انا ماني بزر انا أصغر من ملاك بسنه ياابو عيون مسكره 

مبارك أنفجر ضحك على تعليقه الطفولي 

ملاك / خلاص مبارك لا تاخذ شي علشاني خلنا نطلع 

مبارك مطنش ملاك وكانه ماتكلمه لاهو ولا خلود معطينها اشكل محترم

مبارك وتكلم بجد وبنبره خلت عقل خلود يطير وقلبها يرقع / هاذي تسمى العيون الناعسه .....أشر على عيونه .....ونزل راسه عشان تشوف عيونه ورفع النظارات لفوق راسه وطالعها بنظرات تذبح ......

ذا انتي ماعجبتك غيرك من البنات يتخبلن عليها ويتمنن نظره من هالعيون 

خلود جسمها ولع وأطرافها بردت كل شي تلخبط فيها بترد زي عادتها ماقدرت فعلا كانت عيونه عذاب خصوصاً وهم قاعدين يطالعون بعض لاهي نزلت عيونها ولا هو نزل عيونه 

ملاك ضربتها على كتفها / يالله خلود كل اللي بالمحل قاعدين يطالعونكم ...........يـــــــــــالــــــــــــــلــــــــــ ه ,,,,,ودفتها وطلعتها من المحل ورجعت تاخذ الجوال من مبارك 

ملاك / ماتوقعت تغازل عيني عينك وحريف الأخ بعد ......أجل البنات يتمنون نظره من عيونك هاه ..........هين يابروك ماقيت إلا اخت حمد 

مبارك / والله اني مااغازل مادري ليه أصلا سوينت كذا .......تصدقين اسمها حلو والله زي عيونها 

ملاك / لا الحاله مستعصيه .....مبارك وش فيك ؟؟!!

مبارك / هاه .... سلامتك ....بس هي صدق أصغر منك بسنه 

ملاك بخبث / وش عندك أخ مبارك تسال 

مبارك انحرج / أقول لايكثر جاوبي لأوريك شغلك 

ملاك / ايه صدق ..... بس انها طيبه واخلاق و.......

مبارك / بس بس أحد سألك عن اخلاقها .......سألت كم عمرها بس 

ملاك / هين يابروك إن ما خطبتها لفيصل مااكون انا ملاك 

مبارك بسرعه / والله لاتندمين .....البنت خشت مزاجي بس بدري على الزواج 

ملاك / أي بدري انت عمرك 25 وش تنتظر ......ترى البنت حلوه وراح تطير ......ويمكن تصير مخطوبه بعد لإن عيال خوالها وعمامها كثار 

مبارك / أقول الموضوع شكله مطول والناس عيونها طاحت من المطالع بيننا آلو عشان نكمل السالفه ..... يالله مع السلامه وسلمي على الناس 

ملاك / يبلغ يالعاشق الولهان 

وانتهت الطلعه بعد ماشرت لبس للعيد وهديه لحمد ورجعوها البنات البيت 



...........................


فـــــــــــي يــــــــــيــــــتــــٍ مـــا

شرفتي ياست ملاك الساعه 11ونص وتوك راجعه للبيت وين حنا قاعدين فيه ......انا سمحتلك تروحين بس عشان أبوي قالي وإلا لو ردتلي كان مارحتي 

ملاك / حمد الله يهديك ترى مارحنا إلا الساعه 7 المغرب والسوق بعيد على بال ماجينا ولا حنا طالعين من السوق مبكر

حمد ويبغى يطلع حرته من عقب موقف الغداء واللي زاد الطين بله هواش امه له يوم شافته هو وملاك قراب لبعض ولا قدر يطلع حرته بالبيت لإنها راحت لسو وراجع للبيت مبكر مخصوص عشان يهاوشها إذا تاخرت وهوعارف انها بتتاخر السوق بعيد وخواته يالله يطلعون من السوق / لا تردين علي لما أقولك شي تنطمين وتسمعين فوق شينها قوة عينها ......غلطانه وترادد

ملاك / مايسوى ترى طلعه كان رفضت وبس بدال الصراخ ذا كله و.........طـــــــــــــراااااااااااااااااااااخ

وعيونه حمر من العصبيه / قلتلك لاتردين أنتي بقره ماتفهمين ولا زي الحمير ماتجين إلا بالضرب 

ملاك وهي حاطه يده على خدها مافيه شي يستاهل الضرب وبتهور ردت عليه ندمت عليه بعدين / ترى الروحه كلها على بعضها ماتسوى إلا كانك منقهر من سعود عشانه مدحني هذا شي ثاني 

حمد ووصل حده ولا قدر يمسك نفسه ووووووووووو...........



...................


قدام المرايه بالحمام تتذكر كل اللي صار امس يوم رجعت من السوق وتتلمس البقع الزرقه والموف اللي بوجهها من ضرب حمد وشفايفها المنتفخه من جهة اليسار ومتحجر الدم فيها غسلت وجهها بالمويه بيدها اليمين بس لإن اليسار مورمه ومزرقه شوي ولا تقدر تحركها 

دخلت الغرفه وراحت تقوم حمد للدوام 

ملاك / حمد .....حمد قوم الساعه سبع ...قعدت جمبه على السرير وتضربه بخفه على صدره .....حمد قوم تراني زهقت والله مالي خلق تعباااااااااانه حيل وانسدحت بجمبه ولصقت فيه لإنها كانت على طرف السرير ولا فيه مكان وبصوت ناعم واطي سحر حمد اللي كان صاحي بس مافتح عيونه مع ان التعب باين فيه / حــــــــــــــمـــــــــد حــــــــــــــــمــــــــــد قـــــــــــوووووووم تراني تـــــــــــــعــــــــــــبــــــــــاااااااااااا نـــــــــــه حــــــــــــــمـــــــــد حــــــــــــــــمــــــــــد

لف عليها ولا حست فيه لإنها مغمضه عيونها وقعد يتأمل وجهها وشفايفها كان متندم على اللي سواه ماعمره آذاها بهالشكل لكن وش يسوي كان مايشوف قدامه من الغيره من سعود و والعصبيه من هواش أمه له وكلامها اللي استفزته فيه امس ولا قدر يتحكم بنفسه وضربها بالعقال لين ماعضت الأرض ولا نام لين ماصلى الفجر .......حطت يدها اليسار على بطنها وانتبه على تعبير اللألم اللي انرسم على وجهها .........طالع يدها المورمه وعرف السبب 

قام من السرير وحست فيه وقامت بتعب / صباح الخير حمد 

حمد / صباح النور ......ماوده رد عليها لكن الشعور بالذنب مسيطر عليه 

ملاك / بتتحمم ؟؟؟

حمد / لا مافيه وقت 

ملاك / ليه الساعه 7و10 ودوامك يبدا الساعه 8

حمد بإستسلام / خلاص جهزي ملابسي

ملاك / تامر أمر من عيوني 

راح الحمام وتحمم واخذت الفوطه وملابسه وعطرتهم وعلقتهم بالحمام وراحت تسوي الفطور وحطته على الطاوله ..... مثل العاده ولا كانه صار شيء امس

حمد / ملاك ملاك 

ملاك / سم بغيت شي

حمد يناظرها بحقران / يعتي وش ابغى ؟؟! شوفي شغلك 

ملاك فهمت عليه لكن ماتقدرت تحرك يده اليسار لإنها تعورها حيل مشطت شعره وعطته الطاقيه 

حمد / جيبي الشراب الأسود والجزمه السوده ........جابتهم له وحطتهم قدامه 

حمد / لبسينياهم 

ملاك / ماقدر يدي تعورني لا حركتها 

تذكر حمد شكل يدها شكل يدها المورمه / بس اليوم راح اترك تدلعين مع انك ما تستحقين الدلع 

حز بنفسها كلامه نفس عادته ماتغير ولا بان عليه التحسف أو الندم تأملت خير يوم رد عليها يوم صبحت عليه لكن كل آمالها تبخرت يوم رد عليها ذا الرد القاسي لامت نفسها لإنها هي الغبيه اللي رضت بانه يتمادى بإهانتها بسكوتها عنه بس وش تسوي تحبه ومن زود حبه تمحي أي خطا لو كان كبر الجبال 

طلعت من سرحانها على صوت حمد / ترى ماني جاي على الغدى اليوم .....وتحسف انه قالها لو طنشها وخلاها تسوي الغداء وتتعب على الفاضي كان احسن 

ملاك / ليه وين بتتغداء فيه ؟؟

حمد / معزوم عند واحد من الربع بعدين انتي وش دخلك لا قد تتلقفين بلي مايعنيك 

قعد على الطاوله وفطر وطلع للدوام وودعته كالعاده 


...................

فــــــــــي وقـــــــــــــــــتـــــــــــــ آخــــــــــــــر


ترن ترن 

...../ ألو هلا حبيبي وينك فيه تاخرت علي من متى وانا قاعد أستناك 

......./ آسف شوق بس انشغلت شوي دقايق وانا جايك

شوق / يعني الشغل أهم مني ياحمد ؟؟؟.....كان خليتها موعد عشاء أحسن كانك ماتقدر تخلي الشغل عشان شواقي حبيبتك 

حمد بنفسه [زعلت والله البلشه الحين وش يرضيها الحين ]/ يالله شواقي انا عند باب المجمع اطلعي الحين 

راحو المجمع وتغدوا وماخات الجلسه من مسكة اليدين والبوسات والتحضن على خفيف اللي على قولة شوق بريئه 

رجع البيت الساعه 6 المغرب بعد ماتمشى بالسوق هو وشوق وشرت لين ماقالت بس كأنها تتقضى لعرسها 


...................

بـــــــعـــــــد مــــــدهــــ وبـــــــبـــــــيـــــــــتـــــــ أبــــــــو حــــــــمــــــــــد


مجتمعين في الصاله الأم والبنات والأب وملاك وحمد 

وملاك مكثره مكياج على غير عادتها لأجل تخفي علامات الضرب اللي بوجهها هي مازارتهم اسبوعين ومع ذلك ماراحت الآثار تماماً 

أم حمد بعد مااتفقت ويا حمد على الخطه / أقول ملاك مافيه شي بالطريق كملتوا 7 شهور ودي أشوف عيال حمد بكري قبل لا موت 

ملاك وتضايقت من كلام ام حمد وبنفسها [أي حمل وأي بطيخ وشلون أحمل وانا بكر بلا سلكي يعني ]/ بسم الله عليك بعد خالتي بعد عمر طويل ان شاء الله بتشوفينه عياله وعيال عياله بس ربي ماكتب للحين 

أم حمد بإصرار انها تكمل الخطه / روحي أكشفي يمكن عندك مشاكل ولا عند حمد ......هاذا ندى حملت من ثاني شهر وكل بناتي كذا ومرت نايف بعد واللي طولت نورة بعد 4 شهور انتي كملتي 7 شهور وما حملتي أنا ام عيال وادري روحي اكشفي التأخير مب طبيعي دايم يصير فيه مشاكل 

ملاك وتبي تسكر السالفه / ان شاء الله على امرك ابروح المستشفى واكشف وما يكون خاطرك إلا طيب 

ابتسمت ام حمد وخطتها بدات بالنجاح الدور والباقي على حمد يقنع اللي عنده 


.........................

بـــــــــعـــــــــــــد أســـــــــبــــــــــوع

تنهد بضيق وسمى بالله وقوى قلبه ودخل على ابوه بالمكتب ورسم على وجهه علامات الحزن والضيق 

انتبه على شكل ولده الحزين وانقبض قلبه على شانه / أجلس ياحمد .....ومسك يد ولده وجلسه ......وش فيك لك أسبوع مانتب طبيعي ضايق خلقك ولا تتكلم قول يابوك ريح نفسك 

حِمد حمد ربه ان ابوه سهل عليه الموضوع / وش أقولك يايبه صارلي شي ما عرفت اتصرف فيه قلت مافيه إلا أبوي أعرف مني أطلب مشورته .....وتنهد بضيق 

أبو حمد وتحمس يبغى يعرف وش ذا الموضوع اللي هز ولده وضيق خلقه / قول ياولدي اسمعك 

حمد / رحت من كم يوم أنا وملاك للمستشفى بنكشف بنشوف ليه للحين ما حملت ........وطلعت النتيجه اللي صدمتني يايبه وحطمت احلامي ......وتغير صوته ونزل راسه وبحركه مسرحيه متقنه مسح دموعه بطرف شماغه 

وهالحركه اثرت بأبو حمد وخوفته على ولده / كمل يابوك وش صار 

حمد وحب يزود العيار حبتين لأجل تنجح الخطه تمام / طلعت ملاك عقيم يايبه عقيم ..........وانا اللي كنت ابغى استقر خلاص بعد ماا شتغلت وربي يرزقني بعيال واربيهم مثل ماربيتنا بالأخير تطلع حرمتي عقيم أنا نا اعترض على قضاء ربي بس أبغى أشوف عيالي كم بقالي بالعمر اللي كبري عياله طوله ........وانا حتى الأبوه ابنحرم منها قلي يليبه وش اسوي شر علي ......وحط شماغه على وجهه وكأنه يبكي ويطلع صوت يحرق القلب 

أبو حمد ماتوقع حمد القاسي يبكي المتبلد الأحاسيس والمشاعر يبكي ولده بكر عياله يبكي تحركت عاطفة الأبوه بشكل كبير داخله لحمد وقام من كرسيه وقعد جمب ولده وحط يده على كتف حمد / حمد وانا أبوك الله يهديك وش بقيت للحريم تصيح ياولدي تصيح ماهقيتها منك ......انت رجال تتزوج بدل الوحده أربع وش يضرك

حمد طار من الوناسه أبوه قاعد يسهل عليه المر وهواللي شايل هم أقناعه بزواجه للمره الثانيه لإن أبوه يحي ملاك .......وده يقوم يحضن أبوه .....بس ماوده يخرب خطتته

حمد وهو منزل راسه / طيب يايبه ملاك وش أسوي فيها ....؟؟!

أبو حمد / وش بتسوي فيها ......بتقعد ببيتها معززه مكرمه ......وتزوج بدالها ثلاث بس لاتطلقها مالها ذنب هي بعد متقطعه على الضنا مثلك ويتيمه وحرمتن ماانت لا قي زيها 

حمد / طيب من اتزوج اخاف اتزوج وحده تصير عقيم مثل ملاك وابلش فيها بعد شكل انا حظي شين مع الحريم 

أبو حمد / استغفر ربك وش ذا الكلام ومن قال ان حطك شين ربي عطاك شيخة البنات لو مثلها ثنتين بالدنيا كان حنا بخير 

حمد بنفسه [اعصابك ذا الشايب مايتحمل فيها كلمه ]/ شكل أبدورلي وحده مطبقه ولا ارمله وعندها عيال أضمن واتزوجها وأجيب كم ولد قبل ما شيب ولا عاد انفع 

أبو حمد يضحك / هههههههه الله يخس حكيك ....ما عليك الرجال يجيب عيال ولو على فراش موته

قام حمد وحب راس ابوه وطلع من البيت وطوالي دق على امه وشوق وعلمهم بنجاح الخطه وانتهاء دوره 


...............


فــــــي بـــــيــــــــتـــــــ آخــــــــــــــر

...../ تبغاني اخطبلك انت صاحي ؟؟!!

....../ ايه صاحي ....ابوي لايمكن يوافق على شوق علشان كذا أبغاك انتي تقترحينها على أبوي لإنها يحبك ولا يسمع فيك ولإن شوق قد حملت وسقطت من زوجها الأولي .....وتقدر تحمل مني فهمتي ......يعني ومن ذا الكلام

ملاك بصراخ / لا مافهمت أول قلت اني عقيم وسكت عشان افتك من كلام امك ونشرته بين اهلك وسكت وثاني شي تقولي اخطبيلي .....أنت ماعندك أحساس ما عندك قلي يحس قلبك وش حجر ...... الناس ماهي لعبه بين أيديك.....حرمتني من ابسط حقوقي وسكت حرمتني من الضنا وسكت كل هذا ولا كفاك ....؟؟!!

جاي تقولي وبكل وقاحه اخطبيلي 

حمد / أقول قصي لسانك لا أقصه لك ....وبتروحين تقولين لأبوي ورجلك فوق راسك ولا بيت اهلك قريب وانتي عارفه وش ابسوي ما يحتاج اذكرك


..........................


بــــــــــعــــــــــــد يـــــــومـــــــيـــــن ......./ قلت لا يعني لا أي بنت إلا شوق ....اكيد حمد هو اللي مرسلك ....؟؟؟؟

ملاك / يبه الله يهديك تضن لو حمد مرسلني كان قلتلك كان عاندت ورفضت مهما يكون انا حرمه واغار على رجلي بس شوق يايبه ازين من غيرها هي أنسب وحده له بالعمر ومن الأقارب وعارفينها وحنا قراب لبعض يعني اضمن انها مو مغيرته علي ولا راح تطلب منه يطلقني اخاف يتزوج وحده ثانيه وتطلب منه يطلقني و قد حملت من رجلها الأولي يعني بإذن الله تقدر تحمل من حمد 

قامت وباست راسه ويده ....والي يعافيك يبه وافق خل حمد يشوف عياله وانت بعد ماتبي تشوف عيال بكرك 

أبو حمد تشوق انه لعيال ولده وتحت حنة ملاك وافق / خلاص اللي تشوفونه لو اني ماداني ذا البنت ولا ارتاح لها بس مابي اردك وانا ابوك وعيال حمد عيالك ....باست راسه ويده مره ثانيه ودموعها تسيل على خدها ....فرحتني الله يفرح قلبك 

أبو حمد / والله انك غريبه احد يخطب لرجله ل وبعد تصيح من الفرحه الله يسعدك ويرزقك على قد نيتك من حيث لا تحتسبين قولي آمين والله انك مره مالك مثيل 

ملاك بصوت فيه غصه / آآآآآآمين ومسحت بيدها دموعها دموع القهر والظلم .....حمد ظلمها حطمها قهرها حرمها من كل شي كانت تتمناه .....حرمها من حبه حرمها من انها تكون أم لعياله حرمها من أنها تكون زوجه له لها احترامه وكيانها يعاملها كانها جماد بدون احساس أو مشاعر واحساس نسى انها امراه ومو أي امراه امراه مرهفة المشاعر والأحساس مثل الزجاج الشفاف أي شي يخدشه وأي شي يعلم فيه 

ضغطت على السماعه الحمراء وانقطع الأتصال مع حمد اللي كان حاضر معهم من بداية الجلسه 


...................


بــــــــــعــــــــــــد أســـــــــبــــــــوعـــــــــيـــــــــن 

وفـــــــــي الـــــفــــــــجــــــــــر ...../ آلو 

....../ آلو خالتي ألحقيني ندى بالمستشفى تالد ولا أعرف اتصرف لهم 4 ساعات ولا احد طلع من الغرفه 

سمعته يكلم شخص ثاني ونساها على الجوال وسمعت صرخته اللي هزته وذبحتها / لا لا لا لاااااااااا ...... ابيها هي ماابي الولد فاهمين ماابي الولد رجعوها لي ابيها هي ........و انقطع التصال 







لـــــــجــــــــزء الــــــســــابــــــع


خلود وهي تبكي / ماني غلطانه مو انت مبارك 

مبارك طير عيونه والمفاجأه ماخلته يتكلم 

خلود عرفت انه ماعرفها وانه متفاجئ وخاب أملها / أنا خلود أخت حمد

مبارك و صحى من الصدمه اللي فيه .....هو كان يتمنى أنه يسمع صوتها او يلمحها لو من بعيد والحين هي قدامه وتحاكيه بعد تحققت كل امانيه لكن وش جابها للمستشفى وشوله تبكي / وش فيكم ....ليه تبكين .....ليش أنتي بالأسعاف 

خلود وزاد صياحها وبلا شعور أو تفكير منها أحضنته ومن بين دموعها / آهي ....آهي ندى ماتت وسعود ....وسعود طايح ماندري وش فيه .....وملاك تكلم نفسها .....دورت حمد مالقيته آآآهـ آآآهـ آآهي ...كلهم راحو مالقيت إلا أنت لا تروح وتخليني أتعذب بشوقي لك وزادت من ضمتها له ....

بعدها عن حضنه ومسك كتوفها / مشتاقه لي انا ......وكانه بسئاله يبغى كلمه أو أشاره تأكد بذرة الحب اللي انزرعت بقلبه 

خلود ورجعت لحضنه ولا همها ان اللي تسويه صح ولا خطأ حلال ولا حرام وان يمكن احد يشوفها ولا لا كل همها تلقى الأمان وحضن يهديها /احبك والله أحبك مبارك 

مبارك ابتسم بارتياح مع ان لا الوقت ولا المكان مناسبين لكن هذا هو القدر ودايماً الحب يجي بوقت غلط وزحمه على مايقولون ......بعدها عنه ومسكها من يدها ومشى معها 

لكن أصدقاءه واللي كانو حاضرين المشهد من أول ماكانو فاهمين شي 

مبارك .....مبارك 

كشر مبارك وضرب بيده على جبهته وبنفسه [وشلون نسيتهم الله يستر بيبداء الأستجواب الحين وش أقولهم ذي اخت رجل عمتي ولا من زين الوجه حاضنها الله يغربل ابليس اللي وقف تفكيري لو أقولهم الصدق لألقى الخبر الصبح بالعربيه ] التفت مبارك لهم بخوف وارتباك 

خالد بلقافه وشك / خير وش الموضوع ومن ذا اللي معك ووش تبي منك ؟؟!!

مبارك ولا يدري وشلون طلع هالجواب منه / ذي زوجتي 

لفت له خلود بإندهاش وشوي وعيونها تطلع من مكانها 

خالد بنبرة تكذيب واستهزاء / زوجتك ....متى تزوجت ماشاءالله وانت 24 ساعه معنا ؟؟

مبارك // مو زوجتي زوجتي متملك عليها من اسبوعين ....وأهلها صار عندهم حالة وفاة وشافتني وجت لمي 

خالد ارتاح وبنفكير / يالخبيث ولا علمت أحد أجل يوم تقول قبل أسبوعين عندي مناسبه خاصه كانت ملكتك كان قلتلنا ماراح ننظلك 

قربه له وسلمو على بعض بالوجيه وبحركه آليه من مبارك بعد خلود لورراء ظهره وكأنها زوجته فعلاً ويغار عليها ولا يبي احد يقرب لها / مبروك مبروك وعقبالنا 

مبارك ابتسم وضبط دور المعرس / الله يبارك فيك بس لاتعلم احد تعرف عيون الناس فركشت لي زواجي من قبل 

خالد / انت كنت متزوج ؟؟

مبارك / لا خاطب بس ماصار نصيب 

خالد اللي طبعه طبع حريم ملقوف ويخاف من العين وهالنقطه اللي استفاد منها مبارك / لا تخاف مانب معلم احد بس ذولا لازم أقولهم شافوا كل شيء ولا تبغى يعني أحد يطلع عليك كلام ؟؟!!

مبارك / لالا وش كلامه ....قلهم وفكنا عن أذنك 

خلود مشت معه وهي مولعه من اللي سمعته كان خاطب قبل هاه أنا أوريك وفكت يدها منه بقوة 

لف لها متفاجئ من تصرفها .....سألته بعصبيه وغيره واضحه بصوتها وكأنها حرمه تحاسب رجلها ونست المصايب اللي هم فيها / من ذي سعيدة الحظ اللي كنت خاطبها ؟؟ كنت ناوي تخبي علي بس ربي فضحك 

مبارك / هههههههههههههههه

خلود وشوي تنفجر من العصبيه / تضحك بعد ولا كأنك سويت شئ جايزلك سواد وجهك 

مبارك / ههههههههه ياحليلك ياخلود وصرتي تغارين 

خلود انحرجت وحست بتهورها اللي دايماً يوديها بستين داهيه ولسانها اللي ماتقدر تمسكه وخصوصاً معه 

مبارك حس بإحراجها مسك يدها يطمنها / لا تخافين لاكنت خاطب ولا شئ بس هذي كذبه عشان العيال مايتكلمون أنا عارفهم مع انهم خوش أصدقاء بس ذا العادة السيئه اللي فيهم يحبون تنقيل الحكي كنهم عجز 

حمد ......حمد 

وفكت يدها من مبارك وبعدت عنه 

راح مبارك لحمد ولحقته بعد دقايق خلود

ناظرهم حمد بشك عرف مبارك هاذي النظره ولازم يتصرف لاتروح فيها خلود / توني قاعد أدورك وينك فيه 

حمد ساكت ينتظر مبارك يكمل حكيه والشك يدور براسه 

مبارك / كنت واقف انا والربع لإن خوينا متسمم ومسويله غسيل معده ......شفتك تركض بالأسياب خفت لاعمتي صار فيها شي شالت الرسبشن عن اسم عمتي و......

خلود هاللحظه طارت عيونها من تخبيص مبارك بالحكي عرفت انها بتنكشف وحمد بيذبحها .......شاف مبارك عيونها ورجفة يدينها وعرف انها خايفه لا يفضحها تدارك الموقف / بس وحده من اهلك لما سمعت الأسم جات وكانت تصيح تقول كلهم راحو ومدري وش وشفناك جاي ورحنا لمك 

حمد أرتاح وكان ضان بأخته ظن شين 

حمد / لا الحمد لله ملاك مابها شئ بس ندى 

خلود / لا ملاك تركتها بالسيب وكانت تهلوس زي المجنونه وجيت أدورك ولقيت مبــ.......ولقيتك هنا 

حمد ماانتبه انها كانت بتغلط باسم مبارك وبعصبيه تكلم / ليش ساكته وماتكلمتي من أول .....وينها فيه ؟؟؟

مشت خلود ومشى وراها حمد ومبارك وكل واحد بقلبه خوف عليها على قد غلاها بقلوبهم 

وصلو للمكان لقوه فاضي زاد الخوف فيهم وبنفسهم وش صابها سألوا الممرضات عنها دلوهم على الغرفه وان فيها انهيار عصبي وعطوها ابره مهديه 

دخلوا عليها الغرفه وكانت تهلوس باسم ندى وامها وابوها وحمد ومبارك و كل عزيز عليها تجيب طاريه كان شكلها بكسر الخاطر الدموع تمشي على خدها وهي مغمضه عيونها والمغذي اللي بيدها .....انعاد المشهد قدام مبارك للمرة الثانيه وبنفس المستشفى ولعمته يوم يتوفى جده وجدته كان حزين على فقدان جدينه بس مو أكثر من حزنه على عمته وخوفه انه يفقدها اللي يعتبرها اخته الصغيره وصديقته 

قرب لها وطبع بوسه على جبينها وخدها ويدها وقعد يمسح على راسها ويقرا عليها وكل شوي يرفع يدها ويبوسها ناسي اللي معه بالغرفه وكانه بعالم لحاه هو وياها خلود تبكي بصمت على هالمشهد وحمد يحس بالغيره من مبارك المفروض هو اللي يسوي كذا مو مبارك

تذكر حمد ابوه وانه مابلغه عن اللي صار / مبارك ممكن جوالك شوي ابكلم الوالد 

مبارك وفز وعطاه / تفضل انت تامر 

دق حمد على ابوه وبعد اتصالين رد / آلو 

حمد/ آلو يبه 

أبو حمد / حمد وينك يابوك ليش مادقيت تطمني وش صار ياولدي صدق اللي قالته امك

حمد طلع من الغرفه وكمل اتصاله مع ابوه من بعد ماتغير وجهه من سؤال ابوه ونسى ان خلود ومبارك بالغرفه 

مبارك / خلود اطلعي من الغرفه لا يجي حمد ويشوفك وتصير سالفه انتي بغنى عنها شكله ناسي اننا لحالنا بالغرفه 

طلعت من الغرفه وقعدت بالكراسي اللي بالسيب 




راح حمد لطلال اللي كان قاعد بمكتب أخوه بانكسار ويبكي بصمت .....أول مره حمد يشوفه بهالشكل طلال القوي اللي دايم الضحكه بوجهه ماتفارقه ينقلب حاله بين يوم وليله ويصير كذا 

تنهد حمد / آآآهـ بس اللي جاك ماهو هين الله يصبرك ويصبرنا 





........................

بـــــــــعــــــــــــد أســـــــــبــــــــوعـــــيــــــــن


...../ الله يعافيك قوله يسامحني ماتسوى علي اسبوعين ذا الطالم ما يكلمني ولا يشوفني 

...../ انتي وياه تنجازون لا تدخليني بينكم 

...../ وش دخلني انا هاذي كتبت ربي انا السبب باللي صار 

...../ آآآآآآسف انتي غلطانه لاتنكرين ماااالي دخل وبعدين حتى لو اروحله ماراح يبسمع لي وشوله اروح واتعب نفسي 

...../ مالت عليك وأنا أقول اخوي سندي مالي اللي هو ......آخر شئ تكشتني 

...../ حلوه تكشتني منيل جايبتها ؟؟

...../ والله هاذي كلمة ملاك ... يالله عاد عفيه توسط لي عنده 

أخوه وبنذاله / أفكر 

قام من عندها وهي مقهورة منه هو الوحيد القريب لرجلها واللي يمكن رجلها يسمع كلامه ....تنهدت وانسدحت عسى النوم يجيها وتشوفه بحلمها لإنها اشتاقت له حييييل 

طلع من عند اخته وهو يضحك عارف ان رجلها سامحها بس يبغى يهبل فيها شوي 

دخل المجلس اللي من الصبح ورجل اخته مرسل شركه يضبطونه ورود وشموع وشغلات تفتح النفس 

ترن ترن 

...../ آلو افتح الباب أنا بره 

..../ بسم الله سلم أول .....هو ينافخ وحرمته تصيح فوق راسي تبغاني انوسط لها

..../ أقول لايكثر يالله 

راح فتحله الباب وقعد يشيل معه الكيك والصندوق شكله هديه ودخلوه المجلس 

...../ والله هزلت آخر عمري أصير حرمه اشيل كيك واشب شموع ماباقي إلا أللبس تنورة 

....../ اللي يشوفك يقول عمرك ميه ماعليه لما تتزوج بتسوي اخس من كذا 

...../ لا والله 

....../ ايه والله ....أقول وش رايك شكلي يواجه بعد اسبوعين زعل 

...../ واله انك حيوان يااخي لو اني مااحبك كان ذبحتك مادري وشوله الزعل هي اللي جايبته لنفسها يعني 

....../ اقول ضف وجهك ورح ناد أختك ولا احد يدري .....ايه صح وين المفتاح ؟؟

طلعه من جيبه وعطاه اياه وبخبث / عاد لا توسع صدرك مره وتفلها خبرك عاد هذا بيت عائلة محترمه وفيه عزوبيه نخاف على اخلاقهم 

حمق عليه ودفه وطلعه من الباب 

...../ قومي يالله للمجلس عندي لك مفاجأة

...../ مالي خلق امشي تعبانه 

..../ يالله قومي ولا ترى مااتوسط لك عند رجلك 

..../ يالله قمت ذليتني 

ضحك عليها / هههههه حريم ماتجي إلا بالعين الحمراء .....راحو للمجلس لما وصلوا / أدخلي ابروح اجيب جوالي واجيك عشان اكلمه عندك 

دخلت للمجلس وهي مالها خلق تناقشه من الضيقه والتعب اللي فيها ......فتحت عيونها على آخرهم وهي تشوف المجلس كله جوري أحمر وأصفر بشكل خيالي والكيكه الحمراء بالوسط والصندوق الكبير على جنمب والأقمشه اللي مغطيه الكنبات كان الجو ساحر لايمكن انها تتخيل انها تشوفه دمعت عينها وعرفت انها حركات رجلها تلفتت يمين ويسار ......سمعت صوت تقفيل باب ولفت للباب 

وأخيراً لقته لها اسبوعين ماشافته ولا كلمته كانت مشتاقه له ولصوته مشتاقه لكل شئ فيه مشت لمه بااسرع ماتقدر مع ان التعب هاد جسمها واحضنته بأقوى ماعندها / طلاااااااال ....ليش تركتني .....ليش ...كنت محتاجتك جمبي ولا لقيتك 

طلال ودمعت عينه / عشان مرة ثانيه ماتخوفيني عليك وتتعبيني 

ندى / مو بيدي انت عارف انها كتبت ربي 

طلال / تخيلت دنيتي من دونك وشلون راح تكون .....كانت مخيفه قاسيه ماقدرت اتحمل مجرد التخيل وشلون لو كان صدق 

كانت الدكتورة محذرتك لكنك سويتي اللي براسك ولا علمتيني ....والله لو كان صار فيك شئ ماكنت راح اسامحك ....والله مااسامحك سامعه

ندى / الــــــــلـــــــه ياطلال عليك قلب قاسي .....ماكنت راح تسامحني ....ماكنت راح تسامح ندوي حبيبتك .....أم سعود الغالي 

طلال / انا ماهمني سعود همني انتي ....بعدين ليه مايكون قلبي قاسي انتي ماحسيتي باللي حسيت فيه 

تخيلي الدكتور جاي يخيرني بين حياتك وحياة الطفل.....كنتي تتو قعين الأختيار سهل واحد هو روحك تحبه وتغليه ولا تقدر تعيش من دونه وشخص قطعه منك ضناك اللي تنتظره وتفكر فيه من سنين

صرخت وقلت ابي زوجتي مابي الولد لكن طلع الدكتور وبكل برود قالي انقذنا الولد والأم دخلت بغيبوبه لإن السكر ارتفع عندها ويمكن تصحى ويمكن تروح منك 

وعشت أسوء أسبوع بحياتي وانتي بالغيبوبه أسوء ايام عمري كانت كأنها قرن مو اسبوع وانا اعد الدقايق والثواني متى تصحين لا ذقت طعم النوم ولا الأكل حتى الولد ماشفته وكرهته بعد لإنه هو السبب باللي حصل لك 

وبالأخير تصيرين عارفه انه راح يحصلك وساكته ولا قلتي لي 

ندى / كنت خايفه تخليني انزله 

طلال بعصبيه / كنتي خايفه ؟؟!! خايفه على الولد ولا خفتي علي يصير فيني شئ إذا متي .......أكيد ابخليك تنزلينه ولا تموتين 

ندى / كلنا بنموت صح ولا لا؟؟؟......وبيجي يوم ونفترق رضينا ولا مارضينا ......لكن أموت وتنساني بعد كم سنه ولا اموت واكون عايشه بقلبك وعقلك لإنك تشوف ولدي قدامك ......ولدي اللي هو جزء مني حملته بين جنوبي .....قلي وش الأزين ؟؟؟؟

طلال ضمها له بقوة يخاف تروح منه حس ان ضلوعه دخلت فيه وانها تألمت بس كان يبغى يطمن قلبه انها قريبه منه وانها ما راحت عنه وكل اللي صار امتحان من ربه وهاذا هو يحمد ربه ويشكر ه بسره انها بين احضانه 




...........................


بـــــــــــعـــــــــــد ثـــلاثـ أيـــــــــــام 


أبو حمد / خلود وانا ابوك تعالي ابيك شوي 

راحت خلود ورى ابوها وهي خايفه أول مرة يناديها لحالها لا وبالمكتب غرفة المهمات السريه على قولتها 

خلود / خير يبه خوفتني 

أبو حمد ويبتسم بحنان بوجه بنته ويناظرها بفرح وتامل / كل الخير ....كل الخير .... ماصدق ان خلود الصغيره الشيطانه تنخطب وتتزوج 

خلود وعلى طول جاء ببالها مبارك وتخيلته زوج لها ولهم عيال وحياة سعيده وكلها حب مع بعض 

ناظرها ابوها كان وجهها حالم والأبتسامه ماليه فمها 

أبو حمد / احم احم 

خلود باحراج / سم يبه وش بغيت 

ابو حمد / جوني خطاب لك وهو رجال ماعليه من عايله طيبه والرجال مقتدر ماعليه وماسك شغله وأخلاق وراعي صلاة أنا ماقلت لك إلا يوم سألت عنه 

ماقدرت خلود تتخيل نفسها زوجه لإنسان غير مبارك .....مبارك هو حبها العذري اللي ما يعرف احد عنه غير مبارك وهي ......عارفه ان مستحيل يجي ويخطبها لإن امها ببساطه بترفض لكن احلام المراهقه ماتعرف حدود 

خلود / بس يبه توني صغيره ويني ووين الزواج إذ خلصت جامعه أفكر إن شاءالله 

أبو حمد بضيق / فكري زين واستخيري والله اني متحسف بالرجال وما شاورتك إلا وانا سائلن عنه زين ولو راح لأحسن الحمايل مايرد

خلود بإصرار/ يبه الله يعافيك لا تجبرني على شي مابيه 

ألو حمد / طلبتك اك تفكرين وكانك زي ذا البنات ماهمها إلا الشكل فأنا ماشفته زين بس أسألي عنه مرت اخوك ولا خليها تجيبلك صورته كود تقبلين به 

خلود بإستغراب / مرت أخوي ؟؟!! وعصبت ...وععععع لايكون فهد اخو سعاد من الحين أقولك مابيه لو افكر مليون سنه مابقى إلا فهيدان 

أبو حمد / وش دخل سعاد وفهد ......أنا قصدي ملاك ....خليها تجيب صورته ولا توصفه لك يمكن تقتنعين 

خلود / ولد اخو ملاك ؟؟؟هو وش اسمه ؟؟

كانت تسأل أبوها بنبرة ترجي ان ابوها ينطق الأسم اللي ببالها ولا اهتمت ان ابوه يشك بشء كل همها انها تسمع الجواب اللي تتمناه 

أبو حمد / مبارك ولد سعد أخوها 

هنا خلود ماقدرت تتحكم بنفسها صارت تنتفض من فوق لتحت وصابها خفقان شوي ويطلع قلبها من مكانها وتتصبب عرق وحالتها مايعلم بها إلا الله ......ماصدقت إن حلمها بيتحقق وبهالسرعه هاذي تخيلت أنه زي القصص تحبه بس تتزوج غيره وتتطلق او يموت رجلهاوتأخذه احلام كثيره حلمت بها لكن أبد ماتوقعت أن حلمها بيتحقق بالسهوله هاذي .

تذكرت امها والرفض اللي متأكده منه ......وان مالها زوج غير واحد من اختيار امها واللي اكيد بيكون من عيال خوالها ولا فيه ولا واحد منهم صاحي ......هي مو قويه مثل تدى عشان تعارض أمها ولا اهتمت من تهديدات امها ولا تبي امها تكره زوجها 

وطلع هالسؤال منها / ولو امي رفضت ؟؟

وهي تكلم نفسها تحسب انها بغرفتها زي العاده وتفكر بصوت مسموع لكن نست انها مع ابوها بالمكتب وابوها سمع سؤالها 

أبو حمد / وليه ترفض ؟؟ هي مالها راي الراي رايك واذا وافقتي بيتم كل شئ غصب عن اللي يرضى واللي مايرضى 

خلود / انت عارف امي تبني لواحد من عيال أخوانها وانا ماأقدر ازعلها واعصي امرها 

أبو حمد / يخسي واحد من عيالهم ياخذك كافي علينا رجل هيا زي الدجاجه وراها ولو تعنسين بالبيت ماعطيتك لأحد منهم فاهمه 

خلود / أخاف تزعل أمي 

أبو حمد / ماعليك من امك خليها علي بس انتي فكري واستخيري وعلميني رايك ولا احد يدري لين ماتعلميني ردك ماعدى ملاك لإنها اكيد داريه 

خلود وهي مستحيه / إن شاءالله يبه ابرد لك قريب .....وابتسمت بحيا وقامت 

أبو حمد تعجب من تغير موقفها فجأه لكن ماأعطى الموقف أي أهتمام ورجع يناظر الأوراق اللي قدامه 



.......................



بــــعـــــد 15 يــــــــــومـــ

...../ اسمعي مو تغلطين وانتي تكلمين مبارك وتقولين ان حمد متزوج علي مالي خلق المشاكل انا عارفه مبارك ماراح يرضى أن زوجي يتزوج وحده ثانيه وبيعصب ويقلب الدنيا وبيأثر على حياتكم ومن الأحسن أنكم ماتجيبون سيرتنا خير شر خليها خاصه فيكم سامعه 

خلود / خوفتيني بس إن شاءالله ابحاول 

ملاك وهي مبتسمه / هاه وشلون ولد اخوي معك رومانسي ولا للحين على جفاسته 

خلود ولعت وهي تتذكر كلام مبارك وحست فيها ملاك 

ملاك وزادت ابتسامتها / وش اللي قالك وخلاك تحمرين من تذكره 

خلود / ولد اخوك قليل ادب ولا يستحي والله العظيم 

ملاك / هههههههه ليش وش قال ؟؟

خلود / قولي وش ماقالي أقوله خلك رومانسي واترك الدفاشه عنك ....يجي يسولف عن اشياء مقرفه 

تصدقين مره اني رحت الحمام وطلعت كل اللي ببطني من كلامه جد قرف 

ملاك خبث / طيب يعودك إن كل اللي قاله بيطبقه عليك 

خلود / أقول اسكتي بس ياقليلة الأدب انتي وولد أخوك ما خبرت الرومانسية كذا.....أشوي ويرسم مخطط توضيحي كل التفاصيل يذكرها .......احس انه قد جرب ذا الشئ ولا وش دراه عن كل ذا الأشياء 

ملاك / ماجرب ولا شي وأصلاً ماهو فاضي تشوفين قد ايش متعلق بشغله بس كلامه شي طبيعي لإن 3 من اعز أصدقائه متزوجين اللي بالثانوي واللي بالجامعه وهوالعزابي الوحيد بينهم ويتكلم مع اخواني وخواتي كذا أشكره على مايقولون 

خلود وخافت / هذا كللامه اجل وشلون فعله الله يستر منه بس

ملاك / لا تخافين ووسعي صدرك وإذا جاء بيسوي شي لاتصيرين زي بعض البنات وتعيين ثم يروح يدوره عند غيرك انا ما أقوا ادلقي نفسك عليه وخلي كنك متعوده على هالشئ خلي كل شئ بحدود الحيا الطبيعي مو المبالغ فيه اللي راح يحرمك ويحرمه الأستمتاع 

خلود بتفكير / الله يستر بس والله اني خايفه 

ملاك / هههههههههه والله انك مخفه وش اللي مخوفك .....أجل أقعدي ببيت اهلك وخلي مبارك يشوف نفسه مع بنت غيرك 

خلود بعصبيه / لااااااااااااااااااا والــــــــلـــــــــــه ......هذا اللي ناقص بعد 

ملاك / الله الله حتى البزارين يغارون 

خلود منحرجه / اقول ملاك 

ملاك / يانعم 

خلود / تلايطي 

ملاك /هههههههههههههه



.............................................


بــــــــــــــعــــــــــد شــــهــــــــريـــــــن 


....../ دخلوني والللا والله لأدخل عليها واسحبها وهي بين الحريم 

....../ خلك كووول يالحبيب كل هذي شفاحه 

....../ فيصلوه قد ذقت طعم التبن 

فيصل بغباء / لا ماذقته 

مبارك / اجل كله وادحا به ثمك 

محمد / ههههههههه احلا كسحه من اجلا عريس وربي 

مبارك / أقول محمد عض على شحمه مانقصني اللي سخافتك .....تفشل محمد وسكت وفيصل يضحك عليه ضحكة شماته 



.................


فـــي صــالــه الــحــريـــــمــــ



...../ أقووول ملاااااااااك .......بيدخل حـــــــــــــــمـــــــــــــد مع ولد اخوك 

لفت ملاك وهي منقرفه من راعية الصوت اللي كله دلع مصطنع 

ملاك / شوق مو معك رقمه ....ليه ماتدقين عليه وتسألينه 

شوق بإبتسامه خبيثه / مو هو زوجك كمان واللا انا غلطانه

ملاك بقهر / ايه غلطانه .....هو زوجك لحالك ارتحتي 

شوق / اكـــــــــــيـــــــــد هو زوجي لوحدي وش جاب لجاب 

ملاك / وش قصدك .....؟؟!

شوق وهي تناظر ملاك بإستخفاف وتحقير / انتي عارفه قصدي كويس لا تستغبين وش جابني لك ووش جاب حمد لك.......لا وفرحانه بعد ل لابسه أسود .....كان لبستي أبيض يالله يبان وجهك من شعررك .....أنا مادري كيف حمد يستحمل يشوف وجهك 

كلمه ورى كلمه كأنها سكين انغرست بروحها الطاهره كلمه ورى الثانيه كسرت قناع الثقه اللي تلبسه قدام شوق المضاده لشكلها.....كل قوتها وثقتها راحت من كلامها اللي يسم البدن 

رفعت راسها لشوق وناظرتها نظرة كره وحقد وراحت عنها وهي تقول / لا يضر السحاب نباح الكلاب .......وهي كانت فعلاً سحاب ببياض قلبها وطهر روحها 



انطفت انوار القاعه واشتغلت الزفه كانت هاديه وحزينه شوي ورائعه بشكل خيالي لكن مع جمالها خاليه من الموسيقى وهذا اللي استغرب منه الحضور مع خلوه من الموسيقى إلا انها رائعه تريح النفس والواحد ينصت لها براحهوطمانينه وكان هذا اقتراح ملاك

سلط الضوء على بداية الدرج وطلعت خلود اللي كان شكلها خيال فستانها ماكان منفوش مرة يميل لضيق شوي طرحتها كلنت طويله مرة ووراها فلبنيتي لا بسين ابيض يساعدونها بالحركه 

الكوشه كوشة علاء الدين والممر مزين بفوانيس والطاولات وحتى اللي يباشرون لا بسين لبس يمشي مع نفس اديزاين العرس

وصلت للكوشه وبدو الحضور يسلمون عليها وأخذت كم صورها مع خوانها واهلها 

ترن ترن 

...../ آلو ملاك ترى مبارك بيدخل الحين 

ملاك / طيبــــ........طوط طوط .....سكره بوجهها قبل تكمل حكيها رفعت راسها وشافت نظرة السخريه بعيون شوق ....وصدت عنها والحزن يعصر قلبها وهي ماسكه دموعها بالقوة وبنفسها [اصبري شوي يادموعي لين اروح البيت وتواسيني وواسيك]

ملاك / خالتي .....يقول حمد ان المعرس بيدخل بعد شوي 

أم حمد / روحي لطقاقات وقوليلهم عشان الحريم يتغطون 

ملاك راحت لطقاقات وقالتلهم وتغطوا الحريم وهي لبست عبايتها لإن بيدخلون اخوان حمد وعمانه وخواله 

دخل مبارك وهو ماسك يده أبو حمد بحنان بعكس أبوه اللي يمشي بجمبه ولا حتى فكر يمسك يده قاسي طول عمره على ملاك وعلى مبارك لإنه حليف ملاك ولا يرضى عليها ويوقف بوجه ابوه دايماً ويدافع عنها 

انبهر مبارك بشكل خلود ماتوقعها بالجمال والنعومه هاذي ماقد شافها حتى ماطلب النظره الشرعيه لإنه عارف انها هاذي هي الإنسانه اللي تمناها وحبها واللي بتسعده بإذن الله .......انرسمت على وجهه أحلى ابتسامه حب واعجاب وشوق قرب لها وباس جبينها ......ثم قرب مره ثانيه وباس خدها .....ولو بيده كان سوى اكثر 

هي خلاص ماتت من الحيا والإحراج من حركته 

والحريم انجنوا من حركته وبدت حركات الهبال اللي يصرخ بإعجاب واللي يصفر من قدهم فلم رومانسي ومباشر وسعودي بعد واللي ماكانت منتبه لشاشه انتبهت 

...../ اقول مبارك خف على البنت شوي ولعت مسيكينه من الحيا تراكم مانتم بغرفتكم لاحق عليها بعدين 

مبارك / اقول حمد هونا وخلنا حلوين مع بعض لأطلع حرة الأولي والتالي 



لـــــــجــــــــزء الــــــثـــــــامــــــن



مبارك / اقول حمد هونا وخلنا حلوين مع بعض لأطلع حرة الأولي والتالي 

حمد بضحكه / من اللي حارك ؟؟

مبارك بعصبيه ونسى انه على الستيج وقدام عروسته/ اجل طاقيني لين الساعه ثنتين عند الباب قال ايش الزفه ماراح تبدى الحين 

حمد / والله انك حركات هدي هدي .....هذاك عندها الحين وما قصرت قطعتها تبويس كنك ماشفت خير 

سلم أبو مبارك على خلود وطلع وطلعوا معه بعض عمانها وخوالها 

وصعدوا البنات يسلمون على اخوانهم وعمانهم وخوالهم اللي بقوا .....وطبعاً شوق طلعت معهم متلثنه بالطرحه والفستان حدث ولا حرج متعري حيل 

طقت الطقاقه اغنيه ورقصو عليها كل الرجال ماعدا أبو حمد لإنه مايقدر وسعود منحرج كيف لحيه وملتزم ويرقص لو بالبيت كان ماقصر لكن شاله الطرب وخصوصاً كان قبل مايلتزم فنان رقص ولمسوا الوتر الاحساس عنده وطقوا أغنية المفضله ورقص رقص طلع الي ورى أذانه والحريم تشجيع وتصفيق حتى الطقاقه تحمست وقامت تطق عنده والمغنيه شايله المكرفون وتغني عنده 

وهو مايحتاج نار وزيدت بنزين والطقاقه من زود إعجابها ماتوقف الطقه واصلت 3 أغاني مع بعض عشان مايوقف رقص 

انتهى من الرقص وحيوه الحريم بتصفيق وتشجيع وكلمات مثل يهبل رقصه ....مطوع وكوول وهلم جر 

وهو كان مزاجه رااااااااايق رفع يده واشر للحريم وحياهم وارتفع صوتهم بالصراخ

طلعوا كل الرجال مابقى غير أخونها.....والطقاقات زفت مبارك وخلود للغرفه عشان يصورون 

رقصوا البنات مع اخوانهم والفرحه مرسومه على وجيهم

وبكل برود جت شوق تتمخطر وتراقص رجلها بين سعود ونايف وكانهم اخوانها أنحرج سعود ووقف رقص وجلس بين امه واخته وهويحاول يشتت نظره عشان مايشوفها ومستغرب من حال حمد اخوه كيف يرضى تطلع عندنا وعند عماني كذا من غير عبايه وغطى ولثمه مثل قلتها والفستان مطلع اكثر من مايستر 


الحين وراك ماتروحين لرجلك عاجبك يعني ماكله الجو عليك روحي وريه كشختك

تكلمت وهي للآن مجروحه من كلام شوق / ندى الله يهديك وين أروح كل اخوانك فوق

ندى / ياااااااااربي بتموتيني قهر انتي الحين انتي لا بسه عبايه تستحين وهي متفسخه وعادي عندها ولا بعد ترقص 

راحت ملاك وصعدت لستيج بعد إقناع من ندى

أللتفت سعود غصباً عنه لما لفت انتباهه سواد العبايه وعيونها المكحوله الباينه من ورى البرقع وما خفى عليه نظرتها الخجوله ومشيتها المنحرجه منهم ابتسم لا أرادي منه إعجاب بحشمتها وحياها ......

وطول النظر فيها ولا انتبه لنظرات حمد العصبيه اللي كانت متابعه الموقف من البدايه

قرب منها وهمس / وش جايبك هنا ماتشوفين نايف وسعود ولا تتعمين لا وبعد مطلعه عيونك فرحانه فيها 

ملاك بإستغراب / الحين شوق مطلعه كل جسمها عادي عندك ولا نزلتها وانا مطلعه عيوني تهاوشني 

حمد انقهر منها زياده وهو يشوف عيون سعود للآن متابعه الموقف لف لسعود بعصبيه وناظره بنظرات حارقه ونزل سعود عيونه منحرج ومسك يد ملاك ورصها بأقوى ماعنده حتى يوصل لها شوي من غضبه 

حمد / أنتي غير وهي غير ويالله انزلي الحين 

ملاك آلمها حمد بمسكته ليدها وعندت ولا نزلت وهو ولع وده يدفها يحرقها يسكر عليها بدرج أهم شي مايشوفها سعود اللي قاعد يسرق النظر لهم كل شوي 

قربت شوق ومسكت حمد مع خصره ولزقت فيه بدلع وناظرت ملاك بنظرات معناها هو لي لاتفكرين تاخذينه الشئ اللي أحرج حمد عند اخوانه والناس الي تشوف

وصلت مع سعود من وقاحت بنت خالته وكأنها بنت شوارع ماتربت ولا تعرف الحيا ولا لقت اللي يوقفها عند حدها .....طلع على طول بعد مارافقته ساره للباب هو ونايف 

فسخت ملاك عبايتها وظل حمد يشوف ملاك اول مره يناظرها متعدله كذا والفستان اللي مطلع جمال جسمها وخصوصاً خصرها وشعرها ومكياجها الناعم اللي مصغرها زياده ومنعمها 

طقت الطقاقه وبدت ملاك ترقص وقلبها يرجف من الخوف والحيا من حمد أول مره ترقص عنده ويشوفها بس لازم تتحرك وتسوي شئ وترد ولو القليل من اعتبارها اللي ضيعته شوق 

وكانت فنانه رقص مو من زود الزوواجات اللي تروحلها بس كانت اذا بغت تفرغ اللي داخلها رقصت

تفاعلوا البانت معها وصاروا يرقصون معها وهي بدت تتقرب لحمد بدلع ونعومه هالشي اللي اثاره وخلاه يرقص معها بضمير ويسوي حركات عندها وينفض من دون وعي أو تفكير منه باللي حوله اللي ميته غيض نقطة ضعفه حرمه وترقص بعد 

راحت ندى لطقاقه وطلبت منها تشغل شريط مصري لإنها عارفه كيف ملاك بارعه في الرقص اللمصري 

قلبت ملاك مصري وكان أروع من الخليجي خلاص حمد مات على حركاتها وقربها منه والهز اللي تهزه عنده أخر شي طلع فلوس من جيبه ورماها عليها

أكلت شوق الغيره وبدت تنافس ملاك بالرقص وتتصنع الدلع لكن مافيه مقارنه بينهم لا بالجسم ولا بالرقص ...واللي قهرها زود ان حمد مو معطيها وجه وشوي ويحضن ملاك 

نزلت وهي ميته من القهر راحت للحمامات وطلعت الدخان تنفس عن قهرها والرقص شغال بالقاعه 

وقفت الطقاقه عشان صلاة الفجر

وحضن حمد ملاك بدون تفكير وباسها بوسه طويله على خدها كلها شكر على رقصها وإعجاب فيه 



...................


عند باب القصر والعائله كلها مجتمعه برى


يمه الله يعافيك قولي لحمد يخلي ملاك تروح معنا البيت عيا يخليها تجي معنا 

أم حمد / حمد خلها تجي معنا ليه معيي

حمد / وليه تروح كلكم تعبانين وبتجون تنامون يعني مالها فايده روحتها 

ملاك / من قال اننا تعبانين عادي مافينا شي 

حمد / قلت مافيه روحه يعني مافيه ماتفهمين انتي 

ملاك وهي تكلمه بهمس عشان ماحد يسمعهم / توي أغلى عليك ماانت من أول ماتزوجت شوق ماتنام بالبيت وش يضرك لو تخليني انام عند أهلك ماتشوف ساره ضايق صدرها 

حمد / مافيه ......انتي اليوم عاجبتني وماني تاركك ماحد قالك تترقصين عندي ثم بسهوله تبين تنامين عند اهلي 

ملاك مافهمت قصده مع ان قصده كان واضح 

آآآآآهـ آهي آهي آآآآآآهـ

التفتوا كلهم على صوت الصياح المفاجئ والعالي بسرعه وخوف

حمد / وجع ان شاءالله هبلتينا 

ملاك راحت لها وحضنتها وقعدت تهديها / خلاص ساره الله يهديك لا تصيحين وبعدبن هي معكم بنفس الديره والحي بعد وش تبين كل ماشتقتيلها روحيلها 

ساره من بين دموعها وبصوت طفولي ماتعدى عمره 16 سنه / فقدتها من الحين وشلون إذا رحت للبيت تعالي معي الله يخليك إذا رحت لحالي ابقعد اصيح ويمكن انتحر بعد 

ملاك / ههههههههههه تنتحرين مره وحده يالله بنحاول بحمد مره ثانيه يمكن يوافق قولي آآآمين 

ساره / آآمين

ملاك/ الله يعافيك حمد خلني انام عندهم شوف ساره وشلون نفسيتها سيئه 

حمد وهو واصله معه من حنتهم وبصراخ تكلم خلاهم يسكتون كلهم / قلت مافيه تفهمين ويالله قدامي 

ملاك تناظر ساره ودموعها تصب من ورى نقابها وضايق صدرها عليها بس ماتقدر تسوي شي حكم قرقوش / ساره طيب تعالي نامي عندنا انتي.... تغيرين البيت بعد أزين لك 

جت ساره طيران لسيارة اخوها وكانها تنتظر أشاره منه 

حمد ومن بين سنونه / انتي بقره اعيي عليك تروحين معهم تجيبينها معنا وش اسوي فيك ووشلون بناخذ راحتنا وهي معنا 

ملاك بغباء قهر حمد زياده / طيب وش فيه وليه ناخذ راحتنا عادي أعتبرها مثل العاده لما يجون ينامون عندنا هي وخلود وش بنسوي يعني يوم لازم نرتاح فيه 

حمد بقهر / اسكتي اسكتي آآآآآهـ اللهم طولك ياروح ياليتني ماصرّفت شوق بس 

ملاك تحمد ربها بسرها على الحاله اللي فيها حمد ولا تدري انها هي السبب فيها 



........................
فــي وقــت ومــكــان آخــر


عــش صــغــيــر يحوي عصافير الحب 


ههههههههههههههه

..../ الحين ليش تضحك عاجبتك السالفه ؟

...../ لا والله اضحك على عصبيتك وشكلك المنحرج .....الحين وش فيها انا زوجك ؟؟

...../ بس مو بهالطريقه انت قليل ادب 

..../ قليل ادب على ذا الحركه أجل إذا سويت اكبر من كذا وش يتقولين عني يهودي 

..../ مباااااااااااااارك 

مبارك / عيونه وروحه آمري تدللي 

خلود وهي ميته من المستحى / لا تسوي كذا مره ثانيه عند الناس 

مبارك / وش سويت كلها سلام 

خلود / لا هذا مو سلام 

مبارك قرب لمها / لا هذا سلام ....مو عشاني سويت كذا ......ويبوس جبينها....وسويت كذا ....ويبوس خدها .....وسويت كذا ...ويبوس خدها الثاني وبكل إخلاص ....مايصير سلام 

خلاص خلود ماتت من الحيا ودخلت بالكنب وهالشئ شجع مبارك لأجل يتمادى معها و...


......................

وصلوا للبيت وحمد شوي وينفجر بالسياره من غباء ملاك اللي مافهمت على الرغم من تلميحاته

ومن القهر انه صرف شوق عشان يستفرد بملاك وياللأخير تسحب اخته معهم


ملاك / تبين قميص ولا بجامه

ساره / لا الله يعافيك اوسع قميص عندك ويصير قطن عشان ابرد 

ملاك / ههههههههه حاضر دقايق أدخلي الحمام وإذا جبت الملابس طقيت عليك الباب 

راحت لغرفتهم تطلع لباس لساره وفوطه وحمد جالس على السرير ماعليه إلا بنطلون البجامه بس 

استغربت ملاك بالعاده مايلبس لين ماتطلعله لباس ولين ماتفسخ هي جزماته مااهتمت وراحت تعطي الملابس ساره 

عطيها كل شئ الحين حتى الفراش لإنك مانتي طالعه لها مره ثانيه 

ملاك / لــــيـــه ؟؟!! يعني تجلس لحالها وش الفايده اجل جايه معنا 

حمد / جاك العلم وإلا والله لأروح ارجعها لبيت اهلي

ملاك استسلمت وطلعتلها فراش ورجعت للغرفه وهي منقهره منه / يالله هذاني جيت مادري وش تبي مني !!هذانا صرنا على راحتنا على قولتك وش بتسوي بتلعب معي يعني ؟؟!!

حمد يناظر ملاك بنظرات اول مره يناظرها فيها قب وجهها احمر وعرقت وتحس جسمها صار حار وعجزت تفسر وش معنى نظرته لكن اللي تعرفها انها نظره تقلب كيانها وتلخبظها 

قرب منها وهو لازال مستمر بنظراته لها وهي يزيد عرقها وإحمرارها 

حمد بصوت ذليب وثقيل / ايه ابلعب معك لعب كبار 

فهمت عليه ملاك وأخيراً ونزلت راسها بسرعه للأرض بحيا وكانها عروس موكأنها بتكمل سنه معه 

دخلو جو مع بعض وكل واحد انغمس بلذته مع الثاني وتعانقت ارواحهم قبل اجسادهعم



........................

يـــــــمـــــــــه بسم الله وش فيك ؟؟

طلع برى البيت ولا عبرها ولا اهتم لوجودها 

...../ وش فيه حمد طلع بسرعه وهو معصب حتى مانتبه لي بغى يدعسني 

ملاك وهي تغالب ضحكها / لا مافيه شي بس يقول اني مثقل بالأكل امس بيجيبله فوار 

ساره / ايه والله حسبتكم متخانقين 

ملاك / لا ليه نتخانق بسم الله عليها .....وانفجرت من الضحك وهي تتذكر شكل حمد من شوي 

انا مااحللك 

وشلون ماتحللي

يعني علي الدوره 

حمد بقهر وصدمه وفلتت اعصابه / ايـــــــــــــــش ؟؟

ملاك / بإحراج / وشو ايش علي الدوره ماانفع 

حمد / ليش ماتكلمتي من اول ليه ساكته

ملاك / وش دراني انك بتسوي شي 

حمد / لا تستهبلين يعني قاعده ترقصين عندي وتثيريني وش كنتي تتوقعين مني وانتي حلالي .....حرمتي والا ليه مصرف شوق مع اهلها 

ملاك / موديها مع اهلها عشاني ؟؟

حمد / ملاك انطمي مابي اسمع صوتك

ملاك / طيب انا وش دخلني انا قلتلها تعالي هي من الله تجي 

حمد / اسكتييييييي خليني انام 

والا اقول ابروح لشوق لأرتكب فيك جريمه 

وطلع من البيت وهو معصب 

وسهرت هي وساره لظهر وهي كل شوي تتذكر الموقف وتضحك وتقول بنفسها جت الحزينه تفرح مالقتلها مطرح 

....................


فـــي وقــت آخــر


..../ هذا صوت سعود ؟؟

ندى / ايه الله يصلحه لو اهلي قريبين كان رجمته عندهم 

ملاك / حراااااااااام عليك ندى يحبيله والله جيبيه عندي اليوم يوسع صدري مشتاقتله 

ندى / وين اجيبه وانتي يتروحين لهلك اليوم 

ملاك / لا ماني رايحه حمد عليه الدرويه اليوم ولا اقدر اروح 

ندى / وش دخلك بدوريته انتي واحد من ربعه ولا البودي قارد حقه 

ملاك / هههههههههه الله يقطع شيطانك .....لاذا ولاذا بس ابسوي لهم العشاء والحلى ولا انا قاضيه الا العشاء ماتسوى علي اروحلهم العشاء اروح بكره واخذ اليوم من طوله ازين 

ندى / انتي صاحيه تسوين العشاء لـ600000 رجال خبله انتي وتضيعين على نفسك روحتك لهلك اللي كنك شغاله كل 15 يوم عشان دوريه حمد صدق اهل العقول براحه

ملاك وتبي تضيع السالفه لإنها ماراح تغير رايها وكلام ندى يزيد همها هم / إلا وش أخبار معارسينا مادقت عليك خلود 

ندى فهمت عليها وماشتها / لا مادقوا لهم 3 أسابيع من راحو ولا دقت إلا 3أو 4 مرات بس الحمدلله شكلها مبسوطه لو انها مو مبسوطه كان تسمعين صياحها من ماليزيا دلوعة البابا ذي 

ملاك / ههههههههههه اتخيل شكلها 

الله يوفقهم ويسعدهم .....يستاهلون بعض كل واحد اطيب من الثاني 


...................



ملاك وهي تعطي حمد الصحون والحافظات 

وتسولف معه وهو مطنشها ولا يرد 

يووووه اشتقت لسعود ودني عندهم من زمان عنه حتى يوم رحنا لهم ماكان فيه 

مسكها بقوه من يدها ووقفها من بعد ماكانت منزله جسمها وترتب الأغراض بالشنطه ولصقها بجسمه وشوي ويدخل وجهه بوجهها والشرر يتطاير من عيونه 

وتقولينها قدامي مشتاقه له انتي ماتستحين وما شفتيه مسيكين كان عنده استلام ولا انتي متعوده عليه كل اسبوع مطيحه ببيتنا وتتقابلون من متى انتي وياه على علاقه وهو مسوي نفسه ملتزم وبالأخير يخوني ومع حرمتي بعد 

ملاك طارت عيونها وش فيه ذا قام يخبص بالحكي ولا قدرت ترد عليه ماخلالها فرصه تتكلم من عصبية وكلامه اللي ورى بعض 

ملاك / حمد وش فيك ؟؟؟ ماكنت اقصد 

حمد / انطمي وشلون الواحد يخون وما يقصد جديده هاذي 

ملاك/ حــــمـــد انا أقصد سعود ولد ندى 

حمد / ولد ندى .....؟؟

ملاك / ايه ....وش دخلني انا بأخوك اشتاقله ؟؟

حمد وهدى ولعن الشيطان اللي شيشه وخفف من مسكته لها بس ظل ماسكها 

ملاك وهي تمسح جبينه بيدها الناعمه من العرق وتنزل على خده وتلمسه بحب وتبتسم بنعومه بوجهه / نغار علي حمد ؟؟!!

حمد ارتبك وماقال شئ وتركها / وين الأغراض اخلصي تاخرت 

ابتسمت على ربكته ملاك واعرفت انه اول يصدها على شان يحقق اللي بباله والحين مافيه شئ يمنعها انها تتقرب منه وهي تشوفه مايمانع ويصده مثل اول 


............

بــوقــت آخـــر 

آلو السلام عليكم 

اخلصي وش تبين 

آ آ اممممم .....حمد ...متى بترجع البيت ؟؟؟

حمد / انتي وش عبيك ماناقصني إلا انتي تسأليني متى ارجع البيت 

ملاك / لا بس حبيت اعرف متى بتجي 

حمد / ملااااااااااااااك مالي خلقك ترى ضفي وجهك ......وسكر بوجهها السماعه 



.......................


دخل البيت الساعة 3 الفجر وتفاجئ من شكل البيت اللي مليان ورق ورد أحمر من مقدمة الباب لصاله وبلونات على شكل قلب مرميه بالطريق وشكل الصاله متغير من الخداديات الحمر على الكنب والشموع وريحة الفواحات معبيه المكان والإضاءه خافته شوي كان جو رومانسي بالفعل ومريح

انتبهلها وهي نايمه لكن لبسها كان واضحله فستان ناعم وهادي ومخصر وقصير ولونه جنان على لونها البرونزي اللي يعجبه ومطلع جسمها ولا اروع واكسواراتها ناعمه ومفسخه شبشبها الزحف ومتكوره على نفسها من البراد ومن نومتها كانها كانت تنتظره 

سحره شكل شعرها وهو نازل بدلال على خدها وحركات وجهها وفمها المعصب وهي تحاول تحرك الشعر عن وجهها قرب بيوخر شعرها / حـــمــد جيت

رجع يده بسرعه قامت وعدلت لبسها ولبست شباشبها وغسلت وجهها ورجعت 

وقعد يشوف طاولة الاكل اللي عليها كيكه على شكل قلب بالفراوله وكاسات العصير فيها ثلج ذايب وشموع ذايبه وبطاقه مكتوب عليها كل عام وانت الحب / ذكرى زواجنا/ زوجتك المحبه : ملووووكه

وبنفسه [هاذي غبيه ولا تستغبي وش تبي اكثر من ذا الصد ولإهانه عشا تعرف اني مابيها وأكرها ]

كل سنه وانت زوجي وحبيبي

لف لها حمد وقابل وجهها / أنتي غبيه ماتعرفين اني اكرهك جايه ومسويه عيد زواج مادري ذكرى اكرهههههههك افهمي عاد 

ملاك / بســــ.....

حمد يقاطعها / انطمي لاعمرك تفكرين انك بهالحركات بتحركين ولو القليل من مشاعري تجاهك لو وش مايصير بتظلين ملااااااااك ...قالها بإستحقار ....اللي أقل مني بكل شيء ماتستحق نظره مو حب 

انصدمت ملاك من نظرة وقسوته على الأقل كان سايرها شوي وراعى مشاعرها انسان متقلب اعجزت تعرف تتعامل معاه كانت تحسب انها بحركتها ذي بتكسبه لكنها تدري بقراره نفسها انه بيواجه حركتها بالصد بس قلبها هو الي يسيرها ماتقدر تمنعه 

نزلت دموعها بهدؤ على خدها.....وبعد مرور دقايق من الصمت رفعت راسها لحمد وهي تبتسم / طيب مو لازم تعتبره ذكرى زواج اعتبره حفله عشانك جيت هنا للبيت وش رايك ؟؟؟

حمد / انتي غبيه وجهك لوح اهزئك ولا يهمك ..

انا جاي آخذ ثياب لدوام ورايح لشوق وراح للغرفه 

ملاك تمسك يده بترجي وحب / طيب ذوق الكيكه ترى طعمها لذيذ عارفتك تحب الفراوله .....وتبتسم بوجهه بحب

حمد بخبث / تبيني آكل من الكيكه ....؟؟ طيب ولا يهمك 

مشت معه لطاوله وهي مبسوطه وقفوا عند الطاوله وابتسامتها تزداد اتساع وبنفسها [الحمدلله طلع لي عنده خاطر ]

ملاك / وهي تشهق وفاتحه عيونه / لــــــــيــــــــــه .....؟؟؟

حمد وهو يقعد جيك العصير على الطاوله بعد مافضاه على الكيكه / انتي يالله تفهمين كذا .....حاسبه ان لك خاطر عندي ..هه مسكينه 

راح للغرفه واخذله ملابس وطلع وترك ملاك مصدومه عند الطاوله وهي تبكي حظها اللي بلاها بالحب بلاها بحب إنسان مايحمل لهاأي شعور غير شعور الكره 

بدت تنظف الطاوله من الكيك والعصير المنكب فوقه وهي تمسح دموعها اللي ماوقفت تنزل بهدوء يقطعها صوت شهاقها دموعها الشئ الوحيد اللي تشكي لها عذابها وحزنها وحبها الخايب وحبيبها القاسي الكاره لها 

دخلت المطبخ ودخلت العشاء بالثلاجه وبدات تغسل المواعين وهي مستمره بالبكاء وتمسح دموع سالت على خدها بظهركفها 





.......................

فــي بــيــتــ أبــو حــمــد 


ماجابت مرت حمد غداء معها 

اصلاً شوق للحين ماجات ولو جت متى قد جابت شئ معها 

سوير لا تستهبيلن مااقصد شوق اقصد ملاك مالقيتي إلا أسأل عن شوق وععععععع من عقب الزواج وكبدي حايمه منها 

ساره / سعود استغفر ربك لا يبلاك ربي بحرمه زيها 

سعود / استغفر لأذبحها واذبح نفسي بعدها....هاه ماجابت شيء؟؟

ساره / لا ماجابت شئ وانت من متى تقولها مرت حمد بالعاده تقول ملاك حدد عشان الواحد يجاوب عليك زين 

ساره كل هذا مويه ابوي .......

وقطعت كلامها لما شافت سعود ورجعت بتطلع 

وشلونك ملاك عساك بخير ؟؟

ماقدرت تلف من الحيا وهو اول مره يسلم عليها بمكان غير الصاله وقدام الكل وغير كذا قايل اسمها اللي اول مره تسمعه منه 

تكلمت والحيا يقطع صوتها ولا اللتفتت عليه / آآآ ....الحمدلله بخير .....وطلعت بسرعه من المطبخ


.....................


بالــصــالــهــ

هههههههههه لو تشوفونها وسعود يسلم عليها كنها بزر ولا عروس مستحيه ههههههه يالله ردت 

اللتفت حمد على ملاك وصار ينقل نظره بين سعود وملاك بعصبيه / متى ان شاءالله ؟؟

ساره ببراءه ولا تعرف بكلامها ان فيه احد يفهم على كيفه / تو بالمطبخ سلم عليها ومافيه إلا حنا الثلاثه بس

قام حمد وراح لملاك وجلس جمبها وكلمها بصوت واطي / وش كنتي تسوين انتي وسعود رايحه للمطبخ 

ملاك / ماكنت اسوي شئ .....رحت اجيب مويه لأبوي ودخلت ولقيته جيت ابطلع سلم علي ويالله رديت عليه استحيت اطنشه

حمد / يعني هو اللي سلم ؟؟

ملاك / والله هو بعدين هو مثل اخوي مادري ليه معصب شفهم وشلون يناظرونا 



...................

ملاك جيبي الفطاير الحين ......اخواني وابوي كلهم بالصاله 

ملاك / ان شاءالله بس ابسوي لحمد شاهي أخضر والحقك 

ملاك / خلود ...خلود 

خلود / نعم 

ملاك / مرتاحه أنتي مع مبارك ؟؟!!

خلود / هههههه توك تصحين يوم مر شهرين على زواجي توك تسألين 

على العموم الحمدلله مرتااااااااااااحه فوق ماتتخيلين هو اللي كنت اتمناه وهو اللي حبيته هو كل دنيتي 

ماكنت اتخيل اني راح اكون سعيده لهدرجه.......اتصدقين كنت رافضه اترك العبايه الكتف وعلى كثر كلام سعود وعصبية علي في بعض الأحيان إلا انه من سابع المستحيلات أني البس عباية راس 

اما هو من شهر واحد قلب افكاري إلا قولي قلب كياني كله وبكلمتين لبست عباية راس والحين لو ايش مايصير ماارجع للعبايه الكتف يااختي احس كاني مفسخه ههههههههه

ملاك بفرح / مو هين ولد اخوي والله هههههههههه الله يتمم عليكم قولي آآآمين 

خلود / آآآميييييييين 


أخذت ملاك كوب الشاهي الأخضر وراحت لصاله / السلام عليكم ......ردو عليها السلام 

وحطت الكوب على الطاوله لحد مايبرد وتعطيهياه مثل العادة

ورجعت المطبخ وجابت سلة الفطاير وعطتها خلود عشان توزعها 

خلود جيبي لي السله شوي 

خلود / سعود وش جاك ترى توك متغدي 

سعود / مو لي لنايف يبي يذوقها توه جاي 

خلود قامت وعطت نايف الفطاير واخذله سعود كم حبه .....كانت الفطاير صغيرة وحشواتها لذيذه 

أقول سعود وراه ماتتزوج عجزت ياخي 

سعود / هههههههههه عجزت مره وحده ربي ماكتب اتزوج الحين 

متى يعني بتتزوج لين تصك الأربعين 

سعود / بسم الله علي وانت وراك متحمس انت ماتزوجت إلا بالثلاثين وانا بالعشرين وعجزت 

حمد / ماتشوفني تحسفت واخذت ثنتين بدل الوحده عشان اعوض ههههههههههه

سعود / ههههههههههه لالالالا وحده ويالله اتحمل غثاها 

حمد / يالله لحق عمرك بس لايفوتك قطار الزواج

سعود / الصراحه ابي وحده من الأقارب يكونو أهلي عارفينها مابي وحده انصدم بأخلاقها وتصرفاتها بعدين 

حمد / طيب هذاني تزوجت من برى أقاربنا وما صارلي شي

سعود / ايه انا ابي حرمتك 

حمد وطلعت عيونه برى / نــــــعــــــم

سعود / لالا قصدي ابي وحده مثل حرمتك ......أهلي يعرفونها ومحتشمه وراعية بيت

حمد وهو مو مقتنع مره / ايه خلهم يدورولك أهلي 


مــرحــبــااااا

التفتو عليها وعرفوها اللي عرفها من من صوتها الدلوع قبل مايلف واللي من ريحة عطرها اللي تنشم من بعد كيلو ...عفس سعود وجهه وهو يتذكر حركاتها بزواج خلود .....وطريقة دخولها عليهم وعبايتها اللي كنها فستان ولثمتها ومكياجها 

دخلت غرفة العبايات وفسخت عبايتها وتلثمت بشالها واللبس فاضح وكأن مافيها فتنه تغطيها عن الرجال اللا وجهها اللي نصه طالع 

وجلست جمب حمد ولصقت فيه وهالشئ اللي اقرف سعود زياده ولا خفى عليه كلام حمد مع ملاك ومن بعدها قامت ملاك وجلست بجمب خلود وعرف انه قومها عشان شوق 

راحت ملاك نسوي شاهي ثاني وتصب وتحط وتشيل وتخدم الصغير قبل الكبير وكانت حركتها واضحه

قامت شوق بدلع وأخذت سلة الفطاير ودارت فيها على الموجودين ووصلت عند حمد وبكل دلع / حمد حبيبي خذ وحده ذوقها ترى طعمها حلو 

ملاك وتبتسم من تحت جلالها لإنها عارفه إن حمد بيفشل شوق لإنه ماياكل بعد الغداء على طول ......وفعلاً رجعت شوق السله قدام ملاك وهي خايبه

وكل شوي سعود قايم قاعد ياخذ فطاير ويرجع لمكانه ....آخر شي اخذت ملاك السله وحطتها فوق الطاوله اللي قدام سعود

ملاك 

ملاك / سم آمر 

عطيني من هالفطاير 

ملاك تناظر حمد بإستغراب / فطاير تبي تاكل يعني 

ناظرها حمد بنظرات معناها وش ابسوي فيها اجل ......قامت واخذتها من عند سعود وعطتها حمد 

حمد / وش احسن وحده ؟؟

ملاك وهي تأشر / هخاذي وهاذي 

اخذهم واكلهم وانرسمت على وجهه علامات الرضى ......حطت السله عنده وجت بتروح ......مسك يدها / اقعدي لاتروحين 

وجلسها بجمبه محل ماكانت شوق جالسه قبل ماتقوم وقعد يناظر سعود نظرات هاذي لي لاتفكر ونزل راسه سعود ولعن نفسه على زلة لسانه 

حمد / ليش وديتي السله عند سعود كل هاذا خايفه على رجوله من القومه والقعده 

ملاك / حمد وش ذا الكلام أولاً هو اصلاً ماهمني قام ولا قعد وثانياً هو كل شوي قايم قاعد والسله قدامي وانا اكون فاتشه وجهي من الجمب واخاف يكشف وجهي قلت احطها عندي بدال مايشوفني ولا وش رايك اخليه يشوفني يعني ؟؟!!

حمد وهو لازال ماسك يدها وظغط عليها بقوه ينفس عن قهره منها لما جته ولا قدر يمسك عليها شي مسكينه هاليد دايم هي المتنفس لغضبه / خلاص خلاص .....

قامت له وهي منقهره ياخذ منها ولا ياخذ مني

حـــــــــمــــــــــــد

حمد رفع راسه وانصدم فيها وشلون نساها ذي / شووووق 

شوق بدلع وتمسك يده وتقومه / تعال نتمشى انا وانت برى بعيد عن العذال 

سعود وده يقوم ويطرقها لين تعض الأرض حمد على عصبيته تاركها على كيفها والدلع الماصخ اللي تتصنعه 

اقول حمد 

حمد / نعم سعو وش بغيت 

سعود / بغيت اسأل وش اسم المخبز اللي جايب منه الفطاير هههههههه شكلي ادمنت عليها

تغير وجه حمد ولف على ملاك وكانه يلومها على شئ 

خلود بلقافه وماكانت منتهبه لوجه حمد اللي انقلب من سؤال سعود / هاذي مو جاهزه ملاك اللي مسويتها طعمها حلو صح 

سكت سعود ولاجاوب [شكل حمد بيذبحني اليوم وطينتها يوم سألته وأنا اقول ليه وجهه انقلب وصار يناظر حرمته شكله بيطلع حرته فيها وانا وش دراني انها تصليح بيت شكلها جاهزه ]

استاذن سعود وطلع لإنه خايف ومنحرج من عصبية حمد وجهه مايبشر بالخير 



..................

فــي بــيــتــ ووقــتــ آخــر

الحين ليش ماتخطبيني لولدهم اللي ماتزوج الخاله زي الأم تدور الزين لبنتها 

ريــــــم انتي قليلة أدب هههههههه يازيني والله رايحه قايلتلهم اخطبو بنت اختي لولدكم وش قالولك وجهي لوح

ريم / خالتي تراني امزح على طول تصدقين انا اول وحده ارفض أسلوب العرض 

ملاك / الصراحه هو يدور وحده مثلي

ريم / وشلون يعني ؟؟!!

ملاك / يوم حمد قاله ليه ماتتزوج قال ابي وحده مثل ملاك نعرفها ومحتشمه وراعية بيت وانتي اقرب وحده لي بكل هاذا صح ولا لا .....ماتدرين نصيبك من معه يمكن مع واحد ماتتخيلينه الواحد مايدري وش اللي مكتبوله 

وش رايك يفيصل ههههههههه

ريم / وعععععععععععععع اسكتي لأطلع كل اللي ببطني على وجهك 

يجيبلي حومة كبد كل حياته ضحك واهبال وانا مايعجبني كذا لو مبارك يمكن

ملاك / لو انك مارضعتي معه كان زوجتك له بس يالله نصيب 

ريم / لالالا ماتخيل مبارك إلا اخوي ماقد تخيلته ولا تمنيته زوج 

الله يوفقه مع خلود تستاهل والله تهبلللللللللللللللللللل عسللللللللللللل اموت عليها 




.................


مــكــانــ آخــر


وين ثيابي مافيه ولا ثوب نظيف وشلون أروح لدوام مايكفي ماقومتيني ؟؟

حـــمــد وشلون بتلقى ثياب نظيفه وانت ماوديتهن المغسله 

حمد / المغسللللللله طول عمري ماوديتهن المغسله اوديهن وانا عندي حرمتين 

هذاك قلتها حرمتين مو شغالتين ......قلتلك جبلي شغاله انت اللي معيي تجيب شغاله تروح تجيب شغالة اهلك وتمن بها امك علينا أسبوع وتاخذها 

حمد / هاذي ملاك تغسل ثيابي وتنظف البيت وتطبخ ولا قد جبتلها شغاله 

شوق / ملااااااااااك....أنا تقارني بملاك ...أنـــــا ذا الشينه المنتفه تقارنها فيني ....هذا اللي ناقضني ...بنت ذا الفقر متعوده على الشغل .....انا طالعه من بيت مخدومه فيه اجي عندك وتبغاني اشتغل .......هاذي قدري عندك تقارني بملاك..... تقارن الي تحبهاو تحبك بذا الشحاذه .......وبدت تبكي 

تحسف حمد على كلامه معها بس هي السبب هي اللي خلته يعصب..... ثيابه كلها وسخه مافيها شئ نظيف ....البيت حوسه ......ولا تطبخله ياما يجيب من عند اهله سرقه عشان مايدرون ان حرمته ماتطبخله او المطعم أو الشغاله إذا جت تطبخله ......يخدم نفسه 

من رجعته من شهر العسل وهو اللي يصحي نفسه لصلاة والدوام ماتعبت نفسها ولا يوم واحد وقومته 

افتقد لعيشته مع ملاك.....حن لأيام ماكان ملك يأمر ويطاع ويعذب ويهين بلا حساب .....حن لأن تكون تحته امرأه ضعيفه تتمنى رضاه وتحت خدمته وهوالرجل الامر الناهي المتمنع عنها 

كل هاذا افتقده مع شوق انسانه مغروره متكبره انانيه امراه قويه وبجحه وهذا اللي يكره حرمه تنافس قوته 

قرب منها لكنها ابعدته ...قرب منها وحضنها وبدى يراضيها وطنش الدوام اهم شيء عنده حبه مايزعل عليه 

ماانتهى اليوم إلا برضوه بمبلغ محتنرم 







الـــــــــجـــــــزء الــــــتـــــــــاســـــــــع

مبروك الشهر 

علي 

افا مستخسر تقول علي وعليك ولا يعني تعتبرنا شخص واحد 

هههههههههه والله انك مصدقه نفسك .....اقول ملاك ورى ماتسكرين السماعه لني انا اللي أسدد الفاتورة ولا عاد تدقين عبى جوالي إلا إذا احد مات عندك فاهمه 

ملاك / ليش ماادق انت لك شهور ماجيت البيت مااشوفك إلا باليت عند اهلك وتكون شوق معك بعد ماتبيني ادق عليك 

حمد / ايه لاتدقين اللي ابغاه من وراك حققته ماعدتي تهميني ولا تعنيلي شئ فاهمه 

ملاك وهي تغالب الدموع كرهت ضعفها وسلبيتها كرهت رضوخها له رغم اهانته لها كرهت قلبها اللي بلاها بحب أنسان قاسي ذلها وهانها / فاهمه ولا اني داقه على جوالك مره ثانيه أشبع بشوق لحالك ويا براطمها وسكرت السماعه بدون ماتسمع رده

وحست نفسها مسويه انجاااااز رفعت صوتها وسبت شوق وسكرت بوجهه وفجاه جلست تضحك وبنفسها[هههههههههه الحين وش دخل براطم شوق بهواشي والله اني علي حركات بس قهرني حيل ] هههههههههههه آآآآهــ آهي آهي 

مره تضحك على كلامها ومره تبكي حالها وتندب حضها وتغسل شوي من الحزن اللي بقلبها 




.............

فـــيــــ عـــشـــ يسوده الحب 


يااااااربيه أففففففففف حراااااااااااام آهي آهي 

بيأذن المغرب وللحين ماجت دخل وشافها بالمطبخ وهي ترفع شعرها بظهر كفها اللي ملطخه بالطحين 

وتتأف وتبكي رحمها وحن قلبه لها واستملح شكلها كتكوته مع لبسها شيال جنز شورت تحته بلوزه كت حمرى وشكلها كيوت 

جاها وحضنها من ورى / وش فيه الحلو زعلان ؟؟

آآآهــ آآهي احترقت آآآه 

وش اللي احترقت ؟؟؟

المكرونه من الظهر وانا اسويها وبالأخير تحترق 

هههههههههه كل ذا الصياح عشان مكرونه بقلعتها اهم شي انتي لاتبكين 

قايلتلك مااعرف اطبخ وغصبتني يعني وش بتفطر عليه الحين على شوربة وتوت بس ؟؟

ليه بس ؟؟ على شوربه وتوت والوجه الحسن وباس خدها 

هييييييييييييييه انت حنا برمضان صايمين 

بسم الله وانا وش سويت كلها بوسه ورجع يبوسها مره ثانيه 

بععععععععععععععِد ودفت وجهه بيدها اللي فيها عجين وتوسخ وجهه 

يوووووه وش سويتي انتي ؟؟

ههههههههه عشان مره ثانيه تتادب 

ناظرها بنظرات خبيثه لا والله اتادب اجل ؟؟؟؟

ومسك العجين ومسح فيه وجهها 

لالالالالالا ههههههههه مباااااااااارك لالالالا هههههههههه والله حرام عليك نعمة ربي 

وقدرت توقفه بذا الكلمه 

الله اكبر الله اكبر 


الله اكبر الله اكبر 

ههههههههههه عقابك جاي من السماء انا اوريك وشلون توسخيني بالعجين 

هذاه اذن عشان ماتقولين صايمين ورمضان 

لالالالا مبارك والله جوعانه 

هههههههه مافيه مهرب بتشبعين مني 

لااااااااا بلا سخافه 

لكن لاحياة لمن تنادي وعاقبها بطريقته 





...............


في عش آخر



هلا والله وغلا هلا بالحامل والمحمول 

ههههههههههه قول كذا من اول المحمول مو انا 

هههههههههه افا عليك افا بس...... نحب المحمول من حبنا لك 

ههههههه العب علي بكم كلمه العب 

قرب لها وضم كتوفها / تشكين اني احبك ؟؟

لو أشك بعمري مااشك فيك 

باس جبينها وضمها على صدره / اله يخليك لي ولا يحرمني منك 

آآآآآمييييييين 

ماما ندى يجيب مويه الهين ؟؟

نقزت ندى من حظن طلال / وش جابك هما اقولك إذا صار بابا موجود ما يصعد فوق وش رقاك هاه 

الشغاله / فيه اتاخر مايشيل مويه انا جيب هنا 

ندى / لاقد اشوفك راقيه هنا فاااااهمه 

طيب ماما هزت الشغاله راسها وراحت 

الله ياخذها مادري وش جابها هنا ماتخلي الواحد ياخذ راحته 

ماعليك منها طنشيها بس ولا تهاوشينها دايم الحين تقعد تبليك بعمرك 

ندى / شكلي ابسفرها وش ابي فيها وماعندي غير سعود اغلب وقتي فاضيه ماعندي شغل 

طلال / لالالالا انا جايبها لراحتك وعشان تتفضين لي مافيه شي يشغلك عني 

ندى باست خده بنعومه ورجع يبوسها باسته مره ثانيه ورجع يبوسها باسته مره ثالثه ورجع يبوسها 

ندى/ هههههههههه وش فيك تحدي هو ؟؟؟من يبوس أكثر واحد 

طلال / اتصدقين عجبتني فكرة التحدي ......طيب وش رايك نخليها من يبوس أعمق وأفضل واحد بأي مكان يبغاه ......هاه وش رايك وانا بأبدا اول واحد عشان ماتقولين غشيتك 

ندى / هههههههههه طلال على كيفك ذا مو تحدي 

طلال / إلا تحدي وانا مخترعه بعد مفروض يعطوني براءه اختراع عليه 

ندى / ههههههههه على البوس ؟؟؟

طلال / أكييييييييييييد على البوس وانا أشطر واحد ابوس 

ندى / لا والله مصدق نفسك من اللي لاعب عليك ....؟؟

طلال / أيه مصدق نفسي وشوفي بعد عشان تصدقين .......وقرب منها وباسها بوسه عميقه على قولته وفعلاَ بيلنها انه اشطر واحد بالبوس 

ولا انتبهو للعيون الحاقده اللي تطالعهم من الباب / يهبي ماما كثير وانا لامافيه هبي كثير 



.......................


عــش آخـــر .......



منين جايه انتي ؟؟؟

شافت وجهه المعصب ولاهمها بالعاده تنتفض من الخوف له لكنها ملت ضعفها وسلبيتها وبتوقف بوجهه لو كسرها من الضرب مايهمها خلاص 

ابوها ماقد ذلها وهانها ليه تسمح لناس يهينونها ويدوسون على كرامتها الناس يوم شافوا سكوتها لإنها تحبهم اعتبروها ضعف منها وتمادوا بإهانتها وطعنها هي مو ضعيفه أبد كانت على حياة اهلها قويه 

وتوقف اللي يغلط عليها عند حدها لكن يوم ماتو توقعت ان عزوتها ماتت فحاولت تعيش بهدوء وباسهل الطرق لكن كل هذا كان خطأ لإن الراحه ماتجي إلا بالمحاوله والتعب 

أكلمك ماتسمعين انتي ؟؟؟

كنت بالمسجد اصلي التراويح 

لا والله قالولك بزر انا ؟؟؟التراويح مخلصه من زمان وبعدين من بامره تطلعين من البيت ؟؟

والله كان فيه محاضره بعد الصلاة قعدت اسمعها .......ومن بأمره ؟؟ بأمر أبوي روح هاوشه بدال ماتفرد عضلاتك علي ......وراحت ومشت بجمبه ولا همها شي 

طارت عيونه [وش شاربه ذي أخبر الشياطين تتربط بالرمضان هي عكسنا شياطينها انطلقت أول مره ترد علي لا وتناظرني بعين قويه أبوي دلعها لين خربها علي انا أوريها] وطلع من البيت 

ههههههههه انا قويه انا قويه انا حليب السعوديه هههههههه أثر الدعوى هينه بس أصارخ ويمشي الموضوع أثر البلى مني أنا اللي أساعده واخليه يتمادى معي بالكلام والضرب 

شكلي أبسوي كذا كل مره أنا ماقد غلطت ليه اخاف منه هههههههههههه ورمت نفسها على السرير بفرح مثل الطفال الـــــــــــلــــــــــــه يازين طعم الأنتصار هههههههههههه هههههههههههه

انهبلتي انتي ...؟؟؟؟

قامت ونقزت من على السرير من الروعه تحسبه طلع

متى دخلت توك طالع من البيت ماشفتك ؟؟؟

والله كيفي وانتي وين تشوفيني وانتي منهبله تضحكين مع نفسك ؟؟

جت وقربت من عنده وقعدت تلعب بأزاريره أمممممم حلو الفطور بالمطعم ؟؟

من قالك اني فاطر بالمطعم ....؟؟؟

شغالتكم ........دقيت على البيت قالتلي انكم طالعين ورايحين للمطعم 

اها ....وانتي ليه تدقين على البيت ؟؟؟

والله زوجي حبيبي ماسأل عني قلت أصير اطيب منه وأسأل عنه صح ؟؟ .....وباست خده بنعومه وراحت بتطلع من الغرفه 

ايه صح تذكرت ......ترى سعود يسلم عليك ويقول ليه ماتجي لمنا واللا مستغني عندك حرمتين .....؟؟؟

ســـــــــــــــــعـــــــــــــــود 

ايه سعود وش فيك ؟؟؟

انتي متى شفتيه ووين ......قرب لها بعصبيه وعيونه محمره ومسكها بقوه دمعت عينها من قوة المسكه بس لازم ماتضعف بتسلك طريق ثاني معه غير الأول 

هو كان هنا وفطر بعد 

نــــــــــــــــعــــــــــــم .......وزاد من مسكته لحد ماحست ان عظمها بتفتت بيده 

آآآآي اتركني كان هنا هو وأبوي لإن أبوي عنده موعد بالمستشفى وقريب للبيت وعزمتهم بدال الفطور ماينكب لأنك ماجيت وبس .....فكني ...أقولك فكني 

فكها حمد وهو يقلب الحكي براسه وكنه مااقتنع 

بس مااقتنعت وياويلك لو انك تكذبين علي....

دق على ابوي وتاكد .....وعلى العموم أقتنعت أو مااقتنعت مايهمني أنا ماسويت شي غلط أخاف منه ......وعقليتك المريضه الشكاكه مشكلتك وكلن يرى الناس بعين طبعه 

ومشت من عنده وكتفها طق يده تبينله فعلاً انها مو خايفه منه وهي تبتسم انتصرت عليه للمره الثانيه بس يدها تعورها طلعت بخساير هالمره 


....................


التجمع في بيت العائله 


يالله حي أختي وبناتي وبنات بناتي ابعيدكم مبكر هالسنه كلكم كسوة العيد مني وعلى حسابي كل وحده لها الفين واللي ماتكفيها تطلب تدلل وما يردها إلا لسانها 

قامت مثل عادتها لعطاها أبوها عيديه أو نجاحه قبل مايتوفى وباست راسه ويده / الله لايحرمنا منك يبه ومن دلالك لنا .....ودمعت عيونها لما انعادت عليها ذكرى رمضان وجماله مع اهلها كان يومهم يبدى بسعاده وينتهي بسعاده وكانهم بيعوضونها عن السعاده اللي بتفقدها لي ماتو 

حياتهم حلوه رغم حالتهم الماديه وغنى اللي حولها هم البيت الوحيد اللي على قد حالهم ومع ذلك بيتهم محبوب للكل لإن قلوب اهله غنيه بطيبتهم الزايده 

ماكان بيتهم يخلى من الناس واغلب أيام رمضان بيتهم مزحوم وجو بيت أبو حمد رجع الذكرى لها 

ليه بنيتي تبكين أفا بس ؟؟

تذكرت اهلي ...

ضمها ابو حمد لصدره ورحم شكلها وصوتها المخنوق هو عارف انها مب مرتاحه مع ولده يفهم بكلام العيون 

وعيونها حزينه ذبلانه لو ماتكلمت ...وهي زادت من ضمتها له يشبه أبوها بكل شي شكله وطوله اللي يفوقها بشكل كبير وحنانه وتنسيفة شماغه وحتى دهن العود نفسه 

أبـــــو حــــــمــــــد وش تسوي بحرمتي قدام الناس ؟؟

ههههههههه وش أسوي يابوك ماحضنتها وداريتها قلت انا فيه وبدالك عن اتعبك 

لالالالا تعبك راحه يبه .....وسحبها من حضن أبوه وحضنها هو وشدد من حضنته له وكنه خايف تطير منه ......وهي ماتت من الحيا الصاله مليانه البنات وبناتهم وعمتهم خلاااااااااص وجهها ولع 

هاه يبه شفت حضنتها ودرايتها خلاص لا تحضنها ....ويساسرها ....عاجبك ابوي حاضنك ولا ايش ؟؟

ملاك ابتسمت على غيرة حمد الواضحه بكلامه مع ان الموقف محرج ومايساعد على ابتسامتها 

لا عاجبني ان انت حاضني حضنك احلى بكثييييييييييييير من حضن ابوي وابتسمت بوجهه بنعومه وهم ناسين اللي حولهم 

انحرج حمد من جراتها معه وارتبك ...لما شافت ارتباكه زادت ضحكتها هههههه / وشفيك ؟؟؟

آ آ ابطلع جيبوا الشاهي 

هههههههه على امرك 

طاب خاطرك بنيتي ؟؟؟

ذااااااااااااابت من الإحراج كانت ناسيه وجودهم اشوى ان ماجاها هبالها وسوت شي اكثر ......ابتسمت بإحراج بوجه أبوها ونزلت راسها بخجل ووجهها محمر وجلست بأدب بجمب ندى / ندى وجهي حااااار من الفشيله والله ناسيه اني عندكم أشوى اني ماسويت شي 

ندى / هههههههههه شكلكم حلو مندمجين معكم مره بس وش قلتي لحمد يوم وجهه تقلب هاه ؟؟اعترفي ياقليلة الأدب 

ملاك / ههههههههه والله شي عااادي بس اخوك حيوي ...قلت حضنك احسن من حضن ابوك بكثير

ندى / ههههههه يوووووووووه والله انك جريئه وقدامنا ياحليلك ياحمد شفت الدلع على كبر ههههههه بعذره استحى والله حركات ملوكه 


...................


يــوم عـــيـــد الــفــطـــر


كل عام وانت بخير 

وانتي بخير 

تقبل الله 

منا ومنكم صالح الأعمال ....شلونك ملاكي عساك بخير 

الحمدلله مانشكي باس ....انت وشلونك ووشلون جو ينبع معاك

عبدالله / والله الجو الحين روعه خصوصاً على البحر ....مو مثلكم اعوذ بالله برد يدخل العظام 

حراااااااااام عليك كل شي بالرياض حلو يازينها ويازين بردها لو انه يقرص بعض الأحيان 

ميته على الرياض مادري وش فيها من قبل لاتتزوجين وانتي رافضه تروحين منها والحين يوم تزوجتي تعلقتي فيها زود معلوم فيها الحبايب الحين حتى نساك اخوك 

ههههههههه والله ليش تظلمني دايماً انت من عقب شغلك الجديد وانا مالقاك فاضي دايم مشغول

ايه والله انك صادقه الله يتممه على خير واتوفق فيه قولي آآمين 

آآآآآآمين واشوف اسمك من اكبر تجار السعوديه والعالم بعد وأقول انا اخته هههههههه

ههههههههه وش رايك تجين عندنا هنا تغيرين جو مب مثل الرياض من وين ماتلفتي بران تعالي هنا بر وبحر وجو بعد 

أجل جو عندك ؟؟وحنا الرياض مسقوفه عندنا ولا وشو ؟؟

ههههههههه والله انك .........أقول ملاك اترك الحين ابرد على هالمزعجه لها عشر مرات تدق ويعطيها انتظار تحسبينها تفهم لا ......ترجع تدق من جديد 

من حرمتك ؟؟

حرمتي مصدقه تدق علي .....ذي ريم من الفجر تدق ...اخبر الناس يعيدون إذا صلو العيد وهي من اول مايعلنون ان بكرى عيد تدق 

ملاك / لاتحش فيها تراها طالعه علي بس امس كنت ببيت حمولتي وانشغلت نجهز للعيد ولا كان دقيت عليك من زمااااااااااان مثلها 

صدق اللي قال البنت منتوفه من حجر عمتها بس انتي قلبتي الايه وصرتي خالتها ....بس احلى وأطيب خاله وربي طختها السعاده كان طلعت عليك 

ملاك / تسلم فديت عبدالله انا ياروح وياقلب ملاك عسى الله لا يحرمني منك ...ياعل يومي قبل يومك يااخوي وابوي وكلي ...وش تبي بعد ؟؟

بس بس مااقدر انا على هالحكي الحين انحرف ولا يسمعنا حمد وينط علينا عز الله انه محظوظ بك لإنك من نصيبه الله يخلف على ذا اللي عندي إذا بغت تدلعني قالت عبادي ووراها طلب على طول 

ملاك / هههههههههه خلاص بلا حش تونا طالعين من صيام واجر ماودنا نخربه 

ويالله رد على ريم احسن ماتجيك ينبع مشي 

هههههههههههه صادقه والله مع السلامه وسلميلي على حمد وابوه ولا تقطعين عنا 

ملاك / تأمر امر من عيوني وسلامك وصل ان شاءالله وسلملي على اللي عندك وابدق بعدين أعيد عليهم 

مـــــــــــاشــــــــــــاء الله ياقلبي وياروحي مابقى إلا تدخلين بالسماعه وتحضنينه 

وهي تحط يدها على قلبها / بسم الله من وين تطلع انت دايم امداك تصلي العيد وتجي

أكيد امداني اصلي تراويح هي وهذا اخوك وهم يصلون بعدنا أمداه يخلص وقعدت تتغزلين فيه

ملاك/ هههههههههه مو قصدي بس ماانتبهت عليك ....وقامت وسلمت عليه وحبت خده وراسه

كل عام وانت بخير تقبل الله عساه عيد سعيد علي وعليك ...قول آآآمين 

حمد تفاجئ من حركتها ماتوقع تسوي الحركه هاذي مره ثانيه بعد ماهزئها باللعيدين اللي فاتو تصور انها ماراح تعيدها .....ماكان منه إلا انه جاوبها بآآآآآآمين 

وشاف قد ايش هالكلمه الصغيره مااثرت عليه قلبت ملامح وجهها لمن قالها ....صارت ملامح انسان سعيد كان ينتظر اشاره وتوها واصلته صار يشع نور والعيون تلمع والإبتسامه حالمه 

مادرى ان هالكلمه تعطيها نقطة امل .....عشان تتمسك زيادة بحياتها معاه 




.......................


الــعــيــد فــي بــيــت الــعــائــلــه


ياهلا والله بالزين كله ياحلو الحمّل ياناس هههههههه

تتطنزين انتي ووجهك هذا ولد اخوك ذا الشايب أقول خلنا ننتظر سنه لين اتخرج من الثانوي إلا يبيني احمل الحين لو انه هو اللي يحمل ويتعب كان ماقال كذا ......بس وش اقول

ملاك / أوب أوب شكلك معبيه منه على الآخر يابنت الحلال الحمل فيك فيك بس لما بكرتي شوي كسبتي رضاه ولا لا 

اللي مصبرني اني أبولد بالاجازه ولا على بداية الدراسه ماراح يأثر على دراستي اتخيل شكلي بالمدرسه بين البزران وكرشه شكلي أبحول منازل بس 

ملاك / ياشيخه اهم شيء تقومين بالسلامه الدراسه بالطقاق تعوضين باللي بعدها 

لالالا ياعمري اهم شي دراستي مو مثل بعض الناس 

ملاك / ههههههه والله هاذا اخوك مانعني من الدراسه أقوله لا يعني 

وانتي اول ماقال لا سكتي ووافقتي على طول 

ملاك ابتسمت بوجهها منهيه نقاشها ولفت عن خلود وخذتها الذكرى لقبل سنه وزياده لمن انتهت العطله وبدات الدراسه 

أقول حمد بتوديني بكرى للجامعه ولا أروح مع ندى بسواق اهلك 

أي جامعه اللي بتروحينلها ؟؟

ملاك / وشلون أي جامعه ؟؟؟ أنا داخله الجامعه وادرس فيها من سنه ولا ماتذكر ؟؟

لا مااذكر ولا فيه دراسه وروحه للجامعه 

ملاك / وشلون بتمنعني يعني ؟؟

ايه بامنعك وش بتسوين يعني 

ملاك / حمد الله يخليك اهم شي دراستي انت كذا أنت تخرب مستقبلي

سلامي على مستقبلي اللي يشوفها داخله طب ...مستقبلي وهو يقلد صوتها 

ملاك وهي تصيح / أرجوك حمد طلبتك لاتمنعني من الدراسه بحياتي ماقد جلست بالبيت بدون دراسه ومااقدر اصبر عنها دايم أطلع من الأوائل عشان احقق حلمي لا تحرمني من الحلم اللي حلمت به 

ووش دراني وش بيصير بعدين على الأقل اكون مكمله دراستي والقاها لأحتجتها 

وبدت تحبب يدينه عشان يحن عليها ويوافق لكن ياجبل مايهزك ريح وكانه مستمتع بدور الجلاد 

دفها عنه وقام بيطلع من البيت لحقته ومسكته من يده عشان يوقف وتكلمه ....ووقف بس مو عشان يسمعها لا عشان ....طراااااااااااخ 

لا تتجرأين مره ثانيه وتمسكين يدي وتوقفيني وأنا امشي اول كنت بأفكر بس الحين لا نجوم السماء اقربلك 

ملاك وهي حاطه يدها على خدها ماتوقعت ردة فعله هاذي الموضوع مايستاهل ضرب وخصوصاً كان اول مره يضربها نزلت دمعتها غصب عنها الكف يوجع القلب والروح عكس ضرب الجسم يوجع الجسم بس وخصوصاً إذا كان من حبيب وغالي 

ملااااااااااااااك ملااااااااااك وين رحتي ووش فيك حاطه يدك على خدك من فيه تفكرين ههههههههه 

هههههههه أفكر بالدنيا وان محد مرتاح فيها 

شوفي شوفي من جا 

ملاك /من اللي جا ولفت راسها للباب وشافت شوق جايه الساعه وحده الظهر وكانها رايحه لزواج المكياج كامل والشعر تسريحه وبدلة العيد مبالغ فيها بالشك والعري وكانها تبي تطلع احسن من ملاك مع انه مافيه مقارنه بين الثنتين بالشكل لكن اللي يحس بالنقص تصرفاته مهي موزونه 

وملاك لابسه فستان ناااااااااعم يزينه بروش فخم وحلق الماس وكانت بمنتهى النعومه والأناقه الفرق بين ذوقينهم واضح ملاك ذوقها ناعم وراقي وشوق عاري ومتكلف لحد السوء

ملاك / اقول خلود انتي قايله لمبارك انك حامل 

لا ماقلتله 

ملاك/ وانا اقول غريبه مابشرني توي ادري من ندى 

تصدقين أستحيت ابشر اهلي قلت لندى تعلمهم احس اني قليلة ادب لما اتذكر وشلون حملت ههههههه

ملاك / هههههههههه من صدقك انتي 

والله من جد حتى اول زواجي كنت احس اهلي يأشرون علي ويقولون شوفي قليلة الادب جات 

ههههههههههه والله انك مانتي صاحية 

بووووو مسكتكم وش قاعدين تضحكون عليه لاتصيرون بس تحشون فيني 

هههههههههه لالالالا أفا حنا نحش بأم سعود الغاليه 

ندى /احم احم......وقعدت تعدل شعرها بغرور / وانا اقول مااهون عليكم تسبوني هههههههه

ملاك / ههههههه لا تهونين علينا من قال ماتهونين

خلود /هههههههه فشلتها 

ملاك وهي تحضن ندى / لالا كل شي ولا ولا ندى ماارضى عليها ندى الغاليه 

ندى تبوسها مع خدها وتطلع صوت قوي / صديييييييييقتي احبببببببك ههههههههه

خلود / لا يطيح نصكم بس فرحانين بأنفسهم صديقتي من زينكم 

ملاك / الغيره تحرق ديره ههههههههه اللهم لاحسد بس

ملاك وكانها تذكرت شي / ماقلتلك ندى وش خلود تستحي منه 

ندى تحمست / لالا قوليلي 

ملاك / ههههههههه تستحي تقول لأهلك حامل ويقلولها كيف حصل ذلك ؟؟؟هههههههههه

ندى / ههههههه قووووووووووللللللللللي والله 

ملاك / والله 

خلود / لا تظنزون حرام عليكم وش دراني انا توني صغيره 

ندى / لا صغيره ولا شي ملاك يوم تتزوج كبرك ولا استحت مثلك عادي عندها 

ملاك بنفسها [لأن للحين ماحصل شي ]

ملاك / طيب متى بتقوليل لمبارك والا إذا ولدتي تعلمينه ويسجل الولد مره وحده

ندى / يوووه للحين ماقلتيله انتي مهبوله 

خلود / اعوذ بالله ماتخلون للواحد فرصه يطلع مواهبه 

انا بس أبسويها له عيديه 

ملاك / حركااااااااااااات ياعيديه 

خلود / اجل وشلون تلميذتك انا جبت علبه وحطيت بها بدلة مواليد وساعه وكتبت مبروك علينا العيد ياأبو سعد وحطيتها فوق السرير

ندى / والله انك خطيره يبيلي اجي أخذ دوره عندك المسلسلات اللي مدمنه عليها جابت نتيجه شكلها 

ملاك / الله يوفقكم ويسعدكم وتشوفون عيال عيال عيال عيال أحفادكم هههههههههه

خلود / وندخل موسوعة غينيس المعمرين خلود ومبارك

كلهم هههههههههههه

اكتملو الناس العمان والعمات وعيالهم بما ان أبو حمد الكبير فالعيد ببيته وكانو يحبون ملاك لطيبتها 

حطو العيد وكل عائله جايبه سلة حلاو وطبق مع الذبائح اللي حاطها ابو حمد تقليد تعودو عليه ومازالو للان مع وجود الأحفاد وكثرة العائلات 

وملاك بطلب من أبو حمد مسويه جريش وكلن مدح طبخها كان الكل يسولف معها الكبير والصغير والعجايز هالشئ اللي اثار غيرة شوق كل ماتبي تثبت مكانتها عندهم يصدونها لسوء اخلاقها ومعاملتها وملابسها المستنكره عندهم 

راحو الضيوف وما بقى غير اهل البيت 

السلام عليكم 

الكل / وعليكم السلام والرحمه 

بدا يسلم على امه و خواته وعيالهم وقعد جنمب امه / وشلونك يمه عساك بخير ان شاءالله استاسع صدرك اليوم 

أم حمد / الحمد لله والشكر لله مانقصني إلا شوفتك ليش ماسلمت علي مع اخوانك 

حمد / آسف والله بس ماامداني جبت شوق الساعه وحده وزياده وعلى طول حطو العيد والبيت امتلى رجال وما قدرت اطلع من عندهم هه توهم طالعين وجيتك على طول والشوق ذابحني ههههههه

أم حمد / عسى الله لا يحرمني منك.....تتذكر اول يمر العيد وانت مسافرعننا ولا حتى تدق علينا وتعيد والحين تدور رضاي عليك دواره عسى الله يثبتك ياوليدي قل آمين 

حمد باس يد امه / آآآمييين يالغاليه 

حمد / ملاااااك 

ملاك/ سم آمر 

حمد / فيه شي ينوكل جوعااااااااااااااااااان 

ملاك / يخسي الجوع رافعتلك شوي من الفطاير عارفتك ماتاكل زين وعندك ضيوف .....اجيبها لك ؟؟

حمد / زين انك عارفتني جيبيها 

ماتت شوق من الغيره صدق انها مافكرت بهوى داره أكل ولا مااكل بس لاينادي ملاك ويطنشها راحت قعدت جمبه ولزقت فيه بشكل ماصخ 

دخلت ملاك وبيدها صينيه فيها فطاير وفاكه وكاس مويه وعصير وشافت شوق وحركة الغيره اللي مسويتها وانقهرت منها بس لازم تصير قويه ولا يهمها شي عاهدت نفسها انها تغير طريقتها ولا تضعف ولازم تكمل اللي بدته 

بتعامله مثل اول واحسن مع جراه شوي منها ومبادره بس ماراح تسمحله يهينها وهي ساكته بتدافع عن كرامتها ونفسها 

بس قلبها ضعيف وما يستحمل بتقدر تواصل ولا بتضعف وتطيح بنص الطريق ؟؟؟

حطت الصينيه على الطاوله وراحت جلست جمب ندى 

حمد / ملااااك 

ملاك / سم بغيت شئ ثاني 

حمد / تعالي قطعيلي فاكهه على بال مااقضى ماكل 

ملاك / إن شاءالله وتروح وتاخذ صحن الفاكهه وبترجع 

مسك طرف فستانها / لالاتروحين اقعدي هنا وقطعي 

ماتكلمت وجلست بهدوء على خداديه كبيره على الأرض عند رجوله 

شوق طرطعت منه [الحين أنا بجمبه ماقالي والا الأخ مايقدر على فراقها ملزقها بجمبه أنا اوريك يالعبده إن مانكدت عليك ماأكون انا شوق ]

هههههههه خلود بالله عليك شوفي اخوك وحريمه كنه الحاج متولي سعودي هههههههه

خلود /ههههههههه صادقه شكله اخوك ذايب بملاك مايقدر على فراقها قعدها جمبه لالالا وشوفي يتاملها وهي تقشر التفاح الـــــــــلـــــــه عليه شكله هايم فيها لا ينظلها بس ثم تجرح يدها 

ندى/هههههههه لا وشوفي شوق بتنفجر من العصبيه والغيره حمد مو ملقيلها بال كلش 

خلود /اتصدقين حمد من اول ماتزوج ملاك صار طيب أول يخوف صدق اسولف معه بس يخوفني الحين يدق ويسأل عني 

حتى اخلاقه تعدلت شوي كان خيره له زواجه من ملاك لو انها ماجابتله عيال 

ندى /صادقه حتى انا ببالي هالكلام كلهم ملاحظين هالشئ وحتى امي تغيرت صارت تحب ملاك عقب ماكانت تفشلها وتسكتها وتطنشها 

خلود / يوووووووووه من يصدق كل هذا يصير 

ندى / ايييه أيام أصلاً امي سحلت بشوق عقب يوم تهاوشها وتقولها مالك دخل بيني وبين حمد نجيب عيال ولا لا وتكذب على حمد تقوله امك تطاولت علي ومن هالكلام 

خلود /ايييه لا تذكريني يوم الله لا يعيده اتذكر شكل حمد وهو معصب وداخل يهاوش امي كان خطر يضربها

إذا عصب مايشوف قدامه احد وخصوصاً إذا كانو غلطانين على شوق لو ماسعود جا وهداه وفهمناه السالفه كان ماندري وش صار 

ندى /حسبي الله عليها وبكل قواة وجه تجي الأسبوع اللي بعده 

خلود /يمكن حمد غاصبها 

ندى / غاصبها ..؟؟؟ خبله انتي حمد يغصب شوق لو ملاك يمكن 

قويه ذي تمشي جيش من الرجال مو حمد ذا اللي مايسمع فيها قال غاصبها قال 

شوق وبصوت عالي شوي عشان تلفت انتباه الكل وبتسامه خبيثه / ملااااااااااك 

ملاك ومن دون نفس / نــعــم 

شوق /ابسألك سؤال دايم ببالي وشلون صابره للحين ؟؟

ملاك وقلبها نغزها من كلام شوق / وشلون صابره يعني ؟؟؟

شوق وهي تلعب بأظافرها بعدم اهتمام / يعني كيف مستحمله سنه وزياده أن حمد مالمسك للحين ومخليك بكر ولا انتي مدبره نفسك مع واحد غيره ؟؟؟ وبتسمت ابتسامه خبيثه مثل روحها 

كل اللي بالمجلس طارت عيونهم من كلام شوق ووقاحتها وقذفها لملاك وتعالت اصوات الأستنكار على فعل حمد وصبر ملاك او هبالها 

ماتوقعت ام حمد ان ولدها بيسمع كلامها ويخليها للوقت هذا مثل ماخذها وانصدمت من كلام بنت اختها الي مااحترمت وجودها أو اي احد بالمجلس واخرستها الصدمه انها تقول شئ

ام حمد / صدق الكلام هذا اللي تقوله شوق 

حمد ناظر امه ماعنده أي اجابه ونزل راسه وكأنه تلميذ مخطئ ينتظر عقاب المعلم هو الغلطان اللي قال لشوق ماتوقعها بالخبث هذا وبتستخدمه سلاح ضد ملاك وبمكان مليان 

ملاك جرحت يدها بدون قصد او احساس منها بعد القنبله اللي رمتها شوق رفعت راسها لحمد تناظره وعيونها تسأله ليه سويت فيني كذا ليه سلمتها رقبتي ماكفاك اللي سويته بي جاي تخلي الناس تدوس علي 

ونزلت دمعه من عينها دمعه مظلوم ومكلوم دمعه المغلوب على آمره دمعه المسلوب حقه ماتقدر تسوي شئ ماتقدر تقول إلا الله يهديه ويرده لي رداً جميلاً 

لكن لا انا قلت ابتغير ولا راح اسمح لأحد يدوس لي على طرف أبداً وقفت بشموخ وعزه وهي تمسح دموعها مع ان اللي داخلها حطام وهشيم يطير بالهواء ولا يقدر على الصمود والصبر لكن الاقنعه كفيله انها تخبي الدواخل 

ملاك / الناس مو واحد كانك انتي مثل الحيوانات مايهمك إلا شهوتك ووشلون تفرغينها 

انا لا ......أنا غيرك غـــــيـــــر انا مــــــلااااااكـــ مــــــلااااكـــ ماعندي شهوه تحكمني او تسيرني 

أصحي لنفسك وشوفي من تكلمين لا تحسبين الناس سوى أصابع يدك تختلف وكلن يرى الناس بعين طبعه كانك دبرتي نفسك مع واحد يوم انك مطلقه انا لا ......ربوني أشرف الناس واسيادهم على الأخلاق والزين 

وماسويت الشينه بغيابهم أسويها بمماتهم ووالله ثم والله واللي رفع سبع وطمن سبع لولا ان ام حمد خالتك كان جرجرتك بالمحاكم لين اخذ حقي منك على قذفك لي لكن أنا كريمة اصل وابخليك لأنك سفيهه وقليلة تربيه وعقل 

وطلعت وهي بقايا انسان .....طلعت بعد ما أثارت اعصار بالمجلس وكلهم انلجمو وسكتو اللي خوف من تهديدها وصراخها واللي منصدم من انقلاب شخصيتها بس ماتوقعو انها تتكلم لو وحده غيرها كان سكتت هي لا وقفتها عند حدها 

وقالت كل اللي كان يدور بدواخلهم وبردت حرتهم بشوق لكن اللي كانو يشوفونه قوه كان ضعف كانت ملاك عند المغاسل وقلبها ينزف حمد اهانها وقدام اهله كلهم لو مو هو اللي تكلم بس هو السبب 

[آآآآآآآخ ياقلبي وشلون تتعلم تحقد وشلون تتعلم تكره دايم ترجعني له يهيني أرجع....... يكرهني أرجع .......يضربني أرجع مليييييييييت لا ترجعني له مليت ضعفي وانكساري مليت حياتي بس قلبي يسيرني 

ياقلب متى تصير حجر متى تقوى وتتغلب على الحب الخطا اللي انزرع فيك وكبر معك متى ياربي متى مليت حالي ]

هذا كان كلام ملاك وهي عند المغاسل تغسل يدها من الدم وتداوي جروح القلب قبل جروح اليد 

صدق الكلام اللي قالته شوق ولا تكذب زي العاده 

ملاك لا رد وتكمل غسل يدها وتنشيفها 

ندى وهي تهزها /تكلمي .....صدق ولا لا

ملاك وهي تبكي بصمت / وش تبين أقولك .؟؟....ايه صدق وش بتسووووين هاه قوليلي يالله وش بتسوين هذاني قلتلك ؟؟؟

ندى / وش اللي مصبرك عليه أنا من اول مابي هالزواج عارفه حمد مايستاهلك 

ملاك وهي تمسك يدين ندى / بس انا أبيه ....

ندى / عاجبك سواياه وش تبين فيه ؟؟

ملاك ودموعها تزيد / أحــــبـــــه فهمتي ......أحبه بعيوبه بزينه وشينه من زمااااااااان وهو كل مااتمنى ولما تحقق تبيني أتركه بسهوله صعب صعب وراحت وتركت ندى لحالها 

لبست عبايتها واخذت شنطتها وطلعت مع مبارك وخلود بعد مانبهت خلود انها ماتجيب سيره لمبارك 

بعد مانزل ملاك عند بيتها / اقول خلود ملاك وحمد صاير شئ بينهم أشوفها مب زي العاده تضحك وتسولف ساكته وترد ردود مختصره من اول ماركبت لين انزلت 

خلود / خبرك ضراير واليوم ليلة الثانيه أكيد تتضايق 

مبارك / بس مع ذلك مااقتنعت باللي قلتيه .....أخ يالقهر لو اني داري ان حمد من زمان متزوج على ملاك كان ماقعدتها عنده لو هي ماتجيب عيال والعيب منها بس مدامها راضيه الواحد يبلع الجمر بكبده ويسكت 

خلود / خلهم براحتهم هي راضيه وهو راضي وحياتهم ماشيه 

وكملت وهي تضيع السالفه / مـــبـــاركــ حبيبي 

مبارك / عيونه وقلبه .....آمري ياأم سعد 

خلود وهي تمسك يده وتلعب بأصابعه والحركه هاذي تسويها لا توترت / تدريي اني احبك وامووت فيك والعيد له طعم ثاني وانت معاي 

ابتسم مبارك ولف لها / وانا احبك واعشقك واهيم بك بعد 

الحمدلله اني اخذتك واللا كان أنجنيت لو مااخذتك واخذك غيري 

خلود وهي تلمس الجرح اللي بيده واللي هي سببه وهو اللي شهد على بداية حبهم / بسم الله عليك من الجنون 

مبارك / والله ماادري وش كان بيصير فيني لو مااخذتك من اول ماشفتك وانت كلك براءه وعفويه طيبتك واضحه من تصرفاتك يوم كنتي تتكلمين معي بالمحل أو ملاك كنت ابتسم أول مره ابتسم على كلام حرمه بالمحل عندي لكن انتي غير انتي دخلتي قلبي من دون استئذان أو احساس مني 

رفع يدها وباسها الله يديم السعاده بيننا يارب أنتي متربعه هنا ويأشر على قلبه 

هيييييييييييه مبارك لاتترك الدركسون 

مبارك / ههههههههههه خايفه 

خلود / وش رايك يعني ؟؟؟ كنت بتصدم فينا تارك الدركسون وتاشر على قلبك فك يدك اللي بيدي وأشر على كيفك مو اللي تسوق فيها 

مبارك / هههههههه حاضر عمتي أي اوامر ثانيه 

خلود / والله من جد اتكلم انت مستهتر بالسواقه تترك الدركسون دايم وتلف علي وانت تسوق وتسوي حركات تلهيك عن السواقه ولا تهتم 

مبارك / آآسف والله ان شاءالله آخر مره ابحاول اتغير بس مااقدر بسرعه لإني تعودت على الحركات هاذي مع الشباب 

وصلو البيت دخل هو الغرفه وهي راحت للمطبخ تجيبلها شي تاكله من الثلاجه بعد مافسخت عباتها خبركم حامل الجوع والوحام شغال 

مادرت إلا وهي طايره بالهوى وتدور 

مبارك وهو يبّوس خدودها / ألف ألف مبروك والله احلى عيديه تعيدت بها طول عمري 

الـــــــــلـــــــــــه ابصير ابو ابصير ابو هههههههههه

خلود بعد ماشافت الفرحه اللي هو فيها تحسفت انها كانت ترفض الحمل تعبها كله هان يوم شافت فرحته ونزلت دموع الفرح لفرحته 

مبارك نزلها / ليه ليه الدموع ....وهو يمسح دموعها كل شي ولا دموعك دموعك غاليه عندي يالغاليه 

خلود وهي تصيح / وش فيك دموع الفرح هاذي 

مبارك ضمها لصدره وهو يمسح على شعرها ويسكتها بكلماته الحلوه اللي تسعدها وتخليها طايره بين السماء والأرض من سعادتها 



...................

مكان آخر


ملاك آ آ آســ .......ملاك تضايقتي من اللي قالته شوق أمس 

حتى متحسف تقول آسف ....لاتخاف قولها ماراح ينقص من قدرك ولا قيمتك عند الناس 

لإن مااحد بيسمعك إالا انا وانت طبعاً تعتبرني من جنس الحيوانات عديمي الاحساس والشعور اللي ينضربون عشان يتحركون ولا يتكلمون او يشكون صح ؟؟


حمد حس بمدى المها / والله هي اللي قالت من نفسها انا ماقلتلها تكلمي 

ملاك / كون انك علمتها من اول وافشيت سر انا صاحبة الحق فيه هذا يعطيها الأذن أنها تقوله لواحد واثنين وثلاث وعشر عاد هي ماصدقت قالت ابثه عند اكبر عدد من الناس اسرع للإنتشار وبطريقه وقحه وكانها بنت شوارع 

انا ماالومها الومك انت أنت الظالم مع ذلك تتباهى بظلمك وتقوله لناس

حسافه ياحمد حسافه حفظي لأسرار بيتنا حتى اختك اقرب الناس لي عمري ماقلتلها وش يصير بينا او كلمه شينه بحقك ولا سوى ولا ماسوى ...لكن انت.....انت .....

وخنقتها العبره وتحشرج صوتها وسقطت الأقنعه قناع القوة والا مبالاة ماقدرت تكمل مابدت وحطت يدها على وجهها وصارت تبكي بصوت وكانها كانت تنتظر من حمد كلمه او محاوله تبين ندمه أو أسفه عشان تطلع اللي داخلها اللي كاتمته من امس ولا طلعته 

يبغى يقرب لها يواسيها لكن صوت داخله يمنعه / تخون شوق اللي تحبها / بس هاذي حرمتي / لا انت تزوجتها وسيله بس هاذيك غايتك وحبيبتك 

صوت يقدمه خطوه وصوت يبعده خطوه وعلى ذا الحال لين تغلب عليه صوت مواساتها وراح لها وجلس جمبها على الكنب ومسح على راسها وظهرها يبي يسكتها ويهديها ويده الثانيه تحاول تشيل يدها عن وجهها 

ارتمت بحضنه وتمسكت فيه بقوه ومن قوة ارتمائها بحضنه رجع على ورى 

ظلت مده طويله وهي بحضنه وهو يمسح ظهرها ومتلذذ بهاللحظه

وهي جالسه تستنشق عطره وتحفظ تقاسيم جسمه لإنها عارفه انها آخر مره تتنعم بحضنه وعارفه انه ماحضنها إلا وهو تحت تأثير الندم ورغبته بالتكفير عن خطاه 

كرهت مشاعرها اللي تسيرها ولا تخيرها كانت متخذه قرار انها ماتعدي الموضوع بالساهل لكن اول ماقرب لها ارتمت بحضنه وتدور قربه تبي تقوم توخر قلبها يمنعها يبي قربه ودفاه 

هي براسها شئ لكن مشاعرها واقفه بوجهها لكنها ملت 

أبـــــــعِـــــــــد ودفته بيدها وقامت 

طارت عيون حمد / وش فيك انتي انهبلتي 

ايه انهبلت من زمان من يوم رضيت بذلك وانا منهبله 

تظن اني مثل العاده تسوي اللي تسويه وتضحك بوجهي انسى واغفر واسامح لا انا ملــــــــــيــــــــــتـــــ ملــــــــيـــــــــتـــــ عارف وشلون مليت 

روح لشوق روح لها يمكن بقى شئ مخبيه عنها ماقلته لها روح .....وكانت تتكلم وهي تصارخ بطريقة استهزاء وهالشي اللي استفز حمد

ملاك ترى ابليس يدور حولنا لا تخليني اسوي شئ مابيه 

وش بتسوي يعني بتضربني جرب أشوف جرب ؟؟

يبغالك تاديب الظاهر أنتي .....وطرااااااااااااخ ......ولف بيطلع من البيت 

آآآآآآآآآآآآهـ ياحيوانه وش سويتي انتي ....؟؟ وهو ماسك راسه من الألم 

ملاك بسررررررررررررررعه راحت غرفتها وقفلت الباب عليها 

طااااخ طااااخ طاااااخ افتحي ياحيوانه يا..... يابنت ..... أنا تضربيني بالكاس مع راسي انا تمدين يدك علي 

لاتسب اهلي ولا تسبني انت مديت يدك علي اول تستاهل ولا تبيني اسكتلك يعني 

والله ماخليك والله لأطلع ذا الضربه من عيونك هيييييين هيييييييين .....طاااخ طااخ افتحي الباب اقولك افتحيه 

حمد غن ياليل ماطولك مجنونه انا افتحلك الباب وانت شايش 

وقعد يطق الباب ساعتين لكن لاحياة لمن تنادي وهو شب زياده وهو يسمع ردها الساخر منه 

بالاخير طلع وهو مايشوف قدامه ويهدد ويتوعد فيها 

سمعت صوت الباب يتسكر طلت من الدريشه وشافت سياره حمد تحت الدريشه طلع من العماره معصب وركب السياره وصك الباب بأقوى ماعنده وطلع حرته بالباب وملاك فوق تضحك على مصير الباب

يــــــــــس يـــــــس نجحت نجحت هههههههههههه وللمره الثانيه افوز ههههههههه الله طلعت حرتي 

بس مسكييييييييين الكاس شكله كسر راسه بس يستاهل عشان مره ثانيه يتذكر الكاس قبل مايفكر يضربني ههههههههه 

الــــــــلــــــــــه شعور حلو لما تضرب الواحد اجل حمد يحس بذا الشعور هههههههه ياااااااااربيه مستانسه حيييييييييييل ههههههههه




.....................


في عش آخر 



الغاليه ام سعود عيون طلال وقلبه 

هههههه هلا طلول سامعتك .... كل هذا شوق لي ؟؟

بلاك ماتدرين لعبي الشوق لعب .....قرب لها واعطاها وردة حمراء 

اخذتها منه وباسته على خده 

انا قلت جاك ولد وبتنساني وبتنسى تجيب لي ورد 

افا هذي هقوتك فيني ....انسى روحي ولا انسى ندوي واللي تحبه .......تحسبينك رخيصه عندي .....أنتي الغاليه ام الغالي 

قووووول من اول عشاني ام الغالي على قولتك 

ههههههههه من صدقك تغارين من ولدك ؟؟؟

ايه اغار وليه مااغار كنت الكل بالكل .....الحين هو اللي لازق بحضنك وانا رايحه جايه اخدمكم .....وبوزت بحركه طفوليه ومدت شفايفها لقدام 

مااااااات طلال من حركتها اللي صغرتها عشر سنين وكانها ذيك الطفله اللي حبها من صغرهم لما تزعل....... نفس زعلها للحين ماتغير تمد شفايفها وتبوز 

مسك شفايفها وباسها وقرص خدودها وكانه يلاعب طفل وحضنها 

ياحلو الغيورين الصغيرين ياناس افديهم انا .......انتي الأصل والأساس وهو الفرع وما حبيته كل هالحب إلا لإنه قطعه منه وكله أشباهك 

ارتاح قلب ندى وتاكدت من مكانتها عنده اللي لايمكن تتغير ابداً وابتسمت له بحب 




..............

فـــي بــيــتــ الـــعــائــلــهــ


خالتي 

سمي يمه ملاك وش بغيتي ؟؟

متى تنورين بيتنا ابكمل سنه وانا اتحايل عليك عشان تجين لمنا ولا جيتي 

تشوفيني أنا مااروح إلا لأهلي ولا اهل ابو حمد بيوت عيالي ماقد طبيتها 

بس هذا غير بيت حمد بكر العيال وملاك صح 

ههههههه صح ما يكون خاطرك الا طيب ابجيك ان شاءالله 

وععععععد ولا بس تسكتيني 

لالالا وعد وانا ماخلف كلمتي 

قامت ملاك لها وحبت راسها ولمتها مع كتوفها وطيرت حواجبها لندى / يالله كسبت الرهان .....شفتي قايلتلك ماراح تردني انا عارفه غلاي عندها

ندى / والله انك شئ وشلون وافقت عليك وانا لي قرن اشحذها وهي تعيي

ملاك / ههههههههههه مو كل من شحذ اسمه ملاك .....وترى كلكم معزومين يوم الخميس الجاي ان شاءالله 

ساره / لا والله حنا عندنا حفل تخرج بنت عمي وبنروح كل البنات هذا غش غيرو اليوم 

ندى / أقول انطقو مافيه بزران هاذا الزين بالروحه ماانتم فيه 

هيا /وانا بعد اعذريني مااقدر اجي عندنا زواج يوم الخميس 

ملاك/ طيب ناجلها

هيا / لا والله ماتأجلينها يوم ثاني اجيك البيت بس هاه لا تحشون فيني 

ملاك / هههههههه ابشري بالحش الي يحبه قلبك 

هيا / هيييييييييين اوريك ههههههههه

وكملو اليوم ضحك وسعة صدر مايعكر صفوهم شي 




....................


فـــي بــيــتــ آخــر 


مــــــــــــــلاااااااااااااااااك مــــــــــــــلاااااااااااااااااك 

بسم الله وراه حمد يصارخ كذا 

والله مادري يمه توه وش زينه يسولف معنا راح ورجع جاء منقلب مدري وش جاه 

ام حمد / الله يستر بس 


مــــــــــــــلاااااااااااااااااك وين ملاك وينها ؟؟؟

خلود / مادري الظاهر تصلي بغرفتها 

اتصلي ذا الحيوانه ذا ......أنا اوريها بنت الكلب 

الجوهره / مهبوله انتي تقوليله بغرفتها الله يستر لا يسوي فيها شي وجهه مايبشر بالخير مستشر ويسب ويشتم 

من اول ماجت شوق معه وصالحنا معها حمد وهي مغصوبه وجهها شوي وينفجر وجلست بعد ماراح بشوي وانا قلبي ناغزني لا تصير قايلتله شي 


آ آ آ آ آ آهـــ والله ماقلتلها شئ ولا سويتلها شئ آ آ آ آ آ آهـــ والله صدقني حمد آ آ آ آ آ آهـــ


الـــــــــجـــــــزء الــــــعــــــــاشـــــــــر



آ آ آ آ آ آهـــ والله ماقلتلها شئ ولا سويتلها شئ آ آ آ آ آ آهـــ والله صدقني حمد آ آ آ آ آ آهـــ


تكلمين سعود يالحيوانه تخونــــيـــنـــي تخونيني مع من بعد مع اخوي ماقدرتي علي جايه تلعبين على سعود 

تفو عليك من حرمه بس انا أأدبك أوريك وشلون تخونين حــــــمـــــد ....واستمر بضربها 

دخلو اهله عليهم وهو يضربها بيفكونه ماقدرو عليه هو رجال يغلبهم بقوته 

ضربها من دون رحمه وبقوه غريبه مايدري من وين استمدها وخلته يقاوم اهله ويعجزون يخلصونه من تحت يده 




ترن ترن 


آلو وينكم انتم افتحو الباب من متى ارن تعالو خوذو العـــ....

تقاطعه ندى / سعود ألحق علينا حمد بيذبح حرمته ولا قدرنا نفكهم 

وشلووووووووون ...... تعالي افتحيلي الباب....أنا عنده 

راحت ندى ركض تفتح الباب وتدليه مكان حمد 

دخل وشاف منظر شنيع حمد يضرب جثه مو أنسان حي 

مستسلمه لضربه من دون مقاومه ومغطيها الدم 

غافله وضمه من ورى بكل قوته يمنع حمد عن الحركه / بسرعه شيلوها من تحته ودوها لغرفه ثانيه 

شالوها البنات وودوها غرفه ثانيه وقفلو عليهم الباب

لما سمع سعود صوت قفل الباب فك حمد اللي كان يقاومه بشراسه وعصبيه 

لف حمد وتفل على وجه سعود وتبعه كف / وش تبي جاي خايف عليها لاتموت وتضيع من يدك وتوالت الضربات لحد مادخلو بعراك 

كان المنتصر فيه قوة سعود بسبب شغله كعسكري ....ثبته على الأرض بكل قوته ومقاومة حمد ضعفت لأن حيله منهد 

سعود بصراخ / خايف عليك لاتذبحها وتنذبح بدمها ....عمري ماراح افكر فيها وهي على ذمتك مب انا اللي اخون اخوي حتى بتفكيري 

تفل حمد مره ثانيه بوجه سعود وهو الفعل الوحيد اللي يقدر يسويه وسعود مانع حركته / يالخسيس لا تكذب شوق سامعه ملاك تكلمك وانا الاحظ حركاتك من اول بس كنت اكذب نفسي وحاط لحيه تستر شين فعايلك ياكلب 

سعود / طول عمرك بتظل انسان تافه بعقل البزران تمشي ورى كلام شوق بدون حتى ماتتاكد من صحته ....ياما وياما كذبت عليك بس انت تتجاهل خطاها وتغفر لها ....

طلقها رجلها لسبب ماقاله وهي كذبت عليه وقالت العيب منه وطلعت كلام عنه شين ماينقال عن كافر

ومع كل كذبها الا انك تصدقه وتثور من دون ماتتثبت منه 

حسافه عليك يابن امي وابوي حسافه عليك تخوّني وعلى من على حرمتك طحت من عيني وانا ماانزل راسي للأرض علشان ارفع ماطاح منها 

وطلع وخلى حمد حاير بين كلام شوق وبين كلام سعود الصادق الحيره بتاكل راسه ماهو قادر يتصرف والعصبيه للان مسيطره عليه 

غير ثوبه الملطخ بالدم وطلع من البيت يسابق الريح بدرجات العماره وتناسى المصعد كأنه يبي بفعله يخفف من عصبيته وحيرته 



................................


ملاااااااك ملااااااك قومي تسمعيني كانك تسمعيني حركي يدك أو اي شئ 

حركت ملاك اصبعها ببطء ثم توقفت حركتها 

الحمدلله حيه والله حسبتها ماتت ...ندى جيبي فوطه نظيفه وموديه خلينا نمسح الدم

ندى / اخاف حمد برى ويدخل ويكمل اللي بداه 

الجوهره / لالالا توي سامعه الباب ينصك مرتين اكيد انه طلع هو وسعود 

ندى / حسبي الله عليه حسبي الله عليه ماكنها حرمته كنها عدوته ....بغى يذبحها لولا سعود جاء كان ذبحها حسبي الله عليه آآآآهـ آهي آهي 

الجوهره بعصبيبه / روحي جيبي فوطه بدال ماتبكين هذي بدت تصحى يالله تحركي 

خلود وهي تبكي / خلونا نوديها للمستشفى الحين يصير فيها نزيف ولا كسر ولا ندري عنه 

أم حمد وهي تلوم نفسها وتانبها لأنها هي السبب بالزواج هذا وعارفه ولدها وتصرفاته وكان نتيجه فعلها ظلم انسانه مالها أي ذنب مايستاهلها حمد ولا يستاهل حتى ظفرها 

صادقه خلود دقي على السواق خلينا نوديها للمستشفى بسرعه قومي وش تناظرين 

لــــــــــــــلا لا لـــــــــــلــــــــــلا مـــــــــاا مــــــاا ابي مستــــــ.....ــــــشفى 

ندى / ملاك صاحيه انتي تحسين فينا الحين تسمعينا طيب تشوفيني ؟؟؟

ملاك / آ آ آ هـ همممممم

ندى وهي تبكي / لازم نوديك للمستشفى انتي ماشفتي شكلك وشلون صاير حمد ماخلا فيك مكان سليم الله ياخذه حسبي الله عليه 

ملاك / لـــــــــــــــــلا يــــــــــمــــــــســــــكـــــونــــــه الـــــــشـــــــرطـــــــه

خلود / بالطقاق خل يمسكونه بغيتي تموتين بيده لولا سعود جاء وفكك منه.....والله لو يدري مبارك ليذبحه مو يضربه بس 

يوم عرف انه متزوج شاش عليه وشلون الحين لو عرف انه ضربك 

ملاك تأشر بيدها بمعنى لا 

خلود / وشو لا ماتبين مستشفى 

ملاك / لـــــــــلا لا تـــــــقـــــولـــــيــــــنـــــــلـــــــه..... مــــــــجــــــــــنـــــــــــون يــــــــذبــــــحـــــــــه 

الجوهره / خلاص ماحنا قايلين لأحد بس يالله بنوديك للمستشفى السواق جاء .....أشوى ان البنات مو فيه ولا كان ماندري وش صار 

ملاك / ودونــــــــي لــــــخـــــــــاصــــ.......وغاب صوتها 

ندى /ملاك ملاك ....وتضرب خدودها ....وش فيها ذي ليه ماترد......ملاك يمه لا يصير ماتت بس 

أم حمد بخوف / لالالا انشاء الله مافيها شئ قوميها مره ثاميه شوفي 

ندى وهي تزيد الضرب على خدها ومب مهتمه أنها مليانه دم وضربات او انها تالمها ماكان في بالها إلا انها تصحى وبس 

ماترد علي .....ماترد علي ملاااااااااااااك ملااااااااااااااك ....لااااااااااااا لااااااااااااااا

ذبحها .....ذبحها الله ينتقم منه .......الله ينتقم منه وتضمها لصدرها وتبكي على حال صديقتها اللي ماذاقت من الحياة السعاده إلا بحياة واللديها 

وكل حياتها بعد موتها حرمان في حرمان 





.........................


فــــي مــــــــــكــــــــــانــ آخـــــــــــر


دكتور أرجو منك ان الموضوع مايطلع لبرى يعني غبو السالفه او صرفوها بأي شي 

الدكتور / بس هاذا مو شئ سهل ابد وشلون تبيني اغبيه ....؟؟؟؟

عارف والله يادكتور بس سمعتنا بتتاثر بالسوق وعند الناس وانت ماترضاها لنا 

الدكتور بحيره بين واجبه وبين صلة القرابه اللي بينهم / يصير خير يصير خير 




........................


فـــــــي وقـــــتــــ آخـــــــــــر


صحيتي كل هذا نوم ؟؟

هههههه ندى من متى انتي هنا خبري قبل مانام كانت فيه الجوهره عندى .....متى جيتي ؟؟؟

ندى / أفا ماتبين صديقتك ترافق عندك ولا وشلون ؟؟؟

ملاك / لا مو القصد ؟؟؟ انتي الخير والبركه .....على العموم الله يعطيكم العافيه كلكم تعبتكم معاي والله بس انتي عارفه اني مااقدر اخلي احد من اهلي يرافق عندي 

ندى / انتي اللي مسويه فيها روميو وجوليت ولا تبين تعلمين اهلك 

ملاك / ندى انت ماتعرفين اهلي صدق انهم كانو قاسين علي ولا يسألون عني إلا خواتي بس لو احد مسني بكلمه ماتعرفين وش بيسون فيه 

وعندي اعمام وخوال وعيالهم مابيسكتون عن حمد وعادي عندهم لو يذبحونه ويروحون بدمه وانا ماابي حمد ينذبح لو سوى اللي سوى فيني 

ندى / معني مااقتنعت بس يالله ......خواتك كل شوي يدقون علينا ونقولهم مثل ماقلتيلنا انك مسافره انتي وحمد تعالجين بس كنهم ماصدقو 

ملاك / يالله ......الله يصبرنا ونطلع من المستشفى وادق عليهم .....اف مليت متى يطلعوني ابكمل اسبوعين ولا طلعوني ؟؟؟

ندى / خليك هنا اريحلك نزفتي كثير وجسمك يبيله راحه وهنا بيعتنون فيك ازين من البيت وبعدين وش مستعجله عليه ..؟؟؟!!

ملاك / ههههههه ياختي وش عليك وحده مشتاقه لبيتها ورجلها 

ندى باستغراب / نــــــــعـــــــــــم مشتاقه لبيتك ورجلك .....لا يكون بترجعين لحمد ؟؟؟

ملاك / أكيد برجعله أجل وين اروحله ؟؟

ندى بعصبيه / ملاك انتي صاحيه شكل الضرب قلب راسك ....أرجعي لأي مكان غير بيتك تبينه يذبحك عشان تفكرين تطلعين من البيت .....

حتى الزياره ماكلف نفسه يزورك ولا يسأل عنك وحده فينا عنك وبالأخير مشتاقه له وبترجعيله مجنونه انتي ملاك ولا تستهبلين ....عمري ماتوقعتك ممسوحة الكرامه بهالشكل 

هذا وانتي وراك ظهر وعارفه انهم باشاره منك بيوقفون حمد عند حده بس انتي راضيه بالذل وساكته 

ملاك وهي تكتم تجريح ندى لها بقلبها هي ماهي ممسوحة الكرامه بس تحبه وتخاف عليه حبها يمنعها من انها تاذيه بس مااحد يفهمها لأنهم ماهم بمكانها ويتكلمون وماهم عارفين شعورها وصعب موقفها 

لازم ارجع مابي اطلع من البيت واخلي كل شئ معلق لازم انهي كل شئ بنفسي 

سكتت ندى يوم حست بالأصرار بصوت ملاك والتفكير بعيونها وكانها تخطط لشئ 



...........................


فـــــــي بــــــــيــــــــــتــــــ الـــــعـــــــائـــــــــلـــــــة 


وشلون يعني تكذب ؟؟

يعني تكذب انت عشت مع ملاك قد عمرك شفت عليها شئ وندى من صغرها وهي معها ولا قد يوم مسكت عليها زله 

وسعود أخوك اللي انت خابزه وعارفه وعارف اخلاقه تربية أبوك تتوقع منه هالشئ 

حمد / وكلام شوق يعني اتناساه ...يمه قولي غير هالكلام ماني مصدق ؟؟

بيذبحني هالولد...... هو اصلا صح عشان تذكره 

متى اصلاً سمعتها وهي جايه معك وطلعت مع سواق اهلها بعدك على طول ولا قعدت ولا دقيقتين وطول هالوقت ملاك بالمطبخ مع ندى متى سمعتها 

ماسألت نفسك ولا حتى كلفت نفسك وسألتنا ......ومب غريبه على شوق انها تكذب على احد اذا انقهرت منه 

تذكر سالفة رجلها وكذبها علي وغيره وغيره مااحد سلم من كذبها ولسانها 

حمد / االحكي ذا مادخل مخي .....مب معقوله ان شوق بتتجرا وتكذب علي بعد ذيك المره 

تكذبني وتصدقها بكيفك انا قلتلك وانت حر.....بس أغسل يدك من بنت الناس ذا اللي مكسره وراجمها بالمستشفى حتى مازرتها ولا سألت عنها 




السلام عليكم 


ألتفتو كلهم يطالعونه 

أم حمد / وعليكم السلام والرحمه 

خذ ......ورجم الأوراق بوجه حمد وراح 

اخذ حمد الأوراق ولقاها فواتير جوال سعود وملاك وبيته من بداية زواجهم 

أخذ حمد يقراها ولا لقى أي اتصال من حدى الجوالين لثاني أو البيت عوره راسه 

وتاكد من صحة كلام امه بس كلام شوق لا زم يروح ويتاكد منه اكيد ماجابت كلامها من فراغ ولا فيه دخان من غير نار 

قام واخذ معه الفواتير وشققها وراح لشوق 


..................


فــــــيـــ عــــــــش آخـــــــــر 


الحين ملاك متى بترجع ؟؟؟ووشلون حمد يجي ويتركها هناك 

هاه.... حمد عنده شغل ورجع ولا له فايده يجلس معها لأنهم مايددخلونه عندها 

خــــلـــود هي بتسوي عمليه ولا بتعالج عشان تحمل كلامك مب معقول 

خلود / والله مادري عنهم إذا جت اسألها ....؟؟

وانا متى اسوفك واذا شفتك تتكلم فيهم .....قربت منه ولصقت فيه .....خلنا بأنفسنا ازين ... صح ؟؟

مبارك / الله وش عندها أم سعد بالعاده تدفيني ولا لك خلق ريحتي وش الطاري عليك 

خلود توهقت هي بتضيع السالفه بس تورطت معه / لالالا كن ريحتك خافه وبعدين تقول أمي ان الوحام خلص 

مبارك / اكيييييييييييد يعني اسوي اللي ابي وعلي الأمان 

خلود / وانت عاد ماصدقت خبر ....خلني أتعود اول عليك 

مبارك / وش قالولك مخطوبين وبنتعرف على بعض أقول تعالي بس 

خلود وهي تسب نفسها على غبائها مالقت تضيع سالفه ملاك وحمد إلا بالطريقه ذي 

مــــــــــبـــــــــــارك لالا حرام عليك والله ريحتك ماهي حلوه 

مبارك / مب على كيفك والله مليت وزهقت ترى أبتزوج عليك ؟؟

خلود بإستسلام / خلاص 

مبارك / هههههههههه حريم مايجون إلا بالعين الحمرى 



........................


فــــي مــــــــــكــــــــــانــ آخـــــــــــر


وشلون ماسمعتيها ؟؟؟

وش فيك معصب ايه ماسمعتها تكلم احد .....وهي تقعد ببرود على الكنب 

شوووووووووووق تلعبين معي ...انتي تدرين وش سويتي أنتي تدرين ....؟؟!!

شوق / أيه ادري أدري انك عصبت علي عشلنها وتساويني بها لازم أرد كرامتي واعلمها قدرها مو انا اللي تحط راسها براسي 

عشان كرامتك ضربتها ....لا ذاك مو ضرب أوادم انا ذبحتها ....طلعت من عندها وهي مغطيه دم وللحين وهي بالمستشفى ....وخوّنت اخوي وضربته وقلتله كلام ماينقال 

والحين مايكلمني ولا اكلمه وابوي مايدري وش بيسوي لي لا رجع من السفر وخواتي كرهوني وانفضحت عند اللي يسوى واللي وايسوى 

وبالأخير كل اللي قلتيه كذب واهلي كرهوني وضربتها ظلم بسبب غبائي 

شوق / حمد بلاش حكي المسلسلات والأفلام اصلاً انت تكره ملاك وتنتظر الزله منها عشان تضربها واحياناً تضربها من دون سبب فلا تقعد تلومني على عصبيتك الزايده وعقدك النفسيه وتقولي اني انا السبب .....والله حاله 

حمد وهو شوي وينفجر من العصبيه / انتي عارفه وش سويتي كل شي تسوينه يكره اهلي فيني زود وينزل قدري عندهم حتى سعود سعود ماعاد يطيق يشوف وجهي ولو درى ابوي حلمي اللي تمنيته بيضيع من بين يديني 

لأن ابوي مايرضى على ملاك بشئ .....وشلون لو عرف اني ضاربها بسبب كذبك عشان ترضين غرورك 

شوق / أوووووووه لاتقعد تزعجني وكذبتي وكذبتي وابوي بيسوس وابوي بيفعل والله انا ما اتوقعتك بزر بتصدق على طول بدون ماتتاكد انا عارفه انك بتصدقني على طول بدون ماتتاكد ولا تفكر حتى البزران بيعرفون انها كذبه 

ولا انا متى قد شفت ملاك تكلم عندي مشكلتك انك مافكرت ولا سألت وحلمك على قولتك مايهمني بشئ ضاع ولا ماضاع اهم شئ عايشه فيه ولا بدونه 

حمد مصدوم منها / شوق انتي من صدقك ذا الكلام اللي تقولينه هذا انا بنظرك ؟؟؟

شوق بعصبيه / ايه من صدقي ماتشوف نفسك وانت داخل معصب علي علشانها وكانك جاي تدافع عن وحده تعزها وتحبها مو ملاك .....وقالتها بإستحقار.... اللي تزوجتها عشاني ....

اللي حرمتها من كل اللي تبي عشاني ....اللي ذوقتها الويل عشاني وبالاخير تهاوشني علشانها الظاهر غلطت يوم وثقت فيك بواحد طول عمره وهو صايع ضايع مايعرف ربه وين راعي حريم و......طرااااااااخ

لا تفكرين في يوم اني باسمح لأحد يهيني حتى لو كنتي انتي 

وطلع من عندها وهي حاطه يدها على خدها والصدمه ملجمتها 


...................

فــــي مــــــــــكــــــــــانــ آخـــــــــــر و فـــــــي وقـــــتــــ آخـــــــــــر


مــــــــــــلااااااك 

لفت له ببطء والتعب مقيد حركتها وكانت الطرحه للآن على راسها والعبايه عليها 

ملاك / ليه مستغرب ....؟؟

أ آ لا آ آ 

وهي تفسخ عبايتها ببطء وطرحتها لأن يدها ماتساعدها 

ملاك/ وش فيك نسيت الكلام مثل ملنسيت ان عندك زوجه ظالمها وناسيها بالمستشفى ولا زرتها ولا حتى سألت عنها 

آ آ لا بس بس ماتوقعتك ترجعين للبيت ...!!

جلست على الكنب وبطء وعلامات الألم على وجهها يوم جت تجلس 

ملاك / ليه ماارجع أنت بس ظلمتني وضربتني كالعاده بس هالمره اقوى شوي ههههههههه صح 

مااعتقد من حكيك انك بتعدينها زي العاده أكيد شئ براسك بتدخلين اهلك صح ؟؟؟

ملاك / لاتخاف ماني مسويه لك شي ولا ابخلي اهلي يوسخون يدينهم فيك وبدمك وماراح اسوي شئ يضرك بالعكس يمكن يريحك كله عشان خاطر اهلك ولا انت ماعاد لك بالقلب مكان 

حمد بلهفه وفرح مااظهره / يعني مانتي طالعه من البيت بتظلين هنا ؟؟

ترن ترن 

ملاك / روح افتح الباب الشغاله جت 

اي شغاله ؟؟؟

ملاك / شغالة اهلك ....وراحت تمشي لغرفة النوم .....على فكره تراني باسكن عند اهلك ... يعني دورلك شغاله غيري 

صدق والله اجل بتسكنين عند اهلي ؟؟

ملاك بهدوء قهر حمد / انا مااشاورك انا اقولك قراري .....وشئ مالك دخل فيه ومن اليوم ورايح انت ولا شئ بحياتي يعني لا تنتظر مني اني اشاورك بأي شئ سامع ؟؟

وراحت وخلته بصدمته وطلع من البيت أصلاً ماله وجه يقولها شئ 

عبت شناطها واخذت كل اغراضها وصار خالي من اي شئ يخصها ودعت البيت بدموع المحب اللي القسوة والألم مامحت الحب من قلبها 

ولا ولدت الكره فيه ودعت جدران البيت اللي ضمتها بوقت حزنهاوفرحها وشهدت دموعها وظلمها 

وانتقلت لبيت العائله وسكنت بغرفه خلود لأنها ابعد غرفه عن غرفة سعود 

خلال فترة جلوسها عندهم ماكنت تشوفه كثير مع انه كان يجي لأهله دايماً واحياناً يومياً 

لكنها صارت ملاك ثانيه غير اللي يعرفها انسانه متمرده طول عمرها كانت ضعيفه والناس اهانوها عشان ضعفها حتى لو كانت تحب هي انسانه وعندها كرامه وانذلت بما فيه الكفايه 


أقول ملاك وين الشاهي الخضر 

لفت له بكل برود / أي شاهي اخضر 

اي شاهي اخضر بعد ؟؟اللي بعد الغداء 

ملاك / اها ...لا ما سويت شئ

طيب روحي سويي لي 

ملاك ولا همها كلامه وسحبت نفسها على الكنب وصارت شبه منسدحه عليه / اسمحلي تعبانه وتوي مكسره ولا ماتذكر .....؟؟؟ خل شوق ولا الخدانه تسويلك 

حمد انقهر منها صارت تطنشه ولا تعطيه وجه وتكلمه بكل برود وترد عليه / الحين وين شوق وليه تقوم الخدامه وانتي فيه ؟؟؟

ملاك ناظرته ببرود وحقران ولفت على ندى تسولف معها واللي بالمجلس مستغربين من ملاك وحركاتها ويبتسمون على شكلها وعنادها مع حمد وشكل حمد المعصب ووجه المنتفخ من العصبية 

ملاك ماتسمعين 

ملاك / نــــــــــــعــــــــــم وش تبي ؟؟

قومي تحركي سوي الشاهي 

ملاك / قلتلك لا من شوي مايحتاج اعيد الكلام

بتقومين ولا وشلون ...؟؟؟

اللي كانو موجودين خافو لا يقوم حمد ويكسر اللي ماكسره من عظامها 

ملاك / وش بتسوي يعني ... بتضربني ؟؟؟ كانك بايع عمرك مد يدك علي اشوف لا تحسب اني باسكتلك مثل قبل ....وطلعت وتركته وهو يحس ان هيبته راحت من عند اهله وسحب نفسه وطلع هو بعد من البيت 





.......................

فـــــي عــــــش آخـــــــــر

ياخي مابيها سفرها 

الحين هي وش سوتلك ؟؟؟

حركاتها ماتعجبني قليلة ادب ونظراتها عليك شينه 

ههههههههه ندى تغارين علي كلها شغاله لاراحت ولا جت 

ندى / وأذا شغاله ماتحس يعني وانت ليه معارض انها تروح لا تصير عاجبتك بس ؟؟

وش ذا الكلام .؟..اذا راحت متى بتجينا شغاله ثانيه بتطول 

ندى / قايلتلك ماابي شغالات ليش منشّب ذي في حلقي ؟؟؟

طلال بصراخ ندى عاد خلاص السالفه ماتستاهل كل ذا الصراخ هي وش ضارتك فيه يومنك تقطعين رزقها عشان نظراتها 

ندى / تهاوشني عشانها عشان شغاله ....؟؟ وراحت لغرفتها وهي تبكي من اول ماتزوجو وطلال ماقد زعلها اللي الزعل البسيط بس ماقد رفع صوته عليها بهالشكل وعشان مين ؟؟؟ شغاااااااااله 



..................

فـــــــي بــــــــيــــــــــتــــــ الـــــعـــــــائـــــــــلـــــــة 


جاء لبيت اهله ودخل للمطبخ كان مشتهي اكلها من زماااااااااان عنه وشم ريحته جايه من المطبخ / [الحمدلله ربي يحبني هي طابخه اليوم ] وش تسوين ؟؟

لفت له متفاجئه منه ورجعت ببرود لشغلها وهذا اللي ذبحه زياده / وش تشوف يعني ؟؟

ملاك ماودك ترجعين للبيت ؟؟؟

ملاك / لاتكثر حكي مالي رجعه لبيتك 

بيتنا مب بيتي لحالي .... قرب لها ومسك يدها برقه وحط السكين من يدها ولفها له بحنان وحط يده الثانيه على وجهها / مااشتقتيلي ؟؟؟!!

ملاك وبداخلها صراع بين حبها وكرامتها ومشاعر حلوه بداخلها افتقدتها يوم بعدت عنه ورجعت لها بقربه فعلاً هي اشتاقت له ودايم تغالب رغبه بداخلها انها تكلمه وتطلب منه يرجعها للبيت 

بس ملت منه ومن قسوته وتعذيبه لها 

نزلت يده بقوه من على وجهها / نزل يدك لا تحسب ان بكلامك هذا ابسامحك ولا باضعف واغفر لك مثا العادة بكل غباء وترجع تدوس علي مره وثلاث 

من دون احساس منك لا هذاك اول وعطيتك بدل الفرصه عشر وكل مالك تزيد وتتمادى معي

انا رجعت معك بس عشان تروح أثار وحشيتك وهمجيتك من وجهي ولا يشوفونها اهلي ويمشكلونك ولا كان مارجعت ابد 


اووووووووووه قطعت شئ عليكم 

التفتو كلهم لخلود اللي جايه للمطبخ وشافتهم وحمد ماسك ملاك من كتوفها وملصقها فيه 

حمد / يعني وش رايك وش تشوفين ...؟؟

ملاك وفكت نفسها من بين يدينه / لا ماقطعتي شئ والله هو كان فيه عشان تقطعين .....الله لا يهينك خلي الشغاله تفرش السماط بنكب الاكل الحين 

حمد / تنكرين ان كنا نسوي شئ من تو ؟؟ وحط يده على خدها 

ملاك وشالت يده / وخرررررر وش ذا السخافه اللي عايش فيها ....؟؟ ....وطلعت بعصبيه من المطبخ اعصابها تلفانه بقربه والمشاعر المتضاربه اللي داخلها وهو زاد عليها بإحراجها عند خلود واستهباله 

ههههههههههههههه تحفه حرمتي والله خفيفة دم ههههههههههه

خلود تحمد ربها بسرها على نعمة العقل شكل اخوها انهبل 

ملاااااااااااااااك وين الغداء جوعتينا 

ملاك / ههههههههه يالله دقايق وجايه 

اجتمعو العائله على السفره وسوالف واكل وسعة صدر 

أبو حمد / الله يعافيك يابنتي على ذا الطبخه الطبيه بالدماغ 

ملاك / تسلم يبه هني وعافيه عليك 

حمد / شفت يبه حرمتي طباخه تطبخلكم هنا وانا مجوعتني هههههههههه

لف عليه ابوه وعطاه نظرات قاتله معناها اسكت 

ام حمد / ياليت سعود معنا لا والله مايقوم من على السفره إلا العصر هههههههههه يحب الأكل الزين والنفس الطيب 

ملاك / الله يسلمك خالتي لاتخافين عارفه انه يحبه وحطيتله عشان لاجاء ياكله 

ارتفعت عيون حمد لها بغضب يحسب انها مثل العادة بتنزل عيونها وتطلب منه السماح

لكن قابلته عيون بارده متمرده مايهمها احد وكانها تقوله وش بتسوي ورني شطارتك وهاذي هي النظرات اللي ذبحته 


................


فــــي مــــــــــكــــــــــانــ آخـــــــــــر و فـــــــي وقـــــتــــ آخـــــــــــر


حمد الله يعافيك تعال ود الشغاله المستشفى طاحت علي ولا صحت وطلال مسافر وسعود مستلم

حمد / شوفي السواق خل يوديك 

ويني ووين السواق ابوي مرسله للمزرعه 

حمد / يالله هذاني جيت 

شالوها وودوها للمستشفى 


..............

فـــــــي بــــــــيــــــــــتــــــ الـــــعـــــــائـــــــــلـــــــة 

يبه ابي اكلمك شوي 

أبو حمد / آمري يابنتي وش بغيتي ؟؟

آ آ آ حمد يبه 

أبو حمد / وش فيه بعد وش سوالك ؟؟

لالا ماسوالي شئ بس ....ليه مقاطعه ليه ماتكلمه ؟؟

ابو حمد / واللي سواه فيك شوي اللي سواه ماارضاه على بناتي ومنيب مخليهم عند رجالهم لاو سوو فيهم سواة حمد فيك ولا يوم وانتي وحده منهم ولا ارضى عليك 

يبه الله يسلمك انا عارفه انه مايهون عليك بس هذا مقدر ومكتوب وهذاني ماجلست عنده جيت عندكم انا حرمته بالطقاق ازعل عليه 

بس انت ابوه ليه ماتكلمه هو ماله دخل انلعب عليه وكذب عليه وهو صدق والعرض مو شئ هين صح يبه لو انك بمكانه سويت نفس الشئ

أبو حمد / لالالا سواياه مايسويها الا واحد مهبول وناقص عقل الواحد يتركد واحد اخوه والثاني حرمته 

مو كل الرجال مثل عقلك وتفكيرك وماتدري هي وش قايلتله بعد ....؟؟

سكت أبو حمد يفكر بكلام ملاك 

عرفت انه بداية اقتناع منه ويبيله شوية كلام ويرضى عن حمد

هاه يبه وش قلت اروح ابشر امي ؟؟

أبو حمد / مدامك انتي راعية الشان وتطلبين مني اسامحه ابسامحه عشانك غاليه ولا يردلك طلب 

قامت وحبت راسه ويده / عسى الله لا يفرقكم عن بعض ولا يدخل الأعداء من بينكم 



....................


حــــــــــــــــــــــامــــــــــــــــــل ؟؟؟

الدتوره / ايه حامل ولها شهر وشوي تقريباً 

حـــــــامـــــل من من حامل ؟؟

الدكتوره / هي ماهي زوجة السواق ...

لا جايه لحالها 

الدكتوره / اجل بهالحاله لازم نبلغ عنها 

ندى سكتت من الصدمه من حامل من من حارس العماره اللي قبالنا ولامن راعي الباقاله ولامن صاحب المطعم وهي وينها عنها وشلون مالاحظتها من قبل 

طلعت لحمد برى 

حمد / هاه وش قالولك ؟؟

ندى للآن تحت تأثير الصدمه / طلعت حامل 

حمد / نــــــــــعـــــــــــــم وشلوووووووون ومن من ؟؟

ندى / مادري مادري 

حمد/ وانتي وينك عنها ماتشوفينها ...

ندى / لا تزعجني ماقد فقدتها ولا خليتها لحالها دايم معي بالبيت 

دخل حمد الغرفه من القهر منها وضرب الشغاله لحد ماجو حراس الأمن وفكوه وطلعوه برى / خليني عليها حامل اللله ياخذها من من ذا الكلبه حامل ؟؟؟ لو انها جايبه لأختي بلى ولا شئ وش تفيدنا خليني اذبحها 

حارس الامن / ياخي وش عليك منها بتجي الحين الشرطه وتاخذها وشلك تتمشكل عشانها ماتستاهل استنى شوي لين تجي الشرطه هي اللي بتقررها غصب عنها 

جت الشرطه ودخلو عليها يحققون معها / منين حامل انتي 

حمد / تكلمي يالحيوانه ليه ساكته 

الشرطي / يااخوي هدي شوي خلنا نشوف شغلنا 

هاذا هاذ 

الشرطي / مافيه خوف مين هو .....؟؟

الشغاله ونظرات الخوف بعيونها / هذا بابا مال انا 

حمد / طـــــــــــــــلالـــــــــ 

الشرطي / من طلال 

حمد مطنش الشرطي / حامل من طلال ؟؟؟

الشغاله تبكي وتهز راسها بإيه 

الحيوان ولد الكلب و.....و...... وطلع وخلى الشرطه داخل 

وش من صار ....؟؟

من صار يعني رجلك المحترم مسوي اخلاق وبالأخير مع شغاله؟؟؟

لا لاااااااااااااا مو معقوله طلال مايسويها لا لاااااااااا اكيد تكذب اكييييييييييد

حمد / وطي صوتك فضحتينا وليش مايسويها يعني وليه تكذب والشرطه محاوطينها 

لااااااااااااااا لاالالالالالالالالالالالالالا وطاحت عليه 

شالها وسدحها على الكراسي بالسيب وفتح غطاها وصار يضرب خدودها لين ماصحت نادى الممرضات لها وحطوا مغذي عليها ومهدي انتظر معها ساعتين 

لحد مانتهى المغذي وطلعها ولا سمع كلام الأطباء وشالها وركبها السياره 

دخل على اهله وهو للان شايلها بين ايديه قمزت ملاك اول ماشافتهم / وش فيها وش صارلها 

أفتحي المصعد ابرقيها فوق ترتاح ثم ابقولك وش فيها 

راحت ركض ملاك وفتحيت المصعد ورقو لي فوق وفتحت غرفتها وسدحها على السرير وشالو عباتها وغطوها 

ملاك / وش فيها وش صار ؟؟؟

حمد / اطلعي برى وانا اقولك ....طفو اللمبات عليها وصكو الباب وطلعو بالصاله حقت خلود 

ملاك / وش صاير خوفتني ....؟؟

رجلها الحيوان الشغاله حامل منه 

ملاك وهي تحط يدها على فمها من الصمه وهول المصيبه اللي طاحت بها صديقتها / لا لا مو معقول طلااااااااااال

أزعجتونا بطلال مايستاهلها الكلب مع شغاله ياطلال شغاله 

ما احترم القرابه اللي بينا ولا ابوي وش بيسوي ابوي لا درى ولا عمي حسافه عليه ذا الكلب والله مااخليه يتنهنى بحياته يحسب ماوراها رجال ابعلمه وش قدره ومن يغلط عليه 

ملاك / شفت ياحمد وشلون الدنيا دوراه انت سويتها فيني وخنتني مع شوق قبل ماتتزوجها وطلال خان اختك يعني انت السبب باللي هي فيك اي شئ تسويه بحياتك حرام بيرجع بمحارمك لو كانو من بيت عمك 

وخلته بالصاله بس ماذبحته بكلامها اول يرمي اللوم على طلال الحين يرميه على نفسه هو السبب فعلاً يزنى بالزاني ولو بجدار بيته 

واكله الندم على كل شئ سواه 




........................

مــــــــــن بــــــــــكرى 

هاذا اللي فرحانه فيه هذا اللي وقفتي بوجهي عشانه استانسي الحين هاذا هو فضل الخدامه عليك 

ندى / يمه بس الله يخليك ماني ناقصه 

ام حمد / عشان تعرفين ان كلامي صح ولا عمرك قد تعارضيني بشئ هاذا اختيارك ومثل وجهك 

ندى / يكفي يكفي وش تبوني اسوي يعني اروح اذبحه كل مايجي واحد يرمي اللوم علي تعبت والله تعبت آآآهـ آآآهي 

قربت ملاك لمها وضمتها وجلست تهديها هي تحس بشعورها لما تنطعنين من أقرب قريب لك اللي حبيتيه وحاربتي الكل عشانه وبالأخير يخونك بس مااحد يقدر شعورها أو احساسها 

مسكتها ورقت وياها للغرفه اللي صارو يتشاركون فيها بالنوم والبكاء


........................

الــــــــــفـــــــــــجــــــــــــر


شفتي كيف حظوظنا صديقات وحظوظنا كلها شينه 

ملاك / ههههههههههه والله انك صاقه 

وطي صوتك لا يقوم سعود 

ملاك / آآآآآسفه .....تصدقين على اللي سواه حمد فيني اللي اني ماكرهته 

وكل ماشوفه في شئ داخلي يحركني له ماقدر اصبر عنه اعد الساعات على شوفته 

آآآآآهـ بس تعبت وانا امثل دور البارده المتمرده دور الانسانه اللي تكرهه 

انا قاعده العب على نفسي لا يمكن اني اكرهه او مشاعري تكون بارده من ناحيته 

تعبت والله تعبت آ آ آ آهــ آ آ آهـــــــي 

حتى انا ماتوقعت ان طلال يخوني ولا حتى طرى على بالي كنا نحب بعض من يومنا صغار وحبنا كبر معنا لحد ماتوجناه بالزواج 

وقفت بوجه امي عشان اتزوجه وصارت مشاكل بالبيت وبنا وبين خوالي بسببه بس كل شئ هدمه يوم خاني مع شغاله آ آ آ ه مليت البكى مليت 

ملاك / يمكن ان الشغاله تكذب طيب 

لا ماتكذب وش يجبرها انها تكذب سواءً قالت هو او غيره نفس النتيجه 

وحتى يوم قلتله سفرها عصب علي وهاوشني وسافر وحنا متزاعلين ولا فكر يراضيني حتى 

ملاك / شكل صداقتنا نحس ماادري من اللي نحس الثاني 

هههههههههههههه مكتوب مكتوب آ آ آ آهــ آ آ هي آ آ هي 

ملاك / ليه تبكين انتي الحين هماك مليتي البكاء 

أبكى على رداة حظوظنا اللي رمتنا على رجال ماقدرونا 

ملاك / صادقه آ آ آهــ آ آ آهي 

وقضوا الليل بطوله وهو بين ضحك يخالطه بكاء وكانهم مجانين 

ويندبون حظهم السئ مع ازواجهم 


..................



خير خير وقف وش تبي انت ....؟؟


انت مطلوب بقسم الشرطه 

شــــــــرطــــــــــــه خير وش سويت انا بعدين انا كنت مسافر وش ابسوي وانا مسافر....؟؟

بالقسم بتعرف ولا تسألنا عن شئ .....؟؟

سحبوه معهم من المطار وركبوه لسياره 


.......................


داخل القسم 

جيت يالنسيب 

طلال /حــــــمــــــــد خير وش السالفه ساحبيني من المطار كني حرامي 

حمد / ليتك حرامي اهون والله ......وسدد لكمه على وجه طلال وتبعه لكمات لحد مافكوهم من بعض ووجه ظلال ينزف دم من خشمه وفمه

طلال وهو يمسح الدم من خشمه / خــــــــيـــــــــر انت انهبلت وش سويت 

حمد / انطم يالكلب لأكمل عليك .....فكونـــــــــــــــي فكونـــــــــي عليه خلوني اربيه واعلمه من يخون ومع من يخون

طلال بخوف / وشش اخون ومااخون وش ذا الخرابيط اللي تقولها انت ؟؟

حمد / لاتسوي نفسك برئ انت عارف وش اتكلم عنه عن الشغااااااااااااله 

طلال بصدمه /شغااااااااااااله

حمد / ايه شغاله ....واستغل فرصة انهم منشغلين عنه وفاكينه وهجم مره ثانيه على طلال وطاح فيه ضرب 

الضابط / فكوهم وشيلوا حمد وطلعوه برى لين نكمل التحقيق معه 



.........................................


فــــي مــــــــــكــــــــــانــ آخـــــــــــر و فـــــــي وقـــــتــــ آخـــــــــــر



رااااااااااحـــــــــــتـــــــ رااااااااااحـــــــــــتـــــــ 

ذبحتـــــــــــــهــــــــــا ذبحتـــــــــــــهــــــــــا 


مبارك وش فيك وش صاير ومن اللي ذبحتها 

مبارك / خلود ذبحتـــــــــــــهــــــــــا مااااااااااتت ياليتني مت وهي حيت 

ذبحتها وذبحت ولدي تقولي لاتسرع لاتترك الدركسون 

لكني حمار ماافهم ماافهم موتها بيديني 

تمزح انت ؟؟؟ترى هاذا شئ ماينمزح فيه 

مبارك / اي مزح انتي اي مزح راحت مني خلاص راحت وصار يبكي بصوت عالي يقطع القلب يقطعه صوت شهاقه 

مبارك مبارك رد علي رد مبارك وانقطع الخط


بسرعه دقت على جوال حمد بس مايرد والخوف زاد بقلبها اضعاف 

رد بعد اتصالها الخامس / صدق اللي قاله مبارك ......صدق خلود مـــمــمــــاتتـــ 

ماجاها رد إلا صوت بكى حمد من التلفون ...................




الـــــــــجـــــــزء الــــــحـــــــادي عــــــــشـــــــــر



رد بعد اتصالها الخامس / صدق اللي قاله مبارك ......صدق خلود مـــمــمــــاتتـــ 

ماجاها رد إلا صوت بكى حمد من التلفون ...................

حمد رد حـــــــــــــمــــــــــد صدق ولا لا صدق ولا لا


انفتح الباب بقوه ولفت له ملاك بخوف 

خـــــــــــــــلـــــــــــــــود ماتت ماتت آ آ آهــ آ آ آهي 

تاكدت ملاك من كلام مبارك بعد ماشافت حال ندى ......راحت لمها وحضنتها وقعدو يبكون مع بعضهم وكل وحده تبي من يواسيها 



جاء آخر ايام العزاء وكل اللي بالبيت حالهم مايسر من كبيرهم لصغيرهم وخصوصاً أبو حمد كان موت خلود الضربه اللي ماقدر يتحملها 

وهذا هو بغرفته والممرضه حوله تعطيه العلاج عقب ماطاح عليهم وودوه للمستشفى 

قاعد يمسح دموع طاهره على خده بصمت ابو حمد القوي الصلب اللي المجالس تهابه موت بنته كسره صارت الدمعه ماتفارق خده الطاهر 

ومبارك المختفي من عقب مادفنوها ولا احد شافه ولا حضر الا اول يوم بعزاها وهو يغالب دموعه والندم واللوم والحزن ياكله اكل انهار مره وحده ماكان يرجي شئ من الدنيا 

الا رضاها واولاد منها وفيهم شبهها وبستهتاره ذبح حبيبته وذبح ولده اللي تمناه طول عمره ولا شافه ماتحمل كل هذا ولا تحمل شوفة ابو حمد بهالشكل ولا تحمل جو العزاء ولا حقيقة موتها 

فضل الهروب كابسط حل يريحه ويريح اي احد يلومه 


.....................



انتظر هنا ابناديها واجي خذ راحتك 

تسلم ماتقصر ياحمد 

دخل وناداها ورجع للمجلس /ادخلي يالله 

ليه وش فيه وش صاير بعد ؟؟؟

حمد / يابنت الحلال مافيه شئ ادخلي وبتعرفين 

دخلت بخوف وقلبها ينبأها ان فيه شئ / أنــــــــــــــــتـــــــ ؟؟؟؟ ولك عين تجين بعد كل اللي سويته انقلع برى بــــــــــــــرى 

ندى انتظري شوي خليني افهمك السالفه 

ندى / مابينا كلام انقلع برى انقلع مادري وشلون حمد دخلك يالحقير 

قرب لها بيمسكها ويهديها بس هي ابعدتها عنها بعنف وقرف / لا تحط يدك النجسه علي انقلع اقولك ماتفهم ...؟؟ 

هديت كل شئ حلو كان بينا بنزواتك وشهواتك .....ليه لـــــــــيــــــــــه ؟؟؟؟

وانفجرت بالبكاء وشهاق بكاء عتب ولوم وخيبة امل ومن بين دموعها تتكلم 

انا قصرت عليك بشئ أنا منعتك من شئ .....تكلللللللللم ليه ساكت 

كل اللي تبيه انفذه لك ومن دون ماتطلب ولا تتكلم 

وبالأخير تخوني مع شغاله شغاله لو انك متزوج كان اهون علي ولا انك تخوني بالحرام 

طاحت على ركبها وحطت يدينها على وجهها وقعدت تبكي بصوت عالي ودامي / وش سويت انا ياربي ......ابتلائك صعب علي صعب آ آ آهــ آ آآآآهي

كل شئ اجتمع عليها بوقت واحد خيانت رجلها لها الشئ اللي ماتوقعته ابد ولا جاء بيوم على بالها 

وموت اختها اللي بعز شبابها وابوها اللي المرض والحزن اقعده على السرير 

ماتحمل يشوفها بالمنظر هذا هاذي حبيبته وزوجته وبنت عمه وام ولده 

ماتحمل يكون هو السبب بحالها هذا وانكسارهها وضعفها 

قعد على الأرض عندها وحضنها وهي ماقاومته او ابدت اي رد فعل بالعكس زاد بكاها وارتفع صوته 

مثل مانسوي دايماً لما نلقى الحضن الحنون الي نحب 

تتوقعين بيوم يمكن اني اخونك لو فيه موتي ماخنتك 

وحريم الدنيا بعيني مايسون ظفرك وانا ماني حيوان يوم شهوتي تزينلي الحرام 

لو انك اشر الحريم واشينهم ماخنتك ولا تزوجت عليك 

انتي كل شئ بالدنيا عندي وكانك هنتي علي ففوقي رب ماينام ولا اقدر اعصيه 

رفعت راسها من حضنه والدموع ماليه عينها وسايله على خدودها والعبره خانقتها 

وتسأله بعيونها هل كلامك صدق ولا كذب بعد مالمست نبرة الصدق اللي بصوته 

صدق والله العظيم اني ماقد لمستها ولا طرت على بالي بيوم 

وبالمستشفى سوو لي تحليل الحمض النووي وطلعت كذابه واعترفت انه راعي البقاله وسوو له تحليل طلع هو 

ولا وشلون طلعوني الشرطه ؟؟؟ كاني الحين ميت عقب مارجموني 

بسم الله عليك .....ورجعت لحضنه ورجعت تبكي بس هالمره دموع فرح وشكر لله انه ماخيب ظنها برجلها ورجعه لها 

لا تتركني مره ثانيه والله اني كرهت الدنيا وكرهت نفسي 

ضمها له بقوه عشان يحسسها بقربه لها / لو فيني الموت مابترك



..........................


ملاك خلال هالفترة اللي جلستها ببيت أبو حمد رجعت تدرس مره ثانيه عشان تعوض اللي فاتها ولا اهتمت 

من حمد او حمقه عليها طنشته وكانه يكلم الجدران 

..........................


سعود اللي كان محجوز اجباري بسبب الشغل والتطورات العسكريه اللي بالبلد 

ماكان له اي اتصال باهله ولا درى عن موت اخته ماحضر الا ثالث يوم للعزى 

دخل وشاف شكل البيت والناس داخله طالعه واجواء العزاء بكل مكان وانقبض قلبه توقعه ابوه او امه دخل مثل المجنون للمجلس وجال بنظره 

يدور ابوه مثل الطفل الضايع عن اهله ويدورهم من بين الناس لما ماشافه

تأكد ان ابوه هو اللي مات / وين ابوي وينه ؟؟؟

جاء حمد وحضته بيهديه وبيفهمه السالفه 

سعود / فك اقولك فك وين ابوي دفنته وانا ماودعته يالـــــخســــيــــس دفنته وانا ماشفته فـــــــــكــــ فكنيـــــــ أقولك

حمد مافك سعود ظل حاضنه / عظم الله اجرك في خلود 

سعود سكنت حركته وبدت عيونه تذرف مااهتم بالرجال ولا اهتم باحد كانت صورة خلود بابتسامتها ومرحها قدامه تناديه 

سعود / تكذب علي ولا صدق 

حمد زاد من حضنته لأخوه حتى حسو بضلوع بعض يأكد لاخوه كلامه

سعود / يعني راحت من دون مااشوفها ؟؟

حمد بكى مع اخوه وطلع هو وياه برى المجلس يهديه ويوقف دموعه اللي مارضت توقف 

سعود / ماودعتها ياحمد ماودعتها راحت من دون مااشوفها الله يقلع الشغل وسنينه اللي منعتني عنها 

ورجع لحضن اخوه مثل الطفل اللي يدور الأمان ونسى زعله على اخوه نسى اللي سواه فيه اللي هم فيه اكبر من زعل وكره هو محتاجه محتاجه حيل افقده بالأشهر اللي راحت وكان بيسامحه لارجع وطلب منه السماح بس موت خلود كان السبب بتصالحهم مع بعض

على قوة شخصية سعود الا انه بالمواقف هاذي مثل الطفل يحتاج الحضن اللي يهديه ويحتويه 

ولا يخجل ان دموعه تسيل لو عند اكبر راس من الرجال 


...........................



فــــي مـــــكـــــــــان آخــــــــر مــــن البيتــــــ وبعد مده باعتقاد البعض انها كافيه لنسيان 


يبه ارحم نفسك حزنك عليها ماراح يرجعها 

أبو حمد / هاذي بنتي واغلاهم على قلبي راحت وهي ماتهنت بشبابها راحت بغمضة عين 

يبه الله يخليك كفايه حزن والم والله مليت منهم البيت تغير ماعاد هو البيت كله حزن بحزن صار اظلم 

أبو حمد / آآآآآآآآآآآهـ الله يصبرنا بس ويمسح دمعته اللي ماجفت من وفاتها 

يبه اللي تسويه اعتراض على قضاء الله وقدره .....لو كانت خلود عايشه كان مارضت بحالك ولا اللي قاعد تسويه بنفسك 

أبو حمد / لو ...؟؟ وياليت لو ان لو تفيد 

يبه ماتوقعتك ضعيف لهدرجه انا بنت وماشفت من الحياة اللي شفته ماتو اغلى اثنين على قلبي 

وهم راس مالي بالدنيا وكل حياتي ولا بعد شبعت منهم ولا لهم بديل ماتو ميته شينه بس مع ذلك 

ماسويت بنفسي اللي سويته انت يوم ماتت خلود مع ان لك بنات غيرها 

وانت مفروض اللي يستمدون منك عيالك القوة والصبر بس انت صرت اضعفهم استسلمت على طول ولا حاولت النسيان او انك تصبر نفسك 

قافل عليك بالغرفه وتمسح دموعك بضعف ولا صرت تروح الشغل ولا تجلس معهم وكن موتها نهاية الدنيا عندك زوجه وعيال محتاجينك 

وين ابوحمد اللي يهز نفوس الرجال هيبه وخوف منه وين ابو حمد اللي ينشد بقوته الظهر وينخى وينه ماعاد له وجود مات مع موت بنته 

صح يبه كلامي ولا لا .....مسكت يده بحنيه ....صح يبه كلامي ؟؟؟

هز راسه ابو حمد يوافقها على كلامها وقرب راسها وحبه 

استغفر الله يبه محشوم انت اللي تنحب مو تحب ....وقامت وحبة راسه 

وكان كلامها هو اللي طلع أبو حمد من حزنه وقنوطه واستسلامه 




..........................


فـــــــي وقـــــتــــ آخـــــــــــر


طق طق طق 

ادخــــــــل الباب مفتوح 

مـــــــــلاكـ وش عندك زايرتني اليوم 

ممكن شوي ابغى اكلمك 

حمد / بعدين اذا خلص البرنامج 

ملاك تجلس على الكنب بجمب حمد بغرفته اللي رجعلها لما انحاس البيت عقب وفات خلود 

ومسكت يده بهدوء وتوتر / ابغاك بموضوع ضروري مايحتمل التأخير 

حمد وهو لاف وجهه لتلفزيون ولا لقالها بال / يالله قولي اسمعك 

جت ولفت وجهه بيدها بنعومه وقابلته بعيونها / تدري ان بكرى ذكرى زواجنا الثاني والناس بالعاده بهاليوم يتذكرون يوم زواجهم ويتعاهدون على حياة جديده وسعيده 

حمد يقاطعها بملل / والمطلوب بعد ذا المقدمه الطويله 

ملاك بحزن من طريقته معها اللي ماتغيرت / لا تستعجل علي أنا .....أنا مليت حياتي معك وصبري ملني وماعاد فيني قدره اني اكمل حياتي معاك ......

يالله استحملت الاشهر اللي فاتو عشان وضع البيت كان مقلوب ولا قدرت اطلع منه وهو بهالوضع ماني قليلة اصل بس يوم رجع كل شئ مثل ماكان ماعاد عندي سبب عشان اجلس 

انا كنت جالسه بس عشان الأثار اللي بوجهي تروح وموت خلود الله يرحمها حاس اللي كنت بسويه ماكنت ابي اهلي يشوفني بهالشكل عارفه انهم ماراح يسكتونلك 

وانا ماارضى احد يمسك بشئ وشلون لو تكون متاذئ بسببي ....لإ.....لإني احبك ...قالتها ودموعها تسبق كلماتها

مافيه حرمه تتحمل ان كرامتها تنداس الا اذا كانت تحب من داسها بس ملييييييييت 

سويت كل شئ اقدر عليه عشان اخليك تميل لي بس فشلت ولا عاد عندي نفس عشان اكمل معك 

انا عارفه انك تكرهني وعارفه ليه تزوجتني وانك تحتقرني لان مافيه مقارنه من بينا 

وان اللي سويته بيتكرر مرتين وثلاث وعشر مدامك تصدق اي كلام ينقال عني 

حمد / بس هاذي كانت غلطه 

والغلطه بتتكرر مره وثنتين وانت تسمع كلام الناس وتصدقه من دون ماتتأكد 

حمد / لو قلتيلي الصدق كانـــــ...........

قاطعته ملاك / حمد انت اصلاً ماعطيتني فرصه عشان اتكلم أو ادافع عن نفسي جيت وهجمت علي ولا التفت لصراخي وتوسلاتي

حتى لو قلتلك بعدين الصدق مابتصدقني لانك مصدق شوق ولا فكرت يمكن انها تكذب علي لأنك تحبها ولا يمكن تكذبها 

نفس الشئ لو احد قالي كلام عنك ماراح اصدقه لاني احبك ولا اشوف زلاتك 

حمد / وذا الكلام كله .....تبيني اتركك؟؟؟

ملاك اخذت نفس وتنهدت بألم / مابي اكرهك .....ابي احتفظ ولو بشئ بسيط من حبي لك بقلبي ماابغى تمحي حبك بشي فعولك 

عشان كذا ابيك تطـــــــ.....تطلقني ....وسالت دموعها على خدها صعبه الكلمه تنقال من فم الحرمه حتى لو كانت كارهه لرجلها 

وشلون وهي تحبه وتموت فيه صعبه بالحـــــــــــيـــــــل طلب الطلاق معناه هدم عش وحياة واسره هدم حب توه ماشاف النور 

حمد تضايق واستانس بنفس الوقت استانس لانه بيفتك من ملاك اللي ابوه رافض يطلقها وبيتفضى لشوق اللي توها ترضى عليه عقب الكف اللي اعطاها اياه 

ومتضايق لانه بيخسر ملاك الزوجه المطيعه او الخادمه المطيعه 

حمد وماهان عليه كبريائه وغلبه غروره واخذته العزه بالاثم / الحين من الصبح احبك واحبك وبالأخير طلقني على بالك انك اذا قلتي احبك بتمسك فيك 

وابديك على شوق ....وش ذا اختبار لي تشوفين كاني ابيك واحبك ولالا.....؟؟؟ احلمي بس على قدك مفهوم 

واعرفي انك بطلاقك مني انتي الخسرانه والحمدلله جت منك وانا الكسبان 

انتي طــــــــــالـــــــــــــق ........ولا تحرك لي رمش بطلاقك و طلع وخلاها 

بصدمتها ماتوقعت انه بيتمسك فيها بس ماتوقعت انه بيطلقها بهالسهوله هاذي بدون مايعارض 

وكانه كان ينتظرها تطلبه منه هانت عليه عشرة سنتين كانت تتمنى فيه رضاه منوه 

ماتنكر انه كان بداخلها امنيه انه يعارض ويتمسك فيها أو يعاند ويخليها على ذمته أو اي شئ ثاني 

المهم تبقى مربوطه به لو كان كارها وكاره قربها وبيعذبها وبيذلها 

نزلت دمعه يتيمه على خدها .....دمعة الم ...دمعة قلب مطعون ينزف .....دمعة حب ضايع مالقاله مرسى ....

دمعة غدر دمعه جفاء ....دمعة محب صده محبوبه ....قعدت تبكي بنفس مكانها وبهدوء هي عارفه عمر البكاء بصوت ما يرجع غايب ولا يفيد لحد ماشبعت من البكاء ونامت بنفس مكانها 


..................



الصـــــــــبــــــــــاح


فتحت عيونها ببطء وراسها يألمها من بكاء البارح 

وش جابني هنا .....تذكرت كل اللي صار امس وانها الحين هي مطلقه وجالسه بغرفته قامت بسرعه عشان تطلع 

مـــــــــاشــــــــــــاء الله السهره صباحي أجل اليوم ...؟؟

تراضيتو انتي وحمد ...؟؟

ابتسمت ملاك بوجه ندى اللي ماتدري بانها تطلقت / تقدرين تقولين كذا ههههههههههه

ندى / الله يتمم عليكم الوجه منور اليوم 

هههههههههه صدق ؟؟؟

ندى / يالله انزلي توهم حاطين الفطور انا مفطرتكم اليوم 

الله من متى الكرم الحاتمي والسناعه

ندى / حرااااااااااااام عليك والله اني سنعه بس يوم كانت فيه الشغاله ماكان لي خلق اسوي شئ الله يقلعها من سيره الله ياخذها 

ههههههههه حاقده من قوه تذكرين يوم نقعد نبكي لين الصبح وكل وحده تندب حظها 

ندى / ههههههههه لاتذكريني قلت السالفه لطلال وليتني ماقلتله كل فجر يقعد يتطنز علي ويقول عيدي اللقطه لي كرهني بنفسي 

الله لا يعيدها من ايام ولا يوريها لغالي 

ندى / اتكسرت رجليني من الوقفه يالله خلينا ننزل تحت نفطر 

لالالا معليش عندي شغل مااقدر اخليه 

ندى / بكيفك عضوه الكونجرس بس تراه فطور مايتفوت 

خلاااااااااااص امري لله ذليتيني من اللي تحت؟؟ وكملو كلامهم وهم ينزلون لتحت 

ندى / كلنا ساره وابوي وامي وخلــــ.... الله يرحمها لين الحين ماغابت عن بالي 

الله يرحمها كلنا ماراحت عن بالنا تدرين كم مره اخذ الجوال وابي ادق عليها ماني مصدقه اللي صار 

حتى مبارك ماعاد هو مبارك صار انسان ميت يتحرك شغله لو مامسكه فيصل كان ضاع تعب سنينه 

حتى انا وريم ماله خلق يكلمنا ولا يمزح معنا للآن يلوم نفسه ويتمنى لو مات معهم 

ندى / كلن بدى يسلى اللى هو يقول ابوي انه كلمه وقاله كل شئ قضاء وقدر 

يقول انه قعد يصيح مثل البزر ويقول لا انا السبب 

الله يعينه ويصبره ومع الزمن بينسى 

خليه بالأول يطلع من البيت ويرجع لأهله قاعد بالبيت على ذكراها وين ينسى معه وهي تتراواله بالبيت 

ندى / ولد اخوك مهب صاحي ليه يعذب نفسه كذا ...؟؟

اللي يحب صعب ينسى وشلون لو كان هو السبب بموت اللي يحب 

وصلو لمكان الفطور السلام عليكم صبحكم الله بالنور والسرور

هلا ببنيتي وينك امس رقيتي ولا عاد شفناك 

لفت ندى لها بابتسانه خبث / مهب فاضيه لكم عندها الأزين وش تبي منكم 

أم حمد / من ذا اللي ازين منا ؟؟؟

ندى / ههههههه حمد من غيره 

أم حمد / تصالحتو يمه ؟؟

ملاك ابتسمت بالم وهي تمثل الفرحه 

وحاولت طول الوقت انها تستانس وتنبسط وتنسى تبي تكون جلستها الاخيرة معهم مافيها لاكدر ولا زعل 

اجتمعو العصر كل الأخوان والبيت كان ازعاج ووناسه حمدت ربها ان البسمه والضحكه رجعت للبيت 

قاعده تناظر الوجيه اللي حولها وترسما بقلبها بتودع البيت اللي لمها ووقف معها وقت محنتها 

تناظرهم وهي مبتسمه ابتسامة مودع خانتها الدمعه ونزلت على خدها خلاص بتفقد هالناس الطيبه اللي حولها 

بترجع يتيمه مثل اول من دون ام ولا اب بعد مالقت حظن الام والاب بتفقدهم من جديد 

حرمتني ياحمد من حظن امي وابوي بعد ماحرمتني من حظنك 



.......................


بــــــــــــعـــــــــد الـــــــعــــــــشــــــــاء 


تسلم يدينك ملوكه رووووووووووووووعه العشاء 

بالعافيه حبيبتي 

واله من جد يهبل طبخك..... اشوى انك جيتي ببيت جدي عشان نلقى احد يطبخ طبخه حلو مو ساره ذا اللي ماتعرف تسوي شاهي بتروح لثالث ثانوي وهي ماتعرف تسوي شئ 

ساره / وليه اسوي وفيه طباخه وشغالات ليه اتعب عمري؟؟؟

ملاك / حلو لو انتي طبختي هاذا بيتك مو بيت الشغاله والطباخه حلو الواحد يرتاح فتره وتطبخ الطباخه بداله بس مو على طول الخط 

ساره / يصير خير لا جيت اتزوج اتعلم اطبخ 

ملاك / ههههههههههه البنت من الحين تطري الزواج بعدين وش بتسوين بتخطبين لنفسك هههههه

حمدت ربها ملاك بسرها انها بتطلع من البيت وكلهم راضين عليها ولا احد شال بخاطره عليها 

وكان هالعشاء هو اللوداعيه لهم منها 


ترن ترن ترن 

آلو هلا مبارك 

ايه ايه جاهزه دقايق بس 


طلعت فوق ونادت الشغالات ونزلو شناطها ونزلت بعدهم وهي لابسه عبايتها 

كلهم لفو لشناط وملاك اللي نازله 

أم حمد / بترجعين اليوم للبيت ؟؟ ماقالي حمد شئ 

ملاك ابتسمت ابتسامة حزن / لا انا ابرجع اليوم مع مبارك 

أم حمد / هو اللي بيوصلك للبيت 

ملاك / لا انا ابرجع معه لبيت اهلي ......خلاص انا تطلقت من حمد ...

كل اللي بالمجلس ارتفعت اصواتهم بالأستنكار / طلقك متى ووين وحنا وينا عنكم 

ملاك وهي ترسم ابتسامه بالغصب على وجهها / امس بالليل يوم رقيت 

ندى لامت نفسها على غبائها وكلامها مع ملاك وناظرت ملاك بنظره اعتذار

فهمت ملاك عليها وابتسمت بوجهها وهزت راسها دليل قبول اعتذارها 

أنا كنت ابطلع من زمان بس ماقدرت اخليكم بعد موت خلود الله يرحمها ... بس الحين الحمدلله رجعتو مثل اول وازين 

كلهم سكتو ماعندهم كلام يقولونه هم عارفين وش سوى ولدهم بها وعاذرينه لو طلبت منه الطلاق وكثر خيرها انها ماضرته بشئ

يالله مع السلامه اشوفكم على خير ....واشوفك ياساره وانتي عروس وتطبخين لرجلك ههههههههههه....

كان ضحكها ممزوج ببكاها صعبه لحظة الوداع ناس تحبهم وتغليهم صعب انك تفارقهم وشئ غصباً عنك وهم مالهم ذنب 

قامو يسلمون عليها وانتقلت من حضن لحضن ودموعهم تخالط بعض لحظات الوداع الخيره 

بتطلعين ولا انتي مسلمه علي 

لفت ملاك لأبو حمد هو الشخص اللي بتفقده اكثرهم هو الرجل اللي عوضها عن حنان ابوها اخوها عبدالله مع حنيته وحبه لها الا انها مالقت حنان الأبو عنده 

راحت له وارتمت بحضنه وقعدت تبكي فراقه وحرمانها من حضنه 

سامحني يبه بس ماقدرت اصبر والله ماقدرت 

أبو حمد / مسموحه يابنتي مسموحه الله يلوم اللي يلومك 

قامت من حضنه وحبت يده وراسه وحبت يد ام حمد وراسها وطلعت من البيت اللي شهد آخر ايامها معهم 



الحين كل ذا الشناط والصياح ليه هو مسويلك شئ 

لا.... بس ماقدرت اصبر مااقدر استمر مع رجال متزوج علي افهمني يامبارك عاد 

مبارك تنهد / يعني بتطلبين منه الطلاق 

انا تطلقت منه خلاص 

وقف السياره مبارك فجأه وجت ملاك على قدام من قوة توقيفته / نــــــــعــــــــم تطلقتي متى وليه ماقلتيلي ....؟

بسم الله ...مبارك بغيت تموتنا 

مبارك طنش حكيها / متى تطلقتي .....ومن شاورتي ...ولا طقت براسك تطلقين تطلقتي ماوراك احد انتي ولا مات ابوك صرتي حرة نفسك ؟؟؟

لا تصارخ علي ....امس بالليل طلقني 

مبارك / لاوالله وليه توك تتكلمين وليه جالسه ببيتهم للحين .....؟؟

مبارك تكفى ماني برايقه لك اللي صار صار وخلاص هذاني بسيارتك لا تزودني اللي فيني مكفيني وادخلت بنوبة بكاء شديده 

كانت ماسكه نفسها ببيت أبو حمد بس خلاص ماعاد تقدر تصبر زياده وكلام مبارك زادها واستسلمت لدموعها 

رحمها مبارك بس ولو مفروض ماتسوي شئ كبير مثل هذا بدون ماتشاور احد وليه عقب ماتطلقت امس جالسه عندهم يوم كامل 

بس قلبه ماطاعه يقسى على عمته وقف سيارته على جمب / ملاك آسف والله اني عصبت عليك بس صدمتيني باللي سويتيه 

وبدون ماتشاورين احد اكيد عماني بيزعلون منك وبيعصبون خلاص تعالي اسكني عندي بالبيت 

أنا مالي شغل باحد حياتي وانا حره فيها كفايه انهم تحكمو بحياتي لين ماقالو بس بعد بيتحكمون فيني بعد زواجي ماحد له حكم علي انا حرة نفسي ورجعت تبكي وهي تحط يدينها على وجهها 

حن قلب مبارك وحس انه زودها قرب لها وحضنها وقعد يواسيها 

طق طق طق 

فزع مبارك من ذا اللي يطق دريشه السياره 

بعد عن ملاك وفتح الدريشه لقى الشرطي قدامه / نعم ياخوي اي خدمه ....؟؟

الشرطي / ليه موقف السياره بالشكل هاذا ؟؟

كان عندي مكالمه ولا حبيت اكلم وانا اسوق فيها شئ ذي ....؟؟

الشرطي بنظرات شك / لامافيها شئ بس فك التظليله ممنوع تظلل الزجاج الأمامي 

نزل مبارك يفك مع الشرطي التظليله الاماميه ويعطيه بطاقته 

الشرطي / انت متزوج ....؟؟

مبارك تذكر خلود واكتسى وجهه حزن والم على فراقها / ايه نعم 

الشرطي / البيت استر لكم بدل الشورارع ترى التظليله خفيفه وكنتو باينين من وراها بس حبيت انبهك مب كل الناس تفكيرهم واحد 

لو اني مااعرف اهلك وانكم اجواد وماتطلع الزله منكم ولا مسكك غيري كان الحين سين وجيم 

مبارك انحرج من الشرطي ماعرف وين يودي وجهه منه / ان شاءالله بس خبرك معرس جديد 

الشرطي / ههههههههه ماعليك مرينا باللي مريت فيه يالله مع السلامه نشوفك على خير وسلمني على عمك عبدالله 

يوصل بإذن الله 

ركب السياره واول ماسكر الباب انفجر ضحك ولا قدر يسوق 

ملاك / بسم الله وش فيك انت ...؟؟

مبارك ماقدر يرد عليها من كثر الضحك 

بعد ماهدى بشوي 

تدرين ان التظليله خفيفه والشرطي شافني وانا حاضنك ويحسبني زوجك ويقولي البيت استر لكم 

ههههههههههههه وانا ماشي معه قلتله توي معرس قاللي مرينا باللي مريت فيه مايدري انك عمتي وان حرمتي ممــــــ آآآآهـ الله يرحمها 

وسكت وسرقته الذكرى لأيامه مع خلود وفرحهم بحملها ووشلون هو بغباءه واستهتاره ضيعهم مسك الدركسون بقوة وشوي ويتفتت تحت يده 




...........................

بــــــــــــعــــــــــد شـــــــــهـــــــــــر


ندى قوليلها اقنعيها ترجع ....والله حياتي انحاست من دونها صرت كني عزوبي من دونها 

ملابسي عند اهلي واكلي من المطاعم 

ندى بعصبيه / الحين تبي ترجعها تقول ملابسي واكلي بترجع خدامه انت ولا ملاك ....

وش تبيني اقولها حمد مالقى احد يطبخله ويغسل ملابسه بالله عليك هذا حكي ؟؟

حمد / أووووووووه قوليلها اي شئ أنا ماعدت استحمل بُعدها افهميها عاد وصك السماعه بوجهها 

استغربت ندى من عصبيته وسكتت ولا قالت لملاك شئ 



.......................


بــــــــــــعــــــــــد شـــــــــهـــــــــــر


آلـــــــــــو 

..........

آلــــــــــــــو فيه احد على الخط 

ملاك انا حمد 

حــــــــــــمـــــــــــــــد

وشلونك ملاك ؟؟؟

ملاك قلبها بيطلع من بين ضلوعها فرحه بسماع صوته وشوق له وحب للحين باقي ماانمحى 

رغم الطعون ...رغم الصدود ....رغم الجفاء ...

حمد وهو يسمع تنفسها المضطرب / ملاك انتي معي ....؟؟؟؟.....مــــــــــلاكـــ انا محتاجك 

ملاك انا ....انا ....ملاك ترجعيلي ...ملاك خليني ارجعك ..انا اقدر ارجعك من زمان ومن درون رضاك بس خايف ماترجعين للبيت او تسوين شئ ثاني مــــــــــــلااااااك 

ملاك وبدت تبكي ...شوقها وحبها له اكبر من طاقتها / نــــــعـــــــم 

ملاك أنا خلاص طلقت شوق ماعادت على ذمتي ....ابرجعك موافقه انتي ولالا ارجووووووووك وافقي...؟؟

ملاك بفرحه [طلقها عشاني طلقها عشاني ....يبغى يرجعني حمد ترجاني حمد محتاجني ماقدر على فراقي .....يعني يجبني يحبني ]

وانرسمت ابتسامه على وجهها / صدق حمد طلقت شوق عشاني وتبي ترجعني ....؟؟

اكيد بطلقها خانتني تبيني اخليها على ذمتي 

ملاك بااستغراب / خانتك ...؟؟!!

ماقالتلك ندى بنت الكلب ذا الــــــــــــــ....مسكوها الهيئه مع واحد ولها سنين وهي معه ذا الـــــــــ....

وانا المغفل اللي صدقتها وحبيتها ووثقت فيها أنا استاهل ماسمعت كلام ابوي يوم حذرني منها عادنته وتزوجتها باللحيله استمر حمد بكلامه وسبه لشوق ونسى مشاعر اللي يكلمها 

ملاك تحطمت آمالها اللي بنتها من دقايق تحطمت فرحتها [دق بس مو عشاني عشانها يحبها للآن يحبها رغم خيانتها اللي ماتغتفر ....

دق لأنه محتاج احد يسمعه محتاج احد عنده ويوقف معه اكيد ان اهله كلهم يلومونه الحين ...صدمته بشوق خلته يلجأ لي انا يلجا لوحده يكرها لوحده اهانها وذلها 

اكيد جرحه كاااااااااااااايد ولا ماتنزل وترجاني وترجى ملاك اللي يستحقرها ]

ملاك / حمد انت جرحتني وجرحتني وسامحتك ورديت جرحتني من دون ماتراعي ان لي مشاعر واحساس 

لكني ماعدت ملاك اللي تغفر وتسامح لا ...انا اخذت منك الكثير والكثير أخذت منك شده وقسوه وعناد وقلب اسود مايسامح ولا يغفر لأحد 

عرفت منك وشلون اصد واكره عمرك مااجتجتني الا مره وحده احتجتني وسيله عشان تحقق غايه وبالأخير خسرت كل شئ الوسيله والغايه 

ملاك / حمد 

حمد / هلا 

ملاك / لا عاد تدق ماعاد فيني قلب يستحمل فعايلك بحفظ الله وامانته وسكرت السماعه 

ودموعها تغسل خدها بصمت كعادته 



وداع جروح ياجارح وداع مابعده جراح 

وداع الحب ضيعته وشوق يشتغل فيني 

ابي اعرف وش اخطائي وش اللي اجبرك تجتاح 

وتتمادى في تجريحي وبالقسوة تجازيني 

تجرعني العذاب ألوان وكفي لعيني صار مراح 

رويت الكف من عيني وكف جاء يهديني 

اجر الصوت بااعماقي اداري والدمع فضاح 

واذا قالو علامك قلت شئ وطاح في عيني 

ترد اليوم تبغاني بعدما اللي في راسك طاح 

ترى ماني على كيفك بتاخذني وتوديني 

صحيح اني احبك واكذب كانني مرتاح 

ابي قربك وابي بعدك لو الاثنين تشقيني 

أكابر واطلب فراقك ودمعي من عيوني ساح 

وتدري بي انا مااقوى وهذي متعتك فيني 

ويوم اتذكر جراحك كرهتك والغدر ذباح 

ماعاد اطيق لو صوتك وداع وخاطرك فيني 

.................................

بــــــــــعــــــــــد ســــــــــنــــــــــه 


والله انتي وحمد حاسبيني لعبه عندكم هو يرسلني وانتي ترديني وعلى ذا الحاله ماترحموني وتقولن هاذي حامل تعبانه 

خلاص ياندى قفلي على الموضوع عشان ماتتعبين وترتاحين ....كان ماعندك موضوع غير خليني أقوم اسوي العشاء لمبارك اصرفلي 

ندى/ ملاك ارحمي حاله كل يومين وهوناط عندي يبيني اكلمك 

ندى خلاص انتي ارحميني مااقدر ارجعله مااقدر ...... بتظل ذكرى اللي سواه حاجز بيني وبينه مااقدر اتخطاه ولا اقدر اهده 

ندى/ ملاك حمد يحبك ويبغيك شوفي له سنه حتى مافكر يتزوج لأنه يستناك ترجعين له 

حمد عمره ماحبني ولا راح يحبني هو بس تعود على الحياة معي وعارفني وعارف أطباعي واخلاقي 

وخايف يتزوج وحده وتصير مثل شوق فأنا اضمن الأحتمالات بالنسبه له 

ندى/ الواحد اذا حب يضحي .....ملاك ارجعي عشانك انتي عشان حبك له وبالحب بتقدرين تغيرين كل شئ 

ملاك بحزن نفس كلامي اول ماتزوجته لكني كنت غلطانه الشكل هو الأساس عند حمد 

كان دايم يقارني بزينه وزين شوق ويتطنز علي بس مافادني زينه ماطالني غير شين فعوله 

ندى/ يعني انتي الحين خلاص ماعدتي تحبينه ...حبه بقلبك مات ....خلاص نسيتيه ؟؟؟

ابتسمت ملاك ابتسامت حزن لندى ولا ردت عليها اللي بقلبها تجاه حمد من حب لا يمكن توصفه كلمات أو توحيه أوراق 

حب مامحته القسوه والكره والصد ....


قالو نسيته قلت مابالزمن خير 

بيني وبينه المسافه بعيده 

قالو نسيته ؟؟ قلت حبي اساطير 

وشلون ابنسى خافقي صار بيده 

قالو تحبه ؟؟ قلت يدري به الطير 

مل القلم من كثر ماكتبت قصيده 

قالو شكيته ؟؟ قلت ماشكيه للغير 

والمبتلي كثر الحكي مايفيده

قالو تكلم قلت اسراره فبير 

يانا خلوني على مااريده 

قالو تصبر قلت هاذي مقادير 

نصبر على عوج السنين العنيده ....................


فـــــــي مــــكـــانـــ ووقـــــــتـــــــ آخــــــــــر



خطبتها 

نــــــــــعــــــــــــم وش تقول انت مانت صاحي 

اللي صار عاد خطبتها وانتهى الموضوع 

انت بعقلك يومنك تخطبها تظن اهلها بيوافقون عقب اللي صار 

مافكرت بالي بيصير مافكرت فيها هي وبردت فعلها لو تدري انك خاطبها 

الظاهر صار لعقلك شئ ؟؟؟

اوووووووه لاتزعجيني مادري كيف خطبتها والله ماوعيت للي سويته الا يوم ركبت السياره 

ان شاءالله ماتوافق عليك انهبلت والله انهبلت 



الـــــــــجـــــــزء الأخـــــــــــيـــــــــر



-وافـــــــــــقــــــــــــتــــــــ تقوله صادق انت ؟؟

والله ليه اكذب ؟؟ انصدمت ماتوقعتها توافق 

-انت تسرعت اصلاً خطبتك لها من الأساس خطأ 

عارف اني غلطان بس قلت بترفض عشان كذا ماشلت هم لكن لما وصلتني موافقتها 

عرفت مدى غلطتي وحجمها .....تتوقعين غاصبينها ؟؟

-مااعتقد .....ابوي ماعنده شئ بالغصب اكيد الموافقه عن قناعه من ساره بس ليه وافقت عليك وانت كنت رجل اختها هاذا اللي ماقدرت افهمه 

معنها مدلعه ولا ينرد لها طلب وراسمه احلام لزوج المستقبل انت مستبعد منها بسبب فارق العمر اللي بينكم وتجربتك السابقه مع غيرها 

الحين وش السوات تورطت مااقدر اكنسل ولا اقدر اتمم الزواج هاذا 

-انت غلطت تحمل نتيجة غلطك 

كلميها ملاك قوليلها مبارك مايقدر يتزوج وحده بعد خلود قوليلها انه تسرع قوليلها تراها بتتعذب معي قزليلها اي شئ بس المهم انها ترفض والرفض يجي منها ولا مني مابي اصير ناكر للجميل 

-انت انهبلت يازيني رايحه للبنت اقولها ارفضي ولد اخوي لأنه بيعذبك ويبهذلك وخطبته لك كانت هبال منه ولعب لو تقطعني ماقلت لها 

لا تسكرينها بوجهي .....المشكله انهم لهم فضل علي ماحاسبوني يوم ماتت بنتهم معني كنت انا السبب بموتها 

ماطردوني ولا كرهوني بالعكس وقفو بجمبي وطلعوني من حزني وكني ولدهم 

مااقدر الحين ارفض يوم وافقو علي آآآآآآهـ وش السواة الحين ؟؟

-ماادري لا تسألني ....مادري وش اللي ضربك على راسك وخلاك تخطبها قضو الحريم ؟؟؟

تشبها ياملاك تشبها نسخه منها كنها هي .....نفس الوجه والجسم والضحكه والشطانه ..ابتسم وهو يتخيلها 

كأنهم توام ...شفتها تلعب ويا فارس بالحوش ماقدرت ارفع عيني من عليها نسيت كل شئ مراجلي وشيمي ولا صديت عنها ولا تنحنحت 

كل شئ ضاع بشوفتها بغيت اناديها واقولها خلود بس فارس كان اسرع مني ونادها بساره انحفر اسمها بعقلي 

واول ماشفت خالي بو حمد خطبتها من دون تفكير وماوعيت للي سويته ولا فكرت فيه الا بالسياره وكان الوقت فايت على اني اتراجع 

رحمت ملاك ولد اخوها مبارك وسكتت عنه فعلاً كانت ساره نسخه من خلود في كل شئ بس ساره اهدى شوي من خلود 

وحزنت لحال ساره قبل ماتجي على اللي بتشوفه من مبارك [ان شاءالله تقدر تغيره وتخليه يميل لها ]




..........................


بــــــــــــــعــــــــــــد أربــــعـــــــة أشــــــــــهــــــــــر



تم الزواج بعد شهرين من الخطبه بالعطله الصيفيه 


-مبارك يحب هذا الحلى ؟؟

أووووووووه يموووووووت عليه ودايم اسويه له 

-اممممممم طيب تعلمينياه ؟؟

ههههههههه وش عندها ساره بجلالة قدرها تتعلم الطباخ 

-لا تضحكين علي ...وابتسمت بإحراج ....بتعلم عشان اسويه لمبارك 

الله الله تطوراااااااااااات سارونه 

-هههههههه خلاااااااااص ملاك 

وشو هو اللي خلاص ؟؟

التفتو كلهم على مبارك 

ملاك / بسم الله من متى وانت هنا ؟؟

مبارك / بسم الله على عمرك توي جاي ولقطت آخر كلمه 

ملاك / هههههههه لا بس حرمك المصون تبي تتعلم وشلون اسوي الحلى عشان تذوقك اياه من يدها اكيد له طعم غير بيصير ...صح ؟؟

التفت مبارك على ساره اللي منزله راسها بحيا منه / تسلم والله هاذي المره السنعه ......واكتفى برده هاذا وطلع من المطبخ 

استغربت ملاك من رد مبارك البارد .....كانت اذا جت للبيت على حياة خلود مايخلي فرصه الا يتغزل فيها ولا يسوي حركه من حركاته اللي تحرج خلود وملاك 

ولا يهتم بوجود احد عندهم ....لكنها تشوف مبارك ثاني انسان بارد بتعامله مع ساره يمدح ملاك ويحضنها ويبوسها بس ساره لا ......وكانه فيه خطوط حمرى بينهم مايقدر يتعداها

بس لازم تكلمه شكل البنت تميل له وتبيه ولا كان ماوافقت عليه وبتتعلم وش اللي يحب من الأكل وهي عمرها ماطبخت ...بس يمكني ظالمته يمكنه تغير وصار يستحي يسوي شئ قدامي 

وانا الغبيه لاصقه فيهم 24 ساعه وناسيه ان مالهم شهرين من تزوجو ابفضيلهم الجو واروح اسوي جوله ببيوت خواتي 

وعزمت امرها وسوت اتصالاتها وخبرت خواتها انها بتنام عندهم وتستغل العطله 



....................


لا والله ومن قالها تطلع من البيت من دون ماتقولي 

هي قالت بتفضيلنا الجو شوي ماتوقعتك تزعل 

مبارك بعصبيه وعلا صوته / ومن قالها ابيها تفضيلنا الجو وليه تفضيه اصلاً لكن دواها عندي 

سكتت ساره لما شافته معصب ولا يتحاكا وتذكرت كلام خلود عنه اذا عصب مايبي احد يرد عليه وفضلت السكوت

وانسحبت من الصاله بهدوء


.....................

-من قالك تتطلعين من البيت بدون ماتقوليلي 

مبارك لا تصارخ فجرت اذني الله يهديك بس....توك معرس انت وقلت افضيلكم الجو عشان تاخذون راحتكم شوي

-وليه تفضينه انا مستحمل البيت عشانك فيه تقومين تتطلعين 

مبارك وش ذا الكلام ؟؟

-بلا مبارك بلا هم مااقدر اتصور ان لي زوجه غير خلود حاولت أأقلم نفسي 

على فكره ان زوجتي ساره ماقدرت ....أحس اني اخون خلود الله يرحمها بعد ماذبحتها ومع مين ؟؟؟ مع اختها 

مااقدر مااقدر

مــــــبــــــــارك انت عارف وش قاعد تقول ؟؟

انت كذا تلعب بساره ومشاعرها ....كان هاذي فكرتك ليه خطبتها من الأساس 

ليه تتزوجها وتعذبها معك وانت مو قد الزواج ... حسافه يامبارك حسافه وين العقل والمرجله اللي عندك 

وش ذنب المسيكينه ....؟؟ 

انا ابرجع للبيت بس مو عشانك لا لأنك ماتستاهل ابرجع عشان ساره حرام اخليها مع واحد مثلك ...وسكرت السماعه بوجهه

وذكرى حمد واللي سواه فيها تمر قدام عيونها ورأفت لحال ساره وانها اكيد بتمر بالي مرت فيه هي الصد والبرود والجفاء 

شعور صعب صعب خصوصاً لاكنت تحب وشكل ساره تميل لمبارك ../ الله يعينك ويصبرك على مابلاك 


..............................



فـــــــي وقـــــــتـــــــ آخــــــــــر



-يالله آخرتينا كل هذا لبس ؟؟

طلعت من غرفة التبديل وهي بكامل زينتها 

فتح فمه على الاخر وهو يشوفها بهالشكل جمالها طاغي ونعومتها ساحره كانت فاتنه وحياها مجملها زود 

شرق بالهواء اللي دخل بحلقه / كح كح كح 

بسم الله عليك ...ركضت له وصارت تضرب ظهره بنعومه ....وهو داخ من عطرها 

راحت صبت له مويه من ثلاجه الغرفه وعطتهياه / بالعافيه عليك ....هااه الحين ازين ان شاءالله ؟؟

هااااااه ؟؟

مباااااارك وش فيك ...أقول الحين ازين 

مبارك / ايه ايه ازين يالله قومي خلينا نطلع

انقهرت ساره منه حتى ماكلف نفسه يمدحني قامت عشان تلبس عبايتها 

ساااااااره مو كنا الفستان عاري شوي 

ماتت من القهر هاذا اللي انتبه له انه عاري.... بس لازم التزم بخطة ملاك 

كيد الحريم وحيلتهم واسعه أقدر استغلها واخليه يلتفت لي شوي 

لفت له ورسمت على وجهها احلى ابتسامه بدلع / لـــــيـــــــه مـــــــو حـــــــلـــــــو ؟؟؟

خلاص مبارك ماله طاقه عشان يقدر يتحمل كل هذا منها /انا ماتكلمت عن الحلاة ...انا اقول عاريييييييي

ساره مصممه تمشي بخطه ملاك وطنشت تفشيلته لها ...قربت له ولفة يدينها حول رقبته وهالشئ اللي استغرب منه طول 6 شهور من زواجهم ماسوت هالحركه معه

اغيره يعني هذا استر واحد عندي ...؟؟ وناظرته نظره سحرته وهزته .... تعال معي اختارلي فستان غيره على ذوقك 

مبارك فك يدينها بسرعه وباس جبينها / لالالالالا الله يرحم والديك ذا حلو ويمشي الحال ..... يالله خلينا نطلع تاخرنا على الجماعه 

وبنفسه [انا هذا ويالله قدرت امسك نفسي وشلون لو تبيني اختار لها عز الله ماخليتها تروح للعزيمه هذا استر واحد اجل الباقي وشلون ؟؟]

ضحكت ساره على شكل مبارك وحركته المكشوفه وعلى كذبها هي مختاره اعرى شئ عندها عشان الخطه / انا وراك وراك ليييييين مااجيب راسك ذا اللي رافعه علي 


.................................


فــــي صـــبـــاح عــيــــد الـــــفــــطـــر



-أفتحيلي أنا عند الباب 

صدق والله يالله دقايق وانزلك 

فتحت الباب وسلمت عليه 

-من العايدين من الفايزين تقبل الله 

منا ومنكم صالح الأعمال وشلونك بشر عساك بخير 

الحمدلله مانشكي باس .....بس هاذا معتل ....ويأشر على قلبه 

-هههههههه والله انك سوالف ياحمد ....أجل قلبك معتل هااااه ؟؟؟ ومن اللي عاله ؟؟

انتي عارفه انه معتل من ذا اللي عندكم .....ولا هي معطتني وجه حتى بالعيد ماتسلم 

-أنت داق عليها ؟؟!!

هـــــاه ....ايه داق 

-حمد انت ماتتوب دايم تسكر بوجهك السماعه وترجع تدق عليها 

وش أسوي ابي اسمع صوتها الشوق ذابحني 

-هههههه من كان يصدق ان حمد يحب ويشتاق لملاك ويسولف معي عادي بدون ماينافخ الـــــــــــلـــــــــه كبرت ياحميدان 

حميدان بعينك أنا الشيخ حمد رجل الأعمال المعروف وصاحب شركات .......للأكترونيات توقلين عني حميدان 

-الله الله لا يطيح نصك بس هههههه

اااقول ســــــــاره 

-وفيها مطمطه بعد قول يااخوي قول 

ابي اشوفها 

-ساره طيرت عيونها / من صدقك انت ؟؟!!

بس شوي ثانيه بس ....طلعيها الحوش وانا ابطل عليها من دريشة المجلس ولا من اي مكان من دون ماتدري 

-حــــــــمــــــــد وش ذا الحكي حرام علي اخليك تشوفها مايجووز والله لو تدري لتقلب البيت على روسنا 

حمد بإستسلام وقلة حيلة / طيب وش اسوي دبريني اب اشوفها مشتاق لها حــــــــــيـــــــــــل

-أنت ماتمل كل يومين ناط تسلم علي وبالمناسبات ترتز اول واحد كل هذا عشانها وهي ماهب معطيتك وجه مامليت انت ؟؟

وش اسوي ياليتها تحس فيني شوي 

-بعذرها من اللي شافته على يدينك يحقلعا تصدك

حمد يتنهد / آآآهــ الله يعين 

طيب امسكي عطيها هاذا وقوليلها عيديه من حمد ....للآن مانسى وش اللي تحب هي 

ومد لها علبة حلاو جواهر ....اخذتها منه ساره وهي تضحك على هبال اخوها 

دخل عليهم مبارك وكانو قاعدين بحديقة البيت سلمو وعايدو بعض ......وفيه عيون تراقبهم 

تراقبه هو بالذات في كل مناسبه وفي كل يوم تتوقع تشوفه تنتظره لأجل تكحل عيونها بشوفته 

وتروي حبها وتطرب اذنها من سماع صوته 

لين الحين الحب اللي بقلبها تجاهه مامات رغم الألم رغم القسوه رغم الظلم رغم البعد والطلاق

حبه بقلبهل يزيد يوم بعد يوم ماعمره نقص او تبدل 

سكرت الستاره وانسدحت على السرير وغمضت عيونها ...

وكانها تسكر على صورته داخلها وتخاف عليها من الضياع من ان صورته محفوره بقلبها ولا يمكن تنساها او تمحيها السنين

ملاك / كل عام وانت بخير ياروح وقلب ملاك 


ياسمي النور .....يالنور البعيد 

ياسراب عن عيوني ماابعده 

ياغرام عاش في عين الفقيد 

ماذكرت الا عزاه ومولده

ماتشوفك عيني الا كل عيد

شوقها للوصل نار موقده 

ايه احبك من قديم ومن جديد 

واحتملت الهم قومه وقعده 

كفو ياقلبي ويانعم العضيد 

اصبر بالصبر حزنك تفقده 

ادري انك بالحشا تنبض وحيد 

وخفقتك بين الضلوع مقيده 

كم جرعت المر في حبل الوريد 

يوم دب الياس في كل جسده 

الليال السود يدها من حديد 

وكل مايقرب وصالك تبعده 

أيه اريدك والزم العلم الاكيد

ماقوى الشاقي يشوف بك سعده 

ايه اريدك وادري الحظ العنيد 

يحرم الجفن المشقى مرقده 

ولو نريد .. .. الله يفعل مايريد 

ولا سواه مع المكاره نحمده 




................................


فـــــــي وقـــــــتـــــــ آخــــــــــر


تعبت تعبت آآآآهـ كل ماله ويبعد ويصد حاولت بكل اللي اقدر عليه بس هو ولا كاني موجوده 

مادري ليه تزوجني مادري ليه اختارني من بين الحريم عشان يعذبني بس 

مدامه ماقدر ينساها للحين ليه يتزوج .....تحملت كثير بس ماعاد عندي صبر انا اموت باليوم الف مره 

لا شفته وشلون يتصرف معك ومع خواته وانا زوجته كاني الغريبه بينكم 

يناديني باسمها دايم يغلط ويناديني باسمها ويقرب لي ويعاملني بحب ويبعد عني وكانه قام من حلم جميل واكتشف اني ساره مو خلود

تزوجني عشاني اشبهها صح ؟؟!! تكلمممممممي عشاني اشبهها ؟؟

سكتت ملاك ماتدري وش ترد عليها كلامها صحيح وعذابها قوي وجرحها كايد 

كرهت وجهي اللي يذكره فيها وجهي الحاجز بينا يتذكر فيني خلود 

كنت عارفه قبل لااتزوجه ان هاذا بيصير ...وش اسوي هااااه قوليلي وش اسوي ؟؟؟آآآهــ آآآآهــ آآآهي

حضنتها ملاك تهديها بصمت ماتدري وش الكلمات اللي يمكن تصبرها وتواسيها 

ليه توافقين عليه مدامك عارفه ان ذا بيصير ؟؟

أحـــــــــــبــــــــــــه من كنت بالمتوسط وهو فارس احلامي 

كانت خلود تتكلم عنه وتقول كل شئ يصير لها معه

كنت انام واقوم على سيرته صار دايم يزورني بحلمي 

واغار من خلود ....ابتسمت بحزن وهي بحضن ملاك 

تخيلت اني زوجته وام عياله احلام كـــــــــثـــــــــــيــــــــرة رسمتها 

كنت اظنها احلام مراهقه شافت رجال قدامها وسيم ورومانسي وغني 

وتعلقت فيه ماتوقعت ان ذا الحب بيكبر والمراهقة بتنضج وبيظل حبها بقلبها مامات 

تمنيت اني معه يوم وفاة خلود اواسيه واوقف بجمبه تصدقين يوم شفت حالة بعد وفاة خلود الله يرحمه 

غرت من خلود حتى وهي ميته 

ماتتخيلين سعادتي يوم قالي ابوي عن مبارك انه خطبني بغيت اطير واحضن ابوي 

هههههه الـــــــــلــــــــــه أحلامي تحقققت واخيراً 

بس مادريت انه خطبني عشان للآن خلود بباله حيه ماماتت ويبي يحيها فيني 

مايدري انه كذا يعذبني ويجرحني آآآآآآهــ

يقولي اجلي موضوع الحمل مابي عيال الحين ....بس هو مايبي عيال مني 

يبي عياله من خلود بس ....انا عارفه مقصده بس ماقدرت اقوله كذا بوجهه خفت اجرحه ولا اقلب عليه المواجع 

ليه احلامنا ماتتحقق واذا تحققت تصير ناقصه كلها الم وعذاب وجروح 

ملاك طول هذا الوقت وهي ساكته ساره صدمتها بكلامها من اوله لاخره 

ماتصورت ان ساره المدلعه شايله كل هذا بقلبها وصابره حياتها مع حمد تنعاد قدامها 

لكن الأشخاص مختلفين والظروف مختلفه نفس الصد والبرود 


..................


دخل ومعه ورده حمراء والشعور بالذنب ياكله اكل بعد الكلام اللي سمعه 

دور عليها بالصاله والمطبخ ومالقاها رقى لغرفته لقاها نايمه على السرير 

والقميص اللي لابسته مخليها حوريه نايمه بسلام 

بدل ملابسه ببجامه وانسدح بجمبها ومقابل وجهه وجهها وهو يحرك الورده على وجهها بهدوء

ابتسم على حركات الأنزعاج اللي انرسمت على وجهها بنعومه

فتحت عيونها ببطء والنوم ماليها واتسعت عيونها وهي تشوف الورده قدامها وابتسامته اللي تذوبها 

مــــــــبـــــــارك 

عــــيــــــونـــــــه 

ساره تغمض عيونها وتفتحها وترجع تغمضها / حلم حلم 

فتحي عيونك انا قدامك مب حلم هذا حقيقه وهاذاي احلى ورده لاحلى زوجه 

ساره دمعت عيونها من تصرف مبارك اللي تمنته من اول زواجهم وتحقق بالأخير 

ليه ليه ...؟؟ جايبلك ورد عشان تنبسطين تقومين تبكين 

زاد بكى ساره من كلامه ولمست الحنيه بصوته اللي مفتقدتها 

جلس مبارك وصار يمسح على راسها وهي منسدحه / سارونه انا ادري اني عذبتك معي 

وجرحتك كثير وخيبت آمالك بالزوج اللي تمنيتيه بس ابيك تصبرين علي شوي 

صعب علي اني اتقبل وضع اني اتزوج بعد خلود الله يرحمها ومن مين من اختها ......اوعدك اني اتغير وبسوي كل اللي اقدر عليه عشان ابسطك واعوضك 

عن الشهور اللي فاتو بس انتي ساعديني عشان تستمر حياتنا مع بعض شوية وقت وشوي مني وشوي منك ونتخطى كل اللي يواجهنا 

قربت له ساره وحطت راسها على رجلينه وحضنت خصره وكملت بكاها 

خلااااااااااص بتودع ايام الحزن والعذاب وبتبدا ايام السعاده صحيح بتواجهم ايام صعبه بس مادمهم تفاهمو وتعاهدو 

انهم يبنون حياة سعيدة كلها تفاهم وحب بيتخطون كل شئ يواجهم

مو شرط ان الحياة الزوجية يكون اساسها الحب احياناً يكون حب من غير تفاهم واحترام وينهدم كل شي بينهم

واحياناً يكون تفاهم من دون حب لكن الحياة تستمر والحب يجي مع حسن العشره ومع مرور الزمن 

يصير كل طرف مايقدر يستغني عن الثاني 



.....وانفتحت صفحة جديده من حياتهم ...


...................................



بــــــــــعــــــــــد ســــــــــنــــــــــه 


يالـــــــــلـــــــــه اخرتونا كل ذا لبس 

بالله عليك وش اسوي اطير ؟؟!!

تراها عزيمه مهب عرس 

بلا اللي فيني مو فيك ولا ماقلت بسرعه 

عاد وش اللي فيك ؟؟ من كبر الكرشه ؟؟....اللي يشوفك يقول بالشهر الثالث مب الشهر الثامن وش بتجيبين لي انتي ابرص الظاهر مب ولد 

أقول اسكت تراها واصله معي من ولدك من اصبحنا وهو يفحط ببطني ماخلاني ارتاح ولا انام وتجي انت تكملها وتتطنز علي 

هههههههه وش فيكم ياجماعه هدو اصواتكم واصله للجيران 

ملاك تعالي شوفي مايكفي تعب الحمل وقرفه يجي يتطنز علي بالله هاذي حاله ؟؟

ملاك / والله معك حق يعني تشوف الوقت مناسب عشان تتطنز عليها 

غثاء اختبارات وحمل وبيت ....ابتسمت ساره ان فيه احد واقف معها ويدافع عنها .....

ملاك / انتظر لين تجي للشهر التاسع وتتازم النفسيه اكثر وتطنز عليها على كيف كيفك 

ملاك + مبارك / هههههههههههههه

ساره / تطنزي تطنزي وش عليك تخرجتي وانا لين الحين اكرف

ملاك / ياحبيبتي انا تعبت اترام صيفيه وغثاء لين تخرجت الحمدلله ......ويالله ماصارت عزيمه هاذي بتروحولها ترى تاخرتو 

ساره / مانتي مغيره رايك وجايه معنا ...تعالي وسعي صدرك 

ملاك / لا معليش اليوم تعبت بحفل التخرج ابغى ارتاح واليوم كلهم شفتهم وكلمت امي مزنه واعتذرت منها ووعدتها بجيه ثانيه ان شاءالله 

ساره / على راحتك ....يالله مع السلامه وقفلي البيبان زين 

ملاك/ مع السلامه وبحفظ الله 


......................

في بـــــيـــــتـــ العـــــــائــــــلـــــــه


لاوالله ماتقومين انا ابروح اجيبه 

ملاك هو انتم الضيوف انتو اللي تخدمون 

الجوهرة وش ذا الكلام حنا اصحاب مكان ولا بينا هالرسميات ولا نسينا ماكلينا 

الجوهره / بس فشيله قدام خواتك انتي اللي تخدمين انتم الحموله حنا اللي نضيفكم 

ملاك / هههههه ماعليك بينا عيش وملح عادي واعتبرو الحموله اللي داخل انا طلعوني من الحسبه 

الجوهره / الــلـــــــه يذكر ذيك الأيام بخير لو تلينين راسك ذا اليابس وترجعين كان اكتملت فرحتنا 

ملاك / الجوهره خلصنا من هالموضوع ولا ترى ازعل واخليك تضيفين لحالك 

الجوهره / هههههههه هو على كيفك يالله قدامي على المطبخ 

راحو المطبخ ....

ملاك / خلاص انتي خوذي القهوه وانا ابجيب سلة الشكولاته اذا جابها السواق مع هدايا المولود

الجوهره / أخاف يتاخر السواق وفشيله ادخل واصب والشكولاته ماجت 

ملاك م مو انتي تقولين السواق قال انا دخلت الحاره خلاص كلها دقايق بس.... بعدين فيه الحلى خليهم يتبدون فيه لين تجي الشكولاته 

الجوهره / شورك وهداية الله يالله ابسبقك اجل 

ملاك دقت على السواق / محمد وين شوكلاته سرعه فيه نفر روح 

انا فيه اجي مطبخ يحط عند باب 

ايه اذا حطيت طق باب عشان ياخذ 

طق طق طق 

ملاك / خلاص خلاص حطه ورح 

فتحت الباب وجت بتاخذ السلال وشافت طرف بنطلون السواق ورجعت سكرت الباب من جديد 

ملاك / محمد انت مايفهم كلام انا ....خلاص روح 

انتظرت شوي ورجعت فتحت الباب لقته للحين عند الباب

ملاك عصبت على هالسواق الغبي وفتحت الباب شوي / محمد روح لا بالنعله على وجهك يالله رووووح

مادرت الا بالباب ينفتح بقوه ويدخل عليها ويمسكها من يدها / آآآآآآآهـــ وصرخت صرخه لولا انه مافيه عازل كان ارتج البيت من صراخها 

بـــــــعـــــد عني ياكلــــــــــبــــــــ وخـــــــــر وتحاول بكل قوتها انها تبعده ....يــــــــــمــــــــــه يــــــــــبــــــــه تعالو شوفو السواق وش يصلح آآآآآهــ وبدت دموعها بالنزول ولا حست 

فيها كل همها انها تخلص نفسها من يده القذره طول عمرها محافظه على نفسها يجي بالاخير سواق ويعتدي عليها ....لكن لازم تنقذ نفسها منه شكل مااحد جاي ومنقذها وبدت تمخش اي شئ تاصله اظافرها 

جات كل قصص اعتداء السواقين على اصحاب البيوت قدام عينها وتخيلت مصيرها بيكون مثلهم 

بــــــعــــــــد عني اتركننننننني يانذل 

ماحست الا انها تهتز بيده / مــــــــــــــلااااااااااااكـــ اصحي انا مب السواق 

وقفت ملاك فجأه عن مقاومتها له ورفعت راسها ببطء لصوت اللي قاعد يكلمها / حـــــــــمـــــــــــد 

تلاقت العيون وتعطلت لغة الحروف بينهم لاهو تركها ولا هي ابتعدت عنه كل المشاعر اجتاحتها بهالوقت 

الحب والشوق والعذاب والألم والخيانه كل مشاعرها من طلاقها تجمعت عليها بهالوقت 

سالت دموعها على خدها ترثي حالها وشوقها وحبها 

ملاك انا أــــــــــــ

فاقت من غيبوبة الحب اللي هي فيه ونشوة الشوق وعرفت مدى خطاها ...بحضن رجال اجنبي عنها وبدون غطاء وبمكان غلط 

فكت نفسها منه بسرعه بس يده للآن مثبته كتفها / ملاك اسمعيني ابشرحلك الوضــ....

ملاك / وخر عني انت ماتخاف ربك ماسكني ....ياخي اعتبرني اختك ترضاها علي ترضى طليقها يمسكها فكـــــــــنـــــــــي

فـــكــــنـــي وبدت تخلص نفسها منه بس هو ياجبل مايهزك ريح ولا أثرت فيه حركتها 

الله يعافيك حمد فكني لا احد يجي ويظن الشينه فينا فكنيييييييييي آآآآهــ آآآآهي وبدت تبكي بصوت عالي فكــــــــــــــنـــــــــــي

تركها حمد فجأه / انا آسف ماقصدت ابكيك .....ماقدر يتحملها تترجاه بوجه حزين وخايف منه هو .....هو المفروض اللي يكون مصدر الأمان بالنسبه لها 

تخاف منه ....دموعها مثل السكين بقلبه ماقدر يتحملها وفكها ...بس مو ذنبه هو مشتاقلها مشتاقلها حـــــــــــــيـــــــــــل يبس يكلمها يفهمها الوضع 

ماقدر يضبط تصرفاته ولا يفكر باللي هو يسويه ارتجل تصرفه من دون سابق تفكير كان خايف لو جاها بالطيب ترده مثل العاده

مالقى الا القوه هي اللي مناسبه معها [مب كأني زودتها شوي معها كاني ابعتدي عليها هذا مب شوق ذا هبال هههههههه مأثره فيني الأفلام روعتها المسيكينه ] 

واطلق ضحكه مدويه على نفسه وهو يتلمس جروحه اللي سببتها له ملاك [قطوه مب ملاك آآآح يحررر بس كل شئ منها حلو هههههههههه]

عسى ماشر انهبلت تضحك لحالك 

بسم الله....سعود من وين طلعت ماشفتك ؟؟....

الحبيب مب معي من تو وانا قدام وجهك البلا من ذا الضحك اللي ضحكته 

ههههههههه لا بس تذكرت شئ وضحكت عليه 

وهالشئ بعد هو اللي قطع بلوزتك وجرح وجهك 

ههههههههه لالالالا ذا سالفه ثانيه 

الحمدلله والشكر الله يثبت نعمة العقل وش فيك متهاوش ويا احد

آ آ آ آ آ هــ فداه الجسد والروح يسوي اللي يبي فيهم 

لالا حالتك صعبه من ذا اللي فداه لا يصير بس ابوي ولا امي 

حمد وبغيره من سعود للآن ماقدر يتخلص منها / ماللك دخل عطيتك وجه زياده ....وراح عنه وخلاه 

سعود يناظر ظهر حمد اللي راح وخلاه بإستغراب ولا يدري وش اللي قلبه عليه فجأه .....تو يضحك وش زينه والحين معصب 

سعود / يامقلب القلوب ثبت قلبي على دينك هــــه



..........................




فـــــــي وقـــــــتـــــــ آخــــــــــر 


هلا يمه مزنه وشلونك عساك بخير 

الحمدلله بخير وشلونك انتي ووشلون ساره ومبارك 

كلللللللهم بخير حتى ذا المفعوص سعد بخير اذا قلنا جديده يتلفت يدورك وانا عمته مقابلته مايعطيني وجه 

هههههههه ياحبيله اسم الله عليه وش جاب جدته لعمته خبله انتي 

ملاك بنبرة زعل / افــــــا يمه انا خبله ؟؟

انتي خبله انتي ملاك ...اسم على مسمى ثقل وعقل وزين واخلاق ربي يحفظك 

-هاذي ملاك ؟؟

أم حمد وهي تسد السماعه بيدها / ايه هي ...وخر عني لاتسمعك 

طيب عطيني اسمع صوتها شوي 

أم حمد / حــــمـــد اعقل وش جاك ؟؟

حمد / بس شوي شوي

أم حمد حنت على ولدها وحاله المعذب / طيب بس شوي مثل ماقلت 

ابتسم حمد ابتسامه واسعه حتى بانت كل اسنانه تقريباً

حطت ام حمد على السبيكر بالتلفون / يمه ملاك طولت عليك ..؟؟

ملاك / لا عادي خذي راحتك اصلاً عندي هالمزعج سعد قاعده ألاعبه فديته والله 

أم حمد / عقبال مانشوف عيالك حولك 

ملاك /ــــــــــــــــــــ سكتت ....عيال يعني زوج ...زوج يعني رجل غير حمد وهي ماتبي غيره وبتصير خاينه له لا تزوجت غيره <<<كان هاذ تفكير ملاك 

ملاك وهي تضيع السالفه / يمه وين ابوي باسلم عليه ..

استانس حمد لأنه عرف انها ماضيعت السالفه الا لأنها رافضه فكرة الزواج من غيره 

أم حمد / ابحولك عليه هو الحين بغرفة المكتب 

ملاك / يالله يمه مع السلامه وان شاءالله اشوفك قريب 

أم حمد / مع السلامه وسكرت السماعه 

حمد يتنهد / آ آ آ آ آ آ هـــ

أم حمد / هههههههه لعبت بك لعب هالملاك هاااه؟؟

حمد/ لا تسألين يمه لا تسالين 

أم حمد / هاذا اللي يقول وهي تقلد صوته ....مالقيتو تزوجوني الا هاذي شينه وسمرة وع تقرف انا رجال احلى منها ...

حمد / ههههههه ظنيت اني باتبدى باام شوشه لين تجيني المنقوشه صارت هي ام شوشه والمنقوشه 

أم حمد / ههههههه وصرت تقول امثال الحريم بعد 




................................


فـــــــي وقـــــــتـــــــ آخــــــــــر ومـــــكــــــان آخــــــــر


دخل للغرفه وفسخ شماغه وثوبه وعلقهم 

من اللي بيجي اليوم عندكم اشوفكم من الصبح بالمطبخ

مـــبــــارك وش فيك نسيت ؟؟؟ اليوم الدوريه عندنا

اها والله اني ناسي هاااه عسى مانقصكم شئ ؟؟

لا الله يسلمك ارتاح ياعمري مانبي اللا سلامتك 

آآآآهــ ذا القلب لمتى بيتحمل ههههههه

ههههه بيتحمل طووووووول ماانا عايشه 

ربي يطول بعمرك ولا يحرمني منك 

ابتسمت ساره بحب لمبارك اللي يحاول انه يسعدها من يوم وعدها 

هي عارفه انه مانسى خلود وشايفه خاتمها وسلسالها اللي كانو عليها يوم الحادث بدرج السياره وكم مره شافتهم بيد مبارك وكانه يكلمهم والدمعه بعينه والحزن كاسي وجهه ويخبيهم لا جت 

بس ولا مره تجرأت وقالت لمبارك عنها او زعلت عليه بسبب هالشئ الغيره ماكلتها بس كونه مابين هالشئ قدامها ولا دخل الخاتم والسلسال البيت 

معناه ان لها خاطر عنده ويخاف على زعلها .....هي عاذرته لأنه فقد حبيبه وحبيب بيوم واحد وبسببه ....بس ماتقدر تتحكم بغيرتها ودها تزعل عليه ولا تكلمه 

بس قلبها مايطاوعها تضيق صدره .....وما فيه شئ يربطه بذكرياته الا هالأشياء فليه تحرمه منهم هي ماهي انانيه ولا عمرها بتكون انانيه ....مع الوقت بيسلى وينسى ونكون حنا بس ببالله انا وسعد 

الحلو بمن سرحان ....ان شاءالله انا مب غيري ؟؟

ههههههه أكيييييد انت فيه غيرك ماخذ عقلي وقلبي ومشغل تفكيري 

لالالا كذا زودتيها عاااااد شكلك مانتي شايفه أهلك ؟؟

ساره بغباء / لـــــــــيــــــــــه ماهم جاين هم قايلين لك شئ ؟؟

ناظرها مبارك بخبث و بنظره ذات مغزى ......نزلت راسها بحيا منه للآن تستحي منه مع ان لهم مده متزوجين 

قرب مبارك لها ومسكها / لالالالا اهلي بعد شوي بيجون ابروح اللبس مايمديني 

منعها مبارك من القومه / وين وين هو دخول الحمام زي خروجه ماحد قالك تتميلحين عندي ثم تقولين مايمديني اللبس 

- مــــــــبـــــــــارك حراااااااام عليك والله مايمديني اللبس ولا اللبس سعد 

لا وبعد تتدلعين وين تبيني اترك معه 

حطت يدها على خده بنعومه وعينها بعينه / الوعد بالليل ....ok حبي وباست خده بنعومه .....وراحت بسرعه لغرفة الملابس تبدل ملابسها 

آآآآآهــ عذااااااااب الحريم عــــــــــذااااااااابـــــــــ والله خليني اطلع مع الشباب لاتطلع الحين واخربها معها .....وقام وطلع من الغرفه 



جو العائله كلها سواليف وازعاج وسعة صدر ولا احلى من كذا جلسه 

-هلا والله حي ذا الصوت 

-ايه ايه هذاه عندي 

-سعود سعود تعال كلم بالجوال 

جاء سعود وكلم وهو يهز راسه / طيب طيب طيب خلاص فهمت طيب 

انتهى سعود من المكالمه وراح ركض لملاك وحضنها بقوه وحبها مع خدينها بأقوى ماعنده وطلع صوت قوي 

ساره / ههههههه وش فيك سعود ....شكل الولد انحرف ....بدت مراهقته من الحين 

ندى / سعود وش ذا الحركات انا امك ماقد سويتلي كذا .....شكله بيشبك من الحين ملاك يسويلك اغراء انتي العزباء الوحيده بينا هههههه

ملاك وهي تضم سعود / هههههههه والله والغير ه وش دخلك واحد وخطيبته وش حشرك بينهم 

ندى/ هاه سعود اعجبتك ملاك نخطبها لك وبعد عشرين سنه تتزوجها ؟؟

سعود / لا ماما ملاك كبيره 

ندى / كبيره اجل ليه بستها تو وشوي وتاكلها 

سعود / عشان خالي حمد قال احضن ملاك بقوووووووه وبسها مع خدودها بقووووووه وقلها هاذي من خالي حمد 

وهو بيوديني بعدين للملاهي ....بس انا نسيت اقولها ....ورجع من جديد حضنها بقوه 

وحبها مع خدودها بقوه / هاذي من خالي حمد هههههههه نسيت تو 

انحرجت ملاك ونزلت راسها وووجهها قب احمر وكأن حمد هو اللي مسويلها كذا قدام الناس 

كل اللي بالمجلس ضحكوا من طلب حمد وشكل ملاك المنحرج 

الجوهره / والله ان حمد ضيع عقله من يوم طلقك وهو منهبل شكلك اخذتي عقله معك 

ساره / هههههه لو فيه مبارك كان صارت علوم كان صار الضحيه سعود بيجيه تكفيخ مو صاحي منه 



..............................


فـــــــــي الـــــــســــــــوقـــــ


أوووووووه هذا وينه تأخر ..../ آلو هدى وين سواقك لي ساعه انتظره برى وللحين ماجاء

- ماجاء للحين من زمان مرسلته هو والشغاله غريبه والله ا....بدق عليه واشوف شكله راح يمشي مدامته على حسابك ههههه

ملاك / يوديني البيت ثم يروح يسعسع هو وحرمته على كيفه تكسرت رجولي من الدوران بذا السوق 

- ههههههه استحملي شوي ....أقول ملاك حبيتي

سمي آمري 

- مايامر عليك عدو ... بس جيبيلي معك كوفي وكروسان قايمه من النوم وانا مشتهيته 

هههههههه توحمي وحنا نخدمك مايصير خاطرك الا طيب أحلى كوفي وكروسان لاحلى هدى 

وراحت لستار بكس وجابت لأختها شهوتها وطلعت برى وللان ماجاء السواق

- ايش الجسم هذا ....هذا ولا ملكان بس اللي مخربه ذا الخيمه اللي لا بستها 

كان ضوقتي العبايه لأجل اتمتع بهالجسم عدل 

ملاك ماتت من الخوف بمكانها هي خوافه من الاصل واول مره يصير لها هالموقف هذ

- تبين توصيله ؟؟ شكلك تنتظرين احد يوصلك ...انا هنا بالخدمه ليه تتعبينهم 

ملاك /ـــــــــــــــــــــ

- شكلي مااعجبتك ؟؟ لا يهمك الشكل ترى الجيب مليان وهذا الللي يهمك صح ؟؟

خلاص ملاك صارت تتنافض من الخوف ولا قدرت تتحرك من مكانها وتتدخل داخل المجمع 

- هاااااه وش قلتي ؟؟

ملاك كل اللي قدرت عليه / روح لأعلم عليك الهيئه 

من سمع صوتها اللي يغازلها ولزق فيها زياده لإن صوتها حلو 

- خوذي الرقم ...والله لأعيشك فوق السحاب ....لأصرف عليك بالهبل بس كلميني

ملاك وبدت عيونها تدمع الخوف شل حركتها وقطع صوتها 

مـــــــــــــلااااااااااااكـــ

من سمعت صوته صارت تبكي بصوت ....كان صوته هو طوق النجاه لها ماتدري من وين جا....لكن هو الوحيد اللي تمنته بهاللحظه عشان ينقذها وربي حقق امنيتها 

- نـــــــعـــــــــم وش عندك هنا مضيع شئ ....وكان صوته محتد ومليان غضب

خاف اللي يغازل منه لأنه يفوقه جسم بالطول والعرض والعصبيه الواضحه عليه واستعداد منه انه يتضارب معه .....وانسحب على طول من دون كلام 

- وش تسوين هنا لحالك ؟؟

ملاك ماردت مازالت مستمره بالبكاء 

- تكلمي وش جابك هنا ؟؟

ملاك وهي تبكي / مالك دخل فيني 

- اللي لي دخل وش جايبك ؟؟

مو انت طلقتني خلاص مالك دخل فيني اتركني بحالي 

حمد وهي واصله معه من العصبيه / لا ماني تارك بحالك ....ومسكها من مرفقها ومشاها غصب عنها وهي تحاول تفك يدها منه اللي فيها الأكياس 

وباليد الثانيه ماسكه الكوب ....طاح منها الكوب على الأرض وثارت حركتها انتباه حراس الأمن 

جو لمهم حراس الامن / خير وش قاعد تسوي انت ؟؟

حمد لف لهم / ماسوي شئ 

الحارس / قاعد تسحب الحرمه ولا فيه شئ ....وين حنا قاعدين فيه تخطفها عيني عينك ....اختي وش سوالك ...؟؟ فكها للحين ماسكها 

حمد / وش عليك مني ومالك كلام معها سامع ...ووش اخطفها وش ذا الخرابيط هاذي زوجتي 

الحارس / زوجتك اللعب على غيري ....زوجتك تسحبها 

حمد ووصلت معه / مانت مصدق .....وفتح البوك وطلع منه صوره من بطاقه العائله ومدها له 

الحارس / وش يثبتلي انها حرمتك ....اختي معاك بطاقتك الشخصيه 

قعدت ملاك تحوس بشنطتها لين طلعت الطاقه ومدتها للحارس....

اخذها حمد قبل مايمسكها الحارس وحط اصبعها على صورتها ومدها للحارس عشان يطابق الأسماء وهو يخز ملاك بنظرات ناريه 

الحارس بإحراج / آسف أخوي بس مثلك عارف المصايب اللي صارت خاتنا نتشدد شوي 

حمد وهو يحاول يكبت غضبه / لا ماصار الا الخير وهذا واجبكم 

الحارس / آسف مره ثانيه والله اني منحرج منك 

حمد / مسموح يالطيب ...وراحو عنهم .....يالله قدامي 

ملاك / كنك صدقت نفسك انا مشيت مك باللعبه عشان اجنبك المشاكل بس 

حمد / اقول لا يكثر وتعالي معي للبيت يالله

ملاك بخوف / وش بيته انت صاحي ...؟؟ انا ماعدت احللك 

حمد / الا تحليلي انتي زوجتي 

ملاك / حمد أصحى انت مطلقني من سنتين وزياده 

حمد عصب / وش شايفتني خرفت يعني ....أنا مرجعك من زماااااان ....وكون اني ساكت عنك ولا رجعتك للبيت بالقوه مايعني انك ماتحليلي

ملاك بصدمه / كــــــــذابـــــــ وش ذا الخرابيط اللي تقولها 

حمد / يعني ماصدقتيني ...طلع جواله ودق منه/ آلو هلا مبارك 

-هلا بك زود 

حمد / الله يسلمك ...بشر عنك 

- والله الحمدلله تمام 

حمد / الله يديم عليك ....أقول مبارك مب أنا رمجع ملاك وهي للآن على ذمتي 

مبارك استغرب هالسؤال / وش مناسبه هالسؤال الحين 

حمد / قلها انها على ذمتي واقدر اخذها للبيت ...تسمعك الحين هي 

مبارك / تسمعني ...!! انت بالبيت عندنا 

حمد بنفاذ صبر / لا بالسوق ....اخلص علي قلها 

مبارك / ملاك ملاك ...تسمعيني انتي الحين ؟؟

ملاك بعبره وصوتها مختنق وماهي مستوعبه الكلام اللي انقال او ماودها تصدقه / ايـ ـــ ــه 

مبارك / كلام حمد صحيح هو مرجعك فبل ماتنتهي عدتك وانا كنت شاهد وعمي عبدالله واخوه سعود وخالي أبو حمد وخالتي بعد كلهم دارين 

حطت يدينها على وجهها وقعدت تبكي ولا اهتمت بالناس اللي يناظرونها ولا بمبارك اللي يناديها 

كمل حمد المكالمه مع مبارك وسكر الجوال أخذ الكياس من الأرض ومسكها من كتوفها ومشاها معه وركبها لسياره 

بدون اي مقاومه منها او كلام ...للآن بصدمة الخبر مابعد فاقت منه كل الألم كل الشوق كل الوحشه اللي حست فيها يوم تطلقت منه 

كلها بسبب غبائهم ليه ماعلموها ليه مالمحو لها وهو يشوفونها تتعذب بصمت...يعني محاولات حمد انه يكلمني عشان يقولي وانا كنت اصده بقسوه 

طيب ليه مارجعني بالقوه ليه مارجعني بقسوة اللي تعودت عليها ليه انتظر كل ذا الوقت ...عشان يزيد عذابي ولا وش اسبابه 




...............................


قامت مفزوعه من على السرير وهي تتلفت حولها المكان غريب عليها شفته قدامه / وش جابني هنا 

- تراك جيتي برضاك ماحد غصبك 

لا اكيد سويتلي شئ آخر شئ أتذكره مكالمة مبارك لي ....وش جابني أكيد سويتلي شئ 

- وين حنا فيه بفلم ياباني ...مسكتك وركبتك السياره ودخلتك الشقه وبكيتي ثم نمتي 

ملاك بشهقه / من مت انا هنا ....؟؟

- أمممم من 5 ساعات تقريبا 

خمس ساعات ولا احد سال عني 

لاتخافين انا قلت لمبارك وهو وصل الخبر للبقيه 

قامت ملاك من على السرير ...رجعني لبيتنا 

- هذا بيتك 

لا بيت مبارك 

- بيت رجلك هو يتك مب عشاني تركتك كل هالسنين على راحتك ابظل على طول ساكت ...ماينفع معك الا القوه

كنت ابترك فتره لين ماتهدين ويطيح اللي براسك وترجعين لكن الظاهر انك تتغلين ....ولا ماعاد لي بالقلب مكان 

ملاك / انت عارف وش انت بالنسبه لي على كثر اللي سويته فيني 

بس انا ماراح اظل طول عمري مع انسان مايحبني ...ماراح اظل طول عمري اعطي من دون مااحد يعطيني واقدم تنازلات وبالنقابل والقى غير الصد والكره والنكران والجحود

مـــــــــلـــــــيـــــــــتـــــــــ ماعاد فيني قلب يتحمل المهان والذل ....وجلست على السرير وغطت وجهها بيدينها وبكت بحرقه وبصوت بقطع القلب 

قرب منها وضمه وهي تبعده وتقاومه لكنه بالخير ضمه بقوه وفشلت محاولات المقاومه أو استسلمت بدت تهدى بين ايديه ونفسها ينتظم 

ملاك بصوت باكي / ليه تسوي فيني كذا ؟؟؟ ليه تعذبني ؟؟؟ تعرف اني مااقدر على قربك واضعف ... ليه تقربني ثم تبعدني .....انا ماعدت اتحمل ماعدت 

شدد من قوة ضمته / ماراح ابعد عنك ....ز.ابظزل طول عمري متكسك فيك ....ماني مضيعك مني مره ثانيه 

ملاك / لا تكذبق علي ....تعشمني بشئ ماراح يتحقق بيوم ولا شعورك تجاهي بيتغير ...ابظل ملاك المنبوذه اللي تكرهها 

حمد / ملاك أنت لين الحين ماحسيتي اني احبك ...؟؟

ماحسيتي كل هالسنين بحبي لك ؟؟؟ ماسالتي نفسك ليه ادق عليك وارسلك واترجاك تسمعيني ولو مره وحده 

كل هذا ليش ؟؟... كله لأني احبك ....فهمتي الحين ؟؟

رفعت راسها من حضنه وبعيونها اللي كلها دموع سؤال .... صدق اللي تقول ؟؟

حمد / ايه صدق انا احبك من زمان .... حبك انولد فيني من اول ماشفتك ..لكني اكذب نفسي 

كنت اقول وشلون احب وحده بعكس المواصفات اللي ابيها ....وحسيت ان قلبي بذاك الوقت مليان بحب شوق 

مداريت ان المظاهر قشور داخلها صالح وطالح واغتتريت بها وحبيتها أو يمكن مب حب يمكن تحدي لأبوي 

وعناد عشانه رفض يزوجنياها يوم امي اقترحتها علي وابوي ماقد رفضلي طلب ففسرته بأنه حب 

كنت اغير عليك من سعود لأنه هو الانسب لك بنظري اصغر مني وملتزم زكنت افسر غيرتي على انها شده او كره او اي شئ ثاني غير الغيره لنها تعني الحب

وانا كنت انكر حبك ...حتى شوق اللي سويت المستحيل عشان اخذها ماكنت اغير عليها مثلك مع ان حركاتها البايخه باينه للكل 

انتي غيرتيني ماعدت حمد الاولي صرت حمد ثاني أحافظ على صلاتي وعلاقتي تحستن مع اهلي 

غيرتيني من دون مااحس على رغم قسوتس معك 

ناظرها بحب وابتسم/ هههههه تصدقين قاعذ اتذكر لما اجي اخذ خواتي من المدرسه وانت تنشدين ...اغنب نط جابله خط من يقغاه انا اقغاه

ملاك وهي تضربه بخفه عل كتفه / حراااااااام عليك فشلتني هذا مرض الواحد مايستهزئ فيه ولا يبلاك ربي 

حمد / ههههههههه بس كان حكيك مملوح احب اسمعه 

ملاك / خلااااااااااااص حمد كنت لتغه والحمدلله مافيني شئ الحين 

حمد / خلااااااااص صافي ياللبن 

ملاك / حليب ياأشطه ههههههه



..................


مــــــــن بــــــكــــــــرهـــ الصباح 


صباح الخير لاحلى ملاك ....وعلى قولتهم صباحيه مباركه ياعروس

ملاك تغطي وجهها مستحيه من حمد 

حمد يسحب المفرش من على وجهها / الحين انتي مستحيه مني ؟؟

ترانا بنكمل خمس سنين متزوجين كان ماعندك خبر ...تو الحيا يجي ..؟؟ ولا الحيا يجي يو م ـــــــــــــــــ

حطت ملاك يدها على فمه / خلاص حمد واللي يسلمك ترى اذا انفتحت انت ماتتسكر 

حمد بخبث / واذا بدت يديني تشتغل ماتوقف ....ويضمها له 

ملاك / هههههههه حمد حـــــــــــمــــــــــد




.....................



بــــــــــــعــــــــــــد ســـــــــــــنــــــــــــــه


سعود تكفى وقف عند محل الورد ابشتري لملاك 

- ليه الورد مب انتي شاريتلها شوكلاته ليه الورد بعد ...؟؟

تكلمت بدلع / ساودي حبيبي ترديني .....؟؟ هاذي خالتي وهي السبب في زواجنا بعد الله مالتستاهل ورد 

سعود / والله ماوداني ورى الا هالساودي حقتك ...ماعاش اللي يردك ولو تبين نجيب لها المشتل حاضرين لطيبين كم عندي من ريم أنا ...؟؟

ريم بضحكه حلوه / وحده بس زمسكت يد سعود بحب 

رفع يدها لفمه ولثمها وهو يحمد الله بقلبه أنه رزقه بالزوجه اللي كان يتمناها في كل شئ اخلاق وسناعه وتربيه وكمان جمال 



......................


فـــــي المــــســــتــــــشـــــفـــى



الــــــلـــــــــه بنتك حلوه خالتي ملاك 

ملاك / صدق حلوه ؟؟ الله يسلمك ياحلو سعود ياناس يسلملي قلبك 

احم احم 

لفت له ملاك وهي تبتسم / وش فيك ؟؟

- اشوف الكلام الزين حق ناس وناس وانا نصيبي ضايع لا لو داري ماجبته معي تراني اغاااااااااار

هههههههه هاذا كبرك تغار من بزر ؟؟

سعود / ايه انا احبها كثر الجبل 

حمد / لا انا احب كبر السماء والأرض 

وصارو يتعاندون من يحبها اكثر من الثاني 

وهي تناظرهم مبتسمه على كلامهم وطريقة حمد بالكلام اللي يقلد فيها الأطفال 

اللتفت عليها فجاه / انتي تحبيني كثر ايش ؟؟

ابتسمت له واخذت جوالها وصارت تطقطق به 

تضايق حمد من تطنيشها له وقعد شوي وطلع 

شوي ولا واصلته رساله فتحها وقراها 


كثر العطر واكثر من الروح مغليك 

كثر المطر والعشب والروض والفي

كثر الخزامى والنفل عطر بيديك 

كثر الظلام بغربتب همسك الضئ

كثر المسافه والمدى قمت اناديك 

كثر الدموع اللي مع غربتي فئ

كثر الحروف وكثر كل الشعر فيك 

كثر الشذى في وجنة الليل بسري 

كثر الدموع آخذ من الليل واعطيك 

من غربتي لحظه ومن دمعتي كي 


وراح ركض للغرفه وحضنها وصار يبوّسها وهو مالقى بال للي حوله 

صار وجه ملاك احمر من الاحراج 

- اقول ترى عندكم بيت ...شفاحه هي اذ1ا رحتو للبيت سو اللي تبي 

حمد لف لراعي الصوت / يوووووووووه ياذا الحاله انت ملاحقني بيوم زواجي ويوم ولا دت حرمتي 

وش تبي ياخي عطيناك اختين نبيك تفكنا من شرك بس مافيه فايده لزقه اصليه نشبت زياده 

هههههههههههههههههههه

كل اللي بالغرفه ضحكو وكانت السعاده حليفتهم بايامهم اللي جت

مع مايشوبها من زعل وحزن احياناً بس تغلبو عليها بالحب والتفاهم 




..........................

 
