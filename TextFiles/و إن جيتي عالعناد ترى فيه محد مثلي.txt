في قصر الراسي ....الساعة 8 الصبح على طاولة الفطور
جوانا وخزامى يتسابقوا على الكرسي اللي جنب الوالد جايين يركضوووون>> مصلحة
جوانا : احم احم سبقتك .. ههههه كالعادة
خزامى : يمممممممممممة شوفيها كل يوم تجلس هنا ما تمل؟؟
جوانا :ههههههههههه ( وعلى جية الوالد ) وفي احد يمل وهو جالس جنب هالزييين كله وهالوجه الحلو فدييييييته
ابتسم ابو طلال كعادته لما يشوف بناته وزوجته حبيبة قلبه
ابوطلال : صباح الخير يا حلوات
جوانا : صباااااااااااااح النور شوي شوي في ناس تستحي هههههه>> تقصد امها
خزامى : هههههه صباح الوررد ايه والله يبة خف شوي الوالدة استحت هع يااااا العشاق عليكم انا ما اقدر هههههه
دخل طلال بهيبته المعروفة المعتادة .. وهو سمع الجملة الاخيرة
طلال : بس يا بنت استحي على وجهك
قالها بنبرة جدية ونظرة حادة لخزامى
خزامى وهي تبلع ريقها : آسفة
طلال : صباح الخير ابو طلال شخباارك؟ ( وحط ايديه على كتف امه ) وام طلال الحلوة شخبارها
ابو طلال : احنا بخير يا ابو عبدالعزيز انت شلونك ؟
طلال : تمام بشوفتكم ... قالها وهو يجلس
طالعته امه بابتسامة حب حنان هالولد عندها ولا كل عيالها
طلال : وش قال نويصر عالاتفاق يبة ؟ >> مسوي مهتم بالشغل
غطت جوانا وجهها بايديها وهي تتأفف
طالعها طلال وهو رافع حاجبه بعصبية: وش عنك تتأففين من صباح الله خير؟
خزامى بداخلها : بدت الحرب كالعااادة ...
خزامى بتصريف : ما عندها شي بس ما نامت امس زين
طلال : انتي ما تبطلين لقافة ؟؟ الحين انا سألتك ولاّ سألتها ؟
خزامى : سألتها
طلال : وبعد تردين
ام طلال : بس يا طلال شوي شوي على اخواتك
جوانا : الحين هي وش قالت لك ؟؟ ما قالت شي بعدين وش فيها لو ردت بدالي؟
طلال : انتي ولا كلمة
جوانا: انا مو اصغر عيالك عشان تسكتني... يبة شوووف ولدك
ابوطلال اللي مع الجريدة : طلال احترم ابوك وامك اللي جالسين معك
طلال : حاضر يبة .. وما جاوبتني وش قال نويصر الزفت؟
ام طلال : طلال يمة احنا وش قلنا ؟
طلال : وشو يمة ؟
ام طلال : انا ما قلت لك الشغل ما ينحكى فيه عالاكل؟
طلال : حاااضر يمة... عالعموم انا اليوم بسافر سويسرا
رفعت جوانا حاجبها وطالعت خزامى وهي تزم شفايفها
ضحكت خزامى عالخفيف انتبه لها طلال بغى يهزأها بس امه حكت
ام طلال : وليه يا ولدي ؟؟ توك راجع من امريكا وش عندك بسويسرا
طلال : شغل يمة شغل ... بعدين فرع شركتنا بسويسرا يبغى له مراقبة وهذا المدير جون مدري وش اسمه موو داخل مزاجي.. لازم اروح كم اسبوع
خزامى : يمة فيصل وينه ؟؟
ام طلال : بالبر مع اصحابه
جوانا : يااا حظه
دخلت الجوري وهي تتمطط من النوم
جوري : صبااااح الورد الجوووري هع .. ( وهي تناظر طلال ) هلا والله بالزين عاش من شااافك .. وش عندي كاااشخ طلال؟؟
طلال : ههههه يا هلا والله باحلى بنوتة بهالبيت ... ( وهو يطالع جوانا وخزامى ) شوفوا الدلع تعلمووووا .. اختكم واصغر منكم وشوفوا شلوون يا حلوها
جوانا : شوي شوي .. صدق نفسه يوم قالت زين ههههه على بالك حلو من صدق انت ووجهك... تكفى ميتة عليك انا
طلال بتكشير : وعععع تكفين .. مين قال ابغاك تموتين علي
جوري لفت ايديها على رقبة طلال وهو يطالعها مبتسم عشان يقهر جوانا
جوري : سمعت انك بتسافر؟
طلال : ايه يالغلا بسافر
فلبت وجهها ومدت بوزها بدلع
جوري : ليش .. ليش .. ليش ؟؟؟ انا كذا زعلانة منك
وشالت ايدها عنه.. ما امداني اشبع منك يالظااالم توك اربع ايام بس جاي من امريكا حرااام عليك طلوول
ام طلال : قولي له يمكن يسمع منك ..
طلال :يوووووووه قلنا لكم شغل وبعدين يعني ؟؟؟ مو بيدي ما تفهموون
جوانا : خلاص سااافر .. سافر فكنا منك
لا تسوي لنا مناحة هنا اوووف ... الحمدلله شبعت
طلال : اصلا مين قال اني ابغى اقعد مقابل وجهك ؟
جوانا : يووه يااااا شينك .. انت واحد غثيث انقلع بس
طلال : وشووووو؟؟ وقام لها مسرع قبل لا تطلع من الصالة ووقف قدام وجهها
جوانا بخوف داخلي وقوة مصطنعة : خير ؟؟وش عندك جاي تركض؟
طلال وهو منقهر : وشوو؟؟ ما سمعت عيديها؟
جوانا : اقووول وش عندك ؟؟ وش فيك صاير ما تسمع ؟
جات خزامى تركض عشان تلحق على جوانا اللي واضح انها بتتصفق اليوم
خزامى : جوانا خلاص امشي معاي فوق
طلال : لالا خليها .. عيدي كلمتك؟
جوانا : انا كلامي ما يتكرر
طيّر طلال عيونه العسلية فيها يمممة بغى ياكلها
وجوانا متخصرة يعني اني قوية وخزامى ميييتة من الخوف
خزامى اللي ما استحملت : انتي وشووو؟؟ ناوية تتصفقين؟
جوانا : ليه ؟؟ وش عندك خايفة منه .. هذا اللي ناقص اخاف من طلوول
ولّع طلال وانقهر رفع ايده بيضربها
جات الجوري تركض وقفت قدام وجهه ووراها جوانا
جوري : خلاص يا اخوي طلبتك امسحها بوجهي
طلال وهو منقهر وضام ايده بقوووة : طيب .. عشانك هالمرة , المرة الجاية منتي رايحة من ايدي يا جوانا
سحبت خزامى جوانا وطلعت معاها لغرفتها
خزامى : انتي ما تتوبين ؟ ما تتوبين جااااوبيني؟
جوانا : ايه وما راح اتوب الى ان يعرف انه مثل ما هو طلال ولد عبدالعزيز الراسي
انا بعد جوانا بنت عبدالعزيز الراسي
قالتها بوقفة شموخ وثقة
دخلت عليهم الجوري : ليش تحبين تعاندينه ليييش؟
جوانا : كذاااا مزاجي .. اذا هو عنيد انا اعند منه
( طلال الراسي 28 سنة لون بشرته حنطي عيونه وسااع عسلية خشمه حد السيف شفايفه مرتبة طويل وكتوفه عريضة شعره ناعم اسوود يوصل لتحت اذنه شوي جسمه رياضي عنيد ومغرووووور .. متحمل مسؤولية الشركات مع ابوه
فيصل 27 سنة مملووووح مومثل طلال لكنه حلو حنطي خشمه طويل شفايفه عادية طويل وانحف من طلال شعره قصير مررة من قدام مثل كريستيانو رونالدو
يشتغل مع اخوه بالشركة مرح حبوووب عكس طلال بس انه مهايطي وفيه عربجة
خزامى 25 سنة فيها لمحة من طلال شعرها بني غاامق عيونها عسلية وكبار طولها حلو نحيفة ومملوحة خوافة درجة اوولى اكبر مخاوفها طلال مررة حبوبة تحب تلعب كوورة عشقها هاللعبة
جوانا 24 سنة بيضاء حلوة ملامحها هادية عيونها سوداء نعسانة شعرها اسود ايمو قصير
جسمها نحييف وصغيرون ما تشبه احد من اخوانها شخصيتها قوية عنيييدة مثل طلال فيها شوية غرور لما تتعامل مع طلال والناس اللي ما تطيقهم
جوري 17 سنة بيضاء ملامحها نعووومة صغيرة عيونها كبار عسلية شعرها بني مايل للاشقر نحيييييفة وصغيرونة ودلوعة مرررة وفيها شوية غباء بس حبوبة

ابوطلال انسان منطقي حبوووب بنته المفضلة جوانا عنده هي غير عنهم كلهم
يراعي عياله وشخصيته شديدة شوي
ام طلال عادية ام زي باقي الامهات بس عندها طلال بالدنيا


الى هنا بنهي البارت الاول من الرواية اشوفكم على خير بالبارت الجاي
<< البـــــــــــــــــارت الثــــــــــــاني >>

دخلت الجوري عليهم ..
جوري :انتي ليه تحبين تعاندينه ؟؟
جوانا : كذااااااا مزاجي .. واذا هو عنيد انا اعند منه
جوري : والله طلال حبوب للي يعرف له
جوانا وهي تكش بوجه الجوري : وععععع قال وشو ( حبوب ) قالتها وهي تقلد وقفة وصوت جوري الدلوعة
وجع يوووجعه جعله يسافر و.....
صرخت الجوري وحطت ايدها على فم جوانا تسكتها
جوري والعيون بدت تدمع : لا جوانا حرااام عليك لا تدعي عليه ... حرااام عليك هذا اخونا مهما يكون
جوانا وهي تشيل ايد الجوري : وليه حرام ؟
الجوري : هذا اخونا يا جوانا اخووونا حرااااام >> يااا دلعها هالبنت
جوانا : مالت عليه من اخو .. بذمتك هذا اخو هذا؟
تصدقين لو انه يوسف اخونا كان احسن ؟
( يوسف ولد عمهم عمره 22 سنة فيه طيبة مو طبيعية مررة حبوب وذوووق
ابيض عيونه خضر >> امه فرنسية بس انها من تزوجت وهي بالسعودية
خشمه حد السيف وهذي ميزة بعيال العايلة اغلبهم كذا ... شفايفه وردية صغييرونة
شعره بني كستنائي ناااعم لحد اذنه )
ابتسمت الجوري ببلاهة وهي تتذكر ملامح يوسف يوووه من زمان ما شافته
لدقايق تذكرت سواليفهم وضحكاتهم وحشها موت
خزامى لجوانا : هييييه وش فيها اختنا انهبلت
جوانا بصراخ : جوووووووري
انتبهت لهم الجوري وصحت من احلام اليقظة تبعها

جوري وهي تغير السالفة : لا مابي يصير يوسف اخوي
جوانا بضيق : ليه عاجبك هالخاااايس؟
جوري : حراااام جوانا حراااااااام عليك
جوانا بملل : اووووف خلاص حرام درينا حرام اسفين بس اسكتي

سافر طلال لسويسرا طبعا بعد دلع الجوري وصياح امه وفرحة خزامى وجوانا


العصر الساعة 4 .... خزامى متواعدة مع صديقاتها دانا وروبي انهم يطلعوا سوا للمول
هالثلاث صديقات وبقوووووة ما يفرقهم شي ابدا ياما صارت بينهم مشاكل
لكن على كل مشكلة تقوى صداقتهم اكثر واكثر
<< روبي امها لبنانية بيضاء شعرها اشقر خشمها صغنووون وشفايفها بعد عيونها واسعة ومكحلة رموشها كثيفة
نحيفة وناعمة مررة ومتواضعة عكس ملامحها ..>> تمشي وتسدح عشرة ههههه تراها داااهية هالبنت
دانا : بيضاء طويلة عيونها نعسانة شعرها اسود ناعم مو مرة طويل >> المهم نرجع للرواية
ركبت دانا مع اخوها خالد لانه هو اللي بيوديها لبيت خزامى ياخذوها ويروحوا للمول وتقابلهم هناك روبي

في بيت خزامى الراسي .. جايبين حارس جديد مشكلته فاااااااااااااااااااهي
الدلخ بدال ما يفتح لخالد بوابة الضيوف اللي تودي للمجالس
فتح له بوابة العائلة اللي تدخل للحديقة اللي قدام البيت
كانت خزامى جالسة بالحديقة عند النافورة وسرحاااااااااااااانة لابسة برمودا ابيض وتوب احمر
نزل خالد من السيارة عشان يروح المجلس ودانا حايسة جوة السيارة تدور مرايتها الصغيرة اللي طاحت بين المراتب
خالد بس لمح خزامى خق وبقووووة ( في نفسه : يوووه يا خزوووم من زمان عنك الله يلعنك يا سعود دمرتني يالخاين)

طلعت دانا وشافت اخوها مفهي ويطالع بخزامى : خلّووووود وجع شتسوي؟
خالد اللي انتبه لاخته : هاه؟ ما اسوي شي يللا يللا روحي لها ولا تتاخرين وراي مشاوير
راح خالد للمجلس ...
راحت دانا لخزوم اللي توها تلاحظ ان دانا موجودة
خزامى : هلا دانا
دانا : بدري؟؟ توك تلاحظين وجودنا؟
خزامى : وجودكم ؟؟ ليه روبي معك؟
دانا : روبي؟؟؟؟ وش فيك مضيعة انا اقصد اخوي خالد اللي له سااااعة يناظر فيك
بذمتك وش اللي كنتي تفكرين فيه؟؟
تنهدت خزامى بألم : ولا شي
دانا بحزن : لا تقولين نفس السالفة ؟؟!!!!
بدت خزامى تبكي بحرقة وقهر ودانا ضامتها وتهديها
بداخل المجلس خالد لسة يفكر بخزامى قد ايش ساحرته هالبنت


نروح لمكان بعيد عن المملكة ..... في سويسرا
عند بوابة المطعم السويسري الفخم Bistro Sternen
تقابلوا الثنتين توليب وتالا ( خلوني اعرفكم ... توليب الصقر >> يا رب يطلع الاسم محد استخدمه ياا رب
المهم .. هالبنت مغرووووووورة درجة اولى تنرررررررررفز , حلوة خقة شعرها اسود طويييييييل لاخر ظهرها بيضاء عيونها واسعة رمادية خشمها صغيرووون شفايفها نفس الشي حمراااء ,,,
تالا صديقتها من زمااااان عايشة بسويسرا هي سعودية بس نادر ما تجي للملكة .. عربجية شعرها سبايكي اسود بخصل موف عيونها صغيرة دايم تحط عدسات موف خشمها حلو صغير شفتيفها مررة صغيرة كتوفها عريضة جسمها مرررة نحيف
لبسها تقريبا كله واسع وسبورت زي الاولاد صوتها فيه بحة رجالية مميزة اظافرها دايما اسود الوضع عندها فري ومررة ايزي
ما تلبس عباية وان جات السعودية العباية عالكتف وما تلبس طرحة ابوها متزوج من وحدة ثانية بعد ما ماتت ام تالا ومشغول مع هالمرة وما يسأل على تالا ابدا وهي عايشة لحالها )
توليب : وينه هذا خويك؟؟
تالا : تولييييب .. قلت لك مو خويي هذا لك انتي
توليب شهقت بقوووة : وشو؟؟؟ ومين قال لك ابغى اتعرف على عيال؟
تالا : نو ون .. لكن هو معجب فيك كسر خاطري قلت يللا .. بعدين ايش بيضرك عطيه على كيفه
توليب : لالالا انتي مجنووووونة ... , عيووني انا اللي يبغاني يموووت عشان ياخذ مني بس نظرة
والشباب هم اللي يلحقون وراي مو انا اللي اجيهم
تالا : هههههههههه مغروورة
توليب بدلع : صفتي المفضلة هههه
جاهم جاك
جاك : good evening ( مساء الخير )
توليب ما اعطته وجهولا ردت عليه
تالا : hello jak .. good evening( هلا جاك مساء الخير )
توليب : toto ,, come on we have to go
( يللا توتو .. لازم نمشي )
جاك : but why
( بس ليه ؟؟ )
توليب : and who are you... قالتها وهي تأشر بطرف صبعها

( ومين انت ؟ )
جاك : Im jakson ( انا جاكسون )
توليب : i mean who are you to ask
( هه انا اقصد مين انت عشان تسـأل ؟ )
جاك لاحظ اسلوب توليب المغرور وكشر بوجهه
جاك : ok , there is a thing tou shold to know
( اوكي هناك شي لازم تعرفيه )
توليب وهي متخصرة : and what is it
( وايش هو ؟ )
جاك : that you are a shit and nothing
( انك حثااالة وولا شي )
ابتسم جاك بانتصار لما شاف معالم وجه توليب المنصدمة من الكلمة اللي انقالت لها
أشر بايده لتالا بمعنى مع السلامة ومشى
تالا : هههههههههههههههههه oh my god
( يا الهي )
توليب : shut up tala
( انطمي تاااالا )
دخلوا البنات للمطعم
تالا : ايش حابة تاكلي ؟
توليب : ولا شي
تالا : هههههههههه نرفزك؟؟
توليب : لا والله؟
تالا : اسلووووبك كان wrong >> غلط
توليب بتسليك : اوكي اوكي اطلبي لك وكلي وانتي ساااكتة
تالا : هه براااحتك

نرجع للرياض تحديدا بكشتة الشباب في البر
فيصل الطربان يغني ( طيب تعال ,, لعبدالمجيد عبدالله )
ومحمد وفهد داخلين جو ... توه خالد وصل
خالد : السلام عليكم دار قوم مؤمنين
مسك فيصل النعال ورماها عليه
خالد : وجع وش عندك فصوول ؟
فيصل : داخل مقبرة انت ؟؟
خالد : هههههه ياللي تأثر .. يااااا حساااس ( قالها بتريقة )
محمد : وش دخل حساس بالموضوع ؟
خالد : مووو شغلك
فهد : اقوول وين باقي الشباب؟ ما كأنهم سحبوا علينا؟
فيصل : بكيفهم .. هم قالوا جايين
فهد : فصيل .. انت ما عندك ولد عم ؟؟
فيصل : اول شي فصيل بعييينك .. ثاني شي الا عندي ليه تسأل ؟
فهد : ههههه طيب .. بس كذا سالت .. فيه مشكلة؟
فيصل : لا مافي .. بس الحين بتصير
محمد : هه هه هه مااااا تضحك
فيصل : انت انطم .. مافي شي عاجبك
محمد : ما تعرفون تنكتووون وتبوني اضحك
خالد : فيصل .. ولد عمك ذاك ابو شعر طايح؟
فيصل : ههههههههههههه حلوة ابو شعر طاايح . اي واحد فيهم تقصد؟
خالد : ذاك اللي شفته في بيتكم قبل كم سنة
محمد : ايييه صح ذاك ابو العيون الخضر مدري الزرق
فيصل : يؤ يؤ .. قولوا ما شاء الله وجع
فهد : ما شاء الله .. بس ياخي اشك انه ولد ... زييييييييين ابن اللذين
فيصل : ههههههههههههه وش عليك منه يلعن ابليييسك
فهد : هههههه ,, شباب تتخيلون معي لو ان عيوني زرق ؟
فيصل ومحمد وخالد : هههههههههههههههههههههههههه هههههههههههههههههههههههههههههه
فهد : هههههه .. كلوووا تبن








نهاية البارت الثاااااااااااااااااني سي يو


<< البـــــــــــــــارت الــثــــــــــــــالث >>


في قصر الراسي ... جوانا بغرفتها لابسة بيجاما سوداء عليها جماجم بالابيض صغيرة
كانت منسدحة عالسرير وجاء على بالها ذكريات عرس ياسر اخو يوسف الكبير...
صاحت كثير ذاك اليوم ....., قهرها ياسر لعب بمشاعرها وكذب عليها
وطلال لما درى بحبها لياسر كانت مصيبة .... ساءت علاقتهم في بعض من ذاك اليوم
تكره طلال .. تكرهه مووووت كان اول سبب خلّى ياسر يتركها ليش ؟؟ .. ليش كذا صار ؟
تنهدت بقوة والم ... رفضت ان دموعها تطلع على شبيه الرجال هه ياسر عنده ولد الحين ليش افكر فيه؟؟؟
قطع سرحانها دقة الباب
جوانا : هااااااااااااه ؟؟؟ نعم ؟
فتحت الخدامة الباب : ميس جوانا مستر عبدالعزيز يبغى انتي تحت
قامت جوانا متأففة : الله يستر
بالصالة ..................
جوانا : هلا يبة ؟؟؟
ابو طلال : يا هلا ببنتي .. تعالي حبيبتي تعالي
جات جوانا لحضن ابوها اكثر مكان تحبه
جوانا : هلا يبة ؟؟ امر وش بغيت ؟؟؟
ابو طلال : بغيت اطلب منك طلب
جوانا : انت تامر يالغالي ما تطلب
ابو طلال : هههه الله يسلمك يا بنيتي .. والله مشتهي اكل من يدك جوعان
جوانا : يخسى الجوووع يبة .. الحين اسويلك احلى عشاء ولا يهمك
ابو طلال : مابيه من الطباخ .. ابيه منك
جوانا وهي تأشر لعيونها : افاااا عليك بس .. من عيوووني,, بس شلون تبيه ؟
خفيف ولاّ ثقيل ؟
ابو طلال : لا يا عيوني خفيف ,, انتي ما شفتك تاكلين اليوم
جوانا : مالي نفس يالغالي .. انا رايحة اسوي العشاء
وراحت قبل اي كلمة منه ....
بعد ما خلصت كل شي قالت للخدامة تجيب الزيتون من الثلاجة ,, راحت الخدامة وهي سرحت
بيوم خطوبتها من ياسر ... حبيبها وكل شي بالنسبة لها ( سااابقا )
كان كااااشخ يهبل . وكانت هي حورية بالفستان الفيروزي المخصر على جسمها وشعرها الطوييييييييييييييل اللي كانت تعشقه
كان شعرها مطلعها نعووومة مرة لان ملامحها صغنونة مرة
كان ياسر يتغزل بشعرها كل ما يشوفها يعشقها ويعشق شعرها اكثر شي كان دااايم يحذرها لا تقصه
آآآآآآآآآآآه يا ياسر ,, كنت تقول لي دايم انك تعشقني .. ليه كذا تخليت عني
الله يلعن قلبك القاسي يا طلال .. هدمت حياتي يالنذل اسئلة كثير دارت في بالها انتبهت على صوت سوزي الخدامة
سوزي : ميس جوانا .. كولو جاهز
جوانا بضيق : ايه ادري ادري ..
شالت الصينية لابوها ..
جوانا : تفضل يالغالي
ابو طلال : اجلسي معاي افتحي نفسي
جلست جوانا : وهاه هذا احنا جلسنا .. كل يبة
ابو طلال : انتي كلي اول بعدين انا اكل .. ولا ما ني بماكل ولا شي
ابتسمت جوانا : هههه كليت .. يللا كل
ابوها دايم يفهمها ... ابو طلال تكسر خاطره جوانا من بد اخوانها بالذات بعد فسخ خطوبتها من ياسر
جوانا هي الاقرب لقلبه غير عن اخواتها شخصيتها قوية مرة وحبوبة وطبخها خطير مو مثل اخواتها
تقريبا بيرفكت والكامل الله ...
جوانا : يبة ؟
ابو طلال : هلا ؟
جوانا : فيصل متى يرجع ؟
ابو طلال : هههههه ليه مشتاقة له؟
جوانا : لا مو كذا بس انه طوّل 4 ايام ما شاء الله
ابو طلال : هههههههههههههههههه ودك تكشتين معه؟؟
جوانا : اي والله يبة بهالجو حرام نقعد في البيت
ابو طلال : خلاص بس يرجع طلال من سفرته نتصل عالاهل ونطلع سوا
كشرت جوانا من طاري طلال
جوانا : لايبة خلاص مابي
ابو طلال : خلاص يا بنتي بس احنا واخوك طلال وش رايك؟؟
جوانا : لا يبة خلاص مابي
ابو طلال : وش السبب ؟
جوانا : يبة خلاص ولا شي .. بس ما عاد ودي اكشت بالبر .. الحمدلله شبعت , تصبح على خير يبة
ابوطلال : وانتي من اهله

طلعت جوانا لغرفتها صاحت صاحت لين تقريبا غفت عينها كل ماتتذكر هالسالفة يتلخبط جوها

جات خزامى للبيت وراحت طايرة لغرفة جوانا تدق الباب وتدق اكثر فتحت الباب وهي مستانسة
شافت جوانا نايمة قربت منها شافت عيونها مبللة وعلى وجهها دموع والمخدة بعد مبللة
تذكرت البوم اللي رجع فيه طلال من السفر و اكتشف ان ابوه خاطب له يارا بنت عمه اخت ياسر ويوسف
ابو طلال خطبها له بدون ما يشاوره ولما اكتشف هالشي كان هو وابوه بالمكتب اللي بالبيت يتناقشون
وشوي تعلى اصواتهم
طلع طلال من المكتب وهو يصارخ : ما رااااح اخذها .. ما علي من احد هذي حياتي انا .. اسمح لي يبة
عرفت خزامى وش اللي براس طلال من ذيك اللحظة .. وان اللي راح يصير اكيد بيسبب مشكلة
طلع ابوه وراه : طلال .. لا تتسرع .. اذا انت ما خذيت بنت عمك مين ياخذها لا تنسى ان هذي عوايدنا
والبنت حلوة وتغليك وش اللي يمنعك تاخذها؟
طلال : انا قلت ما ني بماخذها لو تنطبق السماء عالارض .. بحياتي انا اللي اقرر من اخذ ابي وحدة تناسب طريقة تفكيري
مو تعطوني هالبزر .. بنت عمي عالعين والراس خلّوا فيصل ياخذها هو بعد ولد عمها
راح طلال لبيت عمه وفسخ خطوبته من يارا اللي تحبه ... كان ياسر توه راجع البيت وشاف اللي صار
ياسر : ليه يا ولد العم؟ وش شايف على اختي؟
طلال : مالك دخل يا ياسر خليك بعيد
ياسر : وش خلك بعيييد ؟؟ هذي اختي
طلال : طيب .. اختك ما تناسبني ( قالها بقرف )
ياسر وهومفتح عيونه : ما تناااااسبك؟؟؟
طلال : ايه ما تناسبني .. اللي راح تشاركني بحياتي انا اللي اختارها مو انغصب عليها
وانا طلال يا ياسر وانت تعرفني زين ما احب احد يحطني امام الامر الواقع واقعي انا اللي احدده
ياسر بضيق : طيب .. طيب ماهي مشكلة
رجع ياسر ركب سيارته وراح لبيت عمه
دخل المجلس و طلب يشوف جوانا
دخلت جوانا وهي بطرحتها مع ابوها
فسخ خطويته منها وقال بصوت عالي :وحدة بوحدة ياعم
والتفت على جوانا المصدومة : والله يوفقك يا بنت عمي
دخل طلال البيت وشاف ياسر : ايش جاي تسوي هنا ؟؟
وكمل بتريقة : جاي تشتكي ههههه
ياسر ابتسم بخبث : لا حبيبي .. جاي ارمي اختك مثل ما رميت اختي
ابو طلال : تعوّذ من ابليس يا ياسر .. انت وش قاعد تقول؟
ياسر طالع بطلال بحقد وبعدها لف عيونه لجوانا : بنتكم ما تناسب مقامي
جوانا بقوتها حتى باصعب الاوقات : حتى انت بعد ما تناسبني
وصرخت فيه بقوووة : اطلع بررررررررررة ياااا حقيييييييييير
انفجع ياسر من قوتها اول مرة يشوف جوانا كذا وطلال مبسوط من ردة فعل اخته
طلال : سمعت يا ... ياسر .. ورينا عرض اكتافك
ياسر اللي حس باهانة : هه انت واختك ما هميتوووني كلكم تحت نعاااالي يا طلال
مسكه طلال وتطاق هو وياه وطلعه برة البيت كان اسبوع فظيع ومن وقتها وهم متقاطعين بس بعدها بسنة تصالحوا ابوها وعمها
وصارت علاقتهم ببعض رسمية جدا ؛؛؛؛ صحيت خزامى على صوت جوانا
جوانا : خزوم وش تسوين هنا؟
خزامى : هلا؟ ايه كنت جاية اسولف معك بس خلاص.. تصبحي على خيير
طلعت خزامى وراحت على غرفتها ونامت .........................................
اليوم الثاني في بيت مو مرة بعيد عن بيت الراسي
تولين جالسة بغرفتها وهي تسمع صياح امها بالغرفة اللي جنبها كالعادة لا جات تتكلم عن ابوها لازم تصيح
>> تولين بنت حلوة شعرها اسود ناااعم خفيف لنص ظهرها نحييفة مرررة وصغيرووونة بيضاء عيونها رمادية خشمها صغيرون
وشفايفها مرتبة وحمراء ابوها متزوج امها بالسر من 25 سنة وهو يجيهم من فترة لفترة ويعطيهم كل اللي يطلبونه لكنهم
محتاجين حنانه ووجوده بالبيت مو المادة .. تولين تشتغل وتدرس تشتغل في الريسبشن في مستشفى كبير ومعروف
وتدرس ادارة اعمال بالمستوى الثامن عمرها 24 سنة )

<< البــــــــــــــــــارت الرابـــــــــــــــع >>






في سويسرا ..... طلال بشقته سهران مع اصحابه سهرة خرابيط × خرابيط
طبعا طلال ما يشرب ولا عمره لمس بنت لكنه يسهر مع اصحابه هذولي ويوفر لهم كل اللي يحتاجونه
بس يجي ويستانس على الحركات ورقص البنات الــ................. >> بدينا نغلط هع
عالعموم طلال ربي معطيه صوت حلو موووو مررة لكن حلو هو واخوه فيصل واثنينهم يحبون عبدالمجيد عبدالله
.............. بعد السهرة بشقة طلال الفخمة الكبيرة الساعة 3 بالليل توّه الأخ ينام
وصحى الساعة 9 الصباح وراه اجتماع بالشركة وطبعا بالقووووووة صحى من نومه وغصب عنه
دخل الشركة بمشيته الوااااثقة مع انه بالقوة يفتح عيونه كل ما مشى جنب واحد من الموظفين يوقف هالموظف ويحييه
وهو يمشي مطنننننننش >> مغرووور
دخل غرفة الاجتماعات لقى الكل موجود وهو الوحيد المتأخر .. دخل وأشر لـ ( جون ) يبدأ
خلّص الاجتماع اللي استمر 3 ساعات بعدها فصل جون من الادارة وحط بداله واحد يعرفه
راح البيت وسييييييييييدا عالفراش نوووووووووم للساعة 5 العصر بعدها طلع هو واعز اصحابه ( عزام )
>> اسمراني حبوب عنده غمازة قوووية على خده اليسار عيونه حلوة عادية جسمه رياضي كتوفه عريضة طيب وعلى نياته
يعز طلال بقوووة وهذا صاحبه من ايام الابتدائية ),,,,,,,,,,,,,
طلع معاه للمطعم السويسري Bistro Sternen
وهم جالسين هناك شوي الا ويدخلون توليب وتالا للمطعم ويجلسوا قبالهم >> ملاحظة توليب تلبس عباية عالكتف وطرحة بس تالا هي الفري
عزام يعرف تالا بجامعة بازل هنا بسويسرا كلهم يدرسوا قانون دراسات عليا
عزام : اقول طلال وش رايك نسلم عليهم
طلال : مين هم؟
عزام : وش فيك مفهي؟؟ البنتين
طلال : واللهِ ... انا ما اعرفهم .. انت قصدك تتعرف عليهم ؟
عزام : وش اتعرف يالخبل؟؟ لا حبيبي هالبنت انا اعرفها بالجامعة
طلال : اوكي اوكي لا تحكي قصة حياتك .. يللا
وقف عزام ومعه طلال وراحوا لتوليب وتالا
عزام : نايس تو سي يو تالا
التفتت له تالا : هلا عزام
انفجع طلال يوم هي حكت عربي توقعها اوروبية من ستايلها
طلال : مرحبا
تالا : مرحبتين .. ( التفتت لعزام ) هذا صديقك ؟
عزام : يب هذا اعز اصحابي طلال الراسي
توليب كانت مطنشة وتكمل الكوفي بس يوم قال الراسي طالعت بعزام
توليب : هه .. ولد الراسي؟؟!!
استغرب طلال طريقتها الساخرة بالحكي : ايه الراسي ليه تنطقينها كذا ؟
رجعت توليب طالعت بالكوفي وهي ما تناظر طلال ولا التفتت له
توليب : انت ولد راشد؟
طلال بقرف : لا انا ولد عبدالعزيز لكن راشد عمي
توليب : اها .. اوكي
طلال : انتي تعرفينه؟
توليب : اكيد اعرفه .. شغله كله مع ابوي
طلال : وانتي؟؟ بنت مين
توليب بغرور : بنت الصقر
طلال : اهاااا ... بنت عبدالرحمن ولاّ؟
توليب : ايوة .. عبدالرحمن الصقر .. انا بنته
عزام : والنعم
توليب بنظرة مغرورة لعزام : ينعم عليك
ورفعت راسها لطلال .. انبهرت بشكله .. ويطالع بعزام ومو معبرها
توليب وعيونها على طلال : ما تشبه ولد عمك ابدا
طلال طالع بجزمته : مين قصدك ؟
توليب : ولد عمك راشد .. اتوقع اسمه ياسر او شي زي كذا
طلال بقرف وضيق : ايه .. ايه عرفته , ياسر .. هههه لا انا احلى منه طبعا ولاّ شايفة شي ثاني؟
توليب برفعة حاجب : احلى ؟؟ هههههه شكلك مرة مصدق نفسك
طلال : ليه ؟ ياسر احلى مني ؟؟ يخسى الا هو
توليب : هههه شكلك ما تطيقه .. مع انه ولد عمك
طلال : ادري انه ولد عمي .. وبعدين اطيقه ما اطيقه مو شغلك خلي اللقافة
توليب : شوي شوي .. اعصااابك انت ولد عمك وعائلتكم البايخة
هنا وصلت مع طلال منها كل شي ولا عائلته ينجاب طاريها
طلال : اعرفي عن مين قاااعدة تتكلمين .. وهالعائلة اللي مو عاجبتك انتي وطواااااااااااايفك كلهم ما تجيبون طرف من ربع ظفر
فرد منها .. ويكوووون في علمك انا اذا حطيت احد براسي انهيه ,, فلا تخليني احطك براسي احسن لك ولابوك
تدخلت تالا : هيييييييه لو سمحت .. احترم نفسك وعن الغلط
طلال : الاحترام تعلمينه اللي قدامك مو تعلميني اياه انا, والبادي بالغلط صديقتك مدري حبيبتك >> يقصد ان تالا بوية وتوليب ناعمة وفهمكم كفاية

وقفت تالا بضيق وسطرت طلال كف جاااااااااااااااااااامد اللي بالمطعم التفتوا للصوت الي طلع

طلال : انتي عاااااااااارفة يدك هذي اكسرها بضغطة اصبع مني ؟؟.......
ومسك مفصل يدها بقووووووووة وضغطه ... وتالا صار وجهها احمر من الالم لكنها كابتة الالم وما بينت بس مغمضة عيونها
عزام : بس طلال ايدها بتنكسر حرام عليك
طلال : خليها تنكسر عشان تتعلم ما تمدها على عمها مرة ثانية
تفلت تالا بوجهه : هه تخسى تصير نعااااااااااااالي شلون تصير عمي ههههههههه وضحكت بهستيرية خلت طلال يتنرفز زيادة ويزيد بالضغط على يدها
سحب عزام يد طلال من تالا وطلع وياه برة المطعم
طلال فااااااااااااااااااير دمه من تالا وده يذبحها
عزام : بس يا طلال .. انت غلطت عليها اول
طلال : بنت الكللللللب ... هين انا اوريييييها انا .. انا تهينني ؟!!!
عزام : طلال اهجد تراها بنت ماجد
طلال اللي هدى تنفسه شوي : بنت ماااااااااااااااااااجد؟؟؟
عزام : ايه بنت ماجد اللي ابوك كان يتعامل معه اول
طلال : هههههههههههههههههه الحين هذا شكلها بنت ماااجد ههههههههه وش عليه ابوها محشش شلون هي بتطلع
عزام : بس خلاص لا تورط نفسك معها
مشى طلال مع عزام وراحوا

..... توليب : ههههههههه عجبتيني
تالا : هه والله بجد ... يخسى يصير عمي هالـ.......,, هذا اللي ناقص الحين ابوي اللي هو ابوي ما يراددني
يجيني هالكلب على اخر عمري ويعلي صوته علي
توليب : تصدقين انه حلو ؟
تالا : وعععععععع والله ان عزام عندي احلى منه
توليب : اكيد بيصير احلى بعينك دامه ما غلط عليك
تالا : صدق انتي شلون عرفتي عائلته ؟
توليب : ولد عمه متزوج بنت خالتي وعمه يصير صديق ابوي ويشتغل معاه بينهم شراكة
تالا : اها .. وولد عمه كذا مثله رافع خشمه؟
توليب : هههههههههه لا مو مرة .. بس مبين عليه داهية
...........................
بالرياض ........
الجوري وجوانا وخزامى بالصالة مع امهم فجأة وهم يسولفون امهم صايرة تتنفس بصعوبة ( معها الربو )
وفجأة انقطع نفسها بس البنات ما انتبهوا لهالشي
بعد دقايق ....
الجوري : يمة؟؟؟ يمة وش فيييك ؟؟؟؟؟
وبدت تدق امها بقوووووة وصرخت وخزامى بعد تهز امها قامت جوانا بسرررعة عالجوال
واتصلت عالسواق عشان يوديهم للمستشفى وهناك ............................................
طلع الدكتور ... وخزامى تصيح مع الجوري وتهديها
وقفت جوانا : هاه بشّر دكتور؟
استغرب الدكتور طريقتها القوية مع ان حالة امها صعبة ومبين خطيرة
الدكتور : عفوا بس المريضة وش تصير لك؟
جوانا : تصير امي
انصدم الدكتور اكثر : عفوا بس.....
جوانا بقوة : بس اييييش؟؟
الدكتور : حالتها صعبة شوي .. عندك اب او اخ
جوانا : اكيد .. وبيجون بعد شوي .. المهم وش صاير عليها؟
الدكتور : هي معها ربو؟
جوانا : ايه .. وانت شايف الجو مغبر اليوم
الدكتور : ايه داري .. يمكن هالشي أثّر عليها .. عندها ازمة تنفس حادة ونقص بالاكسجين لازم تجلس شوي
جوانا : ما يصير ناخذها للبيت ونهتم فيها هناك؟
الدكتور : لا مو الحين هي الافضل لها هنا
جوانا : اوكي .. يعطيك الف عافية
جاء ابو طلال ومعاه فيصل بسرررررررعة
ابو طلال بخوف : وشو ؟؟ وش صاااير
فيصل وراه ومو داري وش القصة
طارت الجوري لحضن ابوها تبكي وخزامى عالكرسي وحاطة ايديها على وجهها وتبكي جات جوانا لابوها بكل هدوء
جوانا : لا تخاف يبة .. ما صار شي كلها كتمة بسيطة وبتجلس هنا بحسب كلام الدكتور
الدكتور كل شوي تزيد صدمته من اسلوب جوانا الهادي توقع اول ما يجي ابوها بتصيح وبتضعف بالعكس زاد هدوئها
الدكتور : ان شاء الله بسيطة
ابو طلال : وشلوون بسيطة وهي بتتنوم عندكم
فيصل لجوانا : وش حصل بالضبط
جوانا : ما حصل شي خطير هدّوا اعصابكم .. بهالحركات ما راح يتغير شي
فيصل لاخواته : صح كلام جوانا .. خلاص يبة انا بودي البنات للبيت
جوانا : روحوا انتوا وانا بجلس عندها .. يبة ارتااح خلاص وتطمن انا هنا
تطمن ابوها ....
ابو طلال : الله يحفظك يا بنتي ,,, بس يالجوري بس
فيصل بمحاولة لتغيير الجو : يـــــــــا ليل الدلوووعين .. اخلصي وروحي صيحي ببيتكم
ضحكت خزامى وسط دموعها
جوري : ماااااااااالك دخل اهئ اهئ وكملت صياح
جوانا بضيق : جووووري الزفت .. امي بسم الله عليها مافيها شي .. كلها ازمة ربو وبتعدي ليش كل هالصياح تراها ما ماتت عشان تسوين كذا
جوري : انتي اصلا ما عندك احسااااااس .. من تركك ياسر ومشاعرك متبلدة
جات الكلمة مثل الكف لجوانا .... جاااااااااااااابتها عالجرح
وقفت خزامى بسرعة وضغطت بايدها على يد جوانا بمعنى معليش هدّي اعصابك
جوانا اللي زاد هدوئها : يبة .. خذ البنات وروحوا للبيت وامي انا عندها .. الدمعة بطرف عينها حتى انتي يالجوووري
حتى انتي بعد ؟؟؟ مو ناقصني والله .. كافيني همي وطلال حتى انتي تصيرين معهم؟
خزامى بصوت واطي : ليش قلتي لها كذا؟
جوري : مدري .. بس احسن خليها تصحى وتفوق على دمها وتحس انها تغيرت كثير من تركها الزفت ياسر وهذا معناه انها ضعيفة
خزامى : انتي عارفة ان جوانا قوية مو ضعيفة ليش تقولين كذا؟ حرااام عليك جرحتيها
جوري : معليش .. جوانا بتنسى , هي طيبة بتنسى
فيصل : معليش جوانا .. جوري بزر وانتي عارفتها
جوانا : طيب فيصل .. روح معاهم
فيصل : جوانا .. انتي عارفة اني داايم جنبك ومعك .. وراح تلقيني دايم قلبي مفتوح لك لكن اعرفي انك اذا غلطتي راح اصير ضدك
جوانا : ليه تقول لي هالكلام الحين ؟
فيصل : احذرك بس عشان تحطين هالقاعدة براسك
جوانا : فيصل .. راحوا عليك
فيصل باستهبال : امااااااااااا عاااااااد .. مالها داعي تكرشيني كذا
جوانا : هههههههه روح خلاص ما عليك انا بخير
فيصل باس اخته على خدها : يللا يا حلوة باااي ديري بالك على نفسك
جوانا : اوووكي بايات
دخلت لغرفة امها وجلست جنبها ..آآآآآآآآآآآآىخ يا يمة ياليتني مكانك
صحيح انتي كثير قهرتيني ووقفتي ضدي لكن ما يهون علي اشوفك كذا

<< البـــــــــــارت الخـــــــــــامس >>


بعد 3 ساعات لكن في بيت تولين وامها
ام تولين : يعني شلوون ؟؟ تعصين كلمتي يا بنت بطني؟؟
تولين : يا يمة الله يهديك مووو كذا افهميني
ام تولين : وشلوووون افهمك شلووون ؟
تولين : يمة انا مقدر اقول لابوي هالشي
ام تولين : انا ابي مصلحتك .. ابي احفظ لك حقك لازم تتكلمين
تولين : هه اتكلم ؟؟ ما انا طوووول عمري ساكتة يمة
ام تولين : يعني ما راح تتكلمين معه؟
تولين : لا يا يمة مقدر ... والله ما اقوى اقول له
مشت امها معصبة وتولين توها ممسحة الدرج بالموية زلقت وطاحت براسها على زاوية حادة بالدرج
صرخت تولين بالحارس وشالوها المستشفى
جوانا كانت بالممر ولمحت تولين تبكي عند باب الغرفة اللي جنبهم
جوانا : سلامات ؟
رفعت تولين راسها وطالعت بملامح جوانا الهادية : امي .. طاحت وانا السبب
جوانا : انا بعد امي تعبانة هنا
تولين : بس موو انتي السبب في طيحتها
جوانا : يااا بنت الحلال خليها على الله ... قومي
مدت ايدها لتولين
تولين وجوانا بالممر يسولفون شوي بعد ما هدت تولين
الا وجاء ابوها ........ عبدالرحمن الصقر بهيبته بقوته ماشي بثقة وخشمه فوووووق
ابو راكان : تولين وش صاير؟
لفت تولين وشافت ابوها لاول مرة بحياتها تركض لحضنه
تولين : يبة .. امي طايحة بقوووة اخاف ما تقوم لنا مرة ثانية
ابو راكان : بس يا بنتي بس .. ومسح بايده على راسها
تركتهم جوانا ودخلت غرفة امها
ابو راكان : وش السبب؟
تولين : امي كانت تبيك تعترف اني بنتك قدام الناس عشان تضمن حقي وانا قلت لها اني ما اقدر اطلبك هالطلب مشت مني معصبة وطاحت
ابو راكان : لا حول ولا قوة الا بالله ... هذا انتي حاملة اسمي وش تبين بعد؟
تولين : مووو انا اللي ابي امي هي اللي تبي
في هالليلة تةفت ام تولين الساعة 2 بالليل طلعت جوانا على صوت البكاء وشافت تولين منهارة قربت منها وضمتها تهديها.......
جوانا : خلاص تولين خلاص ... استهدي بالله
تولين : انا السبب جوانا انا السبب
جوانا مسكتها وصرخت فيها : لا هذا قضاااااء وقدر .. بس يللا اسكتي
بدت تولين شوي شوي تهدى وجوانا تاخذ و تعطي معها بالكلام
اليوم الثاني بالصبح جوانا مع امها بالغرفة .............
انفتح الباب عليها ودخل منه شخص ... هالشخص اخر انسان توقعت جوانا شوفته
ياسر : صباح الخير
آآآخ منك وش ناوي تسوي فيني بالضبط؟؟؟؟
جوانا : صباح الخير قالتها ببرود
ياسر : شخبارها امك؟
جوانا : مثل منت شايف .. بخير الحمدلله
ياسر : وانتي؟
جوانا : هه .. ما ظني انك مهتم
ياسر : ليش كذا يا جوانا؟؟ معقولة قلبك يقسى علي؟؟
جوانا : لا يا بعد عمري بأبتسم لك واقول لك الف الف مبروك يا ابو معاذ .... وانت ماا قسيت علي بكلامك بتركك لي بذيك الطريقة؟؟؟ تكلم ليه سااااااااكت؟
قرب منها ياسر وضمها له : احبك .. جوانا احبك
صحت جوانا منفجعة على صوت الجهاز المعلق بقلب امها جاء الدكتور بسرعة ولحقوه البقية كل شي بسرعة مر ... كل شي بثواني
ام طلال توفت ..........
بسويسرا .... طلال سهران مع الدشير اخويانه بشقته رن جواله وشاف المتصل فيصل
راح طلال برة الشقةورد: الووو؟
فيصل بصوت باكي : طلال تعاال السعوودية بسرعة
طلال : وش صااير؟
فيصل : انت تعال بعدين يصير خير
بسرعة رتب طلال اغراضه ورجع للسعودية
في بيت الراسي يوم الجمعة الساعة 10 الصباح جوانا وخزامى وجوري بغرفة امهم
يطالعون بالصور والاوراق لان امهم تكتب مذكرات
شافوا صورة لجوانا وطلال وهم يضحكون مع بعض على مزحة قبل يحصل سالفة ياسر وطلال
بس في نفس اليوم تصوروا هالصورة
رمت جوانا الصورة على جوري وقفت جوانا عند الدرج وشافت ظرف مكتوب عليه ( جميلة ) فتحته ,,,, وانصدمت بالكلام الموجود والوثائق ياااااااااااااااااا الله ما تنلامين وقفتي ضدي ماااااا تنلامين يمة ..... بنفس الظرف هذا في ورقة صغيرة مكتوب عليها جوانا ... : بنتي جوانا ..... اذا قريتي هالظرف ما راح اكون حية .. ولا راح اكون حولك هذا سبب معاملتي القاسية لك لكن اعذريني لانه ما كان بيدي ,,, غلاتك من غلاة اخواتك لكن ........... سامحيني امك )

صااااحت جوانا وانهااارت بعد ما شافت هالظرف صاحت بقوووة وكان صياحها على دخلة طلال
ركض لها ووخر خزامى وجوري عنها ومسكها بقووة : جوانا اهدي .. تكفين عشاني اهدي
وجوانا تبكي من قلب وقفت وسطرت طلال كف
جوانا : وخر عني ؟؟؟ انت اخر واحد يفكر بسعادتي يا طلال انت انسان ظاااااالم وما يهمك احد عايش لنفسك وبس
طلعت جوانا من الغرفة وطلال هدته هالكلمة وتذكر كلام امه قبل لا يسافر
: يمة طلال لا تطول علينا .. نبي نشوفك ونشبع منك
صرخ طلال : اطلعووووووووا برة
بعد ما طلعوا صاح طلال بقهر اه يا يمة ما شافتني ولا شبعت مني سااامحيني يمة سااامحيني ... تم الدفن بعد الصلاة .................
ذيك الليلة تسحبت جوانا لغرفة امها وهي عارفة ان ابوها بغرفة فيصل نايم عنده
انسدحت على سرير امها وصاااحت تعدلت بجلستها ومسكت المخدة وحضنتها وبوسط دموعها لمحت مجموعة من الصور تحت المخدة ... خذتها وشافتها
صور لطلال بسويسرا .. بشقته وحوله بنات يرقصون وملابسهم اذا كانت عليهم ملابس مررة عارية وهو مستانس ويضحك
شهقت بقوة وحطت ايها على فمها .. اخر شي توقعته منك يااا طلال
هنا عرفت جوانا سبب ازمة التنفس تبع امها
انفتح باب الغرفة بشويش ودخل طلال ..
طلال باستغراب : جوانا؟
جوانا نزلت راسها وما ردت عليه خبت الصور ورى ظهرها
جلس طلال قدامها: جوانا ... سامحيني
جوانا : شلوون اقدر؟ بعد اللي سويته فيني
بدت عيون طلال تدمع لاول مرة تشوف طلال بهالمنظر
طلال : جوانا طلبتك .. سامحيني .. عشان ايامنا
( هذي الكلمة اثنينهم كانوا يقولوها لبعض زمان لا زعل واحد فيهم من الثاني وبغى يراضيه )
انصدمت جوانا توقعته نساها .. قال عشان ايامنا
جوانا : لسة تذكرها ايامنا يا طلال؟
طلال : عمرها ما غابت عني يا جوانا
مسح دموعه و... امي ماتت ؟؟ شلون كذا صار؟
هنا انقهرت جوانا ومسكت الصور وحطتها قدام وجهه
جوانا : قصدك شلوون صار كذا؟؟؟ واشرت عالصورة
طلال منفجع : شلوون جبتيها؟؟
جوانا : كانت تحت مخدة امي يا طلال
مسك طلال راسه وعيونه تلف بالغرفة انا سبب موووتها انا قتلت امي خيبت ظنك يا يمة
جوانا : اخر شي اتوقعه منك يا طلال
وقف طلال بقوة : لا يا جوانا لا تظلميني انا ما اشرب ولا سويت شي غلط انا بس حاضر
جوانا : بس هذي شقتك يااا طلال
طلال : ادري انا لاكنت اعزمهم هنا بس ما اسوي مثلهم وربي
جوانا : حرااام عليك يا طلال .. دمرت حياتي وقتلت امي وش بعد ناوي تسوي؟
هنا طلال تبعثر جلس عالارض وحط راسه بحضنه : لا يا جوانا تكفييييين انا ابي اتوووب يا جوان ابي اتوووووووووووب تكفين لا تتركيني
مسكته جوانا وحضنته لها : بس يا طلال انا اسفة الله يرحمها وانا معك للاخير
وقف طلال : لاانا السبب يا جوانا اذكرها قبل لا اروح كانت تقول لي انتبه لنفسك ولا توطي راسي يا ولدي
انااااا ذبحتها يا جوانا ذبحتهااااا
جوانا : خلاص يرحم وااااالديك خلاص الله يرحمها طلال
( مصيبتهم رجعت جمعتهم مرة ثانية ) >> و كل امر المؤمن خير
عدّت الليلة بعذاب ودموع واخوة صارت اقوى
اليوم الثاني بسويسرا
حمد : هذا اللي صار يا آنسة
توليب : انت وش قاعد تقووول؟؟ انهبلت انت
حمد : انتي طلبتي مني اعلمك بكل تحركات ابوك وهذا اللي صار وانا سويت اللي علي


<< البــــــــــــــــــــارت الســــــــــــادس >>




اليوم الثاني بسويسرا ...........................

حمد : هذا اللي صار يا انسة
توليب : انت ايش قاعد تقوول؟؟ انت اهبلت ولاّ ايش؟
حمد : انتي طلبتي مني اعلمك بكل تحركات ابوك وانا سويت اللي علي
توليب مصدومة : ابوي متزوج على امي؟؟؟؟؟؟؟؟؟؟
حمد : ايه نعم .. واسمها عذاري الرائد
توليب : والله لاوريها بنت الكللللللللب... تاخذ ابووووي ومين هي هذي
طلعت توليب من مكتبها معصبة وقابلتها تالا
تالا : وش فيك ؟
توليب : تالا مووو ناقصتك .. وخري عني انا مسافرة للرياض تجين معي؟
تالا بقرف : نو نو نو ... وععع وش عندي للقرف روحي لحالك سويسرا احلى
سافرت توليب للرياض وعلى طوووول راحت المستشفى لانه اخر مكان انشافت فيه عذاري
دخلت للريسبشن
توليب : عفوا .. ابس غرفة عذاري الرائد
تولين ناظرتها ببلاهة هالبنت كأنها مرايتي فيها مني شبه عجيييب يممممة بسم الله
توليب بضيق : هيييييه انتي ما تسمعين ؟؟
تولين : عفوا .. انا اسفة , تفضلي وش بغيتي؟
توليب : غرفة عذاري الرائد
تولين بوجه منقلب : ومين انتي عشان تسألين عنها؟
توليب : انا توليب عبدالرحمن الصقر
شهقت تولين بقوووة : وش اسم جدك؟
توليب بنظرة مغرورة : هه .. طيب , اسمه سعد
فتحت تولين عيونها على اخر شي وهي لسة حاطة ايدها على فمها
توليب : ايه .. ايه .. انا بنت عبدالرحمن الصقر رجل الاعمال المعروووف .. اووف صدق ناس غريبة
رفعت تولين حاجبها
تولين : عذاري ماتت الله يرحمها .. وش سوّت لك؟
توليب : انتي تعرفينها ؟
تولين : ايه
توليب بقهر : هذي خاطفة ابوووي من امي من 25 سنة
تولين بقهر : هي ما خطفته من امك ابوك هو اللي اخذها بعد ما مات اخوها
توليب : وايش السبب اللي يخليه يطالعها والقمر عنده >> تقصد امها
تولين : احترمي نفسك .. وبعدين الحرمة ماتت .. روحي اسألي ابووك
توليب : بما انك تدافعين عنها بهالشكل ... هي وش تصير لك؟
تولين : امي
فتحت توليب عيونها بقوووة : يعني انتي؟؟؟؟
تولين : ايه انا تولين عبدالرحمن الصقر مثلي مثلك يا توليب
توليب : تخسيييييين تصيرين مثلي يا بنت عذاري
تولين : معليش .. الله يسامحك يا اختي , مقبولة منك
توليب : هه .. غصب تنقبل
جوانا : تولين ..... لفّت تولين عليها ولفّت توليب بعد
فتحت جوانا عيونها بصدمة لانها لاحظت الشبه بينهم
جوانا باستهبال : مين فيكم تولين؟
تولين : ههههه انا
جوانا : يممممة بجد تشبهون بعض
وكان طلال معها طالع بتوليب وكشّر : هذا انتي
توليب : انت ؟؟؟ وش عندك تلاحقني بكل مكان؟
طلال بغرور : اما عااد الاحقك ؟؟ وش ابي فيك مثلا؟
توليب : صدق انك وقح ومغروووور
طلال : يحق لي .. ولد الراسي ميين قدي؟
توليب : اعصاااااااااابك .. اذا انت ولد الراسي تراني بنت الصقر
جوانا تغير الموضوع : شخبارك تولين؟
تولين : تمام الحمدلله .. شلونك انتي بعد وفاة امك؟
طالعت توليب بطلال اللي وطى راسه بحزن ولف وجهه عنهم بقهر
جوانا : الحمدلله على كل حال ,,, شخبارك بعد العزاء ان شاء الله كويسة؟
وطالعت بتوليب : انتي اكيد اختها التوام
توليب : انا؟؟؟ هه
تولين : ههههه لا هذي اختي اكبر مني بسنتين انا مثلك جوانا عمري 24 سنة وهي 26
توليب : وانتي وش دراك ؟
تولين : انتي اختي .. يحق لي اعرف عنك , انا دايم اسأل ابوي عنك ويحكي لي
جوانا : ليه تسألي ابوك عنها وهي اختك؟
تولين : هي اختي من ابوي
جوانا : سبحااانك يا رب .. تشبهوون بعض كأنكم اخوات من ام واب
توليب : عالعمووم .. وطالعت شوي بتولين اللي بجد تشبهها
انا ماشية .. الله يرحم امك مع السلامة
ومشت بغرور كعادتها
طلال : زين انها ترحمت على امك بعد هالمغروووورة
جوانا : انت تعرفها؟؟
طلال : هه وشلون ما اعرفها ..بنت عبدالرحمن الصقر ( قالها باستهبال على اسلوب توليب بالكلام ) هي وصديقتها البوووية الزفت بنت ماجد
اللي ترفع الضغط بس هييين ما يربيهم الا انا
تولين : لو سمحت لا تغلط تراها اختي
طلال : ليتها تعاملك مثل ما تعاملينها عالعمووم .. جوانا انا انتظرك بالسيارة اذا خلصتي
مشى عنهم وتركهم
جوانا : علاقتك فيها مو زينة ؟
تولين : هذا اول اتقابل معها فيه
جوانا : يؤ وشلون كذا؟
تولين : ابوي متزوج امي بالسر من 25 سنة يا جوانا
جوانا : يا بعد عمري يا تووولين
تولين : ههههه يللا عاد هذا وانا ما بعد شكيت لك قصتي
جوانا : ههههههههههه
تولين : انتي الوحيدة اللي شفتها ودخلت قلبي بسرعة ,
جوانا : ههههه والله انا بعد ارتحت لك ودي نصير صديقات على طووول تصدقين كل اخواتي عندهم صديقات عزيزات الا انا ما ارتحت لاحد غيرك
تولين : يا بعد عمري انتي .. نصير اخوات مو بس صديقات وش تامرين بعد ؟؟
جوانا : يااااااااااااا لبى عمرك انتي بس يالذوووووق ,, يللا سلام انا ماشية
تولين : لا خليك .. ولاّ اقول لك روووحي لا تتأخرين على اخوك العصبي
جوانا : ههههه وش دراك ؟
تولين : مبين عليه
جوانا : هههههههههه يللا سي يووو
تولين : في بيتي يالبطة
جوانا : اوووكي يصير خير
وراحت للسيارة ... >> كنت بوقف هنا لكن المقطع الجاي يعجبني مووووت واتمنى يعجبكم مررة حماسي ولعيوووون ريووم بزود البارت هالمرة فديتها هي اللي جالسة تقرأ بيووم العيد وطفشانة مثلي هع ... نرجع للرواية قطعتكم سووري >>>>>


طلال : انتي شلون تعرفتي على اخت المغرورة بنت الصقر؟
جوانا : امها وامي ماتوا بنفس اليوم تعرفت عليها بالمستشفى يا بعد عمري
طلال : مبين عليها مووو مثل اختها ذيك ابدا
جوانا : لالا مرررة مو مثلها
طلال : جوانا؟
جوانا : لبيه ؟
طلال : لبى عمرك ... وحشتني سواليفك
جوانا : انت السبب
طلال : لا تظلميني !!
جوانا : اظلمك ؟!!! انت اللي ظلمتني يا طلال
طلال : انا وش ذنبي اذا هو كللللب
جوانا : طلال عن الغلط لوووو سمحت
وقف طلال عند الاشارة ولف عليها بسرعة باستغراب
طلال : لسة تحبينه ياااا جوااااااااااانا؟
جوانا وطت راسها : لا .... بس طلعت الكلمة كذا تلقائية
طلال بعصبية : هذا معناااااااه انك لسة تحبي الحيواااااااان ياسر ؟
جوانا وهي تصيح : مووو بيدي طلال موبيدي .. انا اكرهه وقلبي يحبه ... عجز مخي الا يفكر فيه ,,
كاااان يعشقني يا طلال عيشني احلى احسااااس واحلى ايامي كانت معاه كااااان يعشقني
طلال بصرااخ : كاااااااااان يا جوانا .. كاااااااااااااااان ماضي
جوانا : هذا الحين مو موضوعنا يا طلال
طلال : لا تصرفييييييين
جوانا : طيب ... تبغى تتكلم يعني ؟؟ انت تركت اخته بطريقة اهااانة له ولها اكيد راح يتركني هو بعد عشان يردها لك
طلال : اذا كان صدق يغليك ما راح يتركك بيزعل مني بس ما راح يتركك
جوانا : حرااااااااااااااام عليك يا طلال .. ظلمتني وانا رحت ضحية تحديك وكبريائه
طلال : هه .. ارحمك يا اختي عايشة بسراااااااااااااااااب
جوانا تصيح بصمت وهدوء
طلال يغير الموضوع بعد نص ساعة
طلال : خلاص عاد .. لا تزعلين مني بعدين وش اللي يراضيك زعلك بسنين هههه .. وش رايك افحط فيك ؟
جوانا : هههههههه .. ما راح ازعل ولا زعلت منك , لكنك قهرتني
طلال : يعني لازم تنزل دمووعك ؟ لسة زي منتي يا جوانا مع اني حسبتك تغيرتي
جوانا : شلون تغيرت يعني ؟
طلال : يعني اول كنتي تحبين الالوان مووت والحين 24 ساعة اسود × اسود
وحتى شعرك كنتي تعشقينه وتحبينه وفجأة قصيتيه وصايرة عربجية بقوووة شوي اول نعوومة
جوانا : الاسود ملك الالوان واحلاها .. ومن ناحية العربجة تراها احلى من المياعة والنعومة الزايدة .. اما عن شعري ....
طلال : شعرك وشو يا ابو الشباب ؟؟
جوانا : ياسر كان يعشقه اكثر من عشقي انا لشعري .. كان دايم يقول لي اذا قصيتيه تقصين رقبتي
كان اول شي يتغزل بشعري ..... سكتت بألم
طلال صرخ : بـــــــــــس ... بـــــــــــــــــــــس كفااااية كل شي ياسر ياسر طلعتيني من طووووري
جوانا : ايش تبغااااني اسوي علقني فيه وراااااااااااااااااااح انت ما جربت تحب عشان كذا انت مووو حاس
فيني وانت كنت السبب نمبر ون لتركه لي
طلال : بس هو الحين متزوج وعنده ولــــــــــــــد يا جوانا
سكتت منه جوانا ولا ردت
طلال : يعني انتي قصيتيه ... ودك تقصين رقبته مثلا؟؟
ضحكت جوانا على خفيف : لا .. ودي امحيه من الوجوووود ومن ذكرياتي
سكت منها طلال ولا رد
وصلوا للبيت ... ..............................................



نهاااية البارت

<< البـــــــــــــــارت الســــــابـــع >>


وصلوا للبيت ..... نزلت جوانا وشافت خزامى وجوري بالحديقة جالسين بالعشب يسولفون بهدوء مو العادة
بالعادة اللي جاي يسمع اصواتهم باخر الشارع ...
جوانا : سلام ... ومشت للبيت
دخل بعدها على طول طلال وسلّم ومشى
خزامى : جوانا وطلال مع بعض؟؟؟!!!!!!!!!
جوري : ايه بس هم متزاعلين من زمان
خزامى : يمكن تصالحوا؟؟ ههههه تصالحوا
جوري : معقووووولة ؟؟ والله وناااااااااااسة >> على وشو صدق هالبنت مخفة
في بيت الصقر ..... توليب على اعصابها تنتظر رجعة ابوها من الشركة
دخل ابوها وشافها .. مشى لجهتها مبتسم
وقفت بغرورها وثقتها
توليب : ما هقيتك تخووون امي
انصدم ابوها وحاول يغير الموضوع : مافي سلام بالاول؟؟
توليب : وعليك السلام ... جااااوب
ابو راكان : اخون امك ؟
توليب : لييش ؟؟ زواجك من عذاري موووو خيانة
انصدم اكثر هالبنت جنية اللي تبي تجيبه تجيبه ...
ابو راكان : انتي ايش قاعدة تقولين ؟
توليب : يبة ... امي كانت حية وقتها ... ليش خنتها ؟؟ لييش تزوجت من وراها ليييش ؟
ابو راكان عرف انه لازم يتكلم
ابو راكان : القصة يا توليب مو مثل منتي فاكرة
توليب : طيب فهمني ... انا ابغى افهم ,, طلع لي اخت منك
ابو راكان : اخو عذاري يصير اعز اصحابي .. اخوي اللي ما جابته امي
طلبني قبل لا يموت .. في وقت احتضاره اني اتزوج اخته اللي مالها احد ... عيال عمها كانوا ناويين عليها
هو اقنعها وهي وافقت بالقوة هي رضت تتزوجني وانا اساسا متزوج .. بس كان هذا طلبه ,, هو ياما وقف معي
عجزت ارفضه
توليب : وش علييينا منه .. تخون امي عشان صاااااحبك ؟
ابو راكان : انتي مااا تعرفين شي .. هذا ضحى بالكل عشااااني انا , واخته ما بقى لها احد اخذتها استر عليها
توليب : طيب وبعديين ؟
ابو راكان : بعدين حملت و ................
توليب : وايش ؟
ابو راكان بضيق : ولا شي ولا شي... تصبحين على خير
طلع وتركها بافكارها
اليوم الثاني ........... طلال بالشركة مع الموظفين اول مرة بحياته يعاملهم كويس
ويبتسم ويسلم ويرد السلام تغير مية وثمانين درجة
بشركة الصقر ... توليب بمكتبها تناظر الاوراق بقهر ... مو معجبها الوضع اكيد القصة فيها ان
السالفة اكبر من كذا في شي ابوي مخبيه عني .. بس هيين والله لاعرف هالشي

خزامى ودانا وروبي في بيت دانا ... بالحديقة الخلفية جالسين سوا
دانا : هههههههههه والله حركة خطييرة ... منتي بسهلة يا روبي
روبي : لكاااان .. هدول ما بيعرفو مع مين عم يلعبو
خزامى : يــــــــا ليل ... تكلمي سعووودي يا بنت
روبي : يااا ربي .. شو بدك انتي ,, انا هيك
خزامى : اقووول عن المصاخة تكلمي زين
روبي : اوووف .. اوكي يا قلق
دانا : ايه كذا على بالي بتقولين ( ألأ = قلق )
روبي : ما بيدحك
خزامى : ردييييييينا ؟؟
روبي : ههههههه خلاص خلاص ... ايه فاااتكم مشيت جنب اثنين دشير وتشوووفون التصفير والحركاات
وانا اضحك جاء هو وخويه عندي ياني هبلت فيهم تهبيل موو صاحي لعبت فيهم لعب هههههه
دانا : ادري فيك بنت ابليس
روبي : يا بخت ابليس فيني >> ملحووووووسة
فجأة وهم جالسين جات الكورة لعند رجل خزامى
خزامى : ونااااااااااااااااسة كوووورة
روبي : اشك انك بنت خزووم
وقفت خزامى مطنشة روبي وشاتت الكورة لنفس المكان اللي جات منه
شوي الا وانردت لها الكورة
خزامى : هههههه فنان هاللي يشوت ... والله شوتته بيرفكت ... وترجع تشوتها له
دانا : خزوووم تعالي اجلسي
خزامى : مااابي .. عناد ههههه يااااااااااااا حبي للكور كلهم >> رااح مخها هع
روبي : الامل فيها مفقووود
شوي الا ويسمعون ضحكة قوووية : موووو كذا النااس تشوووت ,, سطحتيها يا بنت
دانا نقزت : هذا خلّووود ...
قامت تركض له
خزامى : ههههههههه عليك اخو مهسترررر
دانا : خوييلد .. شتسوي هنا ؟
خالد : ههههههه مين اللي يشوت انتي؟؟
دانا : لو انها انا كان جات بوجهك ,, خزوم اللي تشوت
خالد بلّم : هاه ؟؟ خزامى اخت فيصل الراسي ؟
دانا : ايه خزامى صديقتي ,, وش فيك
خالد : هاه ؟ لا لا ولا شي .. بس شوتتها خطيرة تضحك ههههههه
دانا : خاااالد ضف وجهك .. صدق انك ما تستحي
خالد : اوكي اوكي .. بس لا تعصبين
وراح
خزامى : هههههههههههه اجل سطحتها ؟؟ هههههههههه
دانا : زفت .. هالاخو مدري وش يبي
روبي : حرام علايكي .. دمو كتير خفيف
خزامي : روووبي .. وربي علبة الفاين بوجهك لو تكلمتي كذا مرة ثانية .. طفشتيني
روبي : وانتي وش حارق دمك ؟؟؟ هههههههههه
دانا : ما صدقت البنت امها لبنانية .. بتتبرى منا
روبي : هههه هذا انا تكلمت زيكم .. يلعن ابليس
خزامى : افاااا يا روبي تلعنين ابوك ؟؟ ههههههههههه وراحت تركض
وقفت روبي معصبة : تعي لهوون لفرجيكي .. عن جد فزيعة (= فظيعة )
جاتها خزامى : انا قلت علبة الفاين بوجهك صح ؟؟
روبي بعناد : ما بيهمني كلاميك .. شو راح تعملي
مسكت خزامى علبة الفاين وبوجه روبي سيييييييييييييييدا
روبي : ااااه يالهبلة .. وش سويتي جعلك السكني ياااااااااااخذ رووووحك
خزامى : اييه ادب .. كذا تكلمي زين مو تسوين فيها نانسي
دانا : هههههههههاااي مو صااحية خزوم اليوووم .. اقوول خوخة اعترفي وش شاااربة يالهبلة ؟
روبي : بسم الله علي من نانسي .. انا نانسي ما تجيب ربع ظفري >> منّااك بس ثقة
دانا : يااااا واثق انت ,, شوي شوي
روبي تهز كتوفها : يحق لي ولاّ ؟؟
خزامى : لالا انا اللي يحق لي
دانا : انتي ولا كلمة يالبوووية .. كورة وعربجة يا بنت اركدي
خزامى بدلع : بوية بعينك .. وقامت تقلد حركات روبي لما تتقرف من الكلام
دانا ماتت ضحك : ههههههههههه يلعن ابليييسك
روبي : تقلديني صح ؟
خزامى : هههههااااااي .. رحم الله امرء عرف قدر نفسه .. انا ما حكيت انتي اللي حكيتي
روبي : انا اوريك يا خزوم هين ... وسوّت زعلانة
دانا : شفتي يا ابو عربج زعلتيها
خزامى : يللااااا عاااااااااد ... يا زعلان يا زعلان .. خليت قلبي حيران ما قلت لك يا حبيبي بطل دلع من زمان
>> احلى اغنية عند روبي
روبي : يااااااااااااا لبيه .. فديت اللي يعرف يراااضي
خزامى : احم احم
دانا : بس بجد خزوم يرحم امك لا عاد تغنين مرة ثانية .. صوتك نشااااااااااااز
روبي : هههههههههههه حلووووة رديتي حقي
خزامى : رووبي اصلا مووو منك من اللي يراضيك
دانا : هههه اسمعوا بس .. شفت لكم وااحد خقق وبقووووووة
روبي : ما خليتي ولد بالمملكة زين الا وقزيتيه اهجدي وش عندك كل يوم عاجبك واحد
دانا : ههههه شسوي كثروا الزيون هاليومين
خزامى : هههههههههههههه وانا اشهد >> تستهبل
روبي : ايه ؟؟ وش عنده اخوك منهبل يلعب مع خزوم كورة ؟
دانا : مخه فااااصل .. عاطل عن الخدمة من يوم تطاق مع اخو سعود الرائد وصاحبه
انصدمت خزامى ... سعود الرائد يا ترى هو نفسه اللي في بالي
روبي : ههه عساه بس تصفق خخخ
دانا : لا كلها كم كف هههههه
روبي : خزوووم وين وصلتي ؟
خزامى بهدوء : لا ابد معكم
دانا : وين اختفت رجتك .. وش فيك هديتي
خزامى بتصريف عشان لا تنكد : ههه لا والله ما هديت بس تذكرت شي
روبي : وش هو ؟
سكتت خزامى بألم
دانا : لا عاااااااااااااااااد خزوم وربي مووو وقته .. متى بتنسييينه ؟
بدت تهل دموعها .. خزامى : والله مو بيدي انساااه وربي يااا عالم مو بيدي وكملت تبكي بحرقة
دانا : خلاص خزوم ... تعالي هو اسمه سعود الرائد ؟؟
روبي : خزووووم نكلمك ردي
خزامى وهي تبكي : ايه سعود ابراهيم الرائد
دانا : كله مني ... لا والله كله من الزفت خوييلد
روبي : آآآآآخ لو اشوفه هذا الزفت سعود .. لأذبحه واشرب من دمه.. اجل يعلقك فيه ويرووح
دانا : والله انه احقر انسان شفته بحياااتي ... اخذ اللي يبغاه وراح عنك
المفروض الحين تنسينه .. وربي بيرزقك احسن منه واحد يخاف ربه يا خزووم
خزامى : اهئ اهئ ومين هالغبي اللي بيرضى فيني بعد اللي صار تكلمووا مين ؟
انا تعبت خلاص تعبت
روبي : لا ما بينفع هيك .. لازم تنسي خزامى
خزامى تحاول تغير الموضوع : انا ما قلت لك تكلمي زين ؟
ضحكوا البنات وغيروا السالفة عارفين انها خلاص ما تبي تحكي اكثر بالموضوع


<< ذكريات سيئة >>
سعود : حبي خزوووم .. لبى عيوونك وينك يا عمري
خزامى : اووش سعوود .. اسكت لا يسمعك احد
سعود : يا عااااااااالم اسمعوني احبها
خزامى : سعووووووووود >> عصبت
سعود : يااا لبيه .. يا قلب وروح وعمر سعود آآآمري بس
خزامى : تكفى خلاص لا يسمعك احد والله بروح فيها
سعود : ابن ابوه اللي يحكي معك حرف واحد بس
خزامى : ايه طيب .. والله لو يطلع لك طلال انحشت وتركتني
سعود : يااا عمري شسوي انا اخوك يخوووف .. خخخخ بس مووو مشكلة اوقف بوجهه عشانك بس
شوي الا ويجيهم صوت
: خزاااااااااااااامى .. وينك ؟
سعود : يؤ .. بااي حبي ,, عطاها بوسة وفرك
خزامى : سعوووود .. اصبر يااا خوااااااااف هذي اكيد جوانا اووف
جوانا : وينك انتي
خزامى : وش تشوفين ؟
جوانا : يالملحووسة .. وش تسوين لحالك بالحديقة الحين ,, يللا بدى الفيلم وانا انتظرك
خزامى بضيق : يلعن ابوو الفيلم خرّب علي وبس
جوانا : وش خرّب عليك ؟
خزامى : امشي بس نشوف فيلمك
جوانا : لحظة لحظة وقفي .. ريحة عطر رجالي
جاهم فيصل : سلملم
خزامى بنفسها : اووف انقذتني يا شيخ
خزامى : يا هلا بالزييين
سوّى نفسه مستحي وهم يضحكون
نرجع للحاضر
روبي : خزامى .. وجع لي سااعة اناديك
خزامى : هاه وش صاير؟
دانا : لاااه هذي مو معانا ابد
روبي : ولا شي .. يللا انا ماشية للبيت اكيد عامر ينتظرني
دانا : احم سلمي على عامر
روبي : هههههههه وصل

نهاية البارت

<< البــــــــــــــارت الثـــــــــــامن >>


خزامى : السواق الزفت اكلمه ما يرد
دانا: طيب دقي على اخوانك
خزامى : طلال وفيصل جوالاتهم مغلقة وجوانا مشغول من نص ساعة وجوري ادق ما ترد شكله كالعادة جوالها بالغرفة وهي تدج بالبيت
دانا : ههههه توهقتي؟؟ طيب حبيبتي مو مشكلة يوصلنا لبيتك سواقنا
خزامى : طيب يللا
وهم رايحين للسيارة
خالد : داااااااااااااااااانا وين رايحة؟
دانا : بنروح مع السواق نوصل خزوم لبيتهم
خالد : ما له داعي السواق وانا فيه.. يللا حولوا على سيارتي بجيبب مفاتيحي واجي
خزامى بصوت واطي : لا دندووون ما يحتاج خلاص مع السواق افضل
دانا : خزوووم تقول مع السواق افضل ما يحتاج توصلنا
خزامى : يا حيواانة انا قلت لك موو عشان تقولي له
دانا : ما عليه عادي
خالد : لالا ما ينفع السواق مدامني موجود
المهم راحوا بسيارة خالد ... شغّل خالد اغنية ما تقدرون لراشد الماجد



لآ لآ لآ .. مآ تقدرون
تبونآ نبتعد عن بعضنآ ونشقا .. ولكن يالعوآذل حبنا أبقا
ولو أشطركم يجرب يفرقنا .. ترى نجوم السمآ أقرب من الفرقا
قلنا ممكن تسرقون كحلنا اللي بالعيون .. إلا موضوع التجافي بيننا مآ تقدرون
مستحيل إنا نتفآرق لو يكون اللي يكون
تحدينا بمحبتنا شطارتكم .. وشفنا بعيننا حسرة خسارتكم
نصيحتنا لكم لا تتعبون أكثر .. معانا بايره جداً تجارتكم
قلنا ممكن تسرقون كحلنا اللي بالعيون .. إلا موضوع التجافي بيننا مآ تقدرون
مستحيل إنا نتفآرق لو يكون اللي يكون
عوآذلنا وش اللي بتستفيدونه .. إذا كل طير فآرق عش مضنونه
ونحنا مستوآنا أكبر وأكبر .. من اللي دايمٍ فينآ تسوونه
قلنا ممكن تسرقون كحلنا اللي بالعيون .. إلا موضوع التجافي بيننا مآ تقدرون
مستحيل إنا نتفآرق لو يكون اللي يكون

كانت خزامى تطالع بالشباك هي فاتحته وتناظر بالشارع ...... وقفت السيارة عند الاشارة
بالسيارة اللي جنبهم واحد لابس نظارات سوداء كبيرة ويدخن بضيق جلست خزامى تتأمله
يوووه يشبهك ولاّ انا من كثر ما افكر فيك صرت اشوف الناس بملامحك؟؟
اشتقت لاسلوبك معي قبل اللي صار كنت تحبني ولاّ توهمني بهالشي الى ان دمرتني يا سعووود وش ذنبي باللي سوّاه ابوي
وش ذنبي ....
التفت لها الرجّال شال نظارته وطالعها زين بملامح انسان مصدوم ومو مصدق
: خزامى ؟؟؟ موو معقولة
ناداها بصوت اعلى وهي سرحانة بالشارع
سعود : خزاااااامى ...
طالعت فيه بحزن ما ردّت عليه علقت دمعة بعينها ناظرته بصمت ويكفيه صمتها اللي يعبر عن كل ألمها
انت رحت وش اللي جابك الحين وش تبي تسوي اكثر ؟؟؟
سعود : خزامى وربي لسة احبك ترااني ما نسيتك .. والله يا خزوم احبك
دانا : خزوم ردي علي اكلمك
مشت السيارة بعد الاشارة الخضراء وعين سعود عليها وهي ودعته بدمعة طاااحت وطاح باقي غلاه معها
خزامى بهدووووء : نعم ؟
دانا : اكلمك من اول ... وينك مو معي؟
خزامى : ما سمعتك
وصلت بيتهم .. نزلت وهي تحس رجولها ثقيلة مرررة وصارت تسحب رجولها سحب بالارض
... دخلت , طالعت النافورة
هنا .... احلى مواقفي معاه ... تذكرت يوم انه يرجع على ورى وهو يصارخ ,, احـبـــــــــــــــك
لما ما كان فيه احد بالبيت الا جوانا بغرفتها البعيدة عنهم
وهو يرجع طاح بالنافورة وتبلل كله كانت ايام برد ضحكت وهي تسترجع المنظر بحزن كبير
عند خالد بالسيارة مررررررررة مبسوط متشقق من الوناسة اليوم ركبت معه ووصلها بيتهم
يعشقها ويعشق هبالها ورجتها وضحكتها يعشق كل شي فيها
يووووه يا خزامى من 4 سنين وانا احبك وانتي مو شايفتني حرام عليك يا بنت
طااالعي حولك زين بتشوفين مين هو اللي صدق يحبك
...................................
جوانا وطلال وجوري وفيصل جالسين بصمت يتابعون الفيلم
دخلت خزامى : سلام
طلال ناظرها بهدوء ما قبل العاااصفة
جوانا وجوري : عليك السلام
فيصل : هلا خزووومي تعالي معنا الفيلم ما يتفوّت
طلال بحدة : وين كنتي؟
خزامى : في بيت صديقتي دانا
طلال طالع بساعته لقاها 12 بالليل
طلال : وليش توّك ترجعين ؟
خزامى بضيق : وشو يعني السالفة تحقيق؟؟
طلال : جاوبيني احسن لك
فيصل : طلال خليها .. هي مستأذنة مني قبل لا تطلع,, وبعدين هي رايحة لاخت اعز اصحابي .. وش فيك انت ؟
طلال : يعني عااجبك كذا .. تروح وما ترجع الا اخر الليل
جوانا بنرفزة : وش قصدك يا طلال ؟
طلال : بالعربي الفصيح .. ما عندنا بنات يصيعون لآخر الليل برة البيت.. ولاّ عشان ابوي مسافر والوالدة ...
جوري وهي تصيح : خلاص طلال حرااااااااااام عليك اسكت

جوانا : لا حول ولا قوة الا بالله .. بس يالجوري اذكري ربك ..
طلال .. يعني عاااجبك .. وبعدين خزامى مو صغيرة ولا تنسى انها......
خزامى : بس جوانا اسكتي... اسكتي خلاص كفااااااية .. آسفة يا طلال ما بتنعاد خلاص اسكتوووا
طلال : خزامى انا خااايف عليك بس
فيصل بضيق : بدري .. توك تلاحظ ان عندك اخوات استاذ طلال ... توك تنتبه ان عندك مسؤولية
وينك من اول ؟؟؟؟؟؟؟
طلال وهو يقرب لفيصل بتهديد : فيصل اصرف لك لا تخليني اغلط عليك
فيصل بهياط : وانا ما غلطت ... تأخرت كثييير يا طلال
كل واحد فيهم بادي يغلط عالثاني بيتطاقون
تدخلت جوانا ووقفت بوسطهم : بس .. يكفي انت وياه ,, وهو صااادق يا طلال بدري .. توك تلاحظ ؟؟
طلال بقهر : طيب .. بس انا الحين جيييت .. ومن اليوم ورايح بتتغير اشياء كثير
وطلع وتركهم
فيصل : شفتي اخوووك ؟؟
جوانا : بس يا فيصل لا تزوّدها
سكتت خزامى وجلست جنب الجوري اللي تصيح بصمت
فيصل بصراخ : خزامى مووو صغيرة حتى يحقق معها .. وبعدين اختي فاااهمة وواعية ويكفيها اللي جاها من واحد
ما راح تبلش نفسها مع ثاني وانا واااثق فيها وهي ما راح تضيّع هالثقة اعرفها
جوانا : انا بعد اعرفها وواثقة فيها وندري باللي صار يا فيصل لكن طلال ما يعرف عننا ولا يثق فينا لانه دايم مو معنا ولا تنسى انه كان مسافر دايما
يعني مو حولنا وان حضر ما درى عن شي
خزامى : بس تكفووون ,, يرحم وااالديكم يكفي ,, اليوم من بدايته متعب لا تتعبووني زيادة
وقامت لغرفتها
الجوري بعد ما هدت شوي : تصبحو على خير انا طالعة لغرفتي
طلعت لغرفتها ووقفت قدام المرايا .. لمحت العلبة الحمراء الصغيرة ابتسمت وهي تتذكره ... يا ترى وش قاعد تسوي الحين
هل تفكر فيني مثل ما انا افكر فيك ؟؟؟؟؟؟

تتوقعون وش سالفة العلبة الحمراء ؟؟ ومين هو هذا اللي تفكر فيه الجوري؟
وش بيصير لها بالبارت الجاي؟؟؟؟>> احمسكم هع
وخزامى هل بتنسى سعود ؟؟؟ وايش اللي فرقهم
طلال المتقلب وش بيحصل له ؟
خالد وحبه اللي محد يدري عنه .. ياترى بتصير خزوم له ؟

<< البـــــــــــــــارت التـــــــــاسع >>


وقفت الجوري قدام المرايا .. لمحت على طرف التسريحة العلبة الحمراء الصغيرة ابتسمت وهي تتذكره
يا ترى هل تفكر فيني مثل ما انا الحين افكر فيك ؟؟؟؟

<< ذكريات حب برئ >>
يوسف كان بالمجلس لحاله ... جاء يزورهم وطلال مسافر وفيصل جاي للبيت بالطريق
دخلت عليه الجوري بطرحتها وعبايتها عالكتف وقدمتله العصير
جوري : تفضل يا ولد العم
يوسف : تسلم ايدينك .. زاد فضلك
جوري باستهبال : تراني انا اللي مسويته .. عاد لا صار مو زين ما علي .. مااالي دخل
يوسف : ههههه لا تخافي عااادي انا يارا دايم تجرب فيني يعني مو مشكلة اشرب اي شي ,, بعدين كله من يدك حلو
على طول وردوا خدودها .. انحرج يوسف من كلمته اللي ما قصد منها شي
يوسف : آسف .. ترى مو القصد يا جيجي ( الوحيد اللي يناديها بهالاسم )
جوري : عادي .. يللا اتركك ترتاح شوي من رجتي ... وهي رايحة
يوسف : جيجي وقفي شوي
جوري : هلا ؟؟ بغيت شي؟
يوسف : ايه .. جايب لك هدية .. اتمنى تعجبك
قربت الجوري وهي مبتسمة
طلع يوسف من جيبه علبة حمراء صغيرة وحطها عالطاولة
يوسف : تفضلي
جوري : الله .. لون العلبة مرررة حلو
يوسف : هههههه من زمان وانتي تحبي الاحمر .. عشان كذا العلبة حمراء
جوري : شكرا يووووسف يعطيك العااافية
يوسف : الله يعافيك
اخذت العلبة وراحت غرفتها فتحتها لقت جوتها شريط مسجل واوراق ورد مجفف احمر
حطت الشريط بالستيريو ..اشتغلت اغنية ( كل عام وانت الحب ) عبدالمجيد عبدالله
ابتسمت توها تتذكر اليوم يوم ميلادها .. بعدين بصوته : كل سنة وانتي طيبة جوري عساك دووم مبسوطة
... ولد عمك : يوسف ,, ااا امم جوري اعرفي بس اني احبك
صحت الجوري من ذكرياتها على صوت رنة جوالها
جوري : ألو ؟
: جوووري .. يا قلبي كيفك ؟
جوري : انا تمام .. انت مين ؟
: كل سنة وانتي طيبة حبي .. اليوم دخلتي السن القانوني صح ههههههههه
جوري : هههههه ايوة اليوم 18 .. حلوة السن القانوني .. بس مييين انت ؟
: أفاااا قلبوو .. نسيتي صوتي؟ بس مو مشكلة كيف حال اختك خزوم؟
جوري بضيق : أووووف .. بتقول مين انت ولاّ اقفل بوجهك ؟
: هههه عصبتي ؟؟ .. خلاص خلاص .. انا ريان يا عسل
انفجعت جوري بقووووة : رياااان ؟؟ وش تبي انت؟؟
ريان : هههههه وش فيك انفجعتي ؟ ,., لهالدرجة صوتي يخوف ؟
جوري : وش تبي ؟؟ ليش متصل .. شلووون جبت رقمي
ريان : يؤ يؤ .. كل هذي اسئلة .. هع هع طيب طيب اتصلت لانك وحشتيني يا قلبي
اما شلون جبته .. فبطريقتي الخااااصة
جوري : وججججججع ان شاااء الله .. يا ويلك اذا اتصلت مرة ثااانية بعلّم عليك طلال سااااامع
زففففففت .... وقفلت بوجهه


ريان : هههههههههههههههههه يعجبني لما انرفزها
ماهر : ههههههه صكّت بوجهك ؟؟
ريان : كالعاااادة ...بس ايييه طيب وراها وراها
ماهر : سيب البنت في حالها مدامها مو طايقتك
ريان : مووو على كيفها الشغلة ... اجل تعلقني فيها وبعدين تروح وتتركني
ماهر : هههههههههه انت تكذب الكذبة وتصدقها ... خلي عنك باااقي السواليف انت اللي تبيها هي ما حبتك
ولا عطتك وجه يللا عاااااااااااااااد
ريان : هههههه ايه بس هي خلتني احبها ... ياخي مووو ذنبي اني حبيت الذنب ذنبها اعجبتني وحبيتها
ماهر : ههههه لا عيوووني انت ما حبيت ولا عمرك بتحب ... كل ما شفت وحدة صااادة عنك قلت احبها وبعد ما تسوي اللي براسك
تجحدها
ريان : ياخي هالبنت ماااا قدرت فيها ... كل البنات تعلقوا فيني وخقوا علي الا هي يااااخي عجزت بكل الطرق حاااولت اجيبها عجزت
ماهر : هههههههههههههههههه مو عشانك حلو تفلها ... بعدين يمكن انها تحب؟
ريان : قولتك تحب؟؟؟ بس مين ..... مين هووو هذا


في بيت الراسي .......... طلال جالس بغرفته يصيح من القهر
انا سبب مووت امي .. وضياع اخوااني ,, مدري وش هي سوالفهم ولا حركاتهم مين اصحابهم
الحين توني جيت ومسوي شخصية واتحكم فيهم .. اكيد ما راح يقبلوووني ولا يحترموني
احس اني بنفجرررررررررررررر ... اااااه يا يمة وينك

في بيت تولين الصقر .... جالسة لحالها من بعد العزاء ما شافت ابوها
ابوها قااااسي مهما حاول يسوي طيب ,,, ما يدري عنها ولا شي ,,, اول مرة تشوف حنيته بالمستشفى
ليه انت كذا يبة ليييه ؟؟؟
رن جرس الباب ...
تولين : سااااااااااااارة ( الخدامة ).... افتحي الباب
راحت تفتح وجات ...
تولين : مين يا سارة ؟
توليب : انا
وقفت تولين بصدمة : توووووليب ؟
توليب : ايه .. ليش ما تبغيني ؟
تولين : افا عليك بس .. بس ما توقعت شوفتك ,, حياك تفضلي ,, سارة جيبي العصير
جلست توليب وحطت رجل على رجل بدلع كعادتها
توليب : بيتك نايس .. ما عليه
تولين : عاجبني الحمد لله ..واهم شي مرتاحة فيه ,, وبحزن ,, وفيه ريحة امي
انقهرت توليب من طاري عذاري ... لكنها لاحظت الغصة باختها
توليب : الله يرحمها ... انا مدري ليش جيتك
سكتت تولين ....
توليب : وش فيك ؟؟ كأنك مو مرتاحة لوجودي
تولين : بالعكس .. انا مرررة مبسوطة لزيارتك ,, لعل وعسى تتعدل علاقتنا ببعض
توليب : انا ... ودي اعرف عنك اكثر
تولين ابتسمت : الكل يقول عنك مغرورة .. الا انا , اول ما شفتك عرفت ان بداخلك طيبة حتى لو انك ما تظهريها
ضحكت توليب بضحكتها الدلوعة المعروفة
توليب : احسك كذا على نياتك .. بس تدرين .. انتي الطيبة مو انا
تولين : ليه كذا تنقصين من قيمة نفسك ؟
توليب : لاني واقعية .. انا يا عيوني بجهة والطيبة بجهة , انا يا تولين مكروووهة من الكل
ظلمت كثير ناس .... سكتت شوي وهي تستوعب منظرها وهي تشتكي لانسانة توها تعرفها ,,,رجعت تكمل كلامها
بعدين .. احنا ليش نتكلم بهالموضوع الحين ؟؟ احم ايوة ؟؟.... انتي تدرسين ؟
تولين : ايوة ادرس واشتغل
توليب : وليه تشتغلين ؟ انتي محتاجة فلوس مثلا؟ ابوي ما يصرف عليك ؟
تولين : لا مو كذا ... لكني ما احب اطلب من ابوي .. لا صرت اشتغل اي شي ابيه بجيبه لنفسي ما اضطر اطلب منه
ما احب اذل نفسي لاحد حتى لو كان ... وقالها بألم .. ابوووي
توليب : انا دايم كنت اشوف ابوي شلون يمديه يجيكم ؟
انقهرت تولين وهي تتذكر طريقة ابوها البارد معهم
تولين : ما يجينا كثير .. عن نفسي تمر اسابيع وما اشوفه ... بعدين انا وقتي كله مشغول يعني حتى لو جاء ما راح اشوفه
توليب : اممم ... تولين عندي سؤال بس يمكن يضايقك
تولين : عاادي اسألي .. تموونين
ابتسمت توليب من اسلوب تولين الذووق
توليب : اااااا .. امك و ........ ابوي كيف كانت طريقة تعاملهم مع بعض اقصد
تولين بضيق : ابشرك .. علاقتهم ما كانت حلوة ... جدا رسمية
اصلا مدري ليه ابووك اخذ امي وهو ما يعزها ولا يغليها ... ادري ان خالي قال له وطلبه لكن المفروض كان يدور لها وااحد
كفو يحبها ويغليها مو بس يجرحها طووول الوقت ... توليب انا اكره عبدالرحمن الصقر ما احبه يااااما جرح امي وجرحني
هو ما يكلمني انا .. لكنه يجرحها ولما اشوفها انا انجرح انساااااان بااااااااااااااارد ما عنده احساس ابدا
وبكت بقهررر وهي تتكلم قامت توليب وجلست جنبها وحطت ايدها على كتف تولين
توليب : وربي ما قصدت اجرحك ... بس كان قصدي من السؤال اشوفه هو يعاملها مثل ما كان يعامل امي ولاّ لا؟
تولين : وشلوون شفتيه ؟
توليب : ما يعاملها كويس .. امي كان يعشقها .. لكن انقهرررت لما دريت انه متزوج عليها يحق لي ولاّ؟
تولين : الا يحق لك .. زي ما يحق لي ولأمي انها تطلب منه اعلان زواجه منها وانه يعترف فيني قداام العالم
من زمان تطلبه هالشي لكنه ما اعترف
حتى الحييين يا توليب ماتت وهو ما اعترف يقول يكفيني اني شايلة اسمه بس
وقفت توليب منقهرة من هالكلام اللي تسمعه ابوها الحنون شلووون يظلم ...
قالت بطريقتها القوية الوااااااثقة : اخليه يعترف ولا يهمك ... كل العالم بتدري انك اختي يا توووولين
تولين ابتسمت على كل الحزن اللي فيها .. هي عرفت سااابقا ان توليب طيبة مهما حاولت تظهر العكس
مع الجوانب السيئة في شخصيتها الا انها بالاخير انسان فيها خير مثل ما فيها شر
توليب بحنية : انا ماشية حبيبتي .. توصي على شي ؟
تولين : لا توليب .. لا تروحين خليك معي
توليب : معليش .. يا عيوني ,, بأرجع لك مرة ثانية بس الحين عندي شغلة لازم اخلصها عشان ارتاح
تولين : اوكي .. براحتك ,, الله معك
راحت توليب للشركة ...
توليب : مرحبا
حمد : اهلا وسهلا .. تفضلي يا آنسة توليب
توليب : حمد وين ابووي؟؟
حمد : ابوك بمكتبه .. توه بيكمل كلامه مشت وتركته
دخلت عليه في المكتب بقوووة وثقة : يبة مووو من حقك ابدا اللي سووويته
سكت ابوها مستحي من طريقة دخولها كذا قدام الرجال اللي عنده
التفتت له توليب وخشمها فوووق عندها كثير كلام لازم تخلصه وياه
انفجعت بمنظر الرجال الموجودين ... سكتت وهي تناظر
ابتسم طلال على منظرها المنصدم والتفت بضحكة مكتوومة لسكرتيره مشعل
ابو راكان : تفضلي يا توليب ( ماله حل الا انه يدعوها معهم )


هذي جزئية باقي شوي اذا فضيت نزلته بعد شوياات
تكملة البارت التاسع يا حبايب ....


راحت توليب للشركة ...
توليب : مرحبا
حمد : اهلا وسهلا .. تفضلي يا آنسة توليب
توليب : حمد وين ابووي؟؟
حمد : ابوك بمكتبه .. توه بيكمل كلامه مشت وتركته
دخلت عليه في المكتب بقوووة وثقة : يبة مووو من حقك ابدا اللي سووويته
سكت ابوها مستحي من طريقة دخولها كذا قدام الرجال اللي عنده
التفتت له توليب وخشمها فوووق عندها كثير كلام لازم تخلصه وياه
انفجعت بمنظر الرجال الموجودين ... سكتت وهي تناظر
ابتسم طلال على منظرها المنصدم والتفت بضحكة مكتوومة لسكرتيره مشعل
ابو راكان : تفضلي يا توليب ( ماله حل الا انه يدعوها معهم )
ابو راكان : هذي بنتي توليب ..
توليب بحرج : مرحبا .. اعذروني على دخلتي بهالطريقة
مشعل : لا ابد .. معذورة يا بنت عبدالرحمن
جلست توليب جنب ابوها وتوها تدقق بملامح طلال ناظرته بحقد تكرهه ما دخل مزاجها مغرووور وشايف نفسه >> سبحانك يا رب
ابتسم لها طلال ببرود ينرفز
طلال : طيب يا ابو راكان .. نجيك مرة ثانية ... طالع توليب ورجع عيونه لابوها .. مبين عندك شغل اهم من شغلنا
يللا مشعل >> هذي نغزة لتوليب عشان يقهرها
توليب : لا خليكم انا طالعة .. >> تبي الفكة من وجهه انقهرت
طلال : لا يا بنت الصقر اساسا انا المفروض اكون الحين بالبيت
توليب باستهزاء عشان ترد النغزة : ليش االوالد محدد لك وقت اذا تأخرت بيعاقبك ؟؟؟
رفع طلال حاجبه : هههههه حلوة ... لا مو كذا بس كرامتي ما تسمح لي أظل هنا معكم وأضايقكم مبين اللي عندك لأبوك كبير
وخااااص ولاّ ما كان دخلتي بهالشكل
ولّعت توليب ردها لي مرتييين دبل النغزة
طلال بابتسامة انتصار عارف انها ما راح ترد بوقاحة قدام ابوها
طلال : شغلتنا تنتظر يا ابو راكان ... بالاذن يللا مشعل مشينا
وطلع وهو تارك وراه توليب تغلللللي من القهر هي احرجته وهو فشّلها
ابو راكان بحدة : وش هاللي سويتيه ؟؟ ليش دخلتي كذا
توليب : على بالي انك لحالك انت من متى عندك اجتماعات بالليل ؟؟
ابو راكان : ولو .. ما يحق لك تدخلين بهالطريقة
توليب : ما علينا من هالموضوع .. غلطة مني ااااسفين
ابو راكان : وش عندك يا بنت امك ؟
ابتسمت توليب على جنب : والله يا أبو توليب ليش الى الان ما اعترفت بزواجك من عذاري علني ؟؟
وان عندك بنت منها ؟
ابو راكان : وانتي ايش دخلك بالموضوع ؟
توليب : جاوبني بأجاوبك ... يبة خايف من كلام الناااس ؟؟؟
ابو راكان : أنا مدري انتي من وين طلعتي لي
توليب : طلعت من بطن امي ... وانا تربيتك ,,, عالعموووم يا ابو راكان من بكرررة ... كل العالم تدري ان تولين بنتك
واختي ,, واذا شفت او حسيت ان محد درى ترى انا اللي بتصرف
ابو راكان مصدووم : هذ تهديد يا بنت ولاّ ايش ؟
توليب : احسبه على كيفك يبة ... حرام البنت امها ميته وانت راميها بذاك البيت لحالها ولا تسأل عنها ولا شي
وفوووووق كذا محد يدري هي بنت مين بعد
ابو راكان : مو انتي تكرهين امها ؟
توليب : امها ماااالها دخل .. البنت تصير اختي بالاخير ومالها احد غيري ... سلام , انا ماااشية ومثل ما قلت لك يبة لا تنسى
وطلعت من عنده
ابو راكان في نفسه : هالبنت مثل امها بالضبط .. ويمكن ألعن .. يمكن ؟؟؟ لا والله انها ذيبة ما ينخاف عليها
لكن مااا غيرها واقف في بلعوووومي الله يرحمك يالمها وينك تشوفين بناتك
في بيت راشد الراسي .................
منار : بس بس حبيبي بس ... الحين بابا يتلطف علينا ويجي يااااخذك مني
يارا : ههههههههههههه تلمييييح
ياسر : منوووري تكفين عيوووني روحي نوميه .. مافيني حيل لازعاج المبزرة
منار : يا سلام والله ... أقووول امسك ولدك وتصرف معه أنا مصدعة
ياسر : منااااااااااااااااار
منار : امسك بس امسك .. تصبح على خييير
وراحت وخلته حايس مع ابنه
ياسر صرخ بضيق : معاااااااااااااااذ الكلب انطم
سكت معاذ بخوف ورجع صاااح بأقوى من قبل
يارا : ياااااسر .. خذ ابنك واطلع من هنا ابغى اتابع المسلسل
دخل يوسف : سلام ... وكشّر بوجهه ... وش هالازعااااج
يارا : ولد اخووووك
يوسف : اقوووول ياسر خذ ابنك وتوكل على بيتك لا تأذينا
ياسر : طيب انتي وياه اوريييكم
دخلت امه : وش فيه حبيبي يصيح ؟؟
ياسر : ياااا لبيه يا يمة ... تكفين امسكيه عني منار راحت تنام وابلشتني فيه
ام ياسر : انا قايلة لك .. هذي ما منها فااايدة ما تنفع ام
اخذت معاذ وطلعت لغرفتها
يارا : هههههههههههه عليك زوجة ... جحدة
يوسف : والله لو انها جوانا كان اختلف الوضع
سكتوا كلهم
يوسف يرقع : آسف ياسر ... ما قصدت طلعت كذا
يارا : وليش تعتذر ؟؟ انت ما اخطيت ...
ياسر : لا تسمعكم منار ... اسكتوا
يارا : انا مووو خايفة منها .. يوسف صااادق , لو انها جوانا كانك الحين مروق ,, وانا للحين مووو راضية عاللي سويته يا ياسر
ياسر : واللي سواه طلال فيك ؟؟ يا يارا انتي مو شوية عندي
يارا : ادري فيك .. بس اللي سواه طلال ماله دخل بجوانا ,, احنا ما حصل بيننا نصيب , بس انت وجوانا تحبوون بعض
اللي سويته غلط
يوسف : يارا عيب هالكلام الحين ... ياسر متزوج
يارا : اوووووف .. القعدة معكم تضيق الصدر
..... ياسر : اقول يوووسف , ما ودك تتزوج ؟
يوسف : مو الحين
ياسر : ليه ؟
يوسف : وبما انك تتكلم .. مين بتزوجني حضرتك ؟
ياسر : مروة اخت منار >> يستهبل
يوسف : لالالا واللي يرحم واااالديك اللي شفته من حركات زوجتك كفااااني .. من هالعااايلة مابي
ياسر : ووش شاايف على زوجتي ؟
يوسف : ولا شي اللهم ما تنفع زوجة ولا ام .. معليش يعني
ياسر : اسكت بس اسكت

.................................

نهااااااااااية البارت

<< البــــــــــــــــارت الــ10 >>



ريان : اقوول ماهر .. عندك طرق جديدة اقدر فيها اصطاد حبيبتي؟؟
ماهر : ههههههاااااي تزوجها ... مالك حل ثاني ,, هذي ما نفعت معها ولا طريقة
ريان : عذبتني .. الحين اتصل تقفل بوجهي على طووول
ماهر : هي هددتك تعلم اخوها ولاّ ؟
ريان : ههههههههههه لا حبيبي ما تقدر ,, تخاف منه طلال ما عنده وقت
دخل سعود ....
سعود : سلام
ريان : هلا والله حبيب قلبي
سعود : رياااااانووووووووه .. ترى مو ناقصك
ماهر : تعااال تعال .. اجلس
سعود : انت وياه وش تسوون بالبيت ؟
ريان : تراه بيت ابوووي مثل ما هو بيت ابوك ... لا تتحكم
ماهر : أفااااا .. ما توقعتها منك يا سعوود ,, ما تبغانا يعني
سعود : لا ما أبغاكم هنا .. ريان شيل صاحبك وروح الشاليه لا تجلسون بالبيت انتوا وبلاويكم
ريان : تراك مثلنا يا سعود
سعود : زماااان ... مو الحين ,,, يللا اشوووووف تقلّعوا
قام ريان يتحلطم وسحب ماهر وطلعوا من البيت
سعود بنفسه : آآآآآآآآآآىىه متى افتك من عذاااابي ,, وينك عني يا خزامى ,,, ادري ظلمتك لكن غصب عني
انا ليش تعرفت عليك من الاساااااس ليه صرتي اخت صاحبي ؟؟..... ليه انا ........ ما كان فيه غيرك يونسني وينسيني عذااابي
انتي يا خزامى بس اللي حبيتها ..... ايش اسوي بنفسي الحين .. كنتي مجرد تحدي وكسبته خنت صااااحبي وخذيتك
فرقتيني عن اصحاااااااااااااابي يا خزوم
؟؟؟؟؟؟؟....................... اتصل عليها محتاااج يسمع صوتها
:...................
خزامى : الو؟...... مين معي
سعود : ............
خزامى : الووو ؟؟ الووو .. مين انت ؟ بتتكلم ولاّ اقفل الخط
سعود : خزامى
سكتت وما ردّت .. هالصوت مو غريب
سعود : خزوم ردي علي تراني مشتااااق لك ....
خزامى : مين انت ؟؟؟ فيصل بطّل استهباااال
سعود يصرّف : ههههه عرفتي اني فيصل ... ياا حسااافة كنت ابي اهبّل فيك شوي
خزامى : على تبن ... وقفلت بوجهه

سعود : آآآآآآآآآآآآآآآآىىه يا خزوم حتى صووووووتي نسيتيه
العصر الساعة 4 العصر ... الرياض
توليب : خلاص يا عيوووني .... ولا يهمك هذا النااس دروا انك اختي ... ارتحتي؟
تولين : مو معقولة .. بس يعني .. شلون .... اقصد
توليب : خلااااااااااص يا بنت الناااس اهجدي ,, دروا وبس ارتاااااحي
تولين : بس يا توليب ... مو معقولة ابوك اعترف
توليب : ههههههههههه الا اعترف .. ومو برضاه بعد
عالعموووم .. انا بسافر سويسرا بكرة تجين معي ؟
تولين بابتسامة : تبغيني معك ؟
توليب : لو ما ابغاك ما خبرتك .... .. هاه تجين معي ؟
تولين : بس شغلي
توليب : ما عليك .. ادبره ... يللا قومي جهزي اللي بتاخذينه معك
تولين : تولييب ؟؟
توليب : هلا
تولين : احسك مبسووووطة
توليب : هههههه ايه مبسوووطة .. يمكن لاني دريت ان عندي اخت
وقفت تولين بسرعة وطااااااااارت لحضن توليب وصاحت هي وياها


خالد وفهد ومحمد يتمشون بالمول
فهد : يا حليله فيصل .. مو بجاي اجل؟
خالد : ايه .. ما راح يجي
محمد : الله يكون بعونه .. بعد وفاة امه ما صار يطلع معنا كثير
خالد : الله يرحمها
سكتوا شوي
فهد : شباب
الشباب : نعم ؟
فهد : مو كأن هذاك سعود ؟
التفت خالد يدوّر عليه بقهر : ويييينه ؟؟ ابن الكلب وينه ؟
محمد : خالد اذكر ربك... سالفة وانتهت
خالد : لا ما انتهت .... ولا بتنتهي .. ما برتااح الين اقتله
خاااانني .. غدرني بأغلى شي بحيااااتي
فهد : خالد .. خلاص يا ولد الحلال اهدى
مشى سعود جنبهم هو منتبه لهم بس سوّى نفسه ما انتبه ومشى كانه ما يعرفهم وخالد منقهر وفهد ماسك ايديه عشان لا يتهور
وطى سعود راسه ومشى
محمد : سعووود .. ما ودك تسلم ؟
التفت له سعود : هلا محمد .. كيفك ؟ وانتوا يا شباب؟
خالد : انا موووو بخير لما انتقم لها
سعود بدفاع : خالد....
خالد : انطم لا تقوووول اسمي .. انا ما اعرفك ولا انت تعرفني ,, بيني وبينك ثااااااار
والله لأندمك على كل دمعة نزلت على خدها بسببك .. على كل ليلة ياااااا سعووووووووود انا سهرت فيها
افكر وانت عندها تلعب عليها ... بأندمك على كل حرف كذبت فيه علي وعليها ياااااا يا اعز اصحاااابي يالكذااااااااب
سعود : خااااااااالد .. يكفيني همي لا تزوده ... انا احبها وربي احبها ,,, احب خزامى يا خالد
فلتت ايد خالد من فهد وجات بكف قوووووووووي على وجه سعود
خالد : ياااااااا حقيييير ... لا تدنس اسمها بوصاااااااختك ..يا كلب يا ...... ,, انا اللي احبها
وانت كنت تدري ومع كذا خنتني فيها يا سعووود ,, انت واحد نذل بس هييييييييين انا اللي بورييييك
مشى خالد وهو الغصة واقفة بحلقه يبي يصيح يبي يرتااح من همه

رجع بذاكرته ليوم ( الاعتراف )

سعود : هههههههههههههااااااااااااي حلوة منك ,,,, اييييه يا طويل العمر يالعااااشق
ما ودك تقووول لي مين هي هذي اللي معذبتك ؟
خالد : اخاف بس تعلق علي .. ولاّ تعلّم اخوها
سعود : ههههههههه اذا ما علمت اعز اصحابك بعلّم مييين ؟؟
خالد : يااااا حليلناااا ... والله ذكريااااات ... تذكر من يووومنا 2 ابتدائي واحنا جيران واصحاب
سعود : هههههههههه لأنكم نشبااات .. كل ما نقلنا لبيت نلقاكم ورانا هههههه
خالد : طيب يالنذل مردوووودة
سعود : وش عندك ياااخي نمزح .. ايه يللا قوووول ولا تصرف مين هي؟
خالد : خزامى .. اخت فيصل
سعود انصدم .. لا يا خالد موو هذي ... حاول يظل يتصنع الابتسامة ويمسك نفسه
سعود : حركااااااااااااااات ... بنت الراسي ,, هذي صعبة مين اللي يجيب راسها
خالد : يؤ وش فيك استخفيت .. وشو اجيب راسها ؟؟ بذبحها انا ؟
لا حبيبي قرييييب ان شاااااااااء الله بتشوف صاحبك عريس .. ويا لبى عرووووسته
سعود : هههههههه طيب يالعاااشق .. يللا استأذن .. اكيد الشباب مجتمعين بالشاليه
ما ودك تجي؟
خالد : لا ... اصحابك الدشير ذووولي تعرفني ما اطيييقهم .. متى يا سعود تبطل هالحركات
اعقل وخليك مثلي
سعود : ياااااااااا محترم انت
خالد : ههههههه افا عليييك بس داشر محترم مو زي خويانك دشييير كلاااااب
سعود : هههههههههه طيب يللا انا مااااشي يا محترم السهرة ما تتفوت
خالد : لا تحااااااااااول تغريني ما راح اجي ... روح الله معك
راح سعود .................................................. ...




نرجع للواااقع ............
في بيت عبدالعزيز الراسي ,,,
خزامى : حياكم الله ... نورتوا
يارا : منور بأهله حبيبتي ... وين جوانا وجوري؟
خزامى : ليه ما كفيتك ؟
يارا : مو القصد يا بنت العم ... لكن غريبة ما شفتهم الى الان
جوانا ببرووود : سلام
يارا : هلا جوانا كيييفك ؟
جوانا : تمام ... وانتي؟
يارا : تمام بشوفتك يالغلا
سلمت الجوري وجلست جنب يارا صديقتها اللي من زمان عنها
منار : انتي جوانا؟ عاااش من شافك >> ناوية حرش
جوانا : ايه انا جوانا ليه ؟
منار : ابد ... بس دااايم يقارنوني فيك مدري ليه >> مسوية هبلة وتتصنع الغباء
جوانا تطالعها ببروود عكس اللي داخلها من نار
جوانا برفعة خشم : هه أنا ما اتقارن باحد ..ووقفت وناظرت بمنار من فوق لتحت
ومهما الناس حاااااااااولت ما توصل مستوااااي ,, ببساااااااطة لأن مافي احد مثلي
ومشت بغرووووور واضح وتركت منار مندهشة
ضحكت يارا والجوري على خفيف
يارا : شوي وراجعة
طلعت يارا ورى جوانا
يارا : جوانا ... وقفي شوي
جوانا : نعم يارا ؟؟؟ بغيتي شي
يارا : ليش صايرة تعامليني كذا ؟
جوانا : شلون اعاملك يعني ؟؟
يارا : جوانا انتي عااارفة انا مالي دخل باللي صار .. بالعكس انا كنت ابيه ياخذك حتى بعد اللي صار انتي وياه منااااسبين لبعض
.. جوانا انتي بنت عمي واختي الكبيرة اعزك وربي .. ما تمنيت اللي صار لي يصير لك
جوانا : هالموضوع ما له دخل .. وانتهى من زمان يا قلبي
يارا : طيب ؟
جوانا : طيب وشو ؟
يارا : يعني انتي مو زعلانة مني ؟ ما تكرهيني؟
جوانا : ههههههههه لا .. ليش اكرهك يالخبلة ؟ سبحااانك يا ربي انتي مثل الخبلة الثانية جووري
جات الجوري : خيييير ؟؟ في نااس تحش فيني
جوانا : يب .. انا حشيت فيك وقلت انك خبلة
جوري : تكفييين .. اذا انا خبلة انتي ايمووووو يمة منك كئيييبة
يارا : ترى الحيااااة مررة حلوة اذا اخذتيها بمزح وخباااال
جوانا : ههههههههههههههه اصلا مووو منكم من اللي معطيكم وجه
جوري : اقووول ريري مشينا على غرفتي خليها بنت الايمووو تجلس لحالها الا اذا لبست احمر مثلنا تجي معنا
جوانا : لا عيوووني مابي معكم .. بألبس اسوووود وبقعد لحااااااااااالي عندك شي؟
جوري : انقلعي بس انقلعي
وراحوا ثنتينهم لغرفة الجوري


نهاية البارت العااااااااااااااشر

<< البـــــــــــــــارت الــ 11 >>


يارا : لحظة .. جوااانا ...
جوانا : نعم ؟
يارا : عجبتيني مع منار ههههههههههه
جوري : ايه ايه زبدتي لها ههههههههه
جوانا : هههههههههههههه يللا تقلّعوا على غرفة الجوري
ومشت عنهم لغرفتها
..... بغرفة الجوري
رن جوال الجوري : اووووف هالزفت مووو راضي يوقف اتصالاته السااامجة مثله ....>> بنفسها
الجوري : قلبي ريري بروح خمس دقايق خذي راحتك بالغرفة
يارا : ادري اني باخذ رااحتي ههههههههههه روحي بس لا تطولين
وقفت يارا قدام التسريحة تصلّح شعرها .. وشغلت الستيريو تبع الجوري
وسمعت اغنية كل عام وانت الحب .. ابتسمت بقوووة تحب هالاغنية شوي الا وينقطع صوت الاغنية
ويطلع صوت يوسف اخوها وهو يهني الجوري بعيد ميلادها وبعدين يقول لها احبك
انصدمت ......... يووووووسف !!!! يحب الجووووري ؟؟!!!!
دخلت الجوري وشافت يارا مصدومة
جوري : يارا ؟؟ فيك شي
يارا : لا
جوري : ما تعرفين تخبين علي يالبطة
يارا : ايه بس انتي تعرفين تخبين
جوري : اخبي ؟؟ شلون يعني فهميني
يارا : حسبت اننا اعز صديقات واني اعرف كل اسراااارك مثل ما انتي تعرفين اسرااري يا جوري
انا حتى يوووم حبيت اخوك قلت لك مو عشانك بنت عمي واخته لا قلت لك عشانك اعز صديقاتي واختي اللي ما جابتها امي
شكل اللي صار بين ياسر وطلال غيّر كل العااااايلة .. وانا الغبية اللي احسب ان كل شي مثل ماهو
ولما شفتهم متغيرين كلهم قلت لا انا والجوري ما بنتغير مثلهم عشان هالسبب .. لكن حتى انتي صرتي مثلهم وتغيرتي
جوري مصدوومة من الكلام اللي سمعته
جوري : لا يا يارا انا ما تغيرت ... انا لسة اختك ومااا علي منهم , انا ما خبيت عليك
يارا : الا خبييييتي ... اجل ليش يوم حبّك يوسف ما علمتيني ؟
جوري : هو علّمك ؟
يارا : لا تصرفييين .. سمعت الشريط ,
وطت الجوري راسها ...
جوري : انا بعد احبه يا يارا
وقفت يارا بحماس ووقفت الجوري وضمتها وهي تناااقز
يارا : وناااااااااااااااااسة تتخيلي انتي تصيري زوجة اخوووي
جوري : يارا .. لا تسبقي الاحداث ... هالشي مو مضموون
يارا : ليه مو مضمون ؟ مدامكم تحبون بعض وعيال عم
جوري : ايه ... حتى جوانا وياسر عيال عم ويحبون بعض
وما تزوجوا ... وظني بعد انا ويوسف بيصير فينا كذا
يارا : انا ما راح اخليهم يسوون فيك وفي يوسف نفس اللي صار بجوانا وياسر
جوري : هههههه ما شاء الله عليك قوووية وكلمتك تمشي عالجميع .. اقووول بس انطقي واجلسي وغيري الموضوع

في المجلس فيصل وياسر ويوسف
ياسر : ههههه ملحوس خويك فهد
فيصل : اسكت بس .. انت لو تشوووفه تنسى همومك
يوسف : ههههههههههههه
فيصل : اقوول يوسف انت ما عندك الا تضحك ؟
يوسف : وش تبغانبي اقوول ؟؟ تنكيتك عن صاحبك يكفي
دخل طلال المجلس : سلام
فتح عيوووووونه بقوة وحقد .. يااااااااااااااسر ....
ناظر طلال بعيون ياسر بحدة ونظرات مرعبة
وقف ياسر : عليك السلام يا ولد العم
قرّب طلال له بسرعة : اطلع برة
فيصل : استهدي بالله يا طلال ... هذا ولد عمك واللي كان ماااضي واحنا عيال اليوم
طلال مطنش فيصل : سمعتني؟؟ اطلع برررررة يا كللللللب
جاء معاذ الصغير و هو يحبي ومسك بطرف ثوب طلال وسحب فيه بلعب وهو يضحك
طالع فيه طلال ورجع يناظر ياسر : هذا ولدك ؟
ياسر : ايه هذا ولدي معاذ يا ابو عبدالعزيز
طلال تذكر جوانا بالسيارة وهي تكلمه وانقهر اكثر : شيله واطلع برررررررررة
هالبيت لا تطبه مدامني موجود ... تبي تسلم على عمك تعال له وانا مو بالبيت .. بس انا وياك ما بيننا شي
فيصل : طلال .. اذكر ربك هذا الحين ضيف في بيتك
مو معقووولة تطرده
ياسر : معليش يا فيصل .. حصل خير , عالعموم يا ابو عبدالعزيز مشكووور على حسن ضيافتك
يوووسف انا بالسيارة نادي الحريم و تعال
طلع ياسر وطلال ماسك اعصاااابه بالقووة
وقف يوسف : مع السلامة .. فيصل تكفى نادي الحريم
وقف فيصل عند باب المدخل .. توّه بينادي شاف يارا والجوري يستهبلون قدام المرايا اشكالهم بريئة وتضحك
فيصل : الله يرجك انتي وياها يالمهبووووووووولات
انفجعت يارا ومسكت جوري وتخبت وراها وفيصل ميت من الضحك
فيصل وهو يضحك : يللا يللا يا بنت عمي بتروووحون ههههههههههههه
وراح وخلاّهم
يارا بضيق : اخووووك ماااااااا يستحي؟
جوري : هههههههههه الله يعيننا عليه بيمسكها علي الحين لمدة اسبوووع اذا ما شاف له احد ثاني وعلّق عليه
يارا : طيب ولوووو يدخل كذا ... اوووف
جوري بوّزت : بترووووحون اوووف
يارا : تونا جايين ما ودي ارووح
طلال عند الباب بيدخل : يــــــــــا ولد .. في احد بطريقي ؟
ارتعشت يارا ,,, جوري : ايه لا تجي هنا يارا
كشّر طلال بوجهه : طيب .. يللا اخوانها برة ينتظرونها
يارا : اخوك ما عنده ذووووق
جوري : ههه ادري هو كذا ... قهرررر لا ترووحون توّه بدري
رن جوال يارا : الو ؟
ياسر : يللا احنا برة ما تسمعيين ؟
يارا : لا ياسر خلينا شوي
ياسر : امشي عالسياااارة بس ولا تتاخرين
وقفل الخط بوجهها
يارا بضيق : اووووووف يا شينه .. يللا بنروح غصب عني اووووف


في الشاليه ....
ريان : ياخي ملييييت ... وسعود يقول وخّر عنها
ماهر : اخوك هذا وش اللي جاه ؟؟
ريان : مدري ..( باستهبال) ... يمكن صار مطوّع ؟؟ ههههههههه
ماهر : هههههااااااي لا بجد خزامى هذي جننته ..
ريان : ااااااااااخ بس مثل ما جننتني اختها
اتصل عليها
الجوري بوناسة : ألووووو؟
ريان : الوووو يا قلبي
كشّرت الجوري بضيق من صوووته : اوووف انت وبعدين معك ماااا تفهم ؟
ريان : يا بنت احبك حسّي فيني
جوري : والله ثم والله لأعلّم عليك طلال ... انا حذرتك عادك اتصل وشوف اللي بيجيك
وقفلت بوجهه
ماهر : ههههههههههههه ياخي دااايم تقفل بوجهك .. ليه ما تسوي فيها نفس الشي وتقفل بوجهها ؟
ريان : هههههههههه فدااااااااااااااااها تقفل مليوووون مرة .. بس اصبر علي شويات
بيجيها يوم بأصير اقفل بوجهها وهي تترجاااااني اتزوجها واستر عليها.. اصبر بس وتشوووووووووف
ماهر : يمممممة منك ... هالنبرة انا ما احبها ,, لايكون نويت ؟
ريان : انا ناااااااااوي وخالص ,, اصبر وتشوووف كل شي بوقته حلوووو
دخل سعود
ريان : مرحباااااا بقدوووم خلّي
سعود : ريان ... خليك بحالك ... ماهر اعطيني اغراضي اللي هناك
ماهر : يؤ ؟؟ سعود تستهبل ؟؟؟؟ هذي الاغراض انت قايل انك ما راح تشيلها من هنا ابد
سعود : ايه بس هذي آخر مرة اطب فيها هالمكان
ريان : يا اخووووي متى بتعقل وتبطل حركات الورااااعين ؟؟ ,,, انت الحين ياما وياما شفت بنات ولعبت عليهم
الحين عشان هالفاااااشلة بنت الراسي تترك احلى شي بحيااااتك ؟
دخل ناصر ....
ناصر : ههههههه واخيرا شفناك ... خلاص انتهت صدمتك ؟؟
سعود وهو يههجم عليه بس ريان ماسكه
سعود : كللللللله منك انت .... بس اصبر علي بوريييييييييييك
ريان : اهجد يا سعووووود هذا صاااحبك
سعود : الله يلعنه ويلعن اليووووم اللي عرفته فيه ,, والله يانااااصر ... والله ورب العزة لأخليك ما تسوى حشرة
ياااااااااااااااااااااااااااا نويصر الكلللللللللب
ماهر : اهدى يا سعود اهدى
ناصر : ريان ابعد عنه ... فكووه ,, وش سوينا لك استاذ سعود ؟
انت اللي دبرت ونفذت .. وانت اللي حبيتها وتعلقت فيها وانت عاااااااارف من البداااية ان شغلنا
مافيه حب وخرابيط .. احنا نسوي اللي علينا من مهمات وبس كله لعيوون عمك
سعود : انا قااايل لك بندمك وتشوووف
ناصر : سعووود البنت بدالها بنت وشو بنت الا مليووون بنت ,, خزامى كانت مهمة وانتهت زي باقي المهمات
انسى الموضوع وتخطاااااه ... شيلها من بالك يا سعود

طلع سعود منقهر من الشاليه وجلس يدور بالسيارة ............
<< ذكريات سيئة >>
طلع سعود من عند خالد وراح الشاليه ...بس يوم دخل الشاليه تذكر سالفة خزامى
انقهر يوم تذكر ان اعز اصحابه يحبها ... كلّم عمه وخبره انه بيبطل من سالفة خزامى وطلب مهمة ثانية
عصب عمه وزعل عليه و هدده بحيااااته اذا ما كمّل المهمة وهويدري تهديدات ماجد مو عالفااااضي
دخل الشاليه وحاول يتنااااسى ان خالد يحبها قال في نفسه بينسااها ....
ناصر : فديييتو الحلو انا
: لبى عيونك حبيبي
ناصر : آآآآآآآآه يا قلبي فديتك
دخل سعود وصوت الاغاني مفجر المكان يمشي والبنات يتلصقون فيه وهو يدفّهم ويوخرهم
مووو فاضي للحركات الحين ...
سعود : نااااصر .. تعاال
ناصر : اصبر .. ما تشوف القمر اللي جالس جنبي ؟
سعود : ناااااااااااااااصر
ناصر : يووووه يااا شينك .. تخرب عالواحد وناسته وبس
وقف وياه وراحوا على جنب
سعود : لازم تخلّص السهرة الحين
ناصر : يؤ لييش .. توّه بدري ,, لا تقول عشان بنت الراسي
سعود : ناااااصر ,, اخلص وبلا كثرة حكي ... انت تعرف مالي مكان ثاني غير بالشاليه اكلمها براحتي
وبعدين يللا عشان اضبط لك وضعك مع الحلوة
ناصر :هههههههههاي ملعوون .. طيب يا عيني عليك انت بس عشان الحلووووة اقفل السهرة وام السهرة
بعد ما هدى الجو ....
ريان : هاه بشّر ؟؟؟
ماهر : يللا يا سعوووود وش صار عليها بنت الراسي ؟؟؟ تراك غثيت امنا فيها
ناصر : ياااا شباب اصبروا عليه ... يللا يللا يا سعود
اشر لهم سعود بصبعه عشان يسكتون
سعود : الو ( بصوت حزين متألم >> يعرف يمثل حتى بصوته هو احسنهم )
خزامى : الو ؟؟ نعم
سعود : كيفك ؟
خزامى : ياااااخي حرام عليك خاااف ربك .. انت مريض وفوق كذا تسوي هالحركات
سعود : يا بنت احبك ... ماااا تحسين ؟
خزامى : ترضاااها لأختك طيب ؟؟
سعود : لو ما حبك ما سويت كذا
خزامى : تدل بيتنا .. وتعرف اخوي وابوي تعال اخطبني
سعود : وتوافقين على وااحد مريض ؟
خزامى : اهم شي تتوب عن الحركات
سعود : انتي لو تشوفين حالتي ما تقولين تعال .. واهلك بيرفضوني
خزامى : واذا مريض ؟ وش فيها .... انا بوقف معاك وفيصل بعد وهذي حياتي وانا اللي اقررها
ابتسم سعود بمكر : يعني بتواااافقين اكيد ؟
خزامى : اهم شي توووووب عن حركاتك .. وايه اكيد
سعود : اوووكي حبي بكرة انا عندكم .. سلام ...
قفل الخط ...
ريان : هههههههههههه يا ملعووووووووون نبرة صوووتك وشكلك اللي يشووفك يقول بجد مريض
ماهر : صح عليك ... وانا اقووول ليه عمك دايم معتمد عليك في مثل كذا شغلات
لانك مو مثل هالكمخة اخوك
ريان : انا مو كمخة .. يا اهبل
ناصر : بس انت وياه ... سعود لا تقول من جدك بتخطبها
رفع سعود حاجبه وبدى يفرك بجبهته : الا بخطبها .. عشان توثق فيني وبعدين يصير اللي يبيه ماجد
احنا كذا في نص الطريق
ناصر : انت كذا بتبلش نفسك
سعود : خلاص .. انتهينا , قلت لك ما عليك
ريان : هذا ولد ابراهيم ماااعليه خووف
سعود بتكشير : فكنا بس انت وابوووك المحشش .. يلعنك خربت مزااااجي
ماهر : ههههههه احسك تكره ابووك
سعود : ههااااااي اصلا انا متى حبيته عشان اكرهه
..............



انتهى الباااااااااااااااارت

<< البــــــــارت الـــ 12 >>

خالد وفيصل بالسيارة يدورون ....
خالد : فصول ... وش عندك هاجد ؟
فيصل : ههههههههه لا ابد .. بس تذكرت شي حصل اليوم
خالد : طيب ضحكنا معاك
فيصل : ههههههه شفت لك الجوري ويارا بنت عمي عند المدخل قدام المرايا يستهبلون ويسوون حركات
هههههههههههه اشكالهم اشكال بزراااان
خالد : وهم وشو ؟؟ ههههههههههه
فيصل : لا عاد ما اسمح لك تغلط
خالد : اقووول فيصل .. مدامك تحبها تزوجها
فيصل : يا رجّاااااااااااال .... انا مالي بـ يارا نصيب
خالد : طيب جرّب
فيصل : اقووول لك تحب اخوووي .. وبعدين المشكلة لسة ما هدت وطلال اليوم زاد الطين بلة .. طرد ياسر من البيت
خالد : اخوك طلال متهور ويمشي على كيفه ما يهمه احد
فيصل : تعلمني فيه ؟؟؟ ههههه بعدين اللي انا كنت فيه مجرد حب مراااهقة
يعني ايام وعدّت ... الحين همي شغلي وونااااستي وبس اعيش يومي
خالد : طيب يا كبيييير .. ما ودك تتزوج ؟
فيصل : لا .. مو الحين
,,,,,,,,,,,,,,,,,,,,,,,,,,,,,,,,,,,,,
بسويسرا .. توليب وتولين وتالا
تالا : هههههه انتوا لو بس تشوفون شكلي وانا اتطاااق معها ,,, قطعت كشتها الصفرااااء
تولين : يممممممة منك تخوفييين
توليب : هههههه توتي وش دراك هذي متووووحشة ,,, والله اخاااف انرفزها بتااكلني
تولين : ههههههههه عااد كل شي ولا اختي يا تالا
تالا : اكششششششخ .. ما يمديييني عالاخوووة انا ,, ما امداكم عرفتوا بعض من كم يوم وسويتوا لنا فيها
توليب : ما عليك منها تووتي غيرااانة .. هع ,, انتي شلون عرفتي عيال الراسي؟
تولين : قصدك جوانا ؟
تالا : ياااااااااا كرهي لهالعااايلة لا تجيبوون طاريها
تولين : ليه ؟؟ والله ان جوانا عسسسل
توليب : ههههههه تصدقي يا تالا .. ان هذي جوانا اخت المغرور هذاك طلال؟
تالا : وعععععععع اقوووول تولين اقطعي علاقتك فيهم هذووولي مصاااااايب

........... في الرياض تحديدا في بيت عبدالعزيز الراسي
جوانا وطلال بالصالة ....

جوانا : خلاص طلال لا تفتح هالموضوع مرة ثانية ,, حلينا ننسى اللي صار ونرجع مثل قبل
طلال : من عيووووني كم جوانا عندي انا
جاتهم الجوري تركض : لالالا خيااااااااااااااانة ,,, خير تاخذين مكاااني
جوانا : كان مكاني بالاول انتي اخذتيه وانا استرجعته
طلال : احم احم البنات يتطاقون علي
جوانا وجوري طالعوه ومسكوا الخداديات ونزلوا فيه طق

في الشاليه الساعة 1 بالليل
ريان : عاااااااااااااشت ام الاحمر ... يا حركااااااات
ماهر : هههههه البنت خاقة عليك ما يحتاج تسوي او تقول شي
ريان : هههههههه فديته انا اللي يهز ويلي منك انا
ناصر : اتركه بس ... ههههه تربية اخوووه
ماهر : صدق على طاريه ... اتصلوا عليه خله يجي هالسهرات تعجبه
ناصر : ده كاان زمان ... سعود لا حط براسه شي ما نزله خلوه لحاله متى ما بغى يجي يجي
..... اليوم الثاني في شركة الصقر
ابو راكان بعصبية : وينها هذي ؟؟؟ تسوي مواعيد وتسااافر ؟
حمد : آسف استاذ بس هذا اللي حصل
ابو راكان : طيب .. خلاص روح على شغلك ... ولا تنسى موعدنا الساعة 11 مع طلال الراسي
حمد : حاضر طال عمرك ... ( آآآآخ متى اشوفك تطيح قداااام عيوني يا عبدالرحمن انت وبنتك المغروورة هذي بس انا تعبت
تعبت كثير لين وصلت هنا مو الحين بخرب كل شي )
في بيت دانا ...
دانا : يا بعد عمري عليها خزوم .. بس شوفي انتي لا تجيبين طاري الكلب هذاك قدامها
روبي : انتي اللي حكيتي ذيك المرة مو انا
دانا : طيب بس معليش لا تذكرينها وخلينا نحاول نشغلها عن السالفة... انتي عارفة ان سعود الزفت يصير صاحب خالد اخوي وفيصل اخوها
والروح بالروح بعد ..
روبي : ياااا حياتي ... واخوها وش سوّا ؟
دانا : من صدمته ذاك اليوم .. مسك المسدس وراح لبيت اهل سعود بيقتله بس طلع مسافر
وابو خزوم هدّاه
روبي : لو اني مكانه قتلته وخلصت والله لو انه بآخر الدنيا
دانا : بس بجد خزوم تعبت بعدها

................... في المول
فهد وخالد ومحمد وفيصل يتمشون سوا
فهد : ههههههههههههه لالا اذكر موقف نكتة مرررة حلووو
محمد بضيق : اسكت يلعن شكلك سااااااااااااااامج ما تعرف تنكت
فيصل وخالد : هههههههههههههههههههههه لالا كمّل ما عليك منه .. عاجبنا تنكيته وش عندك
محمد : كلووو تبن بس .. عشانه يتكلم عني... وانت يالفضيحة هين ,, وجع محد يقوول لك شي
فهد : هههههههههه هههههههه آآآآآه يااا قلبي هههههههه تعبت من الضحك اصبروا شوي
فيصل : آآآآآآآآآآآه هههههههههههههه محمد يرحم امك مرة ثااانية لا ترد عالبنات
خالد : ههههههههههه لاترد عالتلفوون من اساسه هههههههه
فهد : هههههههه تخيلوا اصير مثله فااااااهي ههههههههه
محمد : انت اصلا فاااهي خلقة ... ما تذكر يوم ان سعود دايم يناديك يالفاهي
انقلب وجه فيصل وحتى خالد
فهد لاحظ : وش جاب طاريه هذا الحين ؟
محمد : مو انت تخيل ؟؟ لا تتخيل ولا شي هو صدق انت فاااهي واللي كان يناديك يالفاهي سعود
فهد : والله ماااا غيرك الفاااااهي ياااااا حماااار >> ويأشر له على فيصل وخالد
تذكر محمد : آسف شباب
خالد بضيق : مو مشكلة
فهد يحاول يغير الموضوع : فصوول .. وش رايك بنكتة ثااانية ؟؟
طالعه فيصل بصمت ونظرة تدل انه يفكر
فهد : اكلمك يا آنشتاين
فيصل بضيق وحدة : لا ما يحتاج .. ضحكنا كثير
خالد : خلاص فيصل .. انسى اللي صار
فيصل : أنسى ايش ولاّ ايش ؟
خالد : خلاص يا اخوي اهدى .. اصلا كله من هالثووور
محمد : أنا مووو ثور
فهد : ايه انت حماااااااااااار
فيصل : بس عن الورعنة .... آآآخ لو اشوووفه ,, ما ني بمرتاااح لين اقتله
محمد : اذا قتلته بيقتلوونك
فيصل : حلالهم .. يقتلوووني بس ارتاااااااح,, اهم شي ابرّد قلبي وقلب اختي في هالواااااطي
اول ما انطرت خزامى انقهر خااالد وولع
خالد : هذا لي يا فيصل .. انا اللي بقتله انت هدّي بالك الحين,, هالكلب خله علي
فيصل : لا ... انا ابغى اعذبه ابغى اشوووفه وهو يموت قدامي عشاان ارتاح
كل ما اشووفها احس بسكاكين في قلبي ما هي بأختي الاولية من بعد اللي صار وهي تعبانة
طول وقتها ساكتة او تبكي او سرحانة ... حرق قلبها ابن الكللللب
فهد : الله يرزقها بولد الحلال اللي ينسيها ويسعدها
فيصل : ومين هاللي بياخذها بعد اللي صار لها يا فهد مييين
خالد : أنــــــــــــــــــــا
سكتوا كلهم وطالعوه بصدمة
فيصل : وشو ؟؟
خالد : ايه .. انا اللي باخذها ولاّ مو من مقامكم يا فيصل
فيصل : انت وش قااعد تقووووول ؟؟ انت صاااحي ؟
خالد : لا ناااايم وش رايك ؟؟؟ أنا ابغاها ... وتدري شلووون اصلا انا احب اختك من زمان ومحد كان يدري غير سعود
ومع كذا صاااااحبي غدرني في اللي احبها .. خان الثقة وصداقتنا وباعني .. ومهما صااااااااار لها منه وايش ما كان اللي سوّاه فيها
ابيها .. وبظل احبها وللحين امووووت فيها .......... وش قلت يا فيصل ؟
فيصل لسة مبلّم ومنصدم وما استوعب الكلام اللي انقال
فهد : خاااااااااالد استحي على وجهك .. تراك تتكلم عن اخته
محمد : لا تخليه يطلّع حرته من سعود فيك
خالد : مااااااااااالكم دخل ,, ايييه احبها عند امك شي انت وياه ؟؟؟ مااااا تفهموون اقول احبها
هاه فيصل وش قلت راضي فيني ولاّ لا ؟ وش فيك ساااكت تكلم
فيصل : خالد ... انا قلت هالكلام لأني ابي ارتاح من اللي في قلبي من هم
شكيت لكم لانكم اخواني قبل لا تصيرون اصحابي ... ما قلت كذا عشان اكسب تعاطفكم او شفقتكم على اختي
خالد : وانا ما قلت هالكلام عشاني متعاطف معك انت ووجهك .. انا مثل ما قلت لك احب خزامى
ايه احبها ومووووت بعد , وسعود الزفت غدرني فيها
فهد : يلعن ابو اسلوووووبك ... ودي اعرف مين هالغبي اللي علّمك تتكلم ؟
الحين جاي تخطب اخته وانت تزبد له ؟
محمد : ههههههههههههه والله بجد ... صراحة بعد مكان خطوبتك مرررة حلو شكلي بسوي مثلك
بجيب اخو اللي ابغى اخطبها للمول واسوي مثلك اصارخ واقول احبها وابيها ههههههههههههه
خالد : هه هه هه مسوي تنكت يالسااااااامج
فيصل : بس انت وياه ... خالد انت والنعم فيك رجّال .. لكن ما ادري اختي توافق او لا
خالد : تكفى .. اسألها عني ؟
محمد : ايه تكفى فيصل .. اسأله عنها اوووه اقصد اسألها عنه والله كسر خااطري
فهد : ههههههههه ايه ايه تكفى
ومدّوا بوزهم مثل البزران فهد ومحمد وهم ضامين ايديهم بترجي لفيصل وخالد سوّا مثلهم وناظروا بفيصل بطريقة مضحكة
فيصل ما استحمل : هههههههههههههههههه الله يلعن ابليييسك انت وياه يالمهااااااابيل
طيب طيب .. حاااضر يا بابا انت وياه ,, شي ثاني ؟
محمد : كل تبن .. هذا اللي ناقص اصير ابنك انت
فهد بصوت طفولي : الا بابا في شي ثاني .. ابي بيبسي
فيصل : بس عاد عن المصاخة .. وعن البيبسي يللا على ايدك شووف ماكدونالدز وراك
تراني جوعاااااااان استعجل طلبيتي معروووفة يللا بسرعة
خذ طلبات الشباب والليلة يا شباب العشاء على حبيبنا فهد
رفع فهد حاجبه وتخصر وقام يهز
محمد : ايوووووة ,,, عاااشو فهد يرقص مصري هههههه
خالد : فهوووود من اللي حاطك عالهزاز ههههههههههههههههه
فيصل : هههههههه يللا فهد لا تتاخر وانا عمك
فهد : تخسى الا انت تصير عمي
فيصل : طيب .. يللا يللا على مااك سريييع
محمد : يللا ياااا شيخ اذلف جيب العشاء
خالد : ما لقيتوا الا فهيدان يمشي بسرعة ؟؟ حبيبي هذا خطوته بعشر سنين
فهد : تبي تشوف سرعتي؟
محمد : انا اتحداااك تروح وتجي بسرررعة
فهد : ههههااااي طيب .. خمس دقايق والعشاء في بطني
وراح بسرعة
والشباب ميتين ضحك عالبزر فهد انلعب عليه هههههههههههههههههههههه




هذا البااااااارت اهداااااااااااااااااااء لأموووله

توقعاااتكم ... خزامى توافق على خالد ؟؟
وش بيصير عالجوري وريان اللي يعاكسها ؟؟ تتوقعون تعلّم طلال ولاّ ايش ؟


<< البــــــــــــــارت الـــ 13 >>

رجع فيصل للبيت لقى خزامى لحالها بالحديقة عند النافورة
فيصل : يا بطة
( ابتسمت خزامى وقامت تسلم عليه )
خزامى : هلا فيصل
فيصل : وش تسوين لحالك هنا ؟
خزامى تنهدت : ابد جالسة
فيصل : الجو بدى يبرد .. ناوية تمرضين مثلا ؟
خزامى : ههههه لا .. بعيد الشر عني وعنك .. بس مدري كذا طلعت
جلس فيصل معها واثنينهم ساكتين جلس فيصل يطالع فيها وهي سرحانة بالموية
انتبهت له
خزامى : وش فيك تطالع فيني كذا ؟؟ مضيع شي بوجهي ؟
فيصل : هههههههههه طالع لك لسااان والله .. لا ابد ولا شي
سكتوا شوي
فيصل : خزوم .. في واحد تقدم لك
توترت خزامى : بس .. يا فيصل
فيصل : اذا ما تبغينه مو مشكلة .. ما راح اجبرك على شي .. هذا الموضوع يخصك و ما لاحد دخل فيه
خزامى : طلبتك .. لا تعلم طلال وابوي انت عارفهم يبوني اتزوج وبس
فيصل : اهدي انا ما علمت احد ولا بقول لاحد ابدا ..بس عالاقل اعرفي مين هو
خزامى : مين ؟
فيصل : خالد .. اخو دانا صديقتك
انصدمت خزامى ماااا توقعت هالشي ابدا
خزامى : خااااااااااااااالد ؟
فيصل : ايه خالد .. وش فيك ؟
خزامى : و لا شي بس ما توقعت ,, هو داري عن ...........
فيصل : ايه .. يدري , يقول انه كان يحبك من قبل سعود لكن سعود غدره وغدرني فيك
ويا خزوم ترى خالد رجّال كفو ومحترم
خزامى : ادري .. انا اشوفه مع اخته شلون ,, بس يا فيصل ,, مدري ايش اقول
فيصل : فكري براحتك ... وترى خالد مو مثل سعود خالد رجّال ومحترم وحنون وماله في الحركات الفاضية
سكتت خزامى وقامت : انا رايحة غرفتي .. تصبح على خير
مشت عنه ... وفيصل تنهد بحزن على حالها الله يلعنك ياااا سعود لكن هين وين ما رحت مصيري اطلعك واذبحك قدامها عشان ارتاح انا وترتاح هي وتتأدب انت
<< ذكريـــــــــــــــــــــــات فرح حزين >>

جوانا : حركاااااااااااااااات .. مين قدي انا يا خزووم ,, خطيبك ولا جوون ابراهام يا بنت
جوري : ههههه والله جون مو حلو مقارنة بالزين ولد الرائد
ام طلال : بس يللا عن قلة الادب انتي وياها ,, انقلعوا على غرفكم ,,وانتي يا خزوم الحقيني بعيد عن هالمهبولات
دخل فيصل كعادته باستهباله المميز
وقف وقفة مااايلة وحط ايده على خصره والايد الثانية على فمه : كلللللللللوووووش الف الصلاة والسلام عليك يا حبيب الله محمد
قالها بصوت نسائي ..
هههههههههههههههههه وافقت الحلوة ولاّ لا ؟؟
جوانا : افاااااااااااعليك بس يخطبها شبيه جون ابراهام وترفض ؟؟
خزامى : بس وجججججع احرجتووووني
جوري : لبى الخدووووووود الحمر يا ناس
وافقت عليه خزوم وبعد اسبوع كانت الملكة
خزامى لابسة فستان ملون بسيور كريستال مخصر عليها وطالعة خقق وميك اب ثقيل كانت باختصار قمرررررررررر
وهو بالثوب الابيض والبشت الاسود والشماغ الابيض طالع يهببببببببببببل
بالغرفة كانوا لحالهم بعد الزفة ومعهم فيصل
فيصل : ياهووووه مين قدك انت وياها الحين
سعود لخزامى بصوت واطي : اخوك ما وده يتركنا
ضحكت خزامى بحياء
فيصل : قوووول اعترف وش حشيت فيني ؟؟؟ خليتها تضحك كشفتك
سعود : اقووول لها يالمرجووج ما ودك تذلف ؟
فيصل :ههههههههههاي واخليكم على راحتكم ؟ نو نو نو
سعود : الظاهر اني معرس عليك مو على اختك
فيصل : ههههه افا عليك بس .. ههههه وقال بصوت ناعم .. سعود حبيبي الله لا يفرقنا
ضحكت خزامى بقوووة ما استحملت حتى سعود مااات من الضحك
سعود : اقووول فيصل ... خلاص ترى عطيناك وجه ,, اذلف
فيصل : جاااالس على قلوووبكم ... ههههه اقصد على قلبك لان اختي فديتها عاجبها اني معكم والدليل انها ساكتة
ضحك سعود عرف ان فيصل يبي اخته تحكي
سعود : شفتي خزوم .. يقول عاجبك انه جالس على قلبي .. احكي حبيبتي خليه ينقلع
فيصل : لالا خيااااااانة وعيني عييينك بعد ... انا حبيبك شلوون تصير حبيبتك هي ؟
سعود : ما اقووول الا الله يخلف على ام (ن) جابتك يالخبل
خزامى : فيصل خلاص ( بصوت واااطي )
فيصل : ما سمعتك .. كأني شفت براطمك الحمر يتحركون بس ما سمعت شي .. شيلي السايلنت خزوم
سعود : ههههههههه ما عندك ذوووق ابد .. الناس تقول شفايفك وانت تقول براطمك .... تراها اختك يالاهبل
فيصل : الحين انت المتحدث باسمها ؟؟ ماااالك شغل ... بعدين تعاال تراني ساكت لك للحين بس عشان اختي فيه
اخاف عليها تنصدم وهي تشوف اخوها متوحش
سعود : ياللي مراعي مشاعرها ما ودك تراعي مشاعري وتنقلع ؟
فيصل : هههههه ادري زودتها بس عشان ارفع ضغطك .. اشوف العروق الحمراء بدت تطلع بعينك
عصبت ؟ هههههههههههههااااااااي بايووو
طلع فيصل من البيت وهو ما يزال يتذكر وصحى على صوت رنة جواله : يا حظ عينك تنام الليل مرتاحة
ما كأنها اللي خذت ممساي من عيني
ما كأنها اللي خذت من قلبي الراحة .... من يوم شفتك نوت بالحيل تشقيني
فيصل بضيق : الو
الجوري : فصوول وينك ؟ >> صوتها ضايق ومتوهق
فيصل وماله خلق شي : نعم جوري وش بغيتي ؟
جوري بصياح : اهئ اهئ .. اصلا الشرهة مو عليك علي انا اللي متصلة عليك ..... طوط طوط طوط قطع الخط
فيصل : اووووف ناقص دلعها انا
حط الجوال بجيبه و ما اهتم لها


<< البــــــــــــــــــــارت الـ 14 >>



خزامى بغرفتها منسدحة على سريرها ... ( اوووف يا ربي .. غيرت اثاثي وغيرت غرفتي بكبرها .. طلعت من هذيك الغرفة
اللي اعشقها ... كله منك , كرهتني بنفسي وباللي حولي غيرتني يا سعود يا ظااالم , أكرهك ... ايه اكرهك وبكل ما فيني اكرهك
عذبتني كثيييييييير ولا على بالك كنت تسمع صرخاتي وانت مطنش ... والحين جاااي تقول ترى لسة احبك هه كل تبن مليوووون مرة
اذا على بالك بسامحك غلطاااااااااان كرامتي اغلى منك يا سعود ) قطع تفكيرها دقة الباب السريعة المميزة < جوانا >
خزامى : تفضلي
دخلت جوانا : سلام
خزامى : هلا .. ادخلي واقفلي الباب وراك
قفلت جوانا الباب وجلست جنب خزامى
جوانا : وحشتني سواليفك .. من زمان عنك
خزامى : ههههه ايه ادري ,, طول الفترة اللي راحت وانتي مع طلال عساك بس عوضتي فترة انقطاعكم هههههه
وينه عنك ؟؟ سافر؟
جوانا : لا يا بعد عمري عليه .. ما سافر بس انا اصريت عليه يطلع يغيّر جو حراااام من جاء وهو بالبيت متأثر بوفاة امي
خزامى : كلنا تأثرنا .. الا انتي ليه يا جوانا ؟ ما شفتك تصيحين الا قبل الدفن
جوانا بضيق : ما احب هالموضوع غيريه
خزامى : جوجو .. انتي لسة شايلة على امي ؟
جوانا : آآآآآآآآآىه يا خزوم . انا احبها وهي اللي تكرهني وتبعدني عنها ,, ليش هي ما تطيقني وش سويتلها انا ؟؟؟
حتى باللي صار وقفت مع طلال ضدي وطلعت انا الغلطانة يوم اني حبيت الزفت الثاني ياسر وكأني انا اللي قلت له افسخ خطوبتنا
وتطاق مع طلال .... خزااامى ليش حياتي مصاايب في مصايب؟
خزامى : اهدي يا بنت واذكري ربك ... استغفري هذا قضاء وقدر تعوذي من الشيطان
جوانا : استغفرك ربي العظيم من كل ذنب عظيم
خزامى : وبعدين تعااالي اذا انتي حياتك صارت مصايب .. حياتي انا وش تكون بعد اللي صار لي ؟
جوانا : انا اسفة يا قلبي ذكرتك
خزامى : اصلا انا متى نسيت ؟ آآآآآآآآه تعبت منه ... تعبت من هذا ( وتأشر على قلبها )
انا مو مثلك قوية جوانا .. انا افكر بقلبي وكنت اشوف الناس كلهم طيبين مثلي ومهما اذوني كنت اشوف طيبتهم
ليش انا كذا غبية ؟؟ شلووون ما حسيت عليه شلوووووون ؟؟
جوانا : بس خزوم تكفين ... لا تضيقين خلقك ,, اصلا كله مني ليش سولفت بهالموضوع الغبي
خزامى : جوانا ... انا قررت ابدأ حياة جديدة ,, حياة غير .. انا قررت اقتل ذكرى سعود واتزوج
جوانا : نعم ؟؟ انتي انهبلتي ؟؟؟ شلون بس اقصد
خزامى : بس بس يالهبلة اصبري علي .. في واحد متقدم لي عن طريق فيصل
جوانا : لالا لاتوافقين .. سعود بعد كان من طريق فيصل .. اصحاب فيصل مبزرة لا توافقين
خزامى : هذا انا اعرفه
جوانا : لا تقوووولين تعرفتي عليه قبل ؟ لا تعيدي الغلطة مرتين خزوم
خزامى : يا بنت شوي شوي .. وبعدين انا ما تعرفت على سعود هو اللي دق علي وانا ما عطيته وجه
بعدين خطبني ... وهذا اخو دانا يالهبلة
جوانا : دانا ما غيرها ؟
خزامى : ايه دانا صديقتي ... وخالد المرجوج اخوها
جوانا : طيب ؟
خزامى : طيب وشو ؟؟
اندق الباب وانفتح بسرعة دخلت الجوري بصياح
الجوري : جوانا انتي هنا وانا ادوّر عليك
جوانا : وش فيك ؟؟ لا يكون قفلتي الجوال بالرمز وما عرفتي تفتحيه زي المرة اللي راحت وجيتيني تصيحين
ترى والله لو السالفة كذا لأرمي الجوال بوجهك وبعدها ارميك من الشباك
جوري : لا ... توبة اجيك بسوالف جوالي المرة الجاية بروح لخزومي هي طيبة يا قلبي عليها مو مثلك
خزامى : وش فيك طيب ؟
جوري : شوفوا .. بقول لكم شي انا خاااايفة اعلّم طلال ,, دقيت على فيصل تعرفون انتوا فيصل ما يطيقني
وانا ما اعرف اتفاهم معه .. مالي غيركم يا بنات
خزامى : وش سويتي يالجوووري ؟
جوري : ................................

في امريكا ...............
راكان : وشلون اسوي الحين ؟
فواز : ياخي انت طوول عمرك هنا .. الحين بترجع ؟
راكان : ودي اشوف امي .. واخواتي , وحشوووني موووت
فواز : راكان انت متطاق مع ابوك لا ترجع
راكان : هه .. حبيبي , انا الحين قووووي مو مثل ما طلعت ضعيف
عندي بلاوي .. وماسك عليه اشياء كثيييرة .. ودي ارجع عشان اطيحه وافضحه
...................... نرجع للبنات
خزامى وهي تصيح : وليش كذا ؟؟ ليه من زمان ما حكيتي ؟
جوري : والله مدري والله وهي تصيح بعد
جوانا بضيق خلق : بس انتي وياها عن المصاخة والدلع الزايد ... انطموووووا
السالفة بسيطة ... هاتي الجوال انا اوريك فيه
خزامى : الحين اخوه وسوّى اللي براسه وش يبي هذا ؟
جوري : ناااااشب لي ابن الكلب .. يقول يحبني
جوانا : اووووووووص
بالشاليه الشباب منسدحين جنب بعض
رن الجوال : سيبه عذب حبيبه .. سيبه عذب حبيبه
دوخ الناس بجماله .. حير الدنيا بدلاله
هذي حالة ماهي حالة سييييبه عذب حبيبه
..... اخذ ريان جواله يشوف مين لقى رقم الجوري ابتسم بقوووووة ونقز وتعدل بجلسته
ريان : ههههههه ماااااااااهر ... متصلة علي
ماهر : مييين هي ؟
ريان : الجووري
ماهر : طيب رد لا تقفل بس وش فيك مفهي
ريان : الووووووو هلا بالحلوووووة واخيرا حن قلبك علي يااا عمري انا
لبى هالنفس الحلووو وراعيته
جوانا : هه .. على باااااااااالك متصلة عشان جمال خشتك يا ابن الحراااااااااام انت واخووووك ؟؟
ريان بلّم : هااااااااه ؟
جوانا : انا مووو الجوري يا ابن الكلب ... شووووف يالخسيس قسما بالله العلي العظيييييييييم
لو تتصل مرررة ثانية لألعن خااااااااااااااامس خامسك يالملعووووووون يالــ.............. ( كلمة قوية عيييب )
لأجيبك وادووووس بنعااااااالي على رقبتك يااااحقير ,, وتراني بنت الرااااااااسي يا ولد امك ومووو اي وحدة فيهم
انا بنت رجاااااااااااااااال يا ولد امك ( تعيدها عشان تقهره ) عااااااااااادك اتصل وما اكوون بنت ابووي ان ما ربيتك
تفووووووووووووه عليك وعلى اخووووك وعلى امك اللي ما عرفت تربيك وان كانت ربتك يا حسافة تربيتها
يلعنك ويلعن شكلك ياااااااااااااا ..........................
انقطع الخط وريان مفهي ومنصدم وصووووت جوانا كان عاااااااالي ماهر وناصر وزياد سمعوها
ماهر : يؤ يؤ مين هذي ؟مو معقولة الجوري ذيك الخبلة ما تقول هالكلام
ناصر : يؤ مليووون مرة ... ول ول هذي اكيد موو خزامى يا شيخ ذيك ناعمة وانا حافظ صوتها
زياد : انتوا مو قايلين ان عندهم اخت ثالثة
ريان ببلادة : ايه .. فيه جوانا
دخل سعود والكل التفت عليه
ناصر : مو انت قايل انك ما راح تجي هنا اقين ؟
سعود : ايه بس جاي اسلّم عليكم لأني بسافر لألمانيا بكرة
جاء وجلس جنب ريان
سعود : لا تكون اللي تحكي عنها .. جوانا الراسي ؟
ريان : ايييييييييه بنت الكلب .. بس انا مو متاكد
سعود : متأكد من وشو ؟
ماهر : ........... ( حكى له السالفة )
يلعن ابووووها لسانها طويل ... قاااادحة بنت اللذين هزأته تهزيئ تمنيت الارض تنشق وتبلعني ياخي
هذا ومو انا اللي تهزأت .. حتى طالع وجه اخووك متبلد
سعود : ههههههههههههه ما غيرها جوانا ... مافي مثلها هالبنت لسانها طوييييييل هي الوحيدة اللي كذا شخصيتها قوية
خزامى والجوري نعومات
ناصر : ياخي قالت له كلام كبير
زياد : قالت له يا ولد اممممك هههههههه
سعود : يؤ يؤ .. قووووية في حقك ريان ههههههههههه
........... عند البنات
جوري : كلامك مرررة كان قوي جوانا
جوانا برفعة حاجب : ليه ؟ رحمتيه هالـ.........
خزامى : جوانا لا تتلفظي كذا قدامنا
جوري : ههههه بس شكله تزبد بقوووة اول مرة اسمعه ساااااااااكت ههههه
جوانا : هذي بس قررررصة .. عشان يعرف هو مع مين قاعد يلعب
وانتي
جوري : انا ؟
جوانا : لاخيااااالك .. ايه انتي .. لا صرتي بمصيبة تكلمي بدري فااااهمة ؟
جوري : حاااضر
بعد كم يوم بالمطار ...........
راكان وفواز وصلوا السعودية
راكان : اااااااااااه وصلنا السعودية
فواز : قدامك شغل كبير يا راكان وانا بساعدك
راكان : يهووون يا فواز يهووون لأجل امي واخواتي ,, عبدالرحمن الصقر بيطيح قرييييييييييييييب

..................................................


وهذا البارت خلص ... بنات قولولي مين باقي ما اهديته عشان اهديه البارت الجاي

تتوقعون وش سالفة عبدالرحمن الصقر ؟
وليش ام طلال تعامل جوانا كذا ؟
خزامى وخالد بيتم زواجهم ولاّ بيصير شي يخرب ؟
توليب وش بييصير لها مع طلال من موااااقف ؟؟؟ >> البارت الجااااي في شي قووي بيصير لها مع طلووول
سعود وش سالفته مع السفرة هذي ؟ وش عنده وايش اللي غيره
ريان هل بيسكت عاللي صار له ؟ ولاّ ايش ؟؟؟؟

<< البــــــــــــــــــارت الــ15 >>

بشركة الراسي .... طلال بمكتبه ومعه عزام اللي جاء من سويسرا للسعودية
بما ان عنده اجازة
عزام : وش فيك طلال ؟ تراك متغير
طلال : شايل هموم الدنيا يا عزام ,, انا خلاص تركت حياتي القديمة ونويت انساها ...
من اليوم ورايح بنتبه لشغلي واخواتي وفيصل ... ومعلومة صغيروونة بتفرحك .. تركت الغرور الزايد ونسيته
انا الحين انسان ثاني
عزام : كفوو ... برافو عليك .. ايه كذا من زمااان
طلال : ههههه عجبتك ؟
عزام : لحظة لا يكون مزح؟
طلال : لالا بجد اتكلم
دخل عليهم مشعل
مشعل : استاذ طلال .. الانسة توليب الصقر برة وطلبت تقابلك
طلال برفعة حاجب : مين قلت ؟
مشعل : الانسة توليب الصقر بنت عبدالرحمن
ابتسم طلال بمكر وبعدها عقد حواجبه بتفكير : دخلها
عزام : المغرورة هذيك ؟
طلال : ايه ... اصبر خلينا نشوف وش عندها
دخلت توليب بثقة للمكتب : سلام يا ولد الراسي
طلال بابتسامة : عليك السلام يا بنت الصقر
توسطت توليب المكتب : اطلع من الاتفاقية اللي بينك وبين ابوي
طلال : خير ان شاء الله ؟؟
توليب : سؤال .. انت وش تبي ؟
طلال : شغل .. يعني وش ابي مثلا ؟
توليب : انت قلت انك ما تطيق عائلتي .. ليش تدخل مع فرد منها بشغل ؟
ابتسم طلال بمكر وخبث : لأجل عين تكرم ألف عين
توليب : وش تقصد ؟ مين هي هالعيين ؟
طلال وهو يلف لعزام : انتي
صرخت توليب : وشووووو ؟
ضحك طلال بشويش : ايه .. انتي ,, وش فيك انفجعتي يا بنت عبدالرحمن ولاّ مو عاجبك انا ؟
توليب بتحدي : لا موووو عاجبني .. وبأحلامك يااااااااااااا حقييير
تنرفز طلال من هالكلمة وقرّب لها بسرررعة وهي تراجعت كم خطوة على ورى مسك كتفها باطراف اصابعه بقوووة>> والله تعوّر
طلال : وشووو ؟
توليب بثقة : قلت باحلاااااااااااااامك ... نجوم السماء اقرب لك مني يا طلال الراسي
طلال : بعد بأحلامك وش ناديتيني ؟
توليب وهي تتألم : انت ما تدري اني اكرررررهك ؟
عرف طلال انها خايفة وما تبغى تبين وما راح تعيد الكلمة
طلال ترك كتفها : جهزي نفسك وتقبليني ... راح تصيرين عن قرييييب حرم طلال الراسي يا توليب
توليب : هه تتمنى .... احلم على قدك يا بابا
وطلعت بسرعة من مكتبه وهي الدموع بعيونها
عزام : مووووووووووو من جدك
طلال وهو يجلس على مكتبه : ههههههه بالاول كنت استهبل مجرد اشوف ردة فعلها لكنها تحدتني
ومسوية قوووية و انا بالبداية كنت امزح وهي بدت الشغلة عناد......... وبالعناااد انت تعرفني
عزام : اما تتزوج ذي عشان عنادك ,, هههههه ما اتخيل شكلك معها
طلال : لا حبيبي تخيل ليش ما تتخيل ؟؟... هههههه بعدين تعااال انا متى قلت اني ما اطيق عائلتها ؟
عزام : يمكن يوم كنا بالمطعم بسويسرا ؟
طلال : انا ما قلت اكره عائلتها ,,, البنت مهوية , بس عاااااااادي شغلها معاااي من اليوم ورايح
عزام : انا اشهد راااااااااحت عليها
طلال : هههههههههههههههههههه


عالمغرب جوانا مع الجوري بالمول ز..
جوري بالمحل وجوانا راحت عنها
صادفها ثلاث شباب يعاكسونها
جوانا : هه مشكلة البزارين لا انعطوا وجه
بذمتك شايف نفسك حلو انت وياه ؟
: اصير حلو لعيووونك
جوانا : الحلا بجهة وانت من جنبه , يللا اشووف تقلع
: فديتوو المعصب
جوانا : بتنقلع ولا اقلعك ؟
: قلعيني
قربت منه جوانا بقوووووووة وبوووووكس بيدها اللي فيها الخاتم
هي على بالها قوية كذا وبتوخرهم
في واحد يتفرج من بعيد وعلامات التعجب فوووق راسه
جوانا : بس عشان تعرف انت مع مين تلعب
: يا بنت الكللللللب
اعطته جوانا كف : كلب اللي جااااابك
توّه رفع ايده بيطقها جاها واحد من وراها وسحبها ومسك ايد الولد ورماها
: شيل يدك عنها وانقلع قبل لا اتوطى بطنك
: ومين انت يالزين ؟
: واحد ما تتمنى تتعرف عليه لانه ماااا يتشرف يتعرف عليك
جاه واحد ثاني : يقول متعب الوزير وصل للشركة
: قول لمتعب يدخله مكتبي ويستقبله على ما اجي
: حاضر يا طويل العمر
وراح .........
: انت وياه ما ودكم تتحركون ؟
انحاشوا العيال
جوانا : ومين حضرتك عشان تتلقف ؟ توها بلتفت له ..................................



مين تتوقعون هذا الشخص يكون ؟
هل صدق طلال بيتزوج توليب ؟
وش اللي بيصير بالمووول لجوري وجوانا ؟ ومين راح يقابلون هناك ؟

<< البــــــــــــــارت الــ 16 >>

جوانا التفتت عليه : ومين حضرتك عشان تتلقف ؟
في نفسها يلعن شكلك خقق ... عليه عيوون نعسانة تهببل
راكان : عفوا .. مجرد مساعدة يا قوية
جوانا : اقدر اساعد نفسي بنفسي .. انا مو خايفة من احد
راكان : ايه كان واااااضح .. انتي بنت وحدة وهم ثلاث شباب لو واحد فيهم نوى يخلص عليك يمديه بالراحة
جوانا : ابن ابوووه فيهم اللي يقرب مني
راكان : ههههههههههه وش اللي بيبعدهم ؟
جوانا : بيبعدوون وبس ... لانهم موو قدي , ولا حتى انت
رفع راكان حاجبه وضحك بقوووة : تدرين ؟ عمري ما شفت مثلك بنت ...عموما , آسف عالمضايقة النية كانت اني اساعدك لا اكثر
ومن ناحية محد قدك .. ههههههههه انا مو قدك بس , انا اكبررررر منك , سلام
جات الجوري بسررعة وتوها جوانا بترد عليه
الجوري : جوانا وييينك ؟؟ خوفتيني .. وانا ادور عليك ... ريان بالموووول
جوانا : رياااان ؟؟ هه مدامك معي ما عليك خوووف .. اصلا من زمااااان ودي اشوفه
جوري : لا يا جوانا ... تكفين خلينا نطلع من هنا انا خايفة
......
راكان : رشيد وين فواز ؟
فواز : وراك يا حلو وش عندك ؟
راكان : شفت هذيك البنت ؟
فواز : ايه
راكان : هههههههه واثقة بنفسها مرررة ,, ياخي موقفها قوي
فواز : هههههههه دخلت مزاجك ؟
راكان : تقدر تقول ايه هههههههههههههه
................................ في مكان ثاني بنفس المول
ماهر : ريانووووه .. اشوفك ما صرت تتصل عالجوري ... خفت ههههههههه
ريان : انا اخاف من بنت ؟؟ ههههه لا حبيبي انا الحين جوانا هي اللي براسي
وبجيب راسها يعني بجيبه وما اكوون ابن ابوووي ان ما جبت راااسها
ماهر : رياااان ... هذيك مو الجوري ؟
ريان : ههههااااااااي الا هي ... ومعها جوانا
راحوا لهم
ريان : الحلوة تمر وما تسلم علينا ؟؟ ولا كأنها تعرفنا ؟
التفتت له جوانا بحققد تبيه من اول
قربت له بتحدي
جوانا : جيييييت يا ولد امك ؟؟ هههههههه جيت وربي جااابك
ريان وهو يقرب منها اكثر
ريان : هههههه ايه جيت .. وربي جابني طلع ربي يحبني هههههههههه
جوانا : جعل يووومك قريب يا ابن الكلب قوووول امين يا ولد الحرام انت واخوك
ريان : آآآآآآآآآمين .. جعل يومي عليك قريييب
سطرته جوانا بكف جااااااااااااااااااااااامد
جوانا : تخسى يا حشررررررررررة
رجع براسه لورى ومسك مكان الكف وضحك
ريان : أح .. عورتيني ,,, تراك انتي مررة مصدقة نفسك يااا روح امك انتي
جوانا : اقوووى منك يا ............ ( كلمة طووووط قوية )
سطرها ريان كف قوووووووووي عاد الزفت معضل وايده قوووية وجوانا جسمها صغيرون من الكف طاحت عالارض
وبراسها على الجدار صرخت لها الجوري وركضت لجهتها
ريان : هذي بس بدااااااااية عشان تحترمي عمك المررة الجاااية
راكان جاء من وراه : عمها ؟ هههههههههههه انت اللي حسابك مع عمك هنا
التفت ريان بقوووة هالصوت ابدا موو غريب
ريان : هذا انت ؟؟
راكان : ههههه ايه انا ... ليش ما توقعت اني ارجع لك يا زباالة ؟؟
راح لجهة جوانا اللي هدها الكف ونزل الدم من راسها بعد ما انضرب بالجدار
شالها وحطها على حضن الجوري وأشر لها يعني خمس دقايق
وقرّب لريان : انت على بالك انك رجّال يوم تمد يدك على حرررمة ؟؟؟ اصلا ما طلعت لأحد غريب
هالحركات الناقصة حركاتكم يا عيال الرائد منك لأخوك لعمك ماجد
ريان : عمي اشرف مننننك
راكان : تخسى .. قالها بصووت عااااالي ... تخسى انت وهالمحشش ماجد تصيرون اشرف مني
وحتى ابوك محشش ... هههههه عائلة دشير وانت واخوك الكلب سعود على بالك بترككم لا حبيبي
جيت وجبت مفاجأتكم معي .... خبّر عمك ماجد اني رجعت وناوي اندمه .. حق خالتي جميلة ما بيروح عالفااااضي
وانا اللي برده ... يللا تقلّع قبل لا افقد اعصابي واقوم عليك واموتك .. انا ماودي الحين اسوي لك شي عندي اشياء اهم منك
لكن حقك بتاخذه كااااااااااامل وفوقه حبتين بعد امشي من قداااااااامي تحرّك
سحب ماهر ريان ومشوا عن راكان
شال راكان جوانا وشالها للمستشفى ومعه الجوري
وبالمستشفى .............
راكان : يقول الدكتور انها بخير
جوري : تسلم ... تعبناك معنا
راكان : الله يسلمك .. هذا واجبي وتعبكم راحة
جوري : الله يكثر من امثالك .. بردت قلبي في الكلب ريان
راكان : هههه انا حسابي معاه لسة ما خلص .. عالعموم اخوانك جايين ؟
جوري : ايه الحين اخوي بيجي لا تروح اصبر خليه يشكرك هو قال لي لا يروح
راكان : معليش لازم امشي .. خبريه ان شكره وصل واساسا ما يحتاج يشكرني .. سلام
راح راكان لشركته مع فواز وطلعت جوانا من المستشفى
في قصر الراسي
خزامى : حمدلله على سلامتك
جوانا : على وشو ؟؟ اهجدي ترى كلها طقة جدار.. جوري شلون شلتيني ؟
جوري : اللي شالك واحد مدري ايش اسمو .. المهم تراه هذاك اللي يوم جيت اعلمك ان ريان بالمول
كان واقف يكلمك
جوانا : اللي عيونه نعسانة ؟
جوري : ايييييوة
جوانا : وش قصته هذا وش يبي؟؟
خزامى : ول ول قزيتي عيونه ؟؟ امدااك
جوانا : لا بجد عيونه حلوة هههه بس ما علينا
جوري : اييه تراه يعرف ريان وسعود ومتطاق معهم بعد وتوعده
خزامى : احسن خليهم يستااااهلوووووووون
............................
بمكان ثاااني ... سعود بمستشفى سانافونتيس بفرايبورغ بالمانيا
(طبعا بالانقليش بس ما ودي اتفلسف بكتب ترجمة)
سعود : هاه دكتور بشّر؟
الدكتور : العلاج من الممكن انه يحسن طريقة الحياة لكن ما اضمن لك انك تتعالج او تعيش
اعذرني يا سعود لكن هذي هي الحقيقة
وطى سعود راسه بألم : عادي ... انسدح على السرير وطلع من عنده الدكتور
آآآآآىخ تعبت .. خلاص ابغى امووت ,, هذي حوبتك يا خزامى والبنات اللي اذيتهم والناس اللي ظلمتها انتي بالذااات انتي بالذااااااااااااات
نزلت دمووعه على خده ورى بعض ,,,,,,,,

هذا البارت توضحت فيه القصة تبع سعود ولاّ ؟؟
هههه يللا البارت خلص سي يووو

وش تتوقعون سالفة راكان مع عيال الرائد؟؟
مين هي جميلة اللي حكى عنها راكان ؟
تتوقعون فيه مواقف ثانية لطلال وتوليب ؟ وش بيصير عليهم
فيصل هل بيلقى البنت اللي يميل لها ولاّ ؟


<< البـــــــــــــارت الـ17 >>




مر اسبوع على سعود وهو بألمانيا ..... ضعف وشحب لونه
......................
في السعودية ... بيت الراسي
خزامى واقت على خالد واعلنت خطوبتهم رسمي

...................... بعد يومين رجع سعود للرياض
في بيت ابراهيم الرائد
ريان : سعود الحين انا شسوي ؟؟
سعود : ليه تحتك فيه من الاساس ( قالها بتعب بالشدة الكلام يطلع منه )
ريان : هو اللي تلقف ..... انا ما احتكيت فيه
تصدق انه قال لي : قول لعمك ماجد اني رجعت وناوي اندمه.. بعدين مين جميلة؟
انصدم سعود : جميلة ؟؟ انت وش عرفك بجميلة ؟؟
ريان : وش فيك سعوووود ؟؟ راكان قال حق خالتي جميلة ما راح يضيع
سعود : يعني قال لك هي حية او لا ؟؟؟
ريان : وش يدريني هو ما قال ... بعدين تعال مين هي؟
سعود وهو شوي ويبكي : وحدة انت ما تعرفها ....
ريان : سعود وش سالفة سفراتك لألمانيا ؟؟ وش عندك هناك
سعود : اروح كذا تغيير جو
ريان : اشوفك كذا نحفت وش عندك مسوي ريجيم ؟؟
سعود : ريان وبعدين ؟؟ تراني تعبان ومو خلقك
ريان : طيب .... اييييه سعود دريت ؟
سعود بملل وتعب : وشووو؟
ريان : خالد خويك القديم .. خطب خزامى الراسي وخطوبتهم رسمية من يومين
جاء الخبر مثل الصاااااااااعقة على سعود ........ خلاص نسيتي ياا خزامى
وليييييه ليه كذا ,, انا احبك وربي احبك ,, اعشقك انا لا تتخلين عني
خاااااااااااالد بتصيرين لخااالد
قام لا شعوريا ومشى برة البيت بالسيارة قعد يلف فيها بالشوارع اخر شي وقف على جنب
وهو مشغل السي دي على اغنية اذا ناوي تروح


اذا ناوي تروح ...... ابفهم وين اروح
تخليني اعيش بعدك .... بالم وجرووح
واذا عني مشيت .... واذا غيري لقيت
منو غيرك انا بلقى ... ياروح الروح
يعني ترضاها علي ... تترك ايدينك ايدي
تنسى من عايش عشانك .. ان كان ميت او حي
واذا نويت تعشق تحب ثاااني .. امانة لا تنساني
اني احبك مووووووووت
صاح بقووة انهااااااااار سمع صوت الاذان لصلاة المغرب طفى الاغنية كان قريب من المسجد
نزل وهو يبكي ويمسح دموعه دخل وتوضى ووقف يصلي مع الجماعة هو ناسي شلون يصلي بس يقلد اللي جنبه ..
طلع بعد الصلاة وجلس بسيارته وظل يبكي ويبكي بحررررقة
<< ذكريات نوايا غدر >>

عدّت ايام بعد الملكة على سعود وخزامى فيها تعلقت خزوم فيه كثير
بالشاليه .........
ناصر : ياااخي وبعدين معاك لين متى يعني ؟؟
سعود جلس بضعف : حرام يا ناصر .... احس اني حبيتها
ضحك ناصر بقوة : ههههههه اول مرة اسمعك تقول حرام .. حبيبي بلا حب
بلا خرابيط .. انت قايل ان زواجك منها مجرد خطوة لتنفيذ المهمة انت ما تزوجتها عشان تحبها
وبعدين يللا هذا كلام عمك
سعود : الله يلعنه هالعم دمرني
راح سعود بذيك الليلة لبيت الراسي
خزامى : هلا حبيبي
سعود : يا عيووون حبيبك انتي .. اخوانك فيه ؟
خزامى : لا .. بس فيه جوانا وابوي نايم
سعود : تعالي معي
خزامى : وين ؟
سعود : للحديقة ... يعني جو اهدى
خزامى : لالا .. بعدين يجينا فيصل ويعلق علي موو ناقصته انا
سعود : هههههههه يا قلبي معذبك فصييل مثل ما هو معذبني
طيب .. خزوم ,, ودي اشوف غرفتك
خزامى : هههههه ليه ؟
سعود : انتي دايم تحكين لي عنها وانها احسن غرفة بالبيت واحلى مكان عندك يعني شوقتيني
عاادي؟
خزامى : ايه يا قلبي اكيد عادي ... تصدق سعودي
هالغرفة بعيد عنهم كلهم حتى اني احيانا اصارخ هناك ومحد يسمعني خخخ
سعود بنفسه : هذا المطلوووب
دخلت ويّاه غرفتها ...
خزامى : هاه وش رايك ؟
سعود : مدام انتي اللي مرتبتها ومزينتها كذا اكيد حلوووو يا قلبي
قرب منها سعود وحضنها من ورى ..
سعود : احبك خزوم
خزامى بحياء : مي تو .. سعود وخر عني
وخر شوي وهو لسة ماسكها من خصرها
سعود : خزوم انا كذبت عليك .. انا مو مريض .. ولا معي سرطان , بس كنت ابي اكسر خاطرك عشان ترضين فيني
خزامى : وليش تكذب يا سعود ؟؟
سعود : مدري ... بس .. خزوم انا بس احبك
قرب منها مرررة صار فيسه مقابل فيسها
سعود : خزوم تحبيني ؟
رجعت خزامى على ورى وطاحت على سريرها
خزامى : وش فيك سعود ؟؟ ترى بديت اخاف منك
سعود : خزومي .................. >> كلام مشفر
خزامى ووجهها صابغ احمر : لا سعود ... ما ينفع ,,, ما يصير كذا الا بعد العرس الحين ما ينفع
سعود : وليه ما ينفع ؟؟ انا عاقد عليك يعني حلال
خزامى : لا سعود ... بعدين الناس وش تقول ... لالالا
سعود : خزوم لا تخليني استخدم القوة
خزامى : سعوووود قلت لا ... ياخي حس فيني حرااام عليك
سعود : يللا بس ... بالطيب بالغصب بيصير اللي ابغى .. بطلي دلع
خزامى : لا سعود طلبتك
و........................................
خزامى : خاف ربك . سعووود خاف ربك ,,,, وتطق فيه وتطق فيه بالاخير ما قدرت هو رجّال وهي ضعيفة
صار اللي صار
خزامى تصيح وترتجف وتبكي صوتها انبح من كثر الصياح والصراخ
سعود وهو يلبس ثيابه : اعذريني خزوم ... هذا سبب خطوبتي لك بالاساس
انتي مجرد مهمة وتحدي وانا نفذت .... خزامى انا ما انكر حسيت معك باجمل احساس بالكون
بس انا من الاول كذا يعني مو حق مسؤولية وزواج .. قولي لابوك : لا تلعب بالنار .. ماجد مثل ما قال لك ما يرحم
لف ظهره وهو خلاص بيطلع فتح باب الغرفة وهي تصيح بقوة
خزامى : سعووووووود ... الله يبليك بمرض يعذبك مثل ما عذبتني الله لا يوفقك
وطّى راسه بسرعة وطلع يركض ............ الله لا يسااااااااااااامحك يا سعود الله لا يسامحك

نرجع للواقع ..... سعود وهو يزيد كل شوي بكاء ... تذكر اخر جملة سمعها منها ( الله لا يسامحك يا سعود الله لا يسامحك
الله يبليك بمرض يعذبك مثل ما عذبتني )
استجيبت دعوتك خزووووم استجيبت انا مريض بسرطان الرئة ومتعذب من يوم تركتك من 4 سنين
مافي دواء يعالجني بس يريحني من الالم ويهديه ولاّ انا خلاص ايامي بالدنيا معدووووودة الله يلعنك يا ماااااجد شوف وين وصلتني ببلاويك شووووف..... رن جواله وسط شهقاته .. طالع لقى رقم ماجد قفل بوجهه وعدّل الكرسي وانسدح بالسيارة وهو يصيح ............
في مكتب ابو طلال بجدة ............

رن التلفون ...
ابو طلال : الو ؟
: سلام عزوزي شخبارك ؟ ههههههههههههههههه وشخبار خزومي عساها طيبة
ابو طلال اللي ما نسى هالصوت ولا بينساااه صوت عدوه
ابو طلال : اطلع يااااااااااا ماجد .. اطلع لي لو انك رجّال ,, متخبي مثل الحريم في رااااس امك خير اطلع لي
يا كلللب
ماجد : ههههههههههههههههههههههههه لا تنسى اللي سويته يا قلبي .. وحركة سعود مع خزوم ولا شي
على قولتهم مجرد لسعة بسيطة والباقي قرييييب تاخذه يا حلو ,,, سلام
طووووووووووووط طوووط قفل الخط
قفل ابو طلال السماعة بقووووة وحقد ااااااااااااه يا ابن الكلللللب ,,, كله منك يا جميلة انتي السبب
انتي وييينك ميته ولاّ حية وش قصتك بالضبط ؟؟؟؟؟ ودي اعرف ليه اختفيتي فجأة معقووولة خايفة منه وانتي اللي طول عمرك قوية
................................
راكان بالمكتب : فوااااز ... شفت الملف اللي اعطيتك اياه ؟
فواز : ايه شفته ..... ملعووووون هالماجد والله ملعوون شلون ينصاااد ما ني عااارف
راكان : اصلا بس لو امسك عليه طرف خيط والله مااا يعيش ابن الحرام ,,,,
وتنهد بضيييق .. ورجع راسه لورى عالكرسي وهو يدخل اطراف اصابعه في شعره
فواز : وعبدالرحمن ؟
راكان غمّض عيونه كنه يبي يطلع من هالعالم
راكان : مدري ... مدري ,,, اللي ودي اعرفه الحين وين بيت عذاري ؟ لازم القى تووولين لازم القى اختي
فواز : انا قايل لرشيد يبحث لنا بالموضوع اللي فينا مكفينا هو يتولى البحث واحنا نجيبها
دخل رشيد : استاذ راكان
راكان : نعم رشيد ؟
رشيد : عندي اخبار جديدة عن عذاري
وقف راكان بسرعة وقرّب لرشيد : وش هي ؟
رشيد : عذاري متوفية ..
انصدم راكان : ماااااااااااااتت ؟؟
رشيد : ايه يا طويل العمر
راكان : وتووولين ؟؟ وينها تولين ؟
والله واللي خلق السماء والارض لو يطلع عبدالرحمن مسويلها شي والله ما اخلييييه
رشيد : مافي احد بالبيت ... البيت فاضي ومكتوب باسم شخص ثاني توّه شاريه ...
راكان جلس عالارض : وتووولين .... وينها وين بتكووووون ؟؟
وقف فواز وقرّب لراكان : اهدى يا رجّال اهدى ... بنلقاها ,, مصيرنا نلقاها
واشّر لرشيد يطلع ويخليهم ... طلع رشيد
فواز : قوم نصلي العشاء ما تسمع الاذان ؟
وقف راكان وهو يمسح وجهه ويستغفر : الا .. يللا مشينا للمسجد
................
في بيت الراسي ....
طلال توه راجع البيت من ربع ساعة ومنسدح عالكنب بالصالة حتى ما بدّل ثوبه
دخل فيصل وهو يغني
وقف طلال وصار يعدل ثوبه : فصوول لا تجلس قوم معي للمسجد .. وبعدين تعال ما تسمع الاذان ؟
استغرب فيصل من طلال اول مرة يقول مشينا للمسجد
فيصل : الا اسمعه
طلال : وتغني بعد ؟
فيصل : اسف
طلال : استغفر ربك لا تتاسف .. امشي للمسجد ,,, جواااانا
التفتت له جوانا : نعم ؟
طلال : روحي قولي للبنات الصلاة ,, ذكريهم
جوانا : خزوم تصلي سبقتنا .... انا رايحة للجوري اعلمها
وهو رايح : طلووول
التفت طلال : هاه ؟؟ سريع عشان الحق عالصلاة
جوانا ابتسمت : الله يجزاك خيير .. ويوفقك
ضحك طلال وطلع من البيت وهو يقول : ويااااكم




.................................................. .......
نهااااااااااااااية البارت
بنات يا حلوااااات هالبارت اهدااااااااااااء للحلوة نسل الشيوخ ومهجد الحارة ثانكس لانضمامكم لنا

وش تتوقعون
سعود يسكت عن زواج خزامى ؟ هل بيتشافى من المرض الخبيث ؟
راكان وش سالفته مع هذولي كلهم ؟ وليش يسأل عن تولين ما سأل عن توليب
وش قصة جميلة مع ابو طلال ؟ ومع ماجد ؟ وراكان
ياااا ترى عجبكم الباارت ولاّ لا ؟

<< البــــــــــــــــــــــارت الــ 18 >>



بالشاليه .... الساعة 8 المساء
الشباب جالسين يضبطون الشاليه لسهرة الليلة ويتكلمون بحماس وصوت عااالي
ريان : ياخي قلنا لك .. الجووري شطبت عليها الحين اللي براااااسي جواااااااااااااااانا
ماهر : ياخي ماا عرفنا لك مرة تحب ومرة تكره ؟
ريان : ومين قال لك احبها ؟؟ لا حبيبي انا برد كرامتي
ناصر : هههاااااي اوووخص يالكرامة ,, انا ما يمديني عليك
ماهر : ههههههه ولا من مييين بيردها ؟؟ من جوانا ههههههههههه
دخل عليهم بهيبته : اووووه عندكم سهرة وانا آخر من يعلم ؟
ريان : اووووووووه هلا واللله .. هلا والله بعمي ماجد .. يا هلا فيك ابو تالا تفضل حياك
ماجد : ههههههههه وش عندكم متحمسين واصواتكم برة ؟؟ اقصد السالفة
ماهر : ابد يا طويل العمر .. نتكلم بوحدة من بنات الراسي
ماجد : الجوري اكيد ؟؟ سمعت انها براسك يا ريان
ريان : لا يا عم مو الجوري
ضوّق ماجد عيونه واختفت ابتسامته : اجل مين ؟
ريان : جوانا بنت عبدالعزيز اخت الجوري
فتح عيونه بقوووة وصرخ بحدة : لا ....... جوانا لا ,,, هالبنت شيلها من بالك سمعت ؟
ريان بصراخ : ولييييه ؟؟ ما انت خليت سعود يسوي اللي براسه مع خزامى وانا بسوي اللي ابيه مع جوانا
ماجد بنظرات مرعبة : عندك الجوووري تبيها بكييييفك ... بس جوانا لا ,, سمعت
قلت لك جوانا لا , وان قربت لها يا ريان مااا تلووم الا نفسك وانا كلمتي وحدة لا تنسى
وعلى سعود ما سوّى اللي هو يبيه .. سوّى اللي انا ابيه
ريان : طيب ليه يا عم .. هي اهانتني
ماجد : اهانتك لأنك حمااااار .... وما تعرف تتصرف ,, وش قالت لك هي
ماهر : قالت له يا ولد امك وسطرته كف بالمول امس وجاء راكان وكمّل
ماجد : راكان مين ؟
ريان : راكان الصقر
ماجد : الصقرررررررر؟؟؟؟
ريان : ايه هو ولد عبدالرحمن
ماجد : هذا ولد المها مو ولد عبدالرحمن .... هو متبري من ابوه ... متى رجع ؟
ماهر : مدري
ريان : قال لي .. قول لعمك ماجد .. انا رجعت وبندمه حق خالتي جميلة ما بيضيع
ماجد : قال لك جميلة ؟؟ متأكد ؟
ريان : ايه قال جميلة ...مين هذي جميلة ؟ انا سألت سعود وما رد علي
ماجد : جميلة بنت عمي .... بس قال لك هي وينها ؟ ولا قال انها حية او ميتة اي خبر عنها ؟
ريان : لا ما قال ... بعدين انت وسعود سألتوني نفس السؤال هل قال هي حية او ميتة ؟؟ ليش انتوا ما تدرون وينها
ماجد : آآآآآآآآخ لو ادري وينها .... هههههههههه كان مسكتها قبل لا يجيبها عبدالعزيز الراسي
ماهر : هي سبب مشكلتكم ؟
ماجد : عذاااااري وجميلة وجاااسم هم سبب المشكلة الحين اثنين ماتوا باااقي جميلة بس
.................................................. .......

تولين وتوليب جالسين سوا ....
تولين : بسيطة قولي ما ابيه
توليب : الله يقلعه .. ما تدرين انه عنيد ؟؟ يا تولين انا سألت عنه قالولي ان اللي براسه يصير
تولين : هههههه الطيور على اشكالها تقع ... حتى انتي اللي براسك تسوينه
توليب : الفرق يا عمري انا بنت وهو ولد
تولين : بسيطة ... قولي لابوي
توليب : ههاااااي يا حياتي انتي .. ابوك بس يطلبه ولد الراسي ما بيصدق يبيها من الله والله الود وده يعطيني اياه هدية
ما تشوفينه كيف يمدح فيه اربع وعشرين سااعة ويقول يا بخت اللي بتاخذه
تولين : هذا اخو جوانا صح ؟
توليب : اييييه الله يقلعه
تولين : ههههههه شوووفي هو صح يمممة يخوف وعصبي و...
توليب : ومغرووووور وشايف نفسه
تولين : هههههه ايوة .. لكنه حلووو
توليب : صدقتي ... شوي عليه كلمة زين يا بنت ,, بس اظل انا احلى منه
تولين : ههههههههههههه وهي تزم شفايفها .. مغروووورة
توليب : اذا انا ما انغريت مين يغتر ؟؟ هههههههه

في مكان ثااااني بالرياض .. تالا توها واصلة السعودية .. وما علّمت احد بوجودها
طلعت بتاكسي وراحت السوبر ماركت جوعانة وتبي تتقضى لها كم شغلة >> ام الروقاااان
: انت ياخوي خخخخ .. اقصد يالبوووية كم وحدة رقمتي الى الان هههههههههه
تالا : خير يا ابووو وجه وش تبي ؟
: يؤ وش في صووتك كذا ؟
تالا : عاااجبني
فيصل : هيييه وخر عنها قبل لا العن امك
فهد : صدق ماا تستحي على وجهك
محمد : شباب خلونا نقوم عليه بس لا تهددوونه
انحاش الولد
فهد : وانتي تغطي زين عشان لا احد يضايقك
تالا : لا تتدخل في اللي ما يعنيك
فيصل : القصد كان خير ... يللا شباب
محمد : شبااااااااااب هذي بوووية .. اول مرة اقابل بوية بحيااتي
تالا : بوية بعينك يا .........
فيصل : عن الالفاظ هذي .. آسفين عالمضايقة مشينا شباااب
مشى بسرعة عنها هو والشباب

في مكان ثاني ............
الخدامة : مدام جميلة .. الاستاذ راكان بالمجلس
جميلة : طيب ضيفيه على ما اجي
لبست عبايتها وطرحتها ودخلت للمجلس
جميلة : يا هلا ياهلا بالزين
راكان وقف : يا هلا فيك يا خالتي
جلست جميلة واشّرت له يجلس
جميلة : شلونك يمة راكان ؟ شخبارك ؟
راكان : انا مدام شفتك بخير فانا بألف خير
جميلة : ههههه انا بخير يا قلبي .. طول عمرك ذوووق من يومك صغير
راكان : الذوق لاهل الذوق واجب يا خالة....
جميلة : يا حياتي .. ما خبرتني ليش جيت هنا ؟
راكان : عشان اشوف امي وتوليب والاقي تولين واعلمها الحقيقة ... وادمر عبدالرحمن
جميلة : لا يا ولدي .. انا ما علمتك عالحقد .. هذا ابووك يا ولدي
راكان : مووو ابوي اللي يرميني لاني كشفت حقيقته ,,, اقووول لك رمااني بالشارع والله لسة اذكر صياح امي وتوووليب
توليب ما كانت تنام الا بحضني .. امي عجزت فيه ,, كانت توليب صغيرة ما بتذكر
جميلة : اهدأ يا عيوني اهدى ..
راكان : لو ما انتي اللي اخذتيني من الشارع كاني الحين ضااايع
جميلة : مشيئة ربك يا عيوني ,,, راكان عندي طلب صغير
راكان : آمري لا تطلبين
جميلة : ههههه طيب ,,, في بنت ابيك تلاقيها وتجيبها لي لازم القاها بس بدون ما يدري ابوها
راكان : بنت ؟؟ كبيرة هي ؟
جميلة : الحين اكيد كبيرة .. يمكن عمرها بالعشرينات ,, زمااااان اذكرها وهي بعمر سنتين
راكان : وش تصير لك ؟
جميلة : بعدين اقول لك ... السالفة طويلة ,, انا غلطت ولازم اعدّل غلطتي لازم القاها بس ما اقدر لحالي
راكان : خلاص .. بس عطيني خيوط تدلني وانا اجيبها
جميلة : الله لا يحرمني منك يا غلاي
راكان : ولا منك يا خالتي .... تدرين .. شفت ريان الرائد قبل كم يوم
جميلة : ريان ولد ابراهيم ولاّ؟
راكان : ايه .. ابن الكلب كان ضارب له بنت ومعورها مسكينة ..
جميلة : ايوة ؟
راكان : ما سكتت له .. وريته طبعا ولسة باااقي
جميلة : راكان وخر عنهم يا ولدي ماجد وابراهيم وخر عنهم هذولي شياطين
راكان : لا تكوني خااايفة منهم بس ؟ انا اقوووى منهم لا تخافي علي وبوريييهم بجيبهم لك تحت رجوووولك
بيندموون على كل دمعة نزلت على خدك بسببهم لسة انا ما نسيت يوم مات خالي جاسم بسبب ماااجد
ودمووعك اللي ما نشفت هيييين .. انا اوريهم ما عاش من ينزل دمووعك يا يمة
صاحت جميلة ما قوت تتحمل وناداها يا يمة
جميلة : ما ودي يأذوونك ... مو ناقصة انحرم من غاااالي
راكان : يالغلا لا تخااافين انا اللي بأذيييهم انا اللي بنشب لهم وبيجوووني وبتشووفين


نهااااااااااااااااية البارت

<< البــــــــــــــــــــارت الــ 19 >>


اليوم ............ ملكة خزامى وخالد
خزامى بفستان احمر ضيق للخصر وبعدين منسدل بحرية وبذيلة طويلة شوي
طالعة خقق .....
خزامى : جوانا وين الجوري ؟
جوانا : تضبط روجها بالمرايات اللي تحت
خزامى : تحت ؟؟؟
جوانا : هههههه ايه بالمغاسل اللي بين المجالس والحديقة تعرفين الجوري تجيها مسكات مو صاحية هههه


عند الجوري .. تحط روجها قدام المرايا وترقص على خفيف وتغني : عيني عليك انا عيني عليك
بحن ليك انا بحن ليك .. هيمانة يانا امانة عليييك ريحني ما تسيبنيش كده
مالي بدوب انا مالي بدوب وانا يادوب كده وانا يا دوب
حالا ملاحظة في لحظة ادوووب والحب يعمل كل ده ...
وقامت تهز على خفيف وتضحك
: لسة على هبالك ما عقلتي ؟ هههههههه
لفّت عالصوت بخوف ورمت طرحتها على راسها وما عرفت تصلحها
قرّب لها وبدى يضبّط لها الطرحة وهو مبتسم
يوسف : يا خواااافة .. ههههههههه ما عرفتي تصلحينها ؟؟
وهي ساااكته تناظره بصمت متلبكة ومشتاااااقة
يوسف : ردي ليش ساكتة ؟؟ ... طيب ,, شخبارك ؟
ردت بصوت واطي : بخير .. وانت ؟
يوسف : تمام بشوفتك ....
جوري مستااااانسة لسة راسها بين ايديه
طالعت فيه وفي لبسه مستغررربة ...
جوري : انت لابس ثووووب ؟؟ ههههههههههه
يوسف : لا تضحكين علي .. هههههههه شفتي كيف ؟ لبسوني ثوب ,, مو لايق علي صح ؟
جوري ببراءة : مين قال ؟؟ والله حلو
ابتسم يوسف بقوووة على كلماتها التلقائية البريئة
يوسف : وحشتيني
وطت راسها بحياء ..: انت اللي ما تجي
يوسف : اخوك ما يبغانا .. مقدر اسوي شي
جوري : مو على كيفه
يوسف : تدرين مين هو ؟؟ طلال
جوري : ايه ادري
يوسف : مو هذا الغالي؟
جوري : حتى لو .. ما يحق له يمنعكم
ابتسم يوسف بهدوء : يا محلى عيونك .. اهدي , هذا بالاخير اخوك وانا ماقلت كذا عشان تكرهينه
جوري : مين قال بكرهه ؟؟ ابدا ما راح اكرهه لكن حتى لو ما ينفع كذا
يوسف : ههههه طيب ..
جوري : بروح لا اتاخر عالبنات
يوسف : هههههههه حلوة التصريفة ,, طيب يللا روحي
جات بتروح مسك ايدها
يوسف : وش فيك وقفتي ؟
جوري : انت ماااسك ايدي
يوسف : مين قال ؟؟ انتي اللي ماسكة يدي فكيها وروحي
ضحكت الجوري : هههههه يوسف بلا استهبال فك ايدي
يوسف سوى معصب : انتي اللي فكيها ورووحي
بدت تحاول تفك ايدها منه بس ما قدرت ايدها صغنوونة وهو ما شاء الله
جوري : يوووووسف يللا عااد عن الحركات فك يدي
يوسف : هههههههههه ما عرفتي ؟؟ طيب ( فك يدها ) بس اصبري خذي
جوري : وشو ؟
يوسف : خذي .. جبت لك هدية ,, دخلتي 18 سنة .. يعني كبرتي , بعطيك هديتك اللي ما قدرت اعطيها لك في ذاك اليوم
جوري : ههه مو لازم هدايا
يوسف : لا شلون ما ينفع .. اذا ما جبت للجوري اجيب لمين ؟
ابتسمت بقوة على ذووقه واسلوبه اللي واحشها مرررة
طلّع من الكيس علبة ومد يده لها
يوسف : هذا جوال ..بداخله شريحة عشان اكلمك براحتي
ردته بيدها له
جوري : اسفة يوسف .. ما اقدر , برد هالهدية .. ما راح اكرر غلطة خزوم اعذرني
ايه انت لك مكان خاص بقلبي بس ما توصل اني اكلمك وكذا من ورى اهلي
ابتسم يوسف بانتصااار : كان مقلب ,, كنت خايف تقولين ايه وتاخذينه ... والله كنت خايف
بس عجبتيني يا بنت عمي كبرتي في عيني كثير
وانا بعد اعزك و... احبك وباذن الله خطوبتنا قريبة
وهالجوال مافيه شريحة ولا شي مجرد جهاز اقبليه .. لا ترديني
اخذته الجوري وبدون ولا كلمة راحت تركض ...... وصلت الجوري للبيت وهي مررة مستانسة وفرحانة
فستانها نيلي ناعم بكريستالات شفافة اللي عليه طالعة خقق
يارا : طرحتك مو مضبطة مرة .. ما عرف يصلحها لك
جوري : مين هو ؟
يارا : يوسف ..
جوري : يمممممممممة منك جنية
يارا : هههههه شفتكم .. كنت جاية بس قلت ليه اخرب جوهم ؟؟ خليهم واذا زودوها نطيت لهم هع
جوري : ههههههه طيب روجك منمسح .. روحي حطي مرة ثانية ولااااااااااااا تاكلينه
يارا : هههههههههه غصب عني والله مقدر لازم اكله
جوري : خخخ خبلة .. يللا يللا عدليه بسرعة
راحت يارا للمطبخ تشرب موية ... قابلها فيصل هي بطرحتها وكل شي
نزل فيصل عيونه وكمل يسحب كرتون الموية من الفريزر
فيصل : شلونك يا بنت عمي؟
يارا : الحمدلله انت شلونك ؟
فيصل : تمام
يارا : دووم ... مبروك لخزوم وعقبالك
فيصل : الله يبارك فيك ... ( مارد عالجملة الثانية وحط الكرتون عالارض وطلّع الثاني)
يارا : وش فيك ؟؟ ما ودك تتزوج وارقص بعرسك ؟؟ هههه ولاّ مو عاجبك رقصي
( تستهبل )
فيصل : هههههه وش يدريني برقصك يالخبلة ...
يارا : اسأل الجوري هههههه
فيصل : طوول عمرك مرجوجة .. شكلك انتي والجوري شاربين شي اليوم كلكم كذا منهبلين
دخلت الجوري : سمعت اسمي
يارا : وتقولين علي جنية ؟؟
جوري : ههههههههههه
دخل يوسف : يؤ .. اجتماعات من وراي ؟؟
فيصل : ههههههههههه لا بالله صار مجلس مو مطبخ
سكتت الجوري واستحت بس دخل يوسف ويارا مشتغلة تراااقب
فيصل : بدري .. توك تجي؟؟ امسك بس معي شيل هالكراتين برة
وطلعوا برة المطبخ .................

عند الحاااضرين بالحديقة
توليب وتولين وتالا موجودين ومنار واخواتها ودانا وروبي وكثييييير ناس
... بغرفة جوانا قدام المرايا تلقي نظرة اخيرة قبل لا تنزل عند الحريم
طاحت عينها عالظرف الموجود عالتسريحة .. تضايقت كثييير
يوووه وش سالفتك انت ؟؟؟ مين هي هذي ؟؟ ليش ابوي يخبي علي هالسالفة مو معقووولة اكيد فيه سر ورى هالحرمة
آآآآآآآآخ لو اعرف مين انتي يا جميلة .. وليش امي تعاملني كذا وانتي السبب وش سويتي وانا ايش ذنبي
رمت الظرف بيدها وطاح من التسريحة .. طالعت بشكلها وتنهدت .. ما ودي يتكدر مودي الحين خليني انزل ويصير خيير

نزلت للحريم المتواجدات بالحديقة الخلفية اللي جهزوها لاستقبال هالضيوف
تولين : الف مبروك جوانا .. عقبالك
منار ويارا وجوري طالعوا بجوانا منتظرين ردها ويتأملون معالم وجهها اللي ما تغيرت
جوانا : هههههه الله يبارك فيك .. عقبالك انتي انا مااااابي عالاقل مو الحين
تولين : يا سلام والله .. انا مابي ههههه
توليب : الف مبروك
جوانا استغربت ذوقها جدا
جوانا : الله يبارك فيك
منار : جوانا .. هذي توليب الصقر
جوانا : ادري مين تكون هذي .. اخت تولين صديقتي
منار : تصير بنت خالتي
جوانا : اها .. طيب ؟؟ عادي
تفضلوا اجلسوا هنا .. بالاذن شوية
راحوا يجلسون وراحت جوانا تطل عالخدم بالمطبخ
روبي ودانا مع خزوم بالغرفة
دانا : مييين قدي ؟؟ اليوم بتزوج هههههههههه
خزامى : هههههههههه ايه مين قدي
روبي : شوي شوي .. يا ويلك يا خلوود بتخق شي اكييييييييد
دانا : ههههههههه من وين له اخوي هالجمال كله ... هههههه اكيد بيخق
خزامى : بس وجججع ...
دانا : خزوم .. كل شي ولا تقوولين احب الكورة انتبهي
روبي : والله بجد
خزامى : هههههههه عناااااااااااد بقول احب الكوورة عندكم شي



عند توليب وتالا وتولين
توليب : ليش جيتي الرياض وما خبرتيني ؟
تالا : كذا ... ليش انتي ولية امري ؟ بعدين مدري شلي جابني اساسا جيت كذا مليت هناك واجازة
اوووف الجو كتمة ... جو باايخ
تولين : بالعكس الحفلة مرة حلوة
توليب : وععع انا لو ما ان ابوي غاصبني والله ما جيت
تولين : صدق توليب ليش تكرهينهم ؟
توليب : لان ذاك الزفت اخووهم
تالا : ايه صدق وش السالفة ؟
تولين : يقول بيتززوجها
تالا : مين هو ؟
توليب : طلال
تالا : الكلب ؟
توليب : ايه الكلب
رفعت تالا حاجبها : يعني غصب عنك يعني ؟
توليب وشوي بتصيح : اييه .. غصب عني انا مابيه عالمغرووور اللي شايف نفسه
وقفت تالا اللي لابسة بنطلون واسع اسود وبلوزة رسمية ابيض وجاكيت جلدي اسود بدت ترفع باكمامها
تالا : انا اللي اوريك فيه هالكلب
طلعت من عندهم بسررعة وتولين وتوليب مصدومات وش بتسوي
طلعت تالا من الحديقة الخلفية ومتوجهة للمجالس لكنها ضيعت الطريق صارت تمشي بالحديقة اللي قدام البيت
سمعت صوت يغني : يا حظ عينك تنام الليل مرتاحة .... ما كنها اللي خذت ممساي من عيني
ما كنها اللي خذت من قلبي الراحة ..... من يوم شفتك نوت بالحيل تشقيني
تالا بصوتها المبحوح : لو سمحت
وقف عن الغناء ولف عليها كان الضوء خافت هناك شوي لانه على جنب مو قدام البيت على طول
تالا : وين المجالس ؟
فيصل : اي مجالس يا بنت ؟؟ تقصدين مكان الحريم
تالا : لا يالطربان .. اقصد مجالس الرجال
فيصل : هههههه وش تبين بمجالس الرجال ؟ عساك بتقهوينهم
تالا : مووو شغلك يللا وريني اياها
فيصل : علميني اول ليه ؟ بعدين خير تهايطين
تالا : ابي طلال الزفت الراسي
فيصل : الزفت ؟؟ يؤ ... وش مسويلك طلال ؟
تالا بصراخ : مالك دخل .. انت سالت ليه وعلمتك وريني وين المجلس
فيصل : وش تبين منه وش سوالك علميني يمكن اقدر احلها لك
تالا : ما يحلها الا انا
فيصل : هههههههههه يا قوية ... طيب ممكن اعرف القصة ؟
تالا : الزفت يبي يتزوج صديقتي غصب عنها
فيصل : اووووه .. صديقتك يعني مو اختك ؟؟ هههههه صراحة موقفك خطيير وجاية فاااازعة عشانها
بعدين انتي من صدقك طلال يتزوج ؟
تالا : لا من كذبي وش راااااااااايك ؟؟..
فييصل : وصديقتك هذي .. ما اشتكت لك الا اليوم وبملكة خزوم ؟
تالا : توني اليوم اشوفها .. بعدين بطّل كثرة اسئلة ووريني طللال


وقف فيصل شوي وقرب لها : بس قبل لا اوريك طلال بقول لك شغلة ......................................





انتهى البااااااااااااااااااااااااااارت
وش تتوقعون الشغلة اللي يبي يقولها فيصل ؟
وش ناوية تسوي تالا في طلال ؟
هل بتكتمل الملكة ولا بيخرب شي ؟

<< البـــــــــــــــــــــارت الــ 20 >>



وقف فيصل شوي وقرب لها : بس قبل لا اوريك طلال بقول لك شغلة ....... انتي بلبسك هذا جاية حفلة ملكة ؟

تالا : ايه ليه عندك مشكلة ؟
فيصل : لا ... بس مدري كيف .. يعني البنت حلاتها في نعومتها ,, ليش كذا مسوية في نفسك ؟
لما تصيري على حقيقتك بتصيرين احلى .... صدقيني يا
تالا بصوت واطي : تالا .. اسمي تالا
فيصل : هههه حلو اسمك .. طيب انا فيصل , امشي خليني اوريك طلال بس تكفين ناديه على جنب وسوي اللي تبين
لا تصارخي وكذا .. ما نبغى ملكة خزوم تخرب امشي وراي
مشت تالا وراه وهي تقلب افكارها يمين يسار .. صدق كلامه ليش انا كذا ؟ اوووه هذا وقته افكر
وقفت شوي زي ما وقف تفكيرها بمكان الاضاءة فيه قوية
تالا : الكل مستنكرني الا انت ... ليه ؟
وقف فيصل وهو معطيها ظهره
فيصل : شلون يعني ؟
تالا وهي شوي وتصيح : الكل يجرحني بكلمة بوية الا انت .. انت ما قلت بوية لييه ؟
لف عليها فيصل وهو مستغرب وانصدم لما شافها
فيصل : هذي انتي ؟؟ اللي شفتك بالسوبر ماركت
تالا : ايه .. ذكرتك .. اسفة انت رحت وانا ما شكرتك
فيصل : هههههه عادي .. انا ما سويت شي
تالا : ليش ساعدتني وانت ما تعرفني
فيصل : انتي بالاخير بنت ,,, وبعدين حسيت انك محتاجة مساعدة ما دريت اننا ضايقناك
تالا : ما ضايقتوني .. بس انا كذا ابعد الناس عني
فيصل : شووفي .. انتي بنت رضيتي ولاّ انرضيتي ... وحركات الاولاد اللي مسويتها بنفسك مو لايقة عليك
كبنت ... اعتذر على لقافتي لكن انتي بجد محتاجة نصيحة ... لبسك وستايلك هذا مو حلو جربي غيريه صدقيني بتطلع النتيجة احلى
ابتسمت لاول مرة في وجه احد ينصحها : شكرا .. يا فيصل
فيصل : عاااادي وش قلنا ؟؟ وهو يحك راسه
تالا : هههه انا ماشية بالاذن
طلعت من بيت الراسي ونيتها التوجه لغرفتها بالفندق ركبت تاكسي ونست ليش كان ودها تروح المجلس
: صدق انا ليش كذا ؟ .... ليش ما اصير مثل باقي البنات .... كله منك يبة
انت رحت وما سألت عني وخليتني بدون احد شلون ادافع عن نفسي اذا كنت ناعمة
هم اذا شافوني كذا بيقزون مني وبيخلوني لحالي .... وهي ماشية بالطريق شافت ........................................


في بيت الراسي .. خزوم الحين بتنزف لخالد وقفت شوي قدام المرايا وشافت نفسها تحاول تتجاهل ذكرى ملكتها الاولية
يا ربي هل تسرعت بهالقرار ؟ .. بس هم يقولون خالد طيب ومو مثل سعود
اكييد مو مثله سعود غدرني سعود كذااااااااااااااااااب بس خالد مو مثله اكيييد مو مثله
دخلت جوانا عليها : يللا سريييع ...
خزامى : يللا
بعد الزفة خزوم مع خالد بالغرفة
خالد : الف مبروك يا قلبي
خزامى بحياء وصوت واطي : الله يبارك فيك
خالد رفع راسها باطراف اصابعه وقال بجدية ونطرة حزم :
خزوم .. احبك .. وربي اني قبل لا سعود ياخذك كنت احبك
هو مو بس خان ثقتك لا ., هو خان ثقتنا انا وفيصل بعد
اسف لاني اذكرك فيه الحين .... لكن ابيك تعرفين شي وااااااحد وهالشي ورب السمااااء ما بيتغير
اني احبك مهما كان اللي صار فيك يا خزامى
انا عااارف انتي اكيد ما راح تتقبليني بسرعة لكن معليش نمشي على حبة حبة وان شاااء الله اقدر اسعدك
انهارت خزامى بالبكاء .... مسكها له وضمها بقوووة : الا دمووع خزوم تراها عذابي
بعد الملكة وعالفجرية .. في شخص الليلة ما قدر ينام >> اظنكم عرفتوه ولاّ ؟ هع
تعباااااااااااااان خلاص كل شي بحياته صار يتعبه ندمان عاللي سواه تعبان من قلبه تعبان من دنيته من مرضه
من شغله من ( مااااااااااااااااااااااجد )
سعود جالس عالارض وضام رجوله لصدره ودافن راسه في رجوله ويبكي بحررررقة ليه يا خااالد ليه

احبها خزوم لي ...... لي وبس
راح ومشى بتعبه ركب سيارته مسرع الليلة لازم تنتهي هالمهزلة خزوم لي وبس لي انا
..... راح مسرع لبيت خالد
دق الباب وهو منقهر وتعبان رجوله مو قادرة تشيله متسند عالجدار ويدق الباب
جاء خالد المستانس وفتح الباب انصدم ... انصدم سعووووووود هذا اللي ودي اذبحه من زمان
دخل سعود بتعب وتسند على كتف خالد لانه مو قادر يوقف اكثر
سعود : خااااااااااالد ( بصوت مبحوح تعبان ) خالد تكفى نخيييتك
ساااامحني .. انت صديقي اذا انت ما سامحتني مين اللي بيسامحني ؟
مالي غيرك ...... صار التنفس صعب عند سعود جلس منهد عالارض وخالد لسى ما استوعب
سعود كان منظره مرررة مؤثر وجهه مبلل بالدموع وشاحب شفايفه ناشفه شعره حووسة
خالد وده يقتله وده يساعده وده بكثير اشياء لكن هذا سعووووود صديقه واخوه مهما كان ( ما تهون العشرة الا على عيال الحرام )
ساعده خالد ودخله المجلس ... جلس سعود ورجّع راسه على ورى بتعب .. تنهد بضيق
جاب له خالد موية وعصير
سعود بتعب : كم الساعة ؟
خالد : 3 الفجر
طلع سعود من جيبه علبة الدواء واخذ حبه وبلعها وشرب موية
تنهد شوي ورجع يحاول يفتح عيونه
سعود : خاااالد ..انا احبها ماااالك حق
خالد انقهر وصرخ : لا .. انا اللي احبها يا سعوود انا اللي احبها انت خدعتني وخدعتها
سعود :انت ما تدري وش القصة بالضبط ....
خالد : طيب فهمني .. فهمني ياااا سعود ريحني
سعود : وان طلعت انا مثلك مظلوووم
خالد وهو بدى يهدى : ما ظني
سعود : جاااااااااااااوب .. واذا طلعت انا مظلوم
خالد : لك اللي تبي
سعود : تطلقها
خالد : عبااااااطة هي ؟ سعوود انا احبها
سعود : ماالي دخل .. انا احبها اكثر منك .. واعرفها اكثر منك
خالد : كذذب .. انا احبها اكثر واعرف عنها كل شي
سعود : هههه طيب ... انت تعرف عنها اكثر ؟؟
قول لي ...خزوم وش لونها المفضل؟
خالد : الابيض
سعود : طيب ..وش هي احلى هواياتها ؟
خالد : تلعب كورة
سعود : طيب الى الان اشياء تافهة وسطحية
تنهد بتعب ورجع راسه على ورى ورجع تعدل اقين وهو متكي عالجنب
سعود : مين اكثر شخص يخوفها؟
خالد : انت
سعود : لا .. طلال ,, طيب آخر سؤال
خزوم اذا عصبت وش يصير عليها ؟ وش اللي يتغير بملامحها ؟
خالد هنا احتار وبقوووة شوي ويصيح الا خزوووم هذي حبه
خالد : تعقد حواجبها
سعود ضحك بقووووة وتعب وصوت بالقووة يطلع : لا ... تطلع لها غمازة جنب شفايفها
خالد ... خزامى محد يعرفها كثري انا ... انا اموووت بتراااابها
.................................................. .
جوانا بغرفتها عاجزة تنام .. تتقلب بفراشها يمين يسار مافي حل
وقفت لبست نعالها .. فتحت باب غرفتها بشويش
نزلت لتحت بالصالة شافت ابوها راحت له
جوانا : يبة ؟
ابو طلال : هلا بنتي تعاالي
جات وجلست جنبه
جوانا : يبة مين هي جميلة ؟
وطّى ابو طلال راسه بحدة وعصبية : ليش تسألين عنها ؟
جوانا : ابغى اعرف مين هي ؟
ابو طلال : مين اللي جاب لك سيرتها ؟
جوانا : لقيت اسمها بظرف بغرفة امي ... واسمي موجود بنفس الظرف
ورسالتي بنفس الظرف ... ما لقيت شي غير وثائق باسمها تاريخ ميلادها وكذا
طيب ليش اسمي بنفس الظرف ؟ وامي كاتبة اتمنى تكوني عرفتي ليه كنت اعاملك بهالشكل
بس انا ما فهمت .. مين هي جميلة ؟ يبة احكي لي طلبتك
ابو طلال : جميلة وحدة من بنات الرائد ... ما تتمنين تعرفينها
جوانا .. قالها بحزم وطالع بعيونها .. لا تنبشين بالماضي خليك كذا احسن لك
لا تدورين في المستور ... احسن لك ولي
جوانا بصياح : طيب ليييييييش ؟؟ ليش امي كانت تعاملني غير عنهم ؟
ليش ما اشبه وحدة من اخواتي ... جوري وخزوم فيهم من بعض ملامح حتى من طلال وحتى فيصل
ليه انا ما اشبههم ؟؟ ليييييش انا غير ؟ مين هذي
ضمها ابوها بقوة لحضنه وبدى يهديها ويمسح على راسها ما وده يحكي
السالفة قوووية وكبيرة .. كل هالمصايب انتي سببها يا جميلة .. ياليتني ما عرفتك
لييييييييتني ما عرفتك.........


تتوقعون ؟؟؟؟
خالد يتخلى عن خزامى ؟
سعود وخالد يرجعوا لبعض ؟
ابو طلال يحكي لجوانا قصة جميلة ؟
تالا وش اللي شافته وفجعها بالشارع ؟
هل تتغير تالا وتصير افضل ؟؟

<< البــــــــــــــــــــــارت الـ21 >>



نامت جوانا وهي تصيح بحضن ابوها ... وحتى هو نفسه ابوها بدت عيونه تدمع وهو يتذكر :

<< ذكريات قديمة قبل 30 سنة >>

ام طلال : يعني شلوووون ؟؟ انت ليش ماخذني مدامك ما تحبني ؟
ابو طلال : مين قال ما احبك
ام طلال : عبدالعزيز انت عندك قلب واااحد بس .. قلب واحد بس
يا انا يا هي
دخلت جميلة : السلام عليكم
ابو طلال وطى راسه : هلا جميلة
ام طلال واقفة متكتفة وراسها فوق
جميلة مستغربة : ترى رد السلام واجب يا ام طلال
ام طلال : عليك السلام ( بدون نفس ) يا ام فراغ
انجرحت جميلة من الكلمة .. كلمة قوووية , بس ايه هين انا اضعف تبينها مشاكل ولا يهمك
جميلة : هههههه وليه اجيب عيال ؟؟ تاركة هالوظيفة لك .. خليني كذا كأنني توني تزوجت
و زوجي عاجبه هالشي وش تبين انتي ؟ اذا قصدك تعايريني اني ما اجيب عيال عاااادي عايريني
اهم شي انا راضية وزوجي راااضي وش اللي حارق دمك ؟؟
ام طلال : هه ... راضية ؟؟ ههههههههه
ابو طلال : بس ( صرخ فيهم )
ام طلال بحدة : وش اللي بس ؟؟ يوم انها تتكلم ما قلت بس ويومني تكلمت تقول بس ؟؟
ابو طلال : استهدي بالرحمن يا بنت الناس
رمت ام طلال اللي بيدها ومشت بقوووة وطلعت لغرفتها
جميلة قربت لابو طلال بهدووء : اهدى يا عبدالعزيز .. انت تعرفني زين ما اسوي شي
الا بسبب .. وهي غلطت علي وانا رديت .. كلمتها جرحتني
مسح على راسها بحنيته المعتادة واتبسم بهدووء : ما عاش اللي يجرحك مااا عااااش
ضمته بقوووة ودموعها بعيونها .. جميلة قوووية من برة لكنها مرة رقيقة من جوة وتحتاج اللي يساندها
.......... بالوقت الحااالي وهو بادي يبكي
لييييش رحتي كذا فجأة ؟؟ انتي كل شي عندك بسبب وش السبب اللي خلاّك تروحين وتتركيني ؟
ليش ..... دايم توضحين لي اسبابك وش هالسبب ودي اعرررف ؟
دخل طلال البيت ومشى بثقته المعروفة والتفت بهالضوء الخافت وشاف ابوه وعيونه تلمع
طلال : السلام عليكم
مسح ابو طلال دموعه بسرررعة : وعليك السلام .. حياك
جلس قدام ابوه وحط مفاتيحه جنبه
طلال : جوانا صاحية ؟؟
ابو طلال : لا نايمة ... ليش توك تجي البيت يا ابو عبدالعزيز ؟
طلال : ابد .. رحت شوي الف بالسيارة مع عزام
وقف ابو طلال وبدى يشيل جوانا
فز طلال من الكنبة : خليني اشيلها عنك يبة .. روح ارتاح
شال جوانا ووداها لفراشها ...... غطاها ومسح على شعرها وطلع من الغرفة
.................................................. .
في الشارع بالمكان اللي وقف فيه التاكسي نزلت تالا تمشي ورى ابوها واللي معه وهي الف فكرة وفكرة تجي في بالها
: وش صاااير .. ابوي ليه بالسعودية ؟
وش عنده هنا ؟ .... مين هاللي معه ؟ ... اوووف وش هالتبن كله ؟
تخبت بسرعة يوم شافت الرجال جايين وبوسطهم ابوها فتحت جوالها وسجلت الكلام
ماجد : تمام عليكم متى التسليم بيصير ؟
: بكرة الساعة 3 الفجر يا طويل العمر
ماجد : هههااااي تمام عليكم تمام ..... شووف فتّح عيييينك زييين مابي اي شي يخرب
ترى هالطلبية غالية وما تنلقى ... والله اذا انصدتوا ترى انا ما اعرفكم سااامعني ؟
: حاضر يا طويل العمر .. شي ثاني ؟
ماجد : لالا .. انا ماشي , شدد الحراسة الليلة وخلي ناس تراقب من بعيد لبعيد
: حاضر طال عمرك
مشى ماجد وركب السيارة ومشى .. تالا مو عارفة وش تسوي .. شافت فتحة صغيرة على جنب الباب
دخلت منها وهي موطية تخبت ورى التبن ..... لما هدي الوضع بعد ساعتين بدى النور يدخل للمكان
شافت التبن مالي المكان لمست واحد من الرزم وسمعت شي مثل القرطاس تحت التبن عقدت حواجبها
وخرت شوي من التبن وشافت اكياس فيها بودرة بيضاء طلعت الجوال وبدت تصور .... يا رب يا رب ما يكون
هاللي في راسي صدق .. يا رب ... تحس انها بتصيح هجدت وتخبت بسررعة زين لانها سمعت صوت رجال بالمكان داخلين
: اسكت يا كلللللب ... اسكت ,, بيجي بعد 4 ساعات ابو تالا وهو يتصرف معاه
: طيب لين ما يجي ابو تالا .. وش نسوي
: نخليه هنا مربووط .. عشان يتربى , امشي برة خلينا نشوف وش سوى تركي؟
: يللا .. تفوو عليك
ومشوا الكلاب برة
وقفت تالا وقربت لــ,,,,,,,, فواز
تالا : هييه ؟؟ انت وش تسوي هنا ؟
فواز طالعها بتعب وعينه مورمة : انتي اللي شتسوين هنا ؟ مكانك غلط يا بنت
تالا : طيب طيب .. لا يكثر , تبي افكك ولاّ لا ؟
فواز : ههههه وش رااايك ؟
قربت له تالا بدت تفكه بس وقفت : انت شتسوي هنا ؟
فواز : كملي فكيني بسررعة
تالا : خبرني اول عشان افكك
فواز : انا مراقب ماجد اللي اسمه ابو تالا .. اللي كانوا يحكون عنه قبل شوي الكلاب
انا ابي اصيده ,, هذا تاجر مخدرات كبير واكبر دااااشر عرفته بحياتي
تالا رمت الحبل وبطلت تفكه
فواز : وش فيييك ؟؟ كملي فكيني بسرعة ابغى اروح من هنا .. واطلعك معاي انتي مين وش تسوين هنا ؟
تالا : مو لازم تعرف انا مين ,,, ما راح افكك ,
فواز : انتي معهم ؟
تالا : لا
فواز : طيب ؟
تالا : موووو شغلك .... اذا فكيتك بتروح تعلم عليهم
فواز : وانتي وش عليييك ؟
تالا قلبت ظهرها بدى بفك الحبل لنفسه ويحرر نفسه طلع يده ومسك ايد تالا ولواها لظهرها
صرخت : آآآآآآآآآآآه
حط يده على فمها بسرررعة : اسكتي اسكتي لا تفضحيننا
سحبها معاه وطلع من المكان بصعووووبة وهي تحاول تفك نفسها منه بس ما قدرت هي مررة ضعيفة
حطها بالتاكسي معاه وهو لاوي يدها وهي تتالم ... اتصل على راكان
فواز : راكان .... بعد اربع ساعات ماجد بيكون هناك
راكان بقلق : انت وييينك ؟
فواز : جاي للشركة
راكان : زين .. انتظرك لا تتاخر
فواز : اووكي ... قفل الجوال ولف على تالا
فواز : انتي مين ؟ وش كنتي تسوين بذاك المكان ؟
تالا تطالعه باحتقار : ماني بقايلة لك ولا شي
فواز : تكلمي احسن لك ... لا تختبرين صبري
تالا : هههههههه بختبر صبرك .. واعلى مافي خيلك اركبه , تراك ما تعرفني زين
فواز : اهااااا .. يعني انتي منهم
تالا : لا تحاااااول ,, ما راح احكي اللي تبيه
فواز : طيب طيب .. يصير خيير وبتتكلمي غصصصب
تالا : احلم على قدك يا بابا
فواز يهز راسه بتهديد
...............................


نهاااااااااااااااااية هالبارت ؟
هالبارت توضحت فيه شغلات
وبدت تطلع لنا شغلات ثااانية صح ولاّ لا؟

<< البـــــــــــــــــــارت الـــ 22 >>



في التاكسي .....
فواز جالس على اعصابه وده يذبح تالا ووده يعرف هي بنت وش كاانت تسوي هناك لا تكون معهم بس
... صرخ بقوووة : هيييه انت اسرع شوي خلينا نوصل
تالا : لا انا اخاف من السرعة امشي على مهلك ههههههههههههههههههههه
لف عليها بنظرة حقد
فواز وهو يهدد بايده : شووووفي انتي وقسم بالله لو مااااتسكتين لا تشووووفين شي ما يعجبك سااااااااامعة ؟
تالا : لا شايفة ههههههههههههههههههههههههههه
خلاص الصبر وصل حده مع فواز بيقتلها وقف التاكسي
: وصلنا
فواز : احمدي ربك .. كنت بوريك الاستهبال شلوون يكون
خذ حسابك وتقلع ... يللا امشي انتي .. قالها وهو ينزل ويسحبها من ايدها
نزلت وياه وهي تستعبط ساعة تمشي بسرعة وهو يهديها وهي تضحك
وساعة تمشي ببطئ وهو يحترق ويسحبها
شكله كان ملفت للنظر .... وقف هو وياها شوي
فواز : وربي العظيم لو ما تمشين بادب لاوريك شغلك فاااهمة؟
تالا : اووووف .. ياخي انت بس تهدد وتهدد ابلشتني ,, اهجد وترى مو انا اللي تمشي بالتهديد موو خايفة منك انا
فواز : طيب تمشين بالذووووق ممكن ؟
تالا : ايه .. كذا امشي , احترم نفسك ولا اورييييك
فواز : ههههههههه وشلون بتوريني ؟
تالا : بخليك تصيييح من القهر , اشوف عيونك بدت تحمّر من الضيق ادري اني طلعت عيوونك وبسوي اكثر اذا ما تتأدب
فواز وهو يعض شفته : طيب .. امشي
تالا : امشي ؟؟؟
فواز : لو سمحتي ؟
تالا : يللا .. مشينا هع
مشى هو وياها للشركة وطلعوا مكتب راكان

راكان : بدررري ؟؟ توك تجي اشغلتني ياخي
فواز وهو يسحب تالا للمكتب : هذااني جيت ...
راكان : مين هذي ؟
فواز : لقيتها هناك بالمخزن تبع ماجد .... بعد ما ربطوني الكلاب جات تفكني ويوم درت اني بعلّم على ماجد بطلت تفكني
بس الغبية
قاطعته تالا بصراخ : الغبي انت واشكاااااااااااااالك
فواز رماها عالارض بقوووة : كلي تبن ...
قرّب راكان لتالا بسررعة وشالها يساعدها عشان تقعد عالكرسي
تالا : وخر انت بعد
راكان : فوااااااااااااز ,, صرخ فيه
فواز : نعم ؟
راكان : ليش رميتها كذا ؟؟؟ هذي بنت يا رجّاااال
فواز : هه ذي بنت ؟؟ تسمي هالمخلووووق بنت
تالا : بنت غصب عن خشمك ذا اللي مدري وش يبغى
فواز وصلت معااااااه قرّب منها بسرعة بس راكان مسكه ووخره عنها
راكان : وش فيييك ياخي اهدى ... تعال رووووق وعلمني وش صار
قفل المكتب بالمفتاح .. وجلس هو وفواز على جنب بعيد عن تالا اللي تتألم من طيحتها نزل دم خفيف من ايدها
.....
راكان : وش صار عليك ؟؟
فواز : مسكووني وانا اراقب ... دخلوني بالمخزن اثنين منهم وهم يقولون بعد اربع ساعات يجي ماجد ويتفاهم معاه
المهم راحوا وخلوني عالارض جاتني هذي الزفت المهايطية وبدت تفكني بعدين وقفت وقالت وش تسوي هنا ؟
قلت لها اراقبهم وبعلّم عليهم لان ماجد هذا تاجر مخدرات بطلت تفكني واعطتني ظهرها قالت اذا فكيتك بتعلم عليهم
راكان : يعني ؟
فواز : اشك انها منهم
راكان : يالخبل .. لو انها منهم ما فكتك ...اكيد عندها قصة امشي بس نكلمها ونسالها
فواز : اسالها .. ما بتستفيد شي ,, قد جربت انا وطلعتني من طوري
راكان : ههههههههه شكلها هبلت بك
فواز : يلعن شكلها ... اقول لك وصلت معاي منها وما تبغى تعلمني وش كانت تسوي هناك
راكان : طيب .. انت اجلس هنا واشرب قهوتك وانا اتصرف
راح راكان لها وهي تشوفه جاي
طالعته كذا بنظرة لا مبالاة
تالا : اشتكااالك ولد امه ؟
ضحك راكان بقوووة ما تحمل : ههههههههههههههههههههههههه
تالا : قلت شي يضحك يالمجنووون ؟
راكان : انا مجنووون يابنت ؟
تالا : ايه مجنوون يا ولد
راكان : طيب ... نقبلها يالمهاايطية ,, انا راكان وانتي ؟
تالا : هههههههههههه قديمة ... انا فراااغ
راكان : اووووه اسمك مميز ,, اول مررة اقابل انسان اسمه فراغ
تالا : اييييه,, عشان كذا انا مميزة
راكان : ههههههههه .. طيب ,, وش كنتي تسوين هناك بالمخزن ؟
تالا : مووو شغلك
راكان : علميني عشان اساعدك ؟
تالا : مو محتاجة مساعدة لا منك ولا من العبيط صديقك
راكان بيمووت من الضحك هالبنت مو صاحية
راكان : فوااااااااااااااز ههههههههههههههههههه فواز عبيط ؟؟
تالا كشرت : وعععع اسمه فواز ؟؟ هيييييه انت فواز .. اسمك غبي زي وجهك
راكان هنا انفجر من الضحك وفواز جاي بيقتلها
دفه راكان وهو ميت من الضحك وماسك بطنه وعيونه تدمع
فواز بضيق : على تبن ... اضحك اضحك ,, هين انا اورييييك
والتفت على تالا : انتي طيب .. ان ما ربيتك ما اكوون فواز
تالا : لا تعيد اسمك تراه يقرفني
عصب فواز وراكان خلاص ميييت من الضحك
اخذ فواز المفتاح وطلع من المكتب وصك الباب بقووة
جلس راكان وهو لسة يضحك
ركان : ههههههههههههه انتي فظييييعة .. اول هههه اول مرة ههههههه احد بهالطريقة ينرفز فواز هههههههههههه
تالا : بطل ضحك ... انا قلت الصدق
راكان : ااااااااااااااه يا قلبي .. ههههههههههههههههههههه الصدق بعد ؟؟ ههههههههه
......................................

في بيت جميلة الرائد .............
جميلة بغرفتها تتفرج بالاوراق والصور
لمحت صورة بنت صغيرة عمرها سنتين تهبببل هالبنت
دمعت عيون جميلة وهي تتذكر ذاك اليوم ..........

<< ذكريات الم قبل 22 سنة>>

طلعت جميلة لغرفتها كالعااااادة بعد مشكلة مع ام طلال
جلست تبكي بقهرررر ... جات بنتها الصغيرة جوانا
جوانا : ماما .. مــا مـــ...ا
ضمتها جميلة وهي تبكي ااااااااااخ يا يمة وش اسوووي
خلاص احس اني ضااايقة وينك يا عبدالعزيز متى بترجع من سفرك وتشووفني
محتاااجة لحضنك ...... رن التلفون
ردت عليه .. جميلة : الوو ؟
: جميلة ؟ اخباارك يا عمري ؟
جميلة ما نست هالصووت ولا بتنساااه ....
جميلة : وش تبي يا ماجد ؟
ماجد : ابيك انتي
جميلة : ماني حوووولك .. انا مرة متزوجة وعندي بنت
ماجد : اضمك انتي وبنتك يا عمري ... ليه مو فاااهمتني لييه
جميلة : ماااجد انا ما احبك ,, انا متزوجة استحي على وجهك ورووح عني شوف حياتك
انت بعد متزوج انت كذا تخووون زوجتك
ماجد : بالطقااااق اللي يطقها .. انا احبك انتي
جميلة : لا حول ولا قووة الا بالله ,, اذا كلمتني مررة ثانية بعلم عبدالعزيز
ماجد : اسمعيييني زين ,,, انتي لي .. فهمتي ؟
ولا عبدالعزيز ولا غييييره يقدر ياخذك مني .... اجيبك يعني اجيبك برضااك ولاّ غصب عنك
وترى قرييييب قرييب بيندم عبدالعزيز لانه اخذك مني وهووو داري انك لولد عمك
جميلة : انا موو لك انا له هو .. واحبه هوووو فاااهم ؟؟ احب عبدالعزيز واعشقه وما راح اخوونه وياك ابدا
انت فااهم قصدي زيييين .. طلبك مرفوووض انت واحد وقح ولا تحلم اني بكوون لك في يوم من الايام


.................. انتبهت جميلة لصوت الخدامة : مدام .. الفطور جاهز
جميلة : اوكي .. جاية
.................................................. ........

عند طلال بالشركة
طلال وهو يطقطق اصابعه : ما علي منها ... انا بس كذا لعااااانة بعذبها اخليها تفكر بالكلام اللي قلته لها

وهي مو قادرة تسوي شي هههههههههه هي بدت عنااااد انا بعاااند بعد اخليها تندم عاليوم اللي قابلتني فيه
عزام : ياخي هدّي الوضع .. تراك مووو ناقصها ,, اتركها بحااالها طلال
طلال وهو يأشر لراسه : ماااااااااااااااااابي .. انا اورييها هي وشوووفة نفسها هذي انا اربيييها
عزام وهو يصفق ايديه ببعض : مااا منك فااايدة
طلال : هههههههههه ..... فتح جواله واتصل على جوال ابو راكان
...........................

ابو راكان بمكتبه كان بتناقش هو وتوليب على سفرها وهي مسوية مواعيد للناس
طفش منها ومن حركااااتها ناشبة له بكل حركة ماقدر فيها ,, هو شخصيته قوية ايه ... لكن هالبنت غيييير ما قدر علييها

رن جواله ...
ابو راكان : الوو
طلال : الو السلام عليكم
ابو راكان : هلا والله وعليك السلام .. هلا بولد الراسي
ارتبكت توليب من طاري اسمه لا يارب ما يكون اللي في بالي يااا رب لا

ابو راكان : خلاص .. ولا يهمك ,, متى بتجي؟
خلاص طيب .. تم ولا يهمك افاا عليك بس
مع السلامة
.........................
توليب : مين ؟
ابو راكان : طلال ولد الراسي
توليب : انا هالولد ما اطيقه
ابو راكان : بالعكس ... مافي منه هالرجّال ابد
بس انتي مدري كيف تفكرين دايم عكسس الناااس
توليب : يبة لو سمحت
ابو راكان : بس استحي على وجهك .. تراك تحاكين ابووك وتراني للحين صاابر عليك ما ودي اغلط
احتراما لامك ,, ولا انا اعرف كيف اربيك
توليب : ما شاء الله على احتراااامك .. يومك تتزوج عذاااااري ما تذكرتها
وقف ابوها وجاء لها وطرااااااااااااااااخ كف ..
توليب : تضربني يبة ؟
ابو راكان : انقلعي برررررررة لا تخليني اوريك الشغل صح
وقفت توليب : طيب ...... وطلعت برررة وهي مصدووومة انا انضربت كف ومن مييييين ؟؟ من ابوووووي

...........................................

عالعصر ..... سعود مع خالد يدورون حل

خالد : طيب قووول لي السالفة يا سعود
سعود : انا اللي عزني وخلاني اصير فوووق .. ماجد .. عمي اخو ابوووي
وكنت اشتغل عنده اول شي بالشركة .... يوم من الايام عطاني عصير
هالعصير يا خاااااااالد هووو سبة عذابي لليوم
حاط لي فيه مخدر .... ومن يووومها انا مدمن واتاجر مع ماجد
وااذي بنات خلق الله ... هالبنات كل وحدة لها قصة
كل بنت فيهم ابوها او اخوووها او هي مأذي ماجد ومتمشكل معاه
هنا يجي دووري عشان اهين كرامته ... ببنته او اخته
وبعدها خلاص يجي دور ماجد يهده بالسووق ..... وننتهي منه
كنت انا الولد المفضل عند ماجد لاني ما فشلت باي تحدي او مهمة اعطاني اياها
وكنت اجيب راااس البنت اللي يعطيني اسمها ,, خزامى عجزت فيها
خالد : وش دخل خزااامى ؟
سعود : في بين ابوها وعمي ماجد قصة طويييلة ... وانهان ماجد بسبة اخوها وعبدالعزيز الراسي
اخوها انقتل من رجال ماجد ... اما عبدالعزيز عجزنا نهده بالسوق بس انتقم ماجد ببنته
وانا وسيلة الانتقام ... يوم قلت لي انها خزامى حبيبتك ... انا تحطمت شلوون اسوي كذا باللي يحبها صديقي واخوووي
رحت لماجد وحاكيته يعطيني مهمة ثانية
صرخ فيني وقال : هذي بالذاااااااات ما راح ابدّل فيها ... هذي بنت عبد العزيييز .... وبتسوي اللي اتفقنا عليه
ولاّ بتشوووف شغلك زييين وانت تعرفني ما اهدد عالفاضي
..... وصدق يا خااالد ماجد ما يهدد كذا عالفاضي ,,,, خفت منه وسويت اللي علي
ومن يوومها انا مو عارف انام .. مو عارف اعييش حياتي
افترقت عنك وعن الشباب ... عن البنت اللي تعلقت فيها
عن صحتي ............. هنا بدت تنزل دوعه وغطّى وجهه بايده
خالد : صحتك ؟؟؟ وش صاير يا سعووود
سعود مسح دموعه : صحتي ... ههههههههههه انا مريض بسرطان الرئة
من اربع سنين .. من بعد اللي صار مع خزوم
انا كنت اكذب عليها واقول انا معي السرطان ومحد يحبني وكذا
وهي صدقتني وقالت انها بتساعدني وبتوقف معي .... كانت على نياتها المسكينة
وانا لعبت عليها ... ويوم اللي صار .. قلت لها اني لعبت عليها وانا مافيني شي
بعد اللي صار وانا طاالع قالت لي وهي تبكي : الله لا يساامحك يا سعوود .. الله يبليك بمرض تتعذب فيه مثل ما عذبتني
..... اييييه يا خااالد استجيبت دعوتها وهذاااني قدامك متعذب مو ملاقي دواء يريحني .... مافي امل خلاص بموووت
وقف خالد وقرب من سعود وضمه وهو يهديه ....




...................................
البارت كان طوووويييييل هع

.............. طيب الحين عااااااد توضحت بعض القصص وباانت بس باقي نهايتها
وفي قصص لسة مو واضحة انا ادري .... لكن الى الان وش تشوووفون او تتوقعوا انو بيصير ؟؟

<< البـــــــــــــــــــــارت الــ 23 >>



جلس خالد جنب سعود
خالد : سعود .. انت صاحبي ,, مهما يكووووون بالاول والاخير مالنا بد من بعض
لكنك قهرتني كثيير يا اخوووي .... انت عااارف كان ودي اذبحك ؟
سعود وهو يمسح دموعه : ايه دااري .. انا كنت بقتل نفسي يا خالد
كنت بنتحر .... مو بس انت في غيرك كثير ودهم يقتلووني .. خالد طلبتك سامحني سامحني يرحم اممك
ما غيرك يهمني يا خالد الحين ... تكفى سامحني
خالد ابتسم بحنان : انا جنبك فور ايفر .. ومسامحك , لازم تعتذر من الشباب وانا بوقف معاك
... سعود .. اذا تبغاني اطلّق خزوم لعيوونك اطلقها الله لا يفرقنا يا شيخ مرت علي ايام صعبة احتجتك فيها
>> قالها وهو منقهر .. خزوم حبيبتي وحلمي قالها بكل الم وقهرررر جاء على نفسه لعيوون صاحبه
................ يا نااااس قد شفتوا صاحب مثل كذا ؟؟ قد شفتوا ؟؟ بذمتكم يا عااالم
آآآآآآآآآآآآآخ بس .. الصداقة هاليومين صايرة للمصااالح ,, مصلحة وبس يا هوووه صاير صعب تلقى تلقى صاحب وفي لك وللأبد صعب تلقى صاحب مثل خاالد والله صعبة >> نرجع للرواية اااخ بس
ابتسم سعود وضم خالد بقووووة وهو ضامه : خالد الله لا يفرقنا .. الله لا يفرقنا ,, طلبتك طلب ..............................


.............
عند بيت الراسي في غرفة جوانا ....
جوانا وخزوم جالسين سوا
خزامى : ههههه ياحليله .. تدرين امس وش راسل لي ؟
جوانا : يااااااااااااااااااا ليل هالخالد ... باليوم ولا يجي الف رساااالة
رصيده كله يروح فيك حشى كل هذا حب ؟؟ ول عليكم
خزامى وهي تنقز : جوااااااااااااااااانا وجع ... غيراانة اشوووف ؟
جوانا : لا عيووني ما غرت ولا شي .... خزوم ... ودي اقول لك شي
خزامى : امري ؟؟
جوانا : ما يامر عليك عدو .. بس تعرفين وحدة اسمها جميلة الرائد ؟
خزامى : مين هذي ؟
جوانا : مدري .. انا اسألك انتي ؟
خزامى : مدري .. بس كني اذكر وحدة بهالاسم
جوانا بترجي وهي تقرب لخزوم : تكفين تكفين ميين ؟
خزامى : وش فيك انتي ؟؟ قوليلي وش القصة ؟
جوانا رجعت على ورى بضيق ونطّت عالسرير
جوانا : ابي اعرف مييين هذي ؟؟ ... هذي بسببها امي تكرهني وتبعدني عنها
امس ابوي رفض يخبرني .... ترجيته قال هذي وحدة ما ودك تعرفينها احسن لك ولي اني ما اعلمك
بس الا بعرفها وبعرف قصتها .. مين هذي ؟؟ مين هالزفتة ميييين ؟
خزامى : الظاهر اني اعرفها .... مدري والله ,, بس اذكرها بقوول لك
دخلت الجوري بسرعة عليهم صكت الباب وراها ونطت جنب جوانا بالسرير
خزامى : وش غندك جاية فازعة ؟
جوري بوجه مصدوووم : مدري
جوانا : وش فيك الجوووري احكي ؟
جوري : سمعت شي غريييب
خزامى : وش هووو ؟
جوري : ابوي كان يتكلم مع عمي راشد بالمكتب تحت
جوانا وخزامى : اييووووة ؟
جوري : سمعت ابوي يسأل عن وحدة ... انا موو مصدقة , لا يكون بيتزوج بس
جوانا : قال اسمها ؟
خزامى : اهدي يا جوري .. يمكن القصة شي ثاني
جوري : ليش يسأل عن حرمة طيب ؟
جوانا وقفت وصرخت فيهم : هيييييييييه انطمي انتي وياها ... جوري
قال اسمها ولاّ لا ؟
جوري : الا
جوانا : وشو ؟
جوري : الظاهر جميلة
جوانا بحماس وهي تهز اكتاف جوري : كملي كملي لا تسكتين وش قال عنها ؟
خزامى وخرت جوانا عن جوري : بس يا جوانا ... هاه الجووري وش قالوا بعد ؟
جوري : يقول لازم ترجع .. لازم القاها ... بنااات انا مو فاهمة شي
جوانا : انا بس ابغى اعرررررف مين هي بس مييين هي ؟ اوووف
طلعت جوانا من الغرفة ونزلت المكتب وهي تركض بالدرج
دقت الباب بسررررعة ودخلت : يبة ... السلام عليكم
انصدمت ........ شافت قدامها اللي ما كان ودها تشوفه
يـــــــــــــــــــاسر ,,,,,,,
رجعت على ورى بسرعة وصكت الباب ..... جلست عالارض وضمت رجولها لصدرها وبكت
ليش دااايم تطلع لي ... كل ما ابدى انساك تجيني .. يا بحلم يا قدامي
انقلع خلاااااص يرحم امك اطلع من حيااااااتي .... جاء فيصل وهو شايل معاذ ويمزح معاه
لمح جوانا عند باب المكتب جاها معصب بيهزأها لانها عند باب المكتب وتتسمع مثل ما كان متوقع
فيصل وهو معقد حواجبه : جوانا ؟ وش تسوين هنا ؟
رفعت راسها وركضت له وضمته : فيصل .. اكرهه ,, انا اكرهه
فيصل : مين هو ؟
طالعت بوجه فيصل : ولا احد .. مسحت دموعها بسررعة توّها تنتبه لمعاذ
جوانا : الله .. مين هالحلووو ,, يا قلبي عليييك تدنن
وتمسك خدوده وتقرصها وهي تضحك
فيصل : هذا معاذ
كشرت جوانا وفكت خدود معاذ
جوانا : انا طالعة غرفتي .........................
دخل فيصل المكتب وحط معاذ عند ابوه وطلع من البيت

عند راكان بالمكتب ..............................................
راكان وصلت معاه يبي يخلص
راكان : يا بنت احكي وش كنتي تسوين هناك ... تراها قفلت معاااااي والله
تالا : افتحها .. هههههههههه ,, شسويلك ؟؟ شسويييلك ؟؟
راكان : بتتكلمين ولاّ كيف ؟
تالا : كيف ؟؟ هههههههههههههههههههههه
مسكها من ايدها وسحبها وجاه كف طاااااااااااااااااااااير من تالا
تالا : شيل يدك عني يا كللللللللللللللللب
فتح راكان عيونه بقوووووووة تجمد ..... انا انصكيت كف ؟؟؟ جاني كف ؟؟ انا انــــــــــــــــــــــــا ؟؟؟
لف عليها بوجهه مصدووم : انتي طقيتيني كف ؟
تالا بعصبية : ايه ... صكيتك كف يا بزر
راكان : انا بزر ؟
تالا : كبيرة عليك بعد
سحبها راكان وهو ضاااغط على اسنانه بقووووة معصصصصصصصب للاخير
اول ما طلع من المكتب .... قابله فواز
فواز وهو يطالع بوجه راكان اللي مبين معصصصصب
فواز : هههههههههههههههههههههه ما قلت لك ؟؟ تستااااهل لانك ضحكت علي
راكان : وقسما باللله يا فواااز موو خلقك ,
وتالا تحاول تحرر نفسها من ايديه وهو يرجع يمسكها لكنه يحس انها بتنحاش منه
فواز : هههههههههااااااااااي .. ادري ,,, هاتها عنك انا امسكها انا اعرف لها
عطاه راكان تالا
ضغط فواز على يدها مكان ما طاحت تألمت تالا بقووة : آآآآآآآآه
فواز : اذا ما هجدتي بضغط اكثر وبعلمك كيف تلعبين معاي
هدت تالا لانها متعورة
اول ما نزلوا من الشركة ...
تالا : وخر عني بس .. وش عليك مني كنت هناك ولاّ لا
وقف راكان قدام وجهها : اهجدي اصرف لك .. تكلمي لانك اذا تكلمتي راح يكون بمصلحتك
تالا : كل تبن يا حقييييير
رفع يده بيمدها عليها بس مسك اعصابه وهو ينزل يده بالقووووووة
راكان : آآآآخ بس لو منتي بنت كان ورييييتك
لمحت تالا واحد كانها تعرفه.....
صرخت تالا : فييييييييييييييصل
مسك راكان فمها يسكتها
عند شلة فيصل ..
فهد : هيه فيصل .. في احد يناديك
التفت فيصل وشافها ..
جاها ركض
فيصل وهو يتنفس بسررعة : هيييه يالاخوو .. وش عندك ماسكها كذا ؟
فواز : وانت مين تكوون ؟
شال راكان ايده عن فمها ...
تالا : فيصل .. آآه ساعدني
فيصل : اتركها
راكان : مييين انت ؟
تالا : خطيبي
انفجعوا كلهم وطالعووها بصدمة اولهم فيصل
طالعته تالا بعين حاااارة يعني قوول ايه
فواز : الحين هذا شكل خطيبتك ؟
راكان : متأكد انت ؟
فيصل بحدة : عند امك شي انت ويّااه ؟؟ ايه خطيبتي
شيل يدك عنها اشوووف
وسحبها من راكان
راكان : لقيناها بمخزن حق تاجر مخدرات
طالعها فيصل بقووووة : وشو ؟؟
تالا : بعدين اقول ك السالفة فصوول ,, الحين خلينا نمشي طلبتك
راكان : عباااطة الشغلة ؟؟ منتي رااايحة لين ما تقووولين لنا وش كنتي تسوين هناك ؟
تالا : اراقب .. مثلي مثلكم
فواز بنظرة شك : كذاابة
تالا : مو لازم تصدق .... اخر همي انت ووجهك الغبي
ضحك راكان وفيصل بقووووة
فواز : هين راكان انا اوريييك بعدين ... وانت على ايش تضحك ؟
فيصل : اقوول عن الهياااط ,, اعرف مع مين قاعد تتكلم انت
يللا مشينا يا ......... مسكت فمه بسرعة
تالا : لا تقوول اسمي
مشى فيصل على جنب هو وياها

فيصل : صدق الكلام اللي قالوه ؟
تالا : ... ايه ,, بس كنت هناك ابي اتأكد من شغلة
فيصل : وش هي هالشغلة يا بنت ؟
تالا بدت تبكي : ابووووي ... ابوي يا فيصل
انهارت بالبكاء مسكها يهديها دفنت راسها بصدره وهي تبكي
اخذها على سيارته وجلسوا سوا .....
هدت شوي من البكاء
فيصل : وش القصة ؟
تالا : موضوع خاص .. ارجوك لا تسأل اكثر
اعتذر ازعجتك .. بس مابي احد يعرف اللي صار ,,
فيصل بحيرة : براحتك .. بس حبيت اساعدك
تالا : ما تقدر .. الموضوع كبير ,, مشكور للمرة الثالثة
ضحك فيصل : هههههه العفو
.......................................

نهاية البارت ال 23

<< البـــــــــــــــــــارت الــ 24 >>



توليب الصقر .... بمكتبها
رن تلفون المكتب
توليب : ألو ؟
: الو ... مرحبا توليب ؟
توليب : ايه نعم توليب ,, مين معي ؟
: ابغى اقابلك ضروري ... عند مدخل الشركة الساعة 6 المغرب
كوني هناك ترى الموضوع ضروري ,
توليب تحاول تقاطعه : عفووا بس مين انت ؟ هيييه
: لا تتاخري لاني بمشي بسررعة , باي
طوووووووووط طوووووووووووط انقطع الخط
طالعت توليب بالسماعة .... بحييرة وقلق ,, يا ربي وش هذا ؟ وش صاير
.....................
تولين الصقر توّها نازلة بعد الشور من دورة المياه الله يكرمكم
وقفت قدام المرايا ... التفتت على يمينها شافت صورة توليب عالتسريحة
صارت تلف عيونها بين المرايا وصورة توليب
قربت من المرايا مرة .. : اووووه .. توليب وانا في بيننا شبه مو طبيعي وما نشبه ابوي
طيب شلوون كذا نتشابه ؟؟ وامهاتنا غير ... سبحانك يا ربي تخلق من الشبه اربعين >> وه فديتني غيرت كثير ولاّ ؟ بس يعطيك العافية
..............................
سعود وخالد بالمول مواعدين الشباب ولسة محد جاهم
سعود : خالد .. لا تنسى الطلب يرحم والديك
ابتسم خالد : و لايهمك ... كم سعود عندي انا ؟
سعود : انا والجاي هع
ضحك خالد بقووووة : الله يرجك اصبر شوي ليه مستعجل ؟
سعود تنهد بالم : ودي قبل لا اموت ...
خالد : بس .. لا تكمل ,, ان شاء الله ربي يعافيك
طالع سعود بقهوته : هه ... مو فاقد الامل .. لكن تتوقع ربي يعافي واحد مثلي ؟
خالد : استغفر ربك
جو الشباب ...
فهد : سعووووووووود ؟؟ >> مصدوم
محمد : وخااالد ؟؟ سعود وخالد سوا ؟ وش صار بالدنيا
وقف سعود وضمهم بقوووة
سعود : وحشتني يا ابو الشباب
محمد : وانت اكثر
فهد شايل على سعود : خير ؟؟ وش صاير ؟
التفت لخالد ينتظر جواب
خالد : سلّم عليه اول .. واجلسوا ولما يجي فيصل نتفاهم ونقولكم ايش صار
رن جوال محمد >> الحمااار
محمد : الووو .. هلا فيصل ؟؟ ايه .... ايه كلنا مجتمعين ومعنا سعود وخالد بعد معانا
صك فيصل الخط بوجه محمد .....
...............................
طلال : وش صاير يا فيصل ؟
فيصل : ما ادري ... محمد يقول انهم مجتمعين ومعهم خالد و .... سكت ما يبغى يكمل
طلال : و ميين ؟؟ .... فيصل اكلمك
فيصل : سعود
طلال بضيق : سعود مين ؟
فيصل : وش فيك انت ؟؟ فاااقد الذاكرة ولاّ مسوي غبي ؟ سعود الرائد ما غيره
وقف طلال وراح للمكتب ...... جلس يدور ويدور اخر شي فتح الدرج وطلّع المسدس الصغير حقه
تأكد من انه مليان رصاص ... طلع من المكتب وقف فوق راس فيصل
طلال : بأي مكان هم ؟
وقف فيصل : طلال ... اذكر ربك واجلس , اختك خلاص بتتزوج وش تبي اكثر ؟
طلال بتهديد : فيصل اخلص وقووول وينهم ؟؟
فيصل : ماني بقااايل لك
رفع طلال المسدس بعصبية وحطه براس فيصل : فيييييصل احكي لا تطلعني عن طوووري اصرف لك
فيصل : وصلت معك تهددني بسلاح ؟؟
طلال : هذا اهاااانني .. واهان ابووووي ,, اهان اختي والله لأجيبه وطوول ما راسي يشم الهوااااء ما راح اسيبه
فيصل : طلال خلاص ما صااارت ... اصلا كله مني علمتك
نزلت خزامى من الدرج هي والجوري وجوانا
جوانا : بس انتي وياها تناقزون مثل الاغبياء
الجوري شافت المسدس مع طلال وموجه لراس فيصل
الجوري : آآآآآآآآه > صرخت
التفت لها طلال بعيونه الحمر : اطلعي فووووق انتي وياها
صرخ بقوووة
خزامى مسكت في الجوري : امشي معاي فووق ... جوانا يللا نطلع فوق
جوانا بحزم : اطلعي انتي وياها واتركوني
خزامى : بس يا جوانا
جوانا : قلت اطلعي فوووق خزوم ,, ما عليك
نزلت جوانا ووقفت جنب طلال : وش هذا اللي انت مسويه ؟

طلال بضيق : انا قلت اطلعي فوووق مع اخواتك
جوانا : ما راح اطلع .. استحي على وجهك ونزّل المسدس من راس اخووووك يا طلال ,, فصول وش صاير؟
فيصل : جوانا .. اطلعي فوق واسمعي الكلام .. ما عليك انا وياه بنتفاهم >> قالها بهدووووء غريب
طلال : سمعتي ؟
جوانا : تتفاهم معاه بمسدس ؟؟ >>> قالتها معصبة
طلال : جوانا لا تخليني اسوي شي ما يعجبك .. اطلعي فووووق وخلّي العناد على جنب
جوانا : وايش بتسوي ؟؟؟ على بالك خايفة منك انا ؟؟ نزّل المسدس واعقل
طلال : جوانا ... وبعدين ؟
جوانا : نزّل المسدس >> تقولها باصرار
نزّل طلال المسدس ...
طلال : نزلته .. يللا اطلعي فوق
جوانا : لا والله ؟؟؟ ما راح اطلع
صرخ فيصل بملل : جوااااااااااااانا
رن الجرس ...
شوي وجات الخدامة : فور يو ميس جوانا >> لك يا آنسة جوانا
كانت شايلة ظرف ... اخذته جوانا وهي مستغربة وتقلّب الظرف بين يدها
جات الجوري تركض بالدرج : جوااانا جوالك يرن
طلعت جوانا تركض
طلال : فيصل ... وينهم ؟
فيصل : يللا امشي معاي وانا اوريك
راحوا سوا بالسيارة
بعد ما خلصت مكالمتها جوانا ... جلست على سريرها وفتحت الظرف
: بسم الله الرحمن الرحيم ....
الى جوانا عبدالعزيز الراسي
اظن انك الان قد تخطيتي الصدمة ... مر وقت طويل منذ ان كنتي بالثانية من عمرك
اي منذ اخبرك ابوك .. ان امك جميلة الرائد توفت ......
هنا جوانا فتحت عيونها بقووووة ووقفت قراءة .... رجعت تقرأ الاسم مرة ثانية
امك جميلة الرائد .... : وش هالعبااااااطة ؟؟... مين هالحمار اللي ارسل لي هالرسالة ؟؟؟
نطّت من السرير وهي منصدمة ومو مصدقة فتحت باب غرفتها ونادت سوزي الخدامة
نزلت تركض بالدرج وشافت سوزي بالصالة ترفع صحن الفشار
جاتها تركض ....
جوانا : مين اعطاك الرسالة ؟
سوزي : واحد رجّال
جوانا : ما قلّك مين هو ؟ وش اسمه ؟
سوزي : هو يقول .. ان اسم هو موجود داخل هدا زرف >> داخل الظرف
ورقم كمان
جوانا : ايه طيب طيب .. طلعت غرفتها تركض وجلست عالسرير
تكمل قراءة :
جوانا ... امك ما زالت حية ,, وتتمنى رؤيتك بأسرع وقت
عندما هربت كانت لديها اسبابها اللتي ستعرفينها عندما تقابلينها ....
اوهمك اباك انها توفت لانه لا يعلم اين هي ... هي تترجاك ان لا تخبري احدا بمضمون هذه الرسالة
لأمان امك وحفظ حياتها ,, لا احد يعلم اين هي الا انا ... والان انتي وهي فقط
هناك العديد من الاشياء اللتي ستهدد حياة امك وحياتي وحياتك على ما اعتقد اذا علم اي شخص بمضمون هذه الرسالة
...... اخوك .
قلبت الظرف طاحت منه بطاقة مكتوب عليها
راكان عبدالرحمن الصقر
رقم جوال : .....................
,,,,, اتصلت عليه .......
راكان كان جالس بالمطعم لحاله ينتظر فواز يجي
راكان : الو ؟
جوانا وهي معصبة : انت مسوي تستخف دمك مثلا ؟؟؟
راكان : عفوا بس مين انتي ؟
جوانا : انا جوانا يا كلللب
راكان : لاحول ولا قوة الا بالله .. ممكن تهدي عشان افهمك
جوانا : انت واحد حيواااااااااان وكلب وزفت وكل شي خاااايس ... وش عندك ترسل لي هالرساالة اللي مثل وجهك
وجالس تتفلسف علي وتسوي حركات بايخة ,,, مسوي تضحك ؟؟ هاااه ؟ مسوي تضحك انت وهالكلام الغبي
اللي حتى المجنووووون ما راح يصدقه ,,
وقفت كلام وهي تتنفس بسرررعة
راكان : خلصتي كلامك ؟ الحين عادي اتكلم انا ؟
جوانا : وش عندك ؟
راكان : جوانا ..
جوانا : لاتقوووول اسمي
راكان : طيب ... شوفي ,, الحين انتي ابوك قال لك من زمان ان امك ماتت
جوانا : لا ما قال لي ... امي توها متوفية قريب
راكان : انتي تقصدين مرة ابووك ,, اللي هي ام طلال وباقي اخوانك
جوانا : انت وش قاعد تخبص ؟؟ لا عيوووني امي هي امهم ابوي مو متزوج غيرها
راكان : الا ... اول زوجة له كانت امك جميلة الرائد يا جوانا , بعدين تزوج ام طلال اللي تصير بنت عمه
جوانا : انت تستعبط علي ؟؟؟ والله لو ادري وينك لأجيك والعن خاااامسك
راكان : انا بمطعم ............ ,
جوانا : طيب .... قفلت الجوال بوجهه لبست عبايتها اللي عالكتف وعدّلت طرحتها ونزلت من البيت
ركبت مع السواق ........................
,,,,,,,,,,,,,,,,,,,,,,,,,,,,,,,,,,,,,,,
الساعة 6 المغرب نزلت توليب عند باب الشركة
فواز : مرحبا انسة توليب
توليب : انت اللي متصل ؟
فواز : لا .... اللي متصل صاحبي وارسلني اخبرك هالكلام
توليب : وشو الكلام ؟
فواز : فتشي بسجلات ابوك القديمة واوراق الاثباتات عشان تتاكدين من كلامي ....
ترى عذاري ما تجيب عيال وتولين اختك من امك وابوك ...... عذاري كل ما جابت ولد تسقطه
او يتوفى عند الولادة ,,, يوم امك جابت تولين بنفس اليوم عذاري توفى ولدها اللي توها والدته
ابوك اخذ تولين واعطاها عذاري عأساس انها بنتها وامك قال لها ان البنت توفت ,,, عشان لا يصير شي في عذاري
اللي كانت مررة متعلقة بالولد هذا وكان ممكن يصير فيها شي اذا الولد صار فيه شي , المهم راكان اخوك يسلم عليك ويقوول لك
تراه حي وبخير ويوصيك تنتبهي لاختك لانها ما تدري عن شي
توليب هنا هديت شوي
توليب : راكان ؟؟ راكان حي ؟
فواز : ايه راكان بخير ... ويوصيك على اختك
توليب : بس ... بس ابوي قال
فواز : ابوك كذب عليك .... هو طرده من البيت
هنا توليب وصلت معاها بس ابوها الحين مسافر وما بيرجع الا بعد يومين ...
توليب : طيب ... يعطيك العافية
طلعت توليب لمكتبها تاخذ شنطتها واغراضها ونزلت مع السواق رايحة للبيت
.................................................. .

وصلت جوانا المطعم ونزلت من السيارة ..... دخلت للمطعم
اتصلت عليه : الووو وينك باي مكان ؟... وين جالس
راكان عيونه عالطاولة : ههههههه جيتي يعني ؟ انا لابس تي شيرت اخضر غامق وكاب اسود
طالعته : ايه ايه شفتك
صكت الجوال وجات له
جوانا : هيييه انت يالعبيط,, جيتك على بالك خااايفة منك ؟
رفع راسه وشال الكاب
انصدم : انتي ؟
جوانا عقدت حواجبها : انا شفتك من قبل صح ؟
راكان وهو منفجع : ايه .... انا اللي وديتك المستشفى يوم ضربك ريان الرائد
جوانا : ايه .. مشكور ,, وش عندك تقول هالكلام ؟
راكان : اجلسي .
جلست جوانا : نعم ؟
راكان : امك جميلة الرائد
جوانا : لا تقوووول امك .. امي ماتت
راكان : طيب .. جميلة الرائد لسة حية ,, ومحد يدري وينها لأنها منحاشة منهم
جوانا : مين هم ؟
راكان : ابوك ... و... ماجد الرائد
جوانا : وش مسوي لها ابوي ؟
راكان : ابوك ما سوى شي .. ابوك يحبها وهي تحبه ,, لكن ماجد ناوي يخطفها قدام عيون ابوك عشان يقهره
وانتي عارفة الباقي ما يحتاج اشرح وش بيسوي فيها يا جوانا , وقدام ابوك اللي بيكون عاجز يساعدها
ماجد وصخ واساليبه في الانتقام وصخة مثله .. انتقم في خزامى وبينتقم في امك بعد
جوانا : لحظة لحظة .... ليش ينتقم ؟
راكان : ابوك تزوج جميلة .. وجميلة هي البنت اللي يحبها ماجد
خالك جاسم كان رافض ماجد ياخذ اخته وخالتك عذاري بعد رافضة هالشي
لانهم عارفين ان ماجد تاجر مخدرات وانسان عقليته مريضة .. ماجد قتل خالك جاسم
بعد ما ملّك ابوك على جميلة ... عذاري تزوجت ابوي وجميلة تزوجها ابوك
من يومها ماجد ما خلاّهم بحالهم .... اخر شي هدد امك بتعذيب ابوك مثل ما خبرتك
هربت امك من البيت عشان لاحد يلقاها وتركتك عند ابوك وكان عمرك سنتين وقتها .
الحين انا رجعت من السفر ...وجيت عشان اساعد امك واخليها تقابلك لانها ما كانت تقدر تسوي شي بالسنين اللي راحت
امك ما تقدر ترجع لابوك حاليا .. لين ما انا انهي ماجد , واذا صار اللي براسي يومها ترجع امك لابووك


انتهى البااااااااارت ال 24

<< البـــــــــــــــــــارت الــ25 >>



راكان : امك جميلة الرائد
جوانا : لا تقوووول امك .. امي ماتت
راكان : طيب .. جميلة الرائد لسة حية ,, ومحد يدري وينها لأنها منحاشة منهم
جوانا : مين هم ؟
راكان : ابوك ... و... ماجد الرائد
جوانا : وش مسوي لها ابوي ؟
راكان : ابوك ما سوى شي .. ابوك يحبها وهي تحبه ,, لكن ماجد ناوي يخطفها قدام عيون ابوك عشان يقهره
وانتي عارفة الباقي ما يحتاج اشرح وش بيسوي فيها يا جوانا , وقدام ابوك اللي بيكون عاجز يساعدها
ماجد وصخ واساليبه في الانتقام وصخة مثله .. انتقم في خزامى وبينتقم في امك بعد
جوانا : لحظة لحظة .... ليش ينتقم ؟
راكان : ابوك تزوج جميلة .. وجميلة هي البنت اللي يحبها ماجد
خالك جاسم كان رافض ماجد ياخذ اخته وخالتك عذاري بعد رافضة هالشي
لانهم عارفين ان ماجد تاجر مخدرات وانسان عقليته مريضة .. ماجد قتل خالك جاسم
بعد ما ملّك ابوك على جميلة ... عذاري تزوجت ابوي وجميلة تزوجها ابوك
من يومها ماجد ما خلاّهم بحالهم .... اخر شي هدد امك بتعذيب ابوك مثل ما خبرتك
هربت امك من البيت عشان لاحد يلقاها وتركتك عند ابوك وكان عمرك سنتين وقتها .
الحين انا رجعت من السفر ...وجيت عشان اساعد امك واخليها تقابلك لانها ما كانت تقدر تسوي شي بالسنين اللي راحت
امك ما تقدر ترجع لابوك حاليا .. لين ما انا انهي ماجد , واذا صار اللي براسي يومها ترجع امك لابووك

كل هالكلام كان كثير على جوانا ..... سكت راكان بانتظارها تسأل او تعصب او تسوي شي لكنها كانت ساكتة
كانت جوة نفسها تردد : ما راح أبكي .. ما راح أبكي انا اقوى من كذا
رفعت راسها له ... شاف عيونها تلمع
راكان : جوانا ... انا قلت هالحكي عأساس انك عارفة سابقا ان امك ماتت من زمان وتوقعت راح يكون الموضوع اسهل من كذا
انا منصدم ان ابوك ما خبرك عن امك للآن
جوانا تلقائيا ودموعها تنزل : انا سألته ... سألته ورفض يجاوبني
راكان : عن ايش سألتيه ؟
جوانا : عن جميلة ... لقيت اوراق بالغرفة واثباتاتي مع هالأوراق استغربت وسألته قال احسن لك ولي انك ما تعرفينها
راكان : ابوك ما يدري عن اسبابها بالهرب .. اكيد انه شايل بقلبه عليها لأنها تركته

جوانا باصرار وبكاء : بس انا بنتها شلووووون ما اعرف هالشي ؟؟؟ مسكت راسها وبدت تبكي قدام راكان وهي اللي عمرها ما بكت قدام احد بس الموضوع فوق طاقتها بالتحمل

راكان : بس خلاص اهدي .. هذاني خبرتك بالقصة ,,

على طاولة قريبة كانت جميلة تطالع بنتها وهي تبكي ,, هي مو مصدقة المنظر ابدا يوووووه كبرتي يا جوانا
وقفت جميلة وقربت من الطاولة صارت جنب راكان
جميلة : شكرا يا راكان .... ما قصرت
وقف راكان : العفو .. هذا واجبي يا خالة
جميلة : تقدر تنتظرني قريب من هنا ..
راكان :طيب .. اخليكم براحتكم الحين
جوانا بسررعة : لا لا ترووح ,, مين هذي ؟
راكان بابتسامة : طالعي ملامحها بتعرفين ,, انا هناك يا خالة
جميلة : طيب
جلست جميلة بكل هيبة قدام جوانا
جميلة : هاه ؟؟ عرفتيني ؟
جوانا : لا وحطت عينها عالطاولة
جميلة : طالعيني
جوانا مو راضية تسمح لتفكيرها انه يقول هذي جميلة او هذي امي
طالعتها جوانا بثقة بعد ما مسحت دموعها

جوانا : مين تكونين ؟
جميلة : يعني ما راح تقولين احتمالات ؟
جوانا : اخلصي ... لاني بمشي لبيتنا
جميلة وهي تأشر بصبعها السبابة : لازم نحط ببالنا انك محتاجة تتعلمي الذووق مع اللي اكبر منك يا ماما
جوانا وهي تطالعها من فوق لتحت : ومين تكووونين يا ماما >> قالتها باستهزاء , عشان تعلميني الذوق
وشلون اللي اكبر مني يعني ؟
جميلة : اللي اكبر منك بالسن يا عمري ... وانا جميلة الرائد .. امك يا جوانا
اخذت جوانا نفس ورجعت تدقق بملامح جميلة
رجعت على الكرسي باسترخاء وصدمة ... جوانا : ليه من اول ما طلعتي ؟
جميلة : ما كان عندي من يساعدني , خفت انكشف عند ماجد ويأذيكم بعدين
جوانا : يأذي مين ؟
جميلة : يأذيك انتي وابوك
جوانا : اصلا هو أذى اختي خزامى ... وزوجها ولد اخوه الكلللللللب الـ........ >> شتمته بقوووة بكلمة وصخة
جميلة حطت ايدها على فمها وفتحت عيونها بقوووووة
جوانا بعصبية : وش فيك ؟
جميلة وهي منصدمة : شتمتي بوصاخة ؟؟؟
جوانا : يستاهلها ... لا تجلسين تسوين لي فيها كأنك الجوري
جميلة باستغراب : مين الجوري ؟
جوانا : اختي
جميلة : من ابوك ؟
جوانا : ايه
جميلة : انتي عندك اخوان غير طلال وفيصل وخزامى ؟
جوانا : قلت لك الجوري
جميلة : طيب هدّي اعصابك ... جوانا .. من زمان كان ودي اشوفك واحضنك كأم
قاطعتها جوانا : لو كنتي ام كان اخذتيني معااااااااك يوم هربتي .. بس انا ما اعني لك شي عشان كذا هربتي تركتيني
جميلة بدفاع : لا يا جوانا .. انا احبك ,,, انتي بنتي
جوانا : لا انا بنت ابوووووي ,, مع السلامة قامت بسرعة ومشت
لحقها راكان : هييييه .. جواااانا
وقف قدام وجهها : هالموضوع ما ابي احد يدري عنه ولا احد يا جوانا ,, لسلامتك وسلامة .....
توه بيكمل قاطعته : ايه ادري .. لسلامة جميلة وسلامتي طيب باااي
انصدم من ردة فعلها الغير متوقعة ..... رجع للمطعم وشاف جميلة وعيونها مليانة دموووع تطلع من المطعم
راكان : معليش يا خالة .. هي اساسا ما تدري انها بنتك
جميلة : شلون يعني ؟
راكان : عبدالعزيز ما علمها انك امها
جميلة : وشووو ؟؟
راكان : هذا اللي صار
جميلة : طيب طيب ... انا رايحة للبيت ,, انتبه لنفسك
طلعت وركبت السيارة ومشت لبيتها وبالطريق للبيت كانت تبكي وتبكي بقهررر ,,
ليش كذا يا عبدالعزيز ليييش ؟؟؟ خليتها تظن اني تركتها وتخليت عنها ... آآآآخ لو بس ارجع شوي لورى كان اقتلك يا ماجد
كااااان اقتلك واقطعك الف قطعة عاللي سويته فيني ,, انت سبب هروبي من هالعاااالم
.................................
في بيت عبدالرحمن الصقر .....
تولين تنتظر اختها بالصالة
دخلت توليب .....مشت باتجاه تولين ووقفت قدامها بصمت غريب
وقفت توليب وعيونها مركزة بوجه تولين تطالع عيونها وشفايفها وتدقق في كل تفاصيل وجهها
تشبهني كثير ... صحيح في اختلافات لكن تشابهنا اكثر من هالاختلافات .... يعني تولين اختي .. اختي
تولين : توليب وش فيك تطالعين بوجهي كذا ؟؟ مضيعة شي مثلا ؟
توليب صحت من افكارها : هاه ؟؟ لا ههههه ابدا بس كنت افكر بتشابهنا كذا
تولين تقاطعها بسرعة : ايييه .. هع توقعتك ما لاحظتي هالشي ..
توليب : ليش ؟
تولين : لانك دايما مشغولة ,, وما تحبين تسولفين معاي كثير
توليب تركت شنطتها عالارض وضمت تولين بقوووة
توليب : انتي غلطانة ,, انا صح مشغولة لكني احبك
استغربت تولين من هالرد ... بالعادة ردود توليب قاسية ومو كذا بس عليها طلعات غريبة
جلست توليب عالكنبة وجلست معها تولين وهي تفكر ليش كذا ردت علي ؟؟
توليب تطالع بالارض : تولين ... انتي عارفة ان عندنا اخو اسمه راكان ؟
تولين : لا ... ومين امه هذا ؟
ضحكت توليب بقوووة : ههههههههههههههه ... لالا هذا اخونا
تولين : ادري .. اخوي من ابوي صح ؟
توليب : لا اخوك من امك وابوووك يالدلخة
تولين : مستحيل .. امي ما جابت غيري
توليب : لحظة ... انتي مو بنت عذاري >> جوة نفسها : اووووووف مافي غير هالطريقة اخبرها
تولين ناظرتها ببلاهة : نعم ؟
عدلت توليب جلستها وصارت مقابل وجه تولين رفعت يدها وهي تحاول تشرح بس الكلام مو طالع معها
وتولين تنتظر كلام توليب : يووووه وش صااااير توليب ؟
توليب : شوفي .. انتي اختي
تولين بملل : قديمة
توليب :ههههههه .. طيب شوووفي
تولين : هاااااااااه ؟؟ مليت وانا اشووف
توليب : يا بنت طيب اسمعي .. انتي اختي من امي وابوووووي يعني انا وانتي مو اخوات من الاب
تولين : توليب بلا عباااااطة
توليب : انا ما استعبط يا تولين >> قالتها بجدية
تولين : اجل وش هالسخافة اللي قاعدة تقوولينها ؟؟ انا من يوم وعيت عالدنيا ما شفت غير امي اللي هي عذاري
وقفت وهي تبكي وتكمل : توووليب ما يحق لك تقولين هالكلام عنها حتى لو كنتي تكرهينها عشانها تزوجت ابوووك فهمتي ؟؟
انا طيبة ايه واتغاضى عن اسلوووبك معي بعد ايييه لكن كله ولا امي ياااتوليب سمعتي ؟؟ كله ولا امي
قالتها وهي تضرب بايديها على رجولها
وقفت توليب بسرعة وضمتها وهي تقول : وربي انا ماقلت كذا عشان اقهرك .. تولين هذا الصدق
انتي بنتها من الرضاعة بس امك الصدقية هي امي .. امنا هي المها ,, شووفي انا بثبت لك هالشي امشي معاااااي
سحبتها من يدها وهي تركض .. فتحت باب غرفتها ووقفت قدام المرايا
توليب : شووووفي >> تأشر على انعكاس صورهم
توليب : هذا مو شبه طبيعي يا تووولين طالعي زين
تولين : هذا موو اثبات
توليب : طيب .. تبغين اوراااااق يعني ؟؟ حاااضر يا انسة توولين
رفعت مخدتها واخذت مفتاح
تولين باستغراب : هذا مفتاح ايش ؟
توليب وهي تتخصر وترفع حاجب : هذا مفتاح مكتب الاستاااااذ عبدالرحمن الصقر اللي هو بابا
تولين : وشلووون جبتيه ؟
توليب وهي تضحك : هههههههاااااااي طرقي الخااااصة
مشت بسرررعة وسحبت تولين وراها وراحت للمكتب وفتحته .. ولعت النور وراحت للمكتب وبدت تدور بالادراج
................................................
طلال و فيصل وصلوا المول من فترة لكنهم عند الباب يتجادلون
طلال : انا اليوم بفجرر رااااااااسه ومحد بيمنعني فااااهم ياااا فيصل >> قالها بجدية وعصبية
فيصل بجدية اكبر : طلال اهجد ,, مو ناااقصنا وربي ... خليه الحين اختك بتتزوج ريحنا وارتاااااااح يرحم امك
طلال : مااااااالك دخل .. بعدين تعاااال انت تقول خالد وياه ؟
فيصل وهو يحط ايديه على خصره بملل : ياخي ايييييه محمد يقول انهم سوا
طلال : طيب ... يصير خييييييييير
مشى وتركه وراه ... فيصل ركض ورى طلال
وصل طلال للمكان اللي اتفقوا يتلاقو فيه
جلس يتلفت ويتلفت .... وصل فيصل
فيصل : ما شااااااء الله عليك سريع يومك بغيت ؟؟
طلال وهو يطالعه بطفش : لا تغير الموضوع وين الكلللب ؟
فيصل : ياخي شايفني معهم مثلا ؟ مدري هم قالولي هنا يمكن انهم راحوا لبيوتهم >> كذااااب
طلال ضرب بايده على رجله بقهرررر : طيب .. والله اجيبه وان موووو اليوم بس بجييييبه
رجع طلال البيت بس فيصل ركب التاكسي وراح للمكان اللي اتفق مع الشباب عليه
قرّب للطاولة بهدوووء : سلام
وقف سعود وتقدم لفيصل ومد يده : اهلين يا فيصل
طالع فيصل بيده بقررررف ورجع يطالع الشباب : وش السالفة ؟
خالد : سلّم عليه واجلس واخبركم وش السالفة
فيصل : ما راح اسلم .. السلام على اللي مثله حرااااام ,, طالع بوجه سعود اللي نزل يده
فيصل : احمد ربك اني ضيعت طلال وما خبرته وينك .. لانه ناوي يفجر رااااسك يا ولد الرائد
سعود بعصبية: وييينه ؟؟ وينه خليه يجي الحين ويفجر راااااسي يا فيصل ابي ارتااااااااح خلووووه يفجر رااااسي
طلع الجوال من جيبه ومده لفيصل : اتصل عليه وخبره احنا وين .. خليه يجي الحين ويفجرني يللا .. امسك
فيصل : هالحركات ما بتفيدك لا تسوي طيب ومظلووووم وين طيبتك يوم .......... سكت وهو يطالع بوجه سعود الاحمر
سعود : انا بجد مظلوووم يا فيصل وان ما بغيت تصدق بكيفك .. ربي شاهد علي وخالد مصدقني
هذا اللي يهمني الحين .... مدام خالد درى انا مرتاح وانتوا يا شباب فقدتكم كثير ... لكن ربي ما كتب نرجع زي ما كنا
لاني مسافر ولا عاد بتشوفوني
وقف خالد وقرب لسعود بسررعة : وش قااعد تقول يا سعود؟
سعود وهو يمسك كتف خالد : اقول الصدق ... انا خلاص ما بقى بعمري شي المرض هدني
امسي بدواء واصبح بدواء تعبت خلاص ابي ارتاااااح ابي اريح هذا وهذا >> يأِشر على راسه وقلبه
خالد انت مصدقني ومسامحني وربي هذا يكفي .. خزامى انتبه عليها تراها غااااالية ولا تضيعها لو وش ما صار
ولا تنسى وعدك والطلب
ضمه خالد بقوووة : لا تقوووول كذا ,, لا تقوووولها يرحم والديك سعود لا ترووح خليك معاي
وخره سعود عنه : شوووف .. انت بتكمل حياتك بدوني لان ما بقى فيني امل يا خالد بروح اكمل علاجي اللي انا عااارف انه ما منه فاااايدة
وانت بتتزوج مع اللي تحبها وبتعيش يا ابو سعووود بس لا تنساااني ابد وادعي لي ربي يرحمني ويغفرلي
فيصل قرب منهم : وش السالفة ؟؟ وش هاللي تقووولونه ؟
سعود : هذا اللي انا كنت ابي اقوووله وانت رفضت تسمعه ...
ارتاح يا فيصل ربي عاقبني .. خذيت جزاي كاااامل انا مريض بالسرطان .. سرطان الرئة
دعوة خزامى استجيبت .... من اربع سنين من صار اللي صار بيننا
سكت بألم يمنع دموعه تنزل ... وطى راسه وفرك عيونه
فيصل لسة مصدوووم من الكلام اللي سمعه
حتى محمد وفهد ... فهد حاط راسه عالطاولة ومحمد مفهي ويطالع بسعود

فيصل حط يده على كتف سعود : ما كنت ادري بهذا كله
مو عارف وش اقوووول ... سعود صح كنت اقول لو اشوفك بقتلك ,, لكن بعد هالكلام ما راح اسوي لك شي
روح بطريقك ... الله يعينك ويساعدك ويشفيك لكن لا تتوقع نرجع مثل اول اصحاب انت غدرتني وطعنتني بظهري
مستحيل انسى اللي صار والم خزامى قدام عيوني وانا عاجز اساعدها او اجيب لها راااااس اللي اذاها
لكن خلاص ... روح ولا عاد ترجع لا تحاول ترمم صداقتنا ... اللي بيننا انتهى يا سعود
الله يسامحك
مشى وتركهم وسعود ما حاول اكثر فيصل لما يتكلم بجدية كلمته ما تتغير خلاص حفظتك وحفظتني يا فيصل
انتهينا ... وماجد السبب لكن قررريب نهايته وعلى يدي ان شاااء الله قبل لا اموت بيموت ماجد
ضمهم سعود بوداع ومشى عنهم ..............
راح للمطار بعد ساعتين رحلتي لألمانيا .... اااخ اكره ريحة ذاك المستشفى بس ايش بايدي اسوي
طلال بالسيارة مر على بيت عبدالرحمن الصقر التفت عالبيت وهو يسوق ... اوووف هالبنت مو فاضي لها الحين
بس اتوقع انها استهانت فيني لان الى الان ما حصل شي اتوقع نست السالفة ... بس هع هين ان تركتك يالمغرووورة مدام حطيتك براااسي
ما راح تطلعين منه .... ابتسم بطريقته المعتادة بالتحدي ابتسامة مايلة >> تخقق ههههههههه






...........................

هنا يوقف البارت اعذرووني لكن الاسبوع كان مررة مزحوم وحوسة ... وايضا البارت ما شفت فيه احداث قوية كثيرة
لكن اوعدكم البارت الجاي ان شااااء الله راح يكون احلى وقوووي راح يصير اكشن بين اثنين عاد توقعوا انتوا مين هههههههه
هالبارت اهديه ل: دلع والحلوات اللي طلوا علينا سي يووو
ايه صح ىالتوقعات :
نهاية ماجد على يد مين ؟؟؟ كل واحد من جهة راكان وجميلة & سعود & عبدالعزيز الراسي ؟؟؟؟
سعود وش بتكون نهايته ؟؟
ايش كان الطلب تبع سعود من خالد هل عرفتوووه لاني لمحت له بس الذكية هي اللي بتعرف هع ؟
طلال واخرتها مع توليب ؟
تولين & توليب وراكان ايش راح يصير بالبارت الجاي ؟؟

<< البـــــــــــــارت الــ 26 >>




جوانا بغرفتها تبكي .... تطالع بالرسالة والاثباتات واسم جميلة الرائد
آآآآخ ... ليش صار كذا ؟؟... ليش رحتي يمة ؟؟ كان اخذتيني معك طيب
تأخرتي كثير ... صح عندك ظروف ومدري كيف بس كنتي تقدرين تاخذيني معاك عالاقل
رمت نفسها عالمخدة وهي توعد نفسها انها ما تسامح جميلة ولا تعتبرها موجودة من تخلى عني اقدر اعيش بدووونه
كانت تردد هالكلمة الى ان غفت عينها ......
.........................
راكان وفواز بالمطعم ......
راكان سرحان وماسك جواله ويقلبه بين يده
فواز : هيييه يا ابو الشباب وين مخك ؟؟
انتبه راكان وعقد حواجبه : لا ابدا ... بس كنت افكر
فواز وهو يضحك : ادري انك تفكر .. بس بايش هذا اللي ابي اعرفه
راكان : ههههه ملقوووف ... بوحدة
فواز وهو يصفق : ياهووووه صرنا عشاق
راكان : ههههههه عن السخافة ,, لا مو كذا
فواز وهو يناظره ومقرب منه : اجل كيف ؟
راكان : اول شي تعدّل بجلستك ,,
تعدّل فواز وكتّف ايدينه : هااااه ؟؟ وش القصة
راكان : ابد .. بس استغربت انها طلعت هي بنت خالتي جميلة
فواز : مين هي ؟
راكان : جوانا
فواز : ياااااااااااليل .. ياخي انا ماا اعرفها
راكان : ههههههههههه طيب طيب .. تذكر البنت اللي شفناها بالمول اول ماجينا السعودية ؟؟
فواز : اي وحدة ؟
راكان : تكفى من كثر اللي شفناهم ؟؟؟ اللي وديتها المستشفى يوم طقها الكلب ريان
فواز : اووووه ايه ذيك .. اشوووة
راكان : ليه اشوة ؟
فواز : على بالي ذيك الزفت المهايطية اللي مسكناها بمخزن ماجد
راكان : هههههههههههههه ... تصدق هالبنت هذي طلعتني من طوري اخر مرة
فواز : هههههههه احسسسسسن .. تستااااهل انا قايل لك بس انت مسوي فيها ابو الاسلووب اللي كل العالم تمشي معاه
راكان : هههههههههههه ياخي كل الناس تجي بالذوق والاسلوب الحلو
فواز وهو يهز راسه بالنفي : لالالا الا هذيك البنت
شوي الا ودخلت تالا المطعم لمحها راكان وهي داخلة لحالها بس الغريب انها لابسة الطرحة ومضبطتها والعباية مسكرة ازرارها
كانت مرتبة وطالعة بنت عن جد
راكان : ذكرنا القط جاء ينط
فواز : لا تقوووووول .. لف راسه وشافها طق وجهه بايده .. اوووووف يا كرهي لها
جلست عالطاولة لحالها وجلست تشوف قائمة الطعام وتختار لها وجبة تاكلها
دخل فيصل للمطعم وجلس على جنب لحاله وهو ضااااااااايق ......
يوه يا سعود ايااااااااااام كثيرة راحت .. انت ضيعتها ما تهمني زيك زي اي واحد عرفته وراح
بس السرطان هذي قووووية وقوية مررة بعد ,, الله يشفيه ويشفي جميع المرضى يا الله صعبة تحس انك باقي
لك كم يوم وتودع الدنيا ..... حط راسه عالطاولة بضيق يحاول يوقف افكاره
شافته تالا وشالت عيونها عنه .... لفت بعيونها للوجيه الموجودة ولفتها وجه راكان كشرت بقووووة
وشالت عيونها بسررعة وقامت بتطلع
وفيصل بعد وقف بيطلع من المكان بيروح البيت عند البوابة التفت لتالا وعرفها
التفتت له وابتسمت
فيصل بابتسامة مصطنعة : اهلا
تالا : هلا فيك
فيصل انتبه للبسها وكيف لافة الطرحة ع راسها : هههه حلو عرفتي كيف تضبطين شكلك
الحين اللي بيشوفك بيحترمك كثير و..... مبين على وجهك بالك مشغول ولاّ ؟
تالا : ههههه ايه ,, انت مبين على وجهك ضايق ومحتار بنفس الوقت
ابتسم بهدوء فيصل : والله باين ؟
تالا : بعيونك باين وبقوووة كأن ودك تصارخ او شي زي كذا
فيصل : ههههههه ايه ودي اذبح واحد بس خلاص ربي عاقبه
تالا : هههههههه يعني اخذ لك حقك
فيصل باختفاء ابتسامته : ايه واكثر من حقي يا بنت رحمته
تالا : قايلة لك اسمي تالا لا تقول يا بنت
فيصل : هههههههه ليش انتي ولد ؟
تالا : اهم شي لا تقول بنت
فيصل : طيب يا آنسة تالا ....
تالا : شكرا يا استاذ فيصل
فيصل : ما شاء الله حافظة اسمي
تالا : انا ذاكرتي قوية ما شاء الله علي هع ,, طالعت ساعتها
يللا انا ماشية .. سلام
فيصل : الله معاك
.............
وصل طلال البيت دخل وصك الباب وتوسط الصالة ورمى مفتاحه وجواله عالكنب ...
جلس وتنهد بتعب وضيق .. طلع المسدس من جيبه جلس شوي يتأمل فيه ... كنت مخطط نهايتك اليوم يا سعوووود
وعلى يدي وبهالفرد وقدام اختي .... لكن آآآآخ رحت وربي سلمك , لكن مووو كل مرة بتهرب جايك جايك لو طلعت لساااابع
سماء بطلع وراك واجيبك رمى المسدس جنبه وتأفف رجع راسه على ورى يحاول يرتب افكاره في باله الف شغلة وشغلة
( سعود هذا خليه على جنب موو فاضي له الحين انتظرت اربع سنين خليني انتظر زيادة شوي بس بالاخير مصيره
يطيح بايدي ويشووف مين يطلعه ,, بس يقول فيصل ان خالد كان جالس معاه ... يعني الزفت متصالح مع ولد الرائد
.. اذا طلع هالكلام حقيقة زواجه من خزوم ما راح يتم يعني ماااا راح يتم ,, حرك راسه بايه وبدى يفرك ذقنه بايده
رجع مرة ثانية استرخى .... هالبنت توليب ... مغرووورة ضحك شوي مع نفسه وارتفع صوت ضحكته
والله جبت شي جديد يا طلال انا من اول اقول عنها كذا ... ههههه بس هين طحتي معاااي يا بنت ابوك
ههههههههه شوفة نفسك بتنتهي على ايدي ....جلس يتذكر طلعتها من مكتبه اخر مرة وهي معصبة بعد ما نرفزها
ضحك مرة ثانية ... وبتعصبين اكثر والايام قداااااام هههههههه
اخذ جواله واتصل على ابو راكان ..
طلال : الوو .. هلا والله ابو راكان شخبارك ؟
ابو راكان : هلا فيك ابو عبدالعزيز .. انا تمام وانت ؟
طلال : مدام سمعنا صوتك احنا بخير ... ايه .. اممم بغيتك بموضوع ضروري شوي
ابو راكان : امر ؟
طلال : ما يامر عليك عدو ... بس الموضوع ما ينفع ينقال بالجوال
ابو راكان : خلاص .. بس اجي الرياض بكرة نتقابل .. بس انت حدد المكان
طلال : اوووكي .. بجيك بالبيت بس متى الوقت اللي يناسبك ؟
ابو راكان : امممم طيب .. الساعة 7 المغرب اكون ارتحت وروقت وش رايك ؟
طلال : على امرك ... يللا ما اطول عليك , توصل بالسلامة
ابو راكان : الله يسلمك ... مع السلامة
قفل الخط وجلس يطالع بالجوال مبتسم بتحدي .. هذا اول الطريق يا آنسة توووووليب هع
دخل فيصل وشاف طلال يضحك لحاله ..
رفع حاجبه بضيق : خير ؟؟ وش عندك انهبلت ؟
طلال : ههههههههههه ... مو شغلك ,, تعال اجلس
فيصل : لالا انا تعبان بروح انام .. تصبح ع خير
طلال : وانت من اهله
.............
عند تالا بالفندق ...........
جالسة بجناحها عالسرير .....
كانت تفكر شلوون يصير ابوي تاجر مخدرات وشلووووون لازم ادري بالقصة لازم هوووو يعرف اني دارية
لازم يوضح لي .... مسكت جوالها واتصلت عليه
تالا ببرودها الدائم : الو؟
ماجد : الوووووو ... هلا ببنتي
Willkommen zu meinem Herzen >> جملة المانية تعني اهلا بقلبي يعرف ان تالا تحب الالمانية وبما انها عايشة بسويسرا
فان هذي اللغة اللي يتكلم فيها الاغلبية ,
رفعت تالا حاجبها وتنهدت : اهلين ... ماجد ابي اقابلك ضروري >> ما في عندها ابوي او كذا لا تستغربون
ماجد : انا مشغول Meine Augen >> عيوني , لكن اتفضالك اكيد
بوزت تالا وزمت شفايفها : لازم تفضى الموضوع ضرووري اقووول لك ,
ماجد : عن ايش ؟
تالا : اذا تقابلنا بتعرف ... خلاص نتقابل بكرة
ماجد : اماا انتي طايرة .. اصبري , ما يمديني اجي سويسرا بهالسرعة
تالا : مو لازم تروح سويسرا .. انا عندك بالرياض
انفجع ماجد : وشووو ؟؟ .. بالرياض ؟ بس انتي ما تحبينها
تالا : ايه بس هذا ما يعني اني ما اجيها وبعدين انا جيتها من قبل ... الحين هذي مو مشكلة
نتقابل بكرة بنفس الحديقة هذيك اللي كنا نروحها زمان وانا صغيرة , باي
صكت الجوال بعد ما ودعته .......
في بيت الراسي ...
طلع فيصل لغرفته .. حط جواله ومفاتيحه عالطاولة ... شال بلوزته وعلقها وانسدح عالسرير
بدأت افكاره عن سعود ترجع له ...غمض عيونه يبي ينسى سالفة سعود
طلعت في باله تالا والتغير اللي حاصل على شكلها ابتسم ع خفيف .. وش جابها هالبنت على بالي
ضحك شوي يوم تذكر انها ما تحب يناديها يا بنت ضحك عليها وبدأ يتثاوب ... ونام على طووول



اليوم الثاني الساعة 7 الصباح .....

صحى طلال من النوم وخذا له شاور ولبس ثيابه وقف قدام المرايا يمشط شعره ويضبط شماغه
ابتسم لشكله ولقط جواله عالسريع ونزل ....
وهو بآخر الدرج شاف طاولة الفطور وجاته سوزي
سوزي : قود مورنينق مستر طلال .. فطور حق انت جاهز
عقد طلال حواجبه : فطوري انا بس ؟؟؟ والباقيين ؟
سوزي : مس جوانا قالت ما يبغى شي , مستر فيصل بعد ما يبغى شي .. مس خزامى ومس جوري نوم
طلال : اممم ,, طيب روحي جهزي السفرة لنا كلنا .. وانا بصحيهم
راح طلال لغرفة فيصل ودق الباب ...
دق الباب كثييير وفيصل ما رد عليه ,, فتح الباب لقاه توه طالع من الحمام ( الله يكرمكم ) ولاف المنشفة على خصره
فيصل وهو معصب : خير ؟؟ ليش مقتحم غرفتي وانا ما سمحتلك ؟
طلال وهو يهز راسه : لا حول ولا قوة الا بالله ... دقيت لين انكسرت ايدي , المهم البس وانزل بسرعة انتظرك تحت
طلع قبل لا يقول فيصل اي كلمة
راح لغرفة خزامى ودق الباب .. شوي وبدى يتأفف نووومها ثقيييل هالبنت ..
فتحت الباب ..
خزامى وهي تفرك عيونها : هاه ؟
طلال : البسي بسرعة وانزلي تحت ابيك
خزامى : يااااااااالله صباح خير .. وش السالفة ؟
طلال وهو يضحك : البسي بسرررعة لا تتاخرين وروحي صحّي جوري وتعالي انتي وياها
راح لغرفة جوانا ... دق الباب
نقزت جوانا وفتحت الباب
جوانا باستغراب ووجه كئيب : صباح الخير طلال ؟
طلال : صباح النووور ,, يللا اذا انتي جاهزة تعالي معي تحت
جوانا : وش فيه تحت ؟؟ يا رب استر
طلال : هههههههه وش فيكم كلكم تتعوذون من الشيطان وتفكرون بالمصايب ؟؟... يللا يللا قدااامي اشوف على تحت
جوانا : بس لييييه ؟؟ قول لي السبب ولاّ ما راح انزل معك
طلال : عيووووني برضاك ولاّ غصب عنك بتنزلين .. مسوووووية قوية علينا .. اقول يللا امشي بس
بين على وجهه معصب ..
جوانا بملل : اووووف .. طيييييييب >> وهي تمطها
مشت وهي مكتفة ايديها وبشووووويش مرررة
طلال : تحركي يا بنت سريييع
مشت اسرع شوي ونزلت معاه وفيصل واقف بالصالة
خزامى والجوري نازلين ورى جوانا وطلال
فيصل : عسى ما شر ؟؟ وش عندك
طلال وهو يأشر لهم وعلى طاولة الفطور
طلال : يللا اشووف كل واحد يجلس مكانه
جوانا وهي تتأفف : مابي فطور
طلال : مووو على كيفك ,, يللا اجلسي ,,, التفت على الباقيين ,,, وانتوا وش تنتظرووووون ؟
جلسوا كلهم وهم مستغربين وش اللي جايه هذا ؟؟!!!!
جلست جوانا وهي مكتئبة وحالتها حااالة
فيصل : وش اللي جايك اليوم انت ؟؟
طلال : ابدا ... من زمان ما فطرنا سوا ,, اشوف كل واحد فيكم صار مسوي له قوانين خاصة
الجوري : انا مالي دخل .. بس شفتكم ما تفطرون سوا قلت ليه اجلس لحالي هنا واجي عالوقت وكذا ؟؟
طلال وهو يتنهد : موو مشكلة من اليوم ورااااايح الكل يرجع لنفس النظام اللي تعودنا عليه ولا اشووف واحد فيكم يخالف
خزامى : حاضر
جوانا : ليه ما رحت الشركة ؟
طلال : لسة باقي على الدوام يمكن نص ساعة او زيادة شوي ,, التفت على فيصل .. وانت متى ناوي تداوم زي العالم ؟
فيصل : طلال لا تجيب طاري الشغل يرحم امك .. ما ودي
طلال وهو يرفع حاجبه بضيق : لا والله ؟؟ اشوووف طالت وشمخت .. استااااذ فيصل ناوي تجلس حاط رجل على رجل والراتب يجيك لين عندك؟؟
فيصل : لا تستهبل ,,, انا بجد مابي اداوم اليوم
طلال : مووو على كيفك الشغلة ... اسمع عاد وانا طالع بتطلع معي وبتشتغل بالشركة مثلك مثل اي موظف فاااااهم ولاّ لا ؟
فيصل : قلت ماااابي يعني مابي .. طلال مالك دخل فيني ,, تبي تشتغل اشتغل لا تدخلني وياك
طلال : وانا قلت بتجي معاي رجلي على رجلك بتطلع معااااي اليوم للشركة وبتستلم شغلك والنقاش انتهى
فيصل : ما بروح واعلى ما في خيلك اركبه
طلال وهو يفتح عيووونه بقوووة : نعم ؟؟
فيصل : اللي سمعته
طلال : عيده لو انت رجّال ؟ عيييد اللي قلته يا فيصل
فيصل : انا رجّال من فووووق خشمك وقلت اعلى مافي خيلك اركبه ماااااا بروح
خزامى : جوانا تدخلي
جوانا قامت بهدوء من السفرة وضربت بايديها الطاولة : الحمد لله
التفتوا كلهم عليها ,,,,, استغربت خزامى من اسلوب جوانا الجديد بالعادة تسكتهم وتفرع بينهم هالمرة مطنشة عالآخر
مشت جوانا للدرج ....
عقد طلال حواجبه : وش فيها ؟
جوري تهز كتوفها بما ادري
خزامى : مو طبيعية صح ؟
فيصل لسة معصب : مدري
طلال لخزامى : لا مو طبيعية ,, مو عادتها هذي تسكت وتمشي
شوي ورااااجع لكم ... راح بيلحق وراها والتفت على فيصل : اليوم انت بترووووح جهز نفسك
فيصل توّه بيرد عليه سكتته خزامى
خزامى : اذا تعزني اسكت
سكت فيصل كله ولا خزوم
فيصل : شفتي شلوون يتحكم ؟
خزامى : عشاني فصووول اذا لي خاطر عندك روح معاه وان ما اعجبك الوضع قول للوالد وشوف لك حل معه
فيصل وهو ماسك ذقنه : فكرة مش بطّااالة ... طيب لعيوونك انسة خزامى وش بعد تامرين ؟
قالها بطريقة مزح
خزامى : سلامتك هههههه
..............
طلال طلع ورى جوانا وشافها تصك الباب بقوووة
فتح الباب ودخل
طلال : وش فيك جوانا ؟
التفتت عليه وعيونها مليانة دمووووع : اطلع برررة طلال

طلال : جوانا وش صاير لك ؟؟.... احكي يا بنت خلصيني
جوانا : شي مااا يهمك ,,
طلال : جواااانا ردي علي ... قرب منها ومسك كتوفها .. تكلمي جوانا وش فيك ؟ فضفضي لا تكتمين انا عارفك ما تعرفين تخبين احكي
سكتت جوانا ودفنت نفسها بحضنه وزادت شهقاتها
ضمها بقووووة ... طلال : جوانا ؟؟.... ليه ما صرت اشوفك تجلسين معنا مثل اول ؟
وخرت جوانا بسررعة عنه : لاني مو مثلكم .. انا غيييير
استغرب طلال : شلون يعني غير جوانا ؟
جوانا : وليه انت مهتم ؟؟؟ انا اختك من ابوووك بس يا طلال .. عشان كذا كنت طووول عمري مختلفة عنكم
عشاان كذا امك كانت تعاملني بقسوووة وانا مجرد طفلة عشانها ربتني لان امي خلتني ورااااحت
وكملت كلامها بس باقي الكلام ما كان واضح كان مختلط بصوت بكاها ودموعها غطت وجهها
وطى طلال راسه وجلس على سريرها ....
جوانا مسحت دموعها : وش فيك سكتت ؟
طلال : دريتي انك بنت جميلة ؟
هنا جوانا انصدمت : يعني انت تدري من اول ؟؟؟؟
رفع طلال راسه : ايه ... ادري من زمان , خفت يصير فيك كذا وأشّر عليها , عشان كذا ما علمتك
جوانا ... امك انسانة طيبة اذكرها ... اذكرها زمان يوم كنت صغير اذكر اني حبيتها مثل امي وزود لانها حنونة وعاملتني مثل ولدها
تنهد .... اذكر يوم صحيت وقت اختفت هي من البيت يوم ما لقيتها جلست ابكي ,, ضحك على نفسه شوي
مدري ليه تركتك وانتي بنتها الوحيدة ,, كانت تنتظر يصير عندها طفل بس ليه اختفت مدري ... اتمنى اشوفها الحين واسلم عليها ودي اشوف وش صار عليها
جوانا : لا تخااااف صحتها مثل الحماااار .,., ما شاء الله ولا فكرت تطلع لي من زمان
طلال بضيق : جواااااااااااااااانا .. احترمي نفسك تراك تحكين عن امك
جوانا : مدامها امي ماااالك دخل
طلال : جوانا .... تعالي , اجلسي
أشر لها تجلس جنبه ,,, قربت منه وجلست وصاحت
جوانا بصياح : ما راح اسامحها يا طلال ... ما راح اسامحها تركتني وقت كنت محتاجتها كنت استغرب معاملة امك لي لما كنت احسب اني بنتها
ياما صحت بالليل ومخدتي تشهد علي ... احيانا اسهر اذاكر اختباراتي وانا اصيح .. اصيح يوم اتذكر معاملتها السيئة لي
ضمها طلال ... وسكتوا شوي ,, تذكر طلال انها قالت صحتها بخير استغرب وش دراها جوانا عن جميلة اللي مختفية عن الجميع؟؟
طلال وخر جوانا عنه : جوانا ؟؟... انتي تعرفين وين جميلة ؟ اقصد امك ؟؟؟ كلمتيها ؟ هي بخير
ما شرحت لك اسباب اختفائها ؟؟.. جوانا شلون عرفتي انها بخير ؟


نهااااااااااااااااااية البارت الـ 26
تتوقعووون ؟؟
جوانا تخبر طلال باللي صار معها ؟؟؟؟
تالا وابوها وش بيصير بهاللقاء ؟
ابو راكان وطلال ... وش بيصير عليهم ؟ وهل بيوافق ابو راكان ؟

<< البــــــــــــــــــــــــارت الــ 27 >>




طلال وخر جوانا عنه : جوانا ؟؟... انتي تعرفين وين جميلة ؟ اقصد امك ؟؟؟ كلمتيها ؟ هي بخير
ما شرحت لك اسباب اختفائها ؟؟.. جوانا شلون عرفتي انها بخير ؟

جوانا بغت تتكلم وتطلع كل اللي في قلبها ...
تذكرت كلام راكان لسلامتك وسلامة امك وسلامتي لا تعلمين احد عن اللي صار ,,,
طلال بضيق : جوانا اكلمك ... تعرفين وينها جميلة ؟؟
وطت راسها بالارض وبهدوء : لا
طلال : جوانا ,, لا تخبين علي انا اخوووك ,, علميني جوانا شلون عرفتي انها بخير ؟
جوانا بصراخ : مدري ... كلمة وطلعت بتحاسبني عالكلام بعد ؟؟؟
طلال : جوااانا احترمي نفسك .. انتي مخبية شي واااضح انك مخبية شي ,, عالعموم انا ما سألتك عشاني ,, انا سألتك عشانها امك وعشان ابوي
هي مختفية من زمان الكل يدور عنها ,, خايفين يكون صار فيها شي
جوانا : وانا ايش يدخلني فيها ؟؟ بكيفها يصير اللي يصير هي تركتني وراااحت وانا مااااااااااااا ابيها
طلال اطلع برررررة ابي ارتاح وانخمد
سكت طلال شوي وبضيق : طيب .. انا رايح للشركة مع السلامة ,,
طلع وصك الباب جلست جوانا عالارض ودخلت في نوبة بكاء قوووية ..............
راح فيصل مع طلال للشركة
فيصل : طلال تراني رايح معاك بكيفي وعشان خاطر خزوم بس ... يعني مو خايف من تهديدك
ضحك طلال : ههههه طيب
فيصل : شوف ,, بجرّب اليوم وان ما عجبني الوضع بتفاهم مع ابوي لما يجي من السفر
طلال يهز راسه بالايجاب


في بيت الصقر توليب وتولين جالسين سوا على سفرة الفطور
تولين : يعني للحين تذكرين شكله هذا راكان ؟
توليب : ههههههه اكيد مووو مرة ,, لكن اذكره بس اكيد انه تغير مرت سنين من كان عمري 16 سنة ,
وسكتت شوي ووطت راسها بحزن ,, اقصد من يوم طرده ابوي من البيت ولعب علينا وقال انه مات بحادث
تولين : وليش طرده ابوي ؟
توليب : مدري ,, كملت بنبرة تحدي ,, لكن بعرف ,, اكيد فيه شي والله لا اعرفه ليش يطرده ؟؟ راكان طول عمره كان حبوب وطيب ابوي هذا مدري شلوون يفكر
تولين : اكيد عنده سبب يا توليب ,, اللي انا محيرني اسلوووبك مع ابوي .. وهو ساكت لك
توليب : لانه ما قدر علي .. انا مثل امنا يا تولين , امي كانت كذا لكن كانت اهدى مني شوي ولأنها تحب ابوي ما كانت مستقعدة له بهالشكل مثلي
كانت دايم تطيعه وتسمع كلامه ما تقوى على زعله ... تولين انا ما اخاف من ابوي وتعودت اناقشه بكل شي واعرف اسبابه يمكن صار فيه نوع من الميانة
تولين : يمكن ؟؟؟؟ هههههههه الا اكيد صايرة ميااااانة ,,, بس لازم تعرفين حدودك يا توليب
توليب : طيب طيب .. كلي وغيري الموضوع
انفتح الباب ودخل ابوهم بهدوء ............
تولين : اسمع صوت
توليب : يتهيأ لك
تولين : لا .. فيه احد يا توليب انا متأكدة
وقفت توليب ومشت بشويش لجهة الباب ... شافت ابوها
توليب : حمدالله عالسلامة ابو راكان
انفجع ابو راكان ولف عليها بسررعة
ابو راكان : بسم الله الرحمن الرحيم ... الله يسلمك ,, فجعتيني يا بنت , اشوفك صاحية بدري وما رحتي الشركة ؟
توليب : ايه اليوم ما بداوم ... باخذ تولين وبنطلع نغيّر جو
ابتسم ابو راكان وترك شنطته على جنب : اشوف علاقتكم في تحسن مستمر ما شاء الله
توليب : اكيد .. لازم نعوّض حق السنين اللي راحت وهي بعيدة عني قالتها بمكر ونبرة غموووض
ضوّق ابوراكان عيونه : تعوضون ؟؟ هههههه الغريب انك تحبينها وتكرهين امها
توليب : انا ما اكره عذاري .. خصوصا ان مالها يد بزواجك منها .. وما اكره تولين لأنها اختي مثل ما راكان اخوووي
ابو راكان بضيق : وش جاب طاري راكان الحين ؟
توليب : ليه طردته من البيت يبة ؟
انصدم بقوووووة
ابو راكان : انتي مافي شي يتخبى عنك ؟
توليب : لا .... علمني ليه طردته ؟؟
قرّب منها بسرررعة وعصبية .
ابو راكان : انتي لين متى بقعدين تحاسبيني بكل شي اسويه كأني اصغر عيالك هاااااه ؟؟؟
الظاهر اني عطيتك وجه وتماديتي ... شووووووفي يا توليب هذي آخر مرة بحيااااااااااااااااتك تكلميني او تناقشيني بشي سويته فااااااااااهمة ؟؟
ولا أشوفك تدورين وراي وتحاولين تشوفين وتكتشفين انا ايش سويت وايش ما سويت .. انتي مو زوجتي عشان تسوين كذا ولا أمي انتي بنتي انا اللي مفروض يعاملك كذا مو انتي
توليب : لا ترفع صوتك علي يبة ... انا دريت ان تولين اختي ومن امي بعد يعني هي مو بنت عذاري ليش كذبت علينا ؟
مسكها من كتفها بقووووة
ابو راكان : انقلعي من قدام وجهي لا تخليني اغلط عليك .. صرخ .. بسررررررررررعة
ودفها بعيد عنه ....
جات تولين تركض وسحبت توليب ومشت معها لفوق
جلست توليب عالسرير وصاحت : ليش يعاملني كذا ؟؟ انا ما قلت شي غلط والله لا اورييييه شلون الاستقعاد الحقيقي
تولين : استهدي بالله يا بنت ... لا تتهورين بعدين هذا ابوك ,,صدق في اللي قاله انتي مستقعدة له بكل شي
توليب : بيشووووف اكثر وهذا وجهي يا تولين



.................................
فواز توّه واصل لشركة راكان ........
دخل للمكتب : سلام
راكان كان سرحان وما رد عليه
قرّب لعنده ووقف وراه وصرخ : سلااااااااااام
انفجع راكان ونقز
راكان شاف وجه فواز : وجععععع ,,, ليه تصارخ ؟؟ اليوم يوم سماجتك العالمي مثلا ؟؟
فواز : هههههههههههههههههه شكلك خطير وانت تنقز ,,, وش اللي كنت سرحان فيه ؟؟
راكان : فواز ... ورانا شغل كثير اليوم
فواز وهو يقلده : راكان ... يا حظ امممممم جلس يتذكر شوي وهو يحك راسه بصبعه ,, ايه تذكرت
يا حظ جوانا يومك سرحان فيها
وقف راكان بعصبية : كل تبن ,, فواز يالسااااااااامج يللا على شغلك واتركني اشتغل
فواز : خخخخخ شغلك اجل هاه ؟؟؟ واااااضح
ايه صح انت تشتغل بتفكيرك بس شويات بعدين ينحرف تفكيرك لمسار بنت جميلة صح ؟؟ ههههههه
راكان : انقلع برررررة
فواز : ههههههههههااااااااااي وش فيك عصبت ؟؟ ادري فيك انا ادري فيك يالعااااشق من شفتها بالمول وهي عاجبتك
راكان بملل وهو يكتف ايدينه : ياااااااااااااااااااااااااااا لـــــــــيــــــــــــل
فواز : ماااااااااااااا أطولك
راكان : الظاهر بجد يوم السماجة العالمي عندك
فواز وهو طالع : هههههههه خلاص خلاص بطلع ارجع فكر شلون بتقابلها مرة ثانية
سكر الباب بسرررعة عشان لا تجي فيه علبة الفاين اللي رماها راكان
سكت راكان بضيق ورجع يفكر بالكلام اللي قاله فواز وضحك شوي ورجع يطالع الملفات الموجودة على مكتبه
.....................
عالعصر تالا بالحديقة تنتظر ابوها
شافت بنت صغيرة تركض وابوها يلحق وراها بمزح وشالها وجلس يدور فيها وهي تضحك طول ما عيونها تراقب هالمنظر
وهي مبتسمة كأنها هي هالبنت .... دمعت عينها بسرررعة مسحت الدمعة وتمنت لو حياتها كانت طبيعية مثل هالبنت وعاشت بين ام وأب يحبوها ويرعوها
تنهدت بألم ... الله يرحمك يمة .. رحتي وما عرفتك بس ابوي ضيعني ,, راح وانشغل بحياته هو ضااااع وضيعني يمة

.......... عند ماجد
منصور وهو يركض : هلا ؟؟ آمر يا طويل العمر ؟
ماجد : أنا رايح لشغلة ضرورية ,, الشغل تحت ايدك الحين وعلمني باللي يصير معك اول بأول فاهم ؟
منصور : حاضر يا طويل العمر
مشى عنه ماجد وركب سيارته رايح للحديقة ...............
عند تالا ... بدت تاملل .. تأخر ابوها كثير
< يا ترى هل هو الحين بالمخزن زي ذيك المرة ؟؟ اووووف لازم ينشاف حل للموضوع >
وصل ابوها من وراها ومعه علبة الشكولاتة اللي تحبها
ماجد : احم احم
التفتت تالا ببرود
ماجد بابتسامة : جيت
تالا ببرودها : شفتك .. ادري انك جيت ما اشوفك يعني ؟؟ تفضل اجلس خلينا نتفاهم ؟
ماجد وهو يجلس ويحط علبة الشكولاتة بينه وبين تالا : هذا احنا جلسنا ؟ آمري وش تبغين ؟
تالا : وش سالفة المخزن يا ماجد ؟
انصدم بالبداية بس هو عارف انه يقدر يضيعها يعرف نقاط ضعفها لو تمادت
بابتسامته اللي ما بينت صدمته
ماجد : طيب بالاول مافي سلام ؟ شخبارك ماجد ؟ وحشتني فقدتك ؟ اي شي
تالا بوجه جامد خالي من الملامح : اوووووكي ,, خذت نفس وتنهدت بقوووة وقالت بسرررعة ورى بعض : سلام شخبارك ماجد وحشتني فقدتك ؟!!!!! ارتحت ؟
ماجد ما مسك نفسه : ههههههههههههههههههه طيب براحتك ,, وش كنتي تبين ؟
تالا : وش سالفة المخزن ؟
ماجد : وش سالفته بتكون ؟؟ مجرد شغل .... اذا كان قصدك المخزن اللي هنا بالرياض
تالا : اي نوع من الاشغال يحتوي ؟
ماجد بنبرة باردة : شغلي شي ما يخصك يا بنت ,,, وبعدين انتي غارفة مجالي مسبقا عقارات وتجارتي الحرة
تالا : تقصد بالحرة مخدرات ؟
هنا بجد انصدم وبان عليه
ماجد بسررعة : شلووون ... مسك نفسه بقوووة ... اقصد ليه قلتي كذا ؟
تالا بابتسامة ماكرة : لا .. لاتقول ليه قلتي كذا .. قول شلون عرفتي ... جملتك اللي كنت بتقولها كمّلها
كنت بمخزنك قبل فترة ومحد انتبه لي ... سمعتك وانت تعلمهم شلون يشتغلون بدون ما احد يحس فيهم
ماجد من اليوم ورايح راح تنقطع علاقتنا ببعض .. انا مو محتاجتك بحياتي وانا ما اعرفك
وقفت بتروح
ماجد : ما تعرفيني ؟؟ هه ... بس انا اعرف عنك كثير
اكيد مو محتاجتني سند لك ,, لأنك ببساطة بوية فما راح احد يفكر فيك او يأذيك
انجرحت تالا من الكلمة << تناسيت يبة اني بنت .. ولي مشاعر >>
كمل بصوته الساخر
ماجد : طيب .. اذا هذا اللي تبينه , ما عندي مشكلة
تكلم بحدة ونبرة تهديد .. لكن ان درى احد عن سالفة المخزن لا تلومين الا نفسك
تالا : مو خاااايفة منك انا .. ابتسمت بتحدي ومكر ولفّت عليه .. لكن طالع حوووولك زين ترى فيه ناس تدري عنك يا ماجد
وعن أشغالك الوصخة هذي
ضحك بقووووة قبل لا تكمّل كلامها
ماجد : اشغالي الوصخة اجل هااه ؟؟ هههههههههههه وانتي ايش تكونين يا تالا ؟ غير انك بنت الوصخ يا نظيفة
طالعته باستحقار .. تالا : زين ... اضحك زي ما تبي الحين بيجيك يوم تندم فيه يا ماجد وتشوووف بعيونك وين انت ووين انا
مشت عنه وهي ضايقة ودموعها بعيونها
بعدت عنه شوي ونزلت دموعها وصارت تبكي بصوت مسموع وواضح لكل اللي حولها وكانت تمشي بسررعة
ضربت بواحد قدامها بدون ما تنتبه
: هيييييييييييه وجع شوفي قدامك
تالا : انت اللي احول مدري وين تطالع
فواز بتكشير : هذي انتي ؟؟ يالبووووية
مدت يدها وبغى يجيه كف مسك يدها ورماها بالارض
فواز : يدك يالبووووية ما تنمد علي
تالا : كل تبن يا حقيييييييير .. صاحت بزيادة وانهارت
انا مووو بوية يا كلاب انا موووو بوووووووووية انا اشرف منكم كلكم
كلكم حقيرين وما عندكم احساس اكرهكم واكره مااااااااااجد ما اطيقكم حتى نفسي موووو طايقتها كانت تضرب بنفسها وهي تصارخ
وتتكلم وتمسك عبايتها بضيق ...... انتوا عاااااااااااااالم حقير كل اللي فيه كذابين اكرهكم انا موووو بوية يا كلاب انا مووو بوية
فهد كان قريب هو والشباب
محمد : يؤ وش فيها هذي انهبلت ؟
فهد : مسكينة .. ههههه بس شكلها خطير
جاء فيصل يعطيهم العصيرات
فيصل : وش صاير ؟؟ ليه الناس متجمعة ؟
فهد : وحدة مهبووولة
قرّب فيصل من المكان وشاف تالا وهي منهارة وتصارخ : انا مو بوية
وفواز يستهبل عليها
فواز : درينا يالمهبووولة ,, ما يصيح الا الكذاب
تالا : انا مو كذابة مثلك يا كللللب ,, وانا مو بوية
تدخل فيصل وهو معصب : هيه انت ما تشوف حالة البنت وجالس تزودها معاها ؟
فواز : ههههههههههه جاء الفارس على الحصان الابيض لينقذ اميرته ,, الحق على البوية جايتها حالة هستيرية اليوم
ما يشوف الا البووووكس اللي جايه على وجهه
سحب تالا لجهته
فيصل : اهدي يا تالا انا عندك اهدي
تالا : وخر عني انت بعد وكملت بكاها ومشت عنه
وقف فواز بيرد البوكس تجمعو اصحاب فيصل فهد ومحمد يفزعون له
ومسكوا فواز وبدأوا يتطاقون معاه
وفيصل لحق تالا .............
فيصل : تااااااااااااالا ,, تالا وقفي اسمعيني
تالا وهي تمسح دموعها : اسفة انت مالك دخل .. انت الوحيد اللي ما كذب علي
نصحتني بدون سبب وانت ما تعرفني ,, ارشدتني لشي صح عمري ما سألني احد فيه .. فيصل انت طيب وكملت تبكي وتمسح دموعها
قرّب منها فيصل : تالا اهدي .. ودك تحكين وش صاير ولاّ ما ودك
تالا : بيقتلني ماجد ,, مالي مهرب منه ادري فيه بيقتلني
فيصل باستغراب : بيقتلك يعني بيطقك ؟؟ ولاّ بيقتلك يعني بيذبحك ؟
تالا : بيقتلني ... بيعدمني .. بيذبحني مالي احد احتمي فيه من ماجد ,, انا كشفت سره وما بيرتاح لين يقتلني هالكللللب
فيصل : وانا وين رحت يا تالا ؟؟ ماحد بيقرب منك ,, انتي بحمايتي الحين
تالا : وبصفتك مين تحميني ؟
فيصل وهو يضحك ويحك راسه : هههه خطيبك ؟؟!!!
تالا : نعم ؟؟
فيصل : ههههههههههههه مو انتي قايلة قدام ذوليك الاثنين اني خطيبك ؟
تالا : هههههههههههه كنت امزح ابي اهرب
فيصل : يعني هذا رفض لي ولاّ ايش ؟
تالا : انت من جدك ؟
فيصل : لا من عمي .. ايه اتكلم جد يا بنت ,, اوووووه اقصد يا تالا سوري نسيت
تالا : ههههههههههههه عادي .. سكتت بحزن ,, من جدك تفكر بوحدة مثلي ؟
فيصل : ليه ؟؟ انتي وش فيك ؟ توك قايلة انك مو بوية هذا يعني انك بنت ,, وما ينقصك عن باقي البنات شي
تالا : الا ينقصني كثير ,, فيصل امي ماتت وابوي يكرهني وما يدري عني شي انا متطاقة مع ابوي ومتقاطعة معه ما بيني وبينه ولا شي
تربيت وحيدة مالي احد .. عشان كذا صرت بهالشكل ,, على بالك لو كنت بنت طبيعية بصير بهالشكل ؟
فيصل بضحك : انتي بنت طبيعية .. وعشان كذا ابغى اتقدم لك يا تالا ,,
تالا : حسبتك تستهبل .. وقلت كذا تخفف عني
فيصل بجدية : لا ما استهبل ,, انا جاد
الا اذا ما كنتي تبيني هذا شي ثاني
استحت تالا ووطت راسها : يصير خير
مشت عنه بعد ما انطفى غضبها .......................
عند خزامى في بيت الراسي
جالسة تسولف مع خالد بالجوال
خالد : ههههههههههههه .. تصدقين ,, مشتاق اشوفك خزوم
استحت خزامى وما ردّت عليه
خالد : الوووو يا خوووخة اكلمك
خزامى : معك
خالد : لا .. راح مخك لمكان ثاني عشان كذا ما رديتي علي
خزامى : لا والله معك
خالد : طيب ليه ما رديتي ؟
خزامى : هههههههه وش تبيني اقول ؟ خلودي باي طلال جاء
خالد : طيب ؟ واذا جاء وش بيصير ؟ انا زوجك الحين
خزامى : خااااالد بليز .. يللا باي
خالد : اوكي يا قلب خالد .. باي حبيبتي
قفلت الخط .. ولفّت بوجهها للتسريحة
شافت علبة الورد المجفف الاحمر
تنهدت ورجعت راسها بقوووة لورى ... اخر ما تبقى من ذكرياتنا يا سعود
هذي العلبة .... وقفت واخذت العلبة من التسريحة ومشت وبنيتها انها ترمي هالعلبة عشان لا تصير خاينة لخالد اللي يعشقها
كل ما تذكرت نظرات خالد لها وطيبته تقارنها بنظرات سعود وخداعه لها واستغلال مشاعرها لتكون وسيلة للانتقام يا رب هل فيه ناس الى الان كذا ؟
طلعت للحديقة سمعت صوت يتكلم
شافت فيصل وهو يتكلم بالجوال
فيصل : لا يا فهد.. ما ينفع ,, ادري
ايه ادري ان سعود مريض لكن قلبي مو راضي عليه لسة قلت لكم وله الله يسامحه ويشفيه لكني عشان اختي ما راح ارجع اصاحبه
مستحيل نرجع مثل اول ... اللي صار باقي اثره بقلب الكل ,, الله يشفيه ويسامحه
... عند خزامى ,, يا رب .. مريض ؟ طيب بايش ؟ وش فيه ؟
سكتت وهي تستوعب شكلها وهي تسأل عن اللي جرحها وطعنها بظهرها ..الله يسامحك يا سعود الله يسامحك شوف وش سويت فيني
رمت العلبة ومشت لغرفتها وهي تفكر
دخل طلال البيت
طلال : خزووووم تعالي
خزامى : هلا طلال ؟
طلال : نويت اسوي شي وبغيت اعلمكم
خزامى : وشو ؟
طلال : نادي اخواتك وفيصل وتعالوا للصالة
جمعتهم خزامى وجات معهم
جوانا باستهبال : عساك جمعتنا عشان وجبة ثانية ؟
طلال : عن السخافة .. اجلسوا ليه واقفين ؟
جلسوا كلهم ..
فيصل : عسى ما شر ؟
طلال : ابد .. بس بخطب الليلة
كلهم انصدموا ....
فيصل : وشو ؟
طلال : ههههههههههه وش فيكم ؟؟ اشكالكم تضحك .. وش قلت انا الحين ؟؟
جوري : قلت بتخطب
طلال : حلو .. يعني ما قلت بنتحر
جوانا : هههههه طيب .. الله يوفقك مع السلامة
اعطتهم ظهرها ومشت
طلال : جواااااانا .. تعالي لسة ما خلصت كلامي
رجعت جوانا وجلست بملل على الكنبة
خزامى : مين هالبنت ؟
طلال : بنت الصقر ... حضرت ملكتك .. جوانا تذكرين البنت تبع الريسبشن صديقتك ؟
وقفت جوانا بصدمة : تولين ؟
طلال : ايه
توه بيكمل كلامه
جوانا : من جدك انت ؟؟؟؟ تولين ما غيرها هي خطيبتك؟
طلال : اركدي يا بنت .. لا مو هي اختها هذيك
جوانا بتكشير : المغرورة ؟
طلال : ايه
جوانا : تستهبل ؟
طلال : لا انكّت ,,, ما امزح باخذها
جوانا : طيب .. الله يوفقك معها هالخايسة
طلال : ههههههههه وش فيك عالبنت وش سوّت لك ؟
جوانا : ابدا بس ما احبها ... مو مشكلة تبي شي ثاني ؟ وراي رواية بكملها
طلال : لا سلامتك ما عندي شي ثاني خلصت .. وخبرت ابوي بس لسة هو مطول بجدة عنده شغل كثير هناك بروح اخطبها اليوم من ابوها
وقفت جوانا بتمشي...
فيصل : انا عندي شي بقوله
طالعته جوانا : خير اللهم اجعله خير ؟
فيصل : ههههههههه وش فيك متشائمة .. بخطب وحدة
جوري : يالغيييييييييييييرة
خزامى : هههههههههه عالبركة اثنين في واحد
طلال : لا مو شغلي .... ابي عرسي لحالي
فيصل : اهجدوا ... تراني بخطبها بس مو محدد متى ,, لما هي تعطيني خبر اول اذا موافقة او لا
جوانا : ما شاء الله .. طيب الف مبروووك اسمحوولي بطلع غرفتي باااااااي

راح طلال عالساعة 7 لبيت ابو راكان مثل ما كانوا متفقين
بعد الاستقبال وكذا
طلال : بصراحة يا ابو راكان ... انا جاي اخطب بنتك توليب
انبسط ابو توليب وتشقق من الوناسة
ابو راكان : لنا الشرف يا ابو عبدالعزيز والله ,,, موافقين افا عليك ما تنرد يا ولد الراسي
ابتسم طلال ومسوي برئ : ما ودك تسأل البنت اول ؟
ابو راكان : اللي مثلك ما ينرد واذا عالبنت بتقتنع ان مافي مثلك ابد ماعليك كل شي بيصير حلو
طلال بابتسامة رضا : يعطيك العافية يا ابو راكان ,, هذا اللي كان متوقع منك بالاساس
الحين اعذرني عندي الف شغلة وشغلة
ابو راكان : والله ما تروووح ,,, لما تتعشى عندي بالاول
طلال : يا ابو راكان ما يحتاج والله
ابو راكان : لا افا عليك ؟ تجي بيتي وما تتعشى ؟
طلال : الجايات افضل ...
ابو راكان : لا .. اليوم عشاك عندي يا ابو عبدالعزيز ما تردني
طلال بالقووة : طيب .. لعيونك بس
ابو راكان باستهبال : قصدك لعيون العرووس ؟؟ هههههههه لحظة رايح شوي وراجع

.................................
بعد ما راح طلال ....
دخل ابو راكان للبيت وشاف البنات يتفرجون عالتلفزيون
جلس يفكر بنفسه ,, الحين بياخذها طلال وبيفكني من شرها ,, وطلال رجّال بيصونها وبيحميها وبيربيها
ما يبغالها الا هو ,,, خليني اقول لها وما علي من شي وبتوافق غصب عن خشمها
جلس جنبهم ..
ابو راكان اخذ الريموت وطفّى التي في
توليب : ليه طفيته ؟
ابو راكان : عندي خبر مهم
توليب : وش هو ؟
ابو راكان : شفتوا الرجّال اللي جاني قبل شوي ؟
تولين وتوليب : ايوة ؟
ابو راكان : جاي يخطبك يا توليب
توليب بزمة شفايف مغرورة : ومين يكون ؟
ابو راكان : طلال الراسي
وقفت توليب بعصبية : وشووو ؟ الراسي ؟
ابو راكان : ايه الرااااسي ...
توليب : ....................................
اشوفكم بالبارت الجاي
توقعاااااااااااااااااتكم ؟
توليب توافق ؟
وش بيصير على راكان ؟
فواز هل بيسكت لفيصل ؟
تالا & فيصل وش بيصير فيهم ؟ هل توافق تالا ؟ هل يبقون سوا ؟
ماجد هالزفت وش تتمنون يصير فيه ؟؟؟ >> سؤال حلو صح ؟هههههههه

نهاية البارت الـ 27

<< البــــــــــــــارت الــ28 >>


ابو راكان : شفتوا الرجّال اللي جاني قبل شوي ؟
تولين وتوليب : ايوة ؟
ابو راكان : جاي يخطبك يا توليب
توليب بزمة شفايف مغرورة : ومين يكون ؟
ابو راكان : طلال الراسي
وقفت توليب بعصبية : وشووو ؟ الراسي ؟
ابو راكان : ايه الرااااسي ...
وقفت توليب شوي وسكتت ( اها ... فهمت حركتك يا ذكي ,, تبي تنرفزني مثلا ؟؟ ههههههه طحت ومحد سمّى عليك
انا بنت الصقر يالمغرور ... طيب مو مشكلة انا ادري اذا رفضت ابوي ما بيسكت وهو بيستانس خليني اقلب المقلب عليه ههههه )
ابتسمت بغرابة وابوها ضحك عليها ...
تولين : توليب وش فيك ؟
انتبهت توليب وابتسمت و سوّت نفسها مستحية ,,
رفعت تولين حاجبها بس هي عارفة توليب تكره طلال ... وراك شي يالمهوووية ادري فيك انا ...
توليب بصوت واطي : انا رايحة لغرفتي يبة
ومشت وهي مستحية ومتبسمة ..
ابو راكان : الله يوفقها ويتمم لها على خير مع طلال الراسي .. وعقبالك يا تولين
تولين بصوت عتبان على ابوها : يعطيك العافية يبة ... انا رايحة لغرفتي
... عند توليب بالغرفة جالسة تدور رايحة جاية وماسكة خصلة من شعرها وتلف فيها بصبعها
تزم بشفايفها ... تدوّر حل تكرّه فيه طلال بعيشته لازم القى حل اهبل فيه لين يعرف ان الله حق ,,,
على بالك مخفة انا ..... طيب ,, طيب مو مشكلة اعطيك على كيفك بالاول بس بالتالي بتصيح دم لانك عرفتني
دخلت تولين : وش عندك ؟؟ ليه وافقتي ؟؟؟ ادري ناوية على شي يا توليب
ضحكت توليب بقوووة
توليب : انتي الوحيدة اللي تفهمني
تولين وهي تصك الباب : لأني اختك
ضمتها توليب : الله لا يحرمني منك ... تعالي نجلس ..
جلسوا سوا جنب بعض
توليب : ناوية اهبل فيه ..
تولين : بس يا توليب انتي كذا تبلشين نفسك
توليب : انا مبتلشة فيه برضاي ولاّ غصب عني .. لكن هو تقدم لي عناد فيني بس هين انا غير عن باقي البنات
................................
بالشاليه ...
الشباب جالسين سوا ,,, ريان وناصر وزياد وماهر
ناصر وهو يشرب بربيكان توت >> ادمانه : اقول ريانوه .. وش سالفة سعود كل شوي طاير لألمانيا ؟
ريان وهو منسدح ومغمض عيونه : مدري .. سألته قال اغير جو
زياد : وراه سالفة
ماهر : انا بعد اقول كذا
زياد شغل السي دي على اغنية مجنونة ديانا حداد يحب الطق اللي فيها
وبدى يهز راسه والشباب يضحكون عليه
وقف ريان وشات برجله الجهاز وطفاه
ماهر : وش عندك انت ؟
ريان قام يتأفف بصوت مسموع : ياخي راااافع ضغطي ماجد ,, ما علي منه
بطنشه وبنت الراسي بتشووووف شغلها
ماهر وقف مصدوم : وش قاعد تقووول انت ؟؟؟ بتتحدى ماجد ؟
ريان : ياخي وش علي منه ؟؟؟ وش تفرق اذا الجوري ولاّ جوانا ؟ كلهم اخوات وبنات عبدالعزيز الراسي
زياد : لا تحط نفسك بورطة ما راح تطلع منها يا ريان .. وانت ادرى بعمك ماجد
ناصر يشرب ويضحك عليهم : ههههههه خلوووووه براحته هالحلووو ,, مصدق نفسه اقوى من ماجد
ضرب صدره بايده بقوووة .. وانا معاك يالحبيب هههههههههههههههه اشووووف وش بتسوي
ريان بابتسامة على جنب : ايه .. بتشوووفون وش بسوي
............................................

تالا ركبت التاكسي وراحت لبيت عبدالرحمن الصقر لتوليب
................
تولين : حياك تالا ... نورتي من زمان عنك
تالا وهي تعدل جلستها : الله يحييك تولين ,, النور نوركم وين توليب ؟
تولين : ليه ما مليت عينك ؟ ههههه عالعموم قايمة اناديها
شوي الا وجات توليب
توليب بمشيتها المغرورة : يا هلا ياهلا ... تالوووه الدبة من زمان عنك
ضمتها تالا بقوووووووة : وحشتيني توليب
توليب : هههههههه ادري انتي بعد ,, اصلا انا محد يقدر يستغني عني ههههههههه
طقتها تالا وبعدتها عنها : وخري بس .. ام الثقة الزااااااااااايدة يا شيخ ... شفتي اختك المغرورة يا تولين ؟
ضحكت تولين بقوووة هي وتالا وحتى توليب
الخدامة جابت العصير ..
توليب وهي تجلس : دريتي بآخر خبر ؟
تالا : وشو ؟
توليب : ولد الراسي خطبني
تالا : وشووووووو ؟؟ قالتها بعصبية
توليب : هههههههه هدّي اعصااااابك .. هو على باله بيقهرني كذا لأن ابوي بيغصبني
وما راح يرفض طلال الراسي وبعد انا رفعت ضغط ابوي بالفترة الاخيرة يبي يفتك مني ههههههههه
ضحكت تالا بقووة : انا بعد ... بس خلاص انا وابوي علاقتنا ببعض انقطعت .. انتي يا توليب ابوك يغليك عكسي انا ما اطيقه ولا هو يحبني
تولين : الطيوور على اشكالها تقع ... ههههههه انتوا عمري ما شفت مثلكم
تالا : ههههههههه بتتعودين ... وبتتعلمين بعد
تولين : لا شكرا راضية بنفسي كذا
توليب : هههههههههههههه تولين خايفة تصير مثلنا ,, عقدت حواجبها ... تعالي وش سالفة الطرحة اللي انتي لافتها ؟؟ غريبة مو عوايدك
ابتسمت تالا بحياء وهي تتذكر سواليف فيصل
تالا بصوت ناعم ببحة رجالية مميزة : هذي تالا الجديدة ,, انا بنت محترمة يا توليب
توليب وهي تصفق : ياهوووه .. عشنا وشفنا والله موووو معقولة مين اللي غير مخك ؟
تالا : فيصل
توليب وتولين ابتسموا لبعض وضحكوا على خفيف
تولين : من متى ؟؟
تالا : تذكرون ليلة ملكة بنت الراسي يوم طلعت معصبة ؟
توليب : ايه صدق وش سويتي ؟ فجعتينا على بالي بتفجرين المكان
سرحت تالا وهي تتذكر صوت فيصل الحلو وهو يغني ومقابلته لها والحوار اللي دار بينهم
تعدلت بجلستها وقامت تحكي لهم وش صار بينها وبين فيصل
توليب : لا صراحة انا مقدررررررر ,,, يا بنت حبيتي .. وانا اللي اخر شي توقعته بحياتي انك تحبين
تالا وهي تضحك بخفيف : ليه وش فيني ناقص ؟؟؟ عندي قلب وعندي مشاعر
توليب : يمكن مشاعر مدفونة هههههههه طلعت بس شفتي فصيييل
تالا : اسمه فيصل
تولين : ههههههههههههههههه حركات والله
توليب : هو ولد مين ؟
ضربت تالا جبهتها : يؤ ؟؟!!! مدري
تولين : يا سلام سلّم
توليب : خخخخخخ الحب اعمى ولاّ ؟
تالا : ههههههههههههه اعمى وعماني معه خخخخخ
..............................................
في مكان بعيد ..........
بألمانيا ... في مسجد ( عباد الرحمن ) في مدينة فرايبورغ
سعود كان جالس يقرأ قرآن >> سبحان من يبدل من حال الى حال
جاه واحد مبين على شكله ملتزم وجهه ابيض منوّر ومبتسم
ابو احمد : مرحبا
قفل سعود المصحف وبابتسامة تعب : مرحبتين
جلس ابو احمد جنب سعود
ابو احمد : انت اول مرة اشوفك هنا
ابتسم سعود بوجهه الشاحب : لا انا اجي اصلي وامشي هالمرة ما عندي شي جلست اقرأ قرآن
ابو احمد وهو يضحك : مبين عليك رجل اعمال ومشغول مرة
ضحك سعود : لا والله ... انشغل بس بمواعيد المستشفى ولاّ ما عندي شي ثاني
ابو احمد : اها .. الأخ دكتور ؟
وطى سعود راسه بحزن وألم وسكت لفترة ورفع راسه : لا والله .. مريض
اختفت الابتسامة عن وجه ابو احمد وبعدها حط ايده على كتف سعود وضغط عليه
ابو احمد ابتسم مرة ثانية بمواساة : لا تخاف ... ربك يحبك عشان كذا ابتلاك
سعود وهو يضحك بسخرية : لا والله يا عم .. ربي ابتلاني عقاب لي عالاذى اللي سببته للناس
فرك ايديه ببعض ونظراته جدية .. بس قريب الناس بتفتك من اللي أذّاهم
ابو احمد حسبه يتكلم عن نفسه : لا يا ابني لا تقول كذا ... الله كريم ويسامح اهم شي تتوب
مدامك تبت بصدق ربي ان شاء الله بيسامحك وبيغفر لك ربي غفور كريم ولازم انت ما ترجع للأشياء الغلط بس
ابتسم سعود برضا وتعب : مشكور يا عم ما تقصر .. رفعت معنوياتي ههههه الله يخليك لعيالك
ابو احمد ابتسم بضيق : كان عندي ولدين بس ربي اخذ امانته
ضاق وجه سعود ودمعت عينه : انا اسف يا عم ما كنت اقصد
ابو احمد ضحك على خفيف : هههههه ايش فيك ؟ انا راضي بقضاء ربي وقدره ومعليش انا انبسط لما اتذكرهم
لاني ببساطة ما نسيتهم ,, باقي عندي بنت عمرها 24 سنة هي اللي تهتم فيني بعد وفاة امها بالسرطان
سعود : الباقي بعمرك يا عم ,, الله يخلي بنتك لك
ابو احمد : ويخليك لاهلك وحبايبك
سعود : هههه ما عندي اهل ... ابوي ما ادري عنه وامي عند اهلها مع اخواتي الثنتين ومقاطعيني واخوي يشتغل مع عمي في اشغاله الوسخة
مالي الا صاحب واحد اعزه كثير لكني جرحته واذيته .... ااااخ يا عمي حياتي بلاوي الله لا يوريك منها شي
ابو احمد : معليش يا ابني ... الله اذا احب عبد ابتلاه ,, لازم تصبر وتحتسب وحاول ترجع علاقتك مع امك لانها جنتك ونارك
سعود ودموعه تتجمع : ما اقدر احط عيني بعينها يا عمي بعد ما خذلتها وضيعت تعبها ,,, بعد ما انكشفت باللي اسويه قدامها وهي اللي كانت تشوفني غير
حتى اخواتي يكرهوني .... وريان منشغل ما يدري عني ولا ايش فيني ,,, حتى البنت اللي عشقتها الحين بتصير لاعز اصحابي وانا بقيت وحيد
بعد ما جرحتها وغدرتها ,,, بعد ما خنت ثقة صاحبي فيني ... بعد ما اذيت بنات خلق الله وضيعت تعب رجال وهم يدورون عن لقمة عيشهم
انا مصيبة ... ما انصحك تعرفني يا عمي
ضحك ابو احمد : اهدى ... انت شوقتني اعرف عنك اكثر... وبنجلس سوا اكثر ان شاء الله الحين قوم نطلع مع بعض نتعشى برة وانا اللي عازمك لا تقول لا
سعود : ما اقدر يا عم عندي موعد .. كيماوي بالمستشفى الحين ... والله اني تعبت منه لكن امري لله
ابو احمد كشّر : سرطان ؟
بدى سعود يكح وطلّع منديله وحطه على فمه .. طوّل يكح بعدين شال المنديل اللي صار فيه دم
سعود وهو يتألم : ايه .. سرطان الرئة
ابو احمد : اعوذ بالله .. الله يكفيك شره ويعافيك
سعود : الدكتور قال مافي امل
ابو احمد يبتسم : خلي املك بالله كبير ... ياما قالوا هالكلام وبعدين تلقى المريض تعافى .. ولاّ ؟
سعود ابتسم على اسلوب ابو احمد الراقي بالتعامل : صح ... الله يسمع منك ,,, يللا بالاذن انا ماشي
ابو احمد : الله معك ..
....................
طلع سعود من المسجد وركب سيارته ... ومشى باتجاه المستشفى
رن جواله لقى رقم ماجد
سعود : الو ؟
ماجد : هلا بحبيب قلبي ... الولد المفضل هههههه
سعود : ايه ايه .. وش تبي ؟
ماجد : وش فيك سعووود ؟ صاير عليك شي ولا هبلت بك بنوتة ؟
سعود وهو يصارخ : انت عاااااااااارف ما بعد خزامى بنات بحياتي
ماجد : طيب طيب ... اهدى ,, ايه على فكرة خزومتك قريب عرسها على خالد
سعود وهو شوي ويبكي : ادري ... وباركت له سابقا
ماجد : اووووهو تطوراااات .. هههههههه صاير ذوق وش عندك ؟
سعود بضيق : اخلص ليه متصل وراي شغلات اهم من السواليف الفاضية
وقف سعود السيارة عند باب المستشفى ونزل
ماجد : عندي لك مهمة جديدة وعلى كيف كيفك .. بنت ولا البدر بنوره لكن ابوها تحداني وانت عارف وش مصير اللي يتحداني
سعود وهو يفرك ذقنه : ايه طيب يصير خير ... لما ارجع الرياض اشوف صرفة للموضوع
ماجد : لا تتاخر اهم شي ...
سعود : طيب طيب ,, يللا مع السلامة
ماجد : الا تعال وش عندك بألمانيا ؟؟ اشوف طوّلت
سعود : اغيّر جو لا اكثر ,, يللا باي
ماجد : طيب طيب .. باي حبيبي
قفل الخط وقام يشتم ماجد جوة نفسه بقهررررر

دخل للمستشفى بممراتها البيضاء والناس اللي تتألم واصوات ونّاتهم
بدى يكح وغطّى فمه بالمنديل تنهد بألم وهو يتخيل منظر خزامى بالفستان الابيض مع خالد
وطى عيونه بالارض كله منك يا ماجد ...................................
........................................
عند طلال الراسي بالمكتب
عزام جالس يتفرج بالملفات ومتملل
طلال قفل الجوال وهو يضحك من قلب
عزام : وش عندك ؟
طلال : هههههههههههههه بتزوجها ههههههههههههههههههه
عزام : مين هي ؟
طلال هدى شوي : توليب بنت عبدالرحمن
عزام : قصدك هذيك صديقة تالا ؟
طلال برفعة حاجب : ايه ... هههههه بتشووووف شغلها قريب ,, تصدق انا اساسا ما ابيها
لكن باخذها عشان اعلمها الادب بس
عزام : يااااخي سيبها بحالها وعيش حياتك ... ان كانت مؤدبة لنفسها وان كانت العكس الله يخلف ع ابوها
طلال : هههههههههههههههه تدري شلون ؟ انت بااااارد جدا لكن انا عكسك انت تعرف تطنش
لكن انا ما اعرف .... وهي بدت عناد وبالعناد محد مثلي

نهاية البارت الـ 28

<< البــــــــارت الــ 29 >>



راكان ينتظر جميلة بالمجلس في بيتها ,,,,,,,,,,,
دخلت جميلة بمشيتها الواثقة اللي تثبت وجودها للكل وتلفت الانتباه لها
وقف راكان كعادته احتراما لها
راكان : هلا خالتي
جميلة وهي تبتسم وتتقدم لتجلس عالكنبة : هلا فيك ريكو
ضحك راكان بقوة : ههههههه ريكو ايام زمان .. الحين راكان
جميلة : ههههههه لا ريكو الحين وزمان ,, عندي لسة صغير
راكان : ياحليلك يا خالة ... طيب لعيووونك اللي تبين تسميني حلالك
ايه وش صار على جوانا ؟ كلمتك ؟

وطت جميلة راسها بحزن : لا يا راكان ما كلمتني
كملت بصوت متألم وحزين يكسر الخاطر : ودي لو تكلمني ... ودي اسمعها تقول امي
راكان بمواساة : معليش يا خالة .. انتي عارفة الحين هي بحالة صدمة
اصبري عليها شوي بتعرف انها غلطانة وبتكلمك ,, انا اللي خايف منه انها تعلم احد باللي صار ويوصل لك ماجد
جميلة بصوت حاد وبجدية : ودي لو اشووووووفه ماجد لاقطعه باسناني
راكان : ماعليك منه .. ماجد علي انا
الحين خلينا بسالفة بنتك .. تبغيني احاول فيها شوي ؟؟
جميلة بحيرة : ما ادري يا ريكو ما ادري .. محتارة
كيف اخليها تحن علي وتكلمني ؟
راكان بابتسامة : خليها علي .. اوعدك قريب تكلمك وتسولف معاك وتناديك امي ,, شي ثااااني يالغلا ؟
جميلة بابتسامة حنونة : الله لا يحرمني منك يالغالي
راكان باختفاء ابتسامته : طلع ابوي متزوج اختك عذاري يا خالة
جميلة : ايه ادري
راكان : اللي قاهرني انه اخذ تولين لها واوهمها انها بنتها وتولين بنت امي ( المها ) شلون يقول لها انها بنت عذاري
ويوم كشفته رماني بالشارع عشان لا اعلم امي .... مسكينة تولين ودي اشوفها واحضنها واعوضها عن السنين اللي راحت هي وتوليب
اليوم ... اليوم بروح له ... وباخذ اخواتي منه
جميلة : بأي حق بتاخذهم ؟؟ هو ابوهم انت بس اخوهم
راكان وعيونه مركزة بالارض : ما علينا اول شي اهده بالسوق ولما يخسر باخذ اخواتي عندي
وقف راكان : بالاذن يا خالة انا ماشي
جميلة : اذنك معاك عيوني
طلع راكان وهو شااااايل هموم الدنيا على اكتافه
يحس انه مايل لجوانا ويحب يسمع اخبارها
يبي يرجع جوانا لأمها ويريح جميلة
يبي ينهي ماجد ,, يبي يدمر ابوه عاللي سواه فيه ااااااااااااااااخ يا ربي ساعدني
....................................
يوسف وياسر سافروا الشرقية ...
كانوا جالسين عالبحر اثنينهم بصمت
ياسر مكتف ايدينه ويوسف شبه نايم مغمض عيونه ومسترخي عالاخر
ياسر : اقول يوسف
يوسف : همممم؟
ياسر : متى بفتك من غثاها ؟
يوسف : هع مين ؟
ياسر : منار
يوسف : ههههههههههههه انت بلشت نفسك .. تصرف
ياسر : ايه ادري بتصرف ,, تدري وش بسوي
يوسف : وشو ؟
ياسر : بصارخ عليها
يوسف : لاه ؟؟ قوي ما شاء الله ..
ياسر: عمري ما رفعت صوتي عليها احتراما لها لكنها ما تستاااااهل الذوق وياها ما ينفع
يوسف : خليتها تستخف فيك من غبااااااااائك
ياسر : اااااخ يا قلبي
يوسف : وش فيه قلبك ؟
ياسر : قلبي اسير بنت عمي وللحين ما افرجت عنه
يوسف : انت متزوج يا ياسر ,, استحي على وجهك
ياسر : ايه بس هي مو متزوجة
يوسف : شلون يعني ؟
ياسر : بتزوجها
يوسف تعدل بجلسته ولف بقوووة لجهة ياسر : يللا عاااااد .. يعني انه طلال بيوااافق عليك
بعد اللي صار بينكم
ياسر : ما علي من احد ,, اقولك احبها
مسك يوسف من ياقة بلوزته وصرخ فيه . تدري شلووون احيها ؟؟ تفهم انت ولا ما تفهم
وخر يوسف ايد ياسر اللي مسك راسه : اهدى يا ياسر .. حركتك هذي بتزيد المشاكل وما راح ترتاح
بتتمشكل مع منار واهلها
ياسر : بالطقاااااااااق .. ما احبها ما اطيقها
كرهتني بعيشتي .... ليه سمعت كلام ابوي وتزوجت ؟؟ لو جلست شوي ورجعت بعدها لجوانا وش كان بيصير
يوسف : اللي فات مات ... بتفقد ولدك معاذ
سكت ياسر وعيونه بالارض وماسك راسه بايدينه
ياسر : جوانا بتعوضني
يوسف وقف وصرخ فيه : جوانا وجوانا .. انطم بس
انت واحد اناااااني يا ياسر شلون تتخلى عن ولدك ؟؟ شلووون ترضاها له يعيش بدون اب ؟
ياسر انا ماعدت اعرفك .. تغيرت كثير وربي
ياسر وقف : مافي احد يفهمني ... يوسف احبها .. تدري ايش معنى كلمة حب ؟ عشق ؟ مااا تعرفها ماقد حسيت بهالاحساس انت
يوسف وهو يدف ياسر : مييين قال لك ماحسيت ؟ شفت انك اناني وما كنت مهتم غير لنفسك ؟
انا احب يا حلوو ,, احب الجووري بنت عمي اللي بسبتك انت الى الان انا مو قادر اتقدم لها شفت كيييف ؟
بسبتك انت ساءت علاقتنا ببيت عمي , بسبتك انت تعذبت جوانا ,, بسبتك انت يا ياااااسر انا مو قادر اخذ اللي احبها
بسبتك انت ...
ياسر صرخ : بـــــــــس ,, بس يرحم امك بس .. كااااااااااااااافي طلبتك يوووسف كفااية مو قادر اتحمل
يوسف بعصبية ونظرات حادة : بسبتك انت عصبت انا ,, وانا اللي طووول عمري هادي كل شي تغير والسبة انت وطلال
حتى جوانا ,, على بالك بس انت التعبان والمسكين ؟؟؟ جوانا صايرة جاااااااااامدة انسانة بدون مشاعر
يوم امها ماتت ما بكت الا مرة وحدة بس قبل الدفن قولتك لو كانت جوانا الاولية وش كانت بتسوي ؟
كانت بتنهار عليهم وبتبكي بحرررقة جوانا طول عمرها كانت مراعية للي حولها مهما اذوها بس بعد اذيتك انت شوووف وش صارت ؟
كل اللي احنا الحين عايشينه بسبتكم
مشى يوسف وترك ياسر اللي شوي ويبكي حالته حاااااااااااالة
جلس ياسر عالتراب ودفن راسه بين رجوله بصمممممت >> هدوء ما قبل العااصفة
......................................
في بيت الراسي
جوانا تلبس عبايتها بالغرفة
دخلت الجوري بسررررعة : هااااه جوانا ؟؟ ماخلصتي
جوانا : وش عندك مستعجلة ؟
الجوري : ابدا بس ناخذ السواق قبل لا تاخذه خزوم
جوانا : ههههههه طيب
جوري : بسرررعة بسررررعة
ونزلت تركض بالدرج ... ووراها جوانا نازلة عادي
خزامى لمحتهم وهي طالعة من المطبخ
خزامى : هيييييييييييييييه الجووووري ... لا تاخذوون السواق بيوديني عند روبي اليوم
جوانا وهي تضحك بمكر : عند روووبي ؟؟؟ ليش مو عند دانا ؟
خزامى وهي تطلع الدرج جنب جوانا : كلي تبن يا قليلة الادب
جوانا ضحكت بقوووة : هههههههههههههههههه وش قلنا ؟؟ قلنا عند دانا انتي اللي تفكيرك ذاااك الشي
ضربتها خزامى ورى راسها : انقلعي
الجوري عند الباب : يللا جواااااااااااااااانا
مشت جوانا وهي تضحك وركبت بسيارة السواق ................
وراهم سيارة تراقبهم بس ما لاحظوها
: قولتك وين بيروحون ؟
: مدري .. خلينا وراهم وبس
.....................
حركت السيارة الكحلية المرسيدس وراهم
عند الاشارة .......
بالسيارة الصفراء الرينج روفر
: هيييييه شوف شوف هذي جوانا
: ايه هذي هي اخت طلال ,,,, خليك وراهم بس
: طيب طيب
.................
الجوري : محمد اسمع اذا قالت لك خزامى اختي ارجع لا ترجع
خذنا اول للبيت بعدين وصلها .. يعني طنشها فااهم
محمد : بس مدام انا ما اقدر طنش
الجوري : الا طنش .. وبتطنش ورجلك فووق رقبتك
جوانا : بس يالجوووري خفي عالرجّال .. ما عليك منها محمد بس اهم شي ودينا للسوبر ماركت ولا تمشي من دوننا
الجوري وهي معصبة : وبعدين انا مو مداام وش شايفني عمري 40 سنة مثلا ؟؟ انا ااااااااانسة كم مرة اعلمك
محمد المرتفع ضغطه من تحكم الجوري : حاااضر انسة .. انسة طيب انسة
الجوري : لا تعيدها الف مرة تراني اسمع من اول شي
جوانا بملل : جووووري بس انطمي خلي الرجّال بحاله .. سوق محمد ما عليك منها
جوري : اوووف ,, رجعت عالمرتبة بقووة
نزلو البنات للسوبر ماركت .... ووراهم اثنين
وهم يتسوقون ...
الجوري : جوانا .. شووفي هذا تتوقعين طعمه حلو ؟
جوانا بملل : مدري عنك .. اذا عجبك خذيه لا تزعجيني ادري فيك مثل كل مرة تسألين وتقلقيني وان قلت ايه رجعتيه وان قلت لا اخذتيه
والحل معاااااااك مدري
الجوري وهي تسكتها : بس بس مووو منك من اللي يسألك
جوانا : ليه تسأليني مدامك ما بتسمعين كلامي ؟
الجوري : شسوووي يعني دايم ما عندك ذوق بالاكل
سرحت جوانا وهي تتذكر .......
هي وياسر كانوا بالغرفة اللي فيها البوفيه دخلوها قبل العزيمة بدون محد يحس عليهم
ياسر بهمس : شلون قدرتي تجين ؟
جوانا بهمس : تسحبت وما حسوا فيني هههههه
ياسر : ما شاء الله امداك تلبسين عبايتك والطرحة ومحد حاس فيك ؟
جوانا : ههههههه ايه .. بس هين الحين بيفقدوني
ياسر ارتفع صوته شوي : طيب وش رااايك ورق العنب هذا ولاّ هذا ؟
جوانا بسررعة : اوووووش وطي صووووتك لاحد يسمعنا
ياسر حط يده على فمه : اووبس سوري , عالعموم وش رااايك
جوانا : امممم هذا اكبر
ياسر : دايم ما عندك ذووق بالاكل ,, كم مرة اعلمك ؟؟ شووفي
ورق العنب .....
جوانا تحرك فمها بالكلمات اللي يقولها ياسر لانها حافظتهم
ياسر : ورق العنب احلى شي فيه يصير طري ومليان زيت زيتون وحبوب الرز طرية مررة
ويصير متوسط الحجم موو كبير ولا ضعيف لان العصاقيل مو حلوة والكبير شلون بيدخل فمك ؟
طقها براسها .. لا تستهبلين علي ولا على ورق العنب تراه قطعة مني
ضحكت جوانا بقوووة : هههههههه قطعة منك اجل .. باااكلك
ياسر : اوووص وطي صووتك .. يللا كليني تراني ماالح
جوانا : وانا حلوووو
ياسر : قصدك حلوة
استحت جوانا ..... صحت والجوري تهزها
الجوري بخوف ومعالم وجهها مرعوبة : جوااااااااااااانا شوفي وراك
لفّت جوانا بقوووة وشافت ريان
ريان : هلا بحبي
جوانا : حبّك بررررررررررررررص ... وش تبي ؟
ريان : ابيك
جوانا : تخسى
ريان : من عيوووني ... امووت على ثقلك وربي بس ودي اجرب خفتك بعد كم شهر
جاء راكان من ورى الجوري وريان بلّم يوم شافه
سحب راكان الجوري من كتفها لوراه واشر لها تسكت جوانا ما لاحظت راكان اللي واقف وراها وقالت بصوت حاد واثق
جوانا : هههههه تجرب خفتي يااااااا حشرة ؟؟ انت ابن ابووك تقرب لي وتشووف وش بيجيك يا واااااااااطي
راكان بهمس جنب اذنها : هدي اعصابك انا جيت ... خليه علي وروحي كملي تسوقك عادي كأن مافي شي حصل
بس لا تطلعين من هنا قبل لا تقابليني عندي كلام لازم تسمعينه
طبعا جوانا متجمدة شوي وش هذا مين هو اللي قاعد يتكلم
لفت بشويش وشافت راكان
جوانا كانت مجمعة كلام بس كله ضااااااااع طاحت عينها بعيونه الذبلانة السووود
البنت ضيعت ...
لاحظ راكان انها تطالع بعيونه ابتسم عالمايل هو يدري ان عيونه حلوة يذكر ان توليب دايم تقول له
بس نمشي جنب بعض باي مكان اسمع البنات يهمسون يا لبى عيووونه النعسانة
انتبهت جوانا لابتسامته
جوانا بملامح جادة : وش جابك هنا ؟
راكان رجع يخفي ابتسامته : كنت ماشي وراك بالسيارة ... عندي لك كلام ضروري
توها بتتكلم ... سكتها ,, بس مو الحين وخري اشووووف مسكها من كتفها وقربها للجوري
طالع في ريان بحدة ورجع طالع عالبنات وابتسم
روحوا كملو تسوقكم وما عليكم من اللي صار
جوانا تناظره بحدة بمعنى ليش تلاحقني ومين تكووون عشان تسوي كذا
اما الجوري ابتسمت : شكرا .. هذي ثاني مرة تساعدنا فيها
راكان حط عينه بعين جوانا لين شالت عيونها ورجع ابتسم للجوري : ماسويت الا الواجب ,, يللا روحوا من هنا
لف على ريان : وانت امشي نتكلم برة
طلع ريان معه بس واحد ثاني ما طلع
ريان وراكان برة السوبر ماركت عند المواقف
راكان : وش تبي من البنت ؟
ريان : ابيها هي
راكان : مووو لك
ريان : الا لي
راكان : تحلم .. اللي افضل منك حط عينه عليها ابن ابوووك تقربها
ريان : وان قربت لها ؟
راكان : آخر يوم بحياتك
ريان : هههههههههههههه دايم تهدد وما يصير من تهديداتك شي
جاه بووووكس قوي لف وجهه على جنب
راكان : هاااه كيف البوكس ؟؟ ان شاء الله طعمه حلو
ريان نزل من فمه دم بسيط : هه .. طيب ,, سوى نفسه ماشي واعطى راكان ظهره ورجع لف بقوووة
عشان يرد البوكس
لكن طلع فواز بوجهه ومسك يده وسدحوه على وجهه بالارض
راكان : لا تلعب مع الكباااار يا وررررع ,, شيله يا فواز ووده المكان اللي بالي بالك
وبجيك بعدين ,,, خلك عنده ,, وانا بروح اشوف البنت واجيك
ابتسم فواز بخبث : وش بتقوول لها ؟
راكان ضوق عيونه : يصير خيييير استاذ فواز اللي مخقق عالعربجية هذيك
فواز : كل تبن تدري اني اكرهها
ضحك راكان بقووة : هههههههههههه اهم شي اني ترفزتك
مشى عنه ودخل السوبر ماركت

جوانا : وش تبي ياخسيييييييييس ؟
وهو مااسكها من كتفها على جنب ووجهه مقابل وجهها
ناصر : انتي لو تدرين وش ابغى قتلتيني ,, بس انا احب البنت القوية
جوانا وهي تحاول تحرر نفسها منه : والله لأورييييييييييييك .. بتندم على لمسك لي يالكللللب بتشوووف ماني بنت ابوي ان ما طلعتها من عيونك
راكان كان يدور عليها ولمح ناصر جااااء يركض
راكان بمنظر المنصدم الرافض يصدق الواقع : ناصر وخر عنها
التفت ناصر بقوووة
ناصر ترك جوانا اللي بدت تضرب فيه بس هو ما حس بضربها
ناصر منصدم : راكان ؟؟؟
راكان : ما هقيتها منك
قرب ناصر منه ودف جوانا : راكان ؟؟؟ وطى راسه شوي ,, مو مصدق اللي اشوفه
راكان : الحين انت بنظري مثلك مثلهم ,,, شغلك بتشووفه معهم كنت شي وصرت شي ثاني اخر شي توقعته منك
ناصر : الدنيا يا راكان
راكان : لا تتعذّر ... ما يغفر لك بنظري ولا شي
ناصر : راكان .. وشلوون بتنسى ايامنا سوا ؟ شلوون .. وذكريات الطفووولة
راكان : كنا ورعان يالحبيب ... وكبرنا وتغيرنا بس شووف الفرق بيني وبينك
انت مثل الكلاب ريان وعمه وسعود ... وانا شووف مثل مين
تمنيت اشوفك مرة ثانية واتطمن على احوالك وكنت خايف تكون ميت او شي .. لكن الحين تمنيت لو انك صدق ميت
ولا اشوفك بهالمنظر ومع هالكلاب
جوانا مبلمة من اللي تسمعه ... تحاول تفهم >> مثلكم خخخخ
راكان التفت على جوانا ... وطلعت الجوري من دورة المياه وشافتهم وشافت جوانا واقفة قربهم
الجوري : جوانا .. يللا عشان لا نتأخر
راكان وخر ناصر المنصدم من قدامه بايده بدون اي اهتمام له : لا .. لا تروحين .. اصبري
التفتت عليه جوانا وجوري حيرانة وش يبي من جوانا
جوانا : نعم ؟
راكان : في موضوع لازم تسمعينه
طالعته بضيق بمعنى مو قدام الجوري
فهمها راكان
راكان سوّى نفسه غلطان : انتي جميلة ؟ مالقى غير هالاسم
جوانا بضيق : لا
راكان : اسف .. كنت مشبه عليك
جوانا : مو مشكلة
مشت واعطته ظهرها وراحوا للكوفي شوب
جلسوا عالطاولة ومعهم الكوفي والشكولاتة
جوانا لمحت راكان من بعيد يأشر لها
جوانا : جوري .. بروح اكلّم جوال شوي وارجع
الجوري بخوف: ليه ؟؟ لا تتركيني لحالي يمكن يطلع لي ريان
جوانا : لا تخافين .... ما راح اروح بعيد ..
وقفت جوانا وبيدها الكوفي ومشت شوي بعيد عن مكان طاولتهم بحيث ما تشوفها جوري
جوانا بضيق : نعم ؟؟
تو راكان بيتكلم
جوانا : لحظة .. اذا كان عن جميلة ,, لا تتعب نفسك وتتكلم ما راح اسامحها مهما كان عذرها كان بالامكان تاخذني معها
ما اقدر اسامحها يا ....
راكان ابتسم : راكان .. اسمي راكان
جوانا ببرود : what ever >> أياً كان ,, المهم الحين تبي شي ثاني ؟
راكان : ايه ... شوفي ابسألك انتي ......
جوانا : انا وشو ؟
راكان : امممم .. انتي خبرتي احد باللي صار ؟ او ان امك حية
جوانا : لا .. لاتخااف انا عند كلمتي ما راح اعلم احد
راكان : ليه ؟
جوانا : وشلون ليه ؟
راكان : اقصد ليه ما علمتي دامك تكرهين امك ؟
جوانا بحيرة : ما ادري ,, رجعت بصوتها الجاد ,, بس مهما كان السبب ماودي اعرفه
راكان : انتي انسانة طيبة ... لكن تحاولين تخفين هالشي وهو واضح وضوح الشمس
جوانا لا تضيعين الوقت اللي يمشي من عمرك ,,, امك الحين فيه وتتعذب من سنين وهي بعيدة عنك
عالأقل عشان خاطر أغلى انسان عندك روحي زوريها وجامليها هي تحبك وتغليك انتي عندها بالدنيا
ما تشوفينها وهي تتكلم عنك شلون كانت قبل لا تشوفك .. ويوم شافتك ومن حركتك الاخيرة
تأثرت كثير وحتى الاكل ما تاكل .... لا تظلمينها
جوانا : اظلمها ؟؟؟ بحدة وعصبية .. اظلمها ؟؟ هي اللي ظلمتني
راكان باستعطاف : طيب معليييش ,, اعطيها فرصة
لا تصيرين قاسية .. ادري ورى ملامحك هذي في قلب دافي يحن ويحس باللي حوله
طلبتك ... لا ترديني هذا اول وآخر طلب يا بنت الناس عشان خاطر اغلى انسان عندك لا تتركينها وهي بهالحالة
جوانا بدت تتأثر : وانت وش دخلك بيننا ؟؟ ليه تدافع عنها وتساعدها ؟؟ هي دافعة لك
ضحك راكان بسخرية : ههههه .. مو كل شي بالفلوس يا بنت
جوانا .. انا امك ربتني
جوانا : مااااااااا شاء الله .. فيها الخييير والله تربي عيال الناس وتاركة بنتها
انت عمرك ما بتحس بهالشي اللي انا الحين احس فيه ,,, امي تخلت عني تدري وش معنى هالاحساس ؟
راكان بضيق : ايه ادري ..
جوانا : لا ماتدري
راكان : انا امك ربتني بعد ما طردني ابووووي من البيت فهمتي ؟
انصدمت جوانا وهي تشوف آثار الحزن اللي وضح بقووووة على وجه راكان وهو معصب
راكان : ابووووي .. ابوي طردني بالشاااااااارع الساعة 1 بالليل تتخيلين ؟؟
عالاقل امك شاريتك وما راحت الا بسبب وخلتك عند ابوك نايمة في بيت داافي يسترك وكله كان لمصلحتك انتي وابووك
ضحّت بمصلحتها عشاااااانكم وهذا جزاها من بنتها اللي كانت طووول عمرها تحلم تقابلها وتضمها
انتي ابوك ما طردك عشان مصلحته الشخصية وحياته وشغله ....انتي اللي عمرك ما راح تحسين بالاحساااس اللي انا احس فيه
وضرب صدره بقوة
بضيق ومسح عيونه اللي بدت تدمع وجوانا دموعها على خدها تنزل بصمت
رفع راسه وشاف دموعها
راكان وهو يتنفس بسررعة : آسف .. ما كان المفروض اتكلم عن نفسي ,, او عنك بهالشكل اعذريني
انا ماشي
جوانا : لا وهي تمسح دموعها ,, خذني لأمي
لف عليها بابتسامة : والله ؟
جوانا : طلبتك .. ابيها
وكملت تصيح ...
راكان : اهدي شوي .... الحين ما تقدرين اختك معاك
سجلي العنوان عندك ومتى ما قدرتي روحي لها
جوانا : طيب
طلعت دفتر صغير من شنطتها
جوانا : معك قلم ؟
راكان بابتسامة : وهذا القلم يا آنسة .. طلع القلم من جيبه وعطاها اياه
اخذته وكتبت العنوان ورقم جميلة
جوانا وهي ترجع القلم بابتسامة ناعمة : شكرا ,, يعطيك العافية ما قصرت
راكان وهو يدخل القلم بجيبه : ما سوينا شي والله ,, عالعموم اشوفك على خير
جوانا : اوكي
مشت بسرعة لجهة الجوري : يللا يللا قوومي بروح البيت
جوري بملل : لسة ما خلصت قهوتي
جوانا : يللا عالبيت بس
جوري رفعت عيونها لوجه جوانا عقدت حواجبها : وش هذا ؟؟ ليش باين على وجهك دموع ؟
جوانا وهي تمسح وجهها : لا ابدا بس الظاهر بدورة المياه جات على وجهي نقط موية ... يللا مشينا
طلعوا وراحوا للبيت ................
راكان راح لبيته وهو طااااااااااااير من الوناسة
دخل البيت وهو مبسووووووط شغل اللمبة ورفع الكاب عن راسه ووقف قدام المراية ولعب بشعره وهو مبتسم
دخل المطبخ واخذ له تسالي وبيبسي مايحبهم بس جاء على باله اليوم ياكلهم
نط عالكنبة وشغل التي في واسترخى بجلسته
رن جواله بعد نص ساعة وهو منسجم عالفيلم
اخذ الجوال
راكان : الوو ؟
فواز : سلاااااااام ... وينك انت مو قايل بتجيني؟ وبتتصرف مع ولد الرائد ؟
راكان عقد حواجبه ومسك شعره : يؤ ... والله اني نسيت
فواز وهو يضحك : هههههه اكيد بتنسى مدام بنت جميلة موجودة
راكان : طيب ضف وجهك ,, وش سويت عالزفت ؟
فواز : ماعليك حبسته عندنا وخليت رشيد يحرسه وانت وينك الحين ؟
راكان : بالبيت
فواز : جااااااااااااايك الحين
راكان : الله يعيننا على غثااااك بس ... هههههههههههه اوكي يللا بانتظارك
فواز : قااااااااااعد على قلبك هههههههههههههه
............................
ابو طلال رجع من جدة وجالس مع خزامى و فيصل بالصالة
دخلت جوانا ومعها الجوري وهم يضحكون لأن الجوري زلقت عند الباب وطاحت وهي متحمسة
اول ما شافوا ابوهم ركضت الجوري وهي تعرج على مكان طيحتها برجلها
اما جوانا كانت واقفة وهي متضااااااااايقة
هو كذب علي وما قال لي اني بنت جميلة
بس اكيد عنده سبب خليني ما اوضح له شي واسلم عليه عادي
قطع حبل افكارها صوت ابوها
ابو طلال : ما اشتقتيلي يا جوانا ؟
مشت جوانا بوتيرة سريعة وسلمت عليه باست راسه وخده
وهو ضمها بقوووة
ابو طلال : وحشتيني حبيبتي
جوانا بصوت عادي : انت اكثر يبة
اشر لها تجلس جنبه ووخّر فيصل من المكان
فيصل ضحك وقام
جلست جوانا وهي عاااااادية
ابو طلال : هله شخبار بناتي الحلوات ؟
الجوري : تمااااااااااااام بس قبل شوي احلى وحدة فيهم طاحت والتوت رجلها
خزامى : خييييييييير ان شااااء الله ؟؟ ام الثقة بس ,,,
ابو طلال : هههههههههه عساها تعورك ؟
جوري : شوي بس
ابو طلال : ما تشوفين شر يالغلا .... ايه والحلوة الساكتة ؟
جوانا : بخير الحمدلله ... طالعت بجوالها تذكرت رقم جميلة
اعذرني يبة بطلع ابدل عبايتي وثيابي
ابو طلال : طيب لا تتأخرين ارجعي مشتاق اجلس معاكم كلكم
جوانا : طيب
قامت وراحت بسرعة لغرفتها
جوانا نطت على سريرها ومسكت جوالها واتصلت على رقم جميلة وهي مغمضة
جميلة : الو ؟
جوانا سكتت : ............
جميلة : الوو مين معي ؟
جوانا بصوت هادي : انا جوانا
انصدمت جميلة وابتسمت ونزلت دموعها على طوووول : جوانا ؟؟ حبيبتي
كيفك يا بعد عمري ؟
جوانا اللي تسمع شهقات امها : بخير .. حبيت اسلّم عليك بس
جميلة : انا بس ودي اضمك ,, سامحيني يا بعد عمري والله آسفة
جوانا : بس يمة لا تترجين ,,, مسامحتك الغلط من ابوي يومه ماعلمني عنك
انتي كان عندك سبب وهو وش سببه ؟؟؟ يمة امنيتي انام وتمسحين على راسي
ياما تمنيت تصير لي
جميلة اللي تبكي بصوت مسموع : بتصير مليوون مرة مو بس وحدة ,, بتنامين بحضني
وبمسح على راسك وابوس خدودك واغطيك زين وانام جنبك
جوانا : اسفة يمة
جميلة : تكفيني منك هالكلمة يا يمة ما اقدر ازعل عليك ياحبي
جوانا : يقولون ما تاكلين .. اذا ما اكلتي زين بزعل ,, ترضينها ؟
جميلة : لا ياعيوني ,, اكيد ما ارضاها ,, وخلاص لعيوونك باكل
جوانا : قريب القى فرصة واجيك يمة
جميلة : بيتي وقلبي مفتوحين لك بأي وقت يا عمري لو بنص اليل
دخل طلال : جوانا ابوي جاء دريتي ؟
جوانا مسكت الجوال بايديها : ايه ادري
طلال : يسأل عنك
جوانا : جاية الحين ,, ليش ما تطق الباب قبللا تدخل
طلال : طقيته بس انتي بالك مو هنا ,, يللا انزلي وراي
راح وخلّاها .......
جوانا : يمة ,, بروح اشوف وش يبي ابوي واحاول اكلمك مرة ثانية
تصبحين على خير
جميلة : وانتي من اهله يا عمري .. الله معاك
قفلت الخط جميلة وهي فرحااااااااااااانة واخيرا
ما شاء الله عليك يا راكان شلون قدرت تغير افكارها
اتصلت على راكان
في بيت راكان ............
فواز : راكااااااااااااانوووووه جوالك يرن ما صارت تبدل بلوزة ؟
نزل راكان بالدرج يركض : ياخي احترت البس الخضراء ولا السوداء ؟
فواز : وكالعاااااااادة لبست الخضراء
ضحك راكان : احبها
فواز : مين بنت جميلة ؟
مسك راكان راس فواز وطقه : اصلا مو منك ,, هات جوالي
مسك الجوال
راكان : الووو ؟
جميلة : ريكوو حبيبي اخبارك؟
راكان : يا هلا والله بالغلا .. اخبارك انتي عساك مبسوطة ؟
جميلة : صوتك مبين مبسووووط ,, ايه انا فرحانة
راكان : هههههه عساه دوم يا رب ... انا متنرفز من واحد غثيث والله مو مبسوط

جميلة : هههههههههه كالعادة وانا مغمضة اقولها فواز
راكان : هههههههههههههههه في غيره ؟؟ ايه فواز
جميلة : سلم لي عليه
راكان : خالة جميلة تسلم على خشتك
فواز : الله يسلمك يا ام جوانا هههههههههههه
ونقز يركض بسررعة عشان لا يمسكه راكان
جميلة : هههه وش فيه هذا ؟
راكان بتصريف : انهبل .. ما عليك شكله مهستر اليوم
جميلة : جوانا كلمتني
راكان : والله ؟ شي حلو .. توقعتها تسويها
جميلة : وش سويت لها ؟
راكان : كسرت خاطرها هههههههههه ماعليك اهم شي كلمتك
جميلة : هههههه يا بعد عمري الله لا يحرمني منك ياااااارب
راكان : امين .. ولا يحرمك من بنتك مرة ثانية
فواز بالمطبخ : ااااااااااااااااامين ولا يحرمك منها
جميلة : وش يقول ؟
راكان : يقول اااااااااامين هالخبل
جميلة : ههههههههههههههه يللا ما اطول عليك تصبح على خير
راكان : وانتي من اهله
قفل الجوال وراح يركض لفواز ناااااااااااااوي عليه نية شريييييييييييرة ههههههههههههه


نهاااااااااااية البارت الـ 29

<< البـــــــــارت الــ 30 >>


نزلت جوانا ورى طلال وجلست معاهم بعد العشاء .............

فيصل يتثاوب ويتمطط : تصبحون على خير ,, والله تعباااااااااااان
وقف وباس راس ابوه وطالع بالجوري المنسدحة على كتف خزامى وضحك
طالعت فيه خزامى مستغربة وطالعت جنبها لقت الجوري نايمة
ضحكت معه ودقت الجوري بخفيف
خزامى : جوووري .. اصحي ,, روحي نامي بغرفتك
جوري وهي نايمة : لا يمة مابي
سكتوا كلهم بألم وابو طلال طالع بالارض بحزن
خزامى : جوووري اصحي
صحت الجوري وهي تفرك عيونها بشكل طفولي .. وقفت وراحت غرفتها بدون ولا كلمة
خزامى رن جوالها ...
طالعت لقت رقم خالد طالعت بالشاشة بصمت
خزامى : بالاذن
وقفت بتروح .....
طلال : مين ؟
التفتت عليه مستغربة
خزامى : لازم تعرف ؟
طلال : اذا كان خالد اعطيني اياه لا تردين
خزامى وهي معقدة حواجبها : ليه ؟
طلال : ما معي رقمه ,, وابيه بسالفة .. هاتي الجوال
وقف واخذه منها بعد ما مدته له
طلال : الو
خالد : الو ؟؟ هذا جوال خزامى صح ؟
طلال : انا طلال .. ايه هذا جوالها
خالد : هلا طلال .. شخبارك ؟
طلال : ماعلي الحمدلله ... المهم ,, انت متصالح مع سعود ؟
استغرب خالد السؤال
...............
خزامى كانت تتسمع عليهم بدون ما يحس طلال
خالد : يعني ... تقريبا تقدر تقول اني نسيت اللي صار واحاول افتح صفحة جديدة
طلال : انت تدري باللي سواه بخزامى
خالد : ايه ادري ,, بس هو الحين ندمان وتايب .. وغير كذا مريض
طلال : مريض ؟؟
خالد : ايه
طلال : وش عنده ؟ سخونة مثلا ؟؟ هه >> يتمسخر
خالد : لاوالله ,,, معاه سرطان الرئة
صدمة قوية بالنسبة لطلال
ضاعت فيها كلماته وجوه تبعثر
طلال بصدمة : سرطااان الرئة ؟
انصدمت خزامى بقوووووة وجاها الخبر مثل الصااااااااعقة تذكرت هالجملة ....
خزامى : سعووووووود ... الله يبليك بمرض يعذبك مثل ما عذبتني الله لا يوفقك
وطّى راسه بسرعة وطلع يركض ............ الله لا يسااااااااااااامحك يا سعود الله لا يسامحك))),,,,,,,,,,
يا ربي .. انا دعيت عليه ,,, صابه مرض
كله مني ,, يا رب اشفيه يا رب
طلعت تركض لغرفته وهي تبكي تبكي وما تدري ليه
انسدحت على سريرها ووجهها بالمخدة ... كل الذكريات الحين المسيطرة عليها كانت لها هي وسعود
وقفت عن التفكير شوي ... تعدلت بجلستها
فتحت درج الكومدينة تبي تحط السلسال حقها فيه لقت علبة صغيرة
يووووه فقدتها هالعلبة كثير هي واللي داخلها
هي الذكرى الوحيدة الباقية اللي ما قدرت اتخلى عنها منك
اخذت العلبة وفتحتها وهي تبكي
شافت صورة سعود جوة العلبة والدبلة اللي هي اختارتها معه
سعووووود انت رحت لكن ذكراك لسة موجودة
.............................
عند جوانا وابوها بالصالة
ابو طلال : يقول طلال انك ما كنتي على طبيعتك بالايام اللي راحت
وش صاير لك يا بنتي ؟
جوانا وعيونها مركزة بالارض : يبة ليه ما قلت لي اني بنت جميلة ؟
سكت ابو طلال منصدم
ابو طلال : ايه هي امك لكن اللي ربتك ام طلال مو هي
جوانا : يبة حرااااام عليك ,,, عالاقل كنت اعرف انها امي
بس كنت اعرف ,,,
ابوطلال : عالعموم ,, يا بنتي اعتذر بس شفت انه الافضل لك
وبعدين جميلة ماتت الله يرحمها ... انسيها
جوانا : انت نسيتها ؟
سكت ابوطلال بحزن
جوانا : يبة جااوبني .. نسيتها ؟
ابوطلال : لا ... ما قدرت انساها
امك كانت اروع انسانة شفتها بحياتي .. احبها كثير واغليها
جوانا : طيب ما زعلت ام طلال يوم تزوجت امي عليها ؟
ضحك ابو طلال : هههه انا تزوجت ام طلال على امك يا بنتي
عقدت جوانا حواجبها : بس ليش ؟ مو انت تحبها
ابو طلال : ايه .. وكنت مستعد اعيش العمر كله وياها بدون اطفال
لكن ابوي رفض هالشي وكنت وقتها عشرين سنة ... قال : يا تتزوج بنت عمك او انسى ان عندك اب
كان دايم يبيني اتزوجها لكن كنت ارفض قالولي مافي زواج من غيرها قلت اووكي
ومشيت معهم طبعا كنت صغير وقتها قالولي عمرك عشرين ولسة ما تزوجت ومصرين يزوجوني
خصوصا بعد ما تزوج عمك الفرنسية ام ياسر ويوسف ويارا
خافوا اسوي مثله ... قالوا اللي تبيها اخترت امك وقعدت انا وياها سنتين وهي ما جابت اطفال ولا حملت
زعل علي ابوي و غصبني اتزوج بنت عمي وطعته لعيون امك
امك رفضت اننا نهرب منهم مثل ما اقترحت عليها .. قالت ابوك بيغضب عليك بسببي تزوج بس لا تظلمنا
سكت وهو يرجع راسه لورى عالكنبة
جوانا تحمست مع القصة : ايوة ؟؟ كمّل يبة
ابتسم لها يوم شاف حماسها
ابو طلال : وشو بعد ؟؟ وبس تزوجت ام طلال وجابت اخوانك طلال وفيصل وخزامى
بعدين امك حملت وجابتك لي .. وبعدها ام طلال جابت جوري وبس
جوانا : وشلون كانت علاقتهم مع بعض ؟ اقصد امي وبنت عمك ؟
ابو طلال : هههههههه امك كانت عاقلة صحيح عنيدة ومثلك كذا ياويل اللي يأذيها بكلمة
بس كانت تسكت بكثير احيان احتراما لي عكس ام طلال اذا عصبت ما تحاسب على كلامها
جوانا : مين الشريرة ؟
ضحك بقوووووة ,, كان بيقول : امك
لكن سكت ....
ابو طلال : ثنتينهم ,, كلهم كانوا قويات وصعب التعامل معهم لكن امك تتفاهم مع الشخص وتاخذ وتعطي بالكلام
اما ام طلال لا ,,, بس كان رايي يمشي فوق الكل بما اني الرجّال
امك تقتنع وسهل اقناعها لكن ام طلال مشتغل وياها تهديييييييييد تمشي مسطرة
جوانا : هههههههههههههههههههههه اجل ام طلال عذبتك
ابو طلال : ههههههههههه كلهم عذبووني ,, كل وحدة من جهة وبشكل عذاب غير
جوانا : يبة تصبح على خير بقووم انام ,, وانت بعد نام مرتاح مافي عذاااب
ابوطلال : ههههههههههههه طيب
...............................
رجع طلال للصالة
طلال : يبة ,,, تكلمت مع جوانا ؟
ابو طلال : ايه ... بس شلون درت انها بنت جميلة مو عارف بس يللا يعني قلت لها انها ماتت
عشان لا تدور عليها وتتعب المسكينة مثلنا
طلال : احس ان جوانا تدري عن جميلة
لحظة ... يبة جوانا قالت ما راح اسامحها هي راحت وتركتني شلون عرفت ان امها راحت وخلتها ؟
ابو طلال : شلوووون ؟؟؟ متى قالت لك كذا ؟
طلال : وانت مسافر يبة
ابو طلال سكت وهو يفرك ايديه ببعض : بطلع اكلمها
وقف ابوطلال بيروح لجوانا
طلال : لا يبة وقف ,, يمكن هي تقصد انها ماتت وتركتها
ابو طلال : ما ادري ... يا رب يكون كذا
ما ودي تكره امها عشانها راحت وتركتها عندي
طلال بابتسامة : لسة تحبها يبة ؟
ابو طلال لاحظ انه زودها وهو يحكي عن جميلة اللي بنظره هجرته وراحت
ابو طلال : انت ما وراك دوام بكرة ؟
ضحك طلال درى ان ابوه يصرف
طلال : الا ... يبة ؟؟ بكرة بخلّي خطوبتي على بنت الصقر رسمية
وودي لو اخليها ملكة مرة وحدة
ضحك ابو طلال : هههههههه وش فيك مستعجل ؟؟ اركد خليك ثقيل
طلال بابتسامة مكر : انا ثقيييل يبة .. لكن براسي شي ,, ومنها نتعرف على بعض اكثر
تعرف لين الزواج خيييير
ابو طلال : الله يستر منك .. طيب بتفق مع ابوها
طلال : لا انا خلصت واتفقت وابوها موافق ,, كل شي ماشي تمام بس يالغالي ناقص وجودك
ابو طلال : ما شاء الله .. طيب من عيوني
.........................
بيت الصقر ابو راكان جالس بالمكتب عند اوراقه وشغله
ماري : نعم مستر عبدالرحمن ؟
ابو راكان : نادي لي توليب
جات توليب تركض بعد ما خبرتها الخدامة
توليب طقت الباب ودخلت
توليب : نعم يبة ؟؟ بغيت شي
ابو راكان : ايه بس اخبرك ترى ملكتك بكرة
توليب وهي مفتحة عيونها عالاخر : من متى ؟؟ وبأمر مين ؟
ابو راكان عرف انها بتعصب
قال بدون اهتمام وعينه بالورق : بأمري أنا ... ومن اليوم الموضوع
توليب : اووف لهالدرجة مضايقتك يعني ؟؟؟ عالعموم يبة ما يمديني اجهز
ابو راكان : اغراضك سبق وطلبتها ويتوصل بكرة الساعة 7 الصباح يعني كل شي جاهز
وفستانك اللي اخترتيه من يومين هو اللي طلبته لك
توليب بزمة شفايف : طيب
راحت لغرفة تولين اللي جالسة تقرأ ومنسجمة
توليب : اووووووف
وجلست عالسرير بقوووة
تعدلت تولين بجلستها : وش عندك تتأففين ؟
توليب : ابوي قال ملكتي بكرررة .. شفتي شلوون يبي يتخلص مني بأسرع وقت ممكن ؟
تولين : ههههههههههه كله منك طلعتيه من طوووره لين قال يا شيخ خليني افتك من هالنشبة اللي واقفة في بلعووومي
وياااحظي .. مين ماخذة ؟؟ طلال الراسي الله يعينكم على بعض ما تنفعوووون
توليب : هههههههههههه الله يعيني بأتحمل غثاااااه بس هين أنا بوريه هالمغرووووور
تولين : تكفييييين اللي يسمعك يقول متواضعة
توليب : هههههههههه ايه الغرور يليق على بعض ناس بس البعض الثاني ما يليق عليهم ابد
تولين : يااااااااااااااااربي عالثقة ... ما اقووول الا الله يعينك يا طلال
توليب : شوووف كيف .. وطقتها .. قولي الله يعينك يا توليب عالنشبة هذا
تولين : ههههههههههه طيب طيب ,, روحي على غرفتك ولا اجلسي وانتي ساكتة ابغى اخلص
هالكتاب
ورجعت انسدحت وكملت قرائتها
توليب بطفش : يااااااااا شينك جيت عشان اسولف وياك والاقيك مو فاضية لي
قامت وراحت لغرفتها .................
..............................................
بيت راكان الصقر ........
فواز ماسك الثلج وحاطه على رجله وراكان ماسك المخدة ومنسجم مع الفيلم
فواز بألم : ااااااااه الله يقطع ابليسك شوف وش سويت فيني ؟
راكان وعيونه عالتي في : اووووص ولا كلمة ,, لما يجي البريك بكلمك
اول ما جاء البريك
راكان : عشان مرة ثاااااانية تبطل شغل الورعان والحركات هذي ,, من اول وانت تحارش وانا ساكت لك
فلّيتها وجاك حقك ...
فواز : حقك تنكسر رجلي ؟
راكان : من غبائك متخبي بالمطبخ شسوي لك ؟؟ كنت بأفرشك بس لما زلقت قلت حقه جاه من ربي
خلاص نعتقه لوجه الله وان زودها بأوريه
فواز : ياااااااااااااحنوووون
راكان : ههههههههههههههههههه
فواز : طيب يا ......
طالعه راكان بنص عين : يا وشووو ؟؟
فواز : يا راكان
راكان : ايه كذا
فواز : هين بوريك بس خلي رجلي تطيب
راكان : ههههههههههههه طيب
.......................
اليوم الثاني .................
جوانا لبست فستان اسود ناعم بشريطة حمراء تحت الصدر وسااادة
شعرها كيرلي وميك اب ناعم
الجوري فستان فوشي قصير مطلعها كأنها من افلام الكرتون شعرها ستريت هي ويارا نفس الشي
خزامى فستان ليلكي غاااااااامق يهبل مخصر عليها وشعرها بتسريحة حلوة وميك اب ثقيل
راحوا كلهم لبيت ابو راكان لأن الملكة عائلية
يارا كانت طول الوقت على اعصابها ومتضايقة ,, اليوم بيتزوج طلال
اليوم .... يا ربي ساعدني ,,
مو انا نسيته ؟؟ وش صاير فيني اليوم ؟
يوسف حضر الزواج لكن ياسر لا
عالساعة 8 كل الناس جات طبعا كثير من جهة ابو راكان وناس يعرفهم ابو طلال موجودين
........................
راكان في بيته لابس ثوبه وكاشخ وكان يرش العطر على الثوب
جاء فواز : على وين يالزين ؟
راكان وهو مبتسم : اليوم ملكة توليب
فواز : حركات والله ... وبأي صفة تروح ؟
راكان : اخووها .. ومنها يدري عبدالرحمن اني رجعت
فواز : اصبر طيب بجي معاك
راكان : يللا
راح فواز يلبس .................
عند توليب بالغرفة ............
تولين وتالا : ما شاء الله طالعة خقق
تالا تصفر بقوة : الله يعينك يا طلال شكلك بتطيح علينا اليوم من كثر ما انت خااااق
توليب : ههههههههههه
تولين : اليوم بتصير اكشناااااااااااااات بينهم وهذا وجهي
تالا : لالا انا ما اقدر ياحلوووووو
ضحكت توليب بعدين انتبهت
توليب : يؤ يؤ ... تالا انا نسيت جوالي تحت بالحديقة عند مدخل البيت
تكفين انزلي جيبيه
تالا : اوووكي من عيوني
وطلعوا البنات عشان يشوفون الحضور ويستقبلوهم وراحت تالا تجيب جوال توليب الخبلة
نزلت تالا برة البيت بعبايتها وراحت للمكان اللي قالت لها عنه توليب
واخذت الجوال ولفت بترجع من وراها جاء الصوت
طلال : انتي هنا ؟
لفت عليه وكشّرت : وععععع الله يعينك عليه يا توليب على هالغثيث
طلال : انتي يالمخفة استمتعي اليوم وخذي وقتك مع صديقتك لانها لما تصير على ذمتي
راح تحلمييييين تشوفينها بس ما بتقدرين وشي طبيعي لاني انا اللي بمنع هالشي
ما يشرفني زوجتي تمشي مع بوية مثلك
فيصل كان يدور على طلال بأمر ابوه وشافه وسمع الكلام الموجه لتالا
فيصل بصرخة قوية : طلاااااااااااااااااال
التفت عليه طلال وتالا بعد
طلال : نعم فيصل ؟
فيصل : وش هالكلام اللي انت قلته ؟؟ تدري مين هذي ؟
طلال : ايه ادري .. بووووية بنت ....
فيصل : لا .. هذي خطيبتي
طلال بصدمة : وشوووو ؟؟
فيصل : اللي سمعته
طلال : تدري مين هذي ؟
فيصل : طلال لو سمحت عن الغلط .. تراك غلطت عليها بما فيه الكفاية
وانا ما اسمح لك وانا موجود او غايب تغلط عليها
طلال : يااااااااحمار يا ابله هذي بنت ماااااااااااجد عدو ابوووك
انصدم فيصل : نعم ؟؟ لالا اكيد انت مشبه
طلال : ياغبي اقول لك هي بنت ماجد
التفت فيصل لتالا اللي زاد كرهها لابوها الحين
فيصل : تالا تكلمي ؟
تالا وعيونها بالارض : هذي الحقيقة .. انا بنت ماجد الرائد يا فيصل
طلال بضحكة مسخرة : هههههه شفت كيف ؟ انا ما ارضاها لأخوي ياخذ حثالة
جاه بوكس طااااااااااير من فيصل
فيصل : لا تغلللللللللللللللط الف مرة قايل لك
فهد ويوسف شافوهم وركضوا لهم
طلال ماسك مكان البوكس : تضربني عشان هذي
فيصل : هذي خطيبتي وقريب زوجتي ما اسمح لك تغلط عليها
طلال وهو يمسك نفسه : لو ما انت اخووووي كان قتلتك
لكن يا فيصل ... انت انسان غريب
بتاخذ بنت ماجد بعد كل اللي صار ؟؟ بتاخذها ؟
فيصل : احبها
انصدموا كلهم حتى تالا
فيصل : وهي مو مثل ابوها ,, هي احسن منه بكثير ومستواها عاااااالي
ما اسمح لاحد يهينها فااااااااااهم ؟؟
قالها بتهديد وهو مقرب لطلال والشباب ماسكينه
يوسف : فيصل استهدي بالله
فهد : فصووول خلاص اهجد
طلال : السالفة ما انتهت يا فيصل .. يصير خير بعد الملكة
مشى وراح عنهم لمجلس الرجال
تركوه فهد ويوسف بعد ما طلب منهم يتركونه
فيصل : تالا ... الموضوع كانه ماصار شي لا تخافين
مشى وتركهم
لفت تالا بتمشي عنهم
فهد : شفتي وش سويتي ؟؟
وقفت تالا وهي معطية فهد ظهرها
فهد : انتي بتفرقين بين اخوين وبتفرقين الولد عن ابوه
اتركيه احسن لك .. روحي وخليه بيزعل شوي بس بينساك
اذا صرتي قدام عيونه وموجودة قريب منه ما راح يخليك فيصل عنيد مثل اخوه
لكن اذا رحتي عنه بيكرهك روحي

مشت عنه تالا وركضت للبيت
دخلت بسرررعو وعلى طووول لدورة المياه
حسبي الله عليك يا ماجد دمرت حياتي وشخصيتي وكل شي وش باااااااقي ما دمرت


نهاااااااااااااااية البارت الـ 30

تكملة البارت الـ 30 .................
دخلت بسرررعة وعلى طووول لدورة المياه
حسبي الله عليك يا ماجد دمرت حياتي وشخصيتي وكل شي وش باااااااقي ما دمرت
بكت بحرقة وقهررر ... تحبني يا فيصل مين اللي كان متوقع هالشي ؟
وطلعت ولد الراسي اخو الكلللب طلال ,,, يمكن كلام هذاك الولد صح
يمكن المفروض اطلع من حياته واخليه عشان لا يتمشكل مع اهله بالاخير انا بنت الرائد وهو ولد الراسي
ما ننفع لبعض ,,,,,
......................................
بعد الزفة توليب وطلال بالغرفة لحالهم ........
طلال بجد منبهر بشكلها طالعة تخقق بس مسوي مو مهتم
طلال وعينه قدام : غريبة انك ما اعترضتي ولا شي
توليب بصوتها المغرور كالعااادة : اعترض على ايش ؟
طلال : على خطوبتنا ولا هذي ابوك غاصبك عليها خليها على جنب
وعلى انه تصير ملكتنا اليوم ؟؟
توليب : ههههه لمعلووماتك انا محد يغصبني على شي
انا وافقت عليك تدري ليش ؟؟ لمصلحتي وثاني شي مجهزة لك كم سبرايز حلو اكيد بيصدمك
هههههههههههه اما عن ملكتنا ابوي اللي حددها وانا اثق براي ابوي
طلال بضحكة استهزاء : هههههه ومين قال ابوك اللي محدد يا روح امك ؟؟
توليب : اجل مين ؟
طلال : انا يا قمر ,,, انا اللي قايل له ابي ملكتنا اليوم عشان اوريك بس ما تستخفين فيني مرة ثانية
الان انتي زوجتي وبكيفي وانا اللي محدد وانا اللي مخطط وانا اللي بأمري يمشي كل شي
ويوم زواجنا انا اللي بحدده بعد لو اخليه بعد يومين مافي مشكلة ولا ؟؟؟ وش رايك
توليب بعصبية لفت عليه : مو على كيف ابووك القصة .. يوم الملكة وقد حددته اوووكي
عديناها لكن يوم الزواج ياعمي طيييييييييييير بس ,, وبتشوووف مو انا اللي امشي ورى امرك
طلال قرب منها بسرعة مخيفة كعاداته لما يعصب
طلال وهو مقابل وجهها : اطييير؟؟ تبغيني اطير
توليب : وانقلع بعد
طلال : بتشووووفين
وقف واتصل على ابوها قدامها
طلال : الوووو هلا ابو راكان
.....
طلال : ابدا مافي شي سلامتك
بس بغيت استأذنك باخذ توليب معاي الليلة تعرف خلاص الحين هي زوجتي
وقفت توليب متنرفزة وصرخت : لا يبة مااااابي
مسك طلال فمها وهو يضحك : اووكي اوكي ,,, يصير خير يعطيك العافية
قفل الخط وتركها وهي دموعها بعيونها
طلال : البسي عبايتك وبعد شوي بتكونين في بيتك هههههه
توليب : انت وشوووو ؟؟ ماعندك قلب ؟ ماتحس
حرااااااام عليك خاف ربك ترضى يصير بأختك كذا ؟
الله لا يساااااااامحك
لأول مرة يسمع منها هالنبرة وشاف دموعها اللي تنزل غصب عنها ومشت عنه وخلته
جلس اول شي عالكنبة وجلس يفكر وشلووون اطلب اني اخذها معاي صدق مجنوون
بيقولون عني مهبووول وش عنده هذا ؟؟ طول عمري ثقيل وفاهم بهالحركة بجيب الكلام لنفسي
بس خلينا نبطل منها مدام هي انكسرت وهذا اللي ابيه اشوفها كذا مو تتحكم
وقف وراح للرجال ......
كان بالمجلس راكان وفواز بس ابو راكان ما انتبه لهم
قرب راكان من طلال : سلام .. الف مبروك يا عريسنا
طلال : ههههه الله يبارك بعمرك
راكان : حطها بعيونك تراها غالية
طلال استغرب : ومين تكون انت ؟
راكان : اخوها , راكان
طلال : هههههه يالحبيب راكان متوفي
راكان : لا حبيبي .. راكان واقف قدامك
مشى عنه وسلم على ابوطلال بعدين وصل لأبوه
راكان : الف مبرووك ابو راكان
ابو راكان دقق بالملامح مو غريبة : الله يبارك بعمرك
راكان : زين ما اخترت لها .. بس عساها موافقة مو مغصوبة
ادري فيك اللي تبيه يتنفذ فوق خشم الكل
ابو راكان : ومين انت عشان تتكلم ؟
راكان : ههههههههه ما عرفتني ؟؟ توقعتك بتعرفني من صوتي وانت مغمض
ابو راكان : مين انت اخلص ؟
راكان : كابوسك ,,, انت نسيت اللي سويته فيني ؟
توقعت انك بتطلع منها مثلا بهالسهووولة ؟؟ توقعت اني ما راح اجيك مرة ثااانية ؟؟
يا ابو توليب .. انا ابنك اللي انت رميته بالشاااارع
صرت اقوى .. صرت افضل
صرت قاااااااادر اطيحك من السوق برمشة عين واطلعك برة كلياً
رجعت ... انا راكان يا ذكي ,,, رجعت وبقوووة بعد
انا رايح اسلّم على توليب واباركلها وابن ابوه اللي يوقف بوجهي
.......................
طلال سمع الجملة الاخيرة وشاف وجه ابو راكان شلون منقلب ومصدوم ومصفر
يا رب من وين طلع لنا هذا ؟
,,,,,
دخل راكان وطلب من الخدم ينادون له توليب اللي جالسة تصيح بغرفتها
طلعت تولين تنادي توليب
دقت الباب
تولين : توليب يا عروووسة ,, عادي ادخل
توليب : ادخلي
دخلت تولين وشافت منظر توليب اللي يقطع القلب
دخلت بسرعة وسكرت الباب وضمتها
تولين : وش صاير ؟
توليب : يقول بياخذني معه
تولين : يخسى ,, ما يقدر
توليب : اقول لك اتصل على ابوي قدامي
تولين : وايش قال ابوي ؟
توليب : وااافق طبعا
تولين : في واحد تحت يبيك مدري مين هو
يقول : معاي وردة بيضاء
نقزت توليب : وشو ؟؟
تولين : يقول معاي وردة بيضاء
وقفت توليب قدام المرايا وعدلت مكياجها بسرررعة ونزلت تركض وسحبت تولين معاها
دخلت للغرفة اللي قالوا لها عنها وشافته
ابتسم وهو يطالع فيها وبفستانها وشكلها
ركضت عالسريع لحضنه وضمها
وتولين واقفة بشكل غريب مين هذا ؟
توليب وهي تبكي : راكان
راكان جلس يضحك : حبيبتي .. كيفك يا قلبي ؟؟
الف مبروك ... احلى عريس واللي الكل يتمناه صار من نصيبك يا حلوة
توليب : لا تخليني اروح معاه اليوم تكفى راكان
راكان : هههههه وشو تروحين معاه تستهبلين ؟؟
هو اساسا راح لبيتهم مو فيه
توليب عقدت حواجبها : بس هو قال لي ....
راكان : يمكن يستهبل عليك اكيد عاندتيه
توليب : هو اللي عاندني ومسوي قوي
راكان : توليب انتبهي لا تستهبلين مع طلال تراه مو من النوع اللي ينسى ويمشي
توليب : طيب ما علينا شلووونك انت ؟؟ وش اخبارك
راكان : طيب بشوووفتك يالغلا لف بوجهه لورى وشاف تولين
راكان : هذي تولين ؟
توليب : يب .. هذي اختنا
وخر شوي عن توليب
راكان : تولين ليه واقفة بعيد ... ما ودك تسلمين على اخوك ؟

تولين قربت بشويش : الحمدلله على سلامتك
راكان ضحك : الله يسلمك .. تعالي اشووف
قربت منه وضمها بقوووووة
راكان : تولين اوعدك اعوضك كل اللي فقدتيه بالسنوات اللي راحت من عمرك
ولف على توليب وهو حاضن تولين ,, وانتي بعد السنين اللي فرقتنا بننساها وبعيشكم حياة ثانية ومافي شي بيبعدنا عن بعض
وقفت توليب : يعني الحين وانت ضامها مو مشتاق تضمني ؟
ضحك عليها وسحب يدها وضمهم بقوة وهو يتوعد ابوه جوة قلبه
............................
تالا طلعت من البيت وحالتها تكسر الخاطر
راحت لغرفتها وجلست تصيح فيها ,,,,,
ليش انا كذا ؟ ليش كذا يصير فيني
ابوي اللي هو ابوي بايعني والناس كارهتني بسببه
انا بروح سويسرا هناك المفروض اكون مو هنا
وش اللي جابني للرياض انا ؟؟؟ هالمدينة هذي عذتني كثير معظم ذكرياتي السيئة فيها
يوم شفتك يا فيصل توقعت ان الرياض اخيرا حبتني وفيها شيء بيفرحني وينسيني عذابي
بس اكتشفت انه اسوء مقلب حصل لي ,,, اسوء ذكرى بعيش اعاني منها لسنيني الجاية
اااااااااخ يا رب ... الظاهر جلوسي هنا ما منه فايدة ماغير اعذب الناس واطفشهم وكلهم يكرهوووني
ويكرهون الزفت ماجد وما ينلامون انا بنته بالاخير .... رحيلي بيصير بمصلحة فيصل والجميع
بمصلحة توليب واختها وبمصلحة عائلة فيصل وانهم ما يتفرقون عن بعض
خلاص .... بكرة انا بمشي وبروح قبلها للشركة اللي يشتغل فيها وبحط له ظرف برسالة اودعه فيها واكرهه فيني
وبيعيش وبينساني .... وانا بعيش طووووول عمري اذكر حبه لي ومحاولته لتغييري لانسانة افضل
بعيش كانسانة افضل وبتغير للأفضل لعيونك يا فيصل انت الوحيد اللي وقف معاي .. وانا بسبب لك مشاكل
صدق ذاك الولد الافضل هو الهروووب
...........................................
سعود رجع من ألمانيا للرياض لآخر مرة مثل ما قال بنفسه
هالمرة بتكون الاخيرة لي هنا .......... بالرياض ذكرياتي مع خزوم وخالد وفيصل والشلة
ذكريات طفولتي وشبابي الضايع مع الزفت ماجد
ذكريات سيئة كثير بكل شارع فيها وبكل محل لي نقطة سيئة انا تركتها بأمر من ماجد
بنات يصيحون بسببي واهل يبكون على حظهم مساكين .. الله يكون بعونهم
ويريحني بسررعة وينسيني
وصل سعود للفندق واخذ له غرفة ونام فيها ...................
عند خالد
فهد : يعني شلوون يا خالد ؟
خالد : اذا تعافى سعود بسأل خزامى مين تحب اكثر انا ولا هو
وان اختارته بتركها له
فهد : الشغلة عبااااااااااااااطة ؟؟ تراها مو لعبة يا خالد
انت مرة وسعود مرة ,,, خلي مخك يشتغل شوي مو انت تحبها ؟
خالد : اعشقها .. تدري شلوون اعشقها ؟
بس هي بالها مو معي ... صحيح سعود اذاها بس هي تحبه واللي يحب صعب ينسى
تخيل انها نادتني ذاك اليوم سعود وما انتبهت بعد
سألتها وش قلتي قبل شوي ؟
قالت وشو ؟ قلت لك تحب المطر صح ؟
قلت وش ناديتيني ؟ قالت باسمك وش فيك
سألتها اسمي ؟ قالت ايه خالد وش فيك ؟
مو قادرة تنساه ... حاولت انسيها حاااااااااااولت اعيشها جو ثاني
صبرت بس كثير تعبت وهي ما زالت تغلط وتناديني سعود تتخيلني سعووووود
يعني تحب سعوود لو هي ما قالت ,, لو انكرت قلبها لسة عند سعود وانا تعبت خلاص
يا انا يا هووو تختار لها واحد وترتاح وتريحنا
فهد منصدم وهو يشوف حالة اصحابه شلون صايرة كل واحد له مشكلة شكل
فيصل مع تالا وطلال ومحمد مع اهله وبنت عمه اللي بيغون يزوجونه اياها غصب
وسعود ومرضه وخالد وخزامى ياااااااااااااااارب وش هذا ؟؟؟ لا يصير فينني شي بس
شاف خالد وهو يتكلم ومرة يطق الارض بايده ومرة يمسك بلوزته بقهر وهكذا
فهد : خاااااااااااااالد .. اذا تحبها لا تتخلى عنها
خالد : وسعوود ؟؟ انا محتاج سعود
خزامى تحبه هو انا مجرد وسيلة لها عشان تنساه اقصد تحاول تنسي نفسها
فهد : سعود ما ظنيت يتعافى لا تدمر حياتك بنفسك
خالد : اوووووف يرحم والديك غير الموضوع
وانسدح على ظهره بتعب وفهد طلع باكيت السجاير واخذ له وحدة
............................
توقعاتكم لهالبارت ........
توليب وطلال ونهايتها ؟؟؟ الجديد هالمرة ظهور راكان المعروف بحبه لاخواته
تالا وفيصل ؟؟؟ وش بيصير عليهم هل بتتركه وبتنساه وهو بينساها ؟
سعود وخالد وخزوم ؟؟؟ مين بياخذها ؟ هل بيرجعون اصحاب ؟
جميلة وجوانا ؟؟ قلتوا بيرجعون لبعض لكن هل يتقبل ابو طلال ظهورها ويسامحها ؟
طلال وفيصل ومشكلتهم الصعبة ياترى وش الحل ؟ وايش التصرف اللي بيتخذه طلال لفيصل ؟
فهد ؟؟ وش اللي مستنيه بالحياة ؟


