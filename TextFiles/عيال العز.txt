
" عيال احمد " " بو يوسف "

يوسف : 25 سنه .. شخصية قويه .. طيب .. متفاهم .. متزوج .. يشتغل بشركة الوالد .. عندهم شركة سياير .. ملامحه عاديه .. شعره ناعم .. لون عيونه سوده ..
امينه : 23سنه .. ما ترضى بالغلط .. تخرجـت من الجامعه وتشتغل بقسم المعاشات والتقاعد .. جـمـالـهـا بسيط .. شعرها طويل لين ظـهـرها .. لون عيونها عسليه ..
فيصل : 21سنه .. قلبه طيب .. لكنه يستهتر ساعات وما همه شي لو عصب .. وسيم .. شعره ناعم .. لون عيونه عسليه .. غرامه البطابط .. بالجامعه سنه 3 ..
نوال : 20 سنه .. بنت وسواسيه لابعد الحدود .. اتخاف من كل شي .. كله عبالها بتموت .. ما فيها جمال بس تعتبر بنت عاديه .. شعرها لين كتفها .. لون عيونها سوده .. بالجامعه سنه 2 ..
نواف : 18سنه .. ولد دلوع لابعد الحدود .. ما عنده شخصيه .. يتشبه بالبنات .. بختصار GAY .. وسيم اكثر من الازم .. يعني جماله جمال بنات .. شعره ناعم وطويل شويه ليمن اذنـه .. وقذلته 24 ساعه طايحه على عيونه .. لون عيونه عسليه بس هو دوم يلبس عدسات زرقه Lol.. بثانويه عامه ..
ساره : 16 سنه .. بنت رومانسيه شويه .. ما تحب احد يحكم رايه عليها .. عاديه .. شعرها طويل .. لون عيونها عسليه .. تحب الرسم .. باول ثانوي ..
ملاك : 15سنه .. هالبنت شكلها على اسمها .. جـمـيـلـه .. بس شيطانه وهم عنيده .. راسها يابس وما تسمع الكلام .. اللي ببالها بتسويه وما همها شي .. شعرها ناعم .. متوسط لا هو طويل ولا قصير .. لون العيون عسليه .. بثالث اعدادي ..
ناصر : 13سنه .. ولد حاله مثل اي ولد بعمره بس الفرق بينه وبين بقية اولاد مدرسته انه مغرور وشايف نفسه ليش انه عايش بـعـز .. هم شعره ناعم ولون عيونه سوده .. يموت بشي اسمه نت .. باول اعدادي ..

***************

احمد ( بويوسف ) : 45سنه ..هو الوالد .. شخصية قويه .. شديد .. ولما يعصب ما يعرف احد ..شعره مو ناعم وايد .. لون عيونه سوده .. يمتلك شركة سيارات .. ما عنده لا اخوان ولا خوات هو الولد الوحـيـد لابوه المتوفي .. بختصار الوريث الوحيد ..

***************

العنود ( ام يوسف ) : 38 سنه .. مرت احـمـد " بويوسف " .. شديده شويه .. شعرها ناعم .. لون العيون عسليه ..

***************

شيخه : 22 سنه .. مرت يوسف .. طيبه وهاديه وهم حلوه .. ما كملت الجامعه وطلعت منها وتمت بالبيت ..

***************--------------------------------------------------------------------------------

" بـيـت الـجـيـران " " عيال راشد " بومحمد "



ابوهم " راشد " متوفي وعايشين مع امهم" ساميه "وهم ناس فقاره وعايشين على قد حـالـهـم "



خلود : 24 سنه .. مطلقه .. بنت عاديه .. شعرها طويل وناعم .. لونه اسود .. ما كملت دراستها الثانويه وهم ما تشتغل ..



محمد : 22 سنه .. طيب وخـلـوق .. ما كمل الجامعه + يشتغل بشركة كيوتل ..



عايشه :19 سنه .. ملامحها حـلـوه .. طيبه .. تحب الناس .. بس وايد تتحسر لما تشوف ان الناس احسن منها .. هي بالجامعه سنة 1 .. شعرها تقريبا لين كتفها ..


حسن : 17 سنه .. صايع نوعا ما .. هو بثاني ثانوي بس ما يحظر وما يدري شي عن المدرسه .. طلباته وايد .. وامه متسندره من هالطلبات اللي ما تخلص ..






***************


ساميه ( ام محمد ) : 44 سنه .. عمرها كبير لانها تزوجت متاخر شويه .. مسكينه على قد حالها ويالله يالله تقدر تصرف على نفسها وعيالها اللي ما يقدرون شي ..


***************


" هناك شخصيات ثانيه بتظهر مع حـلـقـات القصه تدريجيا "


***************


" كالعاده وفي بداية اي قصه ما راح تشوفون احـداث من البدايه .. وان شالله مع المتابعه المستمره بتصير احـداث وايد .. وبالنهايه اتمنى ان القصه تنال على اعجابكم .. وهاللـه هاللـه بـالـتـعـلـيـق = (


" مـلاحـظـه "


" يـمـكـن بـقـصـتـي " عـيـال الـعـز " عـديـت الـخـط الاحـمـر شـويـه بـس هـذا هـو اللـي يـصـيـر بـمـجـتـمـعنـا "


" تحياتي : لـوريـنـا "


********
" قـصـتـي عـيـال الـعـز "


" الـحـلـقـه 1 "


" في يـوم لـعـن بـويـوسـف الساعه اللي حـمـلـت فيهـا مرته الـعـنـود ويابت نـواف"


صـرخ بويوسف صـرخـه قويه هزت البيت باللي فيه : انجلع اذلف بره .. لا بارك الله فيك ولا بالساعه اللي انولدت فيهـا ..


سال نواف بدلع :ليش يبه ؟ انا شـسـويـت الحين ؟


عصب ابوه اكثر :قلتلك انجلع لا ترفع ضغطي اكثر من ما هو مرتفع ! انجلع يالله ..


" مرته العنودحاولت اتهديه بس ما اقدرت .. وعيالهالـ 7 كانوا سـاكـتـيـن يشوفون المشهد بصمت .. لانهم تـعـودوا عليه من كـثـر ما هو يـتـكرر بالبيت "


سال نواف من يديد :انا شسويت الحين ؟


قرب ابوه منه وعطاه كف بويها يسنعه : ابيك تتسنع وتـصـيـر ريال .. خـل عنك حـركـات البنات هذي .. عيب عليك .. لا شكلك ولا مشيتك مشيت ريايل .. استح على ويهك عمرك الحين 18 سنه .. فضحتنا جـدام الناس وفـضـحـتـنـي انا جـدام الريايل .. يسالوني هذا الناعم ولدك ؟ والله استحي اقولهم اي .. بالله عليك انجلع شوف نفسك بالمرايا هذا شكل ريال ؟ ومستانس بعد حـاط كـحـل ومكياج ! ومخلي القذله عالوي ؟ هذي اخـرت الدلع والترف فيك .. حـسـبـي الله ونعم الـوكـيـل ..


" بعدها "


" ما قدر نواف يمسك الصيحه اكـثـر .. بمعنى " ما استحمل الـكـف " حـط ايده على ويهـا وقرب من امه يـصـيـح من صـجـه "


نواف : يمه .. شفتي الوالدشلون عطاني كف ؟ ايده ثقيله ! ذبحني !


" ما قدرت امه تعلق عليه او تقول اي شي .. لانهـا لو تـكـلـمـت الحين ابوه " احـمـد " بيعصب عليه وعليهـا .. فـكـتـفـت بالصمت "


التفت نواف لابوه المعصب يسال : شاسوي اذا انا مو ريـال ؟ يه .. اهو كل شي بالغصب يعني ؟


" انفجر ابوه اكـثـر .. كان وده يمسكه ويذبحه بيدينه بس ولده يوسف تـدخل بالوقت المناسب عشان ما تـصـيـر مذبحه بالبيت "


مسك يوسف ايد ابوه : اقول يبه .. بغيتك بشغله ما عليك امر !


^^


" هذا هو حال بيت بويوسف تقريبا كل يومين او 3 .. " نوافو " يختلق المشاكل بدون ما يحس انه طايح بمصيبه وابوه " احمد " على اتفه الاسباب تشوفونه يعصب عليه .. اما بالنسبه لامه " العنود " صج انها قويه وساعات السانهـا يكون طويل بس مو على بويوسف .. خاصه انها تزوجت وهي صغيره 13 سنه تقريبا بسبب المصالح المشتركه بين ابوها المرحوم وابو بويوسف المرحوم .. لهسبب قدر بويوسف من انه يتحكم فيهـا من اول يوم تزوجهـا .. المسكينه كانت بثاني اعدادي .. يمكن لهسبب بتشوفونهـا قاسيه شويه يمكن من اللي ياها بالدنيا ليش انهـا تزوجت غصبا عنهـا بسن طفولي .. على قولة ابوها المرحوم " البنت اول ما تبلغ لازم يزوجونهـا "

***************
" ببيت الجيران " بيت بومحمد "

" بدار ام محمد "

ما تعب حسن من كثر الطلبات : يمه انتي ليش جـذي ؟ عبالج ان الدنيا رخـيـصـه ؟ اقولج بعزم ربعي عالعشا .. ماعطتني 100 ريال بس ؟ عالاقل عطيني 400 ..

ام محمد " ساميه " : على قد الحال يا ولـدي .. من وين لي انا ؟

تحلطم حسن : شدعوه يمه على قد الحال ؟ قلنا مـساكـيـن وما عندنا فلوس بس مو لهدرجـه عاد !

" بعدها "

" دخـلـت عايشه بالدار تطلب" لو سـمـحـتـي يمه .. ممكن تعطيني700ريال ؟ "

" بحلقت امها بعيونهـا" بك بك بك !!700 عاد ؟ "

التفت حسن على اخته يسال : اشتبين بل 700 ريال الحين ؟ هذا مو وقت طـلـبـاتـج .. انا اللي طـلـبـت قبلج .. فلو سمحتي يعني اسحبي طلبج !

عفست عايشه الويه : عشتو .. يعني اذا انت طلبت احـنـا نسكت وما نطلب شي ! وانت متى ما طلبت ؟ حـيـاتـك كلها طلبات بطلبات ..

رد حسن متنرفز : انا ريال وطلباتي اكـثـر منج .. وبعدين انتي شـكـو اذا اطلب او ما اطلب ؟

عايشه ( بسخريه ) : سلامتك يا بابا .. البنات هم اللي طلباتهم اكـثـر ..

" بعدها "

" عـصبـت امـهـم عـلـى هـالـجـدال" اشفيكم انـتـوا الاثـنـيـن ؟ مـا تـسـتـحـون ؟ تـتهـاوشونعشان بـيـزات ؟ وانتي يا عوشو ما تقولين لي اشتبين بل700ريال الحين ؟ "

عايشه ( تتذمر ) : ابسوي لي عبايه للجامعه .. والله فشله جدام البنات ! كل وحده تلبس عبايه كل يومين وانا اتم بعباتي شهـر !

انصدمت امها : اشدعوه يا عايشه عبايه سعرها 700 ريال ؟ شناويه تسوين ؟ عبايه او فستان ؟

عايشه : يمه انتي شفيج منصدمه ؟ انا بسوي لي عبايه راقيه عالاقل اكشخ فيها بالجامعه جـدام البنات.. وهذي هي الاسعار .. وعلى فـكـره العباية اللي قيمتها 700 ريال تعتبر ارخـص عبايه اذا ما كان فيها موديل كشخه ..

ما اقتنعت امها : انا ما عندي فلوس لعبايه بقيمة 700 ريال .. اعطي منو ؟ واخـلـي منو ؟ بـروحـه اخـوج حـسـون طالب مني 400 ريال .. والمعاش كله 4000 .. شبيبقى لمصاريف البيت ؟

عايشه ( تسال ) : يعني شلون الحين ؟ ما بتعطيني ؟
امها : 200 ريال ما غيرهم .. تبينهم او ما تبينهم ؟

تحلطمت عايشه : اشدعوه يمه 200 ريال بس ؟ والله انها ما تسوي شي !

امها ( بجديه ) : تبين الـ 200 ريال او اعطيهم لحسون ؟

" تليقف حـسـون" لا يمه انا طلبت400مو200 ! رجـاءا لا تنقصين من عندج "

" سالت عايشه بعدها بحباط" ما ينفع اتخلينهم300عشاني ؟ "

امها : انا قلت 200 يعني 200 .. تبينهم او اعطيهم لحسون ؟

" حـسـت عايشه بالاحباط الشديد "okيمه .. عـطـيـنـي الـ200وامـري لله ="(

***************

" ببيت بويوسف "

" توهق يوسف وما عرف شيقول " اممممم "

" ساله ابوه" شنو يا يوسف ؟ ليش يبتني الميلس ؟ شنو هالشغله اللي تبيني فيها ؟"

" ما كان يوسف يبي يقول لابوه شي .. كان مـتـعـمـد يبعد ابوه من الصاله عشان ما يـنـفـجـر معصب من نواف .. ابتسم يوسف" سلامتك يبه .. مـاكـو شي "

تعجب ابوه : من شويه قلت لي ان اكـو شغله بتقولي اياها والحين تقول ماكو شي ! شسالفه ؟

تلعثم يوسف : اممم .. الصراحه انا ما بغيتك تـكـبـر السالفه بخصوص هالهيس نـوافـو .. مثل ما انت عارف هذا هو وهذي شخصيته ..

تنرفز ابوه : ليش ما خـلـيـتـنـي ابرد حـرتـي فيه من سواته واأدبه ؟ وبعدين لا تقول هذا هو وهذي شخصيته ! ماكو انسان يطلع من بطن امه بشخصيه .. بعدين هذا يسمونه منكر مو شخصيه .. هذا نوافو تدلع اكـثـر من اللزوم .. امك الله يهداها لما كانت تشوفه يلبس فساتين ما كانت تمنعه وتقول ما يخالف الولد توه صغير .. للاسف ما درت ان هالطبع يكبر مع الياهل من بدايته ..

تنهد يوسف : والله ما اعرف شاقولك يبه ! كل الكلام اللي قلته عدل بس مهما يكون هذا ولدك وهذي هي الحقيقيه !

ابوه : للاسف ما اتشرف اني اقول للناس هذا ولدي ! والله فشله !





***************
" عند باب الحوش الكبير ببيت بويوسف .. طلع نواف الخديه يغني وهو ماسك موبايله بيده .. انتبه له حسن ولد الجيران وقرب منه يسلم" السلام عليكم "

" رد نواف عليه وهو يتعبث بموبايله " Hi "

" تعجب حسن منه " اقولك السلام عليكم تقولي Hi؟ شنو هالسنع ! "

" رد عليه بنفسيه" اللي يكون .. انت بس احمد ربك لان واحد مهم مثلي رد عليك "

تمسخر حسن : ليش ان شالله ؟ ومن تكون عشان احمد ربي !

" شاف نواف حسن بنظرة غرور" يعني مو شايف بيتي وشكلي ؟ ما تعرف منو انا ومن اكون ؟ "

حسن : امبله الشيخ شايف وهم عارف وخير يا طير يعني ؟

" لف نواف عنه بنفسيه" اقول .. وخـر عني .. انا اعرف سوالف الشباب هذي .. بمعنى لا تتحرش فيني "

" استغرب حسن من كلامه وهم من طريقته بالتعامل .. هل ولد اللي قاعد يكلمه او بنت ؟ منظره الخارجي منظر بنوتي مع هالبودره اللي حـاطهـا بويها .. القذله اللي طايحه عالويه .. الصوت الرقيق الناعم .. البلوزه الضيجه الورديه والحركات الانوثيه " شـسـالـفـه ؟ "

ساله حسن محتار : اقول يا الحبيب .. انتوا عندكم حـفـلـه تنكريه هني ؟

عصب نواف على كلمة الحبيب : امبييه ! انت شقلت ؟ الحبيب ! يا ويلك ويلاه من حـبـيـبـي سلطون لو سمعك تقول لي هالكلمه ! بيسطرك !

" ما فهم حسن" انت شقاعد تخربط ؟ ومنو هذا سلطون ؟ "

" رد نواف متنرفز" انا مو قاعد اخـربـطok؟ انا اقصد سلطان حـبـيـبـي .. افهم عااد "

" ما استوعب حسن بالبدايه .. لكنه تدريجيا فهم السالفه وقعد يضحك على هالمسخره" الحمدلله والشكر يعني معقوله في ناس بالتفكير الشاذ هذا ليما الحين ؟ "

ساله نواف معصب : اشبلاك قاعد تضحك ؟ ما اعتقد اني قلت نكته !

" قال حسن بقلبه " والله انت بكبرك نكته "

"قال بعدها " اسمح لي يا الشيخ .. انا بس تذكرت شي وضحكت " سكت لثانيه .. سال بعدها" الا ما قلت لي انت شسمك ؟ "

" قال نواف عنه بنفسيه" نواف .. اسمي نواف بس ينادوني نـوف "

" مسك حسن الضحكه على كثر ما يقدر من هالاسم" نـوف "

" مشى نواف بعدها مطنشه .. حسن كان يشوف تحركات وتصرفات نواف البنوتيه وهو يقول بقلبه" الحمدلله والشكر "

*************" داخل بيت بويوسف "



" بدار ساره بالتحديد .. البنت بو 16 سنه .. كانت قاعده مجابله النت وفاتحه الماسنجر وتسولف فيه بحماس "

كتبت ساره بالماسنجر تسال : عيل ما قلت لي انت شسمك ؟

رد بكتابه :Nasser

" عفست ساره الويه .. قالت لنفسهـا " قطيعه نفس اسم نويصر اخـوي "

كتبت له بعدها : عاشت الاسامي يا ناصر بس ما قلت لي كم عمرك ؟

ناصر :20 سنه .. وانتي ؟
ساره : العمر كله ان شالله .. انا 16 سنه ..
ناصر : فديت هالعمر انا .. بس ما قلتي لي شسمج ؟

كتبت له : غاليه .. اسمي غاليه ^^

ناصر : عاشت الاسامي يا غاليه .. اسمج عجيب .. رهيب من قلب ..

استانست من هالمديح : Me’3see= مـيـغـسـي

رد متفلسف :Do’3ya= دوغـيـا

سالته بعدها : ما عندك كـامـيـرا ؟

توهق : للاسف No

انحبطت : امممم .. ولاحـتـى صوره شخصيه عشان اشوفك ؟

ناصر : هم No .. انـتـي ؟

كتبت له : امبله عندي .. لكن سوري ما اقدر اوريك +__+

سال متذمر : ليش عاد ؟

ساره : عشان اليوم الثاني تنتشر صوري بالنت واتوهق ها <__> ؟

مثل ناصر دور المسكين : افـاا >__< .. بس انا مو من هالشباب الحمير اللي ما عندهم ضمير عشان انشر صورتج والله ..

ساره : لا تحاول معاي .. قلت لك ما اقدر .. يعني ما اقدر !
ناصر ( يحاول معاها ) : انزين على الاقل شغلي الكاميرا @__@
ساره : ما عندي كاميرا ..
ناصر : عيل بكتب لج رقم موبايلي واتصلي لي الحين عشان نسولف ok ؟
ساره : اسفه .. هم ما اقدر ..

انحبط ناصر : شكو ما تقدرين ؟ كلها مكالمه او 2 .. بسمع فيها صوتـج الرقيق بعدها بسكر ok ؟

كتبت له : وانت شدراك ان صوتي رقيق ؟

رد عليهـا : ما هو امبين من اسمج الحلو .. غاليه .. معناته ان صوتج عـجـيـب !

كتبت له : مو شرط .. وايد بنات اسمهم جميله وهم اشيف ! وبنات اسمهم زليخه وجميلات !

" كتب لهـا" ما يخالف .. انا بسمع صوتج لثانيه وبحكم عليه اذا هو حلو او شين .. وهذا هو رقمي .... 588 "

" بعدها "


" انصدمت ساره من الرقم اللي تشوفه " ابييه ! هذا رقم نويصر اخوي "

***************
" عند باب حوش بيت بويوسف "



" طلعت ملاك بو 15 سنه للحوش تنادي " فصول .. فصول .. عفيه لفلفني معاك بالبطبطه الحين .. بليز "


" ما عطاها فيصل ويه " سوري ملاك .. انا مشغول الحين .. يعني ما اقدر "


" قربت منه تـترجـى" عفيه عاااد .. كلها عشر دقايق بس وبعدها رجعني البيت "


" تحلطم فيصل" ايه .. واذا شافونج ابوي او المطوعه امينو وانتي معاي بالبطبطه بيسون لنا سالفه من ولا شي "


ملاك ( تحاول معاه ) : انتي تعرف ان ابوي معقد وكل شي عنده عيب ! وامينه مطوعه كل شي عندها حرام وما يجوز ! بختصار هالاثنين معقدين من قلب .. شوف انا بلبس ثوب وبتلثم وبركب معاك ومحد بيعرفني .. بليز عاد !


" سكت ما علق "


" سالت بعدها بابتسامه "okفيصل ؟؟ يا احلى اخو بالدنيا "


" تنهد مستسلم " شاسوي فـيـج يا الحنانه .. اشوف بسرعه روحـي داري والبسي ثـوب وتعالي .. بس هاا مو تصيفين ! ترى والله امشي عنج .. فاهمه ؟ "


" تشققت ملاك من الوناسه " ان شالله "


***************


" مجددا بدار ساره "


" مسكت موبايلها واتصلت لـنـويصر اخـوهـا .. شاف رقم المتصل ورد عليها متحلطم" هاا ؟ اشتبين متصله ؟ "


ساره" بالله عليك هذا اسلوب واحـد يـكلم اخـتـه الكبيره ؟ "


" سال متذمر"OFF.. اشتبين الحين متصله ؟ بسرعه خلصيني ! "


ساره : انت اللي قلت لي اتصلك يا الشيخ !


تعجب : انا ؟


ساره : اي انت .. ليش اهو اكو غيرك بالبيت هذا اسمه نـاصـر ؟ على العموم شرايك بصوتي ! حلو او شين ؟


ما فهم : شكو انا اطلب منج تتصلين ؟ انتي اكيد حـلـمـانـه او تتوهمين ! اما بخصوص صوتج يلوع الجبد ! الا اخس من الشين !


ساره : لا والله مو حلمانه ولا حتى اتوهم مثل ما تقول ! اما بخصوص صوتي صج ان ما عندك ذوق ! الحين صوتي يلوع الجبد يا نصور ؟


" تنرفز عليهـا " اقول سارو عن السخافه .. اذا انتي متصله عشان اطفريني ترى انا مو فاضي لج الحين "


" تمسخرت عليه " اكـيـد مو فاضي لي وانت معاك بنت النت غاليه "


ما استوعب : هـا ؟


ساره : ويعا !


" سال بعدها معصب" يا سلام عليج ! انتي حـظـرتج قاعده اتراقـبـيـنـي ؟؟ "


" تمسخرت مره ثانيه" عيل عمرك 20 سنه مو 13 هـا ؟ "


" كرر بعصبيه" انتي حـظـرتـج قاعده اتراقبيني ؟؟ "




ساره : سلامتك حـبـيـبـي .. بس انا نفسهـا غاليه يا بو 20 سنه انته ..



انصدم متفشل : هـا !


***************


" لبست ملاك ثوب اخوها اللي كان وايد طويل عليهـا .. عاد اهي قامت ورفعته وربطته على بطنهـا بعد ما البست تحته سروال طبعـا .. طلعت بعدها بتنزل تحت الا امينه اختها تنتبه لهـا .. سالتها مستغربه " ملاكو .. شعندج لابسه ثوب ريايل ؟ "


" تخرعت ملاك" بـسـم الله .. خرعـتـيـنـي يا امينو "


امينه : ما تخرعتي الا لانج ناويه تسوين شي غلط .. ما تقولين لي شعندج الحين ؟


See u
--------------------------------------------------------------------------------

" الـحـلـقــه 2 "


" التكمله "


" لبست ملاك ثوب اخوها اللي كان وايد طويل عليهـا .. عاد اهي قامت ورفعته وربطته على بطنهـا بعد ما البست تحته سروال طبعـا .. طلعت بعدها بتنزل تحت الا امينه اختها تنتبه لهـا .. سالتها مستغربه " ملاكو .. شعندج لابسه ثوب ريايل ؟ "


" تخرعت ملاك" بـسـم الله .. خرعـتـيـنـي يا امينو "


امينه : ما تخرعتي الا لانج ناويه تسوين شي غلط .. ما تقولين لي شعندج الحين ؟


ملاك : سلامتج ..ما ناويه اسوي شي غلط وما عندي شي !
امينه ( تسال ) : عيل ليش لابسه ثوب ريايل ؟


" ابتسمت ملاك مستانسه" بلف بالشوارع مع فصول وانا بالبطبطه الحين "


" انصدمت امينه" شنو ! انتي مو صـاحـيـه ؟ استخفيتي ! انتي اكـيـد ينيتي ؟ "


" عفست ملاك الويه" اشفيج انصدمتي ؟ ما فيها شي لو لفيت بالبطبطه مع اخـوي "


" عصبت امينه" هو مو ان فيهـا شي .. الا فيها اشيا .. ما يجوز يا ملاك هالشي والله ما يجوز .. وهالجلب فصول شلون سمح لج من انج تركبين معاه ؟ يا اما انه شارب له شي ! او استخف "


" تحلطمت ملاك " والله ان فصول كان معاه حق لما قال انج بتسوين سالفه ! انا اقول تعوذي من ابليس وبلا هالعقد بليز .. انا ما بركب مع ريال غريب .. انا بركب مع اخـوي الكبير "


" تنرفزت امينه " امحق اخـو كبير ! انتي وين عايشه ؟ ما تقولين لي انتي وين عايشه ؟ عبالج احنا عايشين في اوروبا عشان تلفين لي بالبطابط جـدام الريايل ؟ "


" تمسخرت ملاك " شنو هالتناقض اللي عليج يا المطوعه ؟ هاا ! افهم من كلامج ان لو كنت في اوروبا عادي اركب بالبطبطه ؟ يعني ريايل اوروبا ما يعتبرون ريايل ؟ "


امينه : انا ما قلت جـذي .. فـلـو سمحتي لا تفسرين كلامي على كيفج .. اللي انا اقصده ان مجتمعنا المحافظ يختلف عن مجتمعهم الفري !


" ما اهتمت ملاك للكلام ومشت عنها رايحه لفيصل .. عصبت امينه" ما اتعبرين كلامي وتمشين ها ؟ هين يا ملوك .. عند الوالد "


" طلعت ملاك بعدها لفيصل مستانسه .. شافها فيصل متحلطم " جان ما يتي يا انسه .. تصدقين عاد لو ما يتي خلال هالخمس ثواني كنت بمشي عنج "


" ابتسمت له وركبت وراه متحمسه" يالله حـرك .. عـجـل .. انـطـلـق .. هـيـااا "


" تمسخر عليهـا" الحمدلله والشكر "


***************


" بدار ساره "


دخـل ناصر عليها بالدار معصب : مسويه فيني مقلب بالماسنجر يا الشيخه ؟


ساره ( بلا مبالاه ) : نويصر .. لو سمحت لا تـعـورراسي واطلع بره .. واذا عالماسنجر انا ما كنت ادري ان هالياهل الغبي اللي كلمته هو انت ..


سال متنرفز : حتى ولو ماكنتي تدرين مثل ما تقولين .. انتي حـظـرتـج ليش تـكلمين شباب ؟


ساره : لا تقعد تسوي لي فيها ريال الحين .. توك 13 سنه .. ياهل .. ما طلعت من البيضه .. لا صار عمرك 20 سنه هذيج الساعه تعال حاسبني !


" قامت بعدها متنرفزه وسكرت باب الدار بويهـا" لو سمحت لا تسندري .. انا مو فاضيه لك الحين "


" عصب من هالحركه" هين يا ساروه .. تسكرين الباب بويهي ولا كأنج مسويه شي ! عند الـوالـد "


^^


" المشكله ان كل ما صار شي بالبيت كل واحد يهدد الثاني " بالوالد " مع العلم انهم يتكلمون بدون ما ينفذون كلامهم ! كل هذا خوف من ابوهم " احمد "


***************" بالصاله "


" امينه كانت ادور امها متنرفزه .. شافتها امها مستفهمه" اشفيج يا امينه قاعده اتحوسين بالبيت ؟ "


امينه : كنت ادورج يمه .. ابقولج عن سواة هالملاكو مع الحمار فصول !
امها ( تسال ) : ليش ان شالله .. شمسوين ؟
امينه : هالحمار ولدج مركب ملاكو معاه بالبطبطه وقاعد يلف فيها بالشوارع جدام الريايل !


سالت بعدها معصبه : ترضين بالشي هذا يا يمه ؟ بالله عليج ترضين ؟


امها ( ببرود ) : وشفيها يعني ؟ هذا اخـوها مو غريب ..


تعجبت امينه من هالرد : حـتـى ولو يمه .. ما يجوز هالشي .. والله ما يـجـوز ..


امها : وشنو بالله عليج هاللي ما يجوز ؟
امينه : يعني مو عدله يركبهـا معاه ويلف بالشوارع .. فرضا شافوه ربعه معاها ! شبيقولون ؟؟
امها : ان شالله محد بيشوفه معاها .. واذا شافوها هذيج الساعه يصير خير !


انبطت جبد امينه : يمه انتي ليش بارده جـذي ؟ ليش ماخذه الامور ببساطه تامه ؟


امها : انا مو اني بارده او مـاخـذه الامور ببساطه تامه مثل ما تقولين .. انتي اللي مكبره السالفه على شي سخيف !


" فجاه "


" دخل بويوسف الصاله .. شافت ام يوسف امينه بنظره" يعني سكتي ولا اتيبين سالفه لابوج عشان ما يتنرفز "


" بعدها "


سال بويوسف : ما شفتي يوسف يا العنود ؟


ام يوسف ( العنود ) : اعتقد انه بالدار مع مرته .. ليش تبيه بشي ضروري ؟


" قال وهو رايح للدار " بغيته بشغل "


***************


" بدار يوسف "


" كان قاعد عالسرير وحـاط راسه على بطن شيخه مرته وهو مستانس .. سال بابتسامه" ليش ما يتحرك حـبـيـبـتـي ؟ اشمعنى لما اشيل راسي تقولين لي اكاهو البيبي تحرك ؟ "


" ضـحـكـت شيخه" الظاهر يناحسك "


" ضـحـك يوسف بالمثل" مو احسن له يـنـاحـس ابوه "


" بعدها "


سالت شيخه بابتسامه : ما قلت لي حـبـيـبـي .. لو يبت لك ولد شبتسميه ؟ ولو بنت شبتسميها ؟


يوسف : لو ولد طلال ولو بنت هديل ..


ما عجبتها الاسامي : طلال وهديل ! بالله عليك شنو هالاسامي المو شي ؟؟


يوسف : اذا هذوله مو شي عيل شنو الاسامي اللي ببالج ؟
شيخه : مشعل + ميعاد ..


ما عجبته الاسامي : بالله عليج الحين هذوله اسامي ؟ شنو مشعل وميعاد ؟


ضحكت عليه :ok حـبـيـبـي .. اللي تشوفه .. بس بالاول خل اشوف شنو جنس البيبي اللي ببطني ! كلها اسبوعين ان شالله وبيشرف للدنيا وبنعرف ^^


يوسف : بالله عليج مو لو مسويه تليفزيون عشان انعرف لو بنت او ولد احـسـن لنا ؟
شيخه : بالعكس .. انا ما بغيت اسال .. حـبـيـتـهـا تون سبرايز ..


" بعدها "


" حـط يوسف راسه للمره 2 على بطن شيخه " ما علينا الحين ويالله قولي حـق هالمناحس يتحرك .. ابي اسمعه وهو يرافس بطنج "


" ضحكت شيخه على هالعبط " ان شالله .. من عيوني "


***************


" بالشارع "


" عند المرخيه "


" صرخت ملاك بلا حاسيه وهي على البطبطه " يـااااهـووو يـااا "


" سالهـا فيصل " يا المينونه .. شنو يـااهـوو يـااا ؟؟ قصري حسج ! فـضـحـتـيـنـااا ! "


ملاك : اشفيك انت ؟ لا تصير لي معقد نفس امينو ! ما فيها شي لو عبرت عن وناستي شوي ..
فيصل : اي ما فيها شي .. بس لا تنسين يا الهبله انج بالشارع الحين ومو بالبيت .. والشباب عبالهم انج ولد ! فأنجبي احسن لج وسكري حلجج لا تفضحينا بليز ..


" فجاه "


" مرت بطبطه ملونه من يم بطبطة فيصل .. شاف صـاحـب البطبطه فيصل بابتسامه" اهلين يا الفصيص وينك ما اتبين ؟ وحـشـتـنـا مع فيسك "


" التفت له فيصل " هلااا بابراهيم .. هلا والله .. انا مـوجـود بالدنيا بس متكيسل شويه .. ما قلت لي انت شلونك ؟ وشمسوي ؟ "


ابراهيم : انا الحمدلله بخير .. عايش بالدنيا ..


سال بعدها : ما عرفتنا عالمتلثم اللي قاعد وراك ! هذا اخـوك ؟


" ضحكت ملاك بشويش ورد فيصل بارتباك" اي يا الحبيب .. هذا اخـوي الصغير نـويـصـر " وداس على ريول ملاك " احـم "


ابتسم ابراهيم : عاشت الاسامي .. شلونك يا ناصر ؟


" توهقت ملاك وما قـدرت ترد عليه عشان ما ينكشف امرها وينفضح اخـوهـا معاها .. استفهم ابراهيم" اشبلاك يا ناصر ما ترد ؟ اسالك عن حالك ! شلونك ؟ "


" رد فيصل يبرر" اسمح لـه يا ابراهيم .. المسكين غتم ما يـتـكـلـم موليا "


" تعجب ابراهيم " بس انا ما اخـبـر ان بويوسف عنده عيال غـتـمـان "


" رقع فيصل السالفه " هذا نويصر اخـر واحـد فينا .. شكلك ما شفته وسمعت عنه .. المسكين كان يتلعثم من يوم هو ياهل ليمن انخرس فجاه "


انكسر خـاطـر ابراهيم : الله يشافيه ان شالله .. ما يشوف شر ..


فيصل : الله يسمع منك يا ابراهيم .. تسلم .. الشر ما اييك ..


" مـلاك كانت ماسكه الـضـحـكـه اللي شويه وبتنفجر بس فيصل كان يـدوس على ريولهـا اليسار يعني" انجبي لا تـفـضـحـيـنـا "


***************


" بدار يوسف "


" سال يوسف بابتسامه" ما قلتي لي حـبـيـبـتـي .. شتبين ايب لج من الجمعيه ؟ "


" ابتسمت له بالمثل " سيليلاك "


" ضـحـك" شدعوه سيليلاك عاد ؟ "


شيخه : شاسوي ؟ عاد انا خاطري بسيليلاك الحين ..
يوسف : من عيوني حـبـيـبـتـي .. انتي تامرين امر .. لو تبين القمر ايبه لج !
شيخه : تسلم لي عيونك .. وما يامر عليك عدو ..


" بعدها "


" قام يوسف وباس شيخه على راسها وطلع بره الدار .. نزل الصاله وشاف امه العنود قاعده هناك تسولف مع امينه "


شافت ام يوسف ولدها .. سالته : كلمت ابوك يا يوسف ؟


يوسف : لا ..ليش اهو يبيني ؟
امه : توه من شويه كان يسال عنك .. يبيك بشغل !


" استنتج يوسف " اتوقع يبيني بخصوص السياير اليديده اللي طالبينها .. على العموم انا رايح الجمعيه الحين وان شالله بكلمه ليما ارد "


" سال بعدها بابتسامه" تامرين على شي من هناك يا الغاليه ؟ "


" ابتسمت امه" سلامتك ورضى الله "


" التفت بعدها على امينه يسال" وانتي يا امينه ؟ "


" ابتسمت له" هم سلامتك "


" طلع بعدها من الصاله " الله يسلمكم .. يالله فمان الله "



***************

" بالشارع "



" يم باب حـوش بيت الجيران كانت عايشه بنت الجيران واقـفـه هناك بوسط الشارع وتتحلطم معصـبه .. شافت ساعتهـا متسائله" وينه هالعله ليما الحين ما يه ؟ "


" بهـالحظه ركب يوسف بسيارته الفراري .. طلع من البيت .. فجاه وقف بوسط الشارع وهو يشوف عايشهامجابلته "


" وقف بسيارته .. طلع راسه من الشباك يسال " الشيخه ليش واقفه بوسط الممر ؟ ممكن توخرين شوي ؟ ابي اطوف ما عليج امر "


" بحلقت عايشه بعيونها العسليه عالسياره منبهره " Woow سيارة فراري ! حلم حياتي "


استغرب يوسف هالبرود : يا انسه .. انا اكلمج .. ممكن لو سمحتي توخرين عن الدرب شويه ؟ ابي اطوف بالسياره .. ما عليج امر ..


تفشلت عايشه من نفسها : اسفه الشيخ ما انتبهت لك ..


" بعدها "


" وخرت من الشارع وكمل يوسف دربه .. قال بقلبه " في شي اسمه رصيف وليما الحين في ناس متخلف تمشي بالشارع ! والله حاله "


" تمت عايشه امبحلقه بالفراري ليما اختفت من ناظرها ..مسكينه بنت فقر .. ما شايفه خير .. تنهدت بحزن " ياليت عالاقل تكون عندنا ولو سياره وحده بس بالبيت "


شافت ساعتها بعدها وهي تتحلطم : هاليموزين العله وينه ليما الحين ما يه ؟؟


^^


" هذي حالة بيت الجيران ! كل ما بيطلعون يطلبون لهم ليموزين لان ما عندهم سياره .. على قولة عايشه " على الاقل الليموزين ارقى من التاكسي "
See u" قـصـتـي عـيـال الـعـز "

" الـحـلـقــه 3 "

" عند مندرين "

" كانوا واقفين هناك يشربون عصير .. تحلطمت ملاك " ما تقولي شلون بشرب العصير وانا متلثمه الحين ؟ "

رد فيصل وهو يشرب عصير المانجا : كيفج عاد .. هذي مشكلتج .. وتحملي اتشيلين اللثام .. انا مو ناقص فضايح .. فاهمه ؟

سالت منبطه جبدها : عيل شلون بشربه الحين ؟ انا عطشانه ! وانت بتشرق ترى !!

فيصل ( يتمسخر ) : مو لازم تشربينه .. كتيه على راسج احسن لج .. ولو سمحتي شيلي عيونج من عصيري ..
ملاك ( بعصبيه ) : فصول .. هذا مو وقت عبطك الحين .. انا من صجي !
فيصل ( وهو يستلعن ) : عاد انا بكيفي اذا استعبط .. انتي احمدي ربج اني ماعطج ويه ومركبج معاي بالبطبطه اكثر من عشر دقايق .. لا وكنتي بتفضحيني بعد !

" انقهرت ملاك من اسلوب اخوها بالكلام .. قامت بعدها كتت العصير على راسه عناد فيه .. تخرع فيصل وبسرعه نزل من البطبطه " يااا الحمااره "

" التفتوا الناس صوبهم .. توهق فيصل وتخربط " اقصد .. اقصد يا الحمار ! "

***************

" ببيت بويوسف "

نزلت نوال من دارها متخرعه : يمه .. الحقي علي يا يمه .. تكفين الحقي علي ..

" العنود وبنتها امينه كانوا بالصاله .. وتخرعوا من سمعوا صرخة نوال " شسالفه ؟ " سالت العنود متخرعه " شفيج يمه يا نوال ؟ "

" حـطـت نوال ايدها على قلبهـا تسال " يمه الله يخليج اشوف حـطـي ايدج على قلبي شوفيه ينبض بالحياه ؟ "

" ما فهمت امها " اشفيج انتي ؟ مو صـاحـيـه ؟ اكيد ينبض بالحياه "

" حطت نوال ايدها على خشمها " ok حـطـي ايدج على فتحة خشمي شوفيه يطلع هوا ؟ "

" عصبت امها " الحمدلله والشكر .. شنو هالسخافه ؟ "

قالت امينه : هذا مو عبط يمه .. الله يسلمج هذا يسمونه وسواس خناس وقاتل بعد .. الله لا يبلينا ان شالله ..

ماتت نوال من الخوف : شتقصدين يا امينه ؟ اني بموت ؟

امينه : والله خلي ايمانج بالله قوي وابعدي هالوسواس الخناس منج وان شالله ما بتموتين ..

***************

" راح يوسف للجمعيه ورد .. تعجب لما شاف ان نفس البنت اللي شافها مساعه بالشارع ليما الحين هناك .. سال نفسه مستغرب " هذي نفس البيت اللي شفتهـا ! اعتقد انها بنت الجيران .. بس اشفيها من مساعه بالشارع ؟ "


" دخل سيارته بالبيت ونزل منها ومشى لين بيت الجيران .. عايشه كانت قاعده عند باب حوشهم من بره مثل الطرارات وكانت منزله راسها على ركبتها << شكلها كان يكسر الخاطر "


سال يوسف بتردد : اشفيج الشيخه ؟ محتاجه لمساعده ؟


" تخرعت وبسرعه رفعت راسها .. شافت يوسف امجابلها .. سكتت .. تمت تبحلق فيه " مو كأني شايفه هالوي من شويه ؟ "


" نزلت بعدها راسها منحرجه " ابيه ! هذا راعي الفراري "


يوسف : انا من مساعه اشوفج قاعده اتلفين بوسط الشارع .. انتي محتاجه مساعده يا انسه ؟


" بهاللحظه وبدار يوسف .. مرته شيخه كانت تلف بالدار منتظره رجعت يوسف .. قربت من الدريشه .. فتحتها .. كانت تطل عالشارع "


" بعدها "


" بحلقت بعيونها وهي تشوف ريلها يسولف مع وحده .. سالت نفسها ونار الغيره اتشب فيها " شنو هذا اللي اشوفه ؟ منو هالبنت اللي تسولف مع حبيبي هناك ؟


" عند يوسف + عايشه "


" ابتسم يوسف " ولا يهمج اختي الحين بتصل لج على ليموزين غيره عشان ايج "


" حست عايشه بالفشيله " تسلم "


يوسف : الله يسلمج ....


" سكت فجاه "


ابتسمت له : عايشه .. اسمي عايشه ..


يوسف : عاشت الاسامي يا اخت عايشه .. بس انا ما سألتج شمسج !


" تفشلت وانصفق ويههـا .. قالت بقلبهـا " ما يستحي شلون يفشلني جذي ؟ "


" توه فيصل راد البيت مع ملاك وهو معصب حده من الحركه اللي سوتها ملاك فيه يوم كتت العصير على راسه متعمده "


" نزل من البطبطه وهو يأشر عالبيت بعصبيه " اشوف ادخلي البيت بسرعه .. ويكون بعلمج يا ملوك هذي اول وهم اخر مره اركبج معاي .. فاهمه ؟ "


عصبت عليه هي الثانيه : باللعنه .. من زينك عاد ومن زين بطبطتك معاك ! بقول حق بابا يشتر لي بطبطه كشخه واحسن من هذي بوايد ..


فيصل ( بسخريه ) : يالله عيل .. اشوف وريني شلون بتقولين للبابا يشتر لج بطبطه كشخه !


" بعدها "


" قرب يوسف منهم يسال " اشبلاكم انتوا الاثنين تنبحون بالشارع مثل الجلاب ؟ " التفت بعدها لملاك بجديه " وانتي حظرتج شمسويه بنفسج ؟ ليش لابسه ثوب ريايل ؟ "


***************


" بمطعم ابل بيز "


" نواف كان قاعد بالطاوله مع سلطان اللي يقول عنه حبيبه .. وكانوا مجموعه من الشباب حاطين عيونهم على طاولة نواف وسلطان ويحشون فيهم بسخريه "


" سال الاول رفيجه " بالله عليك هالاشكال اللي جدامك ما تضحك ؟ "


" رد عليه " امبله تضحك لكن اذا شفتهم قول اللهم لا شماته واسكت عشان ما تبتلي نفسهم "


" سال الثاني متحمس " اشرايكم نلعوزهم شويه ؟ نتسلى"


" رد عليه الاول " توه خـلـيـلو يقولك اذا شفتهم قول اللهم لا شماته وانت تبي تلعوزهم ؟ "


" نواف كان متضايق ومو على بعضه .. كان يـحـس ان الشباب اللي جـدامـه يـتـكـلـمـون عنه .. يحشون فيه "


نواف ( بضيق ) : اقول سلطون شرايك نغير المطعم ؟ مو احسن لنا ؟
سلطان : ليش عاد ؟
نواف : امممم .. الشباب اللي وراك مو عـاجـبـيـنـي موليا .. احـسـهـم قاعدين يحشون فيني وهم يـقـزونـي !


" عصب سلطان " يحشون فيك وسكتنا .. لكن يقزونك هذي شويه قويه " قام بعدها من الكرسي ملتفت لهم " الحين بوريك فيهم هالحمير اللي ما يستحون ! "


***************
" دخلت ملاك البيت متنرفزه من فيصل ولان اخوها يوسف عصب من اللي سوته .. مرت من الصاله بسرعه رايحه لدارها .. شافتها امينه وسالت بسخريه " ها يا انسه ملاك ؟ لفيتي بالشوارع مثل الصيع ؟ "


قالت وهي رايحه لدارها معصبه : مالج شغل ! ولو سمحتي عن اللقافه !


" بعدها "


التفتت امينه لامها : شفتي يا يمه ؟ شفتي بنتج واخـرت تربيتج فيهـا ؟


" قالت امها ببرود " اي .. شفت "


" سالت امينه منبطه جبدها " يا سلام .. وعادي عندج ؟ "


امها : البنت ما سوت شي الحين عشان تسأليني اذا عادي عندي !


" استغربت امينه " يمه انتي شفيج ! من مساعه اقولج انها راكبه مع فصول بالبطبطه وانتي تقولين ما سوت شي !


تمللت امها من هالتحلطم : امينه بليز سكتي راسي بينفجر .. انتي شفيج جذي ما تتعبين من التحندي ؟ الا تسوين مشاكل من ولا شي !


" انبطت جبد امينه على برود امها .. تركت لها الصاله رايحه لدارها " انا الغبيه اللي قاعده اشتكي لج عبالي بتسمعيني "


***************


" بالشارع يم باب البيت "


شاف يوسف اخوه فيصل بنظره : اتمنى ان هالشي ما يتكرر يا فيصل .. يعني ما كان له داعي انك اتلفلف اختك معاك بالشوارع .. اعتقد مو عدله !


فيصل : شاسوي يا يوسف ؟ ملاكو ابنيه حنانه من قلب .. والشي الثاني انت تعرفني طيب وما احب ارفض لشخص طلب وخاصه ملاكو !
يوسف ( بجديه ) : حنانه او رنانه للمره الثانيه اقولك ما ابي هالشي يتكرر .. وهالطيبه الزايده عن اللزوم صدقني بدمرك .. حـلـو ؟


" عايشه كانت تشوف المشهد بصمت .. ولسبب ما اعجبتها شخصية راعي الفراري القويه اللي ليما الحين ما عرفت شسمه "


" بعدها "


" وصل الليموزين .. شافت عايشه يوسف بابتسامه وهو هم ابتسم لهـا بصمت .. وركبت بعدها بالسياره رايحه لمشوارها .. استغرب فيصل من ابتسامة يوسف .. سأله " منو هالبنت اللي ابتسمت لها يا يوسف ؟ "


رد عليه وهو يمشي للبيت : بنت الجيران ..


" ما فهم فيصل شي وسال نفسه متعجب " وشكو بنت الجيران تبتسم لهـا الحين ؟ "


***************انت شفيك متسبب يا الاخـو ؟؟ هاا ؟؟ شفيك متسبب ؟؟


^^


" سلطان كان معصب وقاعد يصرخ بويه الريال على انه " ليش تقز حـبـيـبـي نواف ؟ "


رد عليه الريال ببرود : لا متسبب ولا شي .. انت اللي متسبب على ولا شي !


سال سلطان امفاور : اذا ما كنت متسبب عيل ليش قاعد وتقز حـبـيـبـي ؟ ليش ؟ هااا !!


" انفجر الريال من الضحك " اعنبو استح على ويهج .. ريال طول وعرض وشنب وتقول حـبـيـبـي ؟ شنو هالتخلف ؟ "


سلطان ( بعصبيه اكبر ) : محد متخلف غيرك ! فاهم ؟

الريال ( ماسك اعصابه ) : الحين انا متخلف او انت اللي مخلي حبيبتك ريال ! ليكون انت هم نفسه جذي بنوتي ؟



" فقد سلطان اعصابه ومد ايده " انجب " مد ايده عالريال .. والشباب ربعه قاموا عليه "


صرخ نواف متخرع : الحقوا على سلطون بيذبحونه !!


***************


" من بعد ما دخل يوسف البيت ركب فيصل ببطبطته متضايق " ما كنت ابي يوسف يعصب مني .. مهما يكون هذا اخوي الكبير "


" حرك بعدها .. وبالوقت نفسه .. قرب رفيجه ابراهيم من بيتهم .. نزل من البطبطه .. طق الجرس .. سألته الخدامه " منو ؟ " رد " ابراهيم .. رفيج فيصل .. اهو رجع البيت او ليما الحين ؟ "


قالت له الخدامه " لا .. فيصل ما في داخل بيت "


" بعدها "


" طلع ناصر من البيت بسيارته الخاصه .. كان قاصد محل كمبيوترات .. انتبه له ابراهيم بابتسامه .. اشر بيده يسلم " هلا "


" شافه ناصر بغرور .. وقاله بنفسيه " اهلين "


ابراهيم ( يسال ) : انت اي واحد من اخوان فيصل ؟

ناصر : ليش انت رفيجه ؟



" هز راسه " اي "


" قال ناصر شايف نفسه " انا الشيخ ناصر .. شيوخ العناقيد "


" اندهش ابراهيم " ها ! ليش انت مو غتم .. ما كنت تتلعثم وانخرست فجأه ؟ "


" عصب ناصر على كلمة غتم " اسم الله علي ! الحين هالصوت الرجولي وتقولي غتم ؟ "


" سكت ابراهيم يفكر .. قال بقلبه " ايا الحمار يا فصول ! اثاريك كنت تقص على عقلي ها ؟ اموت واعرف منو المتلثم الصغير اللي كان راكب معاك بالبطبطه اليوم ؟ معقوله حبيبة القلب ؟ "


See
" قـصـتـي عـيـال الـعـز "



" الـحـلـقــه 4 "



" دخـل يوسف الدار وهو ماسك كيس السيليلاك .. مد ايده لشيخه بابتسامه " تفضلي حبيبتي .. هذا هو الغرض اللي طلبتيه "



" لفت عنه بنفسيه" مشكور "



" استغرب يوسف هالنفسيه .. سالهـا " شفيج حـبـيـبـتـي ؟ عـسـى ما شـر ؟ "



شيخه ( بضيق ) : سلامتك ما شر ..
يوسف ( ما اقتنع ) : اسمحي لي ما اصدقج .. انا اعرفج عدل واكيد في شي بخاطرج وما تبين تقولينه !
شيخه ( تنرفزت ) : قلت لك ما في شي .. انت شفيك ؟



مسك ايدها بحنيه : شيخه حبيبتي .. عفيه قولي لي شفيج الحين ؟ شفيج متضايقه ؟



سالت ودمعتها على خدها : قولي يا يوسف .. انت ليما الحين تحبني ؟



" تعجب من هالسؤال " اكيد احـبـج .. بس ليش تسالين مثل هالسؤال السخيف ؟ " مسح بعدها دموعها بيده " وشفيج يا عمري تبجين ؟ شسالفه ؟ "



شيخه ( بحزن ) : شفتك مساعه تسولف مع بنت بالشارع وحسيت بالم بصدري واشواك تخترق قلبي ..



" سالت بعدها ونار الغيره تشب فيهـا" ما تقولي منو هذي ؟ "



" استانس يوسف " فديت اللي يغارون انا "



" سالت شيخه مره ثانيه " منو هـذي ؟؟ "



يوسف : بنت الجيران ..
شيخه : وليش تسولف مـعـاهـا ؟ لا هي بنت عمك ولا بنت خـالك ! الا هي بنت الجيران .. شكو تسولف ويـاهـا ؟



"سال بعبط " يعني لو بنت عمي او خالي عادي اسولف معاهم ؟ ما تغارين ؟؟ "



" انبطت جـبـدها " اكيد اغار .. بس ما قلت لي ليش كنت تسولف وياها ؟ "



يوسف : انا ما كنت اسولف معاها البنت كانت بتطلب ليموزين وانا طلبت لهـا .. وهذي هي السالفه ..
شيخه ( بعصبيه ): ليش بالله ؟ انت ولي امرها وانا ما ادري ؟؟
يوسف : مو عن .. بس هي كانت محتاجه للمساعده وانا ساعدتها .. وبعدين هذوله الجيران مساكين وفقاره على قد حالهم والله ..
شيخه : بس انا ما ابي هالشي يـتـكـرر .. انت ما تتصور شكثر انا .. انا ..



" سكتت شويه .. كملت بعدها " انا حسيت بقلبي يحترق "



قال يوسف بابتسامه : فديتج انا .. ان شالله هالشي ما بيتكرر ما دامه حرق لج قلبج جذي سلامة قلبج ان شالله ^^



***************



" بمركز الشرطه "



" بعد الهوشه اللي صارت بمطعم ابل بيز انتقلوا الشباب كلهم لمركز الشرطه .. سال الضابط" ممكن اعرف شنو اللي صار بالضبط ؟ منو اللي بدا فيكم ؟



" رد نواف بدلع وهو ياشر " هذا .. هذا اللي ضرب حـبـيـبـي سلطون يا حضرة الضابط .. هو اللي بدا "



" شاف الضابط نواف بنظره " ممكن تسكت انت ؟؟ انا سالت رفيجك ما سالتك "



رد سلطان : اذا تبي الصراحه يا حضرة الضابط ! انا اللي بديت قبل ..



الضابط ( يسال ) : السبب ؟



" تليقف نواف مره ثانيه " لان .. لان هالحمار كان يقزني .. يا عل عيونه البط ان شالله "



" تنرفز الضابط واشر عالباب " ممكن لو سمحت تطلع بره ؟ "



سال نواف : منو ؟ انا ؟



رد الضابط : اي انت !



" زعل نواف " ليش عاد انا شسويت الحين ؟ "



" مسك الضابط اعصابه " قاعد تتليقف يا الشيخ ! فلو سمحت اطلع برا "



" بعدها "



" قرب سلطان من نواف وهمس" نواف حبيبي انته اطلع الحين واذا خلصت ان شالله بقولك "



عفس نواف الويه : ليش عاد ؟ انا ابي اكـون يمك بهالمحنه الصعبه ..



سلطان ( بابتسامه ) : فديتك والله .. صج انك حـبـيـب وفي .. بس للاسف هذا مو وقت الحب الحين .. شوف الضابط شلون مـعـصـب ! بيسطرنا !
نواف :ok انا طالع الحين بس توعدني انك ترجع لي ؟ The promise يعني .. مثل ما يقولون بافلام التضحيه ..



مسك سلطان ايده :Promise



سال الضابط بسخريه : خلصتوا الفلم المسخره ولا توا ما بدا ؟



***************" ببيت بومحمد " " بيت الجيران "



" بدار خلود البنت المسكينه المطلقه .. كانت منسدحه عالسرير يم سرير اختها عايشه .. مسكت موبايلها ودمعتها على خدها .. كانت تفكر تطرش مسج لطليقها .. كانت كل ما تتذكر سبب الطلاق تصيح .. والسبب اكاذيب ام طليقها الخبيثه .. كانوا يحبون بعض قبل ما يتزوجون بس للاسف تطلقوا وصار اللي صار "


راحت لصفحة المسجات وكتبت له : " لا انـكـسـرت ولا انهزت ولا تحسب اني بكيت .. لا رجـعـت ولا ندمت ولك واللـه ما شكيت .. لا انته اول من ظـلـمـنـي ولا انته اول من غـدر بي .. واعتبرتك في حـيـاتـي غلطه منها وانتهيت "


" عبدالله طليقها كان قاعد ببيته مع امه بالصاله .. فتح المسج وقراه .. تضايق وتغيرت ملامح ويها .. انتبهتله امه مستفهمه" شسالفه يا عبدالله ؟ منو اللي مطرشلك المسج ؟ "


تظاهر بلا مبالاه : سلامتج يمه .. ناس فاضين مطرشينه ..


" شكت امه بالسالفه .. سألته " وهذوله الناس الفاضين هي خلود ؟ "


" انصدم عبدالله من ذكاء امه " خـلـود او غيرها .. ما عاد يهم شي الحين "


سالت امه بجديه : لو ما عاد يهم مثل ما تقول ليش تغيرت ملامح ويهك من قريت المسج وتضايقت ؟


" ما عرف شيقول .. قالت امه بعدها " اقول عبدالله .. شرايك تغير رقمك وترتاح من هذا كله ؟ وبالمره تفتك من شر هالخلود "


عبدالله : ما اعتقد اني بغيره !


امه : ليش ان شالله ما تعتقد ؟ كل هذا عشان هالخلود ؟


قام من الكرسي متضايق : اي نعم عشان خـلـود .. بالبدايه خـلـيـتـيـنـي اطلقها لاسباب انتي اخـتـلـقـتـيـها .. اما الحين ما بتجبريني اغير رقمي .. انا اسف يمه عالكلام اللي قاعد اقوله لج الحين بس هذي هي الحقيقيه .. خـلـود ما كانت تستاهل من اني اطـلـقـهـا ..


" مشى بعدها من الصاله رايح لداره مخلي امه منبطه جـبـدها من كلامه "


***************


" بعد ساعه "


حـسـبـي الله ونعم الوكيل فيك !! حـسـبـي الله ونعم الوكيل فيك !!


^^


" الكل تخرع مستفهمين اشفيه بويوسف يصرخ معصب ؟ يا ترى هل قاعد يتناجر مع نواف كالعاده ؟ ركضت مرته العنود تسال" شفيك يا احـمـد ؟ ليش تـصـرخ ؟ "


طلت امينه من الدري : عسى ما شر يبه ؟ اشصاير ؟


طلعت ملاك من الحمام متخرعه : شنو حـسـبـي الله ونعم الوكيل ؟ شسالفه ؟


" نزل ناصر من داره وهو ماسك لابتوبه معاه وفاتحه عالماسنجر طبعا من بعد ما رد من محل الكمبيوترات .. وطلع يوسف ويه مرته شيخه من الدار مستفهمين سبب هالصرخه .. فتحت نوال الوسواسيه باب دارها ونزلت تحت متخرعه " اشفيكم ؟ اشصاير ؟ في احد مااات ؟ "


رد بويوسف معصب : ياليته مات ولا سوه هالسواة !


سالت العنود : منو هذا ؟


بويوسف : يعني اكو غيره هالجلب نوافو ؟ الحين اناا على اخر عمري بدخل مراكز شرطه بسبته ؟


تخرعت العنود : ليش ؟ شفيه ولـدي نواف ! شمسوي ؟



***************" مجددا بمركز الشرطه "

" نواف كان ينتظر عند باب دار الضابط .. بعدها اشر الشرطي عليه" تقدر تدخل الحين "

" قام نواف متحلطم " ساعه ! امنطريني ساعه ! شكلكم ما تعرفون منو انا ومن اكون ؟ " دخل بعدها بالدار وابتسم لسلطان اللي ابتسم له بالمثل .. قرب نواف من الضابط يسال " متى بنرد انا وسلطون البيت يا حظرت الضابط ؟ "

" رد الضابط بجديه " مو قبل ما يشرفون اهاليكم للمركز "

" بحلق نواف بعيون الضابط بخوف " تقصد تقول ان الوالد بيي المركز الحين ؟ "

" هز الضابط راسه" اي "

تلصق نواف بسلطان وهو يرتجف : سلطون بليز احميني من الوالد .. انت ما تعرفه اذا عصب يضرب وما يـرحـم ×__×

توهق سلطان : انا خـل احمي نفسي من ابوي بالاول عشان اقدر احميك انت !

***************



" بهاللحظه رجـعـت عايشه من مشوراها اللي اخذ اكثر من ساعتين وشوي .. المسكينه كانت رايحه السوق تسويلهـا عبايه للجامعه بس للاسف ما لقت عباية بقيمة200 ريال .. مع انها راحت كذا محل عشان هالسبب تأخرت وما كان عندها خـيـار غير انها تـحـتـفـظ بل200ليما الشهر الـيـاي عشان تيمع المبلغ المطلوب "


نزلت بعدها من الليموزين مـتـضـايـقـه :انا ليش انولت ببيت فـقـر ؟


^^


" كانت دوم تسال نفسهـا هالسؤال الحزين " انا ليش انولت ببيت فقر ؟ "


تنهدت بحزن :هو صحيح انا بنت فـقـر لكن الحمدلله على النعمه اللي انا عايشتهـا .. عالاقل احسن من غيري .. اكل .. اشرب وهم عندي مكان انام فيه والحمدللـه .. بـعـكـس غيري اللي مو محصل لقمه ياكلهـا .. مع اني ما انكر اني اقسي على امي واضغط عليها عشان الفلوس بس بالوقت نفسه انا مقدره الضروف بس مو ذنبي اني انولت في بيت فقير !


" بعدها "


" مد سايق الليموزين ايده" 100ريال الحساب "


" انصدمت عايشه من المبلغ" اشدعوه100 ريال .. انا وينرايحه ؟ "


السايق :انتي يطلب ليموزين ما يطلب تـاكـسـي .. هذا سعر معروف مال ليموزين ..


عفست عايشه الويه :اعنبو اعطيك شنو ؟ واوفر شنو ؟ لو بعطيك100 ريال الحين شبيبقى من الميتين !! انا قاعده ايمع فلوس حق العبايه !


سال السايق :اذا انتي مافي فلوس ليش يطلب ليموزين ؟ ليش ما يركب تـاكـسـي احسن ؟


" عند باب بيت بويوسف .. فيصل كان توه راد البيت .. توه بيدخل بالبطبطه البيت الا يلتفت بدون قصد لبيت الجيران .. شاف عايشه تسولف ويه الليموزين قال لنفسه " هذي البيت اللي ابتسم لها يوسف "


" شافها بعدها وكان امبين من شكلها انها متوهقه .. ما حب يتليقف بالسالفه لكنه سمع عايشه وهي تقول " ما بعطيك 100 وبسك 50 "


" حس ان هالبنت محتاجه لمساعده .. قرب منها يسال" عسى ما شر الشيخه ! محتاجه مساعده ؟ "


" التفتت له .. شافته .. انحرجت وهم تفشلت وبسرعه نزلت راسهـا "


كلمت نفسها بشويش : مالت علي .. ما كان له داعي من اني اعلي صوتي واسمع العالم ! يا فضيحتي .. شبيقول عني ولد العز الحين ؟ اني مستخسره اعطي السايق 100 ريال !


" بعدها "


" كرر فيصل يسال : محتاجه لمساعده ؟


" توها بتنطق " بـلا " الا بالسايق تـكلم عنهـا " انا يـبـي100ريـال " واشر على عايشه يشتكي" وهذي بنيه ما يبي يعطي انا فلوس .. يقول100 ريـال وايد "


" انصفق ويه عايشه وتحول لطماط مشوي يشب نار .. قالت بقلبها " حسبي الله عليك من ليموزين ! فضحتني " من الفشيله ما قدرت تنطق او تقول شي ! حـط فيصل ايده بمخبة بانطلونه ومسك محفظته وطلع 100 ريال .. مد ايده للسايق" تفضل .. هذي200ريال مو100"


" استانس السايق" مشكور والله .. مـشـكـور "


" تمت عايشه ساكته ومنحرجه من قلب .. اما عن السايق شغل السياره ومشى "


سال فيصل بابتسامه : انتي بنت الجيران عدل ؟


" شافته معصبه " وانت شكو ؟ "


" تعجب من هالعصبيه " شنو انا شكو ؟ وبعدين انتي الحين ليش معصبه ؟ "


عايشه : تحرجني وتفشلني جدامك وجدام نفسي وتسالني ليش معصبه ؟


" ما فهم شي " الحين انا احرجتج وهم فشلتج ؟ متى صار كل هذا ؟ "


" انبطت جبدها " توه من شويه .. لما دفعت الفلوس للسايق .. شنو شايفني ان شالله ؟ طراره ؟ "
ابتسم ببرود : اسف الشيخه .. ما كنت اقصد احسسج انج طراره مثل ما تقولين .. انا بس حبيت اساعدج ..

عصبت عليه : تساعدني على شنو ؟ اقولك انا مو طراره !

فيصل : ومنو ياب سيرة الطراره الحين ؟

مد بعدها ايده لهـا : وعشان اثبت لج اني ما اعتبرتج طراره اشوف ردي لي الحين الميتين ريال اللي دفعتها للسايق ..

عفست عايشه الويه : شنو ؟؟

قالت بعدها بقلبها " هذا اللي ناقص بعد ! طارت فلوس العبايه "

فيصل ( يسال ) : شنو شنو ؟

رقعت له السالفه : انت ما تستحي تطلب مني ارد لك الفلوس ؟ كلها 200 ريال .. عيل لو كانوا 2000 شبتسوي ؟

ضحك فيصل : اشدعوه عاد ؟ انتي شنو شايفتني بخيل ؟ انا يا الشيخه ما تهمني الفلوس بالمره .. ميه .. الف .. مليون .. بليون .. باللعنه .. اهم شي عندي راحة البال ..

" نزلت عايشه راسها متفشله " السموحه منك عيل "

" رد بابتسامه " اشدعوه ؟ ما سويتي شي عشان تطلبين السموحه "

" بعدها "

شافت عايشه ساعتها : على العموم مشكور اخوي .. ما قصرت .. انا لازم ادخل البيت الحين ..

فيصل : اني تايم ^^

" دخلت البيت بعدها وهم دخل فيصل لبيته .. تعجب لما شاف ان الكل مجتمع بالصاله ويناظر الباب .. سال مستفهم" شعندكم كلكم مجتمعين بالصاله ؟ شي غريب .. ما صارت قبل هالمره .. انتوا منتظرين شخص مهم ؟ "

***************

" بمركز الشرطه "

" لولا وجود الضابط كان بويوسف انفجر وفقد اعصابه وضرب نوافو ضرب الحمير بس تمالك اعصابه على كثر ما يقدر "

سحب بويوسف نواف من قذلته : بسرعه امش جـدامـي عالسياره ! بسرعه !!

See u


" قـصـتـي عـيـال الـعـز "

" الـحـلـقــه 4 "

" دخـل يوسف الدار وهو ماسك كيس السيليلاك .. مد ايده لشيخه بابتسامه " تفضلي حبيبتي .. هذا هو الغرض اللي طلبتيه "



" لفت عنه بنفسيه" مشكور "



" استغرب يوسف هالنفسيه .. سالهـا " شفيج حـبـيـبـتـي ؟ عـسـى ما شـر ؟ "



شيخه ( بضيق ) : سلامتك ما شر ..
يوسف ( ما اقتنع ) : اسمحي لي ما اصدقج .. انا اعرفج عدل واكيد في شي بخاطرج وما تبين تقولينه !
شيخه ( تنرفزت ) : قلت لك ما في شي .. انت شفيك ؟



مسك ايدها بحنيه : شيخه حبيبتي .. عفيه قولي لي شفيج الحين ؟ شفيج متضايقه ؟



سالت ودمعتها على خدها : قولي يا يوسف .. انت ليما الحين تحبني ؟



" تعجب من هالسؤال " اكيد احـبـج .. بس ليش تسالين مثل هالسؤال السخيف ؟ " مسح بعدها دموعها بيده " وشفيج يا عمري تبجين ؟ شسالفه ؟ "



شيخه ( بحزن ) : شفتك مساعه تسولف مع بنت بالشارع وحسيت بالم بصدري واشواك تخترق قلبي ..



" سالت بعدها ونار الغيره تشب فيهـا" ما تقولي منو هذي ؟ "



" استانس يوسف " فديت اللي يغارون انا "



" سالت شيخه مره ثانيه " منو هـذي ؟؟ "



يوسف : بنت الجيران ..
شيخه : وليش تسولف مـعـاهـا ؟ لا هي بنت عمك ولا بنت خـالك ! الا هي بنت الجيران .. شكو تسولف ويـاهـا ؟



"سال بعبط " يعني لو بنت عمي او خالي عادي اسولف معاهم ؟ ما تغارين ؟؟ "



" انبطت جـبـدها " اكيد اغار .. بس ما قلت لي ليش كنت تسولف وياها ؟ "



يوسف : انا ما كنت اسولف معاها البنت كانت بتطلب ليموزين وانا طلبت لهـا .. وهذي هي السالفه ..
شيخه ( بعصبيه ): ليش بالله ؟ انت ولي امرها وانا ما ادري ؟؟
يوسف : مو عن .. بس هي كانت محتاجه للمساعده وانا ساعدتها .. وبعدين هذوله الجيران مساكين وفقاره على قد حالهم والله ..
شيخه : بس انا ما ابي هالشي يـتـكـرر .. انت ما تتصور شكثر انا .. انا ..



" سكتت شويه .. كملت بعدها " انا حسيت بقلبي يحترق "



قال يوسف بابتسامه : فديتج انا .. ان شالله هالشي ما بيتكرر ما دامه حرق لج قلبج جذي سلامة قلبج ان شالله ^^



***************



" بمركز الشرطه "



" بعد الهوشه اللي صارت بمطعم ابل بيز انتقلوا الشباب كلهم لمركز الشرطه .. سال الضابط" ممكن اعرف شنو اللي صار بالضبط ؟ منو اللي بدا فيكم ؟



" رد نواف بدلع وهو ياشر " هذا .. هذا اللي ضرب حـبـيـبـي سلطون يا حضرة الضابط .. هو اللي بدا "



" شاف الضابط نواف بنظره " ممكن تسكت انت ؟؟ انا سالت رفيجك ما سالتك "



رد سلطان : اذا تبي الصراحه يا حضرة الضابط ! انا اللي بديت قبل ..



الضابط ( يسال ) : السبب ؟



" تليقف نواف مره ثانيه " لان .. لان هالحمار كان يقزني .. يا عل عيونه البط ان شالله "



" تنرفز الضابط واشر عالباب " ممكن لو سمحت تطلع بره ؟ "



سال نواف : منو ؟ انا ؟



رد الضابط : اي انت !



" زعل نواف " ليش عاد انا شسويت الحين ؟ "



" مسك الضابط اعصابه " قاعد تتليقف يا الشيخ ! فلو سمحت اطلع برا "



" بعدها "



" قرب سلطان من نواف وهمس" نواف حبيبي انته اطلع الحين واذا خلصت ان شالله بقولك "



عفس نواف الويه : ليش عاد ؟ انا ابي اكـون يمك بهالمحنه الصعبه ..



سلطان ( بابتسامه ) : فديتك والله .. صج انك حـبـيـب وفي .. بس للاسف هذا مو وقت الحب الحين .. شوف الضابط شلون مـعـصـب ! بيسطرنا !
نواف :ok انا طالع الحين بس توعدني انك ترجع لي ؟ The promise يعني .. مثل ما يقولون بافلام التضحيه ..



مسك سلطان ايده :Promise



سال الضابط بسخريه : خلصتوا الفلم المسخره ولا توا ما بدا ؟



***************" ببيت بومحمد " " بيت الجيران "



" بدار خلود البنت المسكينه المطلقه .. كانت منسدحه عالسرير يم سرير اختها عايشه .. مسكت موبايلها ودمعتها على خدها .. كانت تفكر تطرش مسج لطليقها .. كانت كل ما تتذكر سبب الطلاق تصيح .. والسبب اكاذيب ام طليقها الخبيثه .. كانوا يحبون بعض قبل ما يتزوجون بس للاسف تطلقوا وصار اللي صار "


راحت لصفحة المسجات وكتبت له : " لا انـكـسـرت ولا انهزت ولا تحسب اني بكيت .. لا رجـعـت ولا ندمت ولك واللـه ما شكيت .. لا انته اول من ظـلـمـنـي ولا انته اول من غـدر بي .. واعتبرتك في حـيـاتـي غلطه منها وانتهيت "


" عبدالله طليقها كان قاعد ببيته مع امه بالصاله .. فتح المسج وقراه .. تضايق وتغيرت ملامح ويها .. انتبهتله امه مستفهمه" شسالفه يا عبدالله ؟ منو اللي مطرشلك المسج ؟ "


تظاهر بلا مبالاه : سلامتج يمه .. ناس فاضين مطرشينه ..


" شكت امه بالسالفه .. سألته " وهذوله الناس الفاضين هي خلود ؟ "


" انصدم عبدالله من ذكاء امه " خـلـود او غيرها .. ما عاد يهم شي الحين "


سالت امه بجديه : لو ما عاد يهم مثل ما تقول ليش تغيرت ملامح ويهك من قريت المسج وتضايقت ؟


" ما عرف شيقول .. قالت امه بعدها " اقول عبدالله .. شرايك تغير رقمك وترتاح من هذا كله ؟ وبالمره تفتك من شر هالخلود "


عبدالله : ما اعتقد اني بغيره !


امه : ليش ان شالله ما تعتقد ؟ كل هذا عشان هالخلود ؟


قام من الكرسي متضايق : اي نعم عشان خـلـود .. بالبدايه خـلـيـتـيـنـي اطلقها لاسباب انتي اخـتـلـقـتـيـها .. اما الحين ما بتجبريني اغير رقمي .. انا اسف يمه عالكلام اللي قاعد اقوله لج الحين بس هذي هي الحقيقيه .. خـلـود ما كانت تستاهل من اني اطـلـقـهـا ..


" مشى بعدها من الصاله رايح لداره مخلي امه منبطه جـبـدها من كلامه "


***************


" بعد ساعه "


حـسـبـي الله ونعم الوكيل فيك !! حـسـبـي الله ونعم الوكيل فيك !!


^^


" الكل تخرع مستفهمين اشفيه بويوسف يصرخ معصب ؟ يا ترى هل قاعد يتناجر مع نواف كالعاده ؟ ركضت مرته العنود تسال" شفيك يا احـمـد ؟ ليش تـصـرخ ؟ "


طلت امينه من الدري : عسى ما شر يبه ؟ اشصاير ؟


طلعت ملاك من الحمام متخرعه : شنو حـسـبـي الله ونعم الوكيل ؟ شسالفه ؟


" نزل ناصر من داره وهو ماسك لابتوبه معاه وفاتحه عالماسنجر طبعا من بعد ما رد من محل الكمبيوترات .. وطلع يوسف ويه مرته شيخه من الدار مستفهمين سبب هالصرخه .. فتحت نوال الوسواسيه باب دارها ونزلت تحت متخرعه " اشفيكم ؟ اشصاير ؟ في احد مااات ؟ "


رد بويوسف معصب : ياليته مات ولا سوه هالسواة !


سالت العنود : منو هذا ؟


بويوسف : يعني اكو غيره هالجلب نوافو ؟ الحين اناا على اخر عمري بدخل مراكز شرطه بسبته ؟


تخرعت العنود : ليش ؟ شفيه ولـدي نواف ! شمسوي ؟



***************" مجددا بمركز الشرطه "

" نواف كان ينتظر عند باب دار الضابط .. بعدها اشر الشرطي عليه" تقدر تدخل الحين "

" قام نواف متحلطم " ساعه ! امنطريني ساعه ! شكلكم ما تعرفون منو انا ومن اكون ؟ " دخل بعدها بالدار وابتسم لسلطان اللي ابتسم له بالمثل .. قرب نواف من الضابط يسال " متى بنرد انا وسلطون البيت يا حظرت الضابط ؟ "

" رد الضابط بجديه " مو قبل ما يشرفون اهاليكم للمركز "

" بحلق نواف بعيون الضابط بخوف " تقصد تقول ان الوالد بيي المركز الحين ؟ "

" هز الضابط راسه" اي "

تلصق نواف بسلطان وهو يرتجف : سلطون بليز احميني من الوالد .. انت ما تعرفه اذا عصب يضرب وما يـرحـم ×__×

توهق سلطان : انا خـل احمي نفسي من ابوي بالاول عشان اقدر احميك انت !

***************



" بهاللحظه رجـعـت عايشه من مشوراها اللي اخذ اكثر من ساعتين وشوي .. المسكينه كانت رايحه السوق تسويلهـا عبايه للجامعه بس للاسف ما لقت عباية بقيمة200 ريال .. مع انها راحت كذا محل عشان هالسبب تأخرت وما كان عندها خـيـار غير انها تـحـتـفـظ بل200ليما الشهر الـيـاي عشان تيمع المبلغ المطلوب "


نزلت بعدها من الليموزين مـتـضـايـقـه :انا ليش انولت ببيت فـقـر ؟


^^


" كانت دوم تسال نفسهـا هالسؤال الحزين " انا ليش انولت ببيت فقر ؟ "


تنهدت بحزن :هو صحيح انا بنت فـقـر لكن الحمدلله على النعمه اللي انا عايشتهـا .. عالاقل احسن من غيري .. اكل .. اشرب وهم عندي مكان انام فيه والحمدللـه .. بـعـكـس غيري اللي مو محصل لقمه ياكلهـا .. مع اني ما انكر اني اقسي على امي واضغط عليها عشان الفلوس بس بالوقت نفسه انا مقدره الضروف بس مو ذنبي اني انولت في بيت فقير !


" بعدها "


" مد سايق الليموزين ايده" 100ريال الحساب "


" انصدمت عايشه من المبلغ" اشدعوه100 ريال .. انا وينرايحه ؟ "


السايق :انتي يطلب ليموزين ما يطلب تـاكـسـي .. هذا سعر معروف مال ليموزين ..


عفست عايشه الويه :اعنبو اعطيك شنو ؟ واوفر شنو ؟ لو بعطيك100 ريال الحين شبيبقى من الميتين !! انا قاعده ايمع فلوس حق العبايه !


سال السايق :اذا انتي مافي فلوس ليش يطلب ليموزين ؟ ليش ما يركب تـاكـسـي احسن ؟


" عند باب بيت بويوسف .. فيصل كان توه راد البيت .. توه بيدخل بالبطبطه البيت الا يلتفت بدون قصد لبيت الجيران .. شاف عايشه تسولف ويه الليموزين قال لنفسه " هذي البيت اللي ابتسم لها يوسف "


" شافها بعدها وكان امبين من شكلها انها متوهقه .. ما حب يتليقف بالسالفه لكنه سمع عايشه وهي تقول " ما بعطيك 100 وبسك 50 "


" حس ان هالبنت محتاجه لمساعده .. قرب منها يسال" عسى ما شر الشيخه ! محتاجه مساعده ؟ "


" التفتت له .. شافته .. انحرجت وهم تفشلت وبسرعه نزلت راسهـا "


كلمت نفسها بشويش : مالت علي .. ما كان له داعي من اني اعلي صوتي واسمع العالم ! يا فضيحتي .. شبيقول عني ولد العز الحين ؟ اني مستخسره اعطي السايق 100 ريال !


" بعدها "


" كرر فيصل يسال : محتاجه لمساعده ؟


" توها بتنطق " بـلا " الا بالسايق تـكلم عنهـا " انا يـبـي100ريـال " واشر على عايشه يشتكي" وهذي بنيه ما يبي يعطي انا فلوس .. يقول100 ريـال وايد "


" انصفق ويه عايشه وتحول لطماط مشوي يشب نار .. قالت بقلبها " حسبي الله عليك من ليموزين ! فضحتني " من الفشيله ما قدرت تنطق او تقول شي ! حـط فيصل ايده بمخبة بانطلونه ومسك محفظته وطلع 100 ريال .. مد ايده للسايق" تفضل .. هذي200ريال مو100"


" استانس السايق" مشكور والله .. مـشـكـور "


" تمت عايشه ساكته ومنحرجه من قلب .. اما عن السايق شغل السياره ومشى "


سال فيصل بابتسامه : انتي بنت الجيران عدل ؟


" شافته معصبه " وانت شكو ؟ "


" تعجب من هالعصبيه " شنو انا شكو ؟ وبعدين انتي الحين ليش معصبه ؟ "


عايشه : تحرجني وتفشلني جدامك وجدام نفسي وتسالني ليش معصبه ؟


" ما فهم شي " الحين انا احرجتج وهم فشلتج ؟ متى صار كل هذا ؟ "


" انبطت جبدها " توه من شويه .. لما دفعت الفلوس للسايق .. شنو شايفني ان شالله ؟ طراره ؟ "
ابتسم ببرود : اسف الشيخه .. ما كنت اقصد احسسج انج طراره مثل ما تقولين .. انا بس حبيت اساعدج ..

عصبت عليه : تساعدني على شنو ؟ اقولك انا مو طراره !

فيصل : ومنو ياب سيرة الطراره الحين ؟

مد بعدها ايده لهـا : وعشان اثبت لج اني ما اعتبرتج طراره اشوف ردي لي الحين الميتين ريال اللي دفعتها للسايق ..

عفست عايشه الويه : شنو ؟؟

قالت بعدها بقلبها " هذا اللي ناقص بعد ! طارت فلوس العبايه "

فيصل ( يسال ) : شنو شنو ؟

رقعت له السالفه : انت ما تستحي تطلب مني ارد لك الفلوس ؟ كلها 200 ريال .. عيل لو كانوا 2000 شبتسوي ؟

ضحك فيصل : اشدعوه عاد ؟ انتي شنو شايفتني بخيل ؟ انا يا الشيخه ما تهمني الفلوس بالمره .. ميه .. الف .. مليون .. بليون .. باللعنه .. اهم شي عندي راحة البال ..

" نزلت عايشه راسها متفشله " السموحه منك عيل "

" رد بابتسامه " اشدعوه ؟ ما سويتي شي عشان تطلبين السموحه "

" بعدها "

شافت عايشه ساعتها : على العموم مشكور اخوي .. ما قصرت .. انا لازم ادخل البيت الحين ..

فيصل : اني تايم ^^

" دخلت البيت بعدها وهم دخل فيصل لبيته .. تعجب لما شاف ان الكل مجتمع بالصاله ويناظر الباب .. سال مستفهم" شعندكم كلكم مجتمعين بالصاله ؟ شي غريب .. ما صارت قبل هالمره .. انتوا منتظرين شخص مهم ؟ "

***************

" بمركز الشرطه "

" لولا وجود الضابط كان بويوسف انفجر وفقد اعصابه وضرب نوافو ضرب الحمير بس تمالك اعصابه على كثر ما يقدر "

سحب بويوسف نواف من قذلته : بسرعه امش جـدامـي عالسياره ! بسرعه !!

See u

" قـصـتـي عـيـال الـعـز "

" الـحـلـقــه 5 "

" التكمله "

" لولا وجود الضابط كان بويوسف انفجر وفقد اعصابه وضرب نوافو ضرب الحمير بس تمالك اعصابه على كثر ما يقدر "

سحب بويوسف نواف من قذلته : بسرعه امش جدامي عالسياره ! بسرعه !!

" سال نواف والدمعه بعيونه " وسلطون ؟ ليكون بيتم بالسجن ؟ "

" رد ابوه متنرفز " وانا شعلي بسلطون وغير سلطون .. ان شالله يتعفن بالسجن انا مالي شغل فيه ! "

مسك نواف ايد ابوه يترجى : يبه بليز .. خل ناخذه معانا .. هذا سلطون .. انا وعدته ما اخليه مثل ما وعدني انه ما يخليني .. بكون حبيب حقير وهم نذل لو تخليت عنه الحين !!

عصب ابوه وسحبه عالسياره بقوه : لا تخليني افقد اعصابي وانجب اركب السياره يالله .. لا بارك الله فيك ولا بالساعه اللي يابتك امك فيهـا !

***************
" ببيت بويوسف "


" بالصاله "


ضحك فيصل بسخريه : والله هالنوافو نكته من قلب .. كل يوم مسوي شي وطالع لنا بسالفه يديده ! واكاهو الحين بيتعفن بمركز الشرطه !


شافته امه العنود بنظره : ممكن تنقطنا بسكوتك الحين ؟


" طلعت ملاك السانها لفيصل تتشمت " يعني Weewooo سكتوك وفشلوك "


" ما اهتم فيصل ولف ويها عنها .. العنود كانت قاعده على اعصابها وبالدقيقه تلتفت للساعه تشوفها " مو كأنهم تأخرو شوي ؟ "


" بعدها "


" انفتح باب الصاله ودخل بويوسف وهو ماسك نواف من قميصه .. رماه عن امه معصب" هاج ! اخذي دلوعج .. ربيه "


العنود : شسالفه ؟ وشصار ؟


مسك بويوسف اعصابه على كثر ما يقدر : واللي يرحم والدينج يا العنود .. انا مو فاضي لج الحين ! راسي يعورني وبانفجر .. ولو مامسكتي هالجلب عني والله بذبحه اليوم .. تراني متحلف فيه من مساعه .. ويا ويله مني لو خطى هاليومين بره البيت ! فاهمه ؟


" ومشى معصب رايح لداره "


" بعدها "


سحبت العنود نواف من ايده تسال : ما تقول لنا انت شمسوي يا الهيس ؟


" استهبل نواف " هيس ولا تيس ؟ "


" عصبت امه " والله الاثـنـيـن " سالت بعدها بجديه " انت شمسوي ؟ ليش كنت بمركز الشرطه ؟ "


حط نواف ايده على حلجه : امبيه ! نسيت سلطون !! لازم اتصله الحين اشوفه طلع من المركز او بعده هناك ؟


تنرفزت امه : انا اسالك عن شي وانت تتكلم لي عن شي ثاني ؟ اشفيك انت ؟


" بعدها "


" قرب يوسف من نواف وامسكه من ايده بجديه " انت شنو ؟ ما عندك دم ؟ ماكو احساس بالمره ؟ امك تسالك شمسوي وانت الشيخ تستهبل ؟ "


سحب نواف ايده : وانا شسويت الحين ؟


يوسف : والله اسال نفسك هالسؤال .. انت اللي كنت بمركز الشرطه مو احنا ..
نواف ( بلا مبالاه ) : كلها مجرد هوشه بالمطعم .. ليش ان واحد من الشباب اللي ما يستحون كان يقزني وعصب سلطون عليه ليش انه يغار علي ومن بعدها تناجر معاه وجرونا كلنا للمركز .. وهذي السالفه ..


شافه يوسف بنطره : ما اقول غير .. الحمدلله والشكر عليك وعلى هالسلطون .. ولو فقدت اعصابي مثل ابوي جان ذبحتك الحين !


ما استحملت ملاك وضحكت : انا اخبر عندي 3 خوات .. امينه .. نوال وساره .. وشكلها الاخت الرابعه كانت موجوده من قبل بس ما كنا ندري عنها ..


علق نواف بجديه : انا من زمان قايل لكم سموني نوف بس انتوا للاسف رفضتوا هالشي !


" انفجرت ملاك من الضحك ومعاها ساره .. عصبت امينه على هالمسخره" اتعرفين تسكتين انتي وياها ؟ "


التفتت بعدها لنواف : والله ما الوم الوالد فيك لو قرر يذبحك !


" فيصل كان قاعد عالكرسي حاط ريل على ريل ويتمسخر عاللي قاعد يشوفه ويسمعه " والله حاله "


" بعدها "


رد ناصر لداره وهو ماسك لابتوبه بيده ويتحلطم : والله لو كنت ادري ان السالفه سخيفه وما تسوى والبطل هو نوافو جان ما نزلت تحت وخربت شغلي الثمين ..


تمسخرت ساره عليه : امحق شغل هذا اللي شاغلك ! 24 ساعه عالنت .. فاتح الماسنجر ومغازل وسوالف !


وغمزة له متعمده : يابو 20 سنه انته ..


" انبطت جبد ناصر" انتي مالج شغل ولو سمحتي عن اللقافه " مشى بعدها رايح لداره "


تنهدت امهم العنود : لو سمحتوا اسكتوا كلكم الحين .. وكل واحد يروح لداره .. شكلي بفقد اعصابي مثل ابوكم .. انتوا شناوين عليه ؟ تذبحوني ؟


والتفتت لنواف بجديه : وانت اذلف لدارك لا يشوفك ابوك .. تراه متحلف فيك .. وهم تحمل تطلع من البيت .. مو احسن لك ..


***************

--------------------------------------------------------------------------------

" باليوم التالي "


" ببيت الجيران "


" كانت الساعه 8 الصبح .. قام من سريره دايخ .. شاف ان الوقت امبجر واليوم عطله حط راسه عالمخده مره ثانيه بيكمل نومه "


" فجاه "


" سمع صوت صرخه وعفيسه بره الدار .. قام من السرير متذمر" حـسـبـي الله عليكم يا حسون وعوش .. حتى بيوم الويك اند ما تخلون الواحد ينام ؟ حشه قاعدين اتنابحون مثل الجلاب ! "


" طارت النومه منه .. دخل الحمام وغسل ويها .. طلع بعدها وقرب من الدريشه بيفتحها .. فجاه .. طاحت عيونه عالبالكونه اللي مجابله دريشة داره من فوق "


" بالبدايه خلوني اشرح لكم المشهد .. بيت الجيران صغير وطابق واحد .. اما بيت بويوسف كبير " قصر " 3 طوابق .. لكن اسواره متوسطه بالطول .. يعني اذا رفع محمد راسه بيشوف البلكونه اللي اتكلم عنها الحين .. المهم هي نفس البالكونه اللي يشوفها يوميا بس هالمره كان فيها شي متغير ! بنت قاعده بالكرسي ماسكه الجريده تقراها وتشرب نسكافيه ! وكانت لابسه شيله على راسها "


منو هذي ؟


^^


" سال مـحـمـد نفسه "


" تم يبحلق فيها ليمن لفت ويهها تحت بالغلط وشافته وهو يبحلق .. تخرعت امينه وقامت من الكرسي" قطيعه ! هاللي ما يستحي من متى قاعد ويبحلق فيني ؟ "


" ارتبك محمد من شافها شافته وحس انه متوهق .. نزل راسه متفشل " اسف .. اسف .. والله اسف .. ما كان قصدي يا انسه من اني ابحلق فيج لكنـ .. "


قاطعته بعصبيه : لا لكن ولا لاكنين .. انت الصراحه واحد ما تستحي .. قاعد من مساعه اتبحلق فيني وانا ما ادري وهم تقول اسف ومو قصدك ؟


حاول محمد يفهمها : احلف لج بشنو اني ما كنت قاصد ؟ انا كل يوم اشوف هالبالكونه فاضيه لين يه اليوم اللي شفتج فيه بالغلط .. وبعدين مو غلطتي اذا دريشة داري تطل على بلكونتج .. وهم في شي ثاني .. اكثر من بيت من حولج ما حطيتي عيونج الا على دريشتي الفقيره ؟ وبعدين شنو يعني ! ما تبيني افتح دريشتي عشان اشم هوا ؟


" انبطت جبدها" امبله الشيخ .. افتحها وشم هوا لكن مو تبحلق ببلكونات الناس ! " وبسرعه دخلت دارها معصبه وسكرت باب البالكونه والستاره معاه "


نادى محمد : لحظه يا انسه .. تعالي خليني اشرح لج السالفه !


" فتحت امينه باب دارها ونزلت تحت تنادي على امها " يمه .. يمه "


" استفهمت امها " شنو ؟ .. شفيج ؟ "


امينه ( بانفعال ) : يمه انا ابي احط حاجز لبالكونتي حالا والحين !


تعجبت امها : ليش ؟ لشنو الحاجز ؟ وبعدين لو حطينا الحاجز ما صارت بالكونه ! بتنقلب دار !


امينه : اللي هو .. مو مهم .. اهم شي احط الحاجز عشان ارتاح نفسيا واخد راحتي بالدار ..


استغربت امها : ترتاحين نفسيا وتاخذين راحتج من شنو ؟


امينه : يمه انا بالكونتي تطل على بيت الجيران وتوه من شويه واحد منهم كان يبحلق فيني .. وما يندرى من متى وهو يشوفني !
امها : خليه يولي .. لا تعبرينه .. ولا كانج شفتيه يشوفج ..


تعجبت امينه من هالكلام : مثلج ام بارده انا ما شفت ! كل شي عندج عادي !


***************
"مجددا ببيت الجيران "


" طلع محمد من داره رايح الصاله .. خلود + عايشه + الوالده كانوا هناك .. خلود كانت تقرا مجله وعايشه تطقطق بالتليفزيون الكحيان عشان تتعدل الالوان "


قرب محمد من امه يسال : يمه انتي تعرفين احد من بيت الجيران ؟


ام محمد " ساميه " : اي جيران تقصد ؟ ما شالله فريجنا كله جيران ..
محمد : انا اقصد الفيلا البنيه الكبيره اللي لاصقه بطوفتنا .. بيت الناس الاكابر ..
امه : وليش تسال ؟
محمد : سلامتج بس حبيت اعرف لو تعرفين احد منهم ؟
امه : لا والله يا وليدي .. مالي علاقه فيهم .. احسهم مو من مستوانا وما يتحاجون وشايفين نفسهم علينا !


تليقفت عايشه بالسالفه : بالعكس والله .. انا اشوفهم ناس محترمين وطيبين وما عليهم زود .. وهم يساعدون الناس مو بخاله ..


التفت لها محمد يسال : وانتي على اي اساس قلتي هالحجي ؟


توهقت عايشه : اممم .. سلامتك .. مجرد احساس يقول لي انهم طيبين ..


محمد : الاحساس مو سبب كافي عشان تعرفين الناس على حقيقتهم .. فلا تتغرين بالمظاهر !


" سكتت عايشه بعدها بابتسامه "


***************
--------------------------------------------------------------------------------

" ببيت بويوسف "


" عالساعه 3 العصر "


" كان واقف عند الدري ويطل بالصاله تحت .. يبي ينزل ويطلع بره البيت بس خايف من ابوه يشوفه ويذبحه بيدينه .. فجاه .. حطت ايدها على كتفه تسال" اشعندك يا نوافو تبحلق تحت مثل الحراميه ؟ "


" نقز من الخرعه " حـسـبـي الله عليج يا ساروه خـرعـتـيـنـي "


" غمزة له تسال " ناوي تطلع من البيت بدون محد يشوفك ! مو جذي ؟ "


"هز راسه " اي "


سالته بخبث : واذا ساعدتك شـبـتـعـطـيـنـي ؟


عفس الويه : اشتبيني اعطيج ؟ المشكله ان كل شي متوفر عندج .. حتى الاشيا اللي ما تبينها هم موجوده عندج ..


ساره : اي والله .. بس شاسوي اذا انا بطرانه !


سال مستعيل :ok ‎‏ خلصيني شتبين الحين عشان تشرديني من البيت ؟ تراني مستعيل !
ساره ( تبي تحرق اعصابه ) : ابي اشوف حبيبك سلطون ..


انصدم نواف : تخسييين .. اشتبين فيه ؟


ناحست ساره : عيل ماكو .. ما بساعدك .. انسى .. والحين بصوت على الوالد يشوفك وانت تحاول تشرد من البيت !


حس نواف نفسه بيصيح : عفيه يا ساره لا تسوين جذي .. ليش تحبين تصيحيني ؟ ليش ؟ ترى حرام عليج هذا اللي قاعده تسوينه فيني .. سلطون من امس محبوس وتوه من شويه محررينه وانا ابشوفه .. بتطمن عليه .. بليز لا تكونين قاسيه معاي ..


" حست ساره انها تشوف فلم هندي" والله انك عورت قلبي "


" استانس نواف" افهم من كلامج انج بتساعديني ؟ "


ساره : اي بساعدك ويا ويلي من الوالد لو اكتشف هالشي .. مشكلتي رومانسيه ما اقدر على الدموع ..


" بعدها "


" نزلت ساره بالصاله .. شافت ان مافي احد هناك .. واشرت على نواف عشان ينزل " يالله بسرعه انزل "


" ابتسم نواف وبسرعه نزل وهو مستانس .. فتح باب الصاله وطلع بره البيت .. ما قدر ينادي السايق عشان ما يكتشف الوالد انه بره البيت اذا شاف ان سيارته الخاصه مو موجوده .. وما كان له خيار غير انه يطلع بالشارع ويمشي مشي لين الشارع العام عشان ياخذ له تاكسي "


" فجاه "


هالو .. شلونك ؟


التفت نواف لمصدر الصوت متخرع : هذا انت ؟ حـسـبـي الله عليك من ولد ملقوف خـرعـتـنـي ..


ضحك حسن : شدعوه ؟


ما اهتم له نواف ومشى عنه : لو سمحت انا مو فاضي لك الحين .. وراي مشوار مهم للغايه .. يالله باي ..
حسن ( مستغرب ) : وليش تمشي مشي ؟ واكثر من عشر سياير عندكم بالبيت ؟



سال نواف متنرفز : وانت شكو ؟


حسن : سلامتك والله .. بس قلبي يعورني على ريولك .. يعني اكثر من سياره بالبيت وانت تمشي ؟ الصراحه منبطه جبدي عليك ! لو انا منك جان ركبت حق كل مشوار سياره من هالسياير المصففه عندكم بالبيت ..


وقال بقلبه : يا مال الويعه !


عصب نواف عليه : شنو قلبك يعورك على ريولي ؟ انت شفيك ؟ ما اتيوز من سوالف المغازل هذي ؟ هم قاعد وتـغـازلـنـي ؟


حسن : يبا انا لا قاعد اغازلك ولا شي وبالله عليك شاغازل فيك وانت ريال !


" عصب نواف بجديه " تـخـسـي "


" ما فهم حسن " شنو اخـسـي ؟ "


نواف : ليش تقولي ريال ؟


تعجب حسن : ليش بالله ! انت مو ريال ؟


نواف : انت شتشوف يعني ؟
حسن : اشوف اللي انت تشوفه ..
نواف : عيل انجب .. اسكت ولا تثرثر !


" فجاه "


" طلعت سيارة الوالد من البيت .. تخرع نواف وبسرعه انخش ورا حسن اللي ما فم شي .. سال حسن متعجب " شفيك ؟ شبلاك ؟ توك من ثانيه مستقوي علي وتسبني والحين ترتجف مثل الديايه ! شسالفه ؟ "


ترجى نواف : بليز ساعدني !


حسن ( مستفهم ) : اساعدك من شنو ؟
نواف : من الوالد .. اكاهو بيطلع بالسياره الحين وما ابيه يشوفني .. اذا شافني اكيد بيذبحني !
حسن ( يسال ) : وليش ما تبيه يشوفك ؟ وليش بيذبحك ؟
نواف : بليز .. هذا مو وقت اسالتك الحين .. انت بس ساعدني وخشني وبعدها اقولك السالفه ..
حسن : بالله عليك وين اخشك يعني ؟ شايفني كبت جدامك ؟
نواف : انت تجمد .. سو نفسك تمثال .. شيلني على اساس اني بيبي بس اهم شي ما يشوفني الوالد والله بيذبحني !


تنرفز حسن : انت شفيك مو صاحي ؟ اخشك بسروالي يعني ؟


نواف : اللي اهو .. المهم خشني .. بليز ..


" بعدها مر الوالد " بويوسف " بالسياره .. وبسرعه رمى حسن نواف عالارض وقعد عليه " يا بلفيت كرسي " وما انتبه الوالد لشي "


" بعدها "


لم نواف حسن يشكره : مشكور انت انقذتني .. ما راح انسى لك هالجميل هذا لو شنو ..


" ابعد حسن نفسه من نواف" اشبلاك انت خـنـقـتـنـي ! "


" ابتسم نواف له" احنا من اليوم بنصيرFriendبس مو قبل ما اقول لسلطون "


حسن : ذبحتني انت ويه سلطونك هذا !! 24 ساعه سلطون وسلطون !! ليكون سلطان السلاطين وانا ما ادري ؟


نواف : اكيييد سلطان السلاطين ولا شلون اخترته عشان يكون حـبـيـبـي وانا الف من يتمناني ..


تمسخر حسن عليه : ما اقول غير الحمدلله والشكر ..


***************


" بيت الجيران "


" عايشه كانت بالدار .. لسبب ما مر ببالها راعي الفراري بو شخصيه .. وتمنت هذيج السياره من ممتلكاتها وتعيش بالفيلا البنيه الكبيره والخدم والحشم من حوليها وكل شي تبيه يتنفذ بالحرف الواحد .. كانت عايشه بعالم الاحلام "


" قامت بعدها من الكرسي وطلت من الدريشه للشارع متسائله" هل من الممكن اني اعيش بفيلا مثل هالفيلا بيوم من الايام ؟ "


" بعدها "


" دخلت اختها خلود الدار وهي تصيح .. تخرعت عايشه وسالت" خلود شفيج ! ليش تصيحين ؟ شسالفه ؟ "


See u
" قـصـتـي عـيـال الـعـز "

" الـحـلـقــه 6 "

" التكمله "

" دخلت خلود الدار وهي تصيح .. تخرعت عايشه وسالت" شفيج خلود ! ليش تصيحين ؟ شسالفه ؟ "

" ما قدرت تنطق بشي "

" مسكت عايشه ايدها " تكلمي .. قولي لي شفيج تصيحين ؟ "

" نطقت خلود بالم " ام عبدالله .. توها متصلتي عالموبايل وقالت لي كلام يسم البدن ! "

عايشه : ام عبدالله .. ام طليقج ! شتبي هالحيه ؟ ليش متصله ؟

" ماتت خلود من الصياح " بتخطب لعبدالله بنت الاكابر "

" ما فهمت عايشه شي " بنت الاكابر ؟ ومنو تقصدين ببنت الاكابر ؟ "

خلود : وحده من بنات الجيران ..

انصدمت عايشه : تقصدين من بنات بويوسف ؟ بيت جيرانااا !

" هزت راسها بانهيار " اي "

عايشه : هل هو عناد فيج او شنو ؟ انه هالحيه تخطب له وحده من بنات جيرانا ؟ والله انها عقربه وما تستحي وهم ما تخاف من الله من اللي تسويه فيج ! ما اقول غير حـسـبـي الله عليها ان شالله ..
خلود ( تمت تصيح ) : ما ادري .. ما ادري شاسوي يا عايشه ما ادري !! ما ابي اتخيل ان عبدالله ممكن يخطب من بعدي .. ما اتحسين شلون انا قاعده احترق من داخلي الحين !
عايشه : تبين رايي وتسوينه ؟

" سالت خلود" شنو ؟ "

عايشه : اتصلي لعبدالله الحين وشوفيه بمكان عام وحاولي تردينه لج ولا تصيرين طيبه مثل قبل ولا يهمج اي مخلوق بالدنيا .. عبدالله يحبج يا خلود وانتي هم تحبينه وانا ادري بهالشي .. هذي فرصتج والله .. ولا تضعفين جدام هالحيه امه !

ما عجبها : ما اقدر .. ما اقدر يا عايشه والله ما اقدر !

عايشه : ليش بالله ما تقدرين ؟

بررت خلود : من كم يوم طرشت له مسج متظاهره بالقوه واني ما ابيه ! والحين تطلبين مني هالشي !

عايشه : ما فيها شي يا خلود .. انتي تحبينه وتبينه !
خلود : اي ادري اني احبه وابيه وهم اموت فيه لكن ... لكنـ ..

" سكتت بعدها "

سالت عايشه : لكن شنو ؟

خلود : لكن عزة نفسي تمنعني من هالشي ! كرامتي اللي انهانت بيوم جدام امه الخبيثه ! ما اقدر انسى هالشي ! انا سويت له كل اللي هو يبيه بس ما بين بعينه شي وصدق اكاذيب امه .. والحين وبكل بساطه تطلبين مني اتصل له وارد له !
عايشه : والله لو انتي تحبينه مثل ما تقولين بتنسين كل هذا !

سالت بالم : وعزة النفس ؟ والكرامه ؟

عايشه : بالنسبه لي ماكو عزة نفس وكرامه بالحب ! الحب عندي ماله حدود يا خلود !!
خلود : سلامتج حـبـيـبـتـي .. انا عكسج تماما ..
عايشه : عيل ليش سموه حب لو بتحطين له حدود ؟
خلود : انتي شبلاج تدافعين عن الحب ! ليكون تحبين يا عايشه ؟

عايشه : تقريبا ..
خلود ( تسال ) : ومنو هذا ان شالله ؟
عايشه : ما ادري ..
خلود : شلون ما تدرين ؟ في شخص بالدنيا يحب وما يدري منو هو حبيبه ؟

" فجاه "

" رن موبايل خلود .. شافت الرقم وما استوعبت انه المتصل ! رمت بالموبايل بعيد" ابيييه .. هذا عبدالله متصل لي "

" راحت عايشه للموبايل ومدت ايدها ومسكته بتعطيه لخلود" يا الغبيييه ليش رميتيه ؟ بسرعه ردي عليهه .. بسرعه "

ارتبكت خلود : ما اقدر !

عايشه : شكو ما تقدرين ؟ هو المتصل مو انتي ! يعني ماله خص بالكرامه يا الهبله !!

" بعدها "

" مسكت خلود الموبايل بتردد .. ضغطت عالسماعه الخضرا وما نطقت بشي "
عبدالله : الو


" تمت ساكته "


سال عبدالله : معاي يا خلود ؟


" هم ما نطقت "


" عصبت عايشه واشرت بيدها " يعني ما تتحجين ما تقولين شي "


عبدالله : انا اسمع صوت انفاسج يا خلود ! هل افهم من صمتج هذا انج ما تبين تسمعين صوتي ومالج خلقي ؟


نطقت وهي مو حاسه بنفسها : منو اللي قال لك هالكلام السخيف ؟


عبدالله ( بابتسامه ) : واخيرا نطقتي !


" استانست عايشه واشرت بيدها " يعني بطلع من الدار وبخليكم "


" بعدها "


سال عبدالله :شلونج يا خلود ؟ ان شالله بخير ؟


خلود : بخير .. انت شلونك ؟


" سكت لثانيه .. قالت بعدها بحزن " مو بخير "


" سالته متخرعه " عشى ما شر ؟ اشفيك ؟ "


" نطق بالم " انـتـي يـا خـلـود "


" ما فهمت " انا شنو ؟ "


عبدالله : احـبـج ..


" سكتت مو مستوعبه "


عبدالله : ليش سكتي ؟ هل انا قلت شي يضايقج ! هل كلمت احبج ضايقتج ؟


" سالت بالم كبير" لو تحبني ليش طلقتني ؟


رد بتردد : امـي ..


سالته بسخريه : هل هذا هو عذرك ؟ " امك ؟ "


" ما رد بعدها "


خلود : اشوفك سكت الحين ؟ ليش سكت ؟ هل انا سويت شي لامك عشان تطلقني ؟ هل انا اذيتك او اذيتها بيوم عشان تطلقني ؟


وقالت وهي تصيح : للاسف يا عبدالله .. كنت تصدق امك بكل كلمه هي تقولها لك ! كنت تشوفها هي الملاك الطاهر وانا الشيطان .. كنت تصدقها لما كانت تقول لك خلود صرخت علي .. كنت تصدقها لما كانت تصيح جدامك مثل الحيه وتمثل وتقول اني اذيتها !! انا كنت احلف لك اني مظلومه وانا مو مالت هالسوالف لكنك كذبتني وللاسف ما صدقتني ! حلفت لك وايد وترجيتك وهم ذليت نفسي لكنك .. لكنك يا عبدالله ..


رد مو مستحمل وهو حاس بالذنب : بسج خلاص .. عفيه لا تعورين قلبي .. انا اسف وغلطان ادري .. واكاني اعتذر لج وسوي فيني اللي تبينه بس بليز يا خلود لا تكرهيني .. انا ما اتصلت لج الا لاني احبج وحاس الحين بتانيب الضمير ..


سالت بحزن : بعد شنو يا عبدالله ؟ بعد شنو ؟


عبدالله : بعد ما صار اللي صار ورجعت لج ندمان .. واذا تبين من باجر اردج والله ما عندي مانع بس انا انتظر اشاره منج ..


سال بعدها وهو خايف من الرد : ها ؟ شقلتي ؟


***************
" عايشه كانت حاطه راسها عالدريشه تترقب بداية الحلم .. شافته توه طالع من البيت بسيارته .. ما صدقت عالله وبسرعه لبست شيلتها وطلعت بره البيت بالشارع و وقفت جدام الفراري مثل المينونه "



تخرع يوسف : يااا المينونه !!


" ابتسمت له بلا مبالاه من اللي سوته " شـلـونـك ؟ ان شاللـه بـخـيـر ؟ "


" انبطت جـبـد يوسف من هالبرود " انتي شفيج ؟ اسـتـخـفـيـتـي ؟ "


قربت من الدريشه تسال : ليش بالله ؟ انا شسويت الحين ؟


يوسف : قطيتي نفسج على سيارتي مثل المنتحرين وتساليني شسويتي ؟


نزلت راسها : انا اسفه ..


يوسف : شاسوي باسفج الحين ؟


" حست بالضيق من هاللهجه الجديه .. تـنـهـد يوسف بعدها " على العموم اخت عايشه ممكن امشي الحين ؟ "


استانست : انت تذكر اسمي ؟


يوسف : اي .. توه من امس كلمتج .. شدعوه بنساه بهالسرعه !


" سالت متشققه من الوناسه " طيب ما قلت لي انت شسمك ؟ "


" استغرب هالسؤال " ليش تسالين ؟ "


عايشه : سلامتك .. هو مجرد سؤال ..


رد : يوسف ..


ابتسمت له : عاشت الاسامي يا يوسف ..




" بعدها "



" رن موبايل يوسف وكانت مرته شيخه .. شاف يوسف دريشة داره " ليكون شافتني شيخه معاج هم هالمره ؟ والله بتزعل من قلب وبتسوي لي الحين سالفه "


ما فهمت عايشه : منو هذي شيخه ؟


يوسف : مرتي ..


انصدمت ولسبب ما حست بالضيق :مرتك !!


" شاف الصدمه بعيونها وما فهم منها اي شي .. مسك موبايله وبسرعه رد على شيخه " هلا حـبـيـبـتـي "


شيخه : اهلين ..
يوسف : هلا امري .. بغيتي شي ؟
شيخه : سلامتك حبيبي بس جذي متصله .. وحشتني ..
يوسف ( وهو يضحك ) : اشدعوه ؟ توه من شويه بس كنت معاج بالدار .. شنو هالمحبه هذي ؟
شيخه ( تسال ) : افهم من كلامك اني ما وحشتك ؟
يوسف : بلا فديتج .. وحشتيني ..


استانست : عموما انا ما ابيك تتأخر وانت بره البيت .. وهم دير بالك على نفسك ..


يوسف : ان شالله .. من عيوني ..
شيخه : تسلم لي عيونك ..


" سكر الموبايل بعدها .. التفت لعايشه لكنه ما حصلها .. تعجب شلون اختفت ؟ واستنتج انها اكيد دخلت بالبيت .. ومشى من بعدها رايح لمشواره "


" دخلت عايشه البيت وبسرعه دخلت الدار وقطت نفسها بالسرير وغطت نفسها باللحاف .. تعجبت خلود من امرها .. توها من شوي بس كانت تشجعها بحماس عشان ترد لعبدالله والحين قاعده وتصيح تحت اللحاف "


شسالفه ؟؟


^^


" سالت خلود عايشه لكنها ما علقت "




سحبت خلود اللحاف من عايشه : ليش ما تردين ؟ وهم ليش تبجين ؟
" قامت عايشه وشافت خلود بعيونها " بحلقي فيني .. شوفيني .. انا مو قاعده اصيح .. اغبار دخل بعيوني وادمعت عيوني "


تمسخرت خلود : والغبار قالج تعالي بسرعه وقطي نفسج عالسرير وتلحفي باللحاف ؟


غيرت عايشه السالفه : تعاالي .. ما قلتيلي شسويتي مع عبود ؟ اشوفج سكرتي من عنده ؟


خلود ( تسال ) : ليش غيرتي السالفه ؟ وبعدين شنو عبود ؟ شايفته اصغر عيالج ؟
عايشه ( بابتسامه ) : انا ليما الحين ما تزوجت عشان يكون عندي عيال .. عموما ما قلتي لي شسويتي مع عبدالله ؟ وشحقه هو متصل لج ؟


ابتسمت خلود : متصلي عشان يتاسف عالماضي وعشان يرجعني ..


مسكت عايشه ايد خلود مستانسه : افهم من كلامج انج بتردين له ؟


" سكتت لخلود "


عايشه : اشفيج سكتي ؟ ليكون رفضتي وانهيتي كل شي من بينكم ؟
خلود : بالله عليج قوليلي شلون ارفضه وانهي كل شي من بينا وانا متيمه فيه ؟ شلون ؟


" سكتت شويه "


كملت بعدها مستانسه : اكيد برد له .. ما دامه هو اللي اتصلي وتاسف وحس بتانيب الضمير اكيد برد له .. واعتقد ان الحب اللي بينا سبب مقنع من اني ارد له ..


" استانست عايشه لحال اختها .. وبالوقت نفسه كانت خايفه عليها وتحاتيها من ام عبدالله الحيه " وامه الحيه شبتسوين معاها ؟ احسها ميته قهر ليش ان عبدالله برد لج "


خلود ( بلا مبالاه ) : باللعنه تلعنها مالي شغل فيها .. هي كانت ساس البلاى كله ! حـسـبـي الله عليها ! مو ادميه الا ابليس يمشي بالدنيا !
عايشه : شلون مالج شغل فيها وانتي بتردين تعيشين بنفس البيت معاها ؟
خلود : برد ليوم او 2 وبالكثير اسبوع ليما يحصل لنا عبدالله على بيت صغير نسكن فيه ان شالله ..
عايشه : وليش ما ينتظر ليمن يحصل له عالبيت وبعدها يرد لج ؟
خلود : فديته مستعيل وعلى قولته كفايه شهور الانتظار اللي طافت ! كانت قاسيه من قلب ..
عايشه : ok‏ ومتى ناوي يشرف بيتنا ويملج عليج مره ثانيه ؟
خلود : هو طلقني طلقه وحده بس وما اعتقد انه محتاجين للملا عشان نرد لبعض مره ثانيه .. على العموم هو بيي بيتنا بكره ان شالله ..
عايشه : بيي بنفسه او مع امه الحيه ؟
خلود : اكيد بنفسه .. اصلا لو عرفت امه بشي بتكسر الدنيا علينا !


See u

" قـصـتـي عـيـال الـعـز "

" الـحـلـقــه 7 "

" ببيت عبدالله "

" رمت ام عبدالله بالمزهريه البيضا عالارض وانكسرت وتناثر الورد بزوايا البيت وانسكب الماي .. كانت معصبه من قلب .. تموت ولا تشوف اليوم اللي بيرد فيه عبدالله لخلود "

صرخت وهي تشوف عبدالله مقهوره : تخسي ترد لبنت الفقر تخسي .. يعني الحين خلوا البنات من الدنيا عشان اتفكر ترد لها ؟ لما قلتلك بخطب لك وحده من بنات بويوسف ناحستني واتصلت لها عشان ترد لها ؟ انت ولدي الوحيد وانا ما عندي غيرك .. ليش تعاندني وما تسمع كلامي ؟ ليش ؟

عبدالله : ولاني ولدج الوحيد المفروض ادورين على سعاتي .. عالشي اللي يريحني يا يمه .. مو اللي يغثني ..

سالت امه بعصبيه : وسعادتك وراحتك مع بنت الفقر ؟

" هز راسه ايجابيا "

عصبت امه اكثر : عبود ! لا تبط جبدي بهالبرود .. وبخصوص بنت الفقر هاللي ساحرتك ما راح ترد لها لو شنو ! فاهم ؟؟

عبدالله : لا مو فاهم وانا اسف يمه .. خلود ما سوت لج شي عشان تهاجمينها كل هالهجوم ! وكلها يوم او 2 وبدور لنا على بيت نستقر فيه انا وهي بعيد عن المشاكل اللي كانت السبب بكل شي ..

" انصدمت امه من هاللي تسمعه ! معقوله ولدها عبدالله بيطلع من البيت وبيخليها بنفسها ؟ ما كانت تبي تستوعب هالشي "

قربت منه وهزت كتفه بقوه : انت شقاعد تقول ؟ انت مينون ؟ مو صاحي ؟ شارب شي ؟ الحين بعد هالعمر كله تبي تـخـليـنـي وتطلع من البيت ؟ مـعـقـوله هاللي قاعده اسمعه منك ؟ مـعـقـولـه ؟

عبدالله : يمه انتي لو كنتي معاملتها عدل وما عارضتي ردتي لها ما كنت افكر اطلع من البيت .. لكن بعد الكلام اللي سمعته منج الحين .. اسمحيلي اقولج انا اسف .. ما اقدر اعيش انا وياها بنفس البيت اللي انتي عايشه فيه ..

نزلت دمعه خبيثه من امه : هذي اخرة تربيتي فيك يا ولد الشوارع ؟؟

" انصدم عبدالله من هالجمله ! وبالوقت نفسه ما فهم شي .. سال امه بحيره " شتقصدين بولد الشوارع ؟ يمه انتي شقاعده تخربطين ؟

***************


" ببيت بويوسف "


دخلت امينه لدارها متسائله " لين متى ان شالله بقعد احاتي هاللي ما يستحي اللي يبحلق فيني وانا بالبالكونه ؟ وما يندرى من متى وهو على هالحاله ! "


" باللجهه الثانيه كان محمد يسال نفسه نفس السؤال" واللـه حـالـه ! لين متى ان شالله بجبر نفسي من اني ما افتح ستارتي عشان بنت الجيران ؟ صرت اخاف اطل من الدريشه واشوفها جدامي وتسوي لي سالفه وتقول متعمد ! "


" بعدها "


" قرب من الدريشه .. فتح الستاره بشويش .. شافها هم هي فاتحه باب البالكونه وتطل منها بشويش .. وطاحت عيونها بعيونه .. توهق وارتبك وبسرعه سكر الستاره "


صرخت معصبه : قطيعه تقطعك ياللي ما تستحي .. مو علي هالحركات .. عيب عليك ..


" ضرب راسه بيده " انا قلت .. هالبنت بتسوي لي سالفه وبتقول متعمد ..مع اني والله العظيم مو متعمد " وعلا صوته عشان يسمعها " يا انسه ترى صوت المرأه عوره .. فلا تصارخين "


حطت ايدها على حلجها : اي والله معاه حق .. انا شلون نسيت نفسي وصرخت جذي ؟


لكنها ما استحملت تسكت وعصبت : وانت شكو ؟ اقول لا تقعد تمثل علي دور الرجل المثالي .. انا فاهمه هالسوالف البطاله عدل ..


رد محمد : مو قلنا صوت المرأه عوره .. استري عليه يا ابنيه ..


" تنرفزت امينه وطلعت بالبالكونه معصبه " اقول ابتعد عن بالكونتي ولا تسندرني .. ترى والله ايب لك الشرطه الحين .. فاهم ؟ "


حاول محمد يستفزها : شكو ابتعد عن بالكونتج الحين ؟ شوفيني انا وين وانتي وين ؟ انا بداري وبكيفي وهم ضربت براسي افتح الستاره والدريشه اشم هوا ..


" شافته بنظرة شماته " الحمدلله والشكر .. ياهل " دخلت بعدها لدارها متنرفزه ومنبطه جبدها منه "


انفجر محمد من الضحك : شكلي مصختها شوي ؟


***************

ياليتني ما سمعت اللي سمعته ! ياليتج خليتني مرمي بالشارع اموت ولا سمعت اللي سمعته منج ! ياليت لو خليتيه سر مدفون وما كشفتيه ! يايه الحين وبعد كل هالسنين تقولين لي يا ولد الشوارع ؟ وينج قبل ليش ما قلتيها ؟ انبطت جبدج ليش اني برد لخلود وقلتي بقوله الحين ؟ بعتقادج ان كلمة ولد الشوارع بترد كل شي مثل ما كان ؟ سلامتج يا يمـ


" سكت بعدها ما قدر يكملها "


سال بالم : اذا انا ولد الشوارع مثل ما تقولين .. ولانج ما تنجبين عيال تبنيتيني .. ما تقولين لي شتبين فيني الحين ؟ ربيتيني وكبرتيني وبالنهايه ما بغيتي سعادتي .. انا قلت ماكو ام بالدنيا ما تتمنى سعادة ولدها واثاريج طلعتي مو امي الفعليه !


" ما قدرت امه تنطق بشي وكتفت بالصمت والدموع الخداعه "


عبدالله : ترى دموعج هـذي ما منها فايده الحين ..


مسكت امه ايده بحنيه : بس مهما يكون انا بظل امك يا عبدالله ..


تمسخر والدمعه بعيونه : امي وتقولي ولد الشوارع ! انتي شلون تجرحيني بهالكلمه حتى لو ما كنتي امي الفعليه ؟ انتي قبل ما تنطقينها فكرتي فيها ؟ عرفتي معناتها ؟ عبالج كلمة ولد الشوارع هينه ؟ ما دريتي انها اكسرت فيني اشيا ؟


ونزلت ادموعه غصبا عنه : يا حسافه والله .. عيشتيني بوهم .. والحين يايه وبكل برود وبساطه تصدميني باصلي وفصلي ! يا ترى من انا ؟ ولد من ؟ من اعترافج هذا ما تتصورين شكثر كرهت الساعه اللي تربيت فيه بهالبيت ..


" ما استحمل اكثر .. ما عنده كلام ثاني يقوله .. كان متضايق من قلب وحس ان الدنيا تدور فيه .. بسرعه طلع من البيت ركب سيارته ومشى .. امه القاسيه وقفت بمكانها ساكنه بدون ما تسوي شي .. كذبت عليه كذبه كبيره وقالت له انه ولد شوارع بس عشان تمنعه من خلود ! لكنها ما درت انها بهالطريقه انهته وحطمته "


بعتقادكم في ام بالدنيا تسوي جذي بولدها ؟


***************
ام محمد ( وهي ليما الحين تتحلطم ) : هالحمار حمود .. خذ غدانا كله و وداه لبيت الجيران يا بلفيت عشان نتقرب منهم !


تعجبت عايشه : وشمعنى نتقرب منهم الحين ؟ وينا عنهم من زمان ؟


ام محمد : وهذا اللي محيرني .. اكيد هالحمود وراه شي .. هو ما يسوي جذي بدون سبب .. تحصلينه حاط عيونه على وحده من بنات بويوسف !


تمسخرت عايشه : مستحييل ! ومنو هاللابو المينون اللي بيرضى يقط بنته لولد فـقـر ؟


ام محمد : ما ادري عنه ! اساليه !
عايشه : انا بطلع له بشوف شنو سالفته هالمينون !


" بعدها "


" طلعت عايشه للشارع وشافت محمد واقف وهو مجابل بيت الجيران وبيده الصحن .. قربت منه تسال " محمد .. ما تقولي شعندك ؟ وشنو هالحركات ها ؟ "


استانس محمد من شاف عايشه :Awoosh فـديـتـج واللـه .. ما عليج امر حـبـيـبـتـي ابيج بشغله بسيطه !


عايشه : الله عالمصلحه ! شنو هي هالشغله ؟


محمد ( بابتسامه ) : ابيج تدخلين لبيت الجيران وبيدج هالطبق هذا .. يا بلفيت منا ..


عفست عايشه الويه : احلف عاد ؟ وشمعى انا مو انت ؟


محمد : انتي بنت وهم عندهم بنات وبالمره تتعرفين عليهم .. اما انا ريال واحسها مو عدله ادخل ببيت كله بنات ..
عايشه : وهم عندهم شبااب .. يعني انت تشوفها عدله ادخل بيت كله شباب ؟


برر محمد : لكن البنات يترافجون بسرعه اكثر منا احنا الشباب .. وبعدين انتي بتدخلين عند الحريم ومالج شغل بالريايل !


ومسك ايدها يترجى : بليييز عايشه .. عشان اخوج محمد الكبير اللي يحبج ويسوي لج كل اللي تبينه ..


" استغلت عايشه الموقف " امـمـم .. ok لكن بشرط ! "


" استفهم محمد " اللي هو ؟ "


عايشه : ابيك تعطيني 500 ريال عشان يصيرون مع الـ 200 اللي عندي 700 واقدر اسوي لي العبايه اللي ابيها .. ها شقلت ؟


عفس الوي : شدعوه عاد 500 ؟ خليها 300 !


ما اقتنعت عايشه :NO WAY .. انت ريال تشتغل ويمشي لك معاش .. وانا شطالبه منك ؟ كلها 500 ريال بس !


تنهد محمد : انتي شفيج ؟ ليكون نسيتي اني اساهم بـ 3000 ريال من معاشي للبيت كل شهر ؟ معاشي على معاش امي مال الشؤون يصيرون 7000 ريال ! انتي ليش ما تقدرين هـا ؟ على العموم ok ان شالله .. بعطيج الـ 500 بس انا هم عندي شرط !


عايشه : اللي هو ؟
محمد : انج تتعرفين على كل البنات اللي هناك بالبيت .. وتعرفين لي منو البنت صاحبة البالكونه اللي تطل على داري !!


غمزة عايشه : اهاااا ! السالفه جذي عيل !!


سال محمد : شنو اها ؟


ضحكت عايشه : سلامتك ماكو .. بس شلون بعرف منو هي هالبنت ؟


محمد : ابيج تدخلين دار كل وحده منهم وتطلين من الدريشه يا بلفيت تشمين هوا .. وبالمره تشوفينها هل هالدريشه تطلع على داري !


تعجبت عايشه من هالطلب : انت تستعبط ؟


محمد : انا ما استعبط .. من صجي ..
عايشه : بس شلون بسوي جذي ؟
محمد : عاد انتي وشطارتج .. او انسي الـ 500 ريال .. ها شقلتي ؟


تنهدت عايشه :ok ان شالله .. بشوف ..


" وبعدها مسكت عايشه الصحن وطقت الجرس .. ودخلت بالحوش الكبير متجه لباب الصاله وهي تسمي باسم الله << لول حست نفسها بفلم مرعب "


***************
" بفندق الريتس "

" نواف وسلطان ومعاهم حسن كانوا قاعدين هناك بالمطاعم .. همس سلطان لنواف يسال " لين متى ان شالله بيتم معانا هالحسن ؟ "


ساله نواف بشويش : ليش سلطون ؟ ليكون حسون مضايقك ؟


" هز راسه متنرفز " اي "


نواف : ليش عاد ؟ المسكين شسوه الحين ؟
سلطان : ما سوه شي بس كفايه انه غصه بالبلعوم ..


" بعدها "


انتبه لهم حسن : اشبلاكم انتوا الاثنين تتصاصرون ؟


رد سلطان بنفسيه : سلامتك .. مجرد سالفه من بينا .. ليش تتليقف ؟


رد حسن بابتسامه مصطنعه : السموحه منك والله .. ما كنت متعمد من اني اتليقف .. بس اذا انا مضايقكم قولوا لي وامشي ..


" ابتسم له نواف " لا .. مو مضايقنا "


" كمل سلطان " امبله والله مضايقنا ! ياليت تمشى "


" التفت نواف لسلطان يسال " ليش عاد يا سلطون ؟ المسكين ما سوه شي الحين"


" تنرفز سلطان " يا سلام .. وهم تدافع عنه جدامي ؟ "


نواف : مو عن بس هو ما سوى لك شي الحين ..


" قام سلطان من الكرسي يا بلفيت زعلان " انا ماشي "


" مسك نواف ايد سلطان يمنعه" شدعوه عاد ؟ ما صار شي الحين عشان تزعل وتمشي "


سحب سلطان ايده : قلت لك انا ماشي .. لا تناقشني !


" حـط نواف ايدينه على عيونه " اذا مشيت يا سلطان بـصـيـح " بهاللحظه ما استحمل حسن يمسك نفسه اكثر وانفجر من الضحك "


التفت سلطان لحسن يسال متنرفز : اكو شي يضحك الحين عشان تضحك ؟



" رد حسن وهو ليما الحين يضحك " اي "


" حس نواف ان سلطان بينفجر معصب من سخرية حسن له .. مسك ايد حسن واسبحه " الله يخليك يا حسن رد للبيت الحين .. ترى سلطون شكله متحلف فيك "


تعجب حسن : متحلف فيني من شنو ؟ انا شسويت له الحين ؟


نواف : انت ما سويت شي .. بس انا شاسوي بسلطون اذا هو يغار علي ؟



" مسك حسن هالمره نفسه عشان ما يضحك " اها .. الله يخليكم لبعض ان شالله " قال بعدها بقلبه " الله يستر من هالجيل المتخلف "


***************



" دخلت عايشه بيت بويوسف بعد ما فتحت لها الخدامه الباب .. كانت قاعده عالكرسي مرتبكه وبيدها صحن العيش اللي مافيه لا ابهارات ولا شي lol‏ ‏.. كانت قاعده تشوف البيت منبهره فيه "قصر هذا مو بيت ! " هذا اللي قالته عايشه وهي حاسه نفسها انها بقصر فرساي lol‏ صج بنت فقر وما شايفه خير "


فيا ترى شنو ممكن يصير لعايشه من احداث وهي بفيلا بويوسف ؟


See u
" قـصـتـي عـيـال الـعـز "

" الـحـلـقــه 8 "

" التكمله "

" دخلت بيت بويوسف بعد ما فتحت لها الخدامه الباب .. كانت قاعده عالكرسي مرتبكه وبيدها صحن العيش اللي مافيه لا ابهارات ولا شي lol‏ ‏.. كانت قاعده تشوف البيت منبهره فيه " قصر هذا مو بيت ! " هذا اللي قالته عايشه وهي حاسه نفسها انها بقصر فرساي lol‏ صج بنت فقر وما شايفه خير "


" بعدها "

" مر فيصل من الصاله وشاف عايشه امجابلته .. ابتسم لها " حياالله من يانا "

" نزلت راسها" الله يحيك "

" سالت بعدها بقلبها وهي تشوفه بطرف عينهـا " مو كأن هذا هو اللي دفع الـ 200 لليموزين ؟ "

" فجاه "

" نزلت شيخه وهي ماسكه ايد يوسف .. شافتهم عايشه واستنتجت ان هاللي ماسكته من يده هي مرته .. لسبب ما تضايقت .. تعجب يوسف لما شاف عايشه بالبيت وما استوعب .. توه بيقول " هلا والله بعايشه " بس الله ستر وسكت ليش ان مرته يمه "

شافت شيخه عايشه وسالت : منو انتي ؟

" حست عايشه نفسها مرتبكه " انا بنت الجيران "

" قربت شيخه منها بابتسامه" هلا والله ببنت الجيران .. انتي تنتظرين احـد بالصاله ؟ او هذي مجرد زياره ؟ "

" ابتسمت عايشه " مجرد زياره " مدت بعدها ايدها لشيخه " وهذا الطبق البسيط من الوالده "

" ابتسمت شيخه ومدت ايدها بتمسك الصحن " تسلمين .. وقولي للوالده مـشـكـوره "

" بعدها "

التفتت شيخه لفيصل : ما تروح تنادي خواتك يا فيصل ؟ قول لهم ان عندنا ضيفه بالبيت ..


" راح بعدها ينادي خواته .. كانت عايشه مرتبكه .. كانت تتحاشي تشوف يوسف .. لانها لو شافته بتم عيونها متجمده بعيونه .. حست بالم لما انتبهت على بطن مرته " كانت حـامـل " تنهدت من داخـلـهـا " الله يوفقهم ان شالله "

" بعدها "

يوسف ( يسال ) : انا ظاهر الحين .. تامرين على شي يا شيخه ؟

ابتسمت له : سلامتك يا الغالي ..

" انبطت جبد عايشه لما شيخه قالت ليوسف يا الغالي .. سالت نفسها بتعجب " وانا شكو تنبط جـبـدي الحين ؟ لا هو حـبـيـبـي ولا خـطـيـبـي وما بينا شي عشان انقهر .. والله ان امري عجيب "

" بعدها "

" نزلت ساره من الدري مستفهمه " منو هالضيفه اللي يايتنا ؟ انا ما اخبر ايون لنا ضيوف بالبيت "

" كملت ملاك " فصول يقول هذي بنت الجيران وهم يايبه معاها طبق اكل "

تخرعت نوال وتمت توسوس : تحملوا تـاكـلـون من هالطبق .. يمكن يكون مو نضيف .. ويطلعون هالجيران وصـخـيـن ونحصل زهـيـوي او شعره بالطبق ومن بعدها نتسمم لـسـمـح اللـه ونموت ..

نزلت امينه وراها تسكتها : سكتي لا تفضحينا لا تسمعج البنيه !

" المشكله ان عايشه سمعت كل شي انقال .. تمت ساكته .. ما علقت .. بعدها سلموا البنات الثلاثه على عايشه "

سالت عايشه نفسها : هذوله 3 بنات .. اي وحده منهم اللي بالكونتها امجابله دار محمد ؟

" قربت امينه من عايشه تسال " ما قلتي لنا الشيخه شنو اسمج ؟ "

ابتسمت لها : عايشه .. انتي ؟

امينه : انا امينه ..

" اشرت بعدها على خواتها بالدور " وهذي ساره واللي يمها ملاك واللي وراها نوال "

عايشه : عاشت الاسامي .. والله يخليكم لبعض ان شالله ..
امينه : تسلمين ..

سالت ملاك بعدها : شطاري عليج يايه تزورينا الحين ؟

" داست امينه على ريول ملاك " يعني انجبي .. عيب .. محد يسال هالسؤال "

صرخت ملاك معصبه : شفيج يا امينو ؟ ليش دستي على ريولي ؟ انا شقلت الحين ؟

" حست عايشه ان امينه سوت جذي عشان تسكت اختها .. وبالوقت نفسه حست امينه بالفشيله ليش ان الشيخه ملاك فضحتها "

" بعدها "

غيرت ساره السالفه : انتي تدرسين يا عايشه ؟

عايشه : اي ادرس .. بالجامعه ..
ساره ( تسال ) : شنو تخصصج ؟
عايشه : هندسه ..

ابتسمت ساره :‎Nice ‎

تليقف فيصل بعدها : انتي هندسه نفس تخصصي .. بس ليش ما اشوفج يايه بجامعة البنين ؟

استغربت عايشه : شاسوي ايي جامعة البنين ؟

فيصل : سلامتج .. بس وايد بنات من قسمكم ايون يشتغلون ويانا بالقسم ..
عايشه : ليما الحين ما صادف ان قالنا الدكتور عن هالشغله !

" قالت بعدها بقلبها متحلطمه " هاللي اسمه فيصل ما يستحي ! ليش لاصق فينا احنا البنات ؟ لو محمد اخوي درا بيذبحه "

" بعدها "
" قالت ملاك لساره بشويش " اقول سارو .. شوفي عبايتها شلون تفشل ! موديل قديم "


ردت ساره بشويش تتمسخر " شي اكيد .. عيل شكنتي تتوقعين من بنت فقر ! تلبس لج عبايه اخر موديل ؟ "


" حست عايشه ان هالثنتين قاعدين يحشون فيها عشان جذي تضايقت "



" فجاه "


" يات امهم العنود للصاله .. شافت عايشه واستغربت وجود شخص غريب معاهم بالبيت .. قامت عايشه من الكرسي احتراما للعنود " اتوقع انج ام يوسف .. هلا خالتي شلونج ؟ "


" شافتها العنود بنظره " منو انتي ؟ "


" تضايقت عايشه من هاللهجه " انا عايشه .. بنت الجيران "


العنود ( بصرامه ) : بـغـيـتـي شي ؟


تعجبت عايشه من هالاسلوب : شنو ؟


العنود ( سالت مره ثانيه ) : سالتج بـغـيـتـي شي ؟


عايشه : سلامتج يا خـالـتـي .. انا يايه يايبه طبق من الوالده وبالمره اتعرف عليكم ..


تليقفت نوال : يمه .. يمه .. تحملي تاكلين من الطبق قبل ما تتاكدين انه نظيف .. انا حاسه انج بتحصلين فيه زهـيـوي ..


" تضايقت عايشه من هالكلام .. وشافت امينه نوال بنظره " يعني سكري حلجج .. عيب عليج "


" حـاولت امينه تطلف الجو " اقول عايشه شرايج اتين داري ؟ نقعد نسولف شوي ؟ "


" ما كانت عايشه تبي هالشي .. كانت متضايقه و ودها ترد البيت .. لكنها تذكرت شرط محمد للخمسمية ريال .. من هي صاحبة البالكونه اللي مجابله داره ؟ "

ابتسمت عايشه :ok


قالت بعدها بقلبها : في سبيل الحصول عالـ 500 ريال .. بستحمل ..


***************

" بالكورنيش صوب البحر عبدالله كان قاعد هناك .. كان متضايق .. حزين ومنهار .. اللي يشوفه يقول ان هموم الدنيا على راسه "معقوله بعد طول هالسنين اطلع مو ولدها ؟ "


^^


" سال نفسه بانكسار "


" بعدها "


" رن موبايله وكانت امه .. شاف الاسم " الوالده الغاليه " تضايق وحطه سايلنت وما رد .. اتصلت له مره و 2 و 3 وهم ما رد عليها .. ليما تعبت من الاتصالات طرشت له مسج .. فتح المسج وقراه " والله العظيم يا عبدالله اذا ما رديت علي الحين بتصل لخلود وبقولها عن حقيقتك "


" تضايق وادمعت عينه " ليش تسوين فيني جذي ؟ " بسرعه بعدها مسك موبايله واتصلها "


سال بضيق : اشتبين ؟


امه : بالله عليك هذا اسلوب واحد يكلم امه ؟


" رد بضيق " انتي مو امـي "


" تنرفزت عليه " انا امك وغصبا عنك ولا نسيت اني ربيتك ؟ "


" تظاهر بالقوه " سلامتج ما نسيت ومشكوره وما قصرتي على هالتربيه "


" بعدها "


سالت امه : انت ليما الحين ناوي ترد لبنت الفقر ؟


عبدالله : اكيد ..


سالت بخبث : واذا قلت لخلود كل شي عنك ؟


عبدالله : شنو ؟ بس انتي قلتي لي اذا رديت عليج ما بتقولين لخلود عن شي !
امه : واذا رديت لها هم بقولها عن سرك اللي ما بتجنى منه غير العار !


" حس عبدالله انه بينهار : انتي ليش تسوين فيني جـذي ؟ مو حـرام عليج ؟


سالت ببرود : شسويت فيك ؟


ما استحمل عبدالله وطلع اللي بقلبه : من بداية حياتي معاج وانا ما سلمت منج .. تزوجت وقلت بتهنى بس للاسف كدرتي علي ودمرتي حياتي الزوجيه ليمن طلقت خلود .. وحتى وانا مطلقها هم ما سلمت من السانج .. والحين يه اليوم اللي صدمتيني فيه ليش انج مو امي الفعليه وانج حصلتيني بالشارع ! ولما قررت ارد لخلود قعدتي تهدديني انج تقولين لها ! وبعد كل هذا تساليني شسويتي ؟


ما اهتمت للكلام اللي نقال : شوف يا عبدالله .. هو خيار واحد .. ماكو غيره .. يا اما انك تبتعد عن خلود وننسى اللي هاللي صار كله .. او يا اما ترد لها بشرط اقولها انك ولد شوارع !


سالت بعدها بقسوه : شقلت ؟


مستحيل
مستحيل
مـسـتـحـيـل تنقال هالكلمه لخلود !


^^


" هذا اللي قاله عبدالله بالم .. لدرجة انه نسى نفسه ونزلت دموعه غصبا عنه .. غرقت ويها مو راضيه توقف .. طاح الموبايل من ايده بلا شعور منه .. سال نفسه وهو منهار" شلون بتصل لج الحين وبقولج اني ما ابيج يا خـلـود ؟ "


***************
" ببيت بويوسف "

" بدار امينه "

" امينه كانت تسولف مع عايشه عن الجامعه .. اما عن عايشه كانت عيونها عالستاره .. شافتها امينه مستفهمه " شكلها الستاره اللي مجابلتج وايد عاجبتج "

" تدودهت عايشه " اسفه .. سرحت شويه وكانت عيوني هناك " سالت بعدها متعمده " ليش مسكرتها ؟ ما تحبين النور ؟ "

امينه : اكيد احب النور .. واصلا ورا هالستاره بالكونه ساعات اقعد فيها .. لكنـ ..

" سكتت فجاه "

عايشه ( تسال ) : اشفيج سكتي ؟ شكنتي بتقولين ؟
امينه : انتي كم اخو عندج يا عايشه ؟

" استغربت عايشه من هالسؤال وليش انسال بهالوقت " 2 بس ليش تسالين ؟ "

See u
" قـصـتـي عـيـال الـعـز "

" الـحـلـقــه 9 "

" التكمله "

عايشه ( تسال ) : اشفيج سكتي ؟ شكنتي بتقولين ؟
امينه : انتي كم اخو عندج يا عايشه ؟

" استغربت عايشه من هالسؤال وليش انسال بهالوقت " 2 بس ليش تسالين ؟ "

امينه ( سألت سؤال ثاني ) : انزين انتي اللي بيتكم لاصق ببيتنا وبالوقت نفسه امجابله ؟

" هزت راسهـا " اي " وسألت مره ثانيه " بس ما قلتي لي .. ليش تسألين ؟ "

" قامت امينه وقربت من الستاره " لان واحد من اخوانج كان يبحلق فيني اليوم من داره لما كنت بالبالكونه "

" ضحكت عايشه بدون قصد وعرفت ان امينه تقصد محمد .. وبالوقت نفسه هي صاحبة البالكونه اللي مجابله داره "

ما فهمت امينه سبب هالضحكه : ليش تضحكين ؟

ابتسمت عايشه : سلامتج .. عشان هالسبب صرتي ما تفتحين الستاره الحين ؟

امينه : اي .. واذا تبين الصراحه وما تزعلين ! اخوج هذا ما يستحي !

" ما علقت عايشه .. قالت بقلبها " غلطانه .. شكلج ما عرفتي محمد عدل عشان تقولين عنه انه ما يستحي "

امينه ( تسال ) : اشفيج سكتي ؟ ليكون زعلتي ؟

عايشه : لا ما زعلت .. انتي اصلا ما قلتي شي يزعل ^^

سالت امينه : اخوج هذا شسمه ؟

عايشه : محمد ..
امينه : هو الكبير ؟
عايشه : اي .. والثانيه خلود وانا الثالثه وحسون الرابع ..
امينه ( بابتسامه ) : الله يخليكم لبعض ان شالله ..
عايشه : امين ان شالله .. تسلمين ..

***************
" عند باب حوش بيت الجيران محمد كان واقف هناك وهو على اعصابه ينتظر عايشه .. تعفن من الحر لول .. شاف ساعته وهو مو على بعضه " مو كان هالعايشه وايد صيفت ببيت الجيران ؟ "


" بنفس اللحظه حسن كان توه راد البيت وشاف محمد واقف مجابل بيت الجيران .. قرب منه يسال " شعندك مجابل بيت الجيران ؟ "


محمد : انت شكو ؟
حسن : سلامتك .. بس مو من عوايدك تجابل بيتهم !
محمد : اشم هوا ..
حسن ( بتعجب ) : ومن زين الجو عشان تشم هوا ؟ شكلك تقصد تشم اغبره !


تنرفز محمد : انت شكو ؟ ما تقولي انت شكو ؟


حسن : اسف يبا .. مو قصدي اتليقف بس استغربت شويه !


" مشى بعدها عنه ودخل البيت .. خلود كانت قاعده بالصاله مع امها تقولها عن عبدالله وانه بيشرف بيتهم باجر عشان يردها .. كانت مستانسه وبطير من الوناسه .. استانست امها لحالها .. بعدها قط حسن نفسه عالمسند وهو يسمك بطنه " يمه انا ميت من اليوع "


امه : اليوم ماكو غدى ..


نقز حسن من مكانه : شنو ؟ اقولج ميت من اليوع تقولين لي ماكو غدى اليوم !


اشرت بيدها عالمطبخ : اكاهو المطبخ عندك .. ادخل داخل وسو لك ساندويج جبن ..


حسن ( يسال يتذمر ) : شنو ساندويج جبن ؟ وين غدانا لليوم ؟
امه : غدانا الله يسلمك ببيت الجيران ..
حسن ( مو فاهم ) : وشوداه لبيت الجيران ؟
امه : البركه في اخوك .. اساله ..


" بهاللحظه رن موبايل خلود .. كان عبدالله .. ابتسمت وهي تشوف رقمه .. قامت بعدها طلعت من الصاله رايحه لدارها عشان ترد عليه " هلا بالغالي "


" ما رد "


سالته : الو .. عبدالله .. انت معاي ؟


" هم ما رد "


" حست خلود ان في شي " عبدالله .. شفيك ساكت ؟ ليش ما ترد ؟ "


" نطق بالم " احـبـج يـا خـلـود "


" ابتسمت " انا هم احبك .. بس شفيك من شويه ما كنت ترد ؟ "


" سكت مره ثانيه "


استغربت وما فهمت سبب هالصمت : عبود شفيك ما ترد ؟


" نزلت دمعه من عيونه " ما اعرف شاقولج .. ما اعرف شلون ابتدي معاج السالفه .. انا انسان حقير !! "


" ما فهمت خلود " انت شقاعد تقول ؟ ولشنو هذا كله ؟ شسالفه ؟ "


نطق بانكسار : انا احبج .. وبظل احبج لاخر عمري .. وانتي عارفه هالشي .. وهم انا عارف انج تحبيني وتبيني مثل ما انا ابيج .. لكن القدر كان اقوى منا او من هالحب الكبير اللي يجمعنا ! انا ما اصلح لج يا خلود وانتي تستاهلين اكثر من جذي ! انا واحد ما استاهل من انج تتالمين عشانه .. انسيني وانسي كل شي كان من بينا .. وهم انسي الكلام اللي قلته لج مساعه من انيـ .. من انيـ ..


سكت لثانيه كمل بعدها : من اني برد لج .. انا للاسف طلعت مو عند كلمتي وما اقدر ارد لج !! انا اسف وادري ان كلمة اسف ما تسوى بيزه بس انا بالفعل اسف ..


" انصدمت وتمت ساكنه مثل الحجر المتجمد .. وعيونها البنيه كانت تدمع بلا حاسيه منها .. كانت تحس بالم كبير يخترق قلبها المسكين "


صرخت وهي تصيح : ليش يا عبدالله ؟ ليش قاعد تقولي كل هذا الحين ؟ شصار ؟ شسالفه ؟ مساعه كنت تطلب مني السماح والحين تطلب مني النسيان ؟


رد بالم : سامحيني يا خلود .. ما عندي اي اجابه للسؤال هذا ! بس سامحيني بليز ..


سالت وهي تحترق من داخلها : ما يصير ! ما يصير ! ما يصير ! ما يصير ماكو سبب للي قلته !! اكيد اكو سبب .. ارجوك يا عبدالله صارحني بالسبب ؟ ليش قلت لي كل هالكلام الحين ؟ ليش ؟


" سكت ما رد "


صرخت تسال : السبب هي امك ؟


" هم ما رد "


صرخت مره ثانيه بقهـر : ليش سكت ؟ هذا دلليل كبير ان السبب هي امك !


" ما رد "


حست بالم بصدرها : هم ما ترد ؟ يا حسافه والله .. يا حسافه فيك ! قلت لنفسي بسامحه وبعطيه فرصه ثانيه يثبت لي انه بيتغير وبيستقل عن امه .. لكن للاسف انت مثل ما انت ما تغيرت ! ليمن الحين منكسر جدام كلمة الوالده .. انا سويت لك كل اللي انت تبيه بس انت شسويت لي ؟ للاسف ولا شي !


نطقت بعدها بنهيار : انا الحين ما ابي منك ولا شي .. باللعنه .. سو اللي بتسويه .. ما عاد تهمني بشي .. من بعد ما كنت رافعتك فوق الحين صرت بنظري ما تسوى بيزه .. من بعد سواتك القاسيه معاي انا رخصتك الحين .. ولا تظن ان مستواك المادي اعلى مني هذا معناته انك احسن مني مثل ما تقول امك ؟ سلامتك حبيبتي .. انا اشوف نفسي احسن منك وبوايد اشيا ! على الاقل ضميري ما مات مثل غيري .. وحتى كلمة حبيبي انت ما تستاهلها .. يا حسافة يوم اني نطقتها ..


سكتت لثانيه بعدها نطقت وهي ميته من البجي : اكرهك !!


" حس قلبه مات من يوم سمع هالكلمه " اكرهك " ما رد وتم ساكت بصمت .. وبالوقت نفسه هي ماعطته فرصه يتكلم او يقول اي شي وسدت بعدها الخط "


" بعدها "


" حست ان الاف من السجاجين تخترق قلبها المجروح .. قطت نفسها عالسرير وتمت تصيح وتصيح وتصيح وتصيح بحرقه " ما بين بعينك كل اللي سويته لك ! الله يسامحك " هاللي قالته وهي تشهق من البجي منهاره "
" ما بين بعينك على كثر ما جاك .. لاوا حسافه ليتني ما عطيتك .. تخطي وعذرك وتحمل خطاياك هويت غلطاتك كثر ما هويتك .. ما بين بعينك على كثر ما جاك .. لاوا حسافه ليتني ما عطيتك .. تخطي وعذرك وتحمل خطاياك هويت غلطاتك كثر ما هويتك .. ما بين بعينك على كثر ما جاك .. لاوا حسافه ليتني ما عطيتك .. تخطي وعذرك وتحمل خطاياك هويت غلطاتك كثر ما هويتك ..

ضحيت بالدنيا عشان دنياك خليت كل اللي يبيني وجيتك .. كنت بعيوني وين كل ما اطالع القاك حتى لو غمضت عيني لقيتك .. وضحيت بالدنيا عشان دنياك خليت كل اللي يبيني وجيتك .. كنت بعيوني وين كل ما اطالع القاك حتى لو غمضت عيني لقيتك ..

ما بين بعينك على كثر ما جاك .. لاوا حسافه ليتني ما عطيتك .. تخطي وعذرك وتحمل خطاياك هويت غلطاتك كثر ما هويتك ..

من كثر ما احبك واقدرك واهواك ما اذكر اني في حياتي عصيتك .. ولا فاد كل اللي اسويه وياك اتعبت قلبي ليتك تحس ليتك .. من كثر ما احبك واقدرك واهواك ما اذكر اني في حياتي عصيتك .. ولا فاد اللي اسويه وياك اتعبت قلبي ليتك تحس ليتك ..

ما بين بعينك على كثر ما جاك .. لاوا حسافه ليتني ما عطيتك .. تخطي وعذرك وتحمل خطاياك هويت غلطاتك كثر ما هويتك ..

والحين روح ارجوك ساعدني انساك ولا تجي حتى لو اني بغيتك وان مر في بالي بقايا لذكراك بحاول انساها مثل ما نسيتك .. والحين روح ارجوك ساعدني انساك ولا تجي حتى لو اني بغيتك وان مر في بالي بقايا لذكراك بحاول انساها مثل ما نسيتك ..

وما بين بعينك على كثر ما جاك .. لاوا حسافه ليتني ما عطيتك .. تخطي وعذرك وتحمل خطاياك هويت غلطاتك كثر ما هويتك ..

***************
" عند باب بيت بويوسف "


" توها عايشه طالعه من هناك .. شافها محمد .. ابتسم .. بسرعه قرب منها .. مسكها من ايدها يسال " ها ! شصار ؟ "


التفتت عايشه يمين ويسار : فضحتنا مو بالشارع عاد ! اخاف امينه الحين قاعده تشوفنا وتكتشف اني متفقه معاك بالسالفه ..


محمد ( مستفهم ) : امينه ؟


غمزة له عايشه : اي امينه ..


محمد ( يسال ) : منو هذي ؟
عايشه : بنت البالكونه ..


استانس محمد : هي اسمها امينه ؟


" هزت له راسها " اي "


محمد ( بحماس ) : وشرايج فيها ؟ السانها طويل عدل ؟ نحيسه !
عايشه : شكو الحين ؟ بالعكس انا اشوفها طيبه ومحترمه وهم هي احسن من خواتها كلهم ..
محمد : وهم كم اخـت ؟
عايشه : 3 وامينه الرابعه ..


" بعدها "


محمد : وشخبار الطبق ؟ ان شالله عجبهم ؟ مثل ما تعرفين طباخ الوالده ما شالله لذيذ ..
عايشه : اممم ليما الحين ما ذاقوا .. فما ادري عنهم !


ابتسم محمد بثقه : اتحصلينهم الحين ماتوا عليه .. ومستحين يطلبون منا طبق غيره من كثر ما هو لذيذ ..


***************


" ببيت بويوسف "


كحت امينه وهي لايعه جبدها : هالطبق اللي مسوينه مو مستوي .. وهم ما فيه شي !!


تخرعت نوال : بسم الله الرحمن الرحيم عليج يا امينه .. اكيد تسممتي الحين !! انا حذرتج وقلت لج لا تاكلين منه بس انتي الله يهداج عنيده وراسج يابس من قلب ..


التفتت امينه لنوال : سلامتج ما تسممت بس لاعت جبدي منه ليش انه مو مستوي ..


" بعدها "


مسكت امهم " العنود " الطبق ورمته بالزباله : اعتقد ان هالطبق مكانه هني ..


ما عجبها امينه هالتصرف : حرام عليج يمه .. ليش سويتي جذي ؟ المساكين متعنين ومسوين لنا طبق وانتي ترمينه بالزباله ؟


امها : والله انه امرج عجيب .. توه من شويه كنتي تشتكين منه !
امينه : اي لكن مو معناته انج ترمينه مع الصحن ! على الاقل خل نسوي لهم طبق من عندنا !
العنود : ليش بالله نسوي لهم طبق ؟ شايفتنا طباخين عندهم ؟
امينه : مو عن يا يمه .. بس مجرد مبادره منا .. وبعدين الطباخين اللي بيطبخون ومو احنا !


ما اهتمت العنود : انا ما احب اجامل وما اعتقد ان اكو مبادره بينا وبين هالجيران اللي ما عرفناهم بيوم .. فمو لازم انبادرهم الحين لمجرد المجامله ..


" بعدها مشت رايحه للدار "


تليقفت نوال : تبين الصراحه يا امينه وما تزعلين ؟ الوالده معاها حق .. ومن يدري يمكن هالجيران فيهم جـرثـومـه ويعادونا لسمح الله !


تنرفزت امينه : ممكن تنقطينا بسكوتج يا انسه وسواس ؟


***************
" دخلت عايشه للدار .. شافت خلود نايمه عالسرير واستغربت .. ليش ان مو من عادتها تنام هالحزه .. قربت منها تسال " نايمه يا خلود ؟ "


" ما ردت عليها "


" سالت عايشه مره ثانيه وهي حاطه ايدها على ايد خلود " هالو .. نايمه ؟ " فجاه .. تخرعت من شافت ايد خلود تشب نار .. سالت متخرعه " خلود شفيج ؟ جسمج نار "


" ما نطقت "


" تخرعت عايشه اكثر وقامت هزت خلود بقوه بس ما تحركت وما نطقت بشي .. صرخت عايشه ميته من الخوف " يمه .. محمد .. حسن .. الحقوا على خلود نايمه ما تتحرك جسمها يشب نار "


***************


" مكالمه هاتفيه "


سلطون انت وينك ؟ ليش قصيت علي بالرتس ! قلت لي بغسل ايدي بالحمام لكنك شردت !


سلطان ( بنفسيه ) : عشان اخليك تاخذ راحتك من الحبيب حسن !


نواف : اول شي حسن مو حبيبي .. ثاني شي انا اول ما قلت له يرد البيت المسكين طلع من الريتس عشان ما يضايقك !
" سكت سلطان بعدها "


سأله نواف : انت ليما الحين زعلان مني ؟


سلطان : تقريبا !



" حس نواف بالضيق" انزين اطلب مني اللي تطلبه بس عفيه لا تزعل مني .. مثل ما انت عارف انا ما استحمل زعلك "


تنهد سلطات : ما ابي منك غير انك تسمع كلامي .. ولا تعصبني .. حلو ؟


نواف ( يسال ) : حلو .. بس هل هذا معناته اني ما اكلم حسون مره ثانيه عشان ما تعصب ؟


سلطان : امبله كلمه بس مو لما انا اكون معاك لاني لو شفته بفقد اعصابي .. فاهم ؟


" ابتسم نواف " فاهم " سكت لثانيه كمل بعدها " يا حبيبي "


^^


هع


See u


" قـصـتـي عـيـال الـعـز "

" الـحـلـقــه 10 "


" بالمستشفى "


" انتقلت خـلـود للمستشفى عن طريق سيارة الاسعاف .. المساكين ما عندهم سياره وما كان عندهم غير هالشي "


" رد الطبيب على ام محمد يطمن " مجرد ارتفاع بالحراره نتيجة انهيار عصبي "


" تعجبت ام محمد " ومن شنو هالانهيـار ؟ "


الطبيب : هذا الشي تسالينه للبنت لما تقوم بالسلامه ان شالله ..


" بعدها "


التفتت ام محمد لعايشه تسال : في شي مزعل اختج يا عايشه ؟


عايشه : ابد .. كانت مستانسه ليش ان عبدالله بيردها .. كانت بتطير من الوناسه من هالشي ..


ام محمد ( مستغربه ) : عيل شنو السبب من تعبها هذا !


التفتت لمحمد تسال : انت مزعل اختك يا محمد ؟


رد عليها : انا هاليومين ما صادف اني كلمتها .. فشلون بزعلهـا !


سالت حسن بعدها : وانت يا حسون ؟


حسن : شكو انا ازعلهـا الحين ؟ بس اعتقد انهـا زعلت بسبب الغدى اللي وداه محمد لبيت الجيران .. يمكن تحسرت المسكينه عليه !!


" تمسخر محمد من هالاستنتاج السخيف " اشدعوه ؟ بتتعب عشان غدى ؟ "


" بعدها "


اشر الطبيب عالدار : على العموم هذي دارها وتقدر تطلع الحين وترد البيت .. هي بخير وما فيها شي ومثل ما قلت لكممجرد ارتفاع بالحراره نتيجة الانهيار .. واتمنى انها تريح شوي بالسرير ليوم او يومين ليمن تتحسن ..


ام محمد : يعطيك العافيه يا دكتور ..


" دخلت ام محمد بعدها للدار معاها عيالها ..خلود كانت قاعده عالسرير ومنزله راسها بحزن .. قربت امها منها تسال " سلامتج يا خلود .. شفيج حبيبتي ! شصار لج ؟ "


" رفعت راسها وابتسمت مجبوره" الله يسلمج يمه .. ماكو سبب "


" ما اقتنعت امها "


عايشه ( تسال ) : شفيج يا خلود ؟ شاللي صار لج من بعد ما كنتي مستانسه ؟ هل السالفه تتعلق بعبدالله؟


صرخت خلود بنهيار : هالعبدالله .. الحقير .. ما ابي اسمع بسيرته مره ثانيه !! فاهمه !!


تعجبت عايشه : ليش ؟ شسالفه ؟


" ما قدرت ترد وبسرعه حطت ايدها على عيونها عشان ما تنزل الدموع .. تخرعت امها ومسكت ايدها بحنان .. سحبت خلود ايدها من امها وغطت عيونها مره ثانيه " الله يخليكم .. ابي اتم بنفسي للحظه .. ما ابيكم اتيبون سيرة هالجلب .. بليز "


هالجلب ؟ ومن شويه حقير ؟ شسالفه ؟ شسوه فيج عبدالله عشان تشتمينه الحين ؟


^^


" هذا اللي ساله اخوها محمد "


نطقت بالم والدموع تنزل : بعد طول هالست شهور اتصل لي اليوم وبعد ما فقدت الامل فيه .. اتصل لي وفتح لي الامل من يديد .. قالي انا برد لج وسامحيني على الماضي اللي كان .. استانست وهم مت من الوناسه .. شلون ما اسامحه وانا احبه وابيه ؟ شلون ما اسامحه وقلبي متعلق فيه ؟ بعد مكالمته تواعدنا انه بيي بيتنا بكره متجاهل هالخبيثه امه .. لكنـ ..


" سكتت فجاه .. كانت تصيح .. سالها محمد" لكن شنو ؟ "


" استنتجت عايشه" ليكون هالحيه امه خربت كل شي ؟ "


تمالكت خلود نفسها وكملت : لكنه اتصل لي بنفس اليوم عشان يصدمني وعشان يقتل فيني الامل من يديد ويدمرني بالمره .. اتصل لي وقالي اسمحيلي انا مو عند كلمتي وما اقدر ارد لج وانسي كل اللي قلته لج من كلام ! عاد انا شصار فيني ؟ حسيت اني انكسرت وانتهيت .. تحطمت وانا اصيح واصيح بلا شعور مني وما وعيت الا وانا بالمشتشفى الحين ..


وسالت بنهيار كبير : بالله عليكم مو حرام هاللي سواه فيني ؟


وصرخت : مو حرام ؟


" عصب محمد من هالسواة الحقيره .. وانكسر قلب ساميه على بنتها المسكينه .. سالت عايشه بعصبيه " وهالثور لو ما يبيج ليش قالج انه بيرد لج ؟ "


نطقت خلود بنكسار : بختصار لانه نذل ..


عايشه : وشناويه تسوين الحين ؟
خلود ( بالم ) : بحاول ابتدي من يديد ان شالله وبدور لي على شغل عشان الهي نفسي عن هالحقير وبالمره انساه ..


***************
" اليوم التالي "


" الساعه 10 ونص الصبح بمدرسة نواف "


" كان قاعد بالكافتيريا يسولف مع سلطان " اقول سلطون ! متى المدرسه بتعطينا اجازه ؟ "


" ما رد عليه .. كان يشوف الطالب اللي قاعد بصوب اليسار .. قاله بجديه " تعوذ من ابليس يا سعد وبلا هالنظرات الحقيره .. ترى بتشوف شي ما شفته بحياتك .. فاهم ؟ "


" استانس نواف من سلطان " فديتك قاعد تهاوش هالسعد المتين لانه يقزني ؟ "


سلطان : لا !
نواف ( يسال ) : عيل ليش هاوشته ؟
سلطان : لانه يشوفني بحتقار لاني قاعد معاك !
نواف ( مو فاهم ) : ليش ان شالله شفيني انا ؟
سلطان : ما فيك شي بس الجماعه اللي بالطاوله هناك ما يحبونك ! على العموم طنشهم عشان يتمللون !
نواف : مالت عليهم من قال اني ابيهم يحبوني ! اصلا يحصل لهم يصادقون واحد مثلي ..
سلطان : قلت لك طنشهم او بتتعب !
نواف : انا اصلا مطنشهم بس لو ابي جان شريتهم كلهم بفلوسي بدقيقه ..


" اما بمدرسة ناصر "


" ناداه رفيجه عجلان " الشيخ ناصر ! الشيخ ناصر "


" التفت له يسال " خير ؟ "


عجلان : باجر ان شالله مسابقة الجري بتشترك ؟
ناصر ( بغرور ) : انا الشيخ ناصر اركض ؟ انت اكيد استخفيت ؟
عجلان : بس انت مو شيخ ! وبعدين حتى عيال الشيوخ يركضون ما فيها شي !


" شافه ناصر بنظرة غضب " شقلت ؟ "


" تخرع عجلان من هالنظره " قلت انك شيخ والنعم فيك "


" مشى ناصر عنه متجاهله .. تحلطم عجلان بقلبه " انا ما ادري ليش هالولد شايف نفسه بغرور ! عباله ان فلوس ابوه بتخليه شيخ ! مالت عليه "


***************


" مر يوم "

" يومين "

" اسبوع "
" اسبوعين "


" وبمستشفى الولاده بالتحديد "


" يوسف كان قاعد على اعصابه وهو ينتظر خبر ولادة مرته شيخه بفارغ الصبر .. اما بصوب انتظار الحريم .. ام يوسف + امينه كانوا ينتظرون هناك .. بعد 6 ساعات من الانتظار .. طلع الطبيب وملامحه ما كانت تبشر بالخير "


قرب يوسف من الطبيب متحمس : ها يا دكتور بشر ! شخبار شيخه ؟ ان شالله بخير ؟


سالت ام يوسف : ها .. شيابت ؟


رد الطبيب باسف : هي بخير ويابت ولد لكن ..


" سكت بعدها "


تخرع يوسف : لكن شنو ؟ شفيها شيخه ؟


رد الطبيب باسف : لكن الولد اللي يابته معاق " مـغـولـي "


انصدم يوسف : شنو ؟


سالت ام يوسف تتاكد : انت متاكد يا دكتور ؟ مو يمكن تكون متخربط مع ولاده ثانيه !


الطبيب : اي متاكد ..


تضايقت امينه من هالخبر : الحمدلله على كل حال .. والحمدلله على سلامتها .. وهذا هو الاهم ..


ما استوعب يوسف : شلون معاق ؟ انا مستغرب شلون طلع معاق ؟ لما شيخه كانت تكشف عشان تتطمن عالجنين كانوا يقولون لنا كل شي سليم .. شلون الحين طلع معاق ؟


الطبيب : السموحه منك .. انا ما عندي اي فكره عن هالكشف واذا كنت حاب تتاكد بنفسك ان هذا ولدك تقدر تكشف عن طريق التحاليل ..


يوسف ( بضيق ) : مو عن شي يا دكتور .. انا متاكد ان هذا هو ولدي لكني مستغرب شلونـ ...


" فجاه "


مسكته امينه من كتفه : تعوذ من ابليس يا يوسف .. هذا هو اللي الله كاتبه .. والحمدلله على سلامة شيخه ومبروك عليكم هالجنين ..


يوسف ( وهو يتنهد ) : الحمدلله والشكر له ..


***************


" ببيت الجيران "


" محمد كان فاتج ستارته مجابل بالكونة امينه .. المسكين هذا حـالـه من اسبوعين Lol.. سال نفسه مستنتج " يعني معقوله بعد ملاغتي معاها ما عاد تطلع بالبالكونه الحين ؟ "


" بعدها "


" قط نفسه عالسرير " انا اصلا ليش قاعد احاتيها ؟ لا انا احبها ولا ابيها .. عيل ليش قاعد احاتيها ؟ تمسخر بعدها من نفسه " والله اني فاضي وما عندي سالفه "


***************
" بالمستشفى "


" بدار شيخه "


" مسك يوسف ايدها بحنيه " مبروك حـبـيـبـتـي "


"انزلت دمعه من عيونها " مبروك على شنو ؟ "


يوسف ( بابتسامه ) : على مشعل ..
شيخه : مشعل ؟
يوسف : مو هذا هو الاسم اللي تبينه لولدنا ؟


ما استحملت وصاحت : شلون طلع ولدنا معاق يا يوسف ؟ شلون ؟


مسح يوسف على راسها : تعوذي من ابليس يا شيخه .. هذا اللي الله كاتبه لنا .. وان شالله بنيب عيال بعدها .. احنا تونا باول المشوار ..


" ما قدرت شيخه تتقبل الواقع "انا ما ابيه يا يوسف .. ما ابي هالولد "


" انصدم يوسف من هالتفكير" انتي شقاعده تقولين ؟ "


شيخه ( وهي ليما الحين اتصيح ) : قلت لك ما ابي هالولد !


عصب يوسف : بس هذا ولدنا ..


شيخه : ولدنا طلع معاق يا يوسف !


سال معصب : وشنو يعني ؟ مو انسان حاله مثل حال البقيه ؟ او انتي تشوفينه حيوان يعني ؟


" ما علقت عليه "


يوسف : شوفي يا شيخه .. اذا انتي ما تبين تربينه قطيه علي انا مستعد اربيه .. بس شيلي هالتفكير المتخلف من راسج ..


وسال بجديه : فاهمه ؟


***************


" ببيت بويوسف "


" بعد ما انتشر خبر ان الولد اللي يابته شيخه طلع " مـعـاق "


" ابـيـه .. ولد شـيـخـو طلع مـعـاق .. تحملوا تمسكونه او بـتـتـعـوقـون نفسه !! " هذا اللي قالته الوسواسيه نوال بتخلف "


سال فيصل : شدخل الحين بنتعوق نفسه ؟ شنو هالوسواس المتخلف اللي فيج ؟


لفت نوال عنه رايحه لدراها : مجرد احساس يقول لي ان لو قربت من هالياهل بيصير لي شي !


" تمسخر فيصل عليهـا " ما اقول غير .. الحمدلله والشكر عليج " سكت شويه .. قال بعدها بضيق " مسكين يوسف ما يستاهل "


سال ناصر بعدها : شلون الحين بيقدرون يعالجونه ؟ او بيظل مـعـاق على طول ؟


تمسخرت ساره من هالسؤال الـغـبـي : يا الـغـبـي .. الـمـعـاق بيظل طول عمره معاق .. هو مو مرض فيه عشان يشفه منه .. يسمونه عبأ خـلـقـي من اللـه ..


" ادمعت عيون نواف " مسكين البيبي عور قلبي .. فديته انا "


" التفتت ملاك لنواف تتمسخر " وانت على كل شي ينكسر قلبك يا البنوته ؟ "


***************


" تمت شيخه يومين بالمستشفى وهي بضيقتها مو راضيه تتقبل الواقع .. ليمن رجعت البيت ..


" امينه كانت تموت عالبيبي .. تقريبا 24 ساعه ماسكته بعكس امه اللي ما تبي تطل بويها .. ساره + ملاك كانوا يمسكونه بين فتره والثانيه .. نوال ما كانت تمسكه وما تقرب يمه بالمره .. تقول ان فيه جرثومة معاقين وتخاف منه " الحمدلله والشكر " .. نواف كان يحبه ويلاعبه .. ناصر ما كان مهتم له وايد .. ام يوسف " العنود " كانت متضايقه شوي منه ليش انه معاق .. بويوسف 24 ساعه بره البيت ودوم منشغل .. وما يشوف الياهل وايد .. اما عن فيصل كان كل ما يشوفه قلبه يتقطع عليه وبالوقت نفسه كان يحبه .. يوسف وبالرغم من ان ولده معاق الا انه يحبه ويموت فيه "


See u

" قـصـتـي عـيـال الـعـز "

" الـحـلـقــه 11 "

انت غير الناس عندي .. انت عندي شي كبير ! كيف ابصبر وانا شايف الناس من حولك كثير !


^^


" هذا اللي قاله سلطان لنواف وهو امجابله بستار بكس اللي بالاند "


" تشقق نواف مستانس لكنه مثل دور المستحي " عاد سلطون لا تحرجني "


ابتسم سلطان يسال : شقلت الحين ؟ بتدخل السينما او لا ؟


رد عليه : اي بدخل بس بشرط يكون الفلم رومانسي !


سلطان : واذا ماكو فلم رومانسي ؟ شاسوي بالله !


" قال نواف مستانس " ما يخالف شوف لنا فلم مرعب عشان اتلصق فيك اذا خفت من المشاهد المرعبه "


سلطان : اذا ما لقيت ؟


نواف : اذا ما لقيت شوف لنا اي فلم ثاني بشرط يكون حلو ^^

" ببيت الجيران "


" لبست عايشه عبايتها + شيلتها اليديده اللي سوتها من اسبوع >> Lol كله من 500 محمد اللي يابت نتيجه .. توها بتطلع من البيت الا امها تنتبه لها .. سالتهـا " على وين ان شالله ؟ "


عايشه : لبيت الجيران ..
امها ( تسال ) : ليش ؟ شعندج هناك ؟
عايشه : رايحه لشيخه مرت يوسف اتحمد لها بالسلامه وابارك لها على المولود ..
امها : وانتي شدراج انهـا ولدت ؟ منو قال لج ؟
عايشه : محد قالي .. كل الناس تدري انهـا ولدت لان ولدها المسكين طلع معاق .. وانتشر الخبر بالفريج ..


" سكتت امها شويه .. سالت بعدها " ومن متى صرتي رفيجتها عشان تزورينها الحين ؟ "


عايشه : مجرد مبادره مني ..
امها : انتي شسالفتج مع محمد ويه هالمبادرات ؟ بس تصدقين انا مو معور قلبي غير الصحن اللي خذوه مع العيش وما ردوه ليما الحين .. المشكله ما يستحون ما طرشوا لنا شي ..
عايشه : احنا ما نبي منهم شي .. ما نبي انبين لهم ان احنا طمعانين فيهم ..


" بعدها "


دخل حسن بالصاله متليقف : انتوا عن منو تتكلمون ؟


عايشه : وانت شكو ؟
حسن : سلامتج .. بس حبيت اشاركم الحديث ..
عايشه : تسلم مستغنين عن سوالفك ..
حسن ( يسال ) : انتي شفيج علي ؟
عايشه : ما فيني شي ..
حسن : عيل ليش تكلميني بنفسيه ؟


مشت عايشه للباب وفتحته : ما اكلمك بنفسيه .. انت تتوهم .. ويالله انا رايحه الحين .. فمان الله ..


" بعدها "


التفت حسن لامه يسال : هذي على وين رايحه ؟


" طلعت عايشه للشارع رايحه لبيت الجيران .. بنفس اللحظه شافها محمد اخوها اللي توه ياي من بره .. اشر عليها مستفهم " شتسوين بالشارع ؟ "


" قربت منه " رايحه لبيت الجيران "


مسك ايدها بحماس : يعني بتشوفين امينه ؟


عايشه : انا رايحه لشيخه بس اعتقد اي بشوف امينه ما دامها بنفس البيت ..


" تلصق محمد بعايشه يتمصلح " حـبـيـبـتـي عوشه ممكن اطلب منج طلب ؟ ما عليج امر يا الغاليه "


" عفست عايشه الويه " اه منك ومن عيارتك يا العيار ! اشكره تبي شي وقاعد تتمصلح " استنتجت بعدها " اكيد الشي اللي بتطلبه يخص امينه .. عدل ؟ "


ابتسم لها : والله انج ذكيه ما شالله عليج !


عايشه : وشنو هو الطلب ؟
محمد : سلامتج والله بس ابيج تطمنين عليها ليش اني ما صرت اشوفها بالبالكونه هالايام .. وما تفتح الستاره حتى ..
عايشه : غصبا عنها البنت ما تفتح الستاره وما تطلع بالبالكونه .. واذا تبي الصراحه يا محمد هي قالت لي من قبل ترى اخوج هذا ما يستحي ..


تضايق محمد : ومن متى قالت لج هالحجي اللي يغث ؟


عايشه : من هذيج المره يوم اودي لهم الطبق ..
محمد : ليش ما قلتي لي هالحجي من زمان ؟
عايشه : نسيت ..
محمد : على العموم ابيج تتطمنين عليها اذا هي بخير الحين .. ok ؟


" سالت عايشه بخبث " وشنو هو المقابل ؟ "


" حط محمد ايده على راسه " هم بتستغليني يا عوشو ؟ "


عايشه : تقريبا ..


تنهد محمد :50 ريال حلو ؟


ما عجبها : لا طبعا مو حلو .. شنو 50 ؟ شبتسوي لي وشبتيب لي هالخمسين ؟


محمد :100 حلو ؟


هم ما عجبها :400! شقلت ؟


تنرفز محمد : انتي قاعده تستغليني عشان ابنيه ؟ شرايج اذا قلت لج ما راح اعطيج ولا ريال !


نحاست عايشه : وانا هم ما بتطمن لك على امينه ..


عصب محمد : باللعنه !


" بعدها "


" مشت عنه بتدخل بيت الجيران " انت الخسران "


***************

" ببيت عبدالله "


" تقريبا من بعد السالفه اللي صارت من يوم اكتشف انه " ولد شوارع " كان دوم يحبس نفسه بالدار وما يطلع منها وخصوصا بعد ما جرح خلود بكلامه القاسي معاها هذاك اليوم "


" دخلت عليه امه " فجر " بالدار بدون ما تطق الباب وشافته منسدح عالسرير .. قربت منه تسال " شبلاك انت من كم يوم حابس نفسك بالدار ؟ ما تشوف حالتك شلون صارت ؟ تبي تموت علي انت ؟ قوم شوف نفسك بالمرايا ويهك منصفق لا تاكل ولا تشرب مثل الناس .. وحالتك حاله مع هاللحيه "


مسكت ماكينة الحلاقه ومدت ايدها له : قوم حلق بسرعه .. شكلك صاير مقرف وما تنشاف بالمره .. ياليت بنت الفقر تشوفك الحين وانت بهالحاله عشان تشمئز من شكلك المقزز هذا ..


" مد ايده ومسك الماكينه ورماها بعيد وهو متنرفز من كلام امه "


عصبت عليه : شفيك انت مينون ؟ كسرت الماكينه .. بالله ما تقولي الحين منو اللي بيروح يشتر لك ماكينه عشان ترتب شكلك المقرف !


ما استحمل وسال بعصبيه : وانتي هذا اللي يهمج بالله ؟ شكلي اللي تقولين عنه مقزز ! ما همتج نفسيتي التعبانه ؟ وما اهمج انا ؟ المشكله داخله علي الدار وتساليني بكل برود شبلاك وشفيك حابس نفسك بالدار .. وكانج الملاك الطاهر اللي ما يدري شسالفه !


امه : تقصد تقول اني السبب بالحاله اللي انت فيها الحين ؟
عبدالله : اكيد ..
امه ( تسوي نفسهـا بريئه ) : انا يا عبدالله ؟ انا ؟
عبدالله : مثل ما سمعتي ..


" ما علقت .. قعدت بعدها يمه ومسكت ايده" انا سويت كل هذا لاني احبك يا عبدالله .. مهما يكون انت ولدي الـوحـيـد "


سحب ايده متمسخر : امحق ام اللي بتحب ولد شوارع .. ما هو امبين هالحب يا مدام ..


حاولت تتمالك اعصابها عشان ما تعصب : حتى لو كنت ولد شوارع انا احبك او برايك ليش ربيتك كل هالسنين اذا انا اكرهك وما ابيك ؟


عبدالله : اسالي نفسج هالسؤال ..
امه : سالت نفسي وعرفت انك ولدي الحبيب اللي مستحيل اتخلى عنه لو شنو ..


" لف عنها بنفسيه " مشكوره "


***************


" بسينما الاند "


" سلطان + نواف كانوا بسينما 1 قاعدين بالسيد الرابع بالنص .. تحلطم نواف " لحد الحين ما شفنا مقطع رومانسي واحد ! من اول ما بدا الفلم وكله اهواش ! حتى كلمة i love u ‏ما انقالت .. امحق فلم فاشل "


" اشر سلطان بيده لنواف " يعني سكر حلجك خل اشوف شصار بالبطل مايكل "


تنرفز نواف : انا منبطه جبدي عالفلم السخيف وانت الشيخ مندمج ؟


" ما علق سلطان .. بالفعل كان مندمج بالاحداث بعكس نواف اللي ما اعجبه الفلم " لانه اكشن
"


" بعد الحنه والرنه تسندر سلطان من نواف وطلعوا من السينما رادين البيت " بيت بويوسف "


***************

" بدار يوسف + شيخه .. كانت عايشه امجابله السرير اللي نايمه عليه شيخه "


عايشه ( بابتسامه ) : الحمدلله عالسلامه يا شيخه ومبروك عليج المولود ..


شافتها شيخه بنظره : مبروك على شنو ؟ ها ؟ انتي ليش يايه الحين ؟ عشان تتمسخرين على هالياهل المعاق ؟


" انصدمت عايشه من هالسؤال ومن هالاسلوب المتقلب .. من اسبوعين بس كانت شيخه تسولف معاها وتبتسم بالبيت يوم ما يابت الطبق والحين معصبه "


عايشه : سلامتج يا شيخه .. انا يايه عشان اتحمد لج بالسلامه ومو مثل ما تقولين من اني اتمسخر .. بالله عليج ليش اتمسخر ؟ هذا اللي الله كاتبه .. والحمدلله على كل حال ..


وابتسمت وهي تشوف المولود : بالعكس المولود وايد نايس .. يحليله يبتسم = )


" ما استحملت شيخه هالكلام وحست ان عايشه تجامل وتنافق ليش ان هالمولد يكسر الخاطر من حالته المسكينه .. بعدها .. اشرت شيخه عالباب معصبه " اطلعي بره "


" انصدمت عايشه وما استوعبت ان هالجمله انقالت " شنو ؟ "


" كررت شيخه " قلت لج قومي طلعي بره "


" قامت عايشه من الكرسي " ليش ؟ انا شسويت الحين ؟ "


شيخه : بدون حتى ما تسالين .. بس تحركي يالله وطلعي بره الدار ..
عايشه ( بضيق ) : اطلع جذي بدون سبب ؟ وانا اللي يايتج عشان اتطمن عليج .. واتحمد لج بالسـ


" قـاطـعـتـهـا شيخه " مو محتاجه لج .. ولشفقتج .. فاهمه ؟ "


" انبطت جبد عايشه " اي شفقه ؟ قلتلج مو شفقه ومو شماته .. اشفيج انتي ؟ "


" بعدها "


" دخل يوسف الدار .. وما انتبه لعايشه اللي كانت واقفه عاليسار .. التفت لشيخه يسال " اشفيج تـصـارخـيـن ؟ "


" اشرت شيخه على عايشه " ابي هالبنت تطلع بره "


" التفت يوسف وراه وشاف عايشه" عايشه " بسرعه بعدها حط ايده على حـلـجـه " انا شلون قلت اسمها ؟ "


" استغربت شيخه شلون يوسف عرف اسمها .. سالته" انت شدراك ان اسمها عايشه ؟ "


توهق : سلامتج حـبـيـبـتـي بسـ ..


" سكت فجاه "


شيخه : ليش سكت ؟ بس شنو ؟


" ما عرف شيقول .. حـسـت عايشه ان يوسف متوهق من قلب .. بعدها بحلقت شيخه بعايشه تسال " ليكون انتي البنت اللي كان يسولف معاها عند بيت الجيران ؟ "


ما فهمت عايشه شي : انا ؟


شيخه : اي نعم انتي ..


والتفتت ليوسف تسال : هذي بنت الجيران اللي كنت تسولف معاها يا يوسف ؟


" هز راسه " اي "


" قربت شيخه بعدها من عايشه بتمسخر " انتي عبالج ان ريلي سولف معاج بيوم يعني مـيـت فيج ؟ "


انصدمت عايشه : اشدخل ؟


كملت شيخه : هو قالي انه كلمج لانج بنت مسكينه تكسر الخاطر .. فقيره وعليه وما عندج فلوس وهو يحب يساعد المساكين المحتاجين اللي نفسج ..


" تضايقت عايشه من هالكلام اللي انقال وشافت يوسف لثانيه ونزلت راسها .. عصب يوسف على اسلوب مرته " عيب يا شيخه هالحجي اللي قاعده تقولينه للبنيه "


سالت شيخه بعصبيه : ليش بالله ؟ لهدرجه هامتك هالبنيه ؟


يوسف : اشدخل هامتني ؟
شيخه : عيل ليش معورك قلبك عليها ؟
يوسف : مو عن معورني قلبي .. بس عيب عليج اسلوبج هذا معاها ..
شيخه : الحين انت بتعلمني انا معنى الاسلوب يا يوسف ؟


" تضايقت عايشه وهي تشوفهم يتهاوشون جدامها بسببها " انا اسفه .. انا السبب .. ما كان له داعي من انكم تتناجرون بسبتي "


" وبسرعه وبدون ما تعطيهم الفرصه انهم يتكلمون او يقولون شي طلعت بره الدار مسرعه ليمن شافت فيصل مار من جدامها وبالغلط ادعمته .. هو ما شافهـا كان يتعبث بموبايله ومنزل راسه .. طاح فيصل عالارض وطاحت هي فوقه @__@ .. ما انتبه فيصل عالبنت اللي طايحه فوقه عباله اخته ملاك "


دزها بيده متنرفز : قـطـيـعـه يا ملاكو .. عميه انتي ما تشوفين جدامج لما تمشين ؟ احط لج كشافات بـعـيـونـج للمره اليايه ؟


See u



" الـحـلـقــه 12 "

" التكمله "

" تضايقت عايشه وهي تشوفهم يتهاوشون جدامها بسببها " انا اسفه .. انا السبب .. ما كان له داعي من انكم تـتـنـاجـرون بسبتي "

" وبسرعه وبدون ما تعطيهم الفرصه انهم يتكلمون او يقولون شي طلعت بره الدار مسرعه ليمن شافت فيصل مار من جدامها وبالغلط ادعمته .. هو ما شافهـا كان يتعبث بموبايله ومنزل راسه .. طاح فيصل عالارض وطاحت هي فوقه @__@ .. ما انتبه فيصل عالبنت اللي طايحه فوقه عباله اخـتـه ملاك "

دزها بيده متنرفز : قطيعه يا ملاكو .. عميه انتي ما تشوفين جدامج لما تمشين ؟ احط لج كشافات بعيونج للمره اليايه ؟

" بعدها "

" قامت عايشه متفشله وهم منحرجه .. ويها اسوته طماطه ..بسرعه نزلت راسها " اسفه .. ما انتبهت عليك ! كنت مستعيله ودعمتك بالغلط "

" انصدم وهو يشوف البنت اللي دعمته" انتي بنت الجيران ! "

" هزت راسها " اي "

" بهاللحظه انحرج فيصل وهم تفشل من قلب " انا اللي اسف .. كنت اعتقد انج ملاك اختي .. مو لانها دوم تناقز بالبيت من السبلان "

" مسكت نفسها من الضحكه على كلمة سبلان .. نزلت راسها بعدها .. كانت متفشله .. فجاه .. سمعت صوت من وراها يسالها " ليكون زعلتي عالكلام اللي قالته شيخه لج ؟ "

" التفتت وراها .. شافت يوسف "

عايشه : يمكن تضايقت شويه بس تطمن ما زعـلـت ..

اعتذر يوسف : انا اسف .. اعتذر لج بالنيابه عن شيخه .. معليش سامحيها .. اعصابها تعبانه شويه من الـولاده ..

عايشه : ماله داعي تعتذر .. انا مسامحتها ..
يوسف ( بابتسامه ) : تـسـلـمـيـن يا عايشه ..

" فيصل كان واقف معاهم امجابلهم مو فاهم شسالفه .. التفت ليوسف يسال " شسالفه ؟ "

***************
سلطون بـلـيـز عاد .. انا مـا ابيك تسافر وتـخـلـيـنـي .. ليكون بتسافر لاني سندرتك وطلعتك من السينما بنص الفلم السخيف ؟


رد سلطان : شدخل عشان الفلم ! انا اصلا لو يبت نسبه امفكر اسافر لندن اكمل دراستي هناك !


تضايق نواف : وانـا ؟


سلطان : انت ما بتكون بروحك .. اعتقد معاك المعفن اللي اسمه حسن ..


عفس نواف الوي : ردينا على حسن ؟


سلطان : اي ..
نواف : بس انا قايلك من قبل .. حسن مجرد فريند .. انت شفيك شكاك جذي ؟
سلطان : شلون يكون مجرد فريند وهو 24 ساعه معاك ؟
نواف : شدعوه 24 ساعه ؟ انت اتبالغ .. كلها مرتين مادري 3 اللي كلمته فيهم .. ومره وحده بس يبته معانا الرتس .. وانت سويت سالفه !


^^


" نواف + سلطان كانوا يـسـولـفـون عند باب بيت بويوسف .. فجاه شـافـهـم حسن وقرب يـمـهـم بابتسامه " السلام عليكم .. شلونكم ؟ "


تحلطم سلطان : لحول .. هذا وقته الحين .. حـشـى قـطـو بسبع ارواح ما يموت .. تونا بسيرته اعوذ باللـه منه ..


" حس حسن ان سلطان يقصده " اشكره تقصدني انـا "


" رد سلطان بنفسيه " اكو غيرك ؟ "


حسن ( يسال ) : انا اموت واعرف انت ليش تكرهني ؟ انا شسويتلك الحين ؟


" سكت سلطان مو مهتم له ورد عليه نواف " انت ما سويت له شي بس هو مشكلته وايد يغار علي "


حسن : ردينا على سالفة الغيره والحب وهالكلام السخيف !


" سلطان كان ماسك اعصابه .. يتمنى يسطر حسن ليما يبرد حرتـه شويه .. التفت بعدها لنواف متنرفز " اقول نواف انا برد البيت الحين او بنفجر من هالمتخلف حسن اللي يقول ان الحب سخيف "


" ما حب نواف يساله او يجادله لانه يعرف سلطان اذا عصب ينفجر ويفقد اعصابه .. اما عن حسن كان يقول بقلبه " الحمدلله والشكر "


نواف : الله معاك يا سلطون .. بس مو تنسى اول ما ترد البيت اتـصـل لـي ..
سلطان ( بنفسيه ) : بـفـكـر ..



" بهاللحظه طلعت عايشه من بيت بويوسف وكان وراها فيصل + يوسف .. شاف حسن عايشه وهي تسولف معاهم عن باب بيتهم .. ما عجبه هالشي "


يوسف ( وهو يبتسم ) : يعني الحين خلاص ؟ اكيد يا عايشه مو متضايقه او شاله بقلبج على شيخه ؟


ابتسمت له : اكـيـد ..


" بعدها "



" اشر فيصل على بطبطته " شوفي يا عايشه هذي بطبطتي الكشخه شرايج فيها ؟ "


" التفتت عايشه عالبطبطه " nice بس الفراي احـلـى بوايد "


ابتسم يوسف : تقصدين سيارتي ؟


" هزت راسها " اي "


" انبطت جـبـد فيصل " الحين شلون يعني ؟ بطبطتي مو كشخه ؟ "


عايشه : امبله كشخه بس سيارة الفراري اكشخ .. هذا رايي انا ..
فيصل : خـلاص عيل .. من باجـر ان شالله بشتر لي بطبطة فراري ..


ضحكت عايشه : هم بنظري السياره اكشخ من البطبطه ..


" فجاه "


قرب اخوها حسن منهم ..سال متنرفز : انتي شتسوين واقفه هني ؟
" التفتت عايشه وراها .. شافت حسن بخوف .. قالت بارتباك" هلا حسن .. مثل ما تشوف توني طالعه من بيت الجيران راده البيت الحين "


" شافها حسن بغضب " بس اللي انا اشوفه انج واقفه تسولفين مع هالريايل "


" تخربطت وما عرفت شتقول " انت ليش تـكلمني جـذي ؟ "


" رد معصب " وشلون تبيني اكلمج بالله وانتي ابوسط الريايل ؟ "


" بهاللحظه طاح قلب عايشه ببطنها من الخوف حست ان حسن بيسوي مشكله .. قالت بقلبها " الله يلعن الساعه اللي شفتني فيها يا حسن وانا اكلم عيال الجيران "


" اما بالنسبه ليوسفما استحمل وسال " اشتقصد يا الشيخ ابوسط الريايل ؟ مثل ما تشوف مجرد سوالف عاديه ومو بالخلا "


سال حسن متعمد : لو اختك الحين كانت ابمكان اختي كنت بترضى بهالشي "


" سكت يوسف وما رد "


تسمخر حسن : ما ترد يا ولد العز ؟ او تشوف نفسك مو ريال ومو كفو عشان ترد ؟


" انصدم يوسف من هالاسلوب الحقير .. حطت عايشه ايدها على حلجها مستنكره هالكلام اللي انقال .. اما بالنسبه لفيصل عصب حده وما استحمل يسكت .. قرب بعدها من حسن ومد ايده عليه بكف قوي " انجب يا الحيوان .. اخوي ريال وغصبا عنك "


" من قوة الكف طاح حسن بالارض .. ما قدرت عايشه تقول شي " للاسف حسن هو اللي بدا .. هو الغلطان " وكانت تشوف المشهد بصمت "


تخرع نواف من هالمشهد : امبيه ! الله يستر !


التفت يوسف لفيصل : ليش يا فيصل ؟ ليش مديت ايدك عالولد ؟؟


فيصل ( بعصبيه ) : بالله عليك ما سمعته شقال عنك ؟


" بعدها "


" تمسخر حسن وهو ليما الحين مرمي" ليش ؟ اهو ما عنده ايد عشان يعطيني كف ؟ او انت رياله يعني ؟ "


" ما استحمل فيصل وقرب من حسن مره ثانيه بيضربه لكن يوسف امسكه من ايده ومنعه " بسك يا فيصل بسك عاد "


انبطت جبد فيصل : هدني يا يوسف .. هدني عليه هالجلب ..


" طلع حسن السانه لفيصل بيغيظه" هاو هاو .. انا جلب .. هع " انبطت جبد فيصل اكثر ويوسف كان ماسكه من ايده عشان ما يخليه يرتكب جريمه بحسن "


التفتت عايشه لحسن : عن هالحركات السخيفه .. انت شسويت ؟ فضحتنا .. ما كان له داعي من انك تسوي كل هذا وتكبر السالفه ..


حسن ( بعصبيه ) : الحين انا اللي فضحتكم او انتي اللي فضحتينا ؟ واقفه تسولفين مع عيال الجيران ؟ وما يندرى من متى وانتي تسولفين معاهم يا الجلبه !


" مسكهـا بعدها من ايدها وسحبها عالبيت وهو امفاور من اللي صار "


" بعدها "


قرب نواف من فيصل منبهر منه : ما كنت ادري انك قوي جـذي .. الصراحه انعجبت فيك .. بس للاسف انت اخـوي .. ما يجوز نصير حبايب ..


لاعت جبد فيصل : نوافو واللي يسلمك لا تلوع جبدي .. انا مو ناقصك الحين .. كفايه هالجلب اخو عايشه رفع لي ضغطي .. حـسـبـي الله عليه ان شالله ..


نواف : هالجلب اسمه حسن ..


تنرفز فيصل من اسمه : مالت عليه من اسم ..


***************
دخلت عايشه البيت وهي معصبه على حسن : ممكن اعرف انت ليش سويت جذي ؟ ليش كبرت السالفه ؟


ردحسن هو الثاني معصب : انجبي .. لا تخليني امد ايدي عليج ! انتي الغلطانه مو انا .. فلا تحمليني نتيجة غلطتج !


عايشه : غلطانه ليش اني سولفت معاهم ؟
حسن : وانتي تشوفين ان هذا من غلط ؟
عايشه ( بثقه ) : اكيد مو غلط .. كانت مجرد سوالف عاديه عند الباب ..
حسن : عيل روحي سولفي مع شباب الدوحه كلهم وهم قولي سوالف عاديه ومو غلط ..
عايشه : ما توصل لهدرجه عاد ! هذوله عيال جيرانا ..
حسن : وعيال جيرانا مو ريايل ؟


" فجاه "


اشفيكم انتوا الاثنين تتهاوشون ؟


" قربت عايشه من محمد تتشكى" حسون هو اللي بدا يا محمد "


حسن : ما تقولين له شسويتي عشان ابتدي ..


استفهم محمد : اشسويتي ؟


عايشه : ما سويت شي .. كنت طالعه من بيت الجيران راده البيت وعند باب الحوش سولفت بالصدفه مع يوسف وفيصل عيال بويوسف .. مجرد سوالف عاديه عن السياير + البطابط .. شافنا حسن وسوالنا سالفه .. بالله عليك انا غلطت بشي الحين ؟


رد محمد : اكيد غلطتي !


" انصدمت عايشه من هالرد " محمد .. الحين انت من صجك ؟ "


شافها بجديه : اي من صجي .. هذول ما يقربون لج وما يمسونج بصله عشان تسولفين معاهم حتى لو جدام الناس ! احنا بمجتمع محافظ يا عايشه .. الناس ما ترحم !


" تضايقت عايشه وسكتت .. قال محمد" على العموم مافي انسان معصوم من الغلط .. انا ما ابي هالشي يتكرر حلو ؟ "


" قالت وهي منزله راسهـا" ان شالله "


" لكن يا ترى هل بالفعل ما بتسولف مع يوسف مره ثانيه ؟


***************



" بدار خلود "


" هي نفسها دار عايشه .. كانت منسدحه عالسرير تفكر في عبدالله وباللي سواه فيها .. على كثر ما تقدر كانت تحاول اتشيله من بالها وتبعده من تفكيرها .. بهالاسبوعين اللي طافوا قدمت لها على شغل وليما الحين ما ردو عليها "


" رن موبايلها .. شافت الرقم .. انصدمت وبعدها تضايقت .. كان عبدالله " اشيبي هذا الحين ؟ وليش متصل ؟ " هذا اللي سالته بضيق "


" ما عرفت شتسوي .. هل ترد عليه او تحقره ؟ ترددت وايد .. تم الموبايل يرن ويرن ليمن وصل 20 رنه "


" بعدها "


ضغطت عالعلامه الخضره تسال : اشتبي ؟ ليش متصلي ؟ اعتقد ان كل شي انتهى من بينا من بعد هذاك اليوم .. اشعندك الحين ؟


" تضايق عبدالله وما رد "


استفهمت خلود : شفيك ما ترد ؟ او متصل بس جذي لعانه فيني ؟


" انزلت دمعه من عيونه بصمت "


عصبت عليه : انت شكلك واحد فاضي .. فلوسك وايد وحاب تخسرها عالمكالمات ..


" سكتت لثانيه "


كملت بعدها : اسمع يا عبدالله .. بعد السواة اللي سويتها فيني هذاك اليوم .. والكلام القاسي اللي سمعتني اياه ما عاد يربطنا شي الحين ..


سالت بعدها بالم : انت ليش متصل لي الحين ؟ اشتبي ؟


نطق بالحسره : احـبـج يا خلود ..


" صرخت عليه " انت واحد كذاب .. ما تتعب من هالكلمه ؟ "


" حـاول يقنعهـا " والله احـبـج "



" ما اقتنعت " هم كذاب .. اللي يحب ما يسوي سواتك النذله "



" سال بنكسار " شلون تبيي اقنعج بحبي لـج ؟ "


" تظاهرت بالقوه " لـو شتسوي ما راح اقتنع بحبك المزيف "


" حـاول يفهمهـا " اسمعيني يا خلود .. انا احـبـج لكن الظروف كانت اقوى مني ومنج "


تمسخرت : وهالظروف القاسيه هي امك ؟


" ما رد "


خلود : سكوتك هذا معناته انها امك ..


" هم ما رد "


" انقهرت وانبطت جبدها من سكوته " هل هذا معناته انها بتعيد نفس الموال القديم ؟ موال امه الخبيثه "


" بعدها "


" خذت نفس عميق " اسمع يا عبدالله " داست بعدها على قلبها وقالت " ما ابي اشوف رقمك على موبايلي .. سواء مسج كان او اتصال .. ما تتصور شكثر انا .. انا .. "


" سكتت شويه "


كملت بعدها : اكرهك الحين ..


" وبسرعه سكرت الخط منه .. قطت نفسها عالسرير .. تدري انها تحبه وتموت فيه لكن شالفايده ؟ "


" حس عبدالله بالالم لكنه ما قدر يسوي شي .. هل يقول لخلود الحقيقه " الكاذبه " عنه ؟ ام يستسلم لتهديد الوالده ؟ مع العلم ان هو يعرف خلود عدل ومستحيل تغير نظرته فيه لو عرفت انه ولد شوارع ! لكن لسبب معين ما كان يبيها تكتشف هالشي .. ماكو ريال بالدنيا يرضى ينقال عنه انه " ولـد شـوارع " لو شنو "


See u
" قـصـتـي عـيـال الـعـز "

" الـحـلـقــه 13 "

" من احدى شبابيك بيت الجيران اللي تطل عالشارع مباشره .. حسن كان يراقب فيصل من بعيد وهو ينظف بطبطته .. كان وده يدوس ببطنه بسبة الكف القوي "

حط حسن ايده على مكان الصفعه متحلف : والله انك بتدفع الثمن غالي يا الحثاله يا فصول على هالكف اللي ياني ..

" بهاللحظه "

" قرب ابراهيم رفيج فيصل من فيصل ببطبته .. قال له " اهلين فصول .. شلونك ؟ "

" شاف فيصل ابراهيم بابتسامه " هلا والله .. الحمدلله بخير .. انت شحالك ؟ "

ابراهيم : انا متضايق منك !
فيصل ( مستفهم ) : افا ! ليش عاد ؟ انا شسويت لك ؟
ابراهيم : تسوي نفسك ما تدري ها ؟
فيصل ( يسال ) : احلف لك بشنو اني ما ادري انت عن شنو تتكلم الحين ؟

" سكت ابراهيم شويه .. سال بعدها " الا ما قلت لي شخبار اخوك نويصير .. الغتم ؟ "

ارتبك فيصل : ها ! اهو بخير الحمدلله .. بس ليش تسأل عنه ؟

" قال ابراهيم متعمد " سلامتك والله .. بس شفته من اسبوعين تقريبا وسلمت عليه " شافه بعدها بنظره وقال " وهم كلمته وسمعت صوته "

" تخربط فيصل وما عرف شيقول " ها ! اي .. اي .. يحليله نويصير تعالج من مرضه "

" تمسخر ابراهيم .. سال بعدها " ليش تكذب علي يا فيصل ؟ "

" سكت فيصل ما علق بشي .. ساله ابراهيم " ما بتقولي منو البنت اللي كانت راكبه معاك هذاك اليوم ؟ "

انصدم فيصل : ومنو قال لك انها بنت ؟

ابراهيم : يعني هي بنت !
فيصل : بنت او ولد انت شكو ؟

تعجب منه : انا رفيجك تقولي شكو ؟

" سكت فيصل لثانيه قال بعدها " ابراهيم تكفى لو تبينا نكون رفجان ابيك تنسى السالفه وما ابيك تسألني عن شي يخصني "

" ركب ابراهيم بطبطته .. مشى بعدها " ما دامه شي يخصك السموحه عيل .. انسى اني سألتك "

***************
" باليوم التالي "


" تعبت ساميه من كثر ما تقعد بنتها عايشه للجامعه بس مافي فايده .. سحبت منها اللحاف " ما تقومين يا عوشو ! الساعه 8 موعد مـحـاظـرتـج بعد شويه "


" تنرفزت عايشه وتلحفت باللحاف مره ثانيه " راسي يعورني ابي اغيب اليوم " مسكت امها غرشة الماي اللي بالكنبه وفتحتها وسكبتها على راسهـا "


قامت عايشه متخرعه : شفيج يمه ؟ مو صاحيه ؟ غـرقـتـيـنـي !


" خلود كانت نايمه بالسرير الثاني .. اشرت بيدها تتحلطم " اسكتي انتي وياها .. ابي انام "


***************


" بدار محمد "


" اول ما قام من نومه بسرعه قرب من الستاره وفتحها .. شاف بالكونة امينه بحباط " هم اليوم مو موجوده ؟ "


" فجاه "


" فتحت امينه ستارتها .. استانس محمد وما صدق عالله .. تم يبحلق بل بالكونه ويراقب تحركات امينه .. كانت تدري انه يشوفها لكنها كانت ساكته عشان تشوف شنو اخرتها معاه ! قعدت عالكرسي وكانت لابسه شيلتها براسها وبيدها نسكافيه .. قالت لنفسها " ما ادري لين متى هالشيخ بتم امبحلق جذي ؟ "


" اكثر من 8 دقايق وهو يبحلق فيها .. ما استحملت وعصبت من قلب .. قامت من الكرسي متنرفزه " اشفيك انت ؟ اشتبي ؟ ما تستحي ؟ " توها بتدخل الدار الا بمحمد ينادي عليها " لحظه يا امينه .. بقولج شي .. بليز لحظه ! "


" سكنت بمكانها لما سمعت اسمها .. التفتت له مستفهمه " انت شعرفك باسمي ؟ "


" ابتسم " انا استنتجته "


" ما اقتنعت " مستحيل " سالت بعدها مستنتجه " عايشه قالت لك عدل ؟ "


" هز راسه " اي "


" بعدها "


" شافته بنظره ومشت بتدخل الدار .. ناداها مره ثانيه " لحظه شويه .. بسالج شي "


" استفهمت وهي تسكر الستاره " شنو ؟ "


" خذ نفس عميق .. سال بعدها بجديه " لو يت انا والوالده بيتكم عشان نخطبج بتوافقين علي ؟


" انصدمت .. ما توقعت هالسؤال .. ما علقت بشي وتمت ساكته "


محمد : ليش ما تردين ؟


" ما عرفت شتقول وبسرعه سكرت الستاره .. نادى عليها منبطه جبده " لحظه يا امينه .. ليش سكرتي الستاره ؟ تعالي جـاوبـيـنـي .. ردي علي وبعدها دخلي بالدار "


" ما ردت عليه لكنها سمعته .. كانت سانده ظهرها بالستاره ما عندها اي اجابه .. كل اللي قالته لنفسهـا " والله انك استخفيت يا ولد الجيران "


***************


" بمدرسة ملاك "


" هي بصف ثالث اعدادي "


" كانت تتمخطر بالساحه .. قربت منها بنت تسالها " لو سمحتي انا اختي معاكم بهالمدرسه بالصف الثالث ممكن بس تقولين لي ابوين الاقي صف ثالث 4 ؟ "


" شافتها ملاك بغرور .. لفت بعدها عنه بدون ما تقول شي ! استغربت البنت هالتصرف " انا اسألج ابوين الاقي صف ثالث 4 وانتي تعطيني ظهرج ؟ شهالاسلوب ؟ "


" قالت ملاك شايفه نفسها " اذا قلتي لي يا الشيخه وين الاقي صف ثالث 4 بقولج "


" شافتها البنت بنظره " عشتو ! هذا اللي ناقص بعد عشان اقولج يا الشيخه " مشت بعدها عنها مطنشتها " اكو مية بنت غيرج اقدر اسألها "


" انبطت جبد ملاك " مالت عليج شكلج ما تعرفين من انا "


" بنفس الوقت بمدرسة ناصر "


" رفيجه عجلان كان ينادي باسم " ناصر "


" التفت له ناصر معصب " انت حظرتك تنادي منو ؟ "


عجلان : اناديك انت .. ليش معصب ؟
ناصر : انا شقايل لك من قبل ؟
عجلان ( يفكر ) : اممم ! ما اذكر ! ليش انت شقايل لي ؟
ناصر : اعتقد قلت لك من زمان لا تناديني الا بالشيخ ناصر ! بس شكلك تناحسني !
عجلان ( يبرر ) : لا والله ما اناحسك بس نسيت .. على العموم اكاهو بقول لك الحين الشيخ ناصر ..


" شافه ناصر بغرور " شنو ؟ شتبي ؟ "


عجلان ( بتردد ) : ابتسلف منك 200 ريال ما عليك امر !


" تمسخر ناصر " بس200؟ شبيسوي لك هالمبلغ التافه ! بيشتر لك فول وطعميه ؟ "


" سكت الطالب ما علق بشي .. قال ناصر " تصدق عاد كسرت خاطري بسكوتك " حط ايده بمخبة بانطلونه بيطلع محفظته .. مسك 500 ريال .. قطها بويه الطالب متعمد " هذي 500 بعد مو 200 .. بس لا تحسبها سلف ! انا مو محتاج من انك ترجعها .. 500 ريال كأني متصدق لك ب 5 ريالات "


" ومشى عنه متمسخر " يا كثرهم عيال الفقر بالبلد ! يكسرون الخاطر "


" مسك عجلان الـ 500 ريال مقهور " حسبي الله عليه من ولد ! قاعد على كنز .. اهم شي انه ما طلع بخيل جان ما عطاني نص ريال "


***************
" بالجامعه "


" بعد ما قامت عايشه من السرير بالحسره .. قامت بدلت وتريقت وراحت الجامعه .. توها بتدخل محاظرتها بكلية العلوم الا بشوق رفيجتها تناديها مستانسه "


شوق ( وهي تاشر بيدها ) : عووش سـمـعـتـي اخـر خـبـر ؟


" التفتت عايشه تسال " اللي هو ؟ "


" قربت شوق مستانسه " سمعت الدكتور توفيق يقول بتنتقل محاظرتنا لجامعة البنين "


عايشه : ليش ؟
شوق : يقول بنشتغل على كم شغله هناك ..


شقت الحلج بعدها : وناسه مو ؟


عايشه : شفيج مستانسه يا الصايعه ؟ كل هذا عشان الشباب ؟
شوق : مو عن .. بس وناسه ..
عايشه : انا ما اشوف هالوناسه اللي انتي تشوفينها ..
شوق ( بابتسامه ) : انتي غير وانا غير ..


مسكتها بعدها من ايدها : المهم يالله بسرعه عجلي قبل ما يروحون عنا !


سالت عايشه : ليش احنا بنروح الحين ؟


" هزت شوق راسها " اي "


***************


" بشغل محمد "


" هو يشتغل بكيوتل .. كانت الساعه 10 الصبح .. كان قاعد بالمكتب .. حاط ايده على خده .. سرحان بامينه وبالكلام اللي قاله لها مساعه .. هو بالفعل ناوي يخطبها .. حس نفسه يميل لها .. هو ما حبها او عشقها هذاك العشق ! لكنه استلطفها وحسها البنت اللي تصلح له متجاهل المستوى المادي .. بعتقاده ان الناس بالزمن هذا يبون ريال ومو فلوس "


سال نفسه : يا ترى لو خطبتها بتوافق علي ؟ المشكله اني لما سالتها بالبالكونه للاسف ما ردت علي ! هل سكوتها هذا علامة الرضى ؟


" سال نفسه الف سؤال وسؤال وكان المعنى واحد " هل بتوافق علي بنت الـعـز ؟ " اخر شي توصل لقرار انه اذا رد البيت بيكلم امه عشان تخطب له امينه "


***************


" المفروض وبالوقت هذا يكون حسن بالمدرسه وبالصف .. لكنه شرد كالعاده متجاهل الانذارت اللي عليه .. مر من بيت الجيران وكان باب الحوش الحديد مفتوح .. ومن بعيد شاف بطبطة فيصل .. انبطت جبده من قلب لما تذكر الكف "


" فجاه "


مسكه من كتفه يسال : انت شتسوي هني ؟ مو المفروض تكون بالمدرسه الحين ؟


تخرع حسن وبسرعه التفت : هذا انت ؟


" كان نواف واقف امجابله ويبتسم له .. كان لابس شورت وبدي ضيق lol‏ ‏.. ساله حسن " انت اللي شتسوي هني ؟ ما عندك مدرسه ؟ "


ابتسم له : انا in holiday‏ الحين .. مدرستي انجليزيه .. and u ?


" مد حسن ايده بالارض مسك حـصـى صغيره ورماها بعيد " مثل ما تشوف الحين متملل وشردت من المدرسه "


" حـط نواف ايده على حلجه " امبيه ! ابوك ما يطقك لو شردتت ؟


حسن : الوالد مـتـوفي من زمان ..
نواف : انا اسف .. ما كنت ادري انه ميت .. الله يرحمه ..


" بعدها "


مسك نواف ايد حسن بيغير الجو : اقول حسون شرايك تدخل بيتنا الحين ؟ بوريك مشعلوه ولد يوسف .. شكله كييوت من قلب ..


ما عجبه حسن : اسف ما ابي ..


نواف : ليش عاد ؟ السبب ؟
حسن : شكلك نسيت باللي صار امس ؟
نواف : ما نسيت بس ما فيها شي لو دخلت بيتنا .. تطمن فصول الحين بالجامعه .. اما يوسف بتحصله بالشغل الحين ..


سال بعدها بابتسامه : شقلت ؟ تدخل معاي تشوف مشعلوه الكيوت ؟


" كان متملل وما باليد حيله " ok‏ بشوفه .. شورانا "


***************" بجامعة البنين "


" عايشه كانت مدودها ومرتبكه وهي تمشي بوسط الريايل .. حسته شي غريب ولو ما كانت مجبوره من انها تيي كانت ما يات .. بعكس رفيجتها شوق اللي كانت مستانسه وعادي عندها .. كانه العيد "


" دخلوا البنات مع الدكتور معمل هندسه وكانوا 4 بنات من هالمجموعه .. قعدت شوق عالكرسي شاقه الحلج " وناااسه " التفتت عايشه تسال " بالله شاللي يونس الحين ؟ "


شوق : المكان ..
عايشه : الحمدلله والشكر ..
شوق : على شنو ؟
عايشه : عليج ..
شوق : ليش عاد ؟ انا شسويت الحين ؟


" فجاه "


" شافها من بعيد .. شبه عليها وكانه شايفها من قبل .. قرب منها عشان يتاكد .. هل هي بالفعل عايشه بنت الجيران ؟ .. انتبهت له هي الثانيه وشافته .. شبهت عليه .. هذا مو كانه فيصل ولد الجيران ؟ "


" بعدها "


" قرب منها بابتسامه " هلا والله ببنت الجيران " انحرجت ليش انها كانت مع رفيجتها وبسرعه نزلت راسها بدون ما ترد عليه .. بهاللحظه تليقفت شوق وقربت من عايشه تسال " منو هالوسيم ؟ "


" كان صوتها عالي ويفشل .. حست عايشه بالاحراج وداست على ريول شوق منبطه جبدها منها .. انتبه فيصل للموقف وضحك .. حست عايشه ان ويهها يشب نار من الفشيله .. ما تابت شوق وهم سالت " عوشو منو هذا ؟ "


" شافتها عايشه بنظره " يعني انـجـبـي يا الملقوقه خاطري ادوس ابطنج من هالتصرفات السخيفه "


قالت بعدها : هذا فيصل ولد جيرانا ..


" غمزة شوق لعايشه " يا بلفيت اهاا حـبـيـبـج " عصبت عايشه من هالحركات بس حاولت تمسك نفسها ولاسيما انها بالجامعه وسط الطلبه "


استفهم فيصل : انتوا دفعة الطالبات الثانيه اللي تيون عندها ؟


عايشه : اعتقد اي .. قالنا الدكتور بنحظر كم من محاظره بجامعتكم .. تقريبا كل احـد .. ثـلاثـا .. خـمـيـس ..
فيصل ( بابتسامه ) : عيل شكلنا بنشوف بعض وايد هالكروس ..
عايشه ( وهي منزله راسهـا ) : بما انك نفس تخصصي " هندسه " فشكلنا بنشوف بعض وايد !


***************


" بداخل بيت بويوسف وعند ممر دار شيخه ويوسف .. كان نواف واقف مع حسن هناك .. مسك نواف ايد حسن يسحبه " تعال ادخل الدار شوف مشعلوه .. امه شيخه شكلها بالحمام ومحد بالدار الحين "


حسن : فشله ادخل بالدار ومرت اخوك هناك .. اعتقد عيب ..


ما اهتم نواف : عادي .. هي الحين بالحمام وشكلها تتسبح .. يعني بطول .. فلا تحاتي !


حسن : واذا طلعت من الحمام فجاه ؟ والله مو عدله ! انا اقول نأجل الشوفه !


" سحب نواف ايد حسن ودخله بالدار غصب " انت ما عليك وتعال .. كلها دقيقتين بس .. بنشوف مشعلوه وبنطلع .. لا تخاف يا الديايه "


" قرب نواف بعدها من المنز وشال مشعل من بين ايدينه وعطاه لحسن عشان يمسكه " هاك امسكه .. شوفه شلون كيوت "


اعتذر حسن : اسف .. ما اقدر اشيله .. اخاف اشيل بيبي ..


ضحك نواف : شدعوه تخاف ؟ وحش هو عشان تخاف تشيله ؟ او لانه معاق تخاف منه ؟


حسن : اشدخل لانه معاق .. انا اخاف اشيل اي ياهل مو بس هو .. ما اعرف لهم .. اخاف يطيحون من ايدي ..


" فجاه "


" سمعوا صـرخـه يايه من تحت " نـوافـوا !! وينك يا الثور ؟ "


" تخرع نواف " امبيه .. هذا الوالد يصوت علي وشكله امـفـاور .. ما اذكر اني سويت شي مو عدل هاليومين .. اللـه يستر شيبي مني الحين "


" وبسرعه رد نواف مشعل بالمنز وطلع بره الدار رايح للوالد .. ناداه حسن متوهق " هيه .. انت .. وين رايح ومخليني بالدار بنفسي ؟ "


" رد عليه وهو يـركـض " دقايق بس .. بشوف الوالد شيبي وبرد لك " عفس حسن ويها وحس ان شيخه بتطلع من الحمام باي لحظه .. مو عدله لو شافته بالدار بنفسه ويمكن تصير سالفه + مشكله .. حس نفسه متوهق "


حسن : وانا شاللي مقعدني بالدار ؟ خـل اطلع منها وافتك ..


" توه بيطلع من الدار الا وقف بوسط الباب ويات اباله فكره ! رد للدار وقرب من منز مشعل وشافه وهو يفكر بشي "


سال نفسه بخبث : بعد هالكف القوي اللي ياني من هالجلب فصول انا ليش ما انتقم منه على حساب هالثور يوسفو ؟ ليش ما ابوق هالياهل المعاق وارميه بالشارع ؟ واخليهم يموتون بحسرتهم عليه .. ليش ما اسوي هالسواة ؟


" وبنفس الوقت يات اباله فكره ثانيه "


حسن : او اني اخطفه واطلب منهم فلوس مقابل هالياهل .. ما اظن انهم بيبخلون عليه وهو ولدهم الوحيد الحين .. وكفايه انهم عايشين بعز .. فلوسهم بتطلع من اجبودهم !


" وبسرعه مد ايده بالمنز ومسك مشعل وشله من بين ايدينه بشويش .. مشى بعدها بيطلع من الدار وما وعى الا يسمع صوت فتحة مسكة باب الـحـمـام .. استنتج انها شيخه .. تخرع وبسرعه طلع من الدار يركض ليما وصل للدري وهو مرتبك وهم مستعيل .. وبلا شعور منه فرط الياهل من ايده وهو فوق ببداية الدري "الـدريـه الـثـالـثـه " فرط مشعل من ايده وطاح على الدري وهو يتقلب ويتقلب ليما وصل تحت لاخر دريه .. ارتعش حسن من هالمشهد اللي يشوفه وحط ايده على حلجه عشان ما يصرخ وينكشف امره ويـنـفـضـح "


" فجاه "


" سمع صوت شيخه تسال نفسها بخوف " ويـنـه ولـدي ؟ ويـن اخـتـفـى ؟ "


See u

" قـصـتـي عـيـال الـعـز "

" الـحـلـقــه 14 "


" التكمله "


" وبسرعه مد ايده بالمنز ومسك مشعل وشله من بين ايدينه بشويش .. مشى بعدها بيطلع من الدار وما وعى الا يسمع صوت فتحة مسكة باب الـحـمـام .. استنتج انها شيخه .. تخرع وبسرعه طلع من الدار يركض ليما وصل للدري وهو مرتبك وهم مستعيل .. وبلا شعور منه فرط الياهل من ايده وهو فوق ببداية الدري "الـدريـه الـثـالـثـه " فرط مشعل من ايده وطاح على الدري وهو يتقلب ويتقلب ليما وصل تحت لاخر دريه .. ارتعش حسن من هالمشهد اللي يشوفه وحط ايده على حلجه عشان ما يصرخ وينكشف امره ويـنـفـضـح "

" فجاه "

" سمع صوت شيخه تسال نفسها بخوف " ويـنـه ولـدي ؟ ويـن اخـتـفـى ؟ "


" تخرع حسن وما عرف شيسوي او شلون يتصرف .. تحرك بسرعه من مكانه وندعس بوسط المزهريات الكبيره وهو ميت من الروع ويرتجف .. حس ان قلبه بيطلع من صدره من كثر ما دقاته كانت سريعه "


" بعدها "


" طلعت شيخه من الدار تسال بصوت عالي " ويـنـه مـشـعـل ؟ ويـنـه ولـدي ؟ " كانت خايفه ما تدري ولدها وين اختفى فجاه ! حسن كان يسمعها تسال وتنادي بخوف وكان يضرب راسه بيده ندمان عاللي سواه ! لكن للاسف ما بينفعه الندم الحين "


انا ليش سويت جذي ؟ ليش ياني هالتفكير الخبيث ؟ ليش ؟ ليش ؟ ليش ؟!!


^^


" كان يسال نفسه وهو ما زال يضرب راسه بندم كبير "


" نزلت شيخه من الدري بسرعه تدور على ولدها .. ما وعت الا تشوفه مرمي جدامها والمهاد اللي كان عليه مفتوح والدم مغطيه من كل مكان بجسمه "


انصدمت شيخه من هالمشهد الاليم : ولدي !!


" قربت منه ونزلت على ركبتها مصدومه ومو مستوعبه هاللي تشوفه ! هل هي بحقيقه ام كابوس ؟ ام شنو ؟ " هذا مشعل ولدي حبيبي لكن شيايبه هني ؟ ليش مرمي هني ؟ "


" مسكته بيدها وهزته بقوه لعلى وعسى يقوم او يبطل عيونه لكن ابد ما تفاعل وما حرك ساكن .. الياهل ميت وهي تحاول فيه "


" بدا الاستيعاب يشتغل عندها وصرخت صرخه قويه كانت كافيه توصل للبيت كله .. حتى من شدة الصرخه ارتجف حسن بخوف "


شيخه : ولدي مااات .. ولدي مااات .. بس شلون ماات ؟ شاللي صاار شلون مااات ؟ ولدي ما مات من نفسه .. ولدي اكيد ماات مقتول !!


ضمته لصدرها وهي تصيح بحرقه : شلون صار جذي ؟ شلون يت هني ؟ منو هالحيوان اللي ما يخاف ربه اللي رماك اهني ؟ او انت شلون تقدر تمشي بنفسك وانت توك مولود ؟ شلون ؟


" من سمع حسن كلمة الحيوان اللي ما يخاف ربه حس باشواك تخترق قلبه .. خايف .. مرتعش .. حاس بتأنيب الضمير "


" كل الموجودين بالبيت قربوا من شيخه مستفهمين سبب هالصراخ ؟ بويوسف + العنود + نواف ومجموعة الخدم .. كلهم كانوا موجودين بموقع الحدث .. مصدومين من اللي يشوفونه .. اما بالنسبه لبقية افراد البيت اللي بالمدرسه واللي بالجامعه واللي بالشغل "


تجمدت عيون بويوسف على منظر مشعل : شنو هذا يا شيخه ؟ شاللي صار هني ؟ شاللي صار بمشعل ؟


نطقت بانهيار ودموعها غرقت ويهها : اكو احد ما يخاف ربه يا عمي دخل لداري .. مسك ولدي ورماه هني عشان يذبحه ويتخلص منه ليش انه معااق !!


ما استوعب بويوسف هالكلام : ومنو هذا اللي بيحط راسه براس ياهل عشان يسوي فيه جذي ؟


" قالت شيخه بانهيار " ما ادري ياا عمي .. والله ما ادري ! "


" صـرخـت العنود تسال " وانتي وين كنتي لما صار كل هذا ؟ "


" حـسـت شيخه بسجاجين بقلبها " بالحمااام "


" نواف كان واقف يشوف المشهد بصمت .. ما قدر ينطق ويقول انه كان بالدار مع حسن من شويه .. كان خايف يتكلم مع انه ما سوى شي وما يدري عن شي .. كان مصدوم ومستغرب شاللي ياب مشعل ورماه هني ؟ "


" بهاللحظه توه يوسف راد من الوكاله .. دخل البيت .. قرب من الصاله .. شاف جدامه مستفهم .. مشهد مو طبيعي .. مشهد غريب .. الكل مسطف بالصاله وعلامات الذهول والصدمه ترتسم على ويوهم .. سالهم وهو مو فاهم شي " شسالفه ؟ شفيكم ؟ "


***************
" مجددا بالجامعه "


" بعد ما ابتعدوا عن فيصل وراحلوا بزاويا .. التفتت عايشه لشوق بعصبيه " قـطـيـعـه تـقـطـعـج يا شوقو .. شنو هالتصرفات اللي سـويـتـيـهـا ؟ هـا ؟ "


" ما فهمت شوق " اي تصرفات ؟ "


عايشه : اللي سويتيها جدام فيصل من توه ..


غمزة شوق : حـبـيـبـج ؟


عصبت عايشه من هالتفكير : منو قاص عليج وقايل لج انه حـبـيـبـي ؟ اشفيج انتي ؟ استخفيتي ؟


شوق : ما استخفيت ولا شي .. بس هذا هو اللي امبين الحين .. او شاللي يخلي واحد مثل هالفيصل الوسيم يقرب يمج من بد كل البنات ويكلمج وهو يبتسم ها ؟
عايشه : سلامتج حـبـيـبـتـي .. مجرد عيال جيران لا اقل ولا اكثر .. انتي غلطانه بتفكيرج المخرف هذا ..
شوق : عوشوو مو علي انا هالكلام .. انا اعرفج عدل .. اذا ما كان حـبـيـبـج انتي اكيد تحبينه .. ويسمونه حب من طرف واحد ..


تمسخرت عايشه : شنو حب من طرف واحد وهالسوالف ! انتي غلطانه .. لو صج كنتي تعرفيني عدل كنتي بتعرفين اني ما اكلم شباب بالتليفون وما افكر اسوي هالشي حتى لو كنت احب !!


شوق : متاكده من هالحجي هذا ؟ اشوف شوفيني بعيوني وقولي لي والله انج ما تحبينه ..


" شافتها عايشه بثقه " والله العظيم ما احـبـه وما اميل له حتى " قالت بعدها بقلبه " لكن للاسف احب اخوه يوسف "


" من بعيد .. كان فيصل يراقب عايشه .. ما كانت تدري ان عيونه عليها .. هي كانت متنرفزه على موقف شوق السخيف اللي تفشلت منه "


" كانت عايشه مثل الطفله وهي تتحلطم على شوق .. ضحك فيصل وهو يراقبها من بعيد وهي خبر خير .. تصرفاتها وحركاتها كانت عفويه .. حس فيصل انها بنت ما تجامل واللي بقلبها على السانها وتذكر موقفه وياها يوم دفعللموزين هذاك اليوم " نادر ما نشوف بنت بالشكل هذا هالايام " هذا اللي قاله فيصل بابتسامه "








***************
" ببيت بويوسف .. قرب يوسف ودموعه تنزل من عيونه مو مستوعب هاللي سمعه من توه ! قالوا له ان ولده مات مقتول ! ليش وشلون ما يدري .. كان يحبه ويموت فيه اكثر من اي شخص ثاني بالبيت .. والحين يضيع منه بغمظة عين "


مسك شيخه من كتفها يسال : ما تقولين لي شلون مات ؟ شاللي يابه للدري ؟ منو اللي رماه من فوق ؟


" صـرخـت بالم " ما ادري ! ما ادري ! "


" هز كتفهـا بقوه " شلون ما تدرين ؟ شلون ؟ " قـال بعدها بلا وعي منه " اكيد انتي اللي قتلتيه .. اي اكـيـد "


انصدمت شيخه : اناا ؟


سالت بعدها بانهيار كبير : الحين انا بقتل ولدي يا يوسف ؟ اناا ؟


رد بقسوه : اي انتي .. وهو اكو غيرج ؟ من اول ما انولد هالياهل وانتي تتحلطمين ما تبيه ليش انه معاق ! حاولت اقنعج ان هذا اللي الله كاتبه .. لكن للاسف ما اقتنعتي وما تقبلتي الواقع لدرجة انج كنتي بتتخلصين منه باي طريقه .. واكاهو الحين قتلتيه ..


ما استحملت كل هالقسوه وصاحت بالم : مو انا .. والله مو انا اللي قتلته .. مو انا .. مهما يكون يا يوسف هذا ولدي شلون تبيني اقتله !!


" يوسف كان منهار وما يعرف شيقول او شقال .. كان يتهم شيخه بلا شعور منه .. قلبه يعوره ومنكسر على ولده الميت جدامه .. صرخ بعدها بويه شيخه " عيل قولي لي منو اللي قتله ؟ منو ؟ "


" فجاه "


رد بصوت مرتجف : انا اعرف منو اللي قتله !


" التفتوا كلهم لمصدر الصوت .. كان حسن واقف فوق باول دريه وهو يرتجف .. ودقات قلبه تتسارع من الخوف .. شافه يوسف مستفهم " مو انت حسن ولد الجيران ؟ شتسوي عندك هناك ؟ "


" حسن كان يرتجف وما قدر ينطق بشي .. رد نواف من بداله " انا اللي يبته البيت .. كنت بوريه مشعل .. لكنـ .. "


" سكت بعدها "


يوسف ( يسال ) : لكن شنو يا نواف ؟


والتفت بعدها لحسن : منو اللي قتل ولدي ؟ انت قلت انك تعرفه ؟


" ما رد نواف لانه ما كانت عنده اجابه .. اما بالنسبه لحسن حاول يتمالك نفسه ويتظاهر بالشجاعه ويقول لهم السالفه "


تنهد بقوه : انا ونواف كنا بدارك نشوف مشعل .. مرتك شيخه كانت بالحمام .. تمينا نشوف مشعل لين ما سمعنا ابوك ينادي باسم نواف وشكله كان معصب .. طلع نواف من الدار رايح يشوف ابوك شيبي .. بهاللحظه انا تميت بالدار بنفسي .. حسيتها مو عدله من اني اتم بالدار ومرتك ممكن تطلع باي لحظه من الحمام .. قلت لنفسي بطلع بره عالاقل انتظر نواف بالممر لكن ..


" سكت فجاه ما قدر يكمل "


سال يوسف واعصابه كانت تحترق : لكن شنو ؟ كمل ..


اشر حسن بيده على احدى الخادمات : لكن شفت هالخدامه تدخل الدار وشلت مشعل بيدينها .. الظاهر ما انتبهت علي اني موجود بالممر .. شفتها ماسكته وطلعت من الدار .. قربت من الدري ورمت بالياهل المسكين بلا سبب !!


" انصدم يوسف وانصدمت شيخه .. حط نواف ايده على عيونه متالم من اللي سمعه .. الخدامه المسكينه قلبها طاح ببطنها من هالكذب اللي سمعته "


صرخت الخدامه متخرعه : انا ما يسوي شي .. والله ما يسوي شي .. كل كلمه يقولها هاي ولد ما في عدل .. هذا ولد كذاب !!


حسن : انتي الكذابه !! انا شفتج بعيني !
الخدامه : والله العظيم انا ما يقتل هذا ياهل .. انت ليش يقول هذا كلام ؟ ما يخاف من الله ؟


" بعدها "


التفت بويوسف عالخدامه منقهر : انجبي يا الحقيره .. لا تحلفين باسم الله .. الحين هذي جزاتنا ! دخلناج بيتنا وامنا عليج ّ هذي اخرتها ؟ تقومين وتقتلين ياهل مسكين ماله ذنب بشي ؟ بس ليش ؟ ليش من الاساس قتلتيه ؟ شنو الشي اللي استفدتيه الحين ؟


" صـاحـت الخدامه المسكينه " بابا انا ما يقتله .. والله ما يقتله "


" صرخ بويوسف " قلت لج انجبي .. ولا تحلفين باسم الله " واشر بعدها على نواف " بسرعه اتصل للشرطه الحين "


ارتبك نواف : ان شاللـه ..


" شيخه كانت منهاره من قلب ونفسيتها تعبت من هذا كله .. كانت قاعده عالارض ظامه ولدها بصدرها وتصيح عليه .. يوسف حس ان قلبه مات .. وما فيه حيل يتكلم او يقول اي شي .. وحسن .. اه من هالخبيث حسن .. حس ان قلبه تطمن لما ثبتت التهمه عالخدامه المظلومه .. بس وين بيروح من ربه ؟ الله سبحانه وتعالي ما ينسى عبده "


***************
" تقريبا 3 شهور مروا من بعد هالحادثه القاسيه .. الخدامه البريئه ليما الحين مرميه بالسجن على ذمة التحقيق وهاللي ما يخاف ربه حسن عايش حياته متناسي اللي صار وما همه .. الكل تضايق من رحيل مشعل المسكين واولهم امينه .. كانت وايد تحبه .. العلاقه بين شيخه ويوسف تأثرت شويه من بعد هالحادثه .. تعبث نفسيت شيخه اكثر من اللازم وما لها خلق تشوف او تقابل اي شخص .. اما بالنسبه ليوسف تعب من نفسية مرته التعيسه .. صارت دوم تكلمه بنفسيه "


" خلال هالشهور اللي مرت ما قدر محمد يفاتح امه بموضوع خطبة امينه .. وخاصه ان مشعل توه متوفي .. وما كان عنده خيار غير انه ينتظر شويه .. عايشه + فيصل كانوا دوم يشوفون بعض بالجامعه خلال هالشهور اللي طافت .. لسبب ما وبدون ما يحس فيصل شاف نفسه وبلا شعور انه طول اليوم يفكر بعايشه .. عقله مو قادر يشيلها من باله .. بعكسها هي ما كانت مهتمه له واللي كان يسكن قلبها واحد ثاني .. واحد كانت تسميه " راعـي الـفـراري "


" باخر يوم دوام لعايشه بجامعة البنين .. حس فيصل بالحزن ليش انه ما بيقدر يشوفها مره ثانيه بالجامعه .. كانت الساعه 3 العصر .. كانت عايشه بنفسها بالقاعه تلملم اوراقها وتحطها بالملف عشان ترد لجامعة البنات .. ما كانت منتبه على فيصل اللي كان يراقبها "


" بعدها "


" دخل بالقاعه مبتسم .. قرب من عايشه يسال " اساعدج ؟ "


" ابتسمت له " هلا فيصل .. تسلم والله ما تقصر .. اكاني خلصت والحين راده "


" كان مرتبك .. يبي يطلع الرساله اللي كاتبها لعايشه من يومين عشان يعطيها اياها .. كان حاط بباله يعطيها الرساله باخر يوم لها بالبنين .. لكنه تدوده وما قدر يحط ايده بمخبته عشان يطلعها ويعطيها "


" فجاه "


" تعمد فيصل يرمي بملف عايشه عالارض " يا بلفيت بالغلط "


اعتذر بعدها : سامحيني يا عايشه .. حطيت ايدي بالغلط وطاح الملف !


ابتسمت له : مو مشكله ..


" توها بتنزل تمسك الملف باللي فيه من اوراق الا بفيصل يمسكه قبلها بابتسامه " انا الغلطان .. يعني انا اللي بلملم اوراقج "


See u

" قـصـتـي عـيـال الـعـز "


" الـحـلـقــه 15 "


" التكمله "


" تعمد فيصل يرمي بملف عايشه عالارض " يا بلفيت بالغلط "


اعتذر بعدها : سامحيني يا عايشه .. حطيت ايدي بالغلط وطاح الملف !


ابتسمت له : مو مشكله ..


" توها بتنزل تمسك الملف باللي فيه من اوراق الا بفيصل يمسكه قبلها بابتسامه " انا الغلطان .. يعني انا اللي بلملم اوراقج "


عايشه : بالعكس يا فيصل .. انت مو قاصد ترمي الملف .. شكو تكون غلطان !
فيصل : ما عليج انتي الحين .. وانا من البدايه كنت حاب اساعد ..


" ما علقت بشي واكتفت بالابتسامه .. استغل فيصل هالفرصه وبسرعه حط ايده بمخبته وطلع الرساله ودعسها من بين اوراق الملف " ان شالله تقراها وترد علي بسرعه " مد ايده بعدها لعايشه عشان يعطيها الملف "


" مسكت عايشه الملف " مشكور يا فيصل "


" ابتسم " العفو .. ولو .. ما سويت شي يا بنت الجيران "


" بعدها "


"شافت عايشه ساعتها " على العموم انا لازم امشي الحين .. ومشكور مره ثانيه "


" مشت بعدها رايحه لجامعة البنات .. فيصل كان يتابعها ليما اختفت من عيونه " احـبـج يـا بـنـت الـنـاس "


***************


" ببيت عبدالله "


" حس نفسه متضايق ونفسيه تعبت من كثر ما هو حابس نفسه بالدار .. قرر يطلع لمكان يغير جو شويه .. مر من الصاله .. انتبهت له امه .. سالته مستغربه " شاللي خلاك تطلع من الدار من بعد ما كنت حابس نفسك فيها ؟ "


عبدالله : سلامتج بس حبيت اغير جـو شوي ..


" تعجبت امه " ياما كنت احن عليك عشان تغير جو بس انت كنت معاند .. شاللي تغير الحين ؟ سبحان مغير الاحوال" استنتجت بعدها " ليكون حبيت لك بنت ثانيه من بعد بنت الفقر ؟ "


" حس نفسه مخنوق " مستحيل افكر احب او ارتبط باي بنت ثانيه لو شنو " وبسرعه طلع من الصاله للحوش وهو مخنوق من امه .. ركب سيارته وحرك لمشواره .. سال نفسه بضيق " يا ربي على وين اروح الحين ؟ "


***************
يا الغبيه انتي شسويتي ؟

ما سويت شي .. بس حطيت فلاشي بلابتوبك ..


عصب ناصر على ساره : فلاشج هذا فيه 60 الف فايروس .. دمر لي لابتوبي .. مالت عليج ..


ساره ( بلا مبالاه ) : ما يهم عندك من بدال الابتوب عشره .. ما بيأثر ..
ناصر : حتى ولو .. هالابتوب انا مخزن فيه اشياا مهمه ..


تمسخرت عليه : وهالاشيا المهمه هي صور البنات اللي لاعب عليهم ؟


تنرفز : مالج شغل !


" فجاه "


صرخت الوسواسيه متخرعه : سمعتكم تقولون فايروس ! منو هذا اللي فيه مرض الفايروس خل يطلع بره البيت لا ينقل لنا العدوى .. بليز ..


شافتها ساره تسال : وهذي انتي يا نوالو ؟ ما اتيوزين عن هالوسواس الخناس اللي فيج ؟


نوال : هذا مو وسواس خناس .. هذا يسمونه حرص على حياتنا من الموت يا الغبيه ..
ساره : شدخل الموت الحين ؟
نوال : الفايروس الشديد يسبب الموت السريع !


تمسخرت ساره : الحمدلله والشكر ..


سالت نوال بجديه : ليش قاعده تتمسخرين ؟ انا اتكلم من صجي ترى ..


ساره : وانا هم من صجي .. وعلى فكره المريض بالفايروس هو الابتوب مو احنا ..


" تخرعت نوال بعتقادها ان اشعة الابتوب بتنقل الفايروس للبيت .. وبسرعه شردت من المكان رايحه لدارها .. ضحكت ساره وضحك معاها ناصر من وسواسها الشديد "


***************


وينج يا امينه ؟


^^


" سال محمد نفسه وهو امجابل بالكونة دارها .. فجاه .. دقت خلود عليه باب الدار تسال " اقدر ادخـل يا محمد ؟ "


محمد : تفضلي ..


" دخلت خلود بالدار وقعدت بالكرسي مجابلته .. استفهم " هلا .. شكلج تبين شي ؟ "


خلود : تقريبا ..
محمد : امري !
خلود : شوف من متى وانا مقدمه على شغل وليما الحين ما ردوا علي .. انا بغيتك تشوف لي شغل عندكم بكيوتل المكان اللي تشتغل فيه .. ما عليك امر ..
محمد : من صجج انتي تطلبين مني هالشي ؟ الحين انا منو عشان اشوف لج شغل ؟ مجرد سكرتير كحيان .. ما اسوي شي ..


تضايقت : يعني شلون الحين ؟ بتم بلا شغل ! جذي بالبيت ! مجابله 4 طوف وافكر بالماضي الحزين ؟


محمد : ليش ما تقدمين على مكان ثاني ؟
خلود : ومنو قال لك اني ما قدمت ؟ انا ما خليت مكان وما قدمت عليه لكن للاسف ماكو فايده .. ما يبون شهاده ثانويه ..


" بعدها "


" يات ببال محمد فكره " شرايج تطلبين هالشي من بيت الجيران ؟ "


" ما فهمت خلود " شتقصد ؟ "


محمد : هذول الجيران عايشين بعز .. واسطتهم قويه بكل مكان .. طلبي منهم يشوفون لج شغل .. يسليج ..


ما عجبها : مستحيل اسوي هالشي .. ما ابي اذل نفسي لاي شخص .. ما ابي احسسهم اني مستفيده منهم .. ما اقدر ..


محمد : اذا بتمين تقولين ما ابي اذل نفسي وما ادري شنو .. صدقيني ما بتحصلين لج على شغل .. وبتشوفين ..


" تضايقت خلود .. وقامت من الكرسي بتطلع بره الدار " انسى السالفه "


" طلعت بعدها "


نادى محمد : اتمنى انج ما تزعلين بس هذي هي الصراحه .. هذا هو زمن الناس اللي عندهم فلوس و واسطات .. للاسف ..


" طلعت خلود للحوش وهي حاسه بالضيق .. وهي تتمشى بحوشهم الصغير التفتت للشارع .. ممر الشارع اللي يم بيتهم بالفريج .. فجاه شافت شي وتجمدت عيونها عليه وهم هو كان يشوفها بالم " هل هذا هو عبدالله اللي بالسياره هناك ؟ " سالت نفسها مو مستوعبه " هذا شيسوي هني ؟؟ اشيبي ياي بيتنا ؟؟ "


" ما عرفت شتسوي ؟ هل تروح له تلعن شكله او تتجاهله تماما ! المشكله انه نزل من سيارته وقرب من باب حوشهم .. كانت عيونه تشوفها بصمت حزين وهي متضايقه من هاللقاء اللي ابد ما توقعته "


" بعدها "


" قرب منها يسال بابتسامه منكسره " خلود شلونج ؟ ان شالله بخير ؟ "


عصبت عليه : انت شنو ؟ ها ؟ ما تستحي ؟ بعد كل اللي سويته فيني والكلام اللي قلته لي وهم ياي بيتنا وتسال عن احوالي ؟ ما تقولي شتبي ؟


نطق بالم : قلتلج من قبل احـبـج وهم اعيد احـبـج ..


ما استحملت هالخداع : وانا قلت لك انت انسان كذاب .. لو صج تحبني ليش سويت كل هذا ؟ ليش قلت لي بتردني وبعدها خذلتني ؟


" ما رد "


صرخت عليه : اشوفك سكتت يا الشيخ مثل كل مره !! تدري ليش ؟ لان ما عندك كلام تقوله بعد اللي قلته .. تدري ليش ؟ لانك انسان نذل .. تدري ليش ؟ لانك ما تستاهلني انا !


واشرت على سيارته : اشوف اذلف لسيارتك وما عاد اشوف ويهك هني مره ثانيه .. ما ابي اشوفك وما ابي اعرف اي شي عنك ..


" وبسرعه وبدون ما تعطيه فرصه يتكلم دخلت بالبيت متالمه .. وتم هو بمكانه متالم .. منكسر من هالكلام القاسي " كله منج يا يمه "


***************
" بعد ساعه تقريبا"


" رجعت عايشه للبيت من بعد ما كانت بالجامعه .. دخلت الدار وشافت خلود قاعده عالسرير وملامح ويهها مو طبيعيه .. منتفخه من الصياح .. استنتجت عايشه ان السبب هو الشيخ عبدالله "


قربت من اختها تسال : هذا عبدالله اللي امنفخ لج ويهج جذي ؟


تظاهرت انها طبيعيه : سلامتج .. ويهي مو امنفخ ولا شي .. يمكن قرصتني نحله وانا اتمشى مساعه بالحوش ..


عايشه : علي انا يا خلود ؟ شوفيه شلون صاير بالونه ! يالله قولي لي شقال لج هالثور هالمره ؟
خلود : ما قالي شي ..
عايشه : قلت لج مو علي انا ..
خلود : والله العظيم ما قالي شي ..


استغربت عايشه : عيل شـفـيـج ؟



" تنهدت خلود " ok‏ بقولج .. عبدالله كان ببيتنا من شويه


" استفهمت عايشه " شيبي هذا ياي ؟ "


خلود : ياي يقولي احـبـج ..


تعجبت عايشه : هالريال اكيد مو صاحي ! شلون يـحـبـج بعد عمايله فيج ؟


خلود : ما ادري عنه ..
عايشه ( تسال ) : المهم شصار بعدها ؟
خلود : عطيته كم من كلمه قويه وبعدها خليته ومشيت عنه ..


استنتجت عايشه : وهذا هو السبب اللي خلاج تصيحين ؟


" هزت راسها " اي "


" بعدها "


مسكت عايشه ايد خلود : ما عليج حـبـيـبـتـي .. خليه يولي .. لا تعبرينه .. والله انه ما يستاهلج .. انتي تستاهلين اكثر من جذي .. لا تفكرين فيه ورميه ورى ظهرج ..


" انزلت دمعه من عيونها " هذا اللي بسويه ان شالله " وبعدها حطت خلود راسها عالمخده " انا بحاول انام الحين .. حاسه نفسي تعبانه "


عايشه ( بابتسامه ) :ok‏ ‏.. نوم الـعـوافـي واحـلام سـعـيـده ..


" قامت بعدها من خلود .. قربت من مكتبها .. حطت ملف الجامعه عالمكتب وبلا قصد منها طاح الملف باللي فيه "


تحلطمت : لحول ! وهالملف دوم يطيح مني ؟ بسميه ملف الطيحات ..


" دنعت بعدها بتمسك الملف .. وهي تلتقط الاوراق شافت شي غريب .. رساله بيضا مكتوب عليها " عشقتج " استغربت من وين يات هالرساله "


استفهمت : شنو هذا ؟ رسالة منو هذي ؟ ولمن ؟ ليكون احد نساها عندي ! او مضيعهـا ؟


See u

" قـصـتـي عـيـال الـعـز "


" الـحـلـقــه 16 "


" التكمله "


" دنعت بعدها بتمسك الملف .. وهي تلتقط الاوراق شافت شي غريب .. رساله بيضا مكتوب عليها " عشقتج " استغربت من وين يات هالرساله "


استفهمت : شنو هذا ؟ رسالة منو هذي ؟ ولمن ؟ ليكون احد نساها عندي ! او مضيعهـا ؟


" بعدها "


" مسكت الرساله بتفتحها " اممم .. ما دامها محطوطه بملفي هذا معناته انها لي .. ماكو غير اني افتحها واشوف شسالفتها "


" قامت بعدها وفتحت الرساله .. قرت اول سطر " الى الانسانه اللي حـبـيـتـهـا " عايشه "


تعجبت : هذا كاتب اسمي ! معناته ان هالرساله بالفعل لي انا ..


كملت قراية الرساله :الصراحه ما عرف شلون ابتدي او شاقول ! يمكن بالبدايه ما كنت افكر فيج واعتبرتج بنت الجيران ..


وقفت عايشه عند هالكلمه : بنت الجيران ! ليكون هذا ..


" سكتت لثانيه "


" بعدها "


كملت القرايه : لكن لما شفتج عندنا بالجامعه وشفت تصرفاتج وعفويتج ما ادري شصار فيني .. حسيت بشعور غريب .. ما ادري شلون بس حسيت اني مع مرور الايام حبيتج .. خلال هالثلاث شهور حسيت بشعور الحب يسري بدمي .. صرت كل ما اشوفج ارتجف .. ارتبك .. اتخربط .. بالبدايه ما كنت ادري ليش بس بعدها اكتشفت اني احبج .. احلف لج بشنو ؟ اني ما عمري كلمت وحبيت بنت بحياتي .. ادري بتستغربين وبتقولين شدعوه واحد عايش بعز وما ناقصه شي وما فكر ببنت ؟ اي والله يا عايشه ما عمري فكرة ببنت .. تفكيري كان يختصر عالبطابط وهالسوالف .. عايشه ما ادري شاقولج اكثر ! الساني ما قدر يقولج هالكلام المكتوب بالرساله ولهسبب كتبته .. بختصار انا حـبـيـتـج والمعنى ابيج تكونين مرتي بيوم من الايام ..


" فجاه "


انصدمت عايشه : مرتك !


كملت الرساله بعدها :هذا بس اللي كان بخاطري وقلته لج .. واتمنى انج ما تخذليني .. تحياتي لج : فيصل " ولد الجيران "


" ما عرفت شتقول .. كانت مو مستوعبه هالرساله المكتوبه .. معقوله فيصل طاح بحبها بدون ما اتحس ! سالت نفسها " شنو هالبلوى يا ربي ؟ فيصل يحبني وانا احب يوسف .. ويوسف يحب شيخه .. شنو هالخربطه هذي ! احس نفسي بتينن !! "


***************

" بممر الشارع اللي عند بيت بويوسف .. فيصل كان واقف هناك بجنب بيت الجيران بطبطته .. كان ناطر عايشه تطل عليه من بيتهم وتشوفه وتطلع له من بعد رسالته .. تم نص ساعه وهو على هالحاله لكنها ما طلعت له .. تعب من النطره وركب بطبطته ودخل حوش بيت الجيران بتهور .. قعد يدوس عالبترول عشان يطلع صوت قوي وتسمعه عايشه "


" بداخل البيت .. بالصاله .. تخرعت ساميه ام محمد مستفهمه شسالفه .. سالت متخرعه " بسم الله الرحمن الرحيم .. شنو هالصوت الغريب ؟ "


طل حسن من دريشة الصاله : هذا فصول الحقير .. الجلب داخل بيتنا ببطبطته يستعرض .. مالت عليه .. امحق بطبطه !


سالت امه : شيبي ؟


حسن : شدراني انا !


" طلع محمد من داره مستفهم شنو هالصوت ؟ وطلعت عايشه وراه .. اما بالنسبه لخلود كانت نايمه ومو حاسه بشي .. التفتت عايشه لحسن تسال " شنو هالصوت اللي سمعناه ؟ "


حسن : الحثاله فـصـول ..


" ما فهمت عايشه " شفيه ؟ "


" اشر حسن عالدريشه " توه من شويه كان بحوشنا ويه بطبطته الكحيانه "


" سكتت عايشه بعدها وتقريبا عرفت شسالفه .. هالفيصل اشكره يبي يلفت انتباها "


" سال محمد متنرفز " شـيـبـي هذا ؟ شنو هالحركات ؟ والله ما يـسـتـحـي " وفتح باب الصاله بيطلع له " بطلع له بلعن شكله .. اهو شفاكر نفسه ؟ "


حسن : لا تتعب نفسك طلع من توه ..


" طلع فيصل من البيت وتم امجابله من بعيد .. تحلطم " شفيها هذي ما تطلع لي ! ابي اعرف هل شافت الرساله وقرتها او لا ؟ "


***************
" دخلت عايشه دارها تفكر باللي صار .. خلود كانت ليما الحين نايمه .. انسدحت عايشه عالسرير .. حطت ايدها بمخبة بنطلونها وطلعت رسالة فيصل .. فتحتها وتمت تقراها مره و 2 و 3 ليمن قررت انها تطلع له وتكلمه .. قامت من السرير .. لبست شيلتها .. فتحت باب الدار بشويش .. وطلعت من باب المطبخ للحوش بدون محد ينتبه لها .. طلعت بعدها للشارع وشافته امجابل باب بيتهم وهو بالبطبطه .. ما صدق فيصل عالله تطلع له .. وبسرعه نزل من البطبطه مقرب صوبها "


سال بابتسامه : شلونج يا عايشه ؟ شمسويه ؟


عايشه : الحمدلله بخير .. توك اليوم شايفني بالجامعه وهم الحين تسالني عن حالي ؟


" ارتبك " دوم بخير ان شالله " سكت بعدها متخربط مو على بعضه "


" مدت عايشه ايدها له وهي ماسكه الرساله " هالرساله منك يا فيصل ؟ "


" ارتبك بزياده .. مد ايده ومسك الرساله وقعد يتأملها .. سوي نفسه بعدها ما يدري شسالفه" هذي رساله حب ! "


عايشه : مثل ما تشوف ..


" سال فيصل يا بلفيت مو فاهم " منو هالمعذب اللي مطرش لج هالرساله ؟ "


" شافته بعيونه " فيصل لا تستهبل "


" تأمل بالرساله مره ثانيه " المسكين كاتب اسمه تحت .. هذا ولد الجيران .. يـحـبـج .. يـعـشـقـج .. يحليله"


" شافته عايشه بعدها بنظره " اللي هو ؟ "


" ما قدر فيصل يقول انا " اللي هو راعي البطبطه الكشخه "


تنرفزت عايشه : اي .. اللي هو ؟


فيصل ( بتردد ) : اللي يقولون عنه انسان طيب .. حنون .. وهم وسيم !


عصبت عايشه : اي عاد منو اهو ؟


" تشجع وبالغصب حـط عيونه بعيونهـا " انا " .. سكتت عايشه .. ما علقت "
نطق فيصل بجديه : كل الكلام اللي كتبته لـج بالرساله اعنيه بالحرف الواحد .. واذا تبين تتاكدين بخطبج من باجر ان شالله ..


" صـرخـت عايشه معارضه " لا .. مستحيل "


" تضايق فيصل من كلمة لا " ليش لا ؟ ليش مستحيل ؟ "


عايشه : سلامتك .. ماكو سبب معين ..
فيصل : شلون يعني ؟ افهم من كلامج انج ما تبيني ؟
عايشه : انا ما قلت ما ابيك لكن ...


" سكتت بعدها "


سال فيصل : لكن شنو ؟ شنو اللي يمنع من انج تكونين مرتي ؟


عايشه : اكلمك بصراحه يا فيصل ؟ انا طول عمري كنت اتمنى اعيش نفس حياتكم .. حياة الملوك .. كل اللي ابيه احصله جدامي .. واليوم لما قريت رسالتك وانك جاد باللي كتبته تذكرت امنيتي .. لكن مو معاك انت يا فيصل .. سامحني ..


" حس بالاحباط وما فهم شي .. ليش ما تبيه ؟ شنو هو السبب ؟ ..سال منبطه جبده " ليش ؟ قولي لي عاد سبب مقنع وانا بعدها بسكت "


" ما عرفت شتقول .. استفهم فيصل " شفيج سكتي ؟ اكو واحد محتل قلبج يا عايشه ؟ "


" هم ما قالت شي "


" انقهر من سكوتها .. سال بعدها " ليش ساكته ؟؟ هل سكوتج هذا يدل على انج تحبين واحد ومتعلقه فيه ؟؟ "


هزلت له راسها : تقريبا !


" حس ان قلبه بيوقف من الجواب " شنو تقريبا ؟ هذا معناته انج تحبين واحد ؟ "


" تنرفزت من هالاسئله " اهو تحقيق ! او شنو ؟ "


" مسكها من كتفها معصب " جـاوبـيـنـي انتي تحبين واحـد ؟ قلبج يسكنه واحـد ؟ "


" عصبت هي الثانيه من تصرفه .. بأي حق يمسكها من كتفها ويحقق معاها ؟ ضربته بيده وابتعدت عنه كم من خطوه .. صرخت بعدها عليه " احـب واحد او عشره انت شكو ؟ اخـوي ؟ ابوي ؟ خـطـيـبـي ؟ او شنو ؟ انت مالك حق علي عشان تحقق معاي بهالشكل "


" شقت الرساله بعدها " وهذي رسالتك وشقيناها "


" تضايق حـده من هالكلام وتضايق اكثر وهو يشوف رسالته اللي كتبها من قلبه تتمزع جدامه " هذي جزاتي الحين لاني احـبـج واخاف عليج ؟ "


عايشه ( بلا مبالاه ) : حبتك العافيه .. تسلم ..
فيصل : العافيه عاد ؟
عايشه : اي العافيه .. وشفيها العافيه ؟ يعني تبيني اكذب عليك واقولك احبك ؟ هذا اللي تبيه ؟


سال منحبط : ليش ؟ انتي ما تحبيني ؟


عايشه : اعتبرك ولد الجيران .. لا اقل ولا اكثر !
فيصل : شلون يعني ؟
عاشه : يعني ما احس بلا مشاعر من ناحيتك ..


" سكتت لثانيه وبعدها قالت " بختصار .. ما احبك مثل ما تحبني "


" حس فيصل ان قلبه انكسر .. بس ما حب يفقد الامل .. تمالك نفسه وسال " منو هذا اللي تحبينه ؟ "


سالته : ليش تبي تعرفه ؟


فيصل : يهمني اعرف منو هو الشخص اللي حبته الانسانه الوحيده اللي حبيتهـا ..
عايشه : صدقني يا فيصل ما بتستفيد شي لو عرفت منو هو ..
فيصل : وشدراج اني ما بستفيد شي ؟
عايشه : ما راح تستفيد شي غير الالم ..


استفهم فيصل : شتقصدين بالالم ؟


عايشه : قلت لك ما بتستفيد شي .. ليش مصر تعرف ؟ انسى السالفه وريح بالك ..
فيصل : ما بيرتاح لي بال ليمن اعرف منو هالشخص اللي تحبينه !


تعبت من عناده : انت ليش عنيد جذي ؟


" سال منبطه جبده " لا تحرقين لي اعصابي وبليز قولي لي منو هو ؟ "


عايشه : نفرض مثلا اني قلت لك وطلعت ما تعرفه .. شبتستفيد ؟


تنرفز عليها : عايشه ! انتي شفيج ما تفهمين ؟ قلت لج يهمني اعرف منو هو .. سواء عرفته او لا هالشي يهمني ..


" سكتت شويه .. ما كانت تبي تقوله .. لكن اصراره وعناده تعبوها وما باليد حيله .. بتقوله واللي فيها فيها .. ما عاد سر .. شافته بعدها بـعـيـونـه .. قالت بجديه " راعي الفراري .. يوسف اخوك "


" انصدم من اخر 4 كلمات .. معقوله عايشه تحب يوسف ؟ هو متزوج .. شلون تحبه ؟ هالشي مو معقول .. حس ان قلبه يحترق .. وللحظه حس بالغيره من اخوه .. وده يمحيه من قلب عايشه باي طريقه .. قرب منها بخطوات مصدومه .. مو مستوعب وهي كانت تبتعد عنه بخطوات .. سالها مقهور " شلون ؟ شلون يا عايشه تحبين يوسف وهو متزوج ويحب مرته ؟ شلون ؟ "


" بنفس اللحظه يوسف كان مار بسيارته يم عايشه + فيصل .. توه راد للبيت .. شاف فيصل وهو يسولف مع عايشه عند باب البيت وملامحه ابد ما كانت تبشر بخير ونفس الشي بالنسبه لعايشه .. استفهم " شسالفه ؟ "


" قرب بسيارته يمهم يسلم " السلام عليكم " سال بعدها " شسالفه ؟ شفيكم ؟ ملامح ويهكم ابد ما تبشر بالخير ! "


" شافه فيصل بنظره " وانت شكو ؟ "


" ما علقت عايشه .. تعجب يوسف من هالنبره " فيصل شفيك ؟ "


***************

" ببيت بومحمد "


" محمد كان متردد .. هل يفاتح امه الحين بموضوع خطبة امينه او يأجل هالشي ؟ حس نفسه مو قادر ينتظر اكثر وقرر من انه يفاتحها بالسالفه .. قرب محمد من امه بتردد " يمه مشغوله ؟ "


" كانت تنظف الغبره من البيت " مثل ما تشوف "


محمد : اممم .. بغيت اقولج شي ..


" التفتت له تسال " قول شعندك ؟ "


" سالهـا محمد وهو يلف ويدور " مو بخاطرج اتشوفيني معرس يا يمه ؟ "


امه : اكيد .. بس ليش ؟ ليكون حاط عيونك على وحده وناوي تخطبها ؟
محمد ( بتلعثم ) : تقريبا ..
امه ( تسال ) : تقريبا او اي ؟
محمد : الـصـراحـه اي ..


استفهمت امه : منو هذي سعيدة الحظ اللي ناوي تخطبهـا ؟


See u

" قـصـتـي عـيـال الـعـز "

" الـحـلـقــه 17 "

" التكمله "

امه : اكيد .. بس ليش ؟ ليكون حاط عيونك على وحده وناوي تخطبها ؟
محمد ( بتلعثم ) : تقريبا ..
امه ( تسال ) : تقريبا او اي ؟
محمد : الـصـراحـه اي ..

استفهمت امه : منو هذي سعيدة الحظ اللي ناوي تخطبهـا ؟

محمد : وليش ما تكون تعيسة الحظ ؟
امه : هذا اللي ناقص بعد .. تكون تعيسة الحظ وهي متزوجه ولدي البجر ..

ضحك محمد : لهدرجه انا شخصيه مهمه ؟

امه : اكيد .. وافتخر فيك بعد ..

" استانس محمد من هالكلام وتشجع يقول لامه منو هالبنت اللي بيخطبها .. بلع ريجه وقـال " يمه انا ابي اخطب امينه بنت الجيران .. بنت بويوسف "

" شهقت امه وبحلقت عليه بعيونها " انت استخفيت ؟ "

***************
" بهاللحظه نزل يوسف من سيارته وقرب من فيصل يسال " شبلاك يا فيصل ؟ شفيك مو على بعضك ؟ "


" رد بنفسيه " سلامتك .. ماكو شي "


" ما اقتنع يوسف " شلون ماكو شي وتوك من شويه بس صرخت علي ؟ "


تنرفز عليه : قلتلك ماكو شي .. شفيك انت ما تفهم ؟


تعجب يوسف : انت الحين ليش معصب ! انا شقلت لك ؟


فيصل : في فرق كبير بين النرفزه والعصبيه ..


سال يوسف :ok‏ عيل .. شفيك متنرفز ؟


عصب عليه هالمره : وانت شكو ؟ ها ؟ شكو ؟ شهالقافه اللي نزلت عليك ؟


استغرب يوسف هالتقلب : فيصل انت شفيك ؟ من متى وانت تكلمني بهاللهجه ؟ شصاير لك ؟ ولا تقولي ماكو شي لان اشكره امبين ان فيك شي ..


" ما استحمل فيصل اسالة اخوه .. ولو ما تعوذ من ابليس جان عطه يوسف كف محترم .. ركب ببطبته وشغلها ومشى بسرعه وهو معصب .. تعجب يوسف هالتصرف وتمت عايشه ساكته .. ما قالت شي "


" التفت يوسف لعايشه يسال " شفيه هالمينون ؟ شصاير له ؟ "


" تظاهرت بالجهل " ما ادري "


سال يوسف : شلون ما تدرين ؟ انا لما يت وشفتكم منظركم ما كان يبشر بالخير ..


" رقعت السالفه " انا شفته معصب وسالته شفيك ؟ رد بعصبيه ان بطبطته مجيمه شويه هذي السالفه "


" ضحك يوسف " يا هل بطبطه .. حياتها كلها .. يموت بهالسوالف "


قال بعدها بقلبه " ما اظن هذا هو السبب "


" ابتسمت عايشه واستانست من داخلها " فديت هالضحكه والله .. تسوى الدنيا وما فيها " هذا اللي قالته بقلبها "


" يا ترى هل عايشه بالفعل تحب يوسف مثل ما هي تعتقد ! ام انه مجرد اعجاب بشخصيته وبسيارته ؟ "


***************
ليش يمه ؟ ليش عاد ؟ شفيها امينه ؟


ام محمد : امينه ما فيها شي .. انت اللي فيك ..
محمد : وانا شفيني ؟ توج تقولين سعيدة الحظ هاللي بتاخدك .. وانج تفتخرين فيني .. شاللي غير رايج الحين ؟
امه : ما غيرت رايي ولا شي .. وبالفعل سعيدة الحظ هاللي بتاخذك بس مو امينه !!


ما فهم : ليش ؟ شمعنى مو امينه ؟


امه : انت شفيك ؟ تستهبل ؟ انت ما تعرف منو امينه ؟


" رد ببرود " امينه بنت الجيران "


" تمسخرت امه " اي اي بنت الـنـاطـور "


سال محمد : يمه .. ليش قاعده تتمسخـرين ؟


امه : لانك استخفيت اكيد .. هذي امينه .. بنت الاكابر .. بنت اكثر شخص معروف بهالبلد .. بنت عايشه بخير ونعمه .. بختصار بنت عز .. وانت يا الشيخ ناوي تخطبها ؟ وانا اقول شعنده هذاك اليوم خذ مني الطبق عشان بيتهم ! والله اني كنت حاسه ان وراك شي كبير ..


سال محمد بلا مبالاه : وشنو يعني ؟


امه : شنو شنو يعني ؟
محمد : انا بخطبها هي ما بخطب فلوسها ..
امه : هالكلام ما يمشي عليهم .. هذول الناس ما تهمهم الا البيزه والمظاهر ..
محمد : شلون يعني الحين ؟ بتخطبينها لي او لا ؟
امه : لا طـبـعـا ..


انحبط : ليش عـاااد ؟


امه : بنعيد نفس الاسطوانه اللي قلناها مساعه يا محمد ؟


سالت بعدها : بتقدر تعيشها بنفس العيشه اللي هي عايشتها ؟ بتقدر ؟ بتقدر تسكنها ببيت بمستوى الفيلا اللي ساكنتها الحين ؟ بتقدر تخصص لها سايق خاص وخدم وحشم ؟ بتقدر ؟ بتقدر تسفرها كل سنه اوروبا ؟ بتقدر تصرف عليها بالالاف يوميا ؟ بتقدر ؟


" سكت ما رد "


امه : ها ؟ اشوفك سكت ما قلت شي !


سال بضيق : شتبيني اقولج يعني ؟


امه : قول انك بتشيل هالفكره من بالك ..
محمد : ما اقدر ..
امه ( تسال ) : ليش ما تقدر ؟ ليكون طحت بحبها ؟
محمد : ما ادري ..
امه : شلون ما تدري ؟ ما يصير ما تدري !


" بعدها "


" قرب محمد من امه ومسك ايدها "


محمد ( يترجى ) : يمه .. انا ادري اني ما بقدر على هذا كله بس بليز .. عشاني انا .. اخطبيها لي .. سواء وافقوا او رفظوا احنا ما بنخسر شي ..


" شافته امه بنظره " سلامتك حـبـيـبـي بنخسر وايد اشيا واولهم كرامتنا لو فشلونا "


" حـاول محمد يقنعهـا " ما يخالف يا يمه .. بليز عشاني انا "


" تمت امه على رايهـا " ماكو يا محمد وانسى هالشي "


باس ايدها : عفيه يا يمه .. قلت لج عشاني انا .. خلينا نجرب عشاني ..


" سكتت امه .. حس محمد انها على وشك الموافقه .. سال بعدها مترجي " ها يا الغاليه .. شقلتي ؟ "


***************
" هوب هوب هوب .. شوي شوي يا فيصل لا تدعم ! "


^^


" هذا اللي قاله رفيجه ابراهيم وهو يشوفه طاير طيران بالبطبطه "


" ما اهتم فيصل لكلام ابراهيم وسرع اكثر من قبل .. كان متضايق من قلب .. كل ما يتذكر كلام عايشه له واعترافها بحب يوسف يتضايق اكثر واكثر .. يبي ينسي نفسه باي طريقه .. حتى لو كان على حساب حياته .. رفيجه ابراهيم كان ماشي عالخط معاه .. لكن المسالفه اللي بينهم كانت بعيده .. فيصل طاير وابراهيم كان يمشي بشويش "


صرخ ابراهيم عليه : فصول وصـمـخ ان شاللـه .. ما تسمعني ؟ تبي تـذبـح نفسك انت ؟


رد بلا مبالاه : مالك شغل ..


" فجاه "


" صارت الاشاره حـمـرا .. وقف ابراهيم ينتظرها ومشى فيصل ببطبطته معديها .. شافه ابراهيم مـندهش " هذا اكـيـد استخف "


***************


" دخلت عايشه البيت من بعد ما كانت مع يوسف عند باب البيت .. توها بتدخل دارها الا بمحمد يمسك ايدها بسعاده .. شافته مستفهمه " شعندك مستانس ؟ "


رد متشقق : امي بتخطبها لي يا عايشه .. واخيرا بخطبها ..


سالت عايشه : منو هذي اللي بـتـخـطـبـهـا ؟


" نطق اسمها بسعاده " امينه احمد "


" ما استوعبت " امينه احمد ؟ "


" هز راسه " اي "


" سكتت لثانيه تفكر بالاسم " منو هذي امينه احمد ؟ " سالت بعدها بصدمه " تقصد امينه بنت الجيران ؟ "


رد مستانس :yes


سالت بجديه : انت ينيت ؟


سال : ليش ؟


عايشه : شنو ليش ؟ يعني بالله عليك ما تعرف ليش !
محمد : امبله اعرف ليش لكني ناقشت هالموضوع مع امي واقتنعت ..
عايشه : امي يا اما انها مينونه مثلك او يا انك يننتها !
محمد : لا مينونه ولا يننتها .. وان شالله باجر بنروح بيتهم عشان نخطبها ..


ابتسم بعدها : وانتي وخـلـود اكيد بتيون معانا ..


عفست عايشه الوي : مستحيل ايي وياكم .. مينونه انا ؟


استفهم : ليش ان شالله ؟


عايشه : ما ابي احـط نفسي بموقف انا متكده 100 % من اني بتفشل فيه ..
محمد : هذا من بدال ما اتين تبوسيني وتقولين لي مبروك يا اخـوي ؟


تمسخرت عليه : مبروك على شنو ؟ على المسرحيه الساخره اللي بتصير باجر ؟


سال محمد بثقه : واذا ما صارت هالمسرحيه شبتعطيني ؟


عايشه : بتنازل عن مصروفي 3 شهور عشان ارد لك الـ 500 .. ومو بس جذي بقطع عبايتي اليديده !!


ضحك محمد : انا لما عطيتج الـ 500 ما قلت لج رديها .. لكن ما يخالف .. اما بخصوص عبايتج خـوش شي والله .. هذا تحدي وبنشوف منو الفايز فينا !


سالت عايشه :ok‏ وانت شبتعطيني لو غلبتك انا ؟


محمد : بعطيج 500 ريال ثانيه .. حـلـو ؟


تشققت من الوناسه : اي حـلـو ..


***************
" صارت الساعه 12 بالليل .. توه راد البيت من بعد ما دار بالبطبطه بالشوارع بضيق .. هدت اعصابه شوي لكنه ليما الحين متضايق .. دخل البطبطه بالبيت ونزل منها رايح لبيت الجيران .. وقف مجابل باب حــوشهـم وكان مسكر "


كلم نفسه بحزن : ليش سمحت لقلبي من انه يحب ؟ كنت اقدر ابتعد عنها باول الايام لكني للاسف تقربت منها ليما دخلت قلبي بدون ما احس وعشقتها ..


تنهد بعدها بالم : المشكله انها تحب غيري .. وهالشخص اللي تحبه مو حيالله شخص .. للاسف هذا اخـوي الكبير يوسف .. اللي اعتقد اني .. اني ..


" سكت شويه "


" كمل بعدها " اني بديت اكرهه " مسح بعدها على ويها متعوذ من ابليس .. راد للبيت "


See u

" قـصـتـي عـيـال الـعـز "

" الـحـلـقــه 18 "

" بدار ناصر "

" كانت الساعه 12 بالليل والشيخ ناصر قاعد عالنت .. فاتح الماسنجر كالعاده ويسولف مع بنت .. انصدموهو يقرا اللي كاتبته له البنت " هذي من صجها بتشغل لي الكاميرا عشان اشوفها ؟ "

كتب يسالها : طيب قبل ما تشغلين لي الكاميرا .. قولي لي كم عمرج ؟

كتبت له : 22 سنه ..

تعجب من العمر : 22 سنه وتبي تشغل لي الكاميرا !!

كتب : ok‏ انا موافق بس على فكره انا اصغر منج بوايد ..
البنت : مو مشكله ..
ناصر : عاد ما سالتيني كم عمري !
البنت : قلت لك العمر عندي مو مشكله .. على العموم كم عمرك يا الشيخ ناصر ؟
ناصر :13 سنه .. اكيد صعقتي من العمر ؟
البنت : لا بالعكس .. عمرك حلو واحسك cute الموهم اشغل لك الكاميرا الحين ؟

تحمس وكتب :ok

" بعدها "

" قامت البنت شغلت له الكاميرا .. بحلق ناصر بعيونه اللي تجمدت عليها .. بنت حلوه .. بيضه .. شعرها بني فاتح وطويل .. عيونها بنيه .. كانت لابسه بدي احمر عاري وتنوره قصيره لونها اسود "

تخربط الولد المسكين : هالبنت بايعتهـا بايعتهـا !

***************

" ببيت الجيران "

" اليت كان مسكر .. وهوا المكيف كان حـار .. عايشه كانت تتقلب على السرير يمين ويسار .. ما ياها نوم .. من كثرة التفكير النوم منها طـار "

التفتت لخلود تسال : نايمه يا خـلـود ؟

خلود ( بصوت خفيف ) : لا .. ليش ؟ بغيتي شي ؟
عايشه : سلامتج .. بس ما ياني نوم ومتملله ..
خلود ( وهي تتحلطم ) : ومنو اللي بيقدر ينام مع هالمكيف الكحيان ؟
عايشه : شنسوي بعد ؟ ما عندنا فلوس لمكيف يديد .. ميزانية البيت بتخترب ..

" رمت خلود باللحاف بعيد " ماكو غير ان انام بدون اللحاف .. عشان ابعد الحر " سالت بعدها " سمعت محمد مساعه يقولج عن الخطبه .. هذا من صجه بيخطب هاللي اسمها امينه ؟ "

عايشه : ايـه ..
خلود : شفيه هذا استخف ؟ لما فكر يخطب ما فكر الا بامينه ؟ خلت البنات الحين من الديره ؟
عايشه : امينه بنت طيبه .. هذا اللي حسيته من يوم شفتها لما رحت بيتهم .. حسيتها احسن من خواتها اللي شايفين نفسهم .. بس مهما يكون هي مو منا .. بس شنسوي في محمد ؟ راسه يابس .. عنيد .. اللي بباله بيسويه !
خلود ( تسال ) : انتي بتروحين معاهم باجر ؟
عايشه : مستحيل .. انا ما ابي اتفشل .. انتي ؟
خلود : عن نفسي بروح .. مهمـا يكون هذا محمد اخونا الكبير ^^

***************
" صارت الساعه 4 الفير وهالمتفيق نصور قاعد سوالف وهذره مع البنت بالفون >> البنت اللي ما عندها مانع تطلع نفسها بالكاميرا لشباب شي اكيد بيكون عندها عادي تعطي رقمها لاي شاب "


سالت هند : الحين متى اقدر اشوفك ؟


تعجب ناصر : انتي من صجج الحين تبين تشوفيني ؟ اقولج انا ياهل ..


هند : وانا سبق اني قلت لك ما عندي اي مشكله بالعمر .. ياهل او شايب ما يخالف ..
ناصر ( يسال ) :ok‏ متى تبين تشوفيني ؟
هند : الوقت اللي يعجبك ..
ناصر : يعني ما عندج اي مشكله بالوقت ؟
هند : ابد ..
ناصر : انزين وين بنشوف بعض ؟
هند : بالشقه ..


انصدم المسكين : اي شقه ؟


ضحكت عليه : شفيك متخرع ؟ هذي شقتنا .. دوم نقعد فيها سوالف ضحك ومن هالقبيل .. انا متاكده من انك بتستانس هناك ..


" سكت بعدها يفكر "


هند ( تسال ) : شفيك سكت ؟


" رد عليها " كنت افكر " سال بعدها " عالساعه كم بتكون هالشقه مفتوحه ؟ "


هند :24 ساعه ..


" المسكين ناصر ليما الحين يعتبر ياهل .. عمره 13 سنه بس .. يعني ينقص عليه بسهوله .. ما كان يدري ان هالبنت اللي قاعد يكلمها شيطانه خبيثه بالدنيا .. المشكله هو اللي يابه لنفسه .. استهتاره وحريته بعالم النت هو اللي وصله لهالحاله .. فشنو اللي ممكن يصير له من هذا ؟ "


***************
" باليوم التالي "



" يوسف كان نايم .. فتح عيونه بشويش .. التفت للساعه اللي يم راسه .. انصدم من الوقت .. كانت الساعه 10 الصبح .. تأخر عن الشغل ساعتين .. قام بعدها من السرير بيدخل الحمام .. شاف شيخه قاعده مجابله المرايا وتمشط شعرها "


" قرب منها يسال " ما دام شفتيني طولت بالنوم ليش ما قومتيني للشغل ؟ "


" قـالـت ببرود " ما حبيت ازعجك وانت نايم "


يوسف : بس هذا شغل يا شيخه .. كان المفروض انج تقوميني له ..


ما اهتمت : والله انت مو ياهل عشان اقومك .. اعتقد ان المنبه كان يمك ..


" تعجب هالاسلوب " انتي ليش تكلميني جذي ؟ "


" التفتت له بنفسيه " شلون يعني ؟ انا اشوف اني اكلمك عادي "


يوسف : اذا هذا عادي على قولتج .. شخليتي عيل للنفسيه ؟


تحلطمت : يوسف .. انت شفيك ؟ ها ؟ شفيك ؟ بخاطرك تتناجر يعني ؟


" كان نفسه يسطرها من هالاسلوب الزفت لكنه سكت وتمالك نفسه وعلى كثر ما يقدر تجاهل ردها "


***************


مـدام .. ناصر اليوم ما يروح مدرسه ..


استغربت ام يوسف : ليش ؟


الخدامه : ما في معلوم .. انا يقوم هو الصبح بس هو سوى جنجال حق انا ..


سالت ام يوسف : هو ليما الحين نايم ؟


" هزت الخدامه راسها" اي "


" استفهمت ام يوسف شفيه هالناصر ما راح اليوم للمدرسه ؟ يعني مو من عوايده يغيب .. وبعدها راحت له داره وفتحت عليه اليت وشافته نايم بسابع نومه "


قربت منه تسال : نويصير .. شفيك ليما الحين نايم وما رحت للمدرسه ؟


" ما رد "


سحبت منه اللحاف : ما ترد ؟


" هم ما رد "


تخرعت عليه وهزته : نـويـصـيـر يمه .. ليش ما ترد !


" بعدها "


تحلطم وهو يتقلب بالسرير : ها ؟ هاا ؟ الواحد ما يقدر ينام يعني ؟ تو الناس وانا تعبان .. ما شبعت نوم من امس ..


تعجبت : شنو تو الناس ؟ الساعه 10 الحين .. وشدعوه ما شبعت نوم ! ما تقولي انت الساعه كم نايم امس ؟


رد ولا همه : 5 الفير ..


انصدمت امه : شنو ؟؟ ما تقولي شكنت شتسوي كل هالوقت ؟


رد بلا مبالاه : كنت عالنت !


عصبت عليه : يا سلام .. تقول انك كنت عالنت ومو هامك ..


سال بتذمر : لحول .. انتي شتبين الحين ؟


مسكته من ايده معصبه : شنو شابي ؟ انت ما تستحي ؟ بتقوم الحين او انادي لك ابوك يسنعك ؟


سحب ايده متذمر : لحول .. كل ما سوينا شي بالبيت تخرعونا بالوالد المرعب ؟ يمه بليز خليني انام لو ساعه بس انا تعبان من قلب ..



امه : هالتعب مو منك الا من السهر وهالنت العله !


***************
" عند باب حوش بيت الجيران .. كان نواف يحوس هناك ينتظر حسن .. اما بداخل البيت .. ام محمد كانت بالمطبخ .. خلود بالدار .. عايشه قاعده بالصاله متملله ما تعرف شتسوي .. اما عن محمد كان بالدوام وحسن كان بالحمام يتسبح "


" بعدها "


" طلت عايشه من دريشة الصاله اللي تطل عالشارع وشافت نواف الخديه وهو يمشي يمين ويسار عند البيت "


تسائلت : شيبي هذا ؟


" فجاه "


منو هذا ؟


" التفتت عايشه وراها وشافت حسن اخوها .. توه مخلص من الحمام .. قالت له " هذا ولد الجيران .. بس ما ادري شسمه .. نسيت "


" بعدها قرب حسن من الدريشه بيشوف" هذا نوافو "


سالت عايشه : شيبي ؟


حسن : بما انه يم بيتنا هذا معناته انه يبيني ..


" بعدها لبس حسن ثوب وطلع من البيت رايح لنواف بيشوف شيبي .. ابتسم نواف لما شاف حسن ياي له " هلا والله بحسن "


رد عليه : هلا فيك .. شلونك ؟


نواف : الحمدلله بخير ..
حسن : دوم ان شالله .. اشوفك تمشي يم بيتنا .. ها شعندك ؟
نواف ( بتردد ) : امممم ..
حسن : شنو اممم ؟


كرر نواف : اممم ..


" تعجب حسن " درينا اممم بس شنو عاد ؟ "


" رد بتردد " انا بغيتك بشغله ما عليك امر "


ساله حسن : هلا .. امر .. شنو ؟


نواف : ابيك تمثل جدام سلطون انك حـبـيـبـي لثانيه .. بليز ..


تعجب حسن هالطلب : احلف عاد ؟


نواف : سلطون الحمار بعد نتايج الثانويه بيسافر لندن بيدرس هناك .. انا الصراحه ما ابيه يسافر ويخليني .. لكن اذا شاف انك احتليت قلبي اعتقد بيكنسل هالسفر عشاني ..


سال بعدها بابتسامه : ها يا حسن بتمثل عليه دور الحبيب ؟


" عفس حسن الويه " مستحيل "


" انحبط نواف " ليش عاد ؟ "


حسن : بختصار ما استحمل هالنوع من السخافـه .. اسف ما اقدر ..


مسك نواف ايد حسن بحنيه : بليز يا حسن .. كل اللي ابيه منك انك لما تشوف سلطان امسك خدي بحنيه وقول تامرين على شي يا جوليت ؟


بطل حسن عيونه : والله لو تحافص وتموت جدامي ما بقول هالشي ! استخفيت انت ؟


نواف ( يترجى ) : بليز حسنسن بليز .. بليز ..


سال حسن متنرفز : شنو حسنسن ؟ انت شنو شايفني ؟ شاذ نفسك ؟


" بعدها "


" مر سلطان بسيارته الرنـج يم بيت بويوسف .. انتبه لنواف اللي كان يسولف مع حسن .. تحلطم " وانا كل ما امر يم بيتهم اشوفه مع هالمعفن اللي اسمه حسن ؟ "


" انتبه نواف لسيارة سلطان وبسرعه تلصق بحسن حاط راسه على كتفه متعمد " يالله بسرعه .. بسرعه يا حسن .. سو اللي قلت لك عليه .. بسرعه "


" حاول حسن يبتعد من نواف لانه كانت لايعه جبده من قلب .. كل ما يبتعد حسن من نواف يقوم نواف يتلصق فيه مره ثانيه .. كان ماسك ايده بقوه عشان ما يشيلها "


" بعدها "


" تعجب سلطان من هالمشهد .. وقف بسيارته على جنب .. نزل منها .. قرب من نواف وحسن مستفهم " شسالفه ؟ شنو هاللي اشوفه جدامي يا نوافو ؟ "


" ما رد عليه .. وحط ايده على خد حسن يساله بابتسامه " شفيك ساكت يا روميو ؟ "


تعجب سلطان : روميو ! من متى صار هالـمـعـفـن روميو ؟


See u

" قـصـتـي عـيـال الـعـز "

" الـحـلـقــه 19 "

" التكمله "

" تعجب سلطان من هالمشهد .. وقف بسيارته على جنب .. نزل منها .. قرب من نواف وحسن مستفهم " شسالفه ؟ شنو هاللي اشوفه جدامي يا نوافو ؟ "

" ما رد عليه .. وحط ايده على خد حسن يساله بابتسامه " شفيك ساكت يا روميو ؟ "

تعجب سلطان : روميو ! من متى صار هالـمـعـفـن روميو ؟

" هم ما رد عليه عشان يبط له جبده .. ويحرق له اعصابه .. اما بالنسبه لحسن عصب على كلمة الـمـعـفـن " منو تقصد بالمعفن يا سيد سلطان ؟ "

سلطان ( وهو ياشر عليه ) : انت .. ليش اهو في واحد تافه غيرك ؟

عصب حسن : والله انك ما تستحي ..

عصب سلطان بالمثل : الحين انا اللي ما استحي يا الخسيس ؟ او انت اللي بتخطف حـبـيـبـي ؟

ضحك حسن بمسخره : ما اقول غير الحمدلله والشكر على نـعـمـة الـعـقـل !!

سلطان : عليك !

" بعدها "

" سال نواف يا بلفيت انه معصب " وبعدين معاكم انتو الاثنين ؟ بتتهاوشون يعني ؟ "

" التفت له سلطان " والله لو بنتهاوش بتكون انت سبب هالنجره يا الشيخ "

سوه نواف نفسه بريء : اناا ؟

سلطان : اي انت ..

تظاهر انه ما يدري شسالفه : ليش عاد ؟

سلطان : لا تستهبل يا نواف .. انت عارف ليش ..

" بعدها "

" تملل حسن من هالمسخره " انا راد البيت .. فمان الله "

" مسك نواف ايد حسن يمنعه متعمد " عفيه حـبـيـبـي تم معاي شوي "

سحب حسن ايده متنرفز : ما ابي .. ولو سمحت لا تناديني حـبـيـبـي .. الف مره قلت لك ما احب هالمسخره ..

" شاف سلطان نواف بنظرة شماته " يعني weewoo‏ فشلوه المسكين " عصب نواف من هالموقف وشاف الاثنين بنظره .. يا بلفيت امطنقر ..ومشى عنهم راد لبيته "

تحلطم نواف وهو يمشي : مالت عليكم انتوا الاثنين من حـبـايـب !

***************

" ببيت بويوسف "

" بدار ناصر "

" بعد ما قومته امه بالحسره من النوم .. دخل الحمام غسل ويها ولما طلع بسرعه مسك موبايله واتصل حق هند " بنت النت "


" كانت هي بالشقه مع الربع .. شافت رقم ناصر وردت بسرعه " هلا والله بناصر "


" سمع ناصر صوت اغاني وازعاج " اهلين " سال بعدها " مشغوله ؟ "


هند : لا ..
ناصر : عيل شنو هالازعاج اللي عندج ؟ انتوا عندكم حفله ؟
هند : اصلا احنا كل يوم عندنا حفله .. حياتنا مليئه بالحفلات والوناسه ..


سال متعجب : شنو هالحفله اللي بالساعه 11 الظهر ؟


هند : ما هو قلت لك حياتنا مليئه بالحفلات .. 24 ساعه عندنا حفله .. بالساعه وبالوقت اللي تبيه ..


وسالت بخبث : تبي تجرب ؟


استفهم : اجرب شنو ؟


هند : الحفله ..
ناصر : انتي قلتي لي امس انج تبين تشوفيني الليله .. مو جذي ؟
هند : اي .. وانت قلت لي انك بتفكر .. شصار على تفكيرك ! بشوفك ؟


تحمس ناصر :ok‏ .. بشوفج وليش لا ! وبالمره اشوف هالحفله .. بس ما قلتي لي هي حفلة شباب او بنات ؟


هند : الاثنين ..
ناصر : خلط يعني ؟
هند : اي ..
ناصر : طيب .. متى اقدر اشوفج ؟
هند : قلت لك الليله ..
ناصر : اي ادري ان الليله .. بس انا اقصد عالساعه كم بشوفج ؟
هند : شرايك بالساعه 12 بعد نـص الليل ؟ اعتقد انه احسن وقت للحفلات ..


" سكت يفكر "


سالته : اشفيك سكتت ؟


ناصر : سلامتج بس قاعد افكر شلون بطلع من البيت هالحزه وانا عندي مدرسه ؟
هند ( تحاول تخرب الولد ) : مو لازم تروح المدرسه باجر .. غيب مره ..
ناصر : انا اصلا غايب اليوم .. ما تشوفيني قاعد بالبيت واكلمج ؟ وهم تبيني اغيب باجر ؟
هند : اي .. غيب باجر .. ما فيها شي .. كلها يومين .. وما بيأثر ..
ناصر ( بتردد ) : اممم .. ما ادري شاقول لج !


" هالخبيثه تحاول تقنعه " قول تم وكلها يومين بس "


" سالت بعدها بتغريه " ما تبي تشوف الحفله اللي كلها بنات .. سوالف .. ضحك و وناسه ؟ "


طاح ناصر بالـفـخ : عيل تم .. بشوفج الليله عالساعه 12 .. لكن شلون بشوفج عشان نروح الشقه ؟


هند : انت روح عند محطة بترول طيبه وانا بشوفك هناك .. اعتقد انك عرفت شكلي من الكاميرا ..
ناصر : اي ..


سالت بعدها : خلاص عيل .. اتفقنا ؟


رد عليها : اتفقنا ..


***************


ها .. شعنده الحلو كاشخ من الحين ؟


التفت محمد لخلود مستانس : يعني نسيتي ان اليوم خطبتي على امينه ؟


خلود : لا ما نسيت بس تو الناس .. توها 11 .. احنا بنروح 7 بالليل ان شالله ..
محمد : ما يخالف .. ما دامي مستانس خليني استعد من الحين ..


" ابتسمت له " يا عساها هالسعاده تدوم ان شالله "


" ابتسم لها بالمثل " امين ان شالله "


***************
" بالصاله .. عايشه كانت قاعده امجابله الدريشه كالعاده .. كانت تفكر بالاشيا اللي صارت وشلون طاحت بحب يوسف وللاسف اخوه فيصل طايح بحبها .. حست نفسها مخنوقه من هالتفكير .. قامت بعدها وطلعت بالحوش .. اول ما طلعت شافته يمشي بسيارته .. وامبين انه توه طالع من البيت "


نادت عايشه بصوت عالي : يوسف !


" وقف سيارته ملتفت لعايشه " هلا "


" قربت منه مبتسمه " شلونك ؟ ان شالله بخير ؟ "


" سكتت شوي .. سالته بعدها " ومرتك شيخه شلونها ؟ "


يوسف : الحمدلله .. كلنا بخير .. انتي شلونج ان شالله طيبه ؟


ابتسمت له : انا بخير ..


يوسف : دوم ان شالله ..


" قعدت عايشه بعدها تبحلق بيوسف ناسيه نفسها .. استغرب هو من هالنظرات .. مرر بيده على عيونها " هيه .. وين سرحتي ؟ "


" حست الحين بنفسها " السموحه منك .. كنت افكر شوي "


" سال مستنتج " بشنو ؟ بالفراري ؟ "


" استغربت منه " انت شدراك اني اموت بالفراري ؟ "


"ابتسم لها " ما هو امـبـيـن .. كل يوم والثاني اشوفج نـاقـزه عندي "


" حست بالفشيله وسكتت "


يوسف : شفيج سكتي ؟ تراني اتغشمر ..


" نزلت راسها منحرجه " سلامتك .. ماكو شي "


" سال بعدها " بخاطرج تركبين الفراري يا عايشه ؟ "


" نطقت بلا شعور منها " يااليت والله "


" اشر يوسف عالكرسي اللي يمه " يالله اركـبـي لو ثانيه "


انصدمت : هاا ؟ انت من صجك او تستهبل ؟


ابتسم وقال : لا ما استهبل لكني اتغشمر ^^


" توه فيصل راكب بطبطته وطالع من البيت ولا يلتفت ليوسف وعايشه وحس بشعور الغيره .. حس ان النار قاعده تسري بجسمه " هالحمار يوسفو ما يستحي ؟ متزوج و ولده توه متوفي وقاعد لي سوالف مع بنت الجيران ! "


" ما قدر يستحمل وقرب منهم متنرفز .. شافته عايشه بنظره " يعني هذا شيايبه الحين ؟ "


سال فيصل عايشه بعصبيه : انتي شتسوين واقفه بالشارع سوالف وهذره ؟


" انقهرت وانبطت جـبـدها من هالاسلوب " اهو شنو يعني تحقيق ؟ "


" استغرب يوسف من موقفه .. سال نفسه " شفيه هذا هاليومين كله معصب ومو على بعضه ؟ "


" حاولت عايشه تقهر فيصل .. التفتت ليوسف بابتسامه متعمده " يالله يا يوسف .. انا الحين راكبه "


ما استوعب يوسف : انتي من صجج ؟ ترى انا كنت اتغشمر !


" ما اهتمت عايشه واركبت " ما يخالف انا بخاطري الف شوي بالفراري " << قوية عين !


" انصدم فيصل من هالتصرف " انتي شقاعده تسوين ؟ بسرعه انزلي من السياره بسرعه حالا والحين "


" ما عطته ويه .. رفعت ريولهـا وداست عالبترول بالغصب .. توهق يوسف " يا المينونه "


" كانت تدري ان هالشي غلط ما يجوز .. شلون تركب مع شخص يعتبر غريب عليها !! بس عناد بفيصل سوت هالشي بدون ما تفكر بعقلها .. صعق فيصل من اللي سوته .. شلون تركب معاه ؟ وليش ؟ حاول يتكلم .. ينطق .. يقول شي .. لكنه من الدهشه تجمد .. حرك يوسف بالسياره وحس فيصل ان قطع زجاجيه تخترق قلبه .. مو قادر يستوعب هاللي شافه من توه " هالعايشه اللي ما تستحي شلون تركب مع اخوي ؟ "


***************
يماااه .. الحقوا الحقوا علي .. بتجرثم وبموت !


^^


" صرخت الوسواسيه نوال متخرعه تتجرثم وتموت والسبب ان قطوه بيضا وصغيره تسللت لدارها .. سمعتها امها بس ما عطتها ويه لانها تدري ان ما عندها سالفه غير وسواسها الخناس اللي تعبت منه .. تمت نوال تصارخ متخرعه ليمن تسندرت شيخه منها "


" طلعت شيخه من دارها متنرفزه " نوالو .. ممكن تـسـكـتـيـن ؟ "


" صـرخـت نوال مـتـنـرفـزه " وانتي شكو يا ام الـمـعـاق اللي مات ! "


" انصدمت شيخه من اسلوب نوال .. تضايقت وايد من الكلام اللي قالته .. ما عرفت شترد عليها ودخلت دارها وسكرت الباب .. اما بالنسبه لنوال تمت تصارخ وتنادي احدى الخدامات عشان يعقمون دارها كلها "


***************


" كانوا يلفون بالفراري بالفريج .. ما طلعوا للشارع العام .. عايشه كانت قاعده على اعصابها شوي وبتنفجر .. مو مستحمله فكرة انها قاعده يم يوسف .. الشخص اللي تحبه .. سال يوسف وهو يشوف الطريج " ليش سـاكـتـه ؟ "


ما عرفت شتقول : شاقول يعني ؟


يوسف : اللي تبين تقولينه وكاتمته بقلبج مثلا ..


بلعت عايشه ريجها بارتباك : انت شتخربط ؟


يوسف : اللي سمعتيه ..
عايشه : ومنو قالك ان عندي شي بقوله ؟
يوسف : انا ..
عايشه : انت غلطان ..


" فجاه "


" وقف يوسف بسيارته على جنب .. شافها بعيونها " اشوف شوفيني بعيوني وقولي لي ان ماكو شي بتقولينه "


" ما استحملت نظراته وبسرعه نزلت راسها .. سال يوسف " اشوفج سكتي .. ليش سكتي ؟ "


عايشه : سلامتك ..


سال يوسف مره ثانيه : ليما الحين ما تبين تقولين لي شي ؟


تعجبت منه : يوسف انت شفيك ؟ شنو الشي اللي حاطه ببالك اني بقوله لك ؟


رد بجديه : انج تـحـبـيـنـي ..


انصدمت وتجمدت عيونها : انت شتقول ؟ مينون ؟


" ملاحظه "


المصيبه الحين مو بالسؤال اللي اسأله يوسف لعايشه .. لا.. المصيبه باللي سوته عايشه ! شلون تجرأت واركبت مع يوسف ؟ شبيكون موقفها اذا شافوها احد من اخوانها ؟ اكيد بيذبحونها ! ويمكن يكون هذا سبب اختفاء عايشه من القصه !
ما يندرى شنو ممكن يصير !


See u

" قـصـتـي عـيـال الـعـز "

" الـحـلـقــه 20 "

" التكمله "

سال يوسف مره ثانيه : ليما الحين ما تبين تقولين لي شي ؟

تعجبت منه : يوسف انت شفيك ؟ شنو الشي اللي حاطه ببالك اني بقوله لك ؟

رد بجديه : انج تـحـبـيـنـي ..

انصدمت وتجمدت عيونها : انت شتقول ؟ مينون ؟

يوسف : انتي المينونه اللي حبيتي واحد متزوج مثلي ..

انصدمت مره ثانيه : يوسف ! انت شقاعد تقول ؟

يوسف : انا اقول اللي تشوفه عيني يا عايشه .. انا مو غبي عشان ما الاحظ هالشعور اللي فيج !

" صـرخـت عليه " قلت لك انت غلطان .. انت تـتـوهـم هالشي "

" سال بثقه " واذا اثبت لج هالشي ؟ "

" استفهمت بخوف " شلون ؟ "

" مسك ايدها فجاه وكانت عيونه تناظر عيونها بنظره .. ارتبكت عايشه وتلعثمت وارتجفت اطراف جسمها .. حست برعشه تسري بجسدها "

" سال يوسف قاصد " ليش ترتجفين ؟ "

" سحبت ايدها بقوه " انت وقـح "

انصدم : وقـح ؟

" ادمعت عيونها بالم " اي يا يوسف وقـح .. بحركتك هذي اثبت لي انك وقح من قلب "

"ما توقع " ليش يا عايشه ؟ انا شسويت الحين ؟ "

عايشه : مركبني سيارتك وماسك ايدي من توه وتقول ما سويت شي ؟

برر يوسف : والله محد ضربج على ايدج وقالج اركبي معاي .. انا كنت اتغشمر معاج بس انتي الله يهداج ما ادري شصار فيج ! اما بالنسبه لمسكت ايدي ليدج انا بس كنت بثبت لج انج تحبيني .. لكنج للاسف اخترتي الشخص الخـطـأ .. انا متزوج يا بنت الناس واحب مرتي وهي هم تحبني !

" حست ان قلبهـا انكسر " لو سمحت رجـعـنـي البيت "

" تضايق يوسف من هالنبره " زعلتي يا عايشه "

" ما قالت غير " لو سمحت رجـعـنـي البيت بسرعه والحين "

تنهد يوسف " انا اسف لو ... "

" قاطعته بعصبيه " قلت لك رجـعـنـي البيت وما ابي اسمع اكثر "

" شغل سويج السياره بعدها " اللي تبينه "

***************
" بالوقت هذا طق فيصل باب الدار على شيخه مرت يوسف بعصبيه .. تخرعت شيخه مستفهمه .. شسالفه ؟ وشفيه فيصل ؟ "

" لبست شيلتها وفتحت له الباب " هلا فيصل .. خير ان شالله شفيك ؟ "

" دخـل بالدار معصب " هالثور ريلج .. هاللي ما يستحي .. جليل الـحـيـا "

ما فهمت شي : اعصابك !! شفيه ؟ شسالفه ؟

فيصل : مركب لي معاه بالسياره عايشه بنت الجيران وقاعد يلف معاها بالشوارع بلا حيا ولا مستحى .. عايشين بامريكا احنا مو قطر !!

بطلت شيخه عيونها منصعقه : انت شقاعد تقول ؟ من صجك ؟

" هز راسه معصب " اي "

صرخت شيخه : الحقير .. انا كنت حاسه ان اكو شي من بينهم .. وهالحيوانه عايشه والله انها ما تستحي ..

وطلعت من الدار امفاوره عالاخر : الحين بوريك فيها هالحيوانه .. ان ما ذبحتها بيدي ما اكون شيخه بنت سعيد ..

لحقها فيصل يصوت : انا ما ابيج تذبحينها هي .. انا ابيج تذبحين هالثور يوسفو !

***************
" نزلت عايشه من السياره متضايقه والدمعه على خدها داخله البيت .. وما وعت الا بشيخه تسحبها من ايدها بقوه "


تخرعت عايشه : شنو شسالفه ؟


" عطتها شيخه كف حامي على خدها " ما تعرفين شسالفه يا بنت الحرام ! يا جليلة الحيا ! ياللي ما تربيتي عدل "


" انصدمت عايشه من الكف .. فيصل كان يشوف المشهد بصمت .. اما عن يوسف نزل من السياره ومسك ايد شيخه بعصبيه " انتي شفيج ؟ مينونه ؟ ليش تمدين ايدج عالبنت ؟ "


سحبث ايدها وصرخت : وهم تدافع عنها يا الحقير ؟


انصدم يوسف : انا يا شيخو حقير ؟


شيخه : اي حقير وستين الف حقير بعد !


" ما استحمل يوسف ومد ايده على شيخه بلا شعور منه .. تجمدت شيخه من هالكف .. انصدم يوسف من نفسه .. شلون تحركت ايده وضربت مرته ؟ اما عن فيصل تم ساكت وعايشه مجابلتهم بصمت "


صرخت شيخه : الحين تمد ايدك علي عشان بنت رخيصه ؟ بنت شوارع ما تسوى بـيـزه !


" ما رضت عايشه تسمع هالكلام عنها وتسكت .. شنو يعني بنت رخيصه وبنت شوارع شتقصد بهالكلام ؟ "


قربت من شيخه معصبه : شتقصدين ببنت شوارع ؟ انا ما اسمح لج من انج تهينيني بهالطريقه .. فاهمه ؟


تمسخرت شيخه : ومنو تكونين اصلا ؟ شيخة الـشـيـخـات ؟


عايشه : اي نعم .. شيخة الـشـيـخـات وغصبا عنج بعد !!


" انبطت جبد شيخه وهم انقهرت " هالحيوانه عوشو طلع لها السان "قربت منها معصبه وشلت شيلتها ويرت شعرها بقوه مثل الـمـتـوحـشـيـن "


صرخت عايشه متخرعه : حـسـبـي الله عليج .. هديني يا المجرمه .. هديني .. يا عل ايدج الكسر ان شالله هديني !


تمت شيخه تسحب بشعرها : هذا قدر الشيخات المعفنات اللي مـثـلـج !


صرخ يوسف وهو يشوف فيصل : ما اتساعدني عليهم يا الاثول !


" قرب يوسف بعدها ويه فيصل يسحبون فيهم .. يوسف يسحب مرته من صوب " هديها يا شيخه هديها " .. وفيصل يسحب عايشه من صوب ثاني " بـسـج يا عايشه ابتعدي عنها "


" سحب يوسف شيخه وشلها من بين ايدينه بالحسره ودخلها البيت متنرفز عليها .. اما بالنسبه لعايشه تمت بالشارع تعدل بشكلها بعد الهوشه .. شعرها كان يتطاير بالهوا .. التفتت يمين ويسار تدور شيلتها .. شافتها بيد فيصل .. مد فيصل ايده لها وهو يشوف بالاسفل " تـفـضـلـي شـيـلـتـج "


" شافته بنظره .. مدت له ايدها .. مسكت الشيله وبسرعه ركضت عالبيت "


***************
ما ابي .. وللمره المليون اقـولـج يا يمه ما ابي ..
هو مو على كـيـفـك !
اذا مو على كيفي عيل على كيف منو ؟
على كيفي انا .. انا امك يا عبدالله وادري بمصلحتك ..

تنرفز عبدالله : لا تقولين امك .. اعتقد انـج قلتي لي اني ولـد شـوارع !

" سكتت امه " فجر " شوي "

بعدها قالت تهدد : شوف يا عبدالله .. انا صبرت عليك وايد .. ولانك ولد شوارع مثل ما قلت لك .. المفروض تشكرني على هالتربيه .. مو تعاندني بالشي اللي اقوله .. اسمع كلامي اللي بقوله لك وحطه ببالك .. ان ما وافقت على خطبة امينه بنت احمد انا بكشف لخلود السر .. اذا بالفعل خلود تهمك اسمع كلامي بلا نحااسه ..

سالت بعدها بقسوه : فـاهـم ؟

" ما رد عليها وشافها بحقد .. سالته امه " اشفيك ساكت ؟ وشنو هالنظرات اللي بعيونك ؟ "

" رد مـقـهـور" شـتـبـيـنـي اقـولـج يـعـنـي ؟ "

امه : قول تم وبعدها اسكت ..
عبدالله : واذا قلت تم توعديني انج ما تهدديني بسالفة ولد الشوارع مره ثانيه ؟
امه : اوعدك ..

^^

" قالت له وعد لكنه ما يدري انها طول عمرها تكذب وليما الحين مستمره بالكذب .. تنهد عبدالله بالم " ok‏ يا يمه تم "

" استانست امه لان اللي براسها سوته " عفيه عيك "

***************
" عالساعه 6 ونص .. محمد كان مستعد عشان يروح بيت الجيران لخطبة امينه .. كان متحمس ومستعيل .. طلع بعدها للحوش ينادي " خلود وامي .. يالله بسرعه شتسون ؟ موعد روحتنا لبيت الجيران الحين "


" خلود كانت بالدار تلبس عبايتها وعايشه كانت منسدحه عالسرير بشرود .. شافتها خـلـود " ما تبين تغيرين رايج وتين معانا لبيت الجيران ؟ "


" كانت سرحانه وما انتبهت للسؤال .. اشرت خلود بيدها " هيه .. عوشو .. وين سرحتي ؟ انا اكلمج"


" انتبهت لها " هلا خلود .. شقلتي ؟ "


خلود : سالتج ما بتغيرين رايج وتين معانا ؟
عايشه : لا .. وسبق اني قلت لكم مستحيل .. مابي افشل نفسي ..


" فتحت خلود الباب بتطلع من الدار " بـراحـتـج "


" بعد ما طلعت خلود تمت عايشه تفكر باحداث اليوم وشلون صار كل هذا .. كلمت نفسها بضيق " انا غلطانه ومليون غلطانه بعد .. انا ما ادري شلون تجرأت وركبت معاه .. انا .. انا ... "


" سكتت شويه "


كملت بعدها : انا كنت ابي اقهر فيصل ليش انه كان يحقق معاي .. مو من حقه يستجوبني بهالطريقه .. كنت ابي ابط جبده على حسابي انا .. للاسف ما فكرت عدل قبل ما اسوي هالشي .. اعتقد ان شيخه مرته كان معاها حق باللي سوته .. مرته .. تحبه وتغار عليه .. فشلون عيل لو شافته مع بنت غيرها ؟ اكيد نار الغيره بتشتغل فيها .. وبعدين شبيكون موقفي لو شافني احد من اخواني ؟ حسون بيدوس ببطني وبيخلص علي ! ومحمد اللي ما مد ايده على بيوم اكيد بيمدها وبيذبحني الحين ! انا بنت غبيه .. ما ادري شلون كنت افكر ! الله يلعن هالمخ اللي يفكر بهالطريقه الساذجه ! انا .. انا .. انا ندمانه عاللي سويته !


" بعدها "


نزلت دمعه والثانيه من عيونها : لكن للاسف ما زلت احـبـه ! ليش ؟ لاني غبيه !


" يا ترى هل هي بالفعل تحبه ام انهـا تقص على نفسها بشي اسمه حب ؟ ومن يدري يمكن بيوم من الايام تندم من هاللي سمته " حـب "


***************


مدام العنود .. فيه ناس ينتظر انتي داخل ميلس كبير ..


استفهمت ام يوسف : منو هذول ؟


الخدامه : يقول بيت الجيران .. بيت بومحمد ..


" استغربت " شيبون هذوله ياين الحين ؟ " سالت بعدها " كم عددهم ؟ "


الخدامه : 1 ريال 2 مرا ..


ام يوسف ( بلا مبالاه ) :ok‏ ‏.. خلهم يخيسون بالميلس ليما اي لهم ..


" كانوا ثلاثتهم قاعدين بالميلس ينتظرون ام يوسف تشرف لهم .. ما دروا انهم بيقطنون من الانتظار .. محمد كان مرتبك .. مو على بعضه قاعد على اعصابه .. ام محمد كانت منبهره بفخامة البيت " قصر هذا مو بيت " اما عن خلود كانت ساكته تشوف الساعه صارت 8 ومحد يه لهم "


خلود : شفيهم هذوله ؟ ليكون الخدامه ما قالت لهم ؟


رد محمد : ما اعتقد ..


استنتجت ام محمد : هذول الناس الاغنيه هذي طبايعهم .. يخلونك تخيس تحت بعدها ينزلون لك ..


خلود : بس عيب عليهم جذي ينطرون الاوادم كل هالوقت .. تعبنا من مساعه منتظرين وهم ولا هامهم ..
ام محمد : شنسوي بعد ؟ بننتظر ..
خلود : انا اقول نرد البيت احسن لنا ..


" بعدها "


سال محمد : ليش نرد البيت ؟ شوراكم ؟ خلونا ننطر ..


خلود : كرامتنا يا شـيـخ ..


تعجب : شدخل الكرامه بالنطره الحين ؟


خلود : احس انهم قاعدين يذلونا بهالنطره .. يعني مو معقوله يا محمد من الساعه 7 احنا قاعدين ننتظرهم .. والحين الساعه 8 ..


" فجاه "


" دخلت ام يوسف عليهم بالميلس وهي كاشخه ومتعدله .. قاموا كلهم احتراما لها عشان يسلمون عليها .. سلموا عليها وسلمت عليهم .. وقعدوا بعدها وقعدت مجابلتهم "


ابتسمت بتصنع : حيالله من يانا .. هلا والله ببيت الجيران ..


ابتسمت ام محمد : الله يحيج يا الشيخه .. تسلمين ..


" بدايه طيبه " هذا اللي قاله محمد بقلبه "


سالت ام يوسف بعدها : ييتكم هذي للتعارف او لشي ثاني ؟


See u

" قـصـتـي عـيـال الـعـز "

" الـحـلـقــه 21 "

" التكمله "


" بدايه طيبه " هذا اللي قاله محمد بقلبه "


سالت ام يوسف بعدها : ييتكم هذي للتعارف او لشي ثاني ؟

ام محمد : تقدرين تقولين الاثنين ..
ام يوسف : وشنو هو الشي الثاني ؟

" سكتت ام محمد خـايـفـه من ردة فعل ام يوسف لو قـالـت لها عن خـطـبـة امينه .. اسـتـفـهـمـت ام يوسف " شفيج سكتي يا حـجـيـه ؟ شعندج من شي وتبين تقولينه ؟ "

نطقت ام محمد بتردد : والله يا ام يوسف احـنـا ياينكم اليوم عشان .. عشان ..

" سكتت بعدها ما قدرت تكمل .. خلود كانت ساكته هي الثانيه ومحمد كان قاعد على اعصابه ينتظر امه تكمل كلامها "

سالت ام يوسف : عشان شنو ؟ شفيج متردده ؟

نطقت ام محمد بصعوبه : عشان نخطب ولدنا محمد لبنتكم امينه !

***************

" بدار يوسف "

شاف مرته معصب : استانستي باللي سويتيه يا مدام ؟؟ ارتحتي بعد ما ذبحتي البنت بيدج ؟؟

صرخت عليه : انت شنو ؟ ما تستحي ؟؟ وهم لك عين تعصب علي وتسوي لي سالفه ؟ اعنبو استح على ويهك .. مركب بنت غريبه معاك بالسياره .. ما تمسك باي صلة قرابه غير انها بنت الجيران .. والمصيبه ان عينك قويه .. ولا كانك مسوي شي !

برر يوسف : حتى لو كنت مركبها معاي انتي ليش اتظنين بي الظن الشين ؟؟ يا بنت الحلال ان بعض الظن اثم !

تمسخرت : احلف عاد ؟ وانت شكلك غارق معاها بالاثم! 24 ساعه شغال وياها اثم بثم !!

مسك اعصابه : ما ابي امد ايدي عليج مره ثانيه .. فتعوذي من ابليس يا شيخو .. وعن هالحجي الماصخ اللي تقولينه ..

" لفت عنه بنفسيه .. منبطه جبدها .. قالت بقلبها " هذي اول مره يمد ايده علي وعشان منو ! عشان هالمنتفه بنت الحرام "

***************
" مجددا بالميلس "


" انصدمت ام يوسف مبحلقه بعيونها الثنتين من هاللي سمعته .. قالت بقلبها " هالكحيان هذا ولد الفقر بيخطب بنتي انا ؟ "


ابتسمت لهم مجبوره : ولدج محمد بيخطب بنتي امينه ؟


هزت ام يوسف راسها : اي والله .. ولنا الشرف نناسبكم يا ام يوسف ..


" سكتت ام يوسف وهي ليما الحين تبتسم لهم مجبوره .. ام محمد كانت تنتظر الاجابه .. نفس الشي بالنسبه لخلود .. اما عن محمد كان بينفجر مو مستحمل .. يبي يعرف الرد "


استنتج بقلبه : ما دامها ابتسمت يعني اكيد موافقه ..


" تمت ام يوسف ساكته ما تعرف شتقول ! ما هو الطلب وايد صدمها .. يعني ابد ما توقعتهم بهالجراءه عشان يطلبون ايد بنتها امينه "


قامت بعدها من الكرسي : دقايق بس وانادي امينه .. اعتقد انها اهي صاحبة الشور !


" طلعت بعدها من الميلس تنادي امينه .. التفت محمد لامه متحمس " يمه يمه شكلها امها موافقه على الخطبه "


امه : والله ما يندرى يا محمد !


استنتجت خلود : عندي احساس يقول لي ان ام يوسف ناويه على شي اسود ..


محمد : ما اعتقد .. ما دامها قامت عشان تنادي امينه فما اعتقد انها ناويه على شي اسود مثل ما تقولين ..


***************


" بدار امينه "


كانت قاعده ترتب دارها .. سمعت امها تناديها من تحت .. فتحت الباب .. طلت من الدري مستفهمه " هلا يمه .. امري .. بغيتي شي ؟ "


" اشرت عليها امها عشان تنزل" تعالي تحت شوي "


" نزلت امينه تحت وقربت من امها " شنو يمه ؟ "


امها : شوفي .. ابيج تلبسين احسن ما عندج من ملابس والماسات .. وتحطين بويهج احسن مكياج .. ابيج تكشخين .. بعدها تعالي الميلس .. حلو ؟


ما فهمت شي : لشنو هذا كله ؟ شسالفه ؟


امها : ياين يـخـطـبـونـج ..


ما استوعبت : يخطبوني انا ؟


امها : اي انتي ..
امينه ( تسال ) : منو هذول ؟
امها : بيت الجيران .. هذا اللي ولدهم اسمه محمد ..


انصدمت امينه : محمد !


شافت امها الصدمه بعيونها : اي محمد اشفيج مو مصدقه ؟


" ما علقت "


سالت نفسها : هالمينون هذا من صجه الحين ياي يخطبني ؟ واللي انا مستغربه منه ان امي مشتطه للخطبه !


" بعدها "


سالتها امها : وين سرحتي ؟ اكلمج انا ..


امينه : سلامتج يمه .. معاج انا ..
ام يوسف :ok‏ عيل .. روحي بسرعه سوي اللي قلت لج عليه وتعالي لنا بالميلس ..
امينه : ان شالله ..


***************

" من الجهه الثانيه من بيت بويوسف كانت ملاك تلاحق فيصل بالحوش عشان يركبها بالبطبطه .. المشكله ان فيصل كان معصب ومتضايق من عايشه .. وماله نفس شي "


ملاك ( تترجى ) : عفيه فيصل بليز .. ركبني معاك بالبطبطه .. عفيه ..


" تمسخر عليهـا " مو قلتي بتقولين للوالد يشتر لج بطبطه احسن من بطبطتي الكحيانه على قولتج ؟ "


" رقعت السالفه " نسيت اطلب منه .. بطلب منه بعدين .. بس بليز ركبني معاك الحين "


فيصل ( معاند ) : مستحيل اركبج معاي بعد اللي سويتيه هذيج المره !
ملاك ( تحاول معاه ) : انا اسفه عن هذيج المره واوعدك ما بكت عليك العصير ثاني مره ..
فيصل : سوري ملاك وانسي .. وحتى لو ما سويتي شي انا خلاص حرمت اركبج معاي من بعد ما سوالي يوسف سالفه بسبتج ! ومن بعد ما كنت بنفضح جدام برهوم !


" وبسرعه ركب بطبطته وطلع للشارع .. لحقته ملاك معصبه " هين يا فصول .. بوريك ! "


" فجاه "


اعصابج يا عسل ..


" التفتت ملاك لمصدر الصوت .. منو هذا اللي قالها اعصابج يا عسل ؟ "


شافته بنظره : منو انت ؟


" ابتسم لها " انا حسن .. ولد الجيران "


" سالت بنفسيه " شتبي ؟ "


حسن : ماكو .. بس شفتج معصبه وحبيج الطف الجو ..
ملاك : وانت شكو ؟
حسن : قلت لج حبيت الطف الجو ..
ملاك : بصفتك منو ؟
حسن : بصفتي ولد الجيران ..


تنرفزت عليه : قطيعه تقطعك .. مو مـتـرمـي !


استغرب : شكو الحين ؟ شسويت انا ؟


" لفت عنه .. ما عبرته بتدخل البيت .. وتوها بتدخل الا بحسن يوقف جدامها .. سال بابتسامه " تبين تركبين بطبطة فيصل ؟ "


" تعجبت " ليش هالسؤال ؟ "


حسن ( بخبث ) : سلامتج بس لو تبين اقدر اركبج فيهـا ..


ما فهمت : شلون وهو رافض نهائيا من اني اركبهـا ؟


حسن : بختصار تركبينها بالليل لما هو يخمد ..


قال بعدها بقلبه : خمدت عليه طوفه ان شالله ما يقوم منها للابد ..


" سالت ملاك " ومنو اللي بيسوق فيني ان شالله ؟ انا ما اعرف حق البطابط "


" استغل حسن الفرصه " انا .. انا اللي بسوق فيج "


" سالت بتردد " وانت تعرف تسوقها ؟ "


" رد بخبث كبير " انا اصلا ينادوني ملك البطابط الـقـطـري "


ملاك : عيل ليش ما اشوف عندكم بطبطه بالبيت ؟


" رقع السالفه " عندنا بس ببيتنا بالفيلا "


" تعجبت " ليش ؟ انتوا عندكم فيلا ؟ "


" هز راسه " طـبـعـا "


سالت مستغربه : يعني انتوا مو فقاره مثل ما سمعت ؟


حسن : حشى .. منو قال لج هالكلام السخيف ؟
ملاك : سلامتك .. بس من بيتكم واشكالكم الـمـزربـل امبين انكم عيال فقر !


" حس حسن بالحقد " هالحيوانه قاعده تتشمت "


ابتسم بثقه : احنا اغنيه .. واذا على بيتنا واشكالنا الـمـزربـل على قولتج هذا لان احنا بخاله .. نموت بـالـبـيـزه ..


تعجبت من كلامه : معقوله ؟ وبكل ثقه تقولي هالحجي ؟ يعني تتفاخر انكم بخاله ؟


حسن : شفيج مستغربه ؟ عادي .. ما فيها شي .. وايد ناس بخاله مثلنا ..


" سكتت ملاك وتمت تشوفه مندهشه .. سالها بعدها " ما قلتي لي تبين اركبج البطبطه او لا ؟ "


لعب الشيطان بعقلها : عناد في فصول بركبها .. وما دام انك تعرف تسوقها ليش لا ؟ بركب معاك بالليل ومحد بيدري عنا ..


والله وعرفت شلون انتقم منك يا الحثاله يا فصول .. عبالك نسيت الكف القوي لما مديت ايدك الوصخه علي ؟ اموت ولا انسى هاليوم .. وان ما دمرت لك اختك على حسابك ما اكون حسن ولد الفقر ..


^^


" هذا اللي قاله حسن بقلبه وهو يخطط لليله وبالشي اللي بيسويه بملاك .. وكل هذا انتقام بفيصل عشان الكف .. شكله نسى وتناسه انه السبب بموت مشعل المعاق والحين هم ناوي عالشر من يديد "


***************
" دخلت امينه مع امها الميلس .. استانس محمد من شافها وابتسم وابتسمت امه وخلود بالمثل .. سلمت امينه عليهم .. كانت كاشخه .. متعدله ومتزينه مثل ما قالت لها امها بالضبط .. قعدت بعدها عالكرسي يم امها وكانت مجابله محمد "


سالت ام يوسف وهي تشوف محمد : انت متاكد انك تبي تخطب بنتي امينه يا محمد ؟


بلع ريجه مرتبك : اي متاكد ..


سالت مره ثانيه : انت متاكد انها امينه ومو وحـده ثانيه ؟


كرر محمد : اي متاكد ..


" بهاللحظه حست خلود ان بيصير شي .. قامت ام يوسف من الكرسي .. قربت من امينه .. مسكت ايدها وقومتها .. استغربت امينه هالتصرف اللي ما فهمت منه شي "


شافت ام يوسف محمد بعيونه : هذي هي بنتي امينه واقفه جـدامـك الحين .. بالنسبه لي انا ابد ما عندي اي مانع من انك تـاخـذهـا .. اما بالنسبه لها هي ما راح نسمع رايها قبل ما اعرف منك بعض الاشيا المهمه للـخـطـبـه ..


سال محمد بخوف : شنو هالاشيا ؟


مسكت ام يوسف ايد امينه : شوف هالساعه الالماس اللي بيدها تعرف كم قيمتها ؟ 10 الف ريال .. تقدر تشتر لها نفسها ؟


واشرت على ملابسها : هالبدله اللي لابستها امينه ما تقل عن 7000 ريال .. تقدر تشتر لها نفسها ؟


سالت بعدها متعمده : وهم تقدر تشتر لها فيلا كبيره وتخصص لها خـدم وحشم وسايق خـاص فيها ؟ تقدر ؟ تقدر تسفرها كل سنه اوروبا وبالبلد اللي هي تختارها ؟ تقدر تصرف عليها بالالوف يوميا ؟ وما تخلي شي بخاطرها ؟ تقدر ؟ واهم شي تقدر تدفع لها مهر بقيمة 500 الف ريال ؟؟ والله لو تقدر بقولك مبروك عليك امينه .. اما اذا ما تقدر بقولك اسمح لنا يا الشيخ بنتي غاليه مو رخـيـصـه ..


See u


" قـصـتـي عـيـال الـعـز "

" الـحـلـقــه 22 "

" التكمله "

مسكت ام يوسف ايد امينه : شوف هالساعه الالماس اللي بيدها تعرف كم قيمتها ؟ 20 الف ريال .. تقدر تشتر لها نفسها ؟

واشرت على ملابسها : هالبدله اللي لابستها امينه ما تقل عن 7000 ريال .. تقدر تشتر لها نفسها ؟

سالت بعدها متعمده : وهم تقدر تشتر لها فيلا كبيره وتخصص لها خـدم وحشم وسايق خاص فيها ؟ تقدر ؟ تقدر تسفرها كل سنه اوروبا وبالبلد اللي هي تختارها ؟ تقدر تصرف عليها بالالوف يوميا ؟ وما تخلي شي بخاطرها ؟ تقدر ؟ واهم شي تقدر تدفع لها مهر بقيمة 500 الف ريال ؟؟ والله لو تقدر بقولك مبروك عليك امينه .. اما اذا ما تقدر بقولك اسمح لنا يا الشيخ بنتي غاليه مو رخـيـصـه ..

" شافها محمد منصدم من هاللي يسمعه .. يعني ابد ما توقع انها بتقول هالكلام من بعد ما حط بباله انها موافقه .. انحبط ونزلت معنوياته .. والحماس بالخطبه بدا يقل عنده .. امه المسكينه كانت تسمع بصمت "




ام محمد ( بقلبها ) : اللي كنت خايفه منه للاسف صار ..




" خلود كانت منقهره .. منبطه جبدها .. حست ان كرامتهم قاعده تنهان .. اما عن امينه كانت متفشله من سلوك امها .. من البدايه كانت حاسه ان امها ناويه على شي "




سالت ام يوسف محمد : ها يا محمد .. شقلت ؟ تقدر ؟ او ما تقدر ؟




" ما رد .. نزل راسه بالارض وكان ساكت .. التفتت له خلود تساله بقهـر " ما ترد ! ما تقول لهم تقدر او ما تقدر ؟ "




" رفع راسه بالحسره .. طاحت عيونه بعيون امينه .. انحرجت وبسرعه نزلت راسها .. قام بعدها من الكرسي .. شاف ام يوسف بنظره .. حست بالحقد من هالنظره .. تنهد بعدها وتظاهر بلا مبالاه "




ابتسم بتصنع : ما اقدر .. ما اقدر على هالطلبات اللي ذكرتيها .. شنو شايفتني ! قاعد على بنك ! لكني اقدر اعيشها ببيت بسيط يسوده الحب .. الموده والاحترام .. هذا اللي اقدر عليه .. اما غيره اسمحي لي يا الشيخه .. مثل ما انتي عارفه احنا ناس عايشين على قد حالنا والحمدلله مفتخرين بالشي هذا ..




قال بعدها بثقه : هذا من بدال ما تكسبون ريال همكم الاموال ؟




" وبسرعه وبدون ما يسمح لهم بالكلام اشر على امه واخته عشان يطلعون بره ويردون البيت بكرامتهم .. استانست خلود من تصرفه " هذا هو الكلام العدل .. عفيه عليك يا محمد "




" طلع بعدها مع امه وخلود من الميلس .. ما اهتمت العنود واستانست انها عرفت شلون تتخلص منهم .. قطت امينه نفسها بالكرسي " عيب عليج يا يمه هاللي سويتيه .. والله عيب عليج "




امها ( بلا مبالاه ) : عيب او مو عيب المهم افتكينا منهم ..



امينه : بس مو بهالطريقه يا يمه .. شبيقولون عنا الحين ؟




تمسخرت امها : ومنو يكونون اصلا عشان نهتم للكلام اللي بيقولونه ؟




امينه : يكونون ناس .. الله خالقهم .. حالهم مثل حالنا ..



امها : سلامتج حـبـيـبـتـي .. حالهم مو مثل حالنا .. الله سبحانه خلقنا مراتب ومناصب ..



امينه : حتى ولو .. ما كان لج الحق من انج تفشلينهم بموقفج هذا !



امها : انا ما فشلتهم .. انا قلت الصج ..




" ما اقتنعت امينه " لكن يا يمه "



" قـاطعتهـا امها مستفهمه " انتي شفيج قاعده وتدافعين عنهم ؟ ليكون عاشقه ولدهم هالمنتف وانا ما ادري ؟ "


امينه : شدخل هذا بذاك ؟
امها : عيل شتسمين دفاعج عنهم ؟
امنيه : ما اسميه شي .. انا مع الحق الحين ..
امها : لا حق ولا باطل .. بالطقاق اللي يطقهم .. ما يهموني ..


" طلعت بعدها من الميلس مو مباليه .. اما عن امينه كانت متضايقه " الله يـسـامـحـج يا يمه باللي سويتيه "


***************


" دخل محمد البيت متضايق .. مر من الصاله بسرعه رايح لداره .. شافته عايشه واستنتجت شفيه .. كانت بتكلمه بتساله بس ما عطاها فرصه "


التفتت بعدها لخلود مستنتجه : مثل ما توقعت فشلوكم ؟


خلود : تقريبا .. لكن برد محمد الحمدلله ما فقدنا كرامتنا .. كـفـو ..
عايشه ( تسال ) : ليش ؟ هو شقال ؟


***************
" بدار محمد "


" قط نفسه عالسرير محبط .. كان يبيها .. يبي امينه تكون مرته بس للاسف ما صار نصيب .. كانت عيونه على دريشته .. قام من السرير .. قرب من الدريشه وفتحها .. شاف بالكونة امينه بضيق " يا للاسف .. كل شي بالدنيا قسمة ونصيب .. مو كل ما يتمناه الشخص يحصل عليه " هذا اللي قاله .. يحاول يقنع نفسه بالـواقع "


***************


" مسكين محمد .. تظاهر بالقوه جدامهم عشان كرامتنا .. وهو بداخله كان يبي امينه .. كسر خاطري .. كان وايد متحمس للخطبه " هذا اللي قالته عايشه بحزن "


تنهدت ام محمد : ما يخالف .. كل شي بالدنيا قسمة ونصيب .. وان شالله نصيبه يكون مع البنت اللي تستاهله ..


عايشه : ان شالله ..


***************


" دقت الساعه 12 بعد منتصف الليل .. حان موعد طلعت ناصر من البيت عشان يقابل الشيطانه اللي اسمها هند عند محطة بترول طيبه .. كان متحمس حده وبالوقت نفسه خايف ومرتبك .. اول مره يطلع من البيت هالحزه .. كان متخوف من ان احد يشوفه او يلمحه .. طلع من داره بشويش بعد ما لبس وتـكشخ للحفله .. مشى بخطوات بطيئه ليمن وصل عند باب الصاله .. فتح الباب بشويش وبسرعه طلع يركض للحوش "


" فجاه "


" وهو يركض بيطلع من البيت انخبط بشخص بالغلط وتخرع " منو يـكـون ؟ "


" تخرع الشخص بالمثل " بسم الله الرحمن الرحيم .. منو انت ؟ شبح منتصف الليل ؟ "


" اندهش ناصر وهو يشوف الشخص " ملاكو .. هذي انتي ؟ " سال بعدها مو فاهم شي " انتي شتسوين بالحوش هالحزه ؟ وليش لابسه ثوب ريايل ؟ شعندج ؟ "


بحلقت بعيونها : انت اللي شتسوي بالحوش هالحزه ؟ ولشنو هالكشخه كلها ؟ شسالفتك ؟


" توهق " سلامتج .. اشم هوا "


تعجبت : شدعوه تشم هوا وانت باخر اناقتك ؟


" غير السالفه " من بدل ما قاعده تحققين معاي قولي لي انتي شـعـنـدج هني ! وليش لابسه ثـوب ؟ ها "


طلعت له السانها : مـالك شـغـل !


" انبطت جبده " مالي شغل ها ؟ عيل ابشري بقول حق الوالد "


تمسخرت عليه : صج والله ؟ احلف عاد ! انت هم ابشر .. بقول للوالد !


" تخرع ناصر " لا ملوك عفيه .. لا تسوين لي حجي وسوالف مع الوالد "


تليعنت ملاك : عيل قولي شعندك كاشخ ؟ على وين ان شالله رايح ؟


" تنهد ناصر " رايح لحفله "


استفهمت : حـفـلـه ؟


" هز راسه " اي "


سالته : حفله شنو ؟ ليكون حفلة منتصف الليل ؟ سكر وسخافه ومصاخه ؟


ناصر : ما ادري .. بس ما اعتقد هاللي تقولينه ..
ملاك : شلون ما تدري ؟ رايح لحفله وما تدري شنو نوعيتها ؟
ناصر : والله العظيم ما ادري .. كل اللي اعرفه انها حفله مختلطه !
ملاك ( بسخريه ) : والله انك مدمغ وغبي .. يعني من اسمها حفله مختلطه ولا بنص الليل بعد .. وهم ما تدري ؟
ناصر : اللي اهو .. المهم حفله ..


سال بعدها : وانتي ان شالله وين بتروحين ؟


ملاك ( بوناسه ) : بتمشى بالـبـطـبـطـه ..


انصدم ناصر : بـروحـج ! بدون فصول ؟


ملاك : اللي اهو .. المهم بركبهـا ..


قامت بعدها بتطلع : يالله انا طالعه الحين .. ما ابي اتوهق وياك وانصاد .. على الاقل انا احسن منك بركب بطبطه مو رايحه لحفلة مصاخه !!


" بعدها "


" طلعت ملاك للشارع .. شافها حسن اللي كان واقف عند باب بيته ينتظرها .. قرب منها يسال " انتي وينج ؟ ليش صيفتي ؟ "


مسكت ايده واسحبته " اسكت وتعال ورا الشيره بسرعه "


" استفهم " ليش ؟ شسالفه ؟ "


ملاك : نويصر اخوي شافني .. وما ابيه يشوفني الحين معاك .. بتوهق اكثر ..


" تخرع حسن " حـسـبـي الله عليج من ابنيه ! ليش خليتيه يشوفج ؟ "


" عصبت عليه " حـسـبـي الله عليك انت .. ليش قاعد تسبني ؟ "


حسن : اخوج شافج .. نفرض مثلا سوالج سالفه ! الا اقول هو شلون خلاج تطلعين ما دام انه شافج ؟
ملاك : هذا بـزر .. عمره 13 سنه .. بس هم مو عدله انه يشوفني طالعه من البيت هالحزه ..


" عفس حسن ويهـا " مالت عليج خـرعـتـيـنـي .. عبالي كبير "


" ضربته ملاك براسه " مالت عليك انت .. لا تسب ! "


" ضـحـك " اسفين يا الشيخه .. اسفين " سال بعدها " يالله نمشي .. وين البطبطه ؟ "


ملاك : بالبيت ..
حسن : وشتسوي بالبيت ؟ ليش ما طلعتيها ؟
ملاك : بالله عليك شلون بطلعها وانا ما اعرف اشغلها ؟


" سال حسن " طيب وين السويج ؟ "


" مدت له ايدها " هذا هو "


" بعدها "


" مسك السويج واشر على ملاك عشان تدخل معاه البيت .. كانوا يمشون بشويش ليما وصلوا عند البطبطه .. حط حسن السويج فيها بيشغلها "


" فجاه "


مسكت ملاك ايده تمنعه : يا المينون مو داخل البيت .. لو شغلتها الحين راح تطلع صوت وبننفضح .. شناوي عليه انت ؟ تفضحنا ؟


حسن : عيل ماكو غير نشيلها نطلعها بره ..


" بحلقت ملاك بعيونها " بـااال .. بنموت قبل ما نطلعهـا ! بطبطه هذي مو سيكل "


حسن : عيل شبنسوي بالله ؟ ها ؟ قولي لي شبنسوي ؟


تنهدت ملاك : ok‏ عيل .. امري لله .. ماكو غير نستحمل ونشيلها .. يالله ..


***************


" بنفس الوقت وصل ناصر لمحطة طيبه .. التفت يمين ويسار يدور هند .. فجاه .. حطت هند ايدها على كتفه " انت الولد الوحيد بالمحطه .. هذا معناته انت ناصر ! "


" التفت لها مبتسم " عليج نور "


" كان يشوفها بدهشه .. كانت لابسه عبايه مفتوحه .. قميص بيج مع تنوره بنيه قصيره .. نص ريولها كانت امبينه .. وما كانت لابسه شيله .. شعرها كان امبين "


" نزل عيونه متوهق " انزين متى بنروح الشقه ؟ "


" ابتسمت له " الحين "


سال : مع من ؟


هند : معاي انا ..
ناصر : ليش ؟ انتي تسوقين ؟
هند : اكيد .. اكو بنت بالزمن هذا ما تسوق ؟


مسكت ايده بعدها : على العموم يالله بسرعه تعال عشان ما نتاخر عالربع ..


***************


" بعد ما طلعوا البطبطه من البيت بالحسره .. ومن بعد ما ماتت ملاك وهي تسحب فيها .. ركب حسن وركبت وراه متحمسه "


ملاك ( بحماس ) : يالله بسرعه شغلها .. يالله بسرعه شتنطر ؟


" حسن كان متوهق .. هو حط السويج فيها بس المصيبه انه ما يعرف شلون يشغلها .. برر متحلطم " انتي شفيج ؟ انتظري شوي .. ما فيج صبر ؟ صبعي علق بالسويج ! "


تعجبت : شدعوه ؟ شنو هالصبع المتين ؟


" وفجاه اشتغلت البطبطه .. شلون اشتغلت ؟ ما يدري .. المهم انها اشتغلت "


استانست ملاك :yesooo


***************


" بدار امينه "


" كانت الساعه 1 الفير .. امينه كانت منسدحه عالسرير .. متضايقه وما ياها نوم .. كانت تفكر باللي صار اليوم مستنكره تصرف امها "


سالت نفسها مستفهمه : يا ترى شيقول عنا محمد الحين ؟


***************


ما اسـمـعـج !
شـنـو ؟
اقـولـج مـا اسـمـعـج ازعـاج مـو طـبـيـعـي بـالـشـقـه !
شـتـقـول انـت ؟


صرخ ناصر : ما اسـمـعـج .. خـل يقصرون على صوت الاغاني شويه ..


مسكت هند ايده وسحبته للدار : كنت اقولك شرايك بالحفله ؟ شرايك بالاجواء ؟ مستانس ؟


ناصر : لحد الحين وناسه بس ازعـاج ..
هند : ما عليك من الازعاج اهم شي مستانس ..


" ابتسم لها بصمت .. سالته " ما تبي ترقص ؟ "


" بحلق بعيونه " مستحيل .. ما عرف ارقص "


" مسكت ايده رايحين الصاله " ما عليك انت وتعال معاي .. بعلمك "


***************


" بالفريج كانوا حسن + ملاك يتسكعون بالبطبطه .. حسن كان متحكم نوعا ما بالقياده مع انه اول مره يركب بطبطه "


سال حسن : مستانسه ؟


" قالت بوناسه" اكيييد .. اموت بالبطابط انا .. طالعه على فصول اخـوي "


" سال حسن بعدها بخبث " واذا نقصت عليج وناسـتـج ؟ "


See u


" قـصـتـي عـيـال الـعـز "

" الـحـلـقــه 23 "

" التكمله "


سال حسن : مستانسه ؟


" قالت بوناسه " اكيييد .. اموت بالبطابط انا .. طالعه على فصول اخـوي "


" سال حسن بعدها بخبث " واذا نقصت عليج وناسـتـج ؟ "


ما فهمت ملاك " شتقصد ؟ "


" رد بـنـبـره حـاده " انـجـبـي وبتفهمين قصدي قريب "


انصدمت منه : شنو انـجـبـي ؟ انت ليش تـكلمني جـذي ؟


" ما رد عليها .. شافت بعدها الطريج من حـولـهـا واستغربت .. سالته مستفهمه " شفيك ما ترد ؟ وليش طالع عالشارع العام ؟ انا قلت لك لا تطلع من الـفـريـج "


تنرفز عليهـا : قلت لج انـجـبـي .. ما تفهمين انتي ؟


صرخت عليه : انت شفيك ؟ بسرعه رجـعـنـي البيت الحين .. هونت ما ابي اتمشى بالبطبطه ..


" نطق بخبث " مو قبل ما انقص عليج وناستج مثل ما قلت لج "


" تخرعت من لهجته " انت شتقصد ؟ شناوي تسوي ؟ "


***************


" بالشقه "


" مدت هند ايدها لناصر بابتسامه " بعد الرقص اللي رقصناه من توه شرايك تشرب هالعصير ؟ "


" مد ايده مسك العصير " تسلمين بس عصير شنو هذا ؟ "


هند ( بمكر ) : مثل ما تشوف عصير تفاح يديد .. عموما لا تخاف ما بسممك ..


" تأمل ناصر بالعصير وقعد يحركه بالكاس .. شاف هند بنظره " تقصين علي ؟ هذا خـمـر ! "


" ابتسمت بتصنع " ادري .. كنت اتغشمر معاك حـبـيـبـي " لصقت بعدها فيه تتمصلح " اشرب انزين .. شويه بس .. صدقني ما راح تندم "


رد بتردد : تسلمين بس انا ما اشرب هالاشيا ..


" حـاولت تقنعه باسلوبها الخبيث " عشاني انا .. شويه بس "


" ما زال متردد " امممم .. ما ادري "


" باسته بعدها على خـده بلا حـيـا ولا مستحا " قلت لك عشاني انا "


" مسكين الولد تخربط .. مسك الكاس وشربه كله بلا شـعـور .. ما وعى الا وهو ضايع بعالم ثاني "


***************


" بالشارع "


كانت تضربه من ظهره معصبه : قلت لك رجـعـنـي البيت الحين .. رجـعـنـي بسرعه !


ضحك ولا همه : قلت لج مو قبل ما انقص عليج وناستج .. مو قبل ما انتقم من فصول الحثاله على حـسـابـج ..


" ما فهمت شي وبالوقت نفسه كانت خايفه من كلامه .. استفهمت " اي انـتـقـام هذ ؟ وشنو على حـسـابـي ؟ انت شتخربط ! "


حسن : انا ما اخربط .. انا من صجي يا بنت الناس .. وحلفت لـنـفـسـي ان هالحثاله اخـوج بيدفع الثمن غـالـي ..


" فجاه "


اشرت ملاك جدامها متخرعه : قبل ما ادفع فصول الثمن غالي .. طالع جـدامك ! الطريج مسدود ! وقف البطبطه بسرعه !


" شاف حسن جـدامه وانتبه ان الطريج كان مسدود .. ارتبك وتخربط " شنو هالوهقه يا ربي ؟ شلون اوقف البطبطه الحين ؟ شلون ؟ "


" صرخت ملاك مره ثانيه وهي تدوس حسن بريوله " انت شـتـسـوي ؟ ما تقول لي شتسوي ؟ وقف البطبطه يا الثور ! "


بس شلون ؟ شلون اوقفها شلون ؟ ما تقولين لي شلون ؟


^^


" هذا اللي ساله حـسـن وهو متروع "


ملاك : وانا شدراني عشان تسالني انا ؟ انت ملك البطابط الـقـطـري مو انا !


" تمسخر " طـل .. والله انـج مقصه وتصدقين كل اللي ينقال لج يا الغبيه "


" انصدمت ملاك .. سالت نفسهـا " مـعـقـولـه هالحيوان كان يقص علي ؟ "


" مترين بس يفصل هم عن الطوفه .. اقل من 5 ثواني بس وتصطدم البطبطه بالجدار .. حسن كان مثل المينون يحاول يوقفها بس ما عرف شلون "


حسن : ما تتوقف !! هالبطبطه العله ما تتوقف !! شاسوي ؟ شاسوي ؟


" صرخت ملاك " ما ادري .. تعبث بالسويج .. تصرف .. سو اي شي " حـطـت بعدها ايدها على عيونها تصرخ " مستحيييل .. ما ابي اموت الحيين !! ما ابي ! "


4 ثـوانـي ..
3 ..
2 ..
1 ..
0 ..


" اصطدمت البطبطه بـالـطـوفـه .. اصطدم معاها حـسـن بشده .. طـارت ملاك بالصوب الثاني .. تطايرت معاها اجـزاء البطبطه .. ارتموا عالارض من بعدها والدم يغطي جسمهم من كل صوب .. بختصار الموت يناديهم " تـعـالـوا "


***************


" عالساعه 3 الفير .. رد ناصر البيت وهو بحاله لا يحسد عليها .. سكران من قلب ومو حاس باللي حوليه .. بنت الحرام لعبت لعبتها عليه وهو بسرعه ينقص وينلعب عليه " مثل ملاك تماما " وقف عند جرس البيت وضغط عليه ولا فوق 15 مره .. كل من بالبيت قام على صوت الجرس متخرع ! مستفهمين شسالفه ؟ "


منو هذا اللي ياينا هالحزه ؟ اللهم اجـعـلـه خـيـر ان شاللـه ..


^^


" هذا اللي ساله بويوسف متخرع من بعد ما قام من النوم بسبب الجرس "


" طلعت امينه من دارها متروعه " شسالفه ؟ شصاير ؟ منو هذا ؟؟ "


" تمغطت ساره اللي ليما الحين بالسرير " حـسـبـي الله عاللي مقومنا من النوم بنصايف الفير "


" قام يوسف من سريره مستفهم " مـنـو اللي يـايـنـا على ويـه الـفـيـر ؟ "


" قامت معاه شيخه وهي تتحلطم " والله ما يستحي هاللي داق علينا الجرس هالحزه ! واكثر من 10 مرات .. ما عنده دم "


" رد يوسف وهو يفتح باب الدار بينزل " من بدال ما تتحلطمين نزلي معاي .. شوفي شسالفه .. يمكن صايره مصيبه لسمح الله "


" اما بدار نوال .. كانت ميته من الخوف .. فتحت دارها بشويش وطلت من الدري .. عبالها ينانوه وشياطين قاعدين يلعبون بالجرس ! اما عن فيصل كان خـبـر خـيـر .. نايم بسابع نومه .. هذا لو يحطون طبل عند اذنه ما راح يقوم الا بحسره .. ونواف قام من نومه متسندر ونزل تحت يشوف شسالفه "


" بويوسف + ام يوسف + يوسف + شيخه + امينه + ساره + نواف + نوال .. نزلوا تحت بالصاله بيشوفون شسالفه ؟ ومنو هذا المتفرغ اللي ياي لهم هالحزه .. توهم نازلين الا يسمعون تخبط بباب الصاله "


تم ناصر يخبط بالباب بقوه : فتحوا الباب يا مسلمين .. فتحوا ..


" استغربوا وتعجبوا من هالصوت المؤلوف هذا " هذا صوت نـويـصـر اخـوي " هذا اللي قالته ساره مـتـعـجـبـه "


" بعدها "


" قرب يوسف من باب الصاله وفتحه .. دخل عليهم ناصر وحـالـتـه حـالـه .. منظره كان رهيب .. مفصخ ما عليه هدوم غير سروال .. ساعته اللي كان لابسها بيده امباقت من عليه .. وغير هذا وذاك كان سكران ومو حاس بشي ولا باللي يسويه .. الكل بطل عيونه منصدم من هالمشهد المريب ! معقوله هذا ناصر او شبيهه ؟ ام يوسف كانت تشوف بويوسف وعلامات الدهشه والغضب امبينه بويها مو مستوعب هاللي يشوفه "


" حـط نواف ايده على حـلـجـه وهو يشوف هالمنظر " امبيييه .. نويصر شارب حـرام ! "


" التفت بويوسف لنواف بنظره " انـجـب "


تخرع نواف من ابوه : ان شالله بنجب ..


" بعدها "


" قرب بويوسف من ناصر ومسك ايده بقوه وسحبه عنده .. سال بعدها معصب " شنو هذا ؟ انت من وين ياي ؟ وليش ما عليك ملابس ؟ انت اشارب يا الحيوان ؟


رد ناصر بابتسامه هبله : شاربك وايد طويل يبه .. ليش ما تقصه ؟


" ضحك نواف وضحكت معاه ساره .. شافتهم امهم بنظره " يعني انـجـبـوا لا ايكم الدور الحين "


" تنرفز ابوه وتم يسحب فيه " منو منك هالهباله .. الا من هالخايس اللي شاربه " وصرخ امفاور " ما تقول لي من وين ياي وشارب هالزفت يا الثور ؟ "


خـربـط ناصر بالكلام : انا الثور وانت الناقه .. هـع ..


" ما قدر نواف يمسك الضحكه وانفجر يضحك مع ساره .. عصبت عليهم امهم عشان يسكرون حـلـجـهـم وينجبون .. وشافهم يوسف بنظره يعني " استحوا على ويهكم وانجبوا "


مسكه ابوه من اذنه امفاور : اياا جـلـيـل الحيااا .. انا ناااقه ؟ حـسـبـي الله عليك من ولد !


التفت بعدها لام يوسف معصب : تعالي شيليه من جـدامـي يا العنود .. ترى وقسم بالله بذبحه ! انا ما صدقت افتك من بلاوي نوافو يطلع لي هالحمار نـصـور !


" تليقف نواف " شله طاري اسمي ؟ انا شسويت الحين ؟ "


" شافه ابوه معصب " اعتقد اني قلت لك انجب ! انت ما تفهم ؟ "


نواف : ان شالله يبه بنجب ..


" بعدها "


" اشرت ام يوسف لنوال " تعالي يا يمه يا نوال ودي اخـوج ناصر لداره "


" ابتعدت نوال خـطـوتـيـن لورا بخوف " ما ابي امسكه .. السكر اللي فيه بينتقل لجسمي وبسكر مثله .. ما ابي "


" عصبت امها " عن هالوسواس الخناس اللي فيج وتعالي ودي اخـوج لداره "


" حـسـت نوال نفسها بـتـصـيـح " حـرام عليج يا يمه .. ما اقدر .. انا متخرعه منه "


" قربت ساره من ناصر ومسكت ايده " ولا يهمج يمه .. انا بوديه لداره "


غنى ناصر بعدها : I love u ‎..‎ u love me ‎..‎ we r happy family


" تمسخرت ساره عليه " Happy family‏ بعينك بعد اللي سويته ! " سحبته بعدها لداره وهي لايعه جـبـدهـا من ريحته " الله يلوع جـبـدك يا نـويـصـر .. انت شلون تجرأت وشربت هالسم هذا ؟ " هذا اللي سالته ساره وهي تسحب فيه للدار "


قعد ناصر يخربط : قـبـلـتـهـا تـسـعـا وتـسـعـيـن قـبـلـة و واحـدة ايـضـا وكـانـت عـلـى عـجـل .. وعـانـقـتـهـا حـتـى تـقـطـع عـقـدهـا ..


صرح ابوه معصب عليه : بسرعه وديه من جـدامي يا ساروه لا اذبـحـه والله .. بسرعه !!


" فجاه "


" رن تليفون البيت .. الكل التفت عالتليفون متخرع .. منو متصل هالحزه ! " سمت امينه بسم الله " ياالله اجـعـلـه خـيـر ان شالله .. مساعه الجرس والحين التليفون .. الله يستر "


" قربت بعدها من التليفون وشلته مستفهمه منو هذا المتصل ؟ بعد اقل من 9 ثواني طـاح التليفون من ايدها بخوف كبير "


شافت الكل بصدمه وصرخت متروعه : ملاك سوت حـادث وهي بالطواري الحين !


ما استوعبت ام يوسف : انتي شقاعده تخربطين ؟ ملاك اخـتـج نايمه فوق بدارهـا !


التفت بويوسف للعنود مـعصب : انتي متأكده ان ملاك نايمه فوق ؟ مثل ما كنتي متأكده ان الحيوان نصور نايم فوق واخرتها طلع هايت بالسكيك ؟


سال بعدها : انتي من متى تعرفين شي عن عيالج لو هم قاعدين او نايمين ؟ لو هم بالبيت او طالعين ؟ هالثور نصور راد البيت نصايف الفير سـكـران ! وهالحيوانه ملوك صايعه نصايف الـفـيـر ما ادري مع منو ومسويه حـادث ! عيالج ضايعين يا العنود .. ضايعين ..


صاحت ام يوسف تترجى : عفيه يا احمد .. هذا مو وقت العتب واللوم الحين .. خلنا نروح الطواري نطمن على ابنيتي الله يخليك ..


***************


" بالمستشفى "


" بقسم الطواري .. الحالات المستعصيه .. مسكت الممرضه بطاقة حسن الشخصيه و ورتها للطبيب "


الممرضه : دي البطائه كانت ببنطال الولد يا دكتور .. اسمو حسن واسمو يختلف كليا عن البنت اللي كانت معاه بالبسكليته اللي مسجله بأسم فيصل احمد يوسف الـ .. معناتو ان البسكليته للبنت !


سال الطبيب : طيب اتصلتي لاهل الولد ؟


الممرضه : ايوا اتصلت بس طلع تليفونهم مـئـطوع ..
الطبيت : والعمل الحين ؟
الممرضه ( تسال ) : ليه ؟ هو حـالـتـو شديده اوي ؟
الطبيب : للاسف الولد قاعد يموت ..


See u
" قـصـتـي عـيـال الـعـز "

" الـحـلـقــه 24 "

" ببيت بويوسف "

" ام يوسف + امينه + يوسف كانوا رايحين للمستشفى .. اما عن ساره كانت قاعده مع ناصر اللي كان نايم بسابع نومه من بعد سواته وبالوقت نفسه كانت تحاتي ملاك .. نوال كانت بدارها ما ياها نوم من بعد اللي صار .. ما راحت المستشفى معاهم لانها تخاف وتقعد توسوس .. فيصل من اول ما بدت المشاكل وهو نايم مو داري بشي .. نوافو كان قاعد بداره على اعصابه ينتظر احد يطمنه عن ملاك .. اما عن شيخه مرت يوسف راحت كملت نومها تتحلطم مو هامها شي "

" دخل بويوسف الدار على فيصل .. كانت الساعه 4 الفير وكان هو نايم .. مو داري بالدنيا وباللي صار .. فتح ابوه الليت عليه عشان يحس بالنور ويقوم .. بس ابد ما حـس بشي وما قام "

" قرب منه وهز كتفه " قوم يا فـيـصـل .. بسرعه اشوف قوم "

" لف فيصل ويها بالجهه الثانيه " هـا "

عصب ابوه : ما تقوم ! ما تقول لي انت شمهبب ؟

" تخرع فيصل من صرخة ابوه وبسرعه قحص من السرير مو عارف شسالفه .. فرك بعينه شاف ابوه جدامه " هلا يبا .. عسى ما شر ؟ شصاير ؟ "

ابوه : ما تقول لي انت شمسوي ؟
فيصل ( مو فاهم ) : شمسوي ؟
ابوه : ما تقول لي وين مفتاح بطبطتك ؟

" اشر فيصل عالدرج " هناك بالدرج الثالث " سال بعدها " بس ليش ؟ "

" شافه ابوه بنظره " متاكد ان المفتاح بالدرج ؟ "

" هز راسه " اي "

" ساله ابوه بشك " وما عطيته لحد عشان يركب البطبطه ؟ "

فيصل : ابد ..
ابوه : متاكد ؟

" تعجب فيصل هالاساله " اي متاكد " وسال مره ثانيه " بس ليش ؟ ولشنو كل هالاساله ؟ شصاير ؟ "

ابوه : اشوف فز من السرير الحين وعطني مفتاح البطبطه بسرعه ..

استغرب هالطلب : ليش ؟

عصب ابوه : بدون ليش .. انت قوم وعطني اياه بسرعه بالحال ..

" قام فيصل بعدها " ان شالله يبه " قرب من الدرج وفتحه .. حط ايده بياخذ المفتاح بس تعجب انه ما حصله " شسالفه ؟ وين المفتاح ؟ وين اختفى ؟ " هذا اللي ساله فيصل مستغرب "

التفت لابوه متعذر : المفتاح مو بالدرج .. بس انا متأكد اني حطيته امس هني .. شي غريب .. شلون تحرك من الدرج ؟

رد ابوه : المفتاح ما تحرك من نفسه يا شيخ .. هو انشال من مكانه .. الظاهر بدون ما تحس ومن نومك الثقيل قدرت ملاك تاخذ المفتاح بسهوله .. ركبت البطبطه بالليل ومحد داري عنها .. وما وعينا الا المستشفى متصلين لنا " بنتكم سوت حادث بالبطبطه "

" انصدم فيصل من اللي يسمعه " معقوله ناحستني ملاك ليش اني حلفت عليها ما تركب البطبطه معاي ؟ قامت بعدها خذت المفتاح من وراي بس عشان تركبها ! "

***************

" بالمستشفى "

" بقسم الطواري .. ام يوسف كانت تصيح على بنتها ميته هي او حيه ؟ امينه بنتها كانت تهديها .. اما عن يوسف كان واقف ينتظر الطبيب "

مسكت امينه ايد امها : ما يخالف يا يمه .. انتي استهدي بالله وان شالله ملاك بتكون بخير ..

ام يوسف ( وهي تصيح ) : ما اقدر يا امينه ما اقدر .. ما اقدر اشوف بنتي وهي تموت جدامي .. شعور فضيع ..

امينه : منو قال انها بتموت ؟ ان شالله ما بتموت .. انتي بس ادعي لها تقوم بالسلامه ..

" رفعت امها ايدها تدعي " امين ان شالله تنقذ بنتي من الموت يا رب .. توها صغيره ما تهنت بدنيتها " التفتت بعدها ليوسف " يوسف يا يمه روح شوف الطبيب ليش ليما الحين ما يه "

رد يوسف : هو اكيد لو خلص بيطمنا ..
امه : حـتـى ولـو .. عفيه يا يوسف روح شوفه .. تراني قاعده على اعصابي من مساعه وبانفجر ! ما اقدر استحمل اكـثـر ..
يوسف : ان شاللـه ..

***************

" ببيت بومحمد "

" قامت ام محمد من النوم عشان تصلي الفير .. كانت تحسن بالم بصدرها وقلبها ناقزها .. ما كانت تدري ليش ؟ وبالوقت نفسه كانت حاسه بالخنقه .. مرت من دار حسن بالصدفه وشافت باب داره مفتوح .. قربت من الباب .. توها بتسكره الا انتبهت عالسرير وما كان حسن موجود ! تخرعت مستفهمه " هذا وينه ؟ "

" حطت ايدها على قلبها متروعه " واي يمه ولدي وينه فيه ؟ مو من عوايده يطلع من البيت هالحزه ! بسرعه بعدها دخلت على محمد بالدار وفتحت الليتات .. تضايق محمد من النور "

فتح عيونه بشويش : شسالفه ! منو اللي فتح النور !

قربت امه يمه متخرعه : يا محمد .. حسن اخـوك مو بداره .. ما ادري ويـنـه !

***************

" مجددا بالمستشفى "

" ما حصل يوسف الطبيب لكن قالت له الممرضه انتظر شويه .. سالته امه بحرقة اعصاب " الحين شلون يعني ؟ لين متى بننتظر ؟ على الاقل خـل يطمنونا عليها ! هل هي بخير ؟ "

تذمرت بعدها : شنو هالخدمه البطيئه التعيسه ؟ هذول الاطبا ما يعرفون منو احنا ؟ شلون يخلونا ننتظر طول هالمده ؟

امينه : الناس هني سواسيه يا يمه .. ما يعروف غني ولا فقير .. مثل القبر تماما لما تندفنين فيه .. لا يعرف فراش ولا مدير ..

تحلطمت امها : حتى ولو .. الناس مراتب بالدنيا !

امينه : هم بتعيدين نفس الحجي ؟ الناس مراتب ! اعيد عليج يا يمه الانسان بالقبر ما يعرف لا مراتب ولا نصايب .. كلنا سواسيه ..

امها : شدخل القبر الحين ؟
امينه : انا اعطيج مثال بسيط ..
امها : هذا مو وقت الامثله الحين .. كل اللي يهمني هو بنتي ملاك وشصار عليها !

" فجاه "

" قرب بويوسف مع فيصل اللي توهم ياين من البيت .. شاف بويوسف العنود يسال " ها يا العنود بشري ؟ شصار عليها ؟ "

" التفت له بضيق " ما ادري يا احمد .. ليما الحين ما ردوا علينا "

" استغرب بويوسف " ولا حتى طمنوكم ؟ "

ام يوسف : تخيل .. ولا حتى طمنونا !

عصب بويوسف : شنو هالمستشفى التعبانه هذي ؟

شافت ام يوسف امينه : شفتي شلون يا امينه ؟ حتى ابوج تحلطم من المستشفى وخدمتها التعيسه ..

" بهالحظه يالهم الطبيب .. طبعا هم ما صدقوا عالله وبسرعه قربوا يمه يسالون عن صحة ملاك .. سالت العنود بخوف " بشر يا دكتور .. شخبار بنتي ملاك ؟ "

" بويوسف .. يوسف .. امينه + فيصل كانوا مجابلين الطبيب ينتظرون رده " هل بتعيش او بتموت او هي ماتت من الاساس ؟ "

رد الطبيب : الحمدلله البنت عايشه لكن ..

" سكت بعدها "

سالت العنود وقلبها طاح ببطنها : لكن شنو ؟ شنو ؟

الطبيب : لكنها للاسف ما بتقدر تمشي او تشوف مره ثانيه لو شنو .. القطع المتناثره دخلت بعيونها وباطراف ريولها ..

" استندت العنود على امينه منهاره " مستحيل "

" تخرعت امينه على امها " سمي بالرحمن يا يمه واذكري ربج .. هذا اللي الله كاتبه "

" ما استحملت العنود وصاحت معورها قلبها على بنتها .. تضايق يوسف على حال ملاك مو مستوعب ان هالدلوعه ما بتشوف ولا بتمشي مره ثانيه .. حس فيصل انه السبب باللي صار لها "

ضرب فيصل بيده على جدار المستشفى : انا السبب .. انا السبب !!

التفت له ابوه : شكو الحين انت السبب ؟ انت ما عطيتها سويج البطبطه متعمد .. الجلبه هي اللي خذته من نفسها !

عصبت العنود على كلمة جلبه : الحين بنتك مسويه حادث وكانت بتموت وحالتها تكسر الخاطر وانت تقول عنها جلبه ؟

بويوسف : هي اللي يابته لنفسها .. محد قال لها تسرق مفتاح بطبطة اخوها وتصيع بالسكيك بنفسها !

" بعدها "

" تـدخـل الطبيب " عـفـوا بس البنت ما كانت بنفسهـا "

" الكل استغرب من جـمـلـة الطبيب " البنت ما كانت بنفسهـا " اذا ما كانت بنفسهـا عيل من كان معاها ؟ "

" شاف بويوسف الطبيب مستفهم " ومـنـو هذا اللـي كـان معاهـا ؟ "

الطبيب : اسمه حـسـن راشد سـالـم الـ ... عـمـره 17 سـنـه ..

" انصدموا يوسف + فيصل وهم يسمعون اسمه بالكامل " هذا حسن ولد الجيران " كانوا مو مستوعبين ان حسن كان مع اختهم بالبطبطه .. شمعنى اهو ؟ وليش ؟ معقوله كانت تعرفه ؟ "

سال بويوسف امفاور : منو هالحيوان ؟ ولد الحيوان ؟

الطبيب : هذا اللي كنت بسالكم اياه .. منو يكون ؟ من مساعه واحنا نحاول نتوصل له بس للاسف فشلنا .. تليفون بيتهم مقطوع والمصيبه ان حالته مستعصيه .. الولد بين الحياة والموت ..

رد بوبدر مقهور : يا عله الموت ان شالله .. الحقير ليش راكب مع بنتي ؟ هو السبب باللي هي فيه الحين .. حـسـبـي الله عليه من ولد ..

" سكت الطبيب ما علق بشي .. يوسف كان بيتكلم بيقول لابوه هذا ولد الجيران لكن فيصل تكلم من بداله " يبه هذا حسن ولد الجيران "

ابوه : اي حسن ؟ واي جيران ؟
فيصل : جيرانا اللي لاصقين فينا .. اللي على قد حالهم .. بيت المرحوم راشد ..

دعى بوبدر : حسبي الله عليهم من جيران .. لا بارك الله فيهم ولا بالساعه اللي صاروا فيها جيرانا ..

" قال يوسف لابوه " مو زين يبه لا ادعي عالناس "

" عصب ابوه " شلون ما تبيني ادعي عليهم بعد سواة ولدهم الحيوان في بنتنا ؟ "

برر يوسف : لا تحملهم غلط مصيبة ولدهم .. هو الغلطان مو هم ..

ما اقتنع ابوه : سلامتك .. هذوله اهله وهم المسؤلين عن اعماله وتصرفاته .. ما عرفوا يسنعونه ويربونه عدل .. حـسـبـي الله عليهم ..

شاف يوسف ابوه بعيونه : تماما مثل حالتنا .. ما عرفنا نربي نواف .. ناصر وملاك .. لو كنا مربينهم عدل جان محد منهم وصل للحاله الصعبه اللي وصلوا لها الحين ..

" سكت ابوه بعدها ما يعرف شيقول .. كلام يوسف كان عدل وما غلط فيه .. الطبيب كان واقف معاهم وسمع كل شي "

الطبيب : بغض النظر عن المشاكل احد يخبر اهل حسن انه بالمستشفى بين الحياة والموت ..

رد فيصل : ان شالله يا دكتور انا رايح لهم الحين ..

" بعدها "

" طلع فيصل من المستشفى رايح لبيت الجيران .. كانت العنود حاطه ايدها على راسها وتصيح وبنتها امينه كانت تهديها .. يوسف كان يناظر ابوه اللي كانت ملامحه كلها غضب من اللي صار "

See u

" قـصـتـي عـيـال الـعـز "

" الـحـلـقــه 25 "

" ببيت الجيران "

" عايشه + خلود قاموا من النوم على صياح امهم .. كانت تضرب بيدها على ركبتها وتصيح بحرقه " ما اقدر استحمل اكثر من جـذي .. اموت واعرف حسن ولدي وينه فيه ؟ "

" مسكت عايشه ايد امها " تعوذي من ابليس يمه .. يمكن طالع مع ربعه او عنده مشوار "

" كمل محمد بعدها " وبعدين حسون مو ياهل عشان تسوين كل هذا بعمرج "

ام محمد ( وهي ليما الحين تصيح ) : ياهل كان او كبير انا قلبي مقبوظ يا عيال .. ما تفهمون ؟

محمد : ان شالله ما فيه الا العافيه .. انتي بس لا تقعدين توسوسين ..
ام محمد : اقولك قلبي مقبوظ وانت تقول لي لا تقعدين توسوسين ؟

سالت خلود بعدها : ok حسون ما عنده موبايل ؟ ما طلع له كرت تعبئه من فتره ؟

ام محمد : من وين لنا فلوس يا حسره عشان اطلع له موبايل وكرت ؟
خلود : عادي يمه كلها 300 ريال وبعدها يعبي الرصيد 30 او 50 او 100 يعني مثل نظام كرتي التعبئه ..
ام محمد : من متى وهو يحن علي عشان اشتر له موبايل واطلع له كرت تعبئه وانا دوم كنت اقوله الشهر الياي ان شالله ..

خبطت بيدها على ركبتها مره ثانيه : بس وينه هو الحين ؟ وينه ؟

" فجاه "

" رن جرس الباب "

" هذا اكيد حسون " هذا الي استنتجته خلود "

التفتت له امها : شلون يكون حسون وهو عنده مفتاح البيت ؟

" استنتجت خلود " مو يمكن ضيع المفتاح لسمح الله "

" قالت ام محمد بعدها " عجل يا ولدي يا محمد شوف منو عند الباب بسرعه "

" فتح محمد باب الصاله بيطلع " ان شالله "

" طلع بعدها مقرب من باب الحوش بيفتحه .. طلت عايشه من الدريشه بتشوف الياي .. تعجبت لما شافته من بعيد " هذا فيصل ولد الجيران ! "

" استفهمت امها " شيبي هذا ياينا الفير ؟ "

" استنتجت خلود " مو يمكن حسون كان طالع معاه او شي "

***************

" عند باب الحوش "

تجمد محمد من اللي سمعه : انت انت انت شتقول ؟

كرر فيصل : اخوك حسن سوه حادث بالبطبطه وهو الحين بالمستشفى بين الحياة والموت ..

ما عرف محمد شيقول : انا انا انا شاقول للاهل الحين ؟ شاقول لامي اللي من مساعه ذابحه نفسها صياح عليه لانه مو موجود بالبيت .. شبيصير فيها الحين لو عرفت انه بالمستشفى يموت ؟

استفهم بعدها : هو شلون سوه هالحادث ؟ كان راكب بطبطة منو ؟ وشمعنى بالفير ؟ شسالفه ؟

رد فيصل : هذا مو وقت الاسئله الحين .. انا اقول ادخل البيت وقول للاهل عن حسن .. انا ناطركم بالسياره عشان اوديكم المستشفى ..

" سكت محمد .. وبالوقت نفسه كان واقف ساكن بمكانه .. عايشه كانت تراقب الموقف من بعيد .. سالتها امها اللي كانت على اعصابها " شسالفه يا عايشه ؟ شيسوي محمد مع ولد الجيران بره ؟ "

عايشه : اشوفهم يسولفون .. بس ما ادري عن شنو ! لكن ملامح محمد ابد ما تبشر بالخير !

تخرعت امها : شلون يعني ملامحه ما تبشر بالخير ؟ اشوف نادي اخـوج خليه ايي عشان نسأله ..

عايشه : ان شالله ..

" فتحت الدريشه بعدها تنادي عليه .. سمعها محمد وارتبك " شلون الحين يصارحهم عن حسن ؟ شيقول لهم ؟ " كان بموقف صعب وما رد .. اما عن فيصل ابتسم من داخله لما سمع صوت الانسانه اللي حبهـا قلبه .. قال بقلبه " فديت هالصوت "

" بعدها "

قال فيصل : الاهل ينادونك يا محمد ليش ما ترد عليهم ؟

سال بضيق : ارد شاقول ؟ ان حسن بالمستشفى الحين قاعد يموت ؟

" فجاه "

صرخت ام محمد بجنون : ولدي حسن بالمستشفى وقاعد يموت ؟

" التفت محمد وراه وانصدم لما شاف امه وكانت معاها عايشه + خلود .. الدهشه والصدمه كانت بعيونهم لما سمعوا هالخبر المفجع .. فيصل كان يناظر عايشه بشوق يعني " وحـشـتـيـنـي " وهي كانت تشوفه بنظره يعني " مـتـفـرغ "

قربت ام محمد من محمد تصرخ : شنو هذا اللي سمعته منك يا محمد ؟ شنو هذا ؟ قول انك كنت تتغشمر بس عشان تخرعني .. عفيه لا تلعب باعصابي تراني مو ناااقصه !

" ما رد محمد ورد بداله فيصل "

فيصل : محمد مو قاعد يتغشمر او يلعب باعصابج يا خالتي .. للاسف هذي هي الحقيقه .. ولدج حسن سوه حادث بالبطبطه وهو الحين بالمستشفى واللي فهمته من الطبيب ان حالته الصحيه وايد خطيره للاسف ..

" ما قدرت ام محمد تستحمل اللي سمعته .. الخبر كان وايد شديد عليها وعلى قلبها الضعيف اللي ما يستحمل شي .. ما وعت الا تطيح من طولها عالارض منهاره مو حاسه بشي .. تخرعوا عيالها عليها .. صرخت عايشه " يمه شفيج ؟ " وبسرعه شلها محمد مركبها سيارة فيصل .. لبست عايشه وخـلـود العبايه وركبوا بعدها مع فيصل بالسياره رايحين المستشفى .. محمد كان قاعد بالمقعد الامامي .. عايشه وخـلـود مع امهم المغمى عليها بالمقعد الخلفي "

***************

" ببيت بويوسف "

" بدار ناصر "

" كانت الساعه 5 الفير .. كان هو نايم بسابع نومه وكانت ساره يمه .. كانت تتسائل شاللي كان يسويه ناصر بنصايف الفير بره البيت ؟ استنتجت بعدها انه اكيد كان مع اصحاب السوء وهم اللي وصلوه للحاله اللي هو فيها الحين .. بس الغريب بالموضوع انه ما يطلع وايد من البيت واغلبية وقـته يقضيه بالنت ! فشاللي تغير الحين ؟ "

" بالوقت نفسه بدار نواف كان قاعد عالسرير يفكر .. المسكين كان يحاتي ملاك لهسبب ما ياله نوم .. قام بعدها من السرير بيطلع من داره .. قرب من دار نوال .. فتح الباب بشويش وشافها نايمه .. سكر الباب بعدها وقرب من دار ساره .. فتح الباب بشويش بس ما حـصـلـهـا بالدار "

استنتج : ليكون راحت المستشفى معاهم ؟

" سكر باب دارها وفتح باب دار ناصر .. طل بشويش وشاف نويصر نايم وكانت ساره بالكرسي اللي يم السرير حـاطـه ايدها على خـدها " شكلها متملله "

" رفعت راسها وشافت نواف " هلا نواف .. بغيت شي ؟ "

" دخـل نـواف الدار .. قرب منها " انا عبالي انج رحتي المستشفى معاهم لاني ما حصلتج بالدار "

ساره : سلامتك .. مثل ما اتشوف .. الوالده وصتني اجابل هالثور ..

" ضحك نواف " تذكرت نويصر لما قال حق ابوي انا الثور وانت الناقه "

" ضحكت ساره بالمثل " حـسـبـي الله على ابليسه ما ادري شلون تجرا وقاله جذي "

نواف : على قولت الوالد مو منه من هالسم اللي شاربه !
ساره : اللي انا مستغربه منه ان نويصر ما عنده سوالف سكر وخرابيط .. شلون انقلب حاله انا ما ادري !

استنتج نواف : يمكن ربع النت هم اللي خـربـوه ..

ساره : انا هم قلت جـذي ..

" فجاه "

" تقلب ناصر عالسرير يكلم نفسه " بنت الكلب يا هند "

" استغربوا الاثنين واستفهموا " منو هذي هند ؟ "

استنتجت ساره : احسها البنت اللي لعبت عليه وخـربـتـه !

***************

" بالمستشفى "

" من بعد ما قال لهم فيصل السالفه كلها بالسياره وصلوا المستشفى متشتتين متخربطين .. نزلت عايشه مع فيصل طيران على قسم الطواري .. اما عن محمد وخلود تموا مع امهم " ساميه " اللي نزلوها من السياره على سرير متحرك وكانت فاقده الوعي تماما .. دخلت عايشه مع فيصل لقسم الطواري .. ام يوسف مع يوسف وامينه كانوا هناك .. اما عن بويوسف كان بغرفة الطبيب يتكلم معاه عن حالة ملاك .. التفت يوسف وشاف عايشه توها يايه مع فيصل .. طاحت عيونها بعيونه .. حست بشعور غريب "

تحلطمت بقلبها : لحوول هذا مو وقت الحب الحين ..

" شافته بنظره وبسرعه لفت عنه .. تضايق فيصل من نظرات عايشه ليوسف " تذكر لما قالت له بـيـوم انها تـحـب يوسف " ام يوسف كانت منزله راسها .. نفسيتها كانت وايد تعبانه من اللي صار لملاك .. ولما رفعت راسها شافت عايشه مجابليتها "

قامت من الكرسي معصبه : انتي بنت الجيران المنتفه اللي يات بيتنا هذاك اليوم عدل ؟ حـسـبـي الله على اخوج الحيوان دمر بنتي !

" انصدمت عايشه من هالاسلوب الحقير وما حبت تنجب وتسكت "

عايشه ( بعصبيه ) : والله بنتج هي الحيوانه اللي رضت على نفسها تركب مع اخوي .. وبعدين لا تنسين ان البطبطه مو مالتنا .. احنا فقاره ما عندنا بطابط .. هي اللي يابت له السويج .. فلا تتبلين على اخوي يا مدام ..

" انقهرت ام يوسف من السان عايشه الـطـويـل .. توها تبي ترد عليهـا بلسان اطول لكن يوسف ولدها منعهـا "

يوسف : يمه تكفين سكتي .. عايشه معاها حق بالكلام اللي قالته .. ملاك هي الغلطانه .. هي اللي يابته لنفسها وبعدين احمدي ربج انها بخير بعكس حسن اللي قاعد يموت !

امه : لكن يا يوسف ما شفت شلون هاللي ما تستحي ردت علي ؟
يوسف : امبله يمه شفت .. بس تبين الصراحه ؟ انتي اللي بديتي !
امه : انا ؟ الحين انا يا يوسف اللي بديت ؟
يوسف : الصراحه اي انتي .. هي يايه الطواري عشان تشوف اخوها .. عاد قمتي انتي وغلطتي عليها !
امه : غصبا عني يا يوسف .. من الحرقه اللي بقلبي على بنتي ..

" كانت عايشه تسمع الحوار بصمت .. نفس الشي بالنسبه لفيصل وامينه .. لفت عايشه عن ام يوسف بنفسيه .. دخلت لغرفة حسن بعدها .. قربت منه .. شافته .. ادمعت عيونها .. شنو هذا اللي تشوفه جدامها .. هذا حسن لكنه شبه ميت .. الاجهزه من حوليه مغطيته .. دقات قلبه كانت مو منتظمه .. الاوكسجين عليه .. راسه ملفوف بالشاش .. كان فاتح عينه يناظر اخته بالم كبير "

عايشه ( تسال بالم ) : ليش يا حسن ؟ ليش سوين جـذي ؟ قول لي شنو الشي اللي استفدته الحين ؟

" كان يشوفها بس ما رد "

" بهالحظه قرب يوسف مع فيصل عند باب الغرفه بصمت .. رفع حسن ايده لعايشه .. مسكت ايده " شنو يا حسن ؟ شنو بخاطرك ؟ شتبي تقول ؟ "

" حاول يرد عليها لكن السانه كان ثقيل .. وبعدها اشر وراها " يعني يا عايشه شوفي وراج " التفتت وراها وشافت يوسف مع فيصل واقفين عند باب الدار "

ما فهمت شي : هذول يوسف وفيصل .. عيال جيرانا .. اكو شي تبي تقوله لهم ؟ عن ملاك مثلا ؟

هز راسه " اي " وتم ياشر على يوسف بالذات " يعني تعال يا يوسف قرب شويه "

" تعجب يوسف من هالاشارات الغريبه وما فهم شي " شمعنى يبيني انا ؟ " قرب بعدها منه مستفهم " شسالفه ؟ "

سال يوسف : هلا حسن .. بغيتني بشي ؟

" هز راسه ايجابيا "

" استفهم يوسف " اللي هو ؟ "

" نطق حسن بصعوبه " مش عـل "

" ما فهم يوسف شي " منو هذا مشعل ؟ "

حسن : مش عـل ولـد ك ..

" تضايق يوسف وحس بالحزن لانه تذكر ولده المرحوم .. وبالوقت نفسه ما فهم شي .. " شدخل مشعل الحين ؟ "

ساله يوسف : شفيه مشعل ؟

" حاول على كثر ما يقدر من انه يتكلم عشان يقوله الحقيقه .. حقيقة مقتل ولده المسكين .. لما امسكه عشان يسرقه انتقام لفيصل بسبب الكف .. وبالغلط طاح من ايده وتقلب عالدري ليمن مات واتهم الخدامه المظلومه بالجريمه .. كان يبي يقول ليوسف كل شي عشان يموت وهو مرتاح البال "

نطق حسن بعدها بالحسره : انا اللي قـتـل تـه !

See u


" قـصـتـي عـيـال الـعـز "

" الـحـلـقــه 26 "

" التكمله "

نطق حسن بعدها بالحسره : انا اللي قـتـل تـه !

" انصدم يوسف من هاللي يسمعه .. ما فهم فيصل شي .. وما استوعبت عايشه " ليش حسن قاعد يتهم نفسه ؟ "

سال يوسف بصدمه : حسن انت شقاعد تقول ؟ انت شتخربط ؟ القضيه انتهت خلاص والخدامه هي اللي رمته من الدري وقـتـلـتـه ! هذا هو الكلام اللي انت شهدته بـسـاعـتـهـا ! شلون الحين تقول انك انت اللي قـتـلـتـه ؟ شلون ؟

" حس حسن انه قاعد يلتقط انفاسه الاخيره بس على كثر ما يقدر كان يقاوم وما حب يموت قبل ما يكشف ليوسف كل شي .. كان يحس بتانيب الضمير من الشي الفضيع اللي سواه بحق الياهل المسكين "

حسن : من بـع د الكف اللي عطاني اياه فيصل وانا نـا وي انتقم منه .. لما دخلت بـيـت كم هذاك اليوم مع نوا ف عشان اشوف مش عـل يات ببالي فك ره خـبـيـثـه .. من اني اسرق مش عل وبالمره انتقم لفيصل عالكف ..

" سكت فجاه يلتقط انفاسه "

" يوسف كان يستمع له بصمت وفيصل كان مصدوم " معقوله شايل بخاطره طول هالمده عشان كـف ؟ "

كمل حسن : لما طلعت من الدار مش عـل كان بيدي .. سمعت بعدها صوت مر تك تنادي عليه .. انا ارتب كت وبسرعه مشيت يم الدري بشرد بس للاس ف بلا وعي مني طاح مش عـل من ايدي عالدري .. وماات .. عاد انـ ..

" سكت للمره الثانيه .. ما قدر يكمل .. كان يحس بالخنقه .. الاوكسجين انقطع منه .. ملامح ويها ازرقت ودقات قلبه تدريجيا قامت تقل .. تخرعت عايشه عليه وهي تشوفه بهالحاله "

عايشه ( بخوف ) : حـسـن .. كلمني .. شفيك ! شصار فيك ! شتحس فيه الحين ؟

" ما رد عليها .. كانت روحـه تطلع من جسمه .. كان يحس فيها .. شعور مؤلم غريب لما تطلع روح الانسان من جسده .. تطلع من اصابع ريوله ليمن راسه .. دقات قلبه كانت تنزل بسرعه .. الدقات الـطـبـيـعـيـه 70 ليما 100 وهذا دقاته نزلت "

50
40
30
20
10
0
_____________

صرخت عايشه تصيح : لااا .. مستحيل ! ما اصدق !! ومابي اصدق ! شلون حـسـون يموت الحين ؟ توه صـغـيـر .. ما تهنه بحياته .. مستحييل !

هزت بعدها كتفه بقوه ميته من الصياح : حسون الله يخليك قوم .. مع منو بتهاوش الحين ؟ مع منو بناحس الحين ؟ انا انا انا ابيك تقوم الحين !!

" تضايق فيصل من موته وكان يشوف انهيار عايشه على اخـوها وقلبه يعوره .. اما عن يوسف طلع من الغرفه منهار من الحقيقه اللي سمعها ! حـس ان مشعل توه متوفي من توه .. ادمعت عيونه على ولده .. كان اهون عنده ان الخدامه هي اللي قتله ولا حسن ولد الجيران اللي قتله "

" بهالحظه دخـل محمد معاه خـلـود بالغرفه .. شافوا عايشه حاطه راسها على جسم حسن وكانت تصيح بحرقه .. استنتجوا بعدها انه مات .. حسن اخوهم الصغير للاسف مات .. استند محمد عالجدار بره الغرفه متمالك نفسه .. ما استحملت خلود الموقف وانهارت تصيح مع عايشه .. من بعيد امينه كانت تناظر محمد باسف .. شافها بالم .. كان يسمع صياح خواته من صوب ومتمالك نفسه من صوب ثاني ويشوف امينه من الصوب الثالث "

***************

" بعد مرور اسبوعين "

" من بعد موت حسن .. واعترافه بالحقيقه الكل عرف انه القاتل وطلعت الخدامه المسكينه من السجن .. وعلى طول سافرت بلادها عشان ما يـتهمونهـا بجريمه ثانيه لـسـمـح الله .. ماتت شيخه من القهر لما عرفت الحقيقه .. تمت ملاك اسبوع بالمستشفى وبعدها طلعت مثل ما هي عميه ما تشوف وما تمشي .. هالشي اثر على دراستهـا ومستقبلهـا .. نفسيتهـا التعبانه منعتها من اكمال دراستهـا حتى لو بحاله خـاصـه .. اما بالنسبه لام محمد من بعد طيحتها هذاك اليوم صادها شلل كامل وصارت ما تحس بشي .. ما اتحس باللي حـوليها .. كانت تنام .. تاكل .. تشرب بلا شعور .. حتى موتت حسن ما عرفت عنها .. كله عبالها انه طايح بالمستشفى .. اما بالنسبه لناصر وبعد سواته هذاك اليوم حلف ابوه عليه انه ينحبس بالبيت شهر عالاقل مقطوع عنه النت عقاب له عشان ما يعيد الغلط مره ثانيه .. يعني من البيت للمدرسه ومن المدرسه للبيت "

قعد ناصر يطق باب داره بقوه : فـتـحـوا الباااب .. شدعوه عاد ما صارت .. لين متى بتم محبوس بالدار ؟ حـتـى النت وقـطـعـتـوه عني ! انتوا ليش جـذي صايرين اشرار ؟

" محد رد عليه بتحذيرات من الوالد " اللي بيرد على نصور او بيعطيه ويـه بعدمه بيدي "

عصب ناصر : ما تردون ها ؟ مالت عليكم من اهل .. اكو اهل يسون بولدهم جـذي ؟ هذول مو اهل سـفـاحـيـن ..

" هم ما ردوا عليه "

***************

شفيك ؟ شكلك متضايق !
تقريبا !
من شنو ؟
من اللي سواه حسن بمشعلو الكيوت !
متأكد يا نواف ؟
نواف : متأكد من شنو ؟
سلطان : من انك متضايق من اللي سواه حسون بمشعل ؟

" هز راسه بضيق " اي "

" ما اقتنع سلطان " ليش ما تقول الصج ! انك متضايق لانه مات وخلاك "

نواف : شدخل الحين ؟
سلطان ( يسال ) : افهم من كلامك ان موته ما تهمك ؟
نواف : الولد مات الله يرحمه .. انا بس متضايق لمشعل لانه مات وبالوقت نفسه منصدم من حسن ! شلون قدر يقتل ياهل ؟

***************

" ببيت عبدالله "

" كان منسدح بالصاله يشوف تليفزيون .. قربت امه منه .. شافها وتضايق .. حس ان اكو شي تبي تقوله له " شوف يا عبدالله .. باجر ان شالله بنروح لبيت بويوسف عشان نخطب لك امينه "

عفس الويه : بهالسرعه يمه ؟ توها ملاك بنتهم مسويه الحادث .. ما يمديهم والله ! خلينا ننتظر شوي ..

امه : صار لها اسبوعين من سوت الحادث .. وبعدين ليش ننتظر اذا البنت بخير وما فيها شي !
عبدالله : شلون ما فيها شي ؟ البنت عمت وما تمشي الحين !
امه : اذا على انها عميه وما تمشي بتظل طول عمرها جـذي .. فماله داعي ننتظر اكثر ..

تذمر عبدالله : شلون الحين يعني ؟ بنخطبها باجـر اكيد ؟ ماكو امل نـأجـل ولو شوي ؟

امه : اي نعم بنخطبها بـاجـر وماكو امل نـأجـل ولو يوم ..

" تضايق عبدالله .. ما كان يبي يخطبها بس شيسوي ؟ ما باليد حيله .. امه الخبيثه كانت تهدده بسالفة " ولد شوارع " مع انه ما يدري انها مجرد كذبه لعينه عشان تمشيه على كيف كيفهـا والمشكله ان عبدالله شخصيته ضعيفه جدام امه "

***************

" عند باب بيت الجيران عايشه كانت واقفه هناك تنتظر الليموزين .. كانت بتقصد الصيدليه عشان تشتري دوا للوالده .. مر يوسف بسيارته يمها وكان توه ياي من شغله .. تضايقت من شافته ولفت ويها عنه "

يوسف : شدعوه عاد لفيتي ويهج ؟ دراكاولا اللي يايج ؟

" ما عطته ويه "

سال يوسف : ok‏ قولي لي شعندج واقفه بالشارع ؟ منتظره احد ؟

" ما ردت عليه "

يوسف : شفيج ما تردين علي ؟ ليكون ليما الحين معصبه من سالفة السياره لما ركبتي معاي ومسكت ايدج ؟

تنرفزت عليه : انت شتبي الحين ؟

ابتسم يوسف : واخيرا تحجيتي ؟ سلامتج مابي شي .. بس قلت لنفسي يمكن محتاجه لمساعده !

لفت عنه بنفسيه : مشكور .. مو محتاجه لمساعده .. وبعدين انت شلون تكلمني ؟ نسيت ان حسن اخوي الله يرحمه هو السبب بموت مشعل ؟

يوسف : لا ما نسيت لكن انتي مالج ذنب باللي سـواه حسن !

" وصل الليموزين بعدها .. ارتاحت نفسية عايشه " واخيرا وصل "

يوسف ( يسال ) : انتي طالبه ليموزين يا عايشه ؟
عايشه : مثل ما تشوف .. عندي مشوار ..
يوسف : عندنا اكثر من ست دريوليه بالبيت وانتي طالبه ليموزين ؟
عايشه : وانا شكو بدريوليتكم ؟ منو انا بالنسبه لكم ؟
يوسف : بصفتج بنت الجيران ومحتاجه لمساعده ..

فتحت باب سياره الليموزين بتركب : قلت لك مو محتاجه لمساعده .. ومساعده منك انت بالذات انا ما ابيهـا ..

" حرك الليموزين بعدها بأمر من عايشه .. تضايق يوسف من ردها " ما يسوى علي هذاك اليوم مسكت ايدها "

***************

" مكالمه هاتفيه "

هلا والله .. هلا بفجر ام عبدالله ..
فجر : هلا فيج يا العنود يا ام يوسف .. شلونج ؟ وشمسويه ؟
العنود : والله الحمدلله .. ماشي الحال .. انتي شلونج ؟
فجر : انا الحمدلله .. بخير .. اسال عنج ..
العنود : سالت عنج العافيه .. تسلمين فديتج ..
فجر : الله يسلمج .. عيل ما سالتيني شحقه انا متصله لج الحين !
العنود : عساه يكون خير ان شالله !
فجر : ان شالله خير .. انا وعبدالله ولدي بنجيكم باجر ان شالله ..

سالت بعدها : عاد ان شالله مو مشغولين ؟

العنود : حياكم الله .. البيت بيتكم يا ام عبدالله .. ابد والله مو مشغولين ..
فجر : الله يحيج .. بس ما سالتيني لشنو ياين ؟
العنود : مهمـا كان السبب حـيـاكـم الله باي وقت ..

ابتسمت فجر : عاد احنا ياين عشان نخطب امينه الغاليه لولدي الوحيد عبدالله بعد ما طلق بنت الفقر اللي ما تستاهله !

استانست العنود : هذي الساعه المباركه والله .. ونعم النسب .. واحـنـا وين بنحصل احسن من عبدالله ؟

***************

شلونج يا خلود ؟ اتمنى انج تكونين بخير .. انا حبيت اقولج اني باجر بخطب امينه بنت بويوسف .. بس هم بظل احـبـج وهالخطبه ما راح تغير فيني شي ..

^^

" طاح الموبايل من ايدها وهي تقرا هالمسج القاتل .. حـبـيـبـهـا عبدالله خـلاص يعني بيخليها وبيخطب ! حاولت تتمالك نفسها عشان ما تصيح "

" بالطقاق اللي يطقه .. بالعنه تلعنه هو مع امينه .. بالطقاق خل يخطبها .. شنو يعني ؟ شنو يعني ؟ اهو اصلا ما يهمني .. بالمره ابد ما يهمني "

^^

" هذا اللي قالته خلود متظاهره بالقوه وبالا مبالاة .. كانت تقسي على نفسها بهالكلام بس شتسوي ؟ ما باليد حيله .. كانت لازم ترضى بالامر الواقع مهما كان قاسي واليم "

مسكت موبايلها وطرشت له : بالعنه !

" تضايق عبدالله وهو يقرا المسج .. معقوله حـبـيـبـتـه خلود تقول له جذي ؟ "

تمسخر بينه وبين نفسه : عيل شكنت تبيها تقولك يا شـيـخ ؟ مبروك يا الغالي .. منك المال ومنها العيال ؟ بعد كل اللي سويته فيها هم طرشت لها مسج اقول لها عن الخطبه ؟ والله اني ما استحي ..

***************

" بعد ما راحت عايشه الصيدليه .. واشترت الدوا لامها .. رجعت بعدها البيت .. دخلت الدار على امها المريضه اللي كانت نايمه عالسرير .. قربت منها عشان تقعدها تعطيها الدوا " يمه حـبـيـبـتـي قومي دقيقه بعطيج الدوا "

" ما ردت امها عليهـا "

همست عايشه : يمه فديتج قومي شويه ..

" هم ما ردت "

" تخرعت عايشه لا يكون صار بامها شي ؟ هزتها من كـتـفـهـا بقوه " يمه قومي .. شفيج سـاكـتـه ما تـرديـن ؟ "

" لكن للاسف امها ساميه ما ردت "

" عايشه بغت تموت .. شفيها امها ما ترد ؟ مسكت ايدها رفعتها لكنها طاحت بلا تفاعل منها .. ماتت عايشه من الخوف .. حطت راسها على صدرها تبي تسمع دقات القلب .. بس ابد ما سمعت ولا نبض .. قامت بسرعه استندت عالطوفه .. كانت مصدومه عيونها متجمده على امها "

صرخت بانهيار : مستحيل ! امي ما ماتت ! امي ما ماتت !!

قربت بعدها من امها تصيح ميته : يمه قومي .. ابوس اريولج يا يمه قومي .. انا انا انا ما ابيج تخلينا .. مالنا غيرج يا يمه .. مالنا غيرج .. عفيه قومي .. عشاني قومي .. لا تموتين الحين .. لا تموتين الحين .. شمعنى انا اللي اشوف مشاهد الموت جدامي ؟ من اسبوعين شفت حسن يموت جدامي والحين انتي !

" كانت منهاره .. شي قاسي انها تقصد الصيدليه عشان تشتري دوا لامها وترد البيت تحصلها ميته ! كانت تصيح بالم كبير .. صوتها كان واصل بالبيت كله .. تخرع محمد وتخرعت معاه خلود .. بسرعه دخلوا دار الوالده مستفهمين شسالفه ؟ "

سال محمد متخرع : شـفـيـج يـا ..

" سكت بعدها ما كمل .. المشهد اللي يشوفه جـدامـه كان كافي من انه يقوله شسالفه .. ما قدر يستحمل وطاح على ركبته يصيح بصمت .. هذي اول مـره تدمع عيون محمد .. وعشان منو ؟ عشان امـه الغاليه .. المسكين انهار .. اما عن خلود قربت من امها تصيح هي الثانيه مو مستوعبه ان امها ماتت " يمه قومي ! لا تمثلين علينا انج ميته يا بلفيت تخرعينا ! ترى الدور ما يصلح لج ! قومي "

" لكن للاسف امها لا كانت تمثل ولا تخرعهم ! امهم بالفعل ماتت "

***************

سالت امينه متعجبه : عبدالله ولد فجر بيي بـاجـر بيخطبني انا ؟

امها : اي نعم ..
امينه : وشالمطلوب مني ؟
امها : انج تتكشخين وتنزلين له بالميلس ..

سالت امينه : واذا ما ابي ؟

عصبت امها : مو على كيفج .. الناس بيون باجر عشان يخطبونج .. عالاقل نزلي وشوفيه يمكن يعجبج ويطلع احسن من ولد الجيران المنتف !

تنهدت امينه : ان شالله يمه .. ما يصير خـاطرج الا طيب ..

See u
" قـصـتـي عـيـال الـعـز "

" الـحـلـقــه 27 "

" بدار ملاك "

" من بعد الحادث وملاك صايره حبيست الدار .. حالتها النفسيه وايد تعيسيه .. شوف وما تشوف " عميه " ومشي ما تمشي " مشلوله " شلون ما تبونها تنهار بعد هذا كله ؟ كانت قاعده على كرسي متحرك .. كانت عميه لكنها تعرف زوايا البيت .. قربت من الباب بتطلع رايحه لدار فيصل .. قربت من داره ودقت عليه الباب "

سال فيصل : منو ؟

انا ملاك ..

سال بنفسيه : اشتبين ؟

تضايقت من نبرته : بغيتك شوي .. ما عليك امر .. ممكن ادخل ؟

فيصل : تفضلي !

" فتحت باب الدار ودخلت .. قربت منه وهي بالكرسي المتحرك "

سالها : شنو ؟ شتبين ؟

نطقت بحزن : ابيك تسامحني يا فيصل ..

فيصل : اسامحج ؟
ملاك : ياليت ..
فيصل ( يسال ) : تقصدين اسامحج عاللي سويتيه ؟

هزت راسها : اي ..

تنهد : اسامحج على شنو ؟ وانتي خـلـيـتـي فيها سماح ؟ انتي من الاساس ليش سويتي جـذي ؟ ليش ما فكرتي مليون مره قبل ما سويتي هالسواة ؟ تبيني الحين اسامحج ؟ بعد ما مات حسن وعميتي وانشليتي ؟

ادمعت عيونها الم : عفيه يا فيصل بسك عاد لا تقسى علي اكثر .. انا ادري اني غلطانه ومليون غلطانه بعد .. لكنه قص علي .. هذا اللي اسمه حسن لعب بعقلي .. انا طلعت انسانه غبيه بس شاسوي ؟ ما عاد ينفع الندم الحين .. ما ابي منك شي غير انك تسامحني ..

" بالرغم من انها عميه ما تشوف الا انه لف ويها عنهـا "

فيصل : واذا ما سامحتج ؟

" تضايقت من هالسؤال .. قربت منه اكثر .. مدت له ايدها تدور ايده ومسكتها "

ملاك ( تترجى ) : عفيه يا فيصل لا تقول جذي .. انا ابيك تسامحني .. انا ندمانه عاللي سويته .. ما تتصور شكثر ندمانه !

سحب ايده : انا مو متحسف عالبطبطه اللي تكنسلت .. باللعنه .. اقدر اشتري من بدل البطبطه عشره لو ابي .. لكني متحسف عليج انتي .. ليش سويتي جذي ؟ شلون وثقتي بشخص اول مره تكلمينه ؟ هذا اللي انا مستغربه !

ملاك : قص علي يا فيصل .. هالحسن الخسيس قص علي !
فيصل : الانسان ممكن يكون غبي بس مو لهدرجه يا ملاك .. مو لهدرجه ..
ملاك : ما تتصور شكثر لعنت هالغباء اللي فيني .. عشان هالسبب انا ابيك تسامحني ..

" مسكت ايده مره ثانيه " عفيه يا فيصل سامحني .. ابوس ايدك ياخوي سامحني "

" تنهد بضيق " المسامح الله "

سالته : افهم من كلامك انك مسامحني ؟

فيصل : اذا الله سبحانه وتعالى يسامح منو اكون انا عشان ما اسامحج ؟

" استانست ملاك من رده .. حست انها ابتدت من يديد .. كانت وايد متعلقه بفيصل وتحبه .. هو اقرب اخوانها لقلبها .. مسامحته كانت وايد تهمها اكثر من اي شخص ثاني "

ابتسمت له بامل : فديتك يا فيصل .. يا اطيب اخو بهالدنيا ..

***************

" بدار يوسف "

" يوسف كان قاعد بالكرسي يقرا اخبار اليوم بالجريده .. اما عن شيخه كانت واقفه جدامه تتحلطم " يعني انا راسي بينفجر ابي انام .. ممكن تسكر الليت ؟ "

" رد ببرود وعيونه عالجريده " ما اقدر .. مثل ما تشوفين قاعد اقرا الجريده "

" عصبت عليه " وهالجريده ما تقدر تقراها الا بالدار ؟ "

" رفع راسه شافها " انتي شفيج متسببه ؟ شكلج ناويه على هوشه ؟ "

" صـرخـت " انا مو ناويه على شي .. انا بس ابي انام .. راسي بينفجر "

تمسخر : غصبا عنه راسج المسكين بينفجر من العصبيه والصراخ اللي اعتقد ان مالهم لزمه ..

" تنرفزت عليه .. قربت منه .. مدت ايدها سحبت الجريده من ايده .. شقتها .. رمتها بالزباله بعدها .. عصب يوسف من هالتصرف "

مسك اعصابه على كثر ما يقدر : انتي شفيج ؟ استخفيتي ؟ ليش سويتي جذي ؟

لفت عنه بلا مبالاه : انت اللي يبته لنفسك .. من البدايه وانا اقولك ابي انام بس انت ناحستني ..

يوسف : والله انتي اللي متسببه من البدايه .. ما كنتي بترتاحين الا اذا تهاوشنا ..

سالته : انا ؟

تمسخر : لا انا ..

عصبت عليه : مو كانك قاعد تتمسخر ؟

يوسف : تقريبا !

" عصبت عليه اكثر .. توها تبي ترد لكنها حست بضباب يمر من جدام عيونها .. حست بالدوار وجسمها مهدود حـيـلـه .. ما استحملت وكانت بتطيح .. انتبه لها يوسف وبسرعه مسكها بيدينه من خـصـرهـا "

تخرع عليها : حـبـيـبـتـي شفيج ؟

" ما ردت عليه "

" رفع راسها يسال " شيخه شفيج ؟ ليش ما تردين علي ؟ "

" ضربته بيده ابتعدت عنه " لا تلمسني "

تعجب : ما المسج ؟

شيخه : مثل ما سمعت ..

مسك ايدها معاند : انا ريلج .. المسج وقت ما احـب .. فـاهـمـه ؟

سحبت ايدها معصبه : لا مو فاهمه .. مو بالغصب اهو !

" فجاه طاحت مره ثانيه وهم مسكها .. تخرع من جـديد " انتي شفيج ؟ شتحسين فيه ؟ "

" ابتعدت عنه " قلت لك لا تـلـمـسـنـي .. مجرد دوخـه ياتني "

" اسـتـفـهـم " دوخـه ؟ " سال بعدها مستانس " ليكون حـامـل ؟ "

شيخه ( متخرعه ) : مـسـتـحـيـل .. الله لا يقول ان شاللـه ..

استغرب متسائل : ليش ؟

شيخه : عشان يطلع لي مـعـاق مره ثانيه ؟

" عصب يوسف من تفكيرها " استغفر الله يا ربي على تفكيرج المتخلف ! "

" عصبت عليه " الحين انا متخلفه يا يوسفو ؟ "

يوسف : والله اللي بيسمع كلامج غصب عنه بيقول انج متخلفه !

" حست انها لو ما اسكتت عنه بتصير مذبحه زوجيه من بينهم وبيطلقها بالحال .. قربت من سويج اليت سكرته " شوف يا يوسف انا راسي بينفجر وبنام .. ولو سمحت لا تفتح اليت "

" ناحس يوسف وفتح اليت " عاد انا رايق الحين .. ما ابي انام "

" تنرفزت عليه وسكرت اليت مره ثانيه " اعتقد اني قلت لك ابي انام "

فتح اليت معاند : ما تفهمين انتي ؟ قلت لج ما ابي انام ..

عصبت وسكرت اليت : وانا شعلي منك ؟ ما تبي تنام بكيفك .. بس انا ابي انام !

" فتح اليت " شبيصير فيج يعني اذا نمتي واليت مفتوح ؟ "

" سكرته " ما اقدر انام والنور بالدار وانت عارف هالشي "

فتحه : عاد هذي مشكلتج .. الدار مو دارج بنفسج ..

سكرته : ولا هي بدارك بنفسك !

" الاثنين كانوا يناحسون بعض مثل اليهال .. شيخه تسكر اليت .. يوسف يفتحه .. 22 مره تسكر وانفتح ورا بعض .. ليما انفجر وتسكرت الكهربا بالبيت كله "

" طلت امينه من الدري مستفهمه " شسالفه ؟ شلون انقطعت الكهربا ؟ شصار ؟ "

" صرخت نوال ميته من الخوف وهي تحت الشور بالحمام " الحقواا علي .. عميت من الشامبو ! "

" طلعت ساره بشويش من دارها " ابيه .. ما اشوف شي .. ظلمه .. شسالفه ؟ "

" استانس نواف وقعد يناقز " ياااي .. وناسه .. ياليته سلطون ببيتنا عشان نلعب لعبة الخوف .. يا بلفيت اني خايف وهو يحميني من الظلمه "

" استغل ناصر الفـرصـه عشان يطلعونه من الحبسـه " الحقوا علي ! ليت داري احـتـرق "

" ملاك كانت ليما الحين بدار فيصل .. استفهمت شنو سبب هالاصوات اللي تسمعها بره ؟ رد فـيـصـل عليهـا " سلامتج .. بس الـكـهـربـا انقطعت وما نشوف شي .. ظـلـمـه "

ملاك ( بضيق ) : انا طول عمري شكلها الكهربا بتم مقطوعه عندي ..
فيصل : انتي غلطتي يا ملاك ولازم تتحملين نتيجة غلطج .. وهذا هو نـصـيـبـج بالدنيا !

" نزلت راسهـا بضيق " معاك حق "

***************

" بدار يوسف "

" التفت يوسف لشيخه معصب " شفتي شصار ؟ احترقت الكهربا بسبتج "

" استانست شيخه " هذا هو احسن حل عشان انام الحين وانا متاكده انك ما بتقدر تفتح اليت "

" انبطت جـبـد يوسف وما حـب يكون مهزوم جـدامها .. قام من الكرسي .. قرب من الكبت .. فتحه .. طلع البجلي الكبير .. قرب من السرير .. فتح النور بعيون شيخه معاند "

قامت من السرير امفاوره : انت ليش تسوي فيني جذي ؟ شفيك متسبب ؟ ليش ما اتخليني انـ ..

" سكتت فجاه "

" ما اقدرت تكمل .. حست بالدوار مره ثانيه .. هالمره طاحت من طولها لان يوسف ما لحق عليها عشان يمسكها "

صرخ متروع : شيخه حبيبتي شفيج ! شصاير فيج ؟

***************

" ببيت الجيران "

" كانت قاعده .. لاصقه بجثة امها .. لا هي راضيه تتحرك ولا هي راضيه يشلونها عنها .. كانت منهاره .. ما بقى بعيونها دموع .. انتفخ ويهها من كثرة البجي .. ما كانت مصدقه ان امها الغاليه ماتت وبالوقت نفسه ما كانت مقتنعه وما تبي تصدق "

سحبها محمد من ايدها : عايشه .. خلاص عاد .. اذكري ربج .. هذا هو يومها ..

" سالت بنهيار مو مستوعبه " قول لي يا محمد شاللي قاعد يصير الحين ؟ هل امي بالفعل ماتت ؟ "

" رد بالم " اي يا عايشه .. الغاليه خلاص ماتت .. الله يرحمها ويسكنها فسيج جناته ان شالله "

صرخت بقهر : كله من حسون هو السبب .. هو اللي موتها .. من اسمعت خبر طيحته بالمستشفى تعبت علينا ليما ماتت !

محمد : اذكري ربج يا عايشه .. بلا هالكلام اللي ماله معنى .. حسن الله يرحمه ماله دخل بالموته .. الله كاتب هالشي وهذا هو يومها ..

عايشه : ادري .. ادري ان الله كاتب هالشي لكن لكن هم لحسن ايد بموتتها ! اهو لو ما ركب البطـ

قاطعها : لا تقولين لو .. كلمة " لو " هذي انا ما احبها لانها ما بتغير شي .. اللي صار صار وانتهى .. وعمر الزمن ما رجع لورا ..

" سكتت بعدها منزله راسها .. اما عن خلود كانت ساكته .. تسمع الحوار بصمت حزين .. كانت تماما مثل عايشه .. قلبها كان متالم على موتت الوالده .. لكن الفرق اللي كان من بينهم ان خلود تقتنع بالواقع بسرعه بعكس عايشه "

***************

" مجددا ببيت بويوسف "

" 4 من العمال كانوا يصلحون الكهربا .. بالوقت هذا الكل كان ماسك بجلي بيده الا نواف هو الوحـيـد اللي ماسك شمعه " يا بلفيت جـو رومانسي " قـال نواف لـنـفـسـه " للاسف .. ما ناقـصـنـي بهالـجـو غير سـلـطـون "

***************

" بدار يوسف "

" بعد ما طاحت شيخه نومها يوسف عالسرير .. هي اغمى عليها لثانيه لكنها ما فقدت الوعي بالكامل .. كانت فاتحه عيونها تشوف يوسف "

مسح بيده على راسها : شلونج الحين ؟ ان شالله بخير ؟

هزت راسها : اي " يعني بخير "

سالها : شاللي حسيتيه يا شيخه ؟ شنو سبب هالدوخات هذي ؟

شيخه : ما ادري ..
يوسف : انتي متاكده انج مو حامل ؟
شيخه : هم ما ادري ..
يوسف : عيل قولي لي من متى وانتي تحسين بالـ

قاطعته متنرفزه : انت شفيك قاعد تحقق معاي ؟ يا بلفيت مسوي نفسك طبيب شاطر ..

يوسف : سلامتج حـبـيـبـتـي .. كل هذا من خوفي عليج لا اكثر ..

" ما علقت "

سال يوسف : شرايج يشوفج طبيب ؟

شيخه : ما يحتاي ..
يوسف : بس انا اشوف ان يحتاي ..

بدا المناحس : عاد انا قلت ما يحتاي !

يوسف : بس انا قلت انه يحتا ...

" سكت فجاه "

" سكت لما شاف ان اليتات اشتغلت بالدار "

" عفست شيخه الوي " عفيه يوسف لا تناحسني الحين وتحرق اليتات مره ثانيه .. انا ابي انام "

" ابتسم لها " ان شالله .. واذا على مساعه انا كنت اتغشمر "

" ما ابتسمت له .. غمضت عيونها بعدها تحاول تـنـام "

See u

" قـصـتـي عـيـال الـعـز "

" الـحـلـقــه 28 "

" عالساعه 9 الصبح طلع محمد مع 2 من ربعه رايحين للمقبره عشان يدفنون امه .. عايشه كانت حابسه نفسها بالدار تصيح بالم .. من امس ودموعها ما وقفت .. اما بالنسبه لخلود تمالكت نفسها بالحسره .. كانت قاعده بالصاله تدعي لامها بالرحمه "

***************

" ببيت بويوسف "

" بدار يوسف .. شيخه كانت نايمه عالسرير .. فتحت عيونها .. التفتت ليسارها ما شافت يوسف .. استنتجت انه بالشغل .. قامت بعدها من السرير .. واقل من 5 ثواني حست بسواد جدامها .. كانت بطيح لكنها امسكت الطوفه "

" سالت نفسها مستغرببه " انا شفيني ؟ شنو سبب هالدوخات اللي بالدقيقه تيني ؟ " استنتجت بعدها " ليكون اطلع حامل مثل ما قال يوسف ؟ "

" كانت خايفه من انها تكون حامل .. من بعد ما يابت مشعل المعاق وهي متعقده من اليهال "

شيخه : ماكو غير اني اروح للمستشفى احلل واشوف .. هل انا بالفعل حامل ؟

***************

" بمدرسة ساره "

" كانت قاعده بالصف وترسم عالطاوله مجموعة من الورود باندماج .. رفيجتها لطيفه خربت اندماجها " سارو .. سمعتي اخر الاخبار ؟ "

التفتت ساره تسال : اللي اهي ؟

لطيفه : المدرسه بتسوي مسابقه للرسم .. عدد المشتركات بيكون محدد .. 30 طالبه بس .. والفايز بالمركز الاول بيفوز بجائزه نقديه قيمتها 5000 ريال .. انا عن نفسي سجلت اسمي ..

قامت ساره من الكرسي مستانسه : احلى خبر واحلى مسابقه ..

سالت لطيفه : افهم من كلامج انج بتشتركين ؟

ساره ( بحماس ) : اكيد ..

عفست لطيفه الوي : ليش بتشاركين ؟ اعتقد انج مو محتاجه للجائزه ..

ساره : ومنو قال لج انتي بشارك عشان الجائزه النقديه ؟ انا بشارك لنفسي لاني اعشق شي اسمه رسم .. اما بالنسبه للفلوس ما اتهمني ..
لطيفه : بس انا ما ابيج تشاركين !

تعجبت : ليش ان شالله ؟ المسابقه مو بس لج .. اعتقد انها للكل ..

لطيفه : المسابقه الـ 30 طالبه بس .. وان شالله ما تلحقين ويسكرون التسجيل ..
ساره ( باستغراب ) : انتي شفيج ؟ ليش ما تبيني اشارك ؟
لطيفه : الصراحه خايفه تفوزين علي ! للاسف رسمج عجيب !

ضحكت ساره : الحين خليتي كل البنات المشتركات بالمسابقه وحطيتي عيونج علي انا ؟

لطيفه : انا اشوفج رسامه عالميه ..
ساره : مو لهدرجه عاد .. انتي وايد تبالغين ..
لطيفه : ما ابالغ .. هذي الحقيقه ..
ساره ( بابتسامه ) : ما دام على قولتج اني رسامه عالميه .. اعتقد ان حرام تفوتني مسابقه مثل هذي ..

قربت بعدها من باب الصف : وعشان هالسبب لازم اسجل اسمي الحين قبل ما يفوتني التسجيل ..

" طلعت بعدها عشان تسجل اسمها .. انبطت جبد لطيفه " مالت علي ! انا ليش قلت لهـا ؟ ان شالله العدد اكتمل عشان ما تشارك "

***************

" بالمستشفى "

" قامت شيخه من الكرسي منصعقه ومصدومه من نتيجة التحليل "

سالت الطبيب وعيونها متجمده : انته .. انته .. انته متاكد يا دكتور ؟

رد باسف : للاسف اي ..

صرخت مو مستوعبه : من متى ؟ من متى وهو بجسمي ؟ من متى ؟

الطبيب : من 4 شهور تقريبا .. المصيبه ان حالتج تعتبر متاخره .. هذا معناته انج لازم تتنومين عندنا بالمستشفى عشان نبدا بالعلاج من الحين ..

انهارت شيخه : سرطان بـالـدم ؟ من شنو ؟ وشمعنى انا ؟ وليش ؟

الطبيب : استهدي بالله .. خلي ايمانج بالله قوي ..

ما استحملت : بس شلون ؟ انا ابي اعرف شلون ياني هالخبيث ؟ شلون ؟

" فجاه مثل كل مره حست بسواد يمر من جدامها وما لقت شي تستند عليه وطاحت عالارض بمكتب الطبيب "

***************

" ببيت بويوسف "

سالت ام يوسف امينه : مستعده للخطبه ؟

امينه : تو الناس ليما ايون ..
امها : انا اقصد مستعده لليوم ؟
امينه : تقريبا ..
امها ( تسال ) : شلون يعني تقريبا ؟

تنهدت : اي مستعده ..

" كانت متضايقه من هالخطبه .. ما تبيها اتم .. متسائله بقلبها " شلون بتكون شخصية هالعبدالله ؟ "

***************

" مجددا بالمستشفى "

" بعد طيحتها بالارض انقلوها لغرفه خـاصـة .. كانت منسدحه عالسرير .. التفتت يمين ويسار وما شافت احد يمها .. حست بالخوف .. مسكت موبايلها وبسرعه اتصلت ليوسف "

" يوسف كان بالشغل .. شاف رقم شيخه ورد "

يوسف : هلا ..

" صرخت شيخه تصيح " الحق علي يا يوسف ! الحق علي "

" تخرع " شنو ؟ شفيج ؟ شسالفه ؟ "

***************

" مجددا بالمدرسه "

دخلت ساره الصف مستانسه : كانوا 24 طالبه مسجلين للمسابقه .. سجلت انا وصرنا 25 .. المسابقه بتبدا بعد اسبوع وبتنتهدي بعد اسبوعين .. شروط المسابقه نرسم اي شي بشرط يكون من رسمنا ..

تضايقت لطيفه : ان شالله ما تـفـوزيـن ..

ساره ( تسال ) : انتي ليش حسوده جذي ؟
لطيفه : السالفه مو سالفة حسد ..
ساره : بس من كلامج امبين انه حسد !

" سكتت لطيفه .. ما علقت .. اما عن ساره تجاهلتها تماما .. يعني " حـسـدج هذا ما يـهـمـنـي "

***************

مـسـتحـيـل .. مستحيل .. مستحيل .. شنو هاللي سـمـعـتـه من شوي ؟ هل انا بـحـقـيـقـه ام مجرد خـيـال ؟ هل هذا معناته ان شيخه حـبـيـبـتـي بـتـمـوت ؟ مـسـتـحـيـل .. هذا كـابـوس .. انا قاعد اعيش بكابوس اسـود ..

تمسخر بعدها على نفسه : ليش اهو من الاساس في كابوس ابـيـض ؟

^^

" هذا اللي قاله يوسف بضيق وهو بالسياره طالع من شغله رايح لشيخه بالمستشفى .. طول الطريج وهو يفكر مو مستوعب ان شيخه فيها الخبيث ! لما وصل بسرعه دخـل وسال عن غرفتها .. دخـل عليهـا .. كانت منسدحه .. شافته وبسرعه قامت من السرير .. قربت منه ولمته تصيح "

شيخه : شفت شطلع معاي يا يوسف ؟ ما اقدر استوعب اللي سمعته من الطبيب .. ياليتني طلعت حامل وما سمعت اللي سمعته ..

رد بالم وهو يلمها : ان شالله ما فيج الا الخير يا الغاليه .. انتي بس قولي امين ..

شيخه ( بانهيار ) : بس شـلـون ؟ ما تقول لي شـلـون يا يوسف شلون بتخلص من هالخبيث اللي بجسمي ؟
يوسف : خـلـي ايمانج بالله قوي وان شالله كل شي بيكون تمام ..

" سكتت تصيح "

" مسح دموعها " الله سبحانه يختبر المؤمن وانا ما ابيج تفشلين بهالاخـتـبـار "

" ما فهمت " انت انت شتقصد ؟ "

يوسف : الاختبار الاول كان ولدنا مشعل اللي استنكرتيه من البدايه لانه معاق .. اما الاختبار الثاني كانت موته لما ندمتي ليش انه مات .. والثالث هو المرض اللعين اللي فيج .. لكن للاسف انتي فشلتي بالاول والثاني بس عفيه يا شيخه قوي ايمانج بالله عشان ما تفشلين بالثالث ..

تمت تصيح بلا توقف : ما اقدر يا يوسف من انـي اقنع نفسي اني بخير وانا بأي لحظه ممكن اموت ولاسيما ان حالتي متأخره !

يوسف : انا ما قلت لج اقنعي نفسج انج بخير .. انا ابيج تعيشين حياتج .. وبعدين لا تنسين ان الاعمار بيد الله ..
شيخه : ادري .. لكن شنو بيكون شعورك لما يقولون لك انك بتموت قريب بسبب مرض لعين ماله علاج موليا ؟
يوسف : قلت لج الاعمار بيد الله .. ومن يدري يمكن تتعافين !

تنهدت شيخه : انت ليش ما تبي تفهمني يا يوسف ؟

مسك ايدها يحاول يبتسم : انا فاهمج بس بقولج ان مهما كان المرض اللي فيج لعين هم الاعمار بيد الله ..

" حطت راسها على كتفه امسلمه امرها لله .. يوسف كان متمالك نفسه .. كان يتظاهر بالشجاعه بمثل هالمواقف عشان ما ينهار وتنهار معاه "

***************

" ببيت بويوسف "

" عالساعه 4 العصر .. بعد ما انتشر خبر مرض شيخه بالبيت كله .. امينه .. ساره .. نواف وام يوسف كانوا مجتمعين بالصاله "

امينه ( باسف ) : مسكينه شيخه .. ما تستاهل اللي ياها ..

سال نواف : يعني شلون الحين ؟ شيخه بتموت ؟

التفتت له امينه معصبه : شنو هالكلام السخيف يا نوافو ؟

نواف : ليش ؟ هي مو فيها المرض اللي اسمه اللي اسمه .. امممم اللي اسمه ..

" سكت بعدها يتذكر .. نسى اسمه .. كملت ساره عنه " خبيث .. اسمه خبيث .. بس ان شالله بتتعافى منه .. انت بس قول ان شالله "

" بعدها "

التفتت امينه لامها تسال : خبر مرض شيخه ما راح يغير شي من موعد اليوم يا يمه ؟

ام يوسف : لا طبعا ما راح يتغير شي .. اهي مريضه ما ماتت ! انتي اجهزي بس وانزلي لهم بالوقت المحدد ..

" امينه كانت تتوقع ان خبر مرض شيخه التعيس ممكن يأجل الخطبه شوي .. بس للاسف ما تغير شي .. بالنسبه لناصر ليما الحين محبوس بداره .. ما انتهت مدت عقابه .. كان متملل من قلب .. ما عنده شي يسويه .. كان بيطلع من الدار باي وسيله "

قرب من الباب يمثل انه يصيح : حرام عليكم يا مجرمين .. خلوني اطلع ولو لثانيه .. ابي اتطمن على شيخه مرت اخوي .. ما تتصورون شكثر قلبي منكسر عليها ..

" محد عبره بكلمه "

انبطت جبده : ما تردون ؟

" هم محد رد عليه "

" عصب ناصر وانبطت جبده بزياده .. قعد يفكر بطريقه للهروب من الدار .. قرب من دريشة داره .. فتحها .. طل تحت بـالـحـوش "

ناصر : اممم .. المسافه بين الدار والحوش مو وايد بعيده .. بس المشكله اني بالطابق 2 لو نطيت الحين اكيد بتكسر !

" تمالك الشجاعه بعدها و وقف على حافة الدريشه وهو ياخذ نفس عميق "

ناصر : ما باليد حيله لازم انط .. لاني لو تميت دقيقه ثانيه بالدار بستخف !

3
2
1

" انـطـلـق "

" نـط بعدها بالحوش " عباله سـوبـرمـان "

" فجاه "

" سمعت امينه وامها صوت صـرخـه يايه من برا ! تخرعوا شسالفه ؟ طلعوا للحوش مستفهمين شصاير ؟ هذا نويصر المينون ناط من داره على اساس انه بيشرد ! بس مالت عليه انكسرت ريوله وما قدر يشرد .. زاد الطين بله "

***************

" بالمستشفى "

" بدار الطبيب .. يوسف كان يكلمه عشان يتطمن على حـال شيخه .. رد الطبيب باسى " اسف .. بس لازم تتم عندنا بالمستشفى عشان نبدا بالعلاج فيهـا من اليوم "

سال يوسف بضيق : والعلاج هذا منه فايده يا دكتور ؟

الطبيب : ان شالله ..
يوسف ( يتطمن ) : يعني في امل ولو 1 % من انها تعيش ؟
الطبيب :اللـه كريم ان شـالله ..

ارتاحت نفسية يوسف : اكيد يا دكتور ؟

الطبيب : كل اللي اقدر اقوله لك الحين تحلى بالايمان .. الاعمار بيد اللـه ..

See u

" قـصـتـي عـيـال الـعـز "

" الـحـلـقــه 29 "

" دقت الساعه 7 بالليل "

" فجر مع ولدها عبدالله كانوا بالميلس ببيت بويوسف عشان الخطبه .. ابتسمت ام يوسف " هذي الساعه المباركه والله .. عبدالله خوش ريال وما يتفوت "

ام عبدالله ( بابتسامه ) : تسلمين يا ام يوسف .. عاد ان شالله البنت تكون موافقه ..
ام يوسف : ومنو الغبيه اللي بترفض ريال مثل عبدالله ؟

" ام عبدالله كانت مستانسه من هالكلام .. اما بالنسبه لعبدالله كان متضايق يسال نفسه بقلبه " يا ترى لو عرفتي اني ولد شوارع يا ام يوسف هم بتمدحيني ؟ ما اعتقد "

" بعدها "

" سالت ام عبدالله " عيل وينها امينه ؟ ما شفناها ؟ "

" قامت ام يوسف من الكرسي " دقايق بس .. الحين بناديها "

***************

" بدار ناصر "

" بعد الطيحه انكسرت ريوله وتجبست .. تعبت نفسيته لانه بينحبس بالدار مره ثانيه .. عقاب ثاني له على تهوره المتخلف .. هو رمى نفسه من الدريشه عشان يطلع لكنه زاد الامر تعقيدا "

" ساره + نوال كانوا معاه بالدار " يا بلفيت يواسونه "

ضحكت ساره على سواته : في احد قالك قبل هالمره انك مينون ؟ عيل اكو شخص يقط نفسه من دريشه داره ؟ شكنت ناوي تسوي ؟ تنتحر ؟

رد بنفسيه : كـيـفـي ..

" نوال كانت واقفه عند باب الدار .. خايفه تقرب من نصوير .. عبالها بتتعاده منه Lol .. التفتت لها ساره تسال " شتسوين عندج هناك ؟ ما تقربين يمنا .. تعالي "

نوال ( بخوف ) : بس نويصر ريوله مكسوره !
ساره : شنو يعني ؟

" فجاه "

ضحك ناصر : شكلها الظاهر تخاف من اني اعاديها !

تعجبت ساره : شدعوه ؟ مجرد كسر بالريول .. ما يعادي .. انتي هبله ؟ او تستهبلين ؟

نوال ( تسال تطمن ) : لو دخلت اكيد ما بتكسر مثله ؟
ساره : نوال او مثل ما تناديج امينه انسه وسواس .. خلي عنج الوسواس هذا وتعالي .. ما بيصير فيج شي ..
نوال ( بتردد ) : ok

" قربت بعدها منه بخطوات خفيفه .. كانت تتصبب عرق من الخوف .. شافها ناصر متعجب " شدعوه ؟ ترى انا مو جرثومه عشان تخافين مني هالشكل "

ضحكت ساره عليها : الحمدلله والشكر .. انا شفت ناس يوسوسون بس مثلج ابد ما شفت !!

***************

" بالميلس "

" دخلت امينه بكامل زينتها .. انبهرت ام عبدالله بكشختها .. رفع عبدالله راسه .. شافها لثانيه .. ارتبك وبسرعه نزلراسه "

" ابتسمت ام عبدالله " هلا والله بالزين كله .. بامينه بنت يوسف "

" ابتسمت امينه بخجل " تسلمين يا خالتي .. هلا فيج "

" قعدت بعدها عالكرسي امجابله كرسي عبدالله .. طول الوقت كانت ساكته .. تسمع الحديث اللي يدور بين الامهات بخصوص الخطبه .. كانت تسمع الحوار بصمت .. نفس الشي بالنسبه لعبدالله كان ساكت .. ما علق بشي .. بالدقيقه يشوف ساعته " متى بفتك من هالبلوى ؟ "

" بعدها "

شاف عبدالله امينه بطرف عينه .. قالت بقلبه : امبين من ملامحها انها بنت طيبه .. بس شكلها يقول انها ما تبيني ويمكن تكون مستحيه ..

شافته امينه بطرف عينها .. قالت بقلبهـا : امبين من ملامحه انه ريال طيب .. بس شكله يقول انه ما يبيني او يمكن يكون مستحي ..

التفتت ام يوسف لام عبدالله بابتسامه : عيل شرايج يا فجر نطلع ونخليهم شويه ؟

تخرعت امينه : شنو ؟

نطق عبدالله : ما يحتاي !

" شافت ام يوسف بنتها امينه " شفيج متخرعه ؟ من الضروري انج تقعدين تسولفين معاه شويه بوقت الخطبه عشان تتعرفون على طبايع بعض اكثر " التفتت بعدها لعبدالله تسال " او شرايك يا عبدالله ؟ "

ارتبك عبدالله : ها ! اي .. اكـيـد ..

عفست امينه الوي .. قالت بقلبها : يا العيار .. توك من شوي بس قلت ما يحتاي !

***************

" بالمستشفى "

" يوسف كان منزل راسه على ركبة شيخه بحزن .. وهي كانت نايمه عالسرير "

مسك ايدها بالم : بعد كل اللي صار بينا يا شيخه هم احبج مثل قبل واكثر .. ياليت لو تقومين بالسلامه عشان نرد مثل قبل واحسن بلا مشاكل وعوار راس ..

باسها بعدها على خدها : انا احـبـج .. احـبـج يا شيخه .. والله العظيم احـبـج ..

" سكت شوي "

دمعت عينه : ما ابيج تموتين .. عفيه لا تخليني وتموتين الحين .. انا من لـي بالدنيا غيرج ؟

" فجاه "

" فتحت له عيونها بالم " لو خليتك ما بتكون بنفسك .. اكيد بتكون معاك عايشه بنت الجيران "

" انصدم من كلامها " شيخه انتي شقاعده تقولين ؟ شنو هالحجي السخيف اللي تقولينه ؟ "

***************

" مجددا ببيت بويوسف "

" بالميلس "

" بعد ما طلعت ام يوسف وام عبدالله من الميلس تمت امينه بنفسها مع عبدالله .. امينه كانت ساكته .. نفس الشي بالنسبه لعبدالله .. هالاثنين كانوا متخربطين ما يعرفون شيقولون "

التفت عبدالله لامينه : ليش ساكته ؟

كانت منزله راسها : شتبيي اقول ؟

عبدالله : اي شي ..
امينه ( تسال ) : مثل شنو ؟
عبدالله : طـمـوحـج مثلا ..

ما فهمت : طـمـوحـي ؟

هز راسه : اي ..

امينه : شتقصد بطموحـي ؟
عبدالله : اقصد مخططاتج للمستقبل ..
امينه : مثل ما تشوف .. درست .. تخرجت واكاهو الحين اشتغلت ..

سالها : وين تشتغلين ؟

امينه : بالمعاشات والتقاعد ..
عبدالله : ان شالله مرتاحه هناك ؟
امينه : الحمدلله ..

" سكت شويه "

تنهد بعدها يسال : ما سالتج .. انتي عندج خـبـر اني كنت متزوج قبل وطلقت ؟

انصدمت من هاللي سمعته : شـنـو !

***************

" مجددا بالمستشفى "

حطت شيخه عيونها بعيون يوسف : انا اعني كل الكلام اللي قلته لك من توه .. لما اموت انا .. انت ما بتكون بنفسك .. معاك عايشه .. انا ادري انك تستلطفها شويه مثل ما هي امبين عليهـا انهـا تحبك !

شافها يوسف مستنكر : شيخه .. انتي اكيد استخفيتي ؟

شيخه ( بجديه ) : انا ما استخفيت .. انا من صجي اكلمك الحين !

" استنكر يوسف هالشي " بس كلامج هذا ماله معنى "

" سالته " يعني الحين تبي تقنعني انك ما تستلطفها بالمره ؟ "

يوسف ( يبرر ) : عايشه مجرد بنت الجيران .. لا اقل ولا اكثر ..
شيخه : وبنت الجيران ما يحبونها ؟
يوسف : امبله يحبونها بس مو بحالة اذا الشخص كان متزوج ويحب مـرته ..
شيخه : من يدري ؟ يمكن هالشخص المتزوج يخون مرته !

" حس يوسف ان شيخه تقصده " ومنو هالحيوان اللي بيخون مرته ؟ "

" نطقت بوقـاحـه " انت "

انصدم : انـا ؟

شيخه : اي انت ..

قام من الكرسي معصب : وانا شسويت لج الحين عشان تقولين عني خـايـن ؟ شنو الشي اللي ارتكبته عشان تتهميني بالخيانه ؟

لفت عنه : عايشه بنت الجيران !

تنرفز يوسف : هم ردينا على عايشه بنت الجيران ؟ احلف لج بشنو اني ما ..

" قاطـعـتـه " مو لازم تحلف .. انا مـصـدقـتـك يا يوسف "

" تعجب " ما دامج مصدقتني ليش عيل مسويه سالفه ؟ "

ادمعت عيونها : لان امبين من نظراتها انها تحبك .. ومن يدري لو مت انا شبيصير بينك وبينهـا ؟ انا ليما الحين ما اقدر انسى يوم ركبتهـا معاك بالفراري !

تنهد بضيق : ما بيصير شي ان شالله .. اما اذا على يوم اني ركبتهـا معاي بالفراري هالشي صار وانتهـى .. وبعدين انا ما ابيج تفكرين بمثل هالامور .. كل اللي ابيج تركزين عليه الحين هو صحتج ..

" دمعت عيونها مره ثانيه بصمت .. مسح يوسف دمعتها " اذا انا غالي عليج وتحبيني ما ابي اشوف هالدمعه تنزل من عيونج مره ثانيه "

***************

" امينه كانت مصدومه من اللي اسمعته من عبدالله .. محد قالها انه كان متزوج من قبل وطلق مرته .. شاف عبدالله صدمتها بعيونها .. سال بعدها " تضايقتي من هالخبر ؟ "

امينه : ما تضايقت بس انصدمت لان امي ما قالت لي !
عبدالله : وهالصدمه بتغير شي من الخطبه ؟

" تعجبت من سؤاله " ليش تسال ؟ ليكون مغصوب علي وانا ما ادري "

" ابتسم ببرود " سلامتج "

امينه : عيل ليش تسال ؟
عبدالله : مجرد سؤال حبيت اساله وانسال ..

" سكتت تفكر "

شافها عبدالله مستفهم : شفيج سكتي ؟

امينه : كنت افكر ..
عبدالله : بشنو ؟
امينه : ليش طلقت مرتك ؟

***************

" بدار ساره "

" دخلت دارها تفكر بشي ترسمه للمسابقه .. كانت تفكر بشي مميز عشان تفوز " دمعة طفل .. ليش ما ارسم طفل يصيح ؟ واسمي الرسمه دمعة طفل .. احسها بتطلع nice "

" مسكت بعدها اللوحه حطتها بـالمثبت .. طلعت فـراشـي الرسم كلها وخطت باللوحة ترسم بستمتاع كبير "

***************

" كان متوهق ما قدر يرد عليها .. ابد ما توقع ان امينه ممكن تساله هالسؤال " ليش طلقت مرتك ؟ " تخربط .. ما عرف شيقول ! يعني مو معقوله بيقولها السبب الوالده "

امينه ( تسال ) : ليش ما ترد ؟ السؤال ضايقك ؟

رقع السالفه : ابد .. بس مثل ما انتي عارفه ان كل 2 تصير من بينهم مشاكل .. مشاكلنا ما كان لها حل غير الطلاق .. بختصار انا وخلود ما كنا متفاهمين !

" استفهمت امينه " اسمها خلود ؟ "

" هز راسه " اي .. هي نفسها خلود بنت جيرانكم لو كنتي تعرفينهـا "

انصدمت : بيت بو محمد ؟ انت كنت متزوج خلود اخت محمد ؟

استغرب صدمتها : اي .. بس شفيج منصدمه ؟

قامت من الكرسي : سلامتك .. ماكو شي .. على العموم انا بنادي امي وامك الحين .. اعتقد ان المده اللي قعدتها معاك بالسوالف كانت كافيه مما خلتني اكتشف عنك بعض الاشيا ..

سال عبدالله : شلون عالخطبه الحين ؟ بتوافقين ؟

فتحت باب الميلس بتطلع : اسبوعين .. عطني مهله اسبوعين افكر .. مثل ما انت عارف هذا زواج مو لعبه ..

***************

"مر يوم .. يومين .. 5 .. 10 .. 14 .. كانت الايام تمشي بسرعه .. سلمت ساره لـوحـتـهـا " دمـعـة طـفـل " للجنة المسابقه "

" شافت لطيفه الرسمه بصدمه " مستحييل .. مستحييل "

" تعجبت ساره " شـنـو مستحيل ؟ شـفـيـج انتي ؟ "

لطيفه : رسمتج رهـيـبـه ..

استانست ساره : تسلمين ..

حست لطيفه بالحقد : شنو تسلمين ؟ انا منبطه جـبـدي منج وانتي تقولين لي تسلمين ! رسمتج عجيبه .. ومن يدري يمكن تفوزين بالمسابقه ..

ساره : الله يسمع منج ان شالله وافوز باللقب ..

عصبت لطيفه : اقولج منبطه جـبـدي تقولين الله يسمع منج .. شفيج انتي تبين تيننيني ؟

استغربت ساره : انتي شفيج جـذي معصبه وحالتج حـالـه ؟ ترى مو بس انا المشتركه الـوحـيـده بالمسابقه .. فلا تحطين عيونج عـلـي !

" سكتت لطيفه مقهوره ومنبطه جبدها .. الحسد اللي فيها بيذبحها .. كانت خايفه من ان رسمة ساره تفوز وهي ما كانت تبي هالشي .. فما كان عندها غير استخدام الخبث .. بعد انتهاء دوام المدرسه .. عالساعه 2 .. تسللت لطيفه لستور الفنيه .. عند الرسمات المشتركه بالمسابقه .. قعدت تتأمل الرسمات المشتركه وما عجبتها غير رسمة ساره " دمعة طفل " كانت مكتوبه باسم ساره احمد .. قامت لطيفه وشلت الطابع المكتوب فيه الاسم وحطت اسمها .. واسم ساره حطته على رسمتها هي .. وكانت بعنوان زهره ذابله .. بختصار هالخبيثه غيرت الاسامي "

ابتسمت بخبث : الحين بس انا ضمنت الـفـوز بالمسابقه ..

***************

" ببيت بويوسف "

" امينه كانت بدارها .. فاتحه الستاره مجابله دريشة محمد .. كانت تنتظره عشان تعتذر منه من موقف امها بيوم الخطبه .. ما كانت عندها الفرصه من انها تشوفه او تعتذر له غير الحين ولاسيما انها لازم ترد على عبدالله بخصوص الخطبه اليوم .. انتظرت اكثر من نص ساعه لكنه ما بين .. تضايقت بعدها .. دخلت بالدار حاسه بالحزن .. توها بتسكر الستاره الا سمعته ينادي باسمها "

محمد : امينه !

" ابتسمت من داخلها ملتفته له " هلا محمد .. شلونك ؟ شمسوي ؟ "

" ابتسم غصب عنه " الحمدلله بخير .. انتي شلونج ؟ "

" ابتسمت له بالمثل " دوم ان شالله .. انا هم الحمدلله .. بخير "

" سال محمد بعدها " بغيتي تقولين لي شي ؟ "

" نزلت راسها " تقريبا "

محمد : شنو ؟

شافته متفشله منه : بغيت اعتذر لك عن موقف الوالده من يوم يتوا بيتنا عشان تخطبوني .. انا ادري ان امي غلطت لكنـ

" سكتت بعدها "

ابتسم محمد باسى : مو مشكله يا امينه .. كل شي بالدنيا قسمه ونصيب .. مثل ما قالت لي امي الله يـرحـمـهـا ..

" ما استوعبت " امك .. الله يـرحـمـهـا ؟ "

" تنهد بالم " مثل ما سـمـعـتـي "

حست امينه بالضيق : امك مـاتـت ؟ بس شلون ؟ ومتى ؟

***************

" بالمستشفى "

" بدا العلاج الكيماوي في شيخه من اسبوعين .. حالتها النفسيه كانت وايد تعيسه من قلب .. جسدها الضعيف هلك وشعرها الناعم تساقط وانقلب لونه ابيضـ .. كانت وايد تعبانه .. الشي الوحيد اللي مصبرها هو يوسف .. كان 24 ساعه يمها ما يفارها "

" التفتت له شيخه بتعب " ما تبي تروح البيت تريح شويه يا يوسف ؟ "

" ابتسم لها " انا ما اشتكيت .. وبعدين لا تنسين ان راحتي وياج حـبـيـبـتـي "

شيخه : يعني اكيد مو متضايق مني ؟
يوسف : ابد ..
شيخه : ولا من شكلي المقرف ؟

استغرب يوسف هالكلام : شيخه انتي ليش تقولين مثل هالكلام السخيف ؟

شيخه : انا سالتك جاوبني .. مو متضايق من شكلي ؟
يوسف : لا مو متضايق .. وبعدين شفيه شكلج ما فيه شي ! شحلاتج مثل ما انتي جميله ..
شيخه ( بضيق ) : لا تجاملني يا يوسف .. انا مو مثل ما انا .. مثل ما انت شايف انا بعد العلاج والتعب هلكت من قلب ..

" سكت بعدها متضايق "

سالته : شفيك سكتت ؟

ابتسم هالمره بالغصب : سلامتج .. بس كنت افكر بكلامج .. تغيرتي او تميتي مثل ما انتي هالشي ما بيغير شي ان شالله ..

ما اقتنعت : مستحيل ما يتغير شي من بينا .. اكيد حبك لي قل بسبب المرض !

يوسف : بالعكس زاد ..
شيخه : لا تكذب علي يا يوسف ..
يوسف : انا ما اكذب عليج .. انا اكلمج من صجي ..

" سكتت بعدها "

" قام يوسف من الكرسي بيغير السالفه " تبين تشربين ماي ؟ "

" لفت عنه " مو عطشانه وما ابي شـي "

See u


" قـصـتـي عـيـال الـعـز "

" الـحـلـقــه 30 "

" ببيت بويوسف "

" لبست امينه عبايتها وشيلتها بتطلع من البيت .. انتبهت لها امها " على وين ان شالله ؟ "


امينه : رايحه لبيت الجيران ..
امها ( تسال ) : ليش ان شالله ؟
امينه : رايحه اعزيهم لوفاة امهم .. المسكينه صار لها اسبوعين متوفيه ومحد داري عنها ..
امها : وانتي شدراج انها توفت ؟
امينه : قالوا لي ناس ..
امها : منو هالناس ؟
امينه : ناس من خلق الله ..
امها ( بلا مبالاه ) : الله يرحمها بس بالوقت نفسه احنا مالنا شغل فيهم عشان ندري عنهم ..


" فتحت امينه باب الصاله بتطلع " على العموم انا رايحه لهم الحين "


" مسكتها امها تسال " والخطبه ؟ شصار عليها ؟ انتي لازم تعطيني الرد اليوم عشان ارد عالناس "


امينه : بعد ما ارجع من بيت الجيران بقولج الرد ان شالله ..


***************


" بشركة بطابط "


" فيصل كان يدور بالشركه عشان يشتر له بطبطه يديده من بعد هذيك اللي تكنسلت .. اشر له رفيجه ابراهيم على بطبطه " هذي كشخه .. شرايك ؟ "


" رد بلا مبالاه " لا هذي ولا ذيك .. ما عاد لي خاطر اشتري شي الحين "


استغرب ابراهيم : ليش ؟


فيصل : بدون ليش ..


زاد استغرابه : شسالفه ؟ توك من شوي بس كنت متحمس .. شصار الحين ؟


فيصل ( بضيق ) : ما ادري يا ابراهيم ولا تسالني .. شكلي برد البيت الحين ..


" ساله ابراهيم مستنتج " شفيك انت ؟ ليكون تحب وانا ما ادري ؟ "


" رد عليه بحزن " للاسف "


" اشتط ابراهيم وضربه على كتفه " ايوا ايوا منو سعيدة الحظ هذي ؟ منو ؟ "


فيصل : حـبـيـبـتـي ..


ساله ابراهيم بحماس : عاشوو .. منو هي ؟ شسمها ؟ ليكون نفسها البنت اللي ركبتها معاك بالبطبطه من زمان ؟


فيصل : وانت شكو ؟ عن اللقافه ؟
ابراهيم : مو لقافه يبا .. انا بس متعجب .. فصول يحب ؟ عـجـيـبـه ..
فيصل : ليش بالله ؟ مو انسان مثلي مثل غيري يحب ؟
ابراهيم ( بسخريه ) : امبله .. بس انا اخبرك تحب وتعشق بطابط مو بنات ..


فيصل ( بجديه ) : تتمسخر ؟
ابراهيم : يعني !


ساله بعدها : ما دامك عايش بالحب الحين عيل ليش اشوف الحزن بعيونك ؟


غير فيصل السالفه : اقول برهوم شرايك بالبطبطه الكحليه اللي هناك ؟


***************


" عند باب بيت الجيران .. توها امينه بطق باب الصاله الا بمحمد يفتح الباب بويهها .. ارتبكت وبسرعه نزلت راسها " انا .. انا .. انا امينه بنت الجيران "


" فتح عيونه متعجب " شسالفه ؟ "


محمد ( بابتسامه ) : ادري .. ادري انج امينه بنت الجيران ..


" تفشلت " انا .. انا يايه عشان اعزيكم "


نزل راسه بحزن " تسلمين " اشر بعدها بيده " تفضلي دخلي .. البيت بيتج .. دقايق بس وانادي لج عايشه وخلود "


" ابتسمت .. دخلت بعدها بالصاله .. قعدت عالكرسي امجابله الطاوله .. كانت تشوف زوايا البيت بتعمن .. البيت ضيق .. اثاثه مكسر قديم .. المكيف كحيان " مساكين بيت الجيران .. حـالـتـهـم حـالـه " هالشي اللي قالته امينه باسف "


" بعد 5 دقايق تقريبا .. دخلت عايشه بالصاله معاها خلود .. مدت عايشه ايدها لامينه تسلم بعكس خلود اللي ما سلمت عليها وشافتها بنفسيه "


عايشه : حيالله من يانا .. بس اسمحي لنا .. البيت مو من مستواج ..
امينه ( بابتسامه ) : الله يحيج .. بالعكس البيت ما فيه شي عشان تقولين انه مو من مستواي ..


" سكتت عايشه ما علقت .. اما عن خلود كانت محترقه من وجود امينه بالبيت ليش ان عبدالله خطبها .. لو الود ودها مسكتها من شعرها وطلعتها بره .. لكنها تمالكت نفسها على كثر ما تقدر "


خلود ( وهي منبطه جبدها ) : اقول امينه .. انتي ليش يايتنا الحين ؟ عشان تعزمينا على ملجتج من طليقي عبدالله ؟


" انصدمت امينه من اسلوبها " هذي شفيها علي ؟ "


" التفتت عايشه لخلود بجديه " يعني سكتي شنو هالسؤال اللي قاعده تسالينه للبنت ؟ "


سوت امينه نفسها ما سمعت شي : عظم الله اجركم بموت الوالده .. الله يرحمها ويغمد روحها الجنه ان شالله ..


عايشه : امين ان شالله .. الله يسمع منج يا امينه .. تسلمين ..


سالت خلود بنفسيه : والحين من اسبوعين بس متذكره ان الوالده توفت ؟ وينج عنا من قبل ؟


امينه ( تبرر ) : انا ما دريت الا اليوم ..
خلود ( تسال ) : ومنو اللي قالج الحين يا حسره ؟


" سكتت امينه "


تمسخرت خلود : شفيج سكتي ؟ اكيد الـيـنـي الازرق هو اللي قالج .. ها ؟


" هم سكتت .. ما علقت "


" بعدها "


" قامت خلود من الكرسي رايحه للدار منبطه جبدها ليش ان امينه سكتت ما قالت شي .. تاسفت عايشه من اسلوب اختها " السموحه منج يا امينه .. سامحي خلود بالنيابه عني .. هي اكيد اعصابها تعبانه شويه "


امينه ( وهي تحاول تبتسم ) : مو مشكله ..


***************


" بشوارع قطر .. سلطان كان يسوق السياره ونواف الخديه كان قاعد يمه يتحلطم .. التفت نواف لسلطان يسال " يعني الحين خلاص ! مصر انك تسافر لندن بعد النتايج ؟ "


سلطان : مثل ما قلت لك قبل .. اذا يبت نسبه اي بسافر لندن للدراسه ..
نواف : لكنك قلت انك بتسافر لان حسن بيكون معاي .. بس حسن مات خلاص .. هذا معناته اني بكون بـنـفـسـي !
سلطان ( بلا مبالاه ) : مشكلتك ..
نواف : شتقصد ؟
سلطان : اللي سمعته ..
نواف ( بضيق ) : يعني بتخليي ؟
سلطان : اي ..
نواف ( شويه ويصيح ) : اهون عليك يا سلطون ؟
سلطان : ماكو غير انك تسافر معاي ..
نواف : مستحيل .. عيب البنات يسافرون بنفسهم ..
سلطان ( يسال ) : اي بنات ؟
نواف ( بثقه ) : انا ..
سلطان : عيل انجب يا الديايه .. ما ابي اسمعك تتحلطم بعد اليوم ..
نواف : شكو ديايه الحين ؟
سلطان : قلت لك انجب .. لا تعور راسي وخلني اسوق !


***************

" توه فيصل راد البيت بعد ما اشترا له بطبطه يديده عشان يسكت ابراهيم من اسالته عن عايشه .. التفت لبيت الجيران .. شاف اخته امينه طالعه من هناك وكانت عايشه معاها "


سال نفسه مستفهم : شعندها امينه مع عايشه ؟


" عند عايشه + امينه "


" كانوا يسولفون عند باب الحوش على اساس ان امينه بترد البيت .. انصدمت عايشه مو مستوعبه " شيخه مرت يوسف مريضه بالسرطان ؟ شنو هالكلام ؟ "


هزت امينه راسها باسف : هذي الحقيقه يا عايشه .. للاسف حالتها النفسيه الحين وايد تعيسه ..


عايشه ( تسال ) : وهي الحين وينها فيه ؟ بالبيت او بالمستشفى ؟
امينه : بالمستشفى .. بدا الـعـلاج الـكـيـمـاوي بجسمها من اسبوعين تقريبا .. بس للاسف ماكو نتيجه !


حست عايشه بالضيق : ويوسف وينه الحين ؟


امينه : بالمستشفى .. 24 ساعه معها .. المسكين ما يفارقهـا ..


تنهدت عايشه : مسكين يوسف .. ما يستاهل .. الله يقوم له شيخه بالسلامه ان شالله ..


امينه : امين ان شالله ..


" فجاه "


" قرب فيصل منهم بابتسامه .. استغربت امينه " شيبي هذا ياي ؟ " شافته عايشه بلمحه وبسرعه لفت عنه "


امينه : انت ياي تعزيهم يا فيصل ؟
فيصل ( يسال ) : اعزي منو ؟
امينه : انت ما تدري ان ام محمد توفت من اسبوعين ؟


ما استوعب الخبر : ماتت ؟


***************


شفيك ساكت ؟
زعـلان ..
من شنو ان شالله ؟
منك يا سلطون !


عفس سلطان الوي : اقول نـوافـو .. انجب .. عن الدلع ..


نواف : هذا مو دلع .. يسمونه زعل ليمن تغير رايك ..
سلطان ( يسال ) : اغير رايي بشنو ؟
نواف : بالسفر ..
سلطان : شفيك انت ؟ ما تفهم ؟ اقولك انا بسافر للدراسه مو للعبه .. وبعدين مو كاني قلت لك مساعه انجب لا تتحلطم يا الديايه ؟


تنرفز نواف : لا تسوي نفسك ديج علي الحين .. ترى والله بعصب ..


تمسخر سلطان : تعصب على شنو يا حسره ؟


نواف : عليك انت ..
سلطان ( يسال ) : ليش ؟ انا شسويت الحين ؟
نواف : ناوي تسافر وتخليني ..


تعب سلطان منه : لحول .. ردينا على سالفة السفر ؟ عيل لو تزوجت انا بيوم انت شبتسوي ؟


شهق نواف امبحلق بعيونه : شنوو ؟ تـتـزوج ؟


سلطان : مثل ما سمعت .. ليش امبحلق بعيونك جذي ؟ انا ما قلت شي غريب .. هذي هي سنة الحياة يا الـحـبـيـب !


تعجب نواف من اسلوب سلطان المتقلب : انت امرك عجيب .. شلون تتزوج وانت تحبني ؟ شكلك نسيت ان احنا حبايب !


سلطان : لا ما نسيت .. بس شتبيني اسوي ها ؟


شق نواف الحلج مبتسم : تعال بيتنا اخطبني من ابوي وبعدها اقدر اسافر لندن معاك .. شقلت ؟


سلطان : انت شفيك مينون ؟ اي قانون هذا اللي بيزوج ولد من ولد ؟ كبر عقلك يبا .. هالشي ما يجوز بمجتمعنا ..


تحلطم نواف : عيل ليش خليتني احبك ؟ ليش لعبت بمشاعري البريئه ؟


سلطان ( وهو متنرفز ) : اقول نوافو اسكت .. تراك اذيتني مع اسالتك السخيفه ..







***************



" ما كان فيصل يدري بشي عن وفاة ام محمد لهسبب ما استوعب الخبر لما سمعه من امينه .. كل اللي قدر يقوله باسى " البقى براسج يا عايشه "


نزلت راسها بحزن : تسلم .. اعتقد اني برد البيت الحين ..


" دخلت بعدها للبيت .. بعد ما سلمت على امينه ودخلت هي الثانيه لبيتها .. احساس فيصل بهاللحظه كان محزن وهو يشوف حبيبته متالمه بسبب وفاة امها .. لو الامر بيده كان مسكها من ايدها .. خفف عنها هالالم ولو شوي .. بس للاسف هو يحبها وهي تحب اخوه .. بختصار حب من طرف واحد ما اعتقد انه يعيش لو شنو "


" دخلت امينه البيت وكانت امها مجابله الباب تنتظرها .. قالت بجديه " تو الناس .. جـان ما يتي يا انسه امينه "


شافت امينه ساعتها : مثل ما قلتي يمه تو الناس .. توها الساعه 7 بالليل ..


امها : انا ما اتكلم عن الساعه .. انا اقصد ان في ناس ينتظرون الرد اليوم بخصوص الخطبه يا الشيخه ..


" سكتت امينه "







" سالتها امها " شفيج سكتي ؟ انا اكلمج بخصوص الخطبه ! "



" نطقت امينه بتردد " مـوافـقـه .. قولي لام عبدالله اني مـوافـقـه على الخطبه يا يمه "


من السعاده ما استوعبت امها : شنو ؟ شقلتي ؟


امينه ( تكرر ) : قلت لج مـوافـقـه .. قولي لهم ان امينه بنت احمد وافقت عالخطبه ..


استانست امها من هالرد .. قربت من امينه ولمتها " عفيه عليج من ابنيه "


" سالت امينه بعدها نفسها مو متاكده من قرارها " يا ترى هل انا سويت سويت الشي الصـح " كانت متخوفه من الايام اليايه وشنو بـتـخـبـي لها من مـواقـف ؟ "







***************



" بعد مرور الايام "


السبت ..
الاحد ..
الاثنين ..
الثلاثا ..
الاربعا ..


الخميس << لبست عايشه عبايتها وشيلتها ناويه تقصد المستشفى تتطمن على شيخه مرت يوسف ..







" وصلت عايشه المستشفى .. سالت عن مكان شيخه .. كانت بالغرفه 505 .. قربت من الغرفه .. كان الباب مفتوح لكنه مردود .. فتحته بشويش عشان اطل منه .. شافت شيخه نايمه عالسرير ويوسف يمها .. كانت بتتكلم بتقول شي لكنها سكتت فجاه لما سمعت الحوار اللي يـدور بين شيخه + يوسف "



شيخه ( بتعب كـبـيـر ) : ابقولك شي يا يوسف !


See u

" قـصـتـي عـيـال الـعـز "

" الـحـلـقــه 31 "

" التكمله "

" وصلت عايشه المستشفى .. سالت عن مكان شيخه .. كانت بالغرفه 505 .. قربت من الغرفه .. كان الباب مفتوح لكنه ممدود .. فتحته بشويش عشان اطل منه .. شافت شيخه نايمه عالسرير ويوسف يمها .. كانت بتتكلم بتقول شي لكنها سكتت فجاه لما سمعت الحوار اللي يـدور بين شيخه + يوسف "

شيخه ( بتعب كـبـيـر ) : ابقولك شي يا يوسف !

شاف ملامحها التعبانه : اجـلـي الكلام اللي بتقولينه بعدين .. انتي تعبانه الحين ..

شيخه : بس انا ابقوله لك الحين ..
يوسف : وانا اقول لج عشان صحتج ابـيـج تسكتين الحين ..
شيخه ( باصرار ) : يوسف بليز اسمعني الحين .. ما عندي وقت اقول لك اي شي بعدين ..

تنهد يوسف : انتي ليش عنيده جـذي ؟

شيخه ( بعناد اكبر ) : ابقولك شي الحين ..
يوسف : انتي ما تستسلمين ؟

" عايشه كانت مجابلتهم تشوفهم بصمت .. محد كان منتبه لها .. كانوا مندمجين بالحديث "

" ادمعت عيون شيخه " ليش استسلم ما دام الشي اللي بقوله لك من مصلحتك انت ؟ "

" شاف يوسف دمعتها " شفيج حـبـيـبـتـي تدمعين ؟ شتبين تقولين ؟ "

شيخه : انا وايد وايد تعبانه يا يوسف ..

مسح يوسف دمعتها : ادري .. لهسبب قلت لج سكتي لا تتكلمين الحين ..

شيخه : ما اقدر ..
يوسف : شنو اللي ما تقدرين ؟
شيخه : ما اقدر اسكت الحين .. عندي شعور كبير يقول لي من انج يا شيخه بتموتين الحين !

قام من الكرسي معصب : شنو هالكلام السخيف يا شيخه ؟

شيخه : هذا مو كلام سخيف .. للاسف هذي هي الحقيقه الحزينه ..

" سكتت شوي تاخذ نفس عميق "

كملت بعدها باسى : يوسف .. اسمع الكلام اللي بقوله لك عدل .. اذا مت انا .. انت اكيد بتعيش والمفروض تكمل حياتك طبيعيه .. الشي اللي ابقوله هو اذا عايشه بنت الجيران كانت تحبك من قلبها وما تخدعك عشان فلوسك او تلعب عليك اخطبها بلا تردد ..

انصدم يوسف : انتي .. انتي .. انتي شقاعده تخربطين ؟

" تجمدت عايشه بمكانها .. كانت مصدومه تماما مثل يوسف " هالمينونه شيخه شقاعده تقول ؟ "

مسكت شيخه ايد يوسف : انا اعترف لك اني ما احـب عايشه لكن .. لما اموت انا .. لما امـوت ما ابيك تكون بنفسك .. لهسبب قلت لك ابيك ...

" سكتت فجاه .. كانت تحس بالخنقه "

" تخرع يوسف عليها " سـكـتـي .. خلاص سـكـتـي .. ما ابيج تقولين اي شي انتي تعبانه "

" ما قدرت شيخه تسكت " لكن يا يوسف "

قاطعها معصب " لا لكن ولا شي .. قلت لج سكتي .. بسج سـكـتـي "

" قـاومـت شيخه " بس انا .. "

صرخ عليها : قلت لج سـكـتـي .. شفيج انتي ما تفهمين ؟ انا ما ابيج تتكلمين .. انتي تعبانه .. اما بخصوص عايشه انسيها .. انا ما احبها ولا حتى افكر فيها ! مجرد بنت حالها مثل غيرها .. ما تعني لي شي بالمره ..

" سكتت شيخه ما علقت .. وادمعت عيون عايشه بالم من اللي سمعته "

حط يوسف ايده على شعر شيخه المتساقط : كل اللي ابيه منج الحين هو انج ترتاحين .. ما تشوفين شلون شكلج صاير تعبان اليوم ؟

" شيخه كانت ساكته .. حس يوسف بالخنقه وهو يشوف ملامحها المنتهيه .. سال مرتجف " تسمعيني يا شيخه ؟ "

كانت ساكته تشوفه بعيون متجمده .. بعيون ذبلانه .. تخرع يوسف " شيخه حـبـيـبـتـي انتي معاي ؟ تسمعيني ؟

" ما علقت "

جن جنونه : شفيج ما تتكلمين ما تقولين شي ؟ ابوس ريولج تكلمي .. حركي ايدج .. عيونج .. سوي اي شي .. طمنيني عـلـيـج !

" فجاه "

" طاحت شنطة عايشه بالارض .. حطت ايدها على حلجها متالمه من هالمشهد "

نطقت بصوت عالي : ماتت !

" التفت يوسف لمصدر الصوت .. شاف عايشه واقفه عند الباب .. سال مو مستوعب " انتي شتسوين بالمستشفى ؟ ومن متى وانتي اهني ؟ "

اشرت بيدها لشيخه : مرتك .. مرتك يا يوسف ماتت !

" ما كان يوسف مستوعب اللي سمعه .. من شوي كان يكلمها وتكلمه بس بلحظه سكتت بلا تفاعل منها .. حط ايده على ويهها مرتجف منتظر كلمه منها "

مسك دمعته : شيخه .. كلميني يا شيخه .. 5 ثواني بس ان ما تكلمتي فيها اكيد بنهار ..

" لا تعليق منها "

" سكت .. شافها بنهيار .. تحسسها بيده .. حبس دمعته 5 ثواني لكنه ما قدر يمسكها اكثر "

صرخ منهار : ليششش ؟ ليش تخليني الحين ليش ؟ انا من لي غيرج بهالدنيا ؟ من اول ما شفتج حبيتج وخطبتج .. حبيتج حب ما عطيته لبنت قبلج .. فقدت مشعل بيوم والحين فقدتج ! مستحيل استوعب انج متي خلاص .. مستحيل اصدق ان مـاكـو شيخه بالبيت من يديد ! مسـ

" سكت فجاه كان يصيح .. اي نعم كان يصيح بحرقه .. اول مره تنزل دمعته .. تجمدت عايشه بمكانها من هالموقف الصعب .. قلبها كان منكسر " يوسف الشخص اللي حـبـيـتـه يصيح .. عشان منو ؟ عشان شيخه .. عيل شكنتي تتوقعين يا عايشه ؟ هذي مرته اكيد بيصيح عليها " ادمعت عيونها بصمت .. اما عن يوسف رمى بنفسه يمها منهار ودموعه مغرقه ويهـا "

فقدتك يا اعز الناس .. فقدت الحب والطيبه
وانا من لي في هالدنيا .. سواك ان طالت الغيبه
انا من لي في هالدنيا .. سواك ان طالت الغريبه
رحلت ومن بقى وياي .. يحس بضحكي وبكاي
وحتى الجرح في بعدك .. يغزيني واهلي به
انا من لي في هالدنيا .. سواك ان طالت الغيبه

********

تصدك قد ما حنيت .. اشوفك في زوايا البيت
واسولف معاك عن حزني .. واحس ان انت تدري به
انا من لي في هالدنيا .. سواك ان طالت الغيبه

تصدك قد ما حنيت .. اشوفك في زوايا البيت
واسولف معاك عن حزني .. واحس ان انت تدري به
انا من لي في هالدنيا .. سواك ان طالت الغيبه

********

شسوي بالالم والاه .. ولكن البقا لله
يصبرني على بعادك .. واذا حظي وراضي به
انا من لي في هالدنيا .. سواك ان طالت الغيبه

شسوي بالالم والاه .. ولكن البقا لله
يصبرني على بعادك .. واذا حظي وراضي به
انا من لي في هالدنيا .. سواك ان طالت الغيبه

********

" انتشر خبر موت شيخه للكل .. يوسف اكثر شخص كان متحطم .. كان حابس نفسه بالدار بين الالم والحزن على رحيل الغاليه .. مهما يكون هذي الميته تكون مرته .. بعد موتها بيوم المفروض تكون الملجه .. ملجة امينه لعبدالله .. لكن كل شي تكنسل بلحظه بسبب هالخبر .. لسبب ما ارتاحـت امينه لـتـأجـيـل الملجه لـ 6 شهور وبالوقت نفسه تالمت لشيخه "

***************

" ببيت عبدالله "

ام عبدالله كانت معصبه : هذي الشيخه ما بغت تموت الا الحين ! بسببها تـكـنـسـل كل شي !

عبدالله : هذا من بدال ما تقولين الله يـرحـمـهـا قاعده تتحلطمين ليش انها ماتت الحين ؟
امه : انت ما تشوف انها كنسلت الخطبه ..
عبدالله : يمه انتي شفيج ؟ قاعده تتذمرين عليها وكان الموت بيدها !
امه : اكيد بدافع عنها .. لانك يا الشيخ ما صدقت ان الخطبه تكنسلت !
عبدالله : اول شي انا ما ادافع عنها .. الموت بيد الله سبحانه .. ثانيا الخطبه ما تكنسلت ! الخطبه تأجلت !
امه : يا خوفي يأجلونهـا لسنه او 2 !
عبدالله : ما اعتقد ..

***************

ما تعتقدين ؟
اي يمه ما اعتقد ..

سالتها امها : شتقصدين يا امينه ؟ بتكنسلين الخطبه الحين ؟

امينه : انا ما قلت جذي .. انا اقصد خل تتأجل لـ 6 شهور عالاقل ..
امها : شدعوه 6 شهور ؟ خليها شهر بالكثير !
امينه : ما يجوز يا يمه .. شيخه توها متوفيه وانتي تقولين شهـر ؟
امها : ما يخالف .. كلها مجرد ملجه .. لا اقل ولا اكثر .. والعرس بعدها بوايد !
امينه : حتى ولو .. ومشاعر يوسف ما تهمج ؟ لا تنسين ان الميته هي مرته اللي كان يحبهـا !

" سكتت امها "

امينه : سمعي يا يمه اذا عالملجه لا تخافين ما بتطير .. عاجلا ام اجـلا بكون لعبدالله ان شالله .. اهم شي عندي الحين هي نفسية بوسف !

***************

" ببيت الجيران "

" من بعد المشهد الاليم اللي شافته عايشه بالمستشفى والكلام القاسي اللي سمعته من يوسف " انه ما يحبها وما يفكر فيها " تعبت نفسيتها .. كانت تحس بتانيب الضمير بعتقادها انها السبب بموت شيخه .. كانت حابسه نفسها بالدار"

عايشه ( تلوم نفسها ) : انا السبب .. انا السبب بموتها يا خلود .. انا السبب !
خلود : شلون تكونين انتي السبب ؟ شيخه مصابه بالسرطان وماتت بسببه .. مستحيل تكونين انتي السبب .. انا مستغربه انتي ليش قاعده تلومين نفسج على شي انتي مالج دخل فيه !

عايشه ( بضيق ) : بس انا كنت موجوده معاهم هناك ..
خلود ( مستفهمه ) : هناك ؟
عايشه : بالمستشفى ..
خلود ( تسال ) : الحين شكو هذا بذاك ؟ وايد ناس كانوا موجودين بالمستشفى .. مو بس انتي ..

" سكتت عايشه ما عرفت شتقول "

سالتها خلود : ليش سكتي ؟

عايشه : كنت افكر ..
خلود : بشنو ؟
عايشه : بكلمات شيخه قبل ما تفارق الدنيا ..
خلود : ليش ؟ شقالت ؟

" سكتت عايشه مره ثانيه .. كانت تتذكر الكلام اللي قالته شيخه ليوسف " اذا عايشه بنت الجيران كانت تحبك من قلبها وما تخدعك عشان فلوسك او تلعب عليك اخطبها بلا تردد "

استفهمت خلود : شفيج سكتي ؟ بشنو سرحتي ؟

عايشه : سلامتج يا خلود .. ماكو شي .. مجرد كلام ماله معنى قالته شيخه ليوسف .. ماله اهميه .. لا تشغلين بالج ..

" يا ترى هل هو بالفعل كلام ماله معنى ؟ ام ان عايشه قالت جذي عشان تسكت خلود ؟ "

***************

" باليوم التالي "

" بمدرسة ساره "

" كانت الساعه 9,30 .. موعد انصراف الطالبات للفسحه "

اعلنت المديره بالمايك : على الطالبات المشتركات بمسابقة الرسم التوجه لقاعة الفنيه حالا .. النتايج بتظهر بعد 10 دقايق من الان ..

" ساره + لطيفه كانوا بالممر .. تحمست لطيفه للنتايج وخاصه انها غيرت اسامي الرسمات هذاك اليوم .. كانت واثقه من انها بتفوز بالمسابقه برسمة ساره " دمـعـة طـفـل " اما بالنسبه لساره كانت متشوقه للنتايج مع العلم انها كانت متضايقه شوي بسبب موت شيخه "

" بعد 4 دقايق من اعلان نتايج المسابقه بالمايك راحت ساره معاها لطيفه لقاعة الفنيه لمعرفة النتايج ونفس الشي لبقية الطالبات المشتركات بالمسابقه .. كلن كان متحمس ينتظر النتايج بفارغ الصبر .. يا ترى من هي صاحبة اللقب بافضل رسمه ؟

ابتسمت لطيفه بخبث ( بقلبها ) : انا متاكده من فوز رسمة ساره بالمسابقه اللي هي بالحقيقه بتصير رسمتي انا .. سوري ساره على هالحركه بس ما باليد حيله !

***************

" بنفس الساعه عند باب بيت الجيران .. فيصل العاشق البائس كان واقف هناك .. كان متردد من اللي بباله وبيسويه بس بالنهايه قرر انه يقدم عليه "

كل شي يجوز في سبيل الحب

^^

" هذا اللي قاله فيصل لنفسه "

" سـم بـسم اللـه .. قرب من جـرس بيت الـجـيـران .. ضـغـط عليه .. منتظر الرد " يا تـرى هالفيصل شـنـاوي عليه ؟ "

See u
" قـصـتـي عـيـال الـعـز "
" الـحـلـقــه 32 "

" بقاعة الفنيه "

" جـمـيـع الطالبات المشتركات بالمسابقه كانوا هناك منتظرين اعلان النتايج .. ساره كانت قاعده بالسيد الرابع باليسار ولطيفه كانت يمها .. رسمة ساره الاصليه بعنوان " دمـعـة طـفـل " ورسمة لطيفيه الاصليه " زهـرة زابـلـه "

تحمست لطيفه : يالله ان شالله افوز بالـ 5000 ..

ساره ( تسال ) : انتي شنو يهمج ؟ المبلغ او الفوز باللقب ؟
لطيفه ( بلا تفكير ) : طبعا المبلغ .. انا قلت لج هالشي من قبل .. بالله عليج قولي لي شنو بستفيد من اللقب ؟
ساره : اعتقد مجرد انج تفوزين بشي وينكتب اسمج عليه انا اشوفه شي كبير ..
لطيفه ( بلا اهميه ) : اممم .. سوري بس انا عكسج تماما ..

" بهالحظه دخــلت معلمة الفنيه القاعه ومعاها المديره ومجموعه من المعلمات .. كانت المديره ماسكه ظرف صغير مكتوب فيه اسم الفايز مع المبلغ 5000 ريال .. كل الانظار كانت عالظرف مترقبين الفايز باللقب .. ابتسمت المديره للطالبات والقت عليهم بعض الكلمات شاكرتهم على الجهود المبذوله برسم اللوحات "

المديره : بالفعل فـن .. كل رسمه احلى من الثانيه .. لو الامر بيدي جان فوزت كل الرسمات بس للاسف ما باليد حـيـلـه .. القوانين تقول ان رسمه وحده بس هي اللي بتفوز بالمسابقه .. وهالرسمه الرهيبه كانت بعنوانـ ...

" سكتت شوي تشوق الطالبات .. لحظة صمت .. الكل فيها كان على اعصابه .. ثقه كبيره كانت تحيط بلطيفه .. ارتباك كان يلتف حول ساره .. يا ترى منو الفايز بالمسابقه ؟ "

كملت المديره : زهرة ذابله .. للطالبه ساره احمد .. تستاهل الفوز باللقب + المبلغ ..

انصدمت لطيفه : شنو ؟ شلون ؟ مستحيل !

ما استوعبت ساره : شسالفه ؟ انا عنوان رسمتي دمعة طفل مو زهرة ذابله .. شاللي قاعد يصير ؟

***************

" ببيت الجيران "

" خلود كانت بالصاله .. سمعت جـرس الباب .. متسائله " منو عساه يكون ياينا عالساعه 33'9 الصبح ؟ "

خلود ( تنادي عايشه من الدار ) : انتي طالبه ليموزين يا عايشه ؟

طلعت عايشه من الدار تسال : لا .. ليش ؟

خلود : سلامتج بس سمعت رنـة الجرس من شويه .. ما سمعتيها ؟
عايشه : لا ..

سالت بعدها : منو هذا اللي ياينا الحين ؟

خلود : ما ادري ..
عايشه : المشكله ان محمد بالشغل الحين .. منو بيشوف اللي عند الباب ؟
خلود : مو مشكله .. بطل من الدريشه بشوف منو هذا !

" قربت بعدها من الدريشه وطلت منها وشافت فيصل يلف ويدور بالحوش .. التفتت خلود لعايشه " هذا ولد الجيران اللي اعتقد اسمه فيصل "

" استغربت عايشه " اشيبي ؟ "

خلود : وانا شدراني ؟

" سكتت عايشه بعدها "

سالت خلود : ها شرايج ؟ نفتح له الباب او انخليه يولي ؟

" تمت عايشه ساكته "

سالت خلود مره ثانيه : هيه .. شفيج ساكته ؟ اسالج نفتح له الباب او انخليه يولي ؟

عايشه : لا تفتحين له باب الصاله ولا شي .. احنا بنات بنفسها بالبيت ومحمد محد فما يجوز ندخله ..

خلود ( تسال ) : عيل شبنسوي ؟ انطنشه ؟
عايشه : لا ما بنطنشه .. بفتح الشباك بكلمه بشوفه شيبي !

***************

" مجددا بالمدرسه "

" عم السكون ارجـاء قاعة الفنيه .. المعلمات + الطالبات ما كانوا فاهمين الكلام اللي قالته ساره .. شلون الرسمه مو رسمتها ومكتوبه باسمها ! اما عن معلمة الفنيه شكت بالسالفه وتخربطت عليهـا رسمات البنات .. تحاول تتذكر اي وحدة منهم رسمة سـاره من الـ 30 رسمة ؟ "

" شافت لطيفه الطالبات بانفعال " الرسمه اللي فازت فيها ساره بنت احمد هي بالحقيقه رسمتي انا ! " التفتت بعدها لساره متظاهره بالبراءه " انتي شسويتي يا الخبيثه ؟ ما تقولين لي شسويتي ؟ "

ما فهمت ساره : شسويت ؟

لطيفه ( بمكر ) : لا تتظاهرين بالغباء .. غيرتي اسامي الرسمات لانـج كنتي واثقه من ان رسمتي بتفوز بالمسابقه !

انصدمت ساره : ا ا اناا ؟

لطيفه : اي نعم انتي .. من اول ما سمعتي عن المسابقه الحسد والحقد سكن قلبج الاسود .. كنتي متخوفه من ان رسمتي تفوز عليج عشان هالسبب غيرتي اسامي الرسمات بلا ضمير منج .. كل اللي كان يهمج هو ال 5000 ريال بس !

" ما كانت ساره مستوعبه هاللي تسمعه .. معقوله يطلع من لطيفه كل هذا .. انتي شنو ؟ صديقه ام عدوه ؟ "

دافعت ساره عن نفسها : اعتقد ان الكلام اللي قلتيه يرجع لـج انتي يا لطيفه .. انتي الماكره الخبيثه .. انتي اللي كنتي حسوده وحقوده .. انتي اللي غيرتي اسامي الرسمات .. انتي الميته عالـ 5000 ريال مو انا ! انا الحمدلله عايشه بعز مو محتاجه لمبلغ تـافـه مثل هذا !

تمسخرت لطيفه : ما شالله عليج يا ساره ممثله بارعه .. تستاهلين جـائـزة اوسكار على هالدور الماكر ..

عصبت ساره : الحين انا الممثله البارعه او انتي ؟

" فجاه "

صرخت المديره بغضب : الطالبتين ساره ولطيفه تعالوا للاداره الحين بسرعه !

***************

انت شتبي ؟ ليش ياي بيتنا ؟
قبل كل شي ما راح تفتحين لي باب الصاله يا عايشه ؟

عايشه : اسفه .. ما اقدر .. احنا بنتين بنفسنا بالبيت .. محمد اخوي بالشغل الحين .. ما يرجع غير الساعه 2
فيصل : بس انا ياي اكلمج انتي مو عشان اكلم محمد ..
عايشه : حتى ولو .. قلت لك احنا بنتين بنفسنا بالبيت .. ما اقدر افتح لك الباب .. اذا عندك اي شي تبي تقوله اسمعك من الدريشه !
فيصل ( بتردد ) : اي .. عندي شي بقوله لج او تقدرين تقولين بعطيج اياه ..

استفهمت عايشه : اللي هو ؟

***************

" بالمدرسه .. بغرفة المديره بالتحديد "

سالت المديره للمره الثالثه : يعني شلون الحين ؟ محد منكم راضي يعترف ؟ منو اللي تلاعب باسامي الرسمات ؟

" اشرت لطيفه بيدها لساره " يعني ساره هي الفاعله " .. بالوقت نفسه اشرت ساره على لطيفه .. كل وحده كانت تتهم الثانيه .. المديره تخربطت ما تدري تصدق منو وتـكـذب منو ؟ "

المديره ( بعصبيه ) : اعتقد ان وقتكم انتهى الحين .. وبما ان محد منكم راضي يعترف بالفعل .. انتوا الثنتين اعتبروا مشاركتكم بالمسابقه لاغيه .. مو بس جـذي .. اعتقد اني بعطيكم فصل ليومين عشان تتعلمون شلون بتتلاعبون مره ثانيه !

حـسـبـي الله عليج يا الخبيثه يا لطوف .. بسببج تدمر كل شي !

^^

" هذا اللي قالته ساره بقلبها منبطه جبدها من سواة لطيفه .. اما عن لطيفه تحسفت قد شعر راسها ليش انها تلاعبت بالاسامي " ياليتني ما غيرت اسمي بس للاسف من كان يتوقع ان رسمتي البسيطه كانت بتفوز بالمسابقه ؟ "

***************

انت شنو ؟ متخلف ؟ شنو هالحركات هذي ؟
اي حركات ؟ انا شسويت الحين ؟ كلها مجرد موبايل بعطيج اياه يا عايشه !

عصبت عليه : اي .. اي .. وهالموبايل شفيه ؟ فيه كرت مو جـذي ؟ وهالكرت شنو فايدته ؟ انك تتصل لي واتصلك عشان نسولف مع بعض مو جـذي ؟

برر فيصل : مو مثل ما انتي متصوره !

عايشه : فيصل ! لا تقعد تلف وتدور معاي .. انا فاهمتك عدل .. بس يكون بعلمك انا مو نفس هالبنات اللي ابالك عشان هالسبب انسى .. انسى من اني امد ايدي واخـذ الموبايل منك .. مشكور انا مو بحاجه له ..

تضايق فيصل من كلامها : انا ادري انج مو اي بنت عشان هالسبب انا اخترتج بس انتي للاسف مو راضيه توافقين عـ ..

" كملت عنه " ولا بوافق عليك "

" انحبط " ليش عاد ؟ ليش ؟ كل هذا عشان يوسفو ؟ "

عايشه : اعتقد اسمه يوسف .. مهما يكون هذا اخوك الكبير .. ليش ما تحترمه ؟

عصب فيصل : اخوي الكبير سلب مني الانسانه الوحيده اللي حبيتها بحياتي !

عايشه : يمكن يكون سلبها بس ليما الحين انا ما سلبته ..
فيصل ( يسال ) : شتقصدين بكلامج ؟
عايشه : سلامتك .. ما اقصد شي ..
فيصل : انتي شفيج ؟ ليش ما تـكـونـيـن واضحه معاي ؟
عايشه : انا مو مظطره اوضح لك اي شي .. فيستحسن انك ترد للبيت الحين ..

" سكت فيصل شويه "

شاف عايشه بجديه : شوفي يا عايشه انا ما ادري انتي بشنو تفكرين فيه الحين ولاسيما ان مرته شيخه ماتت ويوسف وحيد الحين .. لكن مهما يكون تفكيرج تاكدي انـج بيوم بتكونين لي انا .. لا تنسين هالكلام يا عايشه .. بيوم من الايام بتكونين لي انا ..

شافت عيونه بثقه : تحلم يا فيصل .. تحلم .. شفت النجوم بالسما ؟ ما تقدر توصل لها تماما مثلي انا ..

***************

" بعد مرور اسبوع "
" اسبوعين "
" شهر "
" شهرين "
" 3 شهـور "
4
5
" 6 شهـور "

" اليوم هو الخميس موعد ملجة امينه + عبدالله بالتحديد "

" ببيت بويوسف "

" الكل كان مستعد للملجه اللي بتصير بعد شويه بالبيت .. اكثر شخص كان متحمس العنود " ام يوسف " بعكس امينه اللي حست نفسها تسرعت بالموافقه "

" امينه كانت بالدار مع امها وملاك تنتظر وقت النزول .. اما بالنسبه ليوسف + فيصل + ناصر كانوا بالميلس مع ابوهم " احـمـد " ينتظرون الملا وعبدالله عشان يملجون .. ساره + نوال كانوا قاعدين بالصاله متكشخين مستعدين لملجة امينه .. فجاه .. دخلت عليهم بنت حلوه .. شعرها قصير ناعم .. قذلتها على عيونها .. كانت حاطه مكياج كامل .. لابسه فستان وردي قصير .. شكلها كان شاذ "

بحلقت نوال فيها شاكه : انا شكلي شايفتج من قبل بس وين ما اذكر !

انصدمت ساره من ملامح الويه : نوافو ! هذا انت ؟ انت شمسوي بنفسك ؟ لابس فستان ! تارس فيسك بالـمـكـيـاج ! انت استخفيت ؟

***************

" ببيت عبدالله "

" نادته امه وهي تلبس عبايتها " بسرعه يا عبود عجل ما نبي نتاخر على الناس "

" رد عليها وهو طالع من الدار " دقايق بس "

" سكر باب داره .. مشى بالممر رايح للدري عشان ينزل .. انتبه على دار امه .. كانت مفتوحه ودرج من ادراج المكتب شكله كان مكسور ومجموعه من الصور مرميه منه .. استغرب " شسالفه ؟ " دخـل الدار .. قرب من الدرج .. نزل على ركبته بيشوف الصور .. مسكها بيده .. قعد يتمعن فيها .. انصدم من الصور وما استوعب " هذي امي بسرير بمستشفى الولاده وماسكه مولود بيدها ! هذا معناته انها انجبت بيوم ! اذا انا كنت ولد شوارع مثل ما امي تقول .. عيل هذا اللي بالصور منو يكون ؟ "

" فجاه "

دخلت عليه امه : ما تقول لي انت شتسوي بداري ؟ الناس بالبيت ينتظرونا وانت يا الشيخ بارد !

" التفت لها ساكت يشوفها بصمت بارد .. ما فهمت نظراته " شفيك عبداللـه ؟ ليش اطالعني جـذي ؟ "

" قرب منها بصمت والصور كانت بيده .. حست امه ان اكو شي فضيع بيصير بعد شويه .. سالته بخوف " اشفيك ساكت ؟ ما احـب نظراتك هذي ! ما تـقـول شسالفه ؟ "

See u

" قـصـتـي عـيـال الـعـز "

" الـحـلـقــه 33 "

" التكمله "

دخلت عليه امه : ما تقول لي انت شتسوي بداري ؟ الناس بالبيت ينتظرونا وانت يا الشيخ بارد !

" التفت لها ساكت يشوفها بصمت بارد .. ما فهمت نظراته " شفيك عبدالله ؟ ليش اطالعني جـذي ؟ "

" قرب منها بصمت والصور كانت بيده .. حست امه ان اكو شي فضيع بيصير بعد شويه .. سالته بخوف " اشفيك ساكت ؟ ما احب نظراتك هذي ! ما تقول شسالفه ؟ "

سال بجديه : السالفه ؟ تبين تعرفين شسالفه ؟

امه : سالتك شسالفه ؟
عبدالله : قبل كل شي قولي لي انتي اتيبين عيال ؟
امه : قلت لك من قبل لا .. عشان هالسبب تبنيناك ..
عبدالله : متاكده ؟
امه ( بتردد ) : ايه مـتـاكـده .. بس ليش تسال ؟

ضحك عبدالله : تبين تعرفين ليش اسال ؟

عصبت عليه : ليش تضحك ؟ تتمسخر انت او شنو ؟ عبالك اني كذابه ؟

" رد عليها " لانـج بالفعل كذابه "

" انصدمت " شنو ؟ انت شلون تقول عن امك كذابه ؟ "

" ما استحمل عبدالله وقط الصور بويهها " عيل قولي لي منو المولود اللي معاج بالصور يا مدام فجر ؟ "

***************

" ببيت بويوسف "

" بالصاله "

" تدلع نواف بشعره الناعم " كيفي عاجبني شكلي .. يه "

" تعجبت ساره " بالفستان والمكياج ؟ عاجبك شكلك بالفستان والمكياج ؟ "

نواف : اي نعم بالفستان والـمـكـيـاج .. ليش محتره ؟
ساره ( بسخريه ) : شكو احـتـر الحين ؟ ليكون مارلين مونرو وانا مادري ؟
نواف : لا مارلين مونرو ولا انجلينا جولي انا نوف بنت احمد ..
ساره : تقصد نواف ولـد احمد ..
نواف : اللي يكون المهم احلى منج بوايد ..
ساره : انا ابنيه وانت ولد ! لا اتقارن !
نواف : عادي .. وايد اولاد احلى من البنات وانا واحد منهم !
ساره : انت ليش مـغـرور ؟

نواف ( بثقه ) : بختصار لاني جـمـيـل ..

تليقفت نوال : شوف نواف انا اقول لك من الافضل انك تغير الفستان وتلبس ثوب بسرعه .. قبل ما يشوفك الوالد ويعدمك !

***************

" انصدمت ام عبدالله وتجمدت عيونها الثنتين عالصور المتناثره " شلون الصور وصلت بيده ؟ " حست نفسها بورطه .. ما قدرت ترد عليه وتفهمه .. بالله عليكم شتبونها تقوله ؟ ان كلمة ولد الشوارع كانت مجرد كذبه ؟ "

سالها عبدالله للمره 2 : ما تقولين لي منو المولود اللي معاج بالصور ؟

نطقت برتباك : هذا هذا انته !

تعجب : شلون اكون انا ؟ اذا انا على قولتج ولد شـوارع !

رقعت امه السالفه : انا انا لما تبنيتك كان من الضروري اني اترقد بالمستشفى معاك عشان يسون لك بعض الفحوصات العامه ..

مد عبدالله بيده ومسك باحدى الصور : بس اللي انا اشوفه بالصور الحين ان الفحوصات كانت لج انتي مو لي انا !

" توهقت امه " ما هو لانه " سكتت فجاه .. ما عرفت شتقول "

" سال عبدالله " لان شـنـو ؟ لـيـش سـكـتـي ؟ "

" لا تعليق مـنـهـا "

سال مره ثانيه : سالتج ليش سكتي ؟

" هم لا تعليق "

صرخ معصب : لانـج كذابه ! سكتي لانه ما عندج شي تقولينه وانتي انسانه كذابه بكل معنى الكلمه !

" نزلت راسها بصمت "

قرب منها يسال : ليش سويتي جـذي ؟ ليش قلتي لي اني ولد شوارع ؟ كل هذا عشان ما ارد لخلود ؟ اكاهو انكشفت الحقيقه الحين .. طلعت ولدج الحقيقي ومو ولد شوارع مثل ما قلتي .. هذا معناته اني اقدر ارد لخلود الحين لو ابي ..

رفعت راسها تسال : وامينه ؟ ليكون ناوي تفشلنا مع الناس ؟ انت خطبتها والبنت وافقت عفيه يا عبدالله لا تكنسل كل شي الحين !

رد بضيق : للاسف انتي اللي اجبرتيني اخطبها بسبب كذبه حقيره انتي اختلقتيها .. اما انا بالحقيقه ما كنت ابيها ..

سالته امه خـايـفـه من الرد : يعني شلون الحين بتفشلنا مع الناس ؟

***************

" ببيت بويوسف "

" بدار امينه "

" شافت ام يوسف ساعتها " هذول وينهم ليما الحين ما ياو ؟ "

" استنتجت امينه " من يدري .. يمكن كنسلوا الملجه "

" عصبت امها " لو سمحتي كوني جديه .. بلا هالكلام اللي ماله معنى "

" استغربت امينه عصبية امها " شفيج يمه ؟ ليش العصبيه ؟ مجرد استنتاج استنتجته لا اقل ولا اكثر "

" فجاه "

سمعوا صوت ساره تنادي : يمه .. امينه .. الـحـق ما تـلـحـق .. تـعـالـوا شوفوا نوافو شمسوي بنفسه !

***************

اليوم ملجة عبدالله من امينه بنت الجيران يا خلود ..
خلود : ادري ..
عايشه : وشفيج تقولينها جـذي ولا كانه هامج ؟
خلود ( باسى ) : منو قال لج اني مو مهتمه ؟ انا بس تعبت من هذا كله .. تضايقت او كنت سعيده ما اعتقد ان الامر بيتغير الحين ..

تضايقت عايشه لحال خلود : والله ما ادري شاقول لج .. هالعبدالله الحقير طلع انسان خسيس بكل معنى الكلمه ..

تنهدت خلود : الله كـريـم ان شالله ..

***************

" ببيت بويوسف "

" ام يوسف كانت بتستخف من نواف " انت شمسوي ؟ ها ؟ ما تقول لي شمسوي بعمرك ؟ " سال نواف بلا مبالاه " شمسوي ؟ "

امه : بعد كل اللي مسويه بنفسك هم تسال شمسوي ؟

نواف ( ولا هامه ) : ويه يا يمه .. انا اقول شعندج معصبه ؟ اخـر شي عشان هالشي السخيف !
امه : ليش بالله ؟ انت تشوف ان لبسك هذا مع المكياج سخيف ؟
نواف : مو عن .. انا اكيد اشوف نفسي جـمـيـل ..
امه : شدخل هذا بالجمال الـحـيـن ؟

" فجاه دخل ناصر بالصاله "

التفت على امه : يمه .. الوالد يقولج اتصلي لام عبدالله شوفيهم ليش تـاخـروا ؟ الملا بالميلس صار له اكثر من ربـع ساعه ينتظر ..

والتفت بعدها على نواف امشبه : انا انا كاني شايفج بمكان ؟ بس وين ؟ وين ؟ وين ؟

" سكت شويه "

قال بعدها متعجب : سبحان الـله تـشـبـهـيـن اخوي نـوافـو !

***************

بـملامحي اهات وسنين حـرمـان ..
وملامحي ضحكات لكن سجينه ..
فيني حـزن رحال والوقت خـوان ..
وفيني الم ام توفى جنينه ..
وانا ارضٍ يباسه وفاقده وبل الازمان ..
وانا طيرٍ اسير في يد طفله لعينه ..
انا حـزن هـالكون والحـزن الوان ..
الوان الحزن يا الخاين فيني دفينه ..
وانا شمع محروق يضوي الانسان ..
بحر الالم والحزن انا فيه غرقان ..
والموج عاتي ما تصدهـ سفينه ..

احــس بـحـزن ماتتـخـيل شلونه ..
احــس بـغـربه ملـعـونه ..
احــس إن الــشــوارع عـقل ..
وان خطـــاي مـجـنونه ..

" مسج طرشته خـلـود لعبدالله من توه .. تضايق لما قراه .. مسح المسج غصبا عنه من ورا قلبه "

الله يسامحج يا يمه .. ليش حطيتيني بهالموقف الصعب ؟ ليش ؟ لو شنو الحين ما اقدر اكنسل الملجه .. بعد ما خطبت امينه و وافقت اعتقد صعبه انسحب بهالحظه .. الريال المو كـفـو اللي بينسحب الحين .. وانا انا مستحيل اكون بهالصوره الـبـشـعـه ..

^^

" هذا اللي قاله عبدالله لامه حاس بالخنقه وهو بالسياره امجابل بيت بويوسف "

التفتت له امه : سامحني يا عبدالله .. صدقني ان كل اللي سويته عشانك ..

فتح باب السياره بينزل : لو سمحتي ما ابي اسمع مـنـج اي كلمه الحين .. والكلام اللي بتقولينه عشان اتبررين مواقفج السابقه وفريه لج .. سامحيني لاني اكلمج بهالطريقه بس اللي بقلبي الحين ما يعلمه غير الله سـبـحـانـه ..

" نزل بعدها وهو حاس باشواك تخترق قلبه " اه يا خـلـود .. كل شي انتهى من بينا الحين وبهاللحظه "

***************

" لـو الانسان حـقـق كل امنياته بلحظه جـان محد عاش بـحـزن وتعاسه بـهـالـدنـيـا "

" مـوافـق "
" مـوافـقـه "

" الاثنين نـطـقـوا بالموافقه وملج الملا وكانوا الـشـهـود 3 بويوسف + يوسف + فيصل "

" نزلت امينه راسها مو مستوعبه انها املجت " شلون الحين ؟ انا مرتك خـلاص ؟ "

" رد عبدالله " ايـه "

" سكتت امينه "

سالها : شفيج سكتي ؟ ليكون متحسفه على الملجه ؟

امينه : مو عن .. بس مو مستوعبه .. احـسـه شي غريب شويه ..
عبدالله : ما يخالف .. مع الايام بتتعودين عليه ان شالله ..

" حـسـت امينه ان عبدالله متضايق " اشفيك يـا عبداللـه ؟ ليش احـسـك متضايق ؟ "

" تظاهر انه طـبـيـعـي " سلامتج .. مو متضايق "

امينه : الله يسلمك .. ما ادري بس بلحظه حسيت انك متضايق عشان جـذي سالتك ..
عبدالله : لا تشغلين بالج .. انا مو متضايق ولا شي .. بس يمكن اكون مو مستوعب مثلج ..

" سكتت امينه لثانيه "

قالت بابتسامه : امك يحليلها طيبه .. امبين عليها انها تحبك وتخاف عليك ..

" ابتسم غصبا عنه " تسلمين "

تمسخر بعدها بقلبه : ما شالله على امي .. تحبني وتخاف علي لدرجة انها تسيطر علي بشتى الوسائل ! اذا ما سمعت كلامها تهدد وتحذر !

" فجاه "

" طق عليهم نواف باب الميلس .. سالت امينه " مـنـو ؟ "

" رد " هذا انـا .. نـواف "

امينه : هلا نواف بغيت شي ؟
نواف : ابصور معاكم بالكاميرا .. ممكن ؟
امينه ( بابتسامه ) : ok‏ ..

" دخل بعدها الميلس وهو شاق الحلج .. انصدمت امينه من منظره الـشـاذ .. استحى عبدالله وبسرعه لف ويها بالجهه الثانيه .. عباله ابنيه اللي دخلت .. ما عرفت امينه شتقول ! كانت بموقف محرج جـدام عبدالله "

سال عبدالله مستحي : شسالفه امينه ؟ ليش اخـتـج مو مـتـغـطـيـه ؟

See u

" قـصـتـي عـيـال الـعـز "

" الـحـلـقــه 34 "

" التكمله "

" دخل بعدها الميلس وهو شاق الـحـلـج .. انصدمت امينه من منظره الـشـاذ .. استحى عبدالله وبسرعه لف ويها بالجهه الثانيه .. عباله ابنيه اللي دخلت .. ما عرفت امينه شتقول ! كانت بموقف مـحـرج جـدام عبداللـه "

سال عبدالله مستحي : شسالفه امينه ؟ ليش اخـتـج مو مـتـغـطـيـه ؟

توهقت امينه : ها ؟ شنو ؟

عبدالله : شنو ها وشنو ؟ سالتج ليش اخـتـج مو مـتـغـطـيـه ؟

" خربطت امينه " توها المسكينه ياهل "

" بحلق عبدالله بعيونه " الحين كل هذا اللي اشوفه جدامي وتقولين توها ياهل ؟ "

" ما عرفت امينه شتقول .. كانت متفشله .. قالت بقلبها " حـسـبـي الله عليك يا نوافو الخديه .. الحين شاقول لعبدالله ؟ انك ولد شاذ ؟ فضحتنا الله يفضحك "

" تليقف نواف " يعني شنو ؟ توك تشوف بنت مو متحجبه ولابسه قصير ؟ " ثبت الكاميرا بعدها بابتسامه " يالله بسرعه قولوا جـيـز "

" عبدالله كان منصدم ما يدري شسالفه ؟ " شنو هالعيله اللي وايد FREE ؟ "

رقعت امينه السالفه : ما عليك عبدالله .. هذي اختي الصغيره نوف بس هي جـذي جسمها وملامحها ملامح كـبـار ..

ما اقتنع عبدالله بس سكت : اها .. الله يـخـليـكـم لبعض ان شالله ..

^^

" طول الوقت كان منزل راسه مستحي فما تمعن بنواف عشان يكتشف انه ولد "

***************

" مر هاليوم بلمح البصر .. مر على ناس كانوا مستانسين بالملجه وناس كانوا متضايقين منها .. اكثر شخص كان مستانس ام يوسف + ام عبدالله .. متجاهلين السعاده الحقيقيه وهي سعادة امينه وعبدالله .. بس مثل ما قلت سابقا هذي الدنيا .. كل شي فيها قسمه ونصيب ومو كل شي نتمناه نقدر نحققه "

" عالساعه 4 الفير .. بدار فيصل .. كان منسدح عالسرير .. ما يقدر ينام .. اصلا هو على هالحاله من اول ما سلبت عايشه قلبه .. شنو العمل ؟ وشلون يقدر يفوز بقلبها ؟ "

سال نفسه بحزن : شـاسـوي ؟ شنو اللي اقدر اسويه عشان اعـيـش مستانس حـالـي مثل حـال خـلـق اللـه ؟

" سكت لثانيه "

قال بعدها بضيق : مشكلتي اهواها .. والله اهواها .. بالبدايه كان حب عادي اما الحين .. اهواها بجنون .. هالبنت اذبحتني .. يننتني .. ما ادري شاسوي !

مـشـكـلـتـي اهواه وحبه هو مـجـنـنـي ..
والمشكله عن هوايا ماهو بداري ..
اخاف ابوح بهوايا لا يـخـجـلـنـي ..
واخاف يزعل علي ويزيد في ناري ..

مـشـكلـتـي اهواه وحبه هو مـجـنـنـي ..
والمشكله عن هوايا ماهو بداري ..
اخاف ابوح بهوايا لا يـخـجـلـنـي ..
واخاف يزعل علي ويزيد في ناري ..

مشكلتي اهواه وحبه هو مـجـنـنـي ..
والمشكله عن هوايا ماهو بداري ..
اخاف ابوح بهوايا لا يـخـجـلـنـي ..
واخاف يزعل علي ويزيد في ناري ..

****

مـحـتـار مدري شسوي ؟ حيل شـاغـلـنـي ..
مليت افكر ولا هي نافع افكاري ..
مدري اعذره عشانه ما هو فاهمني ..
ولا الومه عشانه سبت امراري !
مـحـتـار مدري شسوي ؟ حيل شـاغـلـنـي ..
مليت افكر ولا هي نافع افكاري ..
مدري اعذره عشانه ما هو فاهمني ..
ولا الومه عشانه سبت امراري !
محتار مدري شسوي ؟ حيل شـاغـلـنـي ..
مليت افكر ولا هي نافع افكاري ..
مدري اعذره عشانه ما هو فاهمني ..
ولا الومه عشانه سبت امراري !

****

ساعات ارضى اقول كافي يـكـلـمـنـي ..
كافي انه يسال علي وياخذ اخباري ..
وساعات اطمع ابيه كل يوم يقابلني ..
جنني حبه ولا هو بحالتي داري ..

ساعات ارضى اقول كافي كـلـمـنـي ..
كافي انه يسال علي وياخذ اخباري ..
وساعات اطمع ابيه كل يوم يقابلني ..
جنني حبه ولا هو بحالتي داري ..

ساعات ارضى بس كـلـمـنـي ..
كافي انه يسال علي وياخذ اخباري ..
وساعات اطمع ابيه كل يوم يقابلني ..
جـنـنـي حبه ولا هو بحالتي داري ..

***************

" بنفس الوقت ببيت الجيران "

" بدار عايشه + خلود "

" الثنتين ما ناموا .. كل وحده منهم كانت تفكر بشي .. عايشه تفكر بيوسف وشلون تبين له انها تحبه وما تلعب عليه ؟ اما عن خلود كانت منسدحه عالسرير حابسه الدمعه تفكر بعبدالله اللي ملج اليوم على امينه بنت الجيران "

التفتت خلود لعايشه تسال : تعتقدين يا عايشه ان امينه بنت الجيران قاعده تسولف مع عبدالله بالتليفون الحين ؟

عايشه : انا شدراني ؟ بس اتوقع ايـه .. ما دامهم اليوم مالجين اكيد متولعين ببعض الحين ..
خلود ( منبطه جبدها ) : الله ينتقم منه .. الخاين الـحـقـيـر ..
عايشه : ما تقدرين تقولين عنه خـايـن الحين الا اذا خـانـهـا ..

سالت خلود : شتقصدين ؟

عايشه : اقصد امينه .. عبدالله صار ريلها الحين .. اذا خـانـهـا معاج هذيج الساعه صفيه بالخاين الحقير ..
خلود : انتي شقاعده تخربطين ؟ انا اقصد خـيـانـته لي مع امينه ..
عايشه : اللي صار صار الحين .. الـمـفـروض تنسينه للابـد !

" سكتت خـلـود بضيق "

" بعدها "

" غطت عايشه نفسها باللحاف تكرر كلام شيخه اللي علق براسها من 6 شهـور تقريبا " اذا عايشه بنت الجيران كانت تحبك من قلبها وما تخدعك عشان فلوسك او تلعب عليك اخطبها بلا تردد "
" اذا عايشه بنت الجيران كانت تحبك من قلبها وما تخدعك عشان فلوسك او تلعب عليك اخطبها بلا تردد "
" اذا عايشه بنت الجيران كانت تحبك من قلبها وما تخدعك عشان فلوسك او تلعب عليك اخطبها بلا تردد "

سالت نفسها بحيره : شلون اخليك تـحـبـنـي يا يوسف ؟ شلون اقدر امتلك قلبك بلحظه ؟ شلون ؟

" بعد تفكير دام ساعه تقريبا "

" صرخت عايشه مستانسه " لـقـيـتـهـا "

" قـحـصـت خـلـود متخرعه " شسالفه ؟ لـقـيـتـي شنو ؟ "

عايشه ( بابتسامه ) : ما عـلـيـج انتي .. المهم لـقـيـتـهـا ..

قالت بعدها بقلبها : لقيت الوسيله لكسب قـلـب رجـل مـا !

***************

" باليوم التالي "

" الساعه 7 الـصـبـح .. بعد نص ساعه بس بيطلع يوسف بسيارته رايح للشغل .. من صباح الله خـيـر طلعت عايشه من البيت كانت ابالها فكره .. يمكن تـكـون فكره بسيطه بس بمعناتها اعتقد كانت كبيره << مـتـاثـره بأفكار الاجانب الرومانسيه lol "

" طلعت للشارع يم باب الحوش .. كان بيدها كيس كبير فيه مجموعه من الورود الـطـبـيـعـيـه " لـونـهـا احـمـر " شافت ممر الشارع اللي من المحتمل يمر فيه يوسف بسيارته " ممر الـفـريـج " كتت الورود من الكيس وامسكت ورده ورده شكلتها بالشارع بحرف " أ " من حسن حظهـا ان بيتهم بأخر الفريج وماكو احد واقف هناك ولان الساعه كانت 7 الصبح ^^

شافت عايشه ساعتها : اقل من نص ساعه بس وبيطلع يوسف بالفراري .. اتمنى انه ينتبه للورود المرميه بالشارع والاهم من هذا كله اتمنى انه يفهم القصد وما يقول عني سخيفه ..

" دخلت البيت بعدها .. تمت تنتظر طلعت يوسف .. كانت تطل من الدريشه للشارع .. دقت الساعه 7 ونص بالضبط .. طلع يوسف بسيارته مار من نفس الممر اللي فيه الورود .. لمح الورود مو فاهم شسالفه ؟ وقف بسيارته امجابلها .. طلع راسه من الشباك مستفهم " من وين يات هـالـورود الـحـمـرا ؟ "

سال نفسه : " أ " ؟ شنو يـعـنـي الـف ؟

" عايشه كانت تراقب من بعيد .. كانت تتمنى تطلع له .. تبتسم له .. اتـكلـمـه .. لكنها لو سوتها الحين بتخرب كل شي .. تمت ابمكانها متمالكه نفسها .. اما عن يوسف شغل سويج سيارته بيحرك لشغله متجاهل الحرف اللي ما فهم منه شي "

***************

" باليوم الثاني "

" بنفس الساعه .. 7 الصبح قامت عايشه من النوم .. طلعت للشارع .. حطت الورود بنفس الممر بس هالمره شكلتها بحرف " ح "

سال يوسف نفسه منتظر الرد : امس " أ " اليوم " ح " شسالفه ؟ منو هالمتفرغ اللي قاعد يزين الشارع بالورود ؟

***************

" باليوم الثالث "

" شكلت الورود بحرف " ب " منتظره من دريشة البيت ان يوسف يطلع .. بس هالمره طلع فيصل قبله "

عفست عايشه الويه : لـحـول .. هذا شمطلعه الحين ؟

" فيصل كان راكب بالبطبطه .. التفت يسار .. لـمـح الـورود المرميه بالشارع .. قرب منها مستفهم " شنو هذا ؟ "

" بعدها بشويه طلع يوسف بسيارته .. شاف فيصل يتامل الورود المرميه .. قرب منه .. طلع يوسف بعدها راسه من دريشة السياره يسال " هذا انت يا فيصل ؟ "

التفت له فيصل : انا شنو ؟

يوسف : انت اللي حـاط الورود بالشارع على شكل حـروف ؟

" هز راسه " لا .. مو انا "

" احتار يوسف " عيل منو الفاعل ؟ "

" ما فهم فيصل شي .. اما عن عايشه كانت تراقب الموقف من بعيد متسائله " يا ترى شقاعد يقولون هالاثنين الحين ؟ "

" بعدها "

شاف يوسف الحرف : " ب "

استنتج منه : اول امس " أ " امس " ح " اليوم " ب " اعتقد ان في شـخـص يحاول يكتب كلمه معينه "

" سكتت شويه يفكر "

سال نفسه مو متاكد : احـبـك ؟ هل الحرف الاخير هو " ك " ؟ بس منو هذا اللي يحب من ؟

" كانت عايشه كل ما يمر يوسف بسيارته بعد ما يشوف الورود تطلع للممر تجمع الورود المرميه وتحطهـا بالكيس عشان محد يلمحهـا .. ولو انها كانت دوم تقول بقلبها " عسى محد شافني من عيال الفريج ! عشان ما يقولون شتسوي هالمينونه ؟ "

***************

" باليوم الرابع "

طلعت عايشه للشارع تتحلطم : تمللت من هاللي اسويه .. شكله بيعدي بلا نتيجه !

" قامت بعدها تشكل الورود بالممر .. كانت مندمجه لدرجة انها ما حست ان اكو شخص ياي من وراها "

سال الشخص مستفهم : ما تقولين لي شتسوين بالشارع يا عايشه ؟

" تجمدت عايشه ابمكانها لما سمعت الصوت .. التفتت له مرتبكه .. كان يوسف واقف امجابلها "

تخربطت البنت : انته .. انته .. انته شتسوي ؟ بالعاده تطلع 7 ونص للشغل .. توها الحين 7 .. شسالفه ؟

رد عليها " سلامتج .. ماكو سالفه لكني قمت اليوم امبجر عشان " سكت لثانيه .. كمل بعدها بابتسامه " عشان اشوف منو هالانسانه اللي اتحبني ؟

" تخربطت عايشه .. ما عرفت شتقول .. نزلت راسها منحرجه " ابيه .. شكله يوسف فهم القصد "

شاف ملامحها المتوهقه " شفيج سكتي ؟ ليش تخربطتي ؟ "

" تظاهرت انها مو فاهمه " ها ؟ شنو ؟ "

ضحك يوسف : ليش يا عايشه ؟ ليش تسوين نفسج غبيه مو فاهمه عن شنو اكلمج ؟

سالته بارتباك : انته عن شنو تتكلم ؟

يوسف : عن الورود الحمرا المرميه بالشارع .. اللي كل يوم الصبح لما اطلع للشغل اشوفها متشكله على شكل حـرف من الحروف ..

" تظاهرت بالجهل " اي ورود ؟ "

" اشر يوسف على يدها " مثل هالوردتين الحمر اللي ماسكتهم الحين بـيـدج "

" تخربطت عايشه وبسرعه طاحت الوردتين من ايدها مرتبكه .. حست نفسها تبي تشرد .. ابتسم يوسف اللي عرف شسالفه "

قرب منها يسال : لهدرجه تحبيني يا عايشه ؟ لدرجة انج تبين تكسبين قلبي باي وسيله ؟

" نزلت راسها بصمت "

مسك يوسف ايدها : ليش ما تردين ؟

ارتجفت .. بسرعه شلت ايدها من ايده : انت شفيك ؟ مينون ؟

سال بابتسامه : ليش ؟ شسويت الحين ؟

عايشه : ليش مسكت ايدي ؟ عبالك لعبه ؟ شكلك تبي تعيد نفس الحركه الوقحه يوم مسكت ايدي بالسياره ..

" سكت لثانيه "

" تاسف بعدها " اسف .. ما كنت اقصد "

" تمسخرت عليه " وانت متى ما كنت قاصد ؟ "

يوسف : قلت لـج اسف ..
عايشه : يا سلام عليك .. كل مره امسك ايـدي وبعدها تاسف .. ما هي لعبه مسليه بالنسبه لك ..

استنكر يوسف هالكلام : منو قال لج انها لعبه مسليه ؟ انتي ليش تفسرين الشي على كيفج ؟

***************

" ببيت عبدالله "

" بداره "

" قام من النوم على مسج الموبايل " نايم يا عبدالله ؟ اذا قاعد اتصل لي .. عندي شي ابقوله لك " امينه مطرشه هالمسج لعبدالله "

سال نفسه : شتبي امينه مطرشه هالمسج من صباح الله خـيـر ؟

***************

" مجددا عن عايشه + يوسف "

" لفت عايشه عن يوسف متظاهره بلا مبالاه " انت اصلا ليش واثق ان هالورود كانت لك ؟ عبالك انك الشخص الوحيد بالفريج ؟ "

" مشت بعدها للبيت .. لكنه مسكها من ايدها يمنعها " لـحـظـه شـويـه "

سحبت ايدها بعصبيه : انت شفيك ؟ كم مره قلت لك لا تمسك ايدي .. اذونك منبطه ؟ ما تسمع ؟ او تـتـصـيـمـخ ؟

" حـس يوسف نفسه مشوش " تدرين يا عايشه .. احـس اني استطلفج "

" بحلقت بـعـيـونـهـا مو مستوعبه " ها "

يوسف : قلت لج احـس اني استطلفج .. مجرد احساس ياني بلحظه .. ما ادري شنو سببه لكن الاهم اني حـسـيـتـه وقلته لـج ..

" سكتت مو مصدقه " مـعـقـولـه يـوسـف بـدا يـحـبـنـي ؟ "

" سالها " اشفيج ! ليش سكتي ؟ "

" سألته بسؤال ثاني " انت اتحس انك تستلطفني ؟ او انك .. انك .. "

" سكتت لثانيه .. كملت بعدها " او انك اتحبني ؟ "

" سكت يفكر "

شافته عايشه بجديه : ليش سكت ؟ اتفكر ؟ اعتقد ان سؤالي ما يحتاج من انك تسكت وتفكر .. الحب يا يوسف ما يبي له تفكير ..

" مشت بعدها رايحه البيت "

بس قبلها التفتت ليوسف بابتسامه ذابله : نسيت اقولك ان اخر حـرف هو " ك " لو ما تليقفت علي اليوم جان انا ...

" سكتت ما كملت "

" مشت بعدها وهي تقول بقلبها " انتي يا عايشه اغبى انسانه بالوجود .. يا ريتج ما سويتي هاللي سويتيه بس شتسوين بمخج الغبي ؟ "

ابتسم يوسف من داخـلـه : ياليت كل البنات نفسج يا عايشه .. جـان الدنيا بـخـيـر ..

See u
" قـصـتـي عـيـال الـعـز "

" الـحـلـقــه 35 "

" مكالمه هاتفيه "

عبدالله ( بصدمه ) : انتي من صـجـج ؟ او تتمسخرين ؟
امينه ( متفشله ) : اي من صـجـي .. لا ما اتـمــسـخـر ..

ما استوعب عبدالله : يعني شلون الحين ؟ معقوله نواف اللي شفته بالميلس بيوم الملجه يطلع ولد ؟

امينه : مثل ما قلت لك من شويه .. اي .. انا اسفه لاني ما قلت لك عنه من اول مره لما دخل الميلس .. الصراحه كنت متفشله منه ..

" سكت عبدالله يتذكر "

سالته امينه : اشفيك سكتت يا عبدالله ؟

بهالحظه ضحك مو مستحمل : انا بس متعجب منه ! لما شفته حسبته ابنيه .. يمكن لو بحلقت فيه اكثر بكتشف انه ولد .. انا من الحيا لفيت عنه .. لو عرفت بساعتها انه ولد جان قطعته ..

" سكتت امينه بعدها .. كانت متفشله " فضحتنا يا نوافو .. فضحتنا "

سال عبدالله : ما علينا من نواف الحين .. وقولي لي شبيصير على عرسنا ؟

امينه : عرسنا ؟
عبدالله : اي عرسنا .. اقصد حفلة عرسنا .. شكلج نسيتي ان احنا ملجنا ..
امينه : لا ما نسيت بس انشغلت هاليومين باشيا ثانيه ..
عبدالله : مو مشكله بس ما قلتي لي تبين انسوي عرس ؟
امينه : اكيد ..
عبدالله : لازم ؟
امينه ( مستفهمه ) : شنو اللي لازم ؟
عبدالله : اقصد العرس .. لازم نسوي عرس ؟
امينه : بالنسبه لي انا ما احب الاعراس .. لكن امي خاطرها تسوي عرس فخم كبير ..

" سكت عبدالله شويه "

سال بعدها : ومتى بيكون موعد عرسنا ؟

امينه : افضل يكون بعد 3 شهور من الحين ..
عبدالله : مو كانه امبجر ؟
امينه : بس انا حسيتها مده كافيه ..
عبدالله : اللي تشوفينه ..

***************

" بشغل محمد "

" بـكـيـوتـل "

" كان متضايق .. ماله خلق يكمل شغله .. كان يفكر بوايد اشيا منها امينه اللي وصل له من خلود خبر ملجتها "

التفت له زميله علي : اشفيك مو على بعضك ؟ عسى ما شر ؟

" رد محمد بضيق " الدنيا "

" ساله علي " اشفيها الدنيا ؟ "

محمد : همومها .. مشاكلها .. بلاويها ..
علي ( يسال ) : شفيك تتحندا كانك شيبه بو 80 سنه ؟
محمد : الدنيا تخلي اللي ما يتحندا بيتحندا غصبا عنه ..
علي : الدنيا ما تسوى عشان الشخص يـعـور راسه عـشـانـهـا ..

" سكت محمد بعدها .. حـط راسه عالطاوله .. تـعـوذ من ابليس " اعوذ بالله منك يا ابليس " ذكر ربه .. تمنى ان ما يشوف يوم اسود بحياته "

***************

" ببيت بويوسف "

" عالساعه 4 العصر "

كرر يوسف بجديه : قلت لك ان شالله بتزوج ..

فيصل : انت ينيت ؟
يوسف : ليش ؟ من متى الـزواج كان ينون ؟
فيصل : شكلك نسيت شيخه !
يوسف ( يبرر ) : اكيد ما نسيتها .. بس شيخه خـلاص ماتت الله يرحمهـا .. لين متى بعيش بقوقعة الحزن ؟ لين متى ؟

استنكر فيصل : بس هذي تعتبر خـيـانه منك يا يوسف ..

تعجب يوسف : خـيـانه لشخص ميت ؟

" سكت فيصل لثانيه "

سال بعدها : ما عليك .. انسى الكلام اللي قلته لك الحين .. بس ما قلت لي منو هاللي بتزوجها ؟

يوسف : انسانه حسيت بلحظه اني استلطفتهـا ^^

فيصل : من متى عرفتها ؟
يوسف : من زمان ..
فيصل ( يسال ) : منو هذي ؟
يوسف ( بابتسامه ) : عايشه بنت الجيران ..

تجمدت عيون فيصل من سمع اسمها : ش ش شـن شنو ؟

***************

يومين بس وتبدا الامتحانات النهائيه .. الله يعينا ..
ان شالله ما اتيب النسبه عشان ما تسافر لندن ..

سلطان ( وهو متنرفز ) : انت اشفيك ؟ ليش ما تحب الخير لغيرك ؟

نواف : منو قال لك اني ما احب الخير لغيري ؟ انا بس متضايق لانك بتسافر وبتخليني .. مثل ما قلت لك قبل انا ما ابيك تسافر ..

" مشى سلطان عنه بلا اهميه " مالي خلق ارد عليك الحين .. يالله فمان الله "

" عصب نواف عليه " هين يا سلطون انا بوريك شبسوي ! "

***************

" مجددا عند يوسف + فيصل "

قرب فيصل من يوسف معصب : انت استخفيت ؟ ياي تقولي انك بتتزوج واخـر شي تطلع عايشه بنت الجيران ؟

يوسف : وشفيها عايشه بنت الجيران ؟
فيصل : ما فيها شي بسـ ..

" سكت بعدها "

" ساله يوسف " بس شنو ؟ ليش سكتت ؟ "

" تخربط فيصل " بس عايشه ما تحبك ! "

تعجب يوسف " وانت شدراك انها ما اتحبني ؟ اصلا على اي اساس انت قلت جـذي ؟ "

" ما عرف شيرد عليه " شوف يوسف .. كل اللي ابقوله لك ابتعد عن درب البنت احسن لك "

يوسف : احسن لي ؟ شتقصد باحسن لي ؟

" رقع فيصل السالفه " بختصار انا وعايشه نحب بعض وتواعدنا نكون لبعض لو شنو "

" ما اقتنع يوسف " انت متاكد من هالكلام ؟ "

" سكت فيصل بعدها "

ساله يوسف بجديه : فيصل اشفيك ؟ شسالفتك ؟

" هم سكت "

استنتج يوسف : ليكون انت اللي تحب عايشه وهي ما ماعطتك ويه ؟

فيصل ( بضيق ) : هذا اهو .. بس هم ابيك تبتعد عن البنت .. انا ابيهـا .. فاهم ؟
يوسف : بس البنت ما تبيك .. شلون بتعيش مع وحده ما تبيك ؟ وين كرامتك ؟

عصب عليه : انت شكو ؟ انت بس ابتعد عنها .. ما ابيك تتليقف وانا بخليها اتحبني ..

يوسف : انت شنو ؟ عبالك الحب لـعـبـه ؟

" ما استحمل فيصل هالموقف .. كان معصب .. متنرفز .. قرب من يوسف اكثر وهو امفاور .. مسكه من ثوبه وهو يهدد بجديه "

فيصل : اقسم بالله ان ما ابتعدت عن عايشه بتشوف شي ما شفته يا يوسفو .. اكرر فاهم ؟

انصدم يوسف منه : تهددني يا فيصل ؟ وعشان منو ؟ عشان ابنيه ؟

فيصل ( وهو يشب من العصبيه ) : مثل ما سمعت ! وهالبنيه اللي قاعد تتكلم عنهـا هي كل حياتي !

" طلع بعدها مسكر الباب بقوه .. ما استوعب يوسف هالموقف اللي صار من توه " اول مره بحياتي اشوف فيصل فاقد اعصابه جـذي "

***************

" بعد مرور اسـبـوعـيـن تقريبا "

" بمدرسة نواف "

" بقاعة الامتحان .. اليوم هو اخـر يوم للامتحانات الثانويه .. كان عندهم امتحان فلسفه .. باقي تقريبا 10 دقايق بس على موعد خروج الطلبه من القاعه .. نواف كان قاعد بالسيد الثالث باليسار وسلطان كان يمه بـمـتـر "

" نواف ابد ما كان على بعضه .. بالدقيقه يشوف سلطان .. بختصار كان يفكر بشي " بسوي اي شي بس عشان سلطون ما يسافر لندن حـتـى لو امنعونا من الامتحان "

التفت نواف لسلطان يساله متعمد : سلطون .. سلطون .. انت شقلت لي ؟ شنو جواب السؤال الخامس ؟ ها ؟

" توهق سلطان وسوه نفسه ما يسمعه " انجب يا المينون لا يسحبون ورقة الامتحان منا بسبتك "

ما سكت نواف : هيه .. سلطون .. اشفيك ما ترد ؟

" ما اهتم له سلطان وطنشه "

عاند نواف : اسالك عن الاجـابه يا الحمار ! رد

عصب سلطان ونسى نفسه : انجب .. محد حـمـار غيرك ..

" بعدها "

" كل الطلبه التفتوا لسلطان مستفهمين " شسالفه ؟ " ومن بينهم الاسـتـاذ "

قام نواف من الكرسي ياشر على سلطان متعمد : استاااذ سلطان الحمار لقط مني جواب السؤال الخامس !

انصدم سلطان : انا ؟ انا يا نوافو انا ؟

نواف ( بثقه ) : اي انت ..

التفت للاستاذ بعدها : اذا مو مصدقني يا استاذ اسال عامر .. راشد + عبدالرحمن كلهم كانوا شاهدين عليه ..

سلطان : حـسـبـي الله عليك يا النذل .. بكم اشتريت هالطلبه عشان يشهدون معاك ؟

***************

" ببيت بويوسف "

ساره كانت تحن : يمه بليز .. امتحاني العربي بعد اسبوع من الحين وانا مو فاهمه منه شي .. بليز كلمي الوالد خـل يشوف لي مدرس لغه عربيه باسرع وقت ..

ام يوسف : قلت لج بكلمه بس لا تحنين ..

تحلطمت ساره : متى عاد ؟ انا من اسبوع واحن عليج وليما الحين ما شفت هالاستاذ !

ام يوسف : الاستاذ بتشوفيه اليوم عندج ان شالله ..
ساره : شلون ؟
ام يوسف : انتي ما عليج بس بتشوفيه اليوم ..
ساره ( تسال ) : افهم من كلامج انج كلمتي ابوي من اسبوع عنه ؟

ام يوسف : ما كلمته بس انا اعرف استاذ كان يدرس بنت رفيجتي بيبه لج اليوم .. بسج تحلطم ..

" سكتت ساره لثانيه "

سالت بعدها : ok شجنسيته ؟

ام يوسف : مـصـري ..

تحلطت ساره : لحول .. بس الكلام المصري انا ما افهم له .. ما تعرفين استاذ قـطـري ؟

تعبت ام يوسف من تحلطمها : لا ما اعرف .. ماكو غير هذا .. تبينه او اكنسله عشان ترسبين بالماده ؟

" حست ساره نفسها شويه وبتصيح بس ما باليد حيله .. هالاستاذ المصري احسن من ولا شي " اوكي يمه شاسوي بعد ؟ ابيه "

***************

" ببيت الجيران "

" عالساعه 7 بالليل .. طق يوسف جـرس باب بيت الجيران .. دخل بعدها بالحوش .. قرب من باب الصاله ينتظر احد يفتح له .. خلود كانت طالعه تجري مقابله لشغل .. عايشه كانت بالدار متملله .. محمد كان بالصاله يقرا الجريده .. سمعت عايشه الجرس بس تجاهلته " ما دامه محمد بالصاله اكيد هو بيشوف منو الياي "

" فتح محمد باب الصاله .. شاف يوسف امجابله .. شبه عليه " هذا مو كانه ولد الجيران ؟ "

" بعدها "

" سال يوسف بابتسامه " انت محمد ؟ "

" رد عليه " ايـه .. بس منو انته ؟ "

يوسف : معاك يوسف احـمـد ولد جـيـرانـكـم ..

" بهالحظه عايشه كانت بالدار ما تدري ان اللي طق الجرس من شويه هو يوسف حـبـيـب القلب .. بس السؤال الحين شعنده يوسف يـاي ؟ "

محمد : عاشت الاسامي يا يوسف .. تفضل بالصاله .. البيت بـيـتـك ..
يوسف : عاشت ايامك .. تسلم .. زاد فضلك ..

" دخل بعدها قـعـد عالكـرسي امجابل محمد "

يوسف ( يسال ) : شلونك يا محمد ؟ ان شالله بخير ؟
محمد : الحمدلله .. بخير .. انت شلونك ؟
يوسف : ما دامي قريب منكم اكيد انا بخير ..

ما فهم محمد : اسف يوسف بس ما فهمتك !

يوسف ( بابتسامه ) : عايشه ..

ساله محمد : عايشه ! شفيها عايشه ؟

يوسف : بختصار انا ابـيـهـا .. ياي الحين عشان اخـطـبـهـا ..

ما استوعب محمد : انت بتخطب عايشه اخـتـي ؟

see u


" قـصـتـي عـيـال الـعـز "

" الـحـلـقــه 36 "

" التكمله "

ساله محمد : عايشه ! شفيها عايشه ؟

يوسف : بختصار انا ابـيـهـا .. ياي الحين عشان اخـطـبـهـا ..

ما استوعب محمد : انت بتخطب عايشه اخـتـي ؟

يوسف : اي انا .. شفيني انا ؟
محمد : سلامتك .. ما فيك شي بس انا تعجبت شوي ..
يوسف : من شنو ؟
محمد : منك ..
يوسف : ليش ؟
محمد : مو لان انتوا مو منا .. انا لما خطبت امينه اختك بيوم امك اهانتني فشلون الحين لو عرفت امك انك بتخطب عايشه ؟

ساله يوسف مندهش : انت خطبت امينه ؟

" هز راسه " اي "

يوسف : متى ؟
محمد : من زمان بس الله ما كتب ان هالخطبه اتم .. السبب ان انتوا مو منا .. تقريبا هذا اللي قالته امك " شلون بتصرف على بنتي وانت امنتف ؟ "

" سكت يوسف بعدها منزل راسه " للاسف هذي شخصية امي القويه "

محمد : الحمدلله على كل حال .. كل شي بالدنيا قسمه ونصيب .. مثل ما سمعت ان امينه ملجت الحين اتمنى لها التوفيق ان شالله ..

سال بعدها : انت قلت انك ياي اليوم عشان تخطب عايشه .. عدل ؟

يوسف : هذا هو ..
محمد ( يسال ) : امك تدري شي عن نواياك بالخطبه ؟
يوسف : لحد الحين لا ..
محمد : انت تعتقد ان امك بتوافق لو عرفت ؟
يوسف : تبيني اكلمك بصراحه يا محمد ؟ اعتقد ان امي بتعفس الدنيا لو عرفت بالخطبه .. بس بالنهايه بترضى بالواقع .. هذي امي وانا اعرفها .. تماما مثل ما خطبت شيخه الله يرحمها .. امي سوت لي سالفه وزعلت .. لكنها مع مرور الايام تعبت من التحلطم وتقبلت ..

" سكت محمد بعدها "

يوسف ( يسال ) : شلون الحين ؟ انت موافق ؟
محمد : اعتقد ان الموافقه بيد عايشه ..

قام يوسف بعدها : ok عيل .. انا استاذن الحين .. بس اتمنى انك ترد علي باسرع وقت ممكن .. بعطيك رقم موبايلي تقدر تتصل لي باي وقت .. بنتظار الرد ..

" توه يوسف بيطلع من البيت الا بعايشه تطلع من الدار .. انتبهت له يسولف ويه محمد بس هو ما انتبه .. بسرعه دخلت الدار مره ثانيه متسائله " هذا يوسف .. شيايبه ابيتنا ؟ "

***************

" مكالمه هاتفيه "

نواف ( يترجى ) : عفيه سلطون .. عشاني انا لا تسد الخط هم هالمره ..
سلطان ( بعصبيه ) : انت شنو ؟ ما تستحي ؟ لك ويه تتصل بعد السواة اللي سويتها يا النذل ؟

برر نواف : انت تدري اني سويت هالشي عشانك .. انا ما ابيك تسافر لندن .. كم مره اقولك يعني ؟

سلطان : حـسـبـي الله عليك من ابليس .. ما تبيني اسافر لندن تقوم تتهمني بالغش ؟ ما تقول لي شاسوي الحين ؟ انا اعتبر راسب بالفلسفه الحين بسبتك انت !
نواف ( ببرود ) : ما يخالف .. كل شي بالدنيا قسمه ونصيب ..

حس سلطان نفسه بينفجر : انت شنو ؟ شقاعد تخربط ؟ شنو كل شي بالدنيا قسمه ونصيب ؟ مستقبلي ضاع وانت تقول قسمة ونصيب ؟ استخفيت ؟

" سكر بعدها الخط مو مستحمل منفجر عليه "

كلم نفسه بجديه : ما اكون سلطان ولد خـلـيـل اذا كلمت هالنذل مره ثانيه .. حـسـبـي الله عليه ان شالله .. دمر مستقبلي الله يدمر مستقبله ..

***************

سأحـمـل روحـي عـلـى راحـتـي والـقـي بـهـا فـي مـهـوى الـردا ..
فـأمـا حـيـاة تـسـر الـصـديـق وامـا ممـات يـضـيـق الـعـدا ..

اشر الاستاذ مصطفى على هالبيت : يالله يا شطره انا عاوز منك دلوئتي تشرحي لي البيت ده ..

" حـطـت ساره ايدها على راسها تتحلطم " مو فاهمه شي .. انا مو فاهمه شي ! " سال الاستاذ " هوه ايه اللي انتي مش فاهمتو ؟ "

ساره : كلامك يا استاذ .. ليش ما تتحجى قطري ؟

تعجب الاستاذ : بس انا بتكلم عربي دلوئتي مش هندي ..

ساره : حـتـى ولو .. ابيك تتكلم قطري .. ليش تعاند ؟
الاستاذ : بس انا ما بعرفش ..

ساره ( معانده ) : عيل ما ابيك تدرسني .. رد بيتك لو سمحت .. اذا تعلمت قطري هذيج الساعه حياك ..

" تنرفز الاستاذ " انا مش عاوز دلع يا بت ؟ "

" عصبت ساره " انا اتدلع الحين ؟ "

" هز راسه " ايه "

" قامت من الكرسي منبطه جـبـدها .. طلعت بعدها من الميلس معصبه .. تعجب الاستاذ منها " هوا انا كونت بتكلم هندي ؟ "

***************

" يوسف ولـد الجيران خـاطـبـنـي انـا ؟ انـا ؟ " هذا اللي سالته عايشه بـصـدمـه "

محمد : ايـه انتي .. اشفيج مو مصدقه ؟

كانت مو مستوعبه : مو عن بس ما ادري .. استغربت شويه يعني منو كان يصدق ان يوسف ولد العز يخطب بنت بسيطه مثلي انا ؟

محمد : انتي يا عايشه الف من يتمناج لا تستهينين بنفسج .. مو معناته اذا انتي كنتي بسيطه يعني محد يبيج .. هالتفكير غـلـط ..

" سكتت بعدها تفكر "

محمد ( بسال ) : شلون الحين ! موافقه على يوسف ؟

" كانت مستانسه .. بتطير من الوناسه لكنها ما كانت اتبين السعاده .. كلمت نفسها بقلبها " اكـيـد مـوافـقـه .. هذا ما يبي له تـفـكـيـر .. من متى وانا انتظر هالحظه .. بس هم مو عدله اقول لمحمد اني موافقه بهالسرعه .. ماكو غير اني اقوله ابي مهله للـتـفـكـيـر "

عايشه : اعتقد اني مـحـتـاجـه وقت للـتـفـكـيـر .. مثل ما انت عارف هذا زواج يا محمد تحديد مستقبل مو لـعـبـه ..

" حـط محمد ايده على كتفها " اخذي راحـتـج بالتفكير "

" ما كانت عايشه محتاجه انها تـفـكـر لانها طول هالايام كانت تفكر بعمق ليمن تحقق حـلـمـهـا بلحظه .. بس مهما يكون كانت تتظاهر بالثقل جـدام محمد عشان ما يشك بـحـبـهـا ليوسف "

***************

انت استخفيت ؟ ينيت ؟ انت اصـلا شقاعد تقول ؟

يوسف : يمه اشفيج ؟ ليش امسويه سالفه ؟ قلت لج خـطـبـت عايشه بنت الجيران وانتظر الرد منهـا ..

عصبت امه : اتخسي .. هذا اللي ناقص بعد .. تخطب هالمنتفه ام السان طويل !

يوسف : على اي اساس قلتي ان السانها طويل ؟
امه : من يوم المستشفى لما الحيوان اخوها مات .. شكلك نسيت شلون طولت السانها علي !
يوسف : لا يمه ما نسيت بس لا تنسين ان انتي اللي بديتي من البدايه .. انتي لو ما طولتي السانج عليها ما كانت بتطول السانها عليج ..

صرخت امه عليه : انجب .. بسك انجب .. ما ابي اسمع منك اكثر .. وهالعايشه بنت المنتفين ما راح تاخذها لو شنو ! فـاهـم ؟

يوسف : اسف يمه .. انا خطبتها الحين .. منتظر الرد منهـا ..

***************

" بالستي سنتر "

" نواف كان يتمشى بنفسه بالستي متضايق من اللي سواه بسلطان .. كان متحسف " ياليتني ما سويت اللي سويته بسلطون .. كنت ابيه ينسى سالفة السفر بس شكلي خـربـت علاقة الحب اللي كانت من بينا "

" كان يمشى بتحلطم .. شافته بنت تقريبا عمرها 19 سنه .. كانت تبحلق فيه مبتسمه .. شكلها انعجبت بشكله الشاذ .. بالبدايه طنش نواف لها بس بعدين تضايق منها .. كانت تلحقه من مكان ليمن مكان "

التفت لها متنرفز : انتي شتبين ؟ من مساعه لاحـقـتـنـي .. ما تقولين لي شتبين ؟

" ابتسمت له " شكلك وايد ظريف .. انته شسمك ؟ "

" تعجب نواف " يه .. الحين انا اسالج شتبين لاحـقـتـنـي ؟ تساليني شسمي ؟ اشفيج انتي مينونه ؟ "

البنت : تطمن مو مينونه .. بس ما قلت لي انت شسمك ؟
نواف : انتي شكو باسمي الحين ؟ بينا معرفه عشان تسالين ؟
البنت : ما بينا شي .. بس مو مشكله لو تعرفنا على بعض الحين ..

" ما رد عليها .. مشى عنها .. بمعنى " اذلـفـي "

" وقفت بعدها جـدامه متعمده " انا اسمي نوف انت شسمك ؟ "

" بحلق نواف فيها " قـطـيـعـه اسمج نفس اسمي .. بس مثل ما تشوفين انا احلى منج بوايد "

" انصدمت البنت من اسمه " شنو ؟ انت اسمك نـوف ؟ "

***************

" ببيت بويوسف ساره كانت تتحلطم من الاستاذ مصطفى عند امها .. شافتها امها بعصبيه " سارو انجبي الحين .. انا مو ناقصتج انتي الثانيه .. بـروحـي منبطه جـبـدي من يوسفو الحمار "

ساره : شدعوه يمه حـمـار ؟ ريال طول وعرض تقولين عنه حـمـار ؟
امها : وستين الف حمار بعد .. لما فكر يخطب ما فكر الا بالجلبه عايشه بنت الجيران .. ام السان طويل !
ساره : يمه .. انا ما علي من يوسف مع بنت الجيران الحين .. انا اشتكي لج من الاستاذ مصطفى .. ما فهمت منه شي .. ابي استاذ يديد .. شرط يكون قطري هالمره .. بليز ..

" صفقت امها الباب معصبه " انا اكلمج عن شي وانتي تـكلميني عن شي ثاني ؟ "

***************

" بالستي سنتر "

تدلع نواف بشعره : اي نعم اسمي نوف .. اشفيج منصدمه ؟ عبالج ان محد اسمه نوف بالدنيا غيرج ؟

نوف : مو عن .. بس انت ريال .. شلون يكون اسمك نوف ؟ الا اذا تطورنا وصـرنـا نسمي اسامي البنات للشباب !
نواف ( يسال ) : منو قال لـج اني ريـال ؟

" سكتت نوف بعدها .. كانت تطالع نواف من فوق ليمن تحت .. سالته " انت شـاذ ؟ "

" لف عنها بنفسيه " انتي شكو ؟ ليش تسالين مثل هالاسئله ؟ "

نوف : ok‏ انا اسفه .. بس شرايك نكون Friends‏ ‏؟

" سالها متعجب " بهالسرعه ؟ "

" شافت نوف ساعتها " شوف يا اللي اسمك مثل اسمي " نـوف " انا لازم ارد البيت الحين .. بس قبلها بعطيك رقم موبايلي .. وقت ما تكون فاضي call me "

‏"‏ طلعت بعدها كرتها من الشنطه بتعطيه لنواف .. مسك نواف الكرت .. شافه .. تعجب " عشتو عندها 5 ارقام .. غير ارقام البيت .. مو هينه .. طلعت بنت عز نفسنا "

***************

" بعد مـرور 4 ايام "

" قالت عايشه لمحمد انها موافقه على خطبة يوسف .. استانس يوسف من موافقتها اللي كان متاكد منها .. ام يوسف عفست الدنيا .. ما كانت تبي عايشه لولدها يوسف .. بس ما باليد حيله خاصه ان بويوسف ريلها كانت موافق .. اما بالنسبه للبقيه .. امينه استانست ليوسف " عايشه خوش ابنيه " نوال ما كانت موافقه .. كانت متخرعه من عايشه " ما لقيت غير بنت الفقر عشان تخطبهـا ؟ احسهـا بنت جرثوميه " ساره ما كان عندها مانع " بما ان يوسف يبيها ليش لا ؟ شكلها بنت طيبه " نواف خلوه بحاله عادي عنده " مبروك يا يوسف بس ان شالله ما تموت نفس شيخه " ملاك ما كانت تطيق تسمع اسم بيت الجيران بسبب حسن .. ما كانت تحب احد منهم " اكيد عايشه نفس شخصية الحقير حسن .. ما لقيت غير هذي الحيوانه تخطبها ؟ " ناصر كان بحاله مو مهتم بالخطبه .. اما عن فيصل هذا عاد خلوه بصوب .. كان بيسوي المستحيل عشان ما اتم الملجه " اعتقد اني حـذرتـك يا يوسف من قبل ! مو احسن لك لو ملجت عليهـا .. عايشه انا حـبـيـتـهـا وتمنيتها قبل ما انت اتفكر فيها ! "

" موعد الملجه بيكون بعد يومين من الحين .. عايشه كانت تنتظر هاليوم بفارغ الصبر بعكس فيصل اللي كان يشب نار "

***************

" ببيت بويوسف "

" بالميلس "

" ساره كانت امجابله الاستاذ اليديد .. استاذ اللغه العربيه .. كان قطري .. اسمه جـابـر .. 33 سنه .. من الحنه + الرنه ابوها يابه لها من 4 ايام عشان يسكـتهـا "

"الاستاذ كان يشرح لها القواعد والشيخه ساره كانت ترسم قلوب بالكتاب مو مهتمه للشرح ! سالها الاستاذ " مـعـاي يـا سـاره ؟ "

ابتسمت له : اي استاذ ..

الاستاذ : بس انا اشوفج ترسمين الحين ؟
ساره : مثل ما انت شايف .. انا قاعده ارسم قلوب بالقلم الاحـمـر حـقـك .. معنى للرومانسيه ..

" ما استوعب الاستاذ " انسه ساره لو سمحتي .. هدي اللي بيدج الحين وانتبهي للشرح لانه اهم "

ساره : اقولك قاعده ارسم لك قـلـوب الحين تقول لي انتبهي للشرح ؟ انت اشفيك ؟ ليش مو رومـانـسـي ؟

تعجب الاستاذ : انا اللي اشفيني ؟ او انتي اللي اشفيج ؟ صار لي 4 ايام ادرسج وما شفتج بهالشكل هذا الا اليوم !

ساره ( تسال ) : شتقصد ! ان شكلي طالع حـلـو اليوم ؟ اذا اي عيل كل يوم بطلع لك بهالشكل الحلو ..

" سكت الاستاذ .. مسكت ساره ايده " انا معجبه فيك يا استاذ "

" سحب ايده مستنكر مسكتها .. مسكت ايده مره ثانيه " انا معجبه فيك بمعنى حـبـيـتـك يا استاذ "

See u
" قـصـتـي عـيـال الـعـز "

" الـحـلـقــه 37 "

" التكمله "

ساره ( تسال ) : شتقصد ! ان شكلي طالع حـلـو اليوم ؟ اذا اي عيل كل يوم بطلع لك بهالشكل ..

" سكت الاستاذ .. مسكت ساره ايده " انا معجبه فيك يا استاذ "

" سحب ايده مستنكر مسكتها .. مسكت ايده مره ثانيه " انا معجبه فيك بمعنى حبيتك يا استاذ "

" قام من الكرسي مبتعد عنهـا " اشدعوه حـبـيـتـيـنـي في 4 ايام بس ؟ "

ساره : هذا هو عصر التطور + السرعه .. حـتـى الحب تطور شفت شلون ؟
الاستاذ : مهما يكون يا ساره .. انتي بنت بسن المراهقه الحين .. ما تعرفين شتقولين ! قاعده تخربطين ! اكو شي ثاني بعد .. انا استاذ عمري 33 سنه الحين بعكسج طالبه ثانويه 17 سنه بس !
ساره : ما يخالف .. انا استانس على الشباب الكبار .. بعدين انت ليش تشوف نفسك شايب ؟ توك 33 سنه شباب ..
الاستاذ : انا ما قلت شايب بس بالنسبه لج اعتبر كبير ! نسيت اقولج اهم شي انا متزوج من زمان وعندي عيال .. اكبر عيالي بسنج الحين ..

انحبطت ساره : افا ! طلعت متزوج ؟ انزين ما يصير اطلق مرتك عشاني ؟

" هز راسه " لا طبعا " سكتت ساره تفكر "

شاف الاستاذ ساعته : على العموم انا لازم امشي الحين .. اتمنى انج تنسين الكلام اللي قلتيه من شويه .. ما ابيج تفكرين الا بالدراسه بس .. ما باقي غير يومين عالامتحان .. اشوفج بكره ان شالله .. فمان الله ..

" طلع بعدها من الميلس .. ساره كانت محبطه .. المسكينه عبالها ان هاللي تمر فيه يسمى حب وانها معذبه .. ما درت انها مجرد مراهقه بتزول مع مرور الايام "

***************

" مكالمه هاتفيه "

عيل اسمك الحقيقي هو نواف مو نوف ؟

نواف : اي .. بس انا كنت اتمنى من انهم يسموني نوف .. بس للاسف الوالد السخيف ما رضى ..
نوف ( تسال ) : اشتبي باسم بنت وانت بالحقيقه ريال ؟ وبعدين عيب عليك تقول عن ابوك سخيف !
نواف : انتي اشفيج ؟ ما تتعبين من هالسؤال ؟ وبعدين كيفي ! هذا ابوي وانا حر بشنو اسميه !
نوف : امبله تعبت .. المشكله انك نحيس ! بس ما قلت لي انت ما تتعب من تمثيل دور البنيه 24 ساعه ؟
نواف : منو قالج اصلا اني امثل ؟

" سكتت نوف لثانيه .. سالت بعدها " شرايك نشوف بعض بالكوفي اليوم ؟ "

نواف : ليش ؟
نوف : شنو ليش ؟
نواف : ليش تبينا نشوف بعض ؟
نوف : سلامتك بس انعجبت فيك .. شكلك وايد cute

" حس نواف انه مستحي " غريبه اول مره ابنيه تنعجب فيني ! بالعاده الشباب هم اللي يستخفون علي "

***************

" عند باب حوش بيت الجيران "

" استهبلت عايشه على يوسف " عيب عليك يا يوسف ما يجوز نسولف مع بعض ! ليما الحين ما ملجنا "

" شافها متعجب " لا والله ! ولا كأنج كنتي تسولفين معاي قبل "

" ضحكت " اتغشمر "

" ابتسم يوسف بعدها " اقولج شي يا عايشه ؟ "

عايشه : شنو ؟

" توه يوسف بيقول حـق عايشه " ...... " لكنهـا فـتـحـت عيونهـا متخرعه من فيصل اللي تـشوفه يـاي من بعيد وامـبـيـن من شكله انه مـعـصـب .. ما فـهـم يوسف سبب هالـنـظـرات اللي بـعـيـونـهـا .. سالهـا " شسالفه عايشه ؟ شفيج ؟ "

" ابـتـعـدت عايشه بـتـدخـل البيت " بعدين يا يوسف بعدين بكلمك .. يالله فمان اللـه "

" استغرب يوسف منهـا " شنو بعدين بكلمك وفمان الله ؟ شـسـالـفـه ؟ "

***************

" ببيت بويوسف "

" بالصاله "

" فتحت ساره عيونها امبحلقه بنواف " الله اكبر .. الله اكبر .. نوافو الخديه لابس ثوب .. غتره وعقال وهم انعال ؟ "

" نزل نواف راسه مستحي " اشفيج منصدمه ؟ امسوي منكر يعني ؟ "

ساره : بالعكس .. الوالد بيموت من الوناسه لو شافك الحين .. بيسوي حـفـلـه ما حـصـلـتـش مثل ما يقولون المصرين .. بس ما قلت لي شعندك لابس ثوب .. غتره وعقال ؟ من بعد ما كنت تلبس بـلـوزه ورديه .. بنطلون ضـيـج وجـواتـي بنوتيه ! شسالفتك الحين ؟

" تدلع نواف بغترته " ماكو .. بس عندي موعد مع ابنيه "

" انصدمت ساره " الله ! نوافو يواعد ابنيه ؟ سبحان مغير الاحـوال .. والله وصرت ريال "

***************

" مسك فيصل يوسف من ثوبه معصب " شكنت تقول لعايشه من شويه ؟ "

" تنرفز يوسف " اقولها اللي اقوله .. انت شكو ؟ "

" مسك فيصل اعصابه " تسالني انا شكو ؟ سبق اني قلت لك احبها .. ابتعد عنها .. اعتقد اني حذرتك من قبل انك بتشوف شي ما شفته يا يوسفو لو قربت منهـا "

يوسف : فيصل انت اشفيك ؟ يـنـيـت ؟ شكلك نسيت اني خـطـبـتـهـا وملـجـتـنـا بعد يومين ان شالـله ..
فيصل : مستحيل ! انا مستعد اسوي اي شي بس عشان الملجه تتكنسل !

تمسخر يوسف : انت شفيك ؟ ليش امسوي نفسك روميو الـمـعـذب ؟

فيصل : تتمسخر حظرتك ؟
يوسف : شاسوي فيك ؟ كانه محد يحب بالدنيا غيرك !

" سكت فيصل لثانيه .. كان يشب من داخله " اسمع يا يوسف عايشه ما راح تـكـون من نصيبك ! ولو صار هالشي اوعدك اني راح اخـتـفـي من حـيـاتـك للابد "

" عايشه كانت تراقب المشهد من دريشة الصاله .. مـتـسـائـلـه " ما يندرى هالاثـنـيـن شقاعد يقولون الحين "

" حـس يوسف بالاسى على اخـوه فيصل " صـدقـنـي يا فيصل لو كنت ادري انك تحبها قبل ما انا اتعلق فيها جان خليتها لك بس مشكلة البنت انهـا ما تحبك "

^
^

صـدقـنـي لـو كـنـت عـارف ان قـلـبـك حـبـهـا ..
مـا كـنـت لـبـيـت الـنـدى مـن قـلـبـهـا ..
لـو كـنـت عـارف ان قـلـبـك حـبـهـا ..
مـا كـنـت لـبـيـت الـنـدى مـن قـلـبـهـا ..

انـت اللـي قـلـت اشـوفـهـا ..
وانـي اراعـي ضـروفـهـا ..
انـت اللـي قـلـت اشـوفـهـا ..
وانـي اراعـي ضـروفـهـا ..

ارجـوك لا تـزعـل عـلـي ..
انـا بـيـن ضـلـوعـي قـلـبـي حـي ..
ارجـوك لا تـزعـل عـلـي ..
انـا بـيـن ضـلـوعـي قـلـبـي حـي ..
صـدقـنـي ..

****

فـي عـيـونـهـا شـفـت الـعـنـدى ..
عـيـون تـدور عـالـهنـى ..
قـامـت تـنـاديـنـي انـا ..
لـبـيـه ..

فـجـاه الـتـقـى شـوق بـشـوق ..
احـسـاس يــسـري بـالـعـروق ..
حـسـيـت قـلـبـي مـا يـتـوب حـبـيـت ..

فـي عـيـونـهـا شـفـت الـعـنـدى ..
عـيـون تـدور عـالـهنـى ..
قـامـت تـنـاديـنـي انـا ..
لـبـيـه ..

فـجـاه الـتـقـى شـوق بـشـوق ..
احـسـاس يــسـري بـالـعـروق ..
حـسـيـت قـلـبـي مـا يـتـوب حـبـيـت ..

انـت اللـي قـلـت اشـوفـهـا ..
وانـي اراعـي ضـروفـهـا ..

ارجـوك لا تـزعـل عـلـي ..
انـا بـيـن ضـلـوعـي قـلـبـي حـي ..
صـدقـنـي ..

****

يـا صـاحـبـي واللـه حـرام كـثـر الـمـعـاتـب والـمـلام ..
انـا ضـحـيـه للـغـرام ..
مـظـلـوم ..

فـيـهـا لـقـيـت احـلـى الـوصـوف ..
والحب ما ما يشوف ..
نصيب وجـابـتـه الـظـروف ..
مـكـتـوب ..

يـا صـاحـبـي واللـه حـرام كـثـر الـمـعـاتـب والـمـلام ..
انـا ضـحـيـه للـغـرام ..
مـظـلـوم ..

فـيـهـا لـقـيـت احـلـى الـوصـوف ..
والحب ما ما يشوف ..
نصيب وجـابـتـه الـظـروف ..
مـكـتـوب ..

انـت اللـي قـلـت اشـوفـهـا ..
وانـي اراعـي ضـروفـهـا ..

ارجـوك لا تـزعـل عـلـي ..
انـا بـيـن ضـلـوعـي قـلـبـي حـي ..
صـدقـنـي ..

****

" عالساعه 9 بالليل "

" باحـدى الكوفيات اللي تارسه البلد .. نواف كان قاعد امـجـابـل نـوف .. كان مرتبك " احـس نفسي شـاذ وانا قاعد مع ابنيه "

" ضـحـكـت ساره " هـو يات على الحين ؟ انت اصـلا من زمان شـاذ "

" شافهـا نواف بنظره " بدينا بالـغـلـط ؟ "

" سالته " اي غلط ؟ "

" عدل نواف جـلـسـتـه " انا ريال عيب تقولين عني شاذ ! "

نوف : من 4 ايام بس قلت لي ان اسمك نوف .. شصار الحين ؟

" حط نواف غترته على ويها .. يعني مستحي " مو انتي قلتي لي انج معجبه فيني ؟ "

نوف : ايه .. بس شكو هذا بذاك ؟

" ما عرف نواف شيقول كان مرتبك " سلامتج بس حـسـيـتـهـا مو عدله انج تنعجبين ببنيه مثلي فقلت لنفسي بيصر لـج ريال احسن "

" حـطـت نوف ايدها على حـلـجـهـا تضحك .. ما فهم نواف سبب هالضحكه " ليش تـضـحـكـيـن ؟ "

" ابتسمت لـه " سلامتك بس مثل ما قلت لك من قبل انت وايد cute‏ ‏"

***************

" باليوم التالي "

" عالساعه 4 العصر بالميلس "

" سكر الاستاذ جـابر كتاب اللغه العربيه بابتسامه " تم بحمد الله .. اعتقد اني شرحت لج كل القواعد اللي بالكتاب .. اتمنى انج فهمتيها .. ما عليج الحين الا انج تراجعينهم عشان تستعدين للامتحان بعد بكره ان شالله "

" قام بعدها من الكرسي بيطلع " اعتقد ان مهمتي انتهت بهاليوم .. انا بترخص الحين تمنياتي لج بالتوفيق بالامتحان ان شالله "

" مسكت ساره ايده " لحظه يا استاذ ! لحظه "

الاستاذ : شنو يا ساره ؟ اكو شي مو فاهمته ؟

" هزت راسها " اي "

" استفهم الاستاذ " شنو اهو اللي مو فاهمته ؟ "

ساره : انت ..
الاستاذ ( مو فاهم ) : شنو انا ؟
ساره : مو فاهمتك انت .. ابيك تشرح لي الحين بالحال انا شناقصني عشان ما تحبني مثل ما انا احبك ؟
الاستاذ : ردينا على هالسالفه يا ساره ؟
ساره : ليش ؟ احنا اصلا خلصنا منها عشان انرد ؟

" فتح الاستاذ باب الميلس بيطلع " انتي اصلا بنت مراهقه .. عايشه بعالم الـخـيـال اللي تسمينه رومانسيه "

" تمسخرت عليه " يا سلام اشوفك انقلبت لمحلل نفساني يا استاذ ! "

" ما علق .. كان بيطلع بس ساره وقفت جدامه تمنعه " اذا ما حـبـيـتـنـي بسويلك مشاكل انت في غنى عنها "

الاستاذ : تهدديني وتبيني احـبـج ؟
ساره : انت اللي اجبرتني اهددك .. انا ما طلبت منك الكثير .. كل اللي ابيه الحين خل انصير حبايب بينا call
الاستاذ : اسف انسه ساره .. ما اقدر ..

" انبطت جبد ساره " متاكد انك ما تقدر ؟ "

" رد عليها بجديه " اي نعم ما اقدر .. هذي حركات مراهقين .. اذا انتي كنتي بمرحلة مراهقه فانا عديتها من زمان "

عصبت عليه " عيل شوف يا الاستاذ المحترم شبسوي ! "

" سالها " شبتسوين ؟ "

ساره : الحين بتشوف بنفسك ..

" بعدها "

" قامت ساره شققت ثيابها .. كانت لابسه قميص بيج حـريـر + بانطلون جينز .. شققت القميص الحرير براس القلم .. تعجب الاستاذ من هالتصرف الغريب .. سال نفسه مو فاهم " هذي شتسوي ؟ "

" صرخت ساره بعدها " يمااا .. يبااا .. الحقوا علي .. الله يخليكم الحقوا علي "

" انصدم الاستاذ اللي فهم السالفه " انتي شناويه عليه يا الخبيثه ؟ "

***************

" بدار امينه "

" طق فيصل عليها الباب يسال " اقدر ادخل يا امينه ؟ "

" قالت له " تـفـضـل "

" دخـل بعدها بالدار .. كان واقف امجابلها .. سالته " اشبلاك واقف ما تقعد ؟ "

فيصل : انا ما بطول معاج .. بطلب منج طلب ما عليج امر بعدها بمشي ..

سالته امينه : طلب ؟ شنو هالطلب هذا ؟

***************

" مجددا ببيت بويوسف "

" بالميلس "

" اسند بويوسف الاستاذ عالطوفه يشب من العصبيه " لا بارك الله فيك ولا بالساعه اللي دخلتك فيها بيتنا عشان ادرس بنتي يا الاستاذ الحقير "

See u

" قـصـتـي عـيـال الـعـز "

" الـحـلـقــه 38 "

" التكمله "

" مجددا ببيت بويوسف "

" بالميلس "

" اسند بويوسف الاستاذ عالطوفه يشب من العصبيه " لا بارك الله فيك ولا بالساعه اللي دخلتك فيها بيتنا عشان ادرس بنتي يا الاستاذ الحقير "

" ساره كانت تشوف المشهد بصمت .. امها العنود كانت يمها "

ابتسم الاستاذ ببرود " يعني الحين صدقت بنتك لما قالت لك اني اعتديت عليها يا بويوسف ؟ "

" رد بويوسف عليه امفاور " شي اكيد بصدقها .. عيل بصدقك انت ؟ "

" تدخلت ام يوسف " احنا نصدق عيونها يا استاذ .. نصدق اللي نشوفه .. البنت قميصها امشقق وتسالنا اذا نصدقها ؟ .. "

" شاف الاستاذ ساره بحقد " الله بينتقم منج يا ساره من هالكذبه "

" بعدها "

سحب بويوسف الاستاذ بدفاشه " بسك انجب وزهب كلام تقوله بمركز الشرطه .. هذا اذا ما تعفنت بالسجن هناك "

" ما اهتمت ساره لمصير الاستاذ المظلوم .. شافته بنفسيه " ابستين داهيه "

***************

ما اقدر يا فيصل .. اسفه ما اقدر ..

فيصل : ليش عاد ؟ ليش ؟
امينه : بختصار لان هالشي ما يجوز ..
فيصل : حتى لو كان عشاني انا ؟
امينه : الشي اللي ما يجوز بيظل ما يجوز ان كان عشانك او عشان غيرك ..

" سكت لثانيه .. ترجى بعدها " امينه .. تكفين يا امينه عاد .. عشاني انا "

امينه : قلت لك ما اقدر .. انت ليش ما تبي تفهم ؟
فيصل : لاني احبها !
امينه : هاللي تحبها بتملج بعد بكره على اخوك يا فيصل !
فيصل : عشان هالسبب ابيج اتسوين لي هالطلب .. الله يخليج يا امينه سويه ..
امينه ( تسال ) : حتى لو خليتها تقابلك بيوم الملجه انت عبالك انك بتقدر تقنعها من انها تكنسل ؟
فيصل : بحاول ..
امينه : اسفه .. هم ما اقدر ..

" سكت بعدها متضايق .. سالته امينه " ليش ما تشيلها من راسك نهائيا ؟ "

" نزل راسه بحزن " ما اقدر "

" مسكت امينه ايده " حاول وان شالله بتقدر "

***************

" اليوم الخميس .. بعد 4 ساعات موعد ملجة عايشه من حبيب القلب يوسف .. الكل تقريبا كان مستعد الا نوال + ملاك + العنود " ام يوسف " اللي ارفضوا يحظرون .. نوالو كانت توسوس من بيت الجيران .. ملاك ما كانت تطيق تسمع اسم عايشه .. اما بالنسبه لام يوسف كانت متضايقه + معصبه لانها من الاساس ما كانت راضيه على الملجه .. اكثر شخص كان متحمس هي ساره .. كانت تتكشخ مشتطه متناسيه الشي اللي سوته بالاستاذ المسكين اللي بينحبس 7 سنين بسبب جريمة الاعتداء اللي ما ارتـكـبـهـا "

" فيصل كان ميت يبي يقابل عايشه باي طريقه قبل ما تملج .. هو طلب امس من امينه المساعده لكنها للاسف عارضت .. سال نفسه يفكر " شلون اقدر اشوفها عشان اكلمها ؟ شلون ؟ "

" بعد تفكير طويل يات اباله فكره بس يبي لها شويه مجازفه " بسوي اي شي بس عشان اكلمج يا عايشه .. حتى لو كان على حسابي انا "

***************

" الحين الساعه 5 المغرب .. عايشه كانت بالدار مع خلود تستعد للملجه اللي بتكون بالساعه 7 بالليل .. طق محمد عليهم الباب " ممكن ادخـل ؟ "

" سمحت له عايشه بالدخول " اكيد ممكن .. تفضل "

" دخل محمد بعدها " عايشه .. اكـو بنت قاعده بالصاله تبي تشوفج "

" استغربت عايشه " بنت ؟ منو تـكـون ؟ "

محمد : ما ادري ..
عايشه ( تسال ) : ok‏ شلون شكلهـا ؟
محمد : هم ما ادري .. البنت متغشيه ..

" قامت عايشه من الكرسي " ما يخالف بروح الصاله الحين بشوفها "

" البنت كانت قاعده بالصاله وامبين عليها انها مرتبكه .. قربت عايشه منها .. شافتها .. كانت ليما الحين متغشيه .. سالتها عايشه " هلا بمن يانا .. بس عفوا من انتي ؟ "

البنت ( بصوت خفيف شاذ ) : بالاول ممكن نروح لدارج ؟ بغيتج بكلمة راس ما عليج امر ..

" استغربت عايشه متسائله " منو هذي ؟ صوتها غريب " ابتسمت بعدها " ok‏ عيل .. حياج بداري .. بس دقايق عشان اقول لخلود تطلع "

***************

" بمركز الشرطه "

" ساره طلعت من البيت رايحه لمركز الشرطه عشان تشوف الاستاذ جـابـر "

" شافها الاستاذ بحتقار " انتي لج عين تزوريني بعد اللي سويتيه "

" سالته ببرود " فكرت بالكلام اللي قلته لك لما كنت عندنا بالبيت ؟ "

الاستاذ : اي كلام ؟
ساره : من انه نصير حبايب !
الاستاذ : انتي اشفيج ؟ استخفيتي ؟ اعتقد ان احنا خلصنا من هالسالفه وبالنهايه قطيتيني بالسجن !

" شافت ساره ساعتها " شوف يا استاذ .. انا ما عندي وقت الحين خاصه ان اليوم ملجة اخوي .. فما ابي اتاخر "

" سالها مو فاهم " انا شكو الحين بملجة اخوج ؟ "

ساره : انا كنت يايه اشوفك عشان اعطيك فرصه بس شكلك ضيعتها من ايدك .. عموما انت الخسران مو انا ..
الاستاذ ( يسال ) : اي فرصه ؟ انتي شقاعده تخربطين ؟

" قامت ساره بتطلع " الفرصه من انك توافق نصير حبايب بس انت معاند .. عيل خلني اقولك الحين تعفن بالسجن حتى اشعار اخر " طلعت بعدها مو هامها شي "

" شافها الاستاذ مقهور " حسبي يالله عليج من ابنيه "

***************

" ببيت الجيران "

" دخلت عايشه مع البنت المجهوله بالدار .. قعدت عالسرير وقعدت البنت امجابلتها .. سالتها عايشه " احنا الحين بالدار ما تبين تشيلين الغشوه من على ويهج عشان اشوفج ؟ "

" بعدها "

" شلت البنت الغشوه من ويها " هذا انا "

" انصدمت عايشه " فيصل " قامت من السرير متخرعه .. قربت من الكبت .. مسكت شيله وغطت شعرها " << بعد شنو عاد ؟ بعد ما شافه كل شي ! لول

***************

" ببيت بويوسف "

" ام يوسف كانت بدارها .. دخل عليها يوسف " يمه ابي اكلمج "

" لفت امه عنه " عاد انا ما ابي اكلمك "

" قرب منها " بس انا ابكلمج "

" سالته بنفسه " اشتبي ؟ اشتبي تقول ؟ اذا عن عوشو ما ابي اسمع "

يوسف ( يسال ) : يعني شلون الحين ؟ ليما الحين معانده ما تحظرين ملجة ولدج البجر ؟
امه : مستحيل احظر الملجه ما دامت عوشو هي من بتملج عليها ..
يوسف : نفس الكلام اللي قلتيه لي لما ملجت على شيخه الله يرحمها وهم ما حظرتي الملجه بس بالنهايه حبيتيها .. حـبـيـتـي شيخه ..
امه ( تبرر ) : على الاقل شيخه مو منتفه مثل عوشو ..

" قرب يوسف من الباب بيطلع " على راحـتـج يمه .. سوي اللي بتسوينه بس بالنهايه اتـمـنـى انج ما تزعلين "

***************

فيصل انت شمسوي بنفسك ؟ لابس عبايه وداخل علينا البيت متغشي بس عشان تشوفني ؟ مينون انت ؟ استخفيت ؟ شبيسوي فيك اخوي محمد لو شافك الحين ؟ بيذبحك وبيذبحني معاك !

" قرب فيصل من عايشه بـلـهـفـه " انا بـستخف صج اذا ملجتي اليوم على يوسف اخوي "

عايشه : بس هذا هو اللي بيصير بعد شويه .. انا احب يوسف وهو يحبني ..

" انبطت جبد فيصل " بس مو كثري .. انا احـبـج اكثر منه "

" سالته " شدراك ؟ مو يمكن هو يحبني اكثر منك .. انت ما دخلت قلبه عشان تقرر "

فيصل : الحب الاول دوم يكون هو الاكثر .. يوسف كان يحب شيخه قبلج بس انا حبيتج قبل ما احب اي انسانه بالدنيا ..
عايشه : مثل ما قلت من توك .. الحب الاول دوم يكون هو الاكثر .. تماما مثلي انا .. يوسف اول شاب حبيته بحياتي ..

" سكت فيصل مقهور .. ما عرف شيقول .. قرب من عايشه منكسر " عفيه يا عايشه كنسلي الملجه "

عايشه : اسفه يا فيصل .. ما اقدر ..
فيصل ( يترجى ) : عمرج شفتي ريال يذل نفسه عشانج ؟ عفيه كنسليها .. انا انا ..

" سكت شويه .. كمل بعدها بالم " كنسليها وتزوجي اي شخص ثاني غير يوسف .. اذا ما تبيني ما يخالف بس عفيه لا تملجين على يوسف .. هذا اخوي .. تعرفين شنو يعني اخوي ؟ يعني بموت من القهر لو اخوي تزوج حـبـيـبـتـي .. احس بسجاجين تخترق قلبي .. احس بغيره مو طبيعيه تسري بجسمي "

" حبس الدمعه بعدها " انا ما ابي اكره اخوي .. عفيه يا عايشه لا تكونين السبب بكرهي ليوسف " بعدها .. مد ايده لها " امد لـج ايدي ارجوج مديها لي .. الله يخليج مديها وقولي تم عشان اتطمن انج ما بتملجين عليه "

" سكت عايشه .. ما عرفت شتقول .. كانت تشوف ايد فيصل الممدوده لها بدون ما تسوي شي .. كانت متردده " هل تمد له ايدها ام تكون السبب بنشب الكراهيه بين الاخوين ؟ "

" سالها فيصل اللي ليما الحين ماد ايده " افهم من سكوتج انج بتكنسلين كل شي عدل ؟ "

***************

" ببيت عبدالله "

سمعت اخر الاخبار يا عبدالله ؟

التفت عبدالله لامه بنفسيه : لا ما سمعتها ..

امه : يوسف هذا اللي ما عنده نظر بيملج اليوم على عايشه اخت خلود بنت الفقر .. توها العنود متصله تقولي ميته قهر .. الصراحه ما تنلام .. الله يهداه يوسف ما لقى الحين غير عايشه ؟ شكلها مسويه له سحر مفعوله قوي تماما مثل سحر خلود عليك .. او شبيخلي ريال مرته ميته يفكر يتزوج مره ثانيه ؟ هذول الفقاره اعوذ بالله منهم يعرفون للسحر مثل ما يعرفون نفسهم !

" بعدها "

شاف عبدالله امه بنظره : خلصتي كلامج ؟ او بعدج عندج كلام ما قلتيه ؟

امه : اي خلصته .. بس شتعليقك عاللي سمعته ؟
عبدالله : الله يوفقهم ان شالله .. عرف يوسف يختار .. عايشه بنت طيبه ..

تعجبت امه " انت اشفيك ؟ اقولك بنت فقر .. راعية سحر تقول لي طيبه ؟ " سالته بعدها " انت اصلا على اي اساس قلت عنها طيبه ؟ انا اخبر انك كنت متزوج خلود مو عايشه "

عبدالله : ما دامها اخت خلود انا متاكد انها طيبه ..
امه : سلامتك حـبـيـبـي .. خلود كل الخبث كان فيها .. الحيوانه كانت اتمثل الطيبه لاخر لحظه ..

" قام عبدالله معصب " لو سمحتي لا تـغـلـطـيـن عليهـا .. ما كفاج اللي سويتيه ؟ "

" سالته ببراءه " شسويت ؟ "

" ما استحمل عبدالله مكر امه .. طلع بعدها من الصاله رايح لداره متجاهلهـا "

***************

" يا ترى شكان جواب عايشه لفيصل ؟ هل مدت له ايدها ام لا ؟ ما بقى غير ساعه وحده بس على موعد الملجه .. هل بتتكنسل ام الامور بتمشي طبيعيه مثل ماهي ؟ "

" قربت خلود من عايشه تسال " الا ما قلتي لنا يا عايشه منو البنت اللي ياتج من شويه ؟ رفـيـجـتـج ؟ "

" هزت عايشه راسها بضيق " اي "

" حست خلود ان عايشه متضايقه " واشفيج جذي تقولينها كانج متضايقه ؟ "

" حاولت عايشه تبتسم " سلامتج ماكو .. بس كنت افكر بالملجه "

" بعدها "

شافت خلود الساعه : ترى ما باقي شي .. اقل من ساعه وبيي محمد مع الملا .. اشتنطرين ما تقومين تلبسين ؟

قامت عايشه بعدها بتدخل الدار " الحين بلبس "

See u
" قـصـتـي عـيـال الـعـز "
" الـحـلـقــه 39 "


" ببيت بويوسف "


" بدار ملاك "


" دخلت ساره عليها بالدار تسال " ملاكو .. اشرايج بالفستان البنفسجي هذا ؟ تحسينه يصلح لملجة يوسف او مبالغ فيه ؟ "


" سكتت ملاك لثانيه .. سالت بعدها " تتمسخرين حظرتج بهالسؤال ؟ نسيتي اني ما اشوف ؟ او تتناسين ؟ "


" حطت ساره ايدها على حلجها " ابيه .. اسفه يا ملاك .. احلف لج بشنو اني نسيت .. ما كنت قاصده "


" ما علقت ملاك "


" قـربـت ساره منها " اقسم بالله كنت ناسيه انج عميتي بسبب الحادث .. بليز لا تتضايـقـيـن "


ملاك : مو مشكله حصل خـيـر .. بس اتمنى انج ما تنسين بالمره اليايه لانه شي ما ينسي ..
ساره : ok‏ ان شالله ما بنسى .. وانا اسفه مره ثانيه ..


" قربت بعدها من الباب بتطلع " عن اذنج الحين بطلع "


" طلعت بعدها من الدار .. اما عن ملاك قطت نفسها بالسرير اتصيح " انا السبب .. انا اللي يبته لنفسي .. انا السبب .. انا غلطت ومثل ما قال فيصل لازم اتحمل نتيجة غلطتي طول ما انا عايشه "


***************


" ببيت الجيران "


" دقت الساعه 7 بالليل .. موعد ملجة يـوسـف + عـايـشـه "


" عايشه كانت على اعصابها بعكس يوسف اللي كان مرتاح نفسيا .. محد
حـظـر الملجه من بيت بـويـوسـف من البنات غير امينه + ساره .. اما البقيه طـنـشـوا .. سارو كانت مستانسه على كـشـخـتـهـا .. كل ما تشوف شخص تساله " شرايكم بـكـشـخـتـي ؟ "


" محمد كان بالميلس مع يوسف + بويوسف + نواف + ناصر .. اما عن الملا كان ينتظر ييت عايشه للميلس عشان يملجون "


" بعد 5 دقـايـق تقريبا "


" اشرت خلود على عايشه " بسرعه يا عايشه .. اكاهو محمد يناديج عشان تدخلين تملجين "


" التفتت امينه لخلود " انتظري على اخـتـج شويه ما تشوفينها مـتـوتـره ؟ "


سالت خلود بنفسيه " انتوا شكو الحين ؟ محد سالج عن حـالـتـهـا .. فلو سمحتي يا امينه لا تـدخـلـيـن "


" تنرفزت امينه من اسلوب خلود .. بس سكتت عنها عشان ما تصير مشاكل باليوم هذا "


" قامت عايشه بعدها من الكرسي مرتبكه بتدخل الميلس " الله يـسـتـر ان شـالله "


" ضحـكت ساره عـلـيـهـا " شدعوه الله يستر ؟ داخله على حـرب ؟ كلها ملجه "


شافت امينه ساره بنظره يعني " انـجـبـي .. عـيـب "


" بعدها "


" لبست عايشه شيلتها .. ودخلت الميلس بخطوات بطيئه مرتبكه .. شافها يوسف .. ابتسم من داخله " تـوه مـا نـور الـمـيـلـس "


اشر محمد على عايشه عشان تقعد امجابله الملا " تعالي يا عايشه .. قـعـدي هني "


" قربت عايشه بعدها من الكرسي وقعدت منزله راسها "


سال الملا : نـمـلـج الحين ؟


رد عليه يوسف : اي يا ملا .. خلنا نـمـلـج ..


الملا : عـلـى بـركـة اللـه ..


***************


" اما بالصالـه "


" خلود كانت قاعده هناك مع امينه + ساره .. كانت ميته تبي تعرف شقاعد يصير بالميلس .. انتبهت لها ساره وسالت " اقول يا اخت عايشه .. اشفيج ؟ احسج مدودها ! "


" لفت عنها خلود بنفسيه " مـالـج شـغـل "


" استغربت ساره من اسلوبها " الحمدلله والشكر .. شقلت لج الحين عشان تـكلميني بنفسيه ؟ "


" تنزفزت خلود " ليش ؟ شايفتني مينونه عشان تقولين لي الحمدلله والشكر ؟ "


" توها ساره تبي ترد عليها الا امينه تمسك ايدها تمنعها " بـسـج يا ساره .. سكتي لا تردين عليها او بتسوين مشاكل بيوم ملجة اخـوج "


" تذمرت ساره " انا ما ادري هالخلود شايفه نفسها على شنو ؟ احنا احسن منها بوايد وهي شايفه نفسها علينا .. امحق نسايب "


" قالت امينه بشويش " بـسـج سـكـتـي يا سارو لا تـسـمـعـج "


***************


" مجددا بالميلس "


" كـرر الملا للمره الثالثه " عايشه يا بـنـتـي شفيج ما تردين ؟ اسالج موافقه على يوسف او لا ؟ ليش ساكته ؟ "


" كانت متوهقه بالرد .. يوسف كان مستغرب " شسالفه ؟ شفيج يا عايشه ما تتكلمين ؟ "


" لاول مره تحس نفسها بوهقه .. سالت نفسها تـبـي اجـابـه " اشفيني انا ؟ ليش ما ارد واقول للملا اني مـوافـقـه ؟ انا احب يوسف وابيه من زمان .. بس المشكله اني وعدت فـيـصـل .. قلت له بكنسل كل شي عشان ما اسبب له مشاكل مع اخوه "


سال الملا من يديد : مـوافـقـه يا ابـنـيـتـي ؟


" خـذت عايشه نفس عميق وقالت وهي مغمظه عيونها " ايه .. ايه مـوافـقـه "


" حطت ايدها بعدها على حلجها تلوم نفسها بقلبها " انا شلون وافقت بعد ما عطيت فيصل كلمه ؟ " تنهدت بعدها بضيق " سـامـحـنـي يا فيصل .. صـدقـنـي ما قـدرت "


نطق الملا بعدها : بـالـمـبـارك ان شـالله ..


***************


" بعد نـص ساعه من الملجه "


" تمت عايشه بنفسها بالميلس مع يوسف .. كانت مستانسه لكونها يم الحبيب اللي تمنته لكنها بالوقت نفسه كانت تحس بتانيب الضمير بسبب كلمتها لفيصل اللي ما نفذتها "


" مسك يوسف ايدها بابتسامه " عاد الحين اقدر امسك ايدج وقت ما احب بدون ما تقولين لي وقـح "


" ابتسمت له بالمثل " اكـيـد .. انا صرت مرتك الحين "


يوسف : ولانج صرتي مرتي الحين ابيج تقومين تبرزين اغـراضـج الاساسيه عشان اتين معاي ..


" قامت عايشه من الكرسي منصدمه " شنو ؟ ايـي مـعـاك لـويـن ؟ "


" ضحك يوسف " اشفيج متخرعه ؟ بيتين معاي للشراتون 3 ايام بعدها بنستقر بيت الوالد ان شالله .. انا قلت لمحمد هالكلام .. ليكون ما قال لج ؟ "


" حست عايشه بالوهقه " ما ادري يا يوسف .. اسـتـحـي "


" شافها بعيونها " فديت اللي يستحون انا "


" نزلت راسها مستحيه " عاد يوسفو عن السخافه .. لا تطالعني جذي "


يوسف : فديت اسمي وهو مـعـفـوس بالسانج ..


" ضحكت عايشه " يا العبيط بسك عاد "


" مسك ايدها مره ثانيه " ok ‎‏ شتنطرين الحين ما تقومين تيبين اغـراضـج ؟ "


***************


شتقصدين يا امينه ؟ ان يوسفو ما بيي البيت اليوم ؟


امينه : لا والله يا يمه .. هو قال لنا مساعه انه بياخذ مرته اليوم بيروحون فندق ..


" انبطت جبد ام يوسف " ان شالله الفندق يطيح فوق راس عوشو المنتفه .. قولي امين "


امينه : حرام عليج يمه .. المسكينه ما سوت لج شي الحين عشان ادعين عليها ..
امها : ليش بالله ؟ انا بانتظرها تسوي شي عشان بساعتها ادعي ؟
امينه : بس عايشه مو راعية مشاكل يا يمه ..
امها : اقول امينو .. لا تعورين راسي بدفاعج عنها .. انا اعرف شلون اتصرف مع هالاشكال المنتفه لما ايون بيتنا .. اذا ما خليتها تتحسف عاليوم اللي وافقت عليه على يوسف ما اكون العنود بنت علي !


***************


" بدار نواف "


" نواف كان يسولف بالموبايل مع نوف "


" سالته نوف " انزين ما قلت لي بما ان اليوم كانت ملجة اخوك وكنت كاشخ بالثوب على قولتك صورت نفسك او لا ؟ "


" طق نواف بيده على راسه " ابيه نسيت "


ساره : افا .. كنت ابشوفك وانت كاشخ .. يا حـسـافـه واللـه ..


" تحمس نواف " ما يخالف اقدر ايج الحين لو تبين .. تو الناس "


ساره : ok‏ عيل ناطرتك .. بس ابوين بنتواعد ؟


***************


" بالشراتون "


" عند يوسف + عايشه "


" توهم واصلين الفندق .. دخلت عايشه الدار .. شافتها بانبهار " وناسه .. اول مره ادخل الشراتون بحياتي " قالت بعدها بقلبها " صج كنت بنت فقر "


" قرب يوسف منها يسال " مستانسه يا عايشه ؟ "


" ابتسمت له " اكيد مستانسه .. شلون ما استانس وانا اشوف ويهك الحلو ؟ "


" استعبط يوسف بعدها وحـط اللحاف على ويها " والحين مستانسه ؟ "


" ضحكت عايشه .. مسكت مخده بعدها وافلعتها عليه " يوسـف عـااااد "


" شل اللحاف من ويها يسال " شـنـو ؟ شفيج ؟ "


عايشه : لا تـغـطـي ويهك ابي اشوفه ..
يوسف ( بابتسامه ) : ان شالله .. من عـيـونـي ..
عايشه : تسلم لي عـيـونـك ..


" سالته بعدها " الا ما قلت لي شكنت بتقول لي من كم يوم لما كنا نسولف مع بعض عند باب بيتنا ؟ "


" رد عليها " احـبـج "


ما استوعبت " شنو ؟ "


كرر " قلت لج احـبـج .. كنت بقولج هذاك اليوم احـبـج بس انتي الله يهداج دخلتي البيت وخليتيني بدون سبب "


" سكتت عايشه بعدها .. تـذكـرت فيصل .. هو السبب بدخولـهـا البيت لما شافته معصب وتخرعت .. سالت نفسها " يا ترى شقاعد تسوي يا فيصل الحين ؟ هل وصل لك خبر الملجه او ليما الحين ؟ "


***************


" عالساعه 10 بالليل "


" بحديقه دحـيـل "


شافت نوف ساعتها متحلطمه " صارت الساعه عشر ! وهالنوافو ليما الحين ما يه ! الله يهداه ما بغى يختار مكان غير حديقة الدحـيـل ؟ حق الـحـر والـرطـوبـه "


" فجاه رن موبايل نوف .. شافت رقم المتصل طلع نواف .. ردت عليه متنرفزه " انت وينك يا الشيخ ؟ ليش ليما الحين ما يت ؟ انا خست من الـحـر والـرطـوبـه وانت مو هامك ؟ "


رد عليها : شاسوي يا نوف ؟ يقولون لي الحديقه عايليه ما تصير تدخل بنفسك .. ما اتين ادخليني بليز .. انا خست من الـحـر نفسج !


***************


" ببيت بومحمد "


" خـلـود كانت قاعده تسولف مع محمد بالصاله "


خلود : تصدق يا محمد .. مكان عايشه امبين ..
محمد : اشدعوه ؟ توها ما صار لها ساعتين من يوم طلعت من البيت ..
خلود : شاسوي عاد ؟ انا متعودتها 24 ساعه تكون معاي ..
محمد : انتي ادعي الحين ان ربج يوفقها مع يوسف ..
خلود : امين ان شالله .. اتمنى ان يكون نصيبها احسن من نصيبي العثر ..


***************


" مجددا بحديقة دحـيـل "


" دخلت نوف نوافو بالحديقه .. سالته بعدها " بالله عليك الحين خلت الديره من الاماكن عشان تواعدني بدحـيـل ؟ "


نواف : مو عن .. بس حسيته مكان حلو ..
نوف : اي حلو الله يهداك .. الا حـر موت .. انا سحت من الـحـر ..


" شاف نواف نوف من فوق ليمن تحت " بس انا ما اشوفج سايحه بالعكس يابسه "


نوف : نوافو عن العبط .. سايحه مجرد تعبير فقط ..


" بعدها "


" دار نواف على نفسه يسال " المهم ما قلتي لي شرايج بـكـشـخـتـي ؟ "


" شافته نوف بضحكه " ثوبك ذايب من الـحـر .. الله يهداك اكو احد كاشخ يواعد بنت بالـحـر "


" فجاه "


" شـقـحـوا شباب من السور للحديقه .. كانوا 3 شباب .. شافوا نواف + نوف بنظره ما تبشر بالخير .. تمسخر الاول " واللـه حـالـه .. اثـنـيـن حـبـايـب مـواعـديـن بـعـض بـحـديـقـه "


" كمل الثاني " مـسـاكـيـن اعـذرهـم اكـيـد مـالـقـوا مـكـان يـروحـون لـه "


" شافهم الثالث بوقاحه " شـدعـوه مـا لـقـوا مـكـان ؟ الـفـنـادق يـا كـثـرهـم بـالـبـلـد "


See u
" الـحـلـقــه 39 "


" ببيت بويوسف "


" بدار ملاك "


" دخلت ساره عليها بالدار تسال " ملاكو .. اشرايج بالفستان البنفسجي هذا ؟ تحسينه يصلح لملجة يوسف او مبالغ فيه ؟ "


" سكتت ملاك لثانيه .. سالت بعدها " تتمسخرين حظرتج بهالسؤال ؟ نسيتي اني ما اشوف ؟ او تتناسين ؟ "


" حطت ساره ايدها على حلجها " ابيه .. اسفه يا ملاك .. احلف لج بشنو اني نسيت .. ما كنت قاصده "


" ما علقت ملاك "


" قـربـت ساره منها " اقسم بالله كنت ناسيه انج عميتي بسبب الحادث .. بليز لا تتضايـقـيـن "


ملاك : مو مشكله حصل خـيـر .. بس اتمنى انج ما تنسين بالمره اليايه لانه شي ما ينسي ..
ساره : ok‏ ان شالله ما بنسى .. وانا اسفه مره ثانيه ..


" قربت بعدها من الباب بتطلع " عن اذنج الحين بطلع "


" طلعت بعدها من الدار .. اما عن ملاك قطت نفسها بالسرير اتصيح " انا السبب .. انا اللي يبته لنفسي .. انا السبب .. انا غلطت ومثل ما قال فيصل لازم اتحمل نتيجة غلطتي طول ما انا عايشه "


***************


" ببيت الجيران "


" دقت الساعه 7 بالليل .. موعد ملجة يـوسـف + عـايـشـه "


" عايشه كانت على اعصابها بعكس يوسف اللي كان مرتاح نفسيا .. محد
حـظـر الملجه من بيت بـويـوسـف من البنات غير امينه + ساره .. اما البقيه طـنـشـوا .. سارو كانت مستانسه على كـشـخـتـهـا .. كل ما تشوف شخص تساله " شرايكم بـكـشـخـتـي ؟ "


" محمد كان بالميلس مع يوسف + بويوسف + نواف + ناصر .. اما عن الملا كان ينتظر ييت عايشه للميلس عشان يملجون "


" بعد 5 دقـايـق تقريبا "


" اشرت خلود على عايشه " بسرعه يا عايشه .. اكاهو محمد يناديج عشان تدخلين تملجين "


" التفتت امينه لخلود " انتظري على اخـتـج شويه ما تشوفينها مـتـوتـره ؟ "


سالت خلود بنفسيه " انتوا شكو الحين ؟ محد سالج عن حـالـتـهـا .. فلو سمحتي يا امينه لا تـدخـلـيـن "


" تنرفزت امينه من اسلوب خلود .. بس سكتت عنها عشان ما تصير مشاكل باليوم هذا "


" قامت عايشه بعدها من الكرسي مرتبكه بتدخل الميلس " الله يـسـتـر ان شـالله "


" ضحـكت ساره عـلـيـهـا " شدعوه الله يستر ؟ داخله على حـرب ؟ كلها ملجه "


شافت امينه ساره بنظره يعني " انـجـبـي .. عـيـب "


" بعدها "


" لبست عايشه شيلتها .. ودخلت الميلس بخطوات بطيئه مرتبكه .. شافها يوسف .. ابتسم من داخله " تـوه مـا نـور الـمـيـلـس "


اشر محمد على عايشه عشان تقعد امجابله الملا " تعالي يا عايشه .. قـعـدي هني "


" قربت عايشه بعدها من الكرسي وقعدت منزله راسها "


سال الملا : نـمـلـج الحين ؟


رد عليه يوسف : اي يا ملا .. خلنا نـمـلـج ..


الملا : عـلـى بـركـة اللـه ..


***************


" اما بالصالـه "


" خلود كانت قاعده هناك مع امينه + ساره .. كانت ميته تبي تعرف شقاعد يصير بالميلس .. انتبهت لها ساره وسالت " اقول يا اخت عايشه .. اشفيج ؟ احسج مدودها ! "


" لفت عنها خلود بنفسيه " مـالـج شـغـل "


" استغربت ساره من اسلوبها " الحمدلله والشكر .. شقلت لج الحين عشان تـكلميني بنفسيه ؟ "


" تنزفزت خلود " ليش ؟ شايفتني مينونه عشان تقولين لي الحمدلله والشكر ؟ "


" توها ساره تبي ترد عليها الا امينه تمسك ايدها تمنعها " بـسـج يا ساره .. سكتي لا تردين عليها او بتسوين مشاكل بيوم ملجة اخـوج "


" تذمرت ساره " انا ما ادري هالخلود شايفه نفسها على شنو ؟ احنا احسن منها بوايد وهي شايفه نفسها علينا .. امحق نسايب "


" قالت امينه بشويش " بـسـج سـكـتـي يا سارو لا تـسـمـعـج "


***************


" مجددا بالميلس "


" كـرر الملا للمره الثالثه " عايشه يا بـنـتـي شفيج ما تردين ؟ اسالج موافقه على يوسف او لا ؟ ليش ساكته ؟ "


" كانت متوهقه بالرد .. يوسف كان مستغرب " شسالفه ؟ شفيج يا عايشه ما تتكلمين ؟ "


" لاول مره تحس نفسها بوهقه .. سالت نفسها تـبـي اجـابـه " اشفيني انا ؟ ليش ما ارد واقول للملا اني مـوافـقـه ؟ انا احب يوسف وابيه من زمان .. بس المشكله اني وعدت فـيـصـل .. قلت له بكنسل كل شي عشان ما اسبب له مشاكل مع اخوه "


سال الملا من يديد : مـوافـقـه يا ابـنـيـتـي ؟


" خـذت عايشه نفس عميق وقالت وهي مغمظه عيونها " ايه .. ايه مـوافـقـه "


" حطت ايدها بعدها على حلجها تلوم نفسها بقلبها " انا شلون وافقت بعد ما عطيت فيصل كلمه ؟ " تنهدت بعدها بضيق " سـامـحـنـي يا فيصل .. صـدقـنـي ما قـدرت "


نطق الملا بعدها : بـالـمـبـارك ان شـالله ..


***************


" بعد نـص ساعه من الملجه "


" تمت عايشه بنفسها بالميلس مع يوسف .. كانت مستانسه لكونها يم الحبيب اللي تمنته لكنها بالوقت نفسه كانت تحس بتانيب الضمير بسبب كلمتها لفيصل اللي ما نفذتها "


" مسك يوسف ايدها بابتسامه " عاد الحين اقدر امسك ايدج وقت ما احب بدون ما تقولين لي وقـح "


" ابتسمت له بالمثل " اكـيـد .. انا صرت مرتك الحين "


يوسف : ولانج صرتي مرتي الحين ابيج تقومين تبرزين اغـراضـج الاساسيه عشان اتين معاي ..


" قامت عايشه من الكرسي منصدمه " شنو ؟ ايـي مـعـاك لـويـن ؟ "


" ضحك يوسف " اشفيج متخرعه ؟ بيتين معاي للشراتون 3 ايام بعدها بنستقر بيت الوالد ان شالله .. انا قلت لمحمد هالكلام .. ليكون ما قال لج ؟ "


" حست عايشه بالوهقه " ما ادري يا يوسف .. اسـتـحـي "


" شافها بعيونها " فديت اللي يستحون انا "


" نزلت راسها مستحيه " عاد يوسفو عن السخافه .. لا تطالعني جذي "


يوسف : فديت اسمي وهو مـعـفـوس بالسانج ..


" ضحكت عايشه " يا العبيط بسك عاد "


" مسك ايدها مره ثانيه " ok ‎‏ شتنطرين الحين ما تقومين تيبين اغـراضـج ؟ "


***************


شتقصدين يا امينه ؟ ان يوسفو ما بيي البيت اليوم ؟


امينه : لا والله يا يمه .. هو قال لنا مساعه انه بياخذ مرته اليوم بيروحون فندق ..


" انبطت جبد ام يوسف " ان شالله الفندق يطيح فوق راس عوشو المنتفه .. قولي امين "


امينه : حرام عليج يمه .. المسكينه ما سوت لج شي الحين عشان ادعين عليها ..
امها : ليش بالله ؟ انا بانتظرها تسوي شي عشان بساعتها ادعي ؟
امينه : بس عايشه مو راعية مشاكل يا يمه ..
امها : اقول امينو .. لا تعورين راسي بدفاعج عنها .. انا اعرف شلون اتصرف مع هالاشكال المنتفه لما ايون بيتنا .. اذا ما خليتها تتحسف عاليوم اللي وافقت عليه على يوسف ما اكون العنود بنت علي !


***************


" بدار نواف "


" نواف كان يسولف بالموبايل مع نوف "


" سالته نوف " انزين ما قلت لي بما ان اليوم كانت ملجة اخوك وكنت كاشخ بالثوب على قولتك صورت نفسك او لا ؟ "


" طق نواف بيده على راسه " ابيه نسيت "


ساره : افا .. كنت ابشوفك وانت كاشخ .. يا حـسـافـه واللـه ..


" تحمس نواف " ما يخالف اقدر ايج الحين لو تبين .. تو الناس "


ساره : ok‏ عيل ناطرتك .. بس ابوين بنتواعد ؟


***************


" بالشراتون "


" عند يوسف + عايشه "


" توهم واصلين الفندق .. دخلت عايشه الدار .. شافتها بانبهار " وناسه .. اول مره ادخل الشراتون بحياتي " قالت بعدها بقلبها " صج كنت بنت فقر "


" قرب يوسف منها يسال " مستانسه يا عايشه ؟ "


" ابتسمت له " اكيد مستانسه .. شلون ما استانس وانا اشوف ويهك الحلو ؟ "


" استعبط يوسف بعدها وحـط اللحاف على ويها " والحين مستانسه ؟ "


" ضحكت عايشه .. مسكت مخده بعدها وافلعتها عليه " يوسـف عـااااد "


" شل اللحاف من ويها يسال " شـنـو ؟ شفيج ؟ "


عايشه : لا تـغـطـي ويهك ابي اشوفه ..
يوسف ( بابتسامه ) : ان شالله .. من عـيـونـي ..
عايشه : تسلم لي عـيـونـك ..


" سالته بعدها " الا ما قلت لي شكنت بتقول لي من كم يوم لما كنا نسولف مع بعض عند باب بيتنا ؟ "


" رد عليها " احـبـج "


ما استوعبت " شنو ؟ "


كرر " قلت لج احـبـج .. كنت بقولج هذاك اليوم احـبـج بس انتي الله يهداج دخلتي البيت وخليتيني بدون سبب "


" سكتت عايشه بعدها .. تـذكـرت فيصل .. هو السبب بدخولـهـا البيت لما شافته معصب وتخرعت .. سالت نفسها " يا ترى شقاعد تسوي يا فيصل الحين ؟ هل وصل لك خبر الملجه او ليما الحين ؟ "


***************


" عالساعه 10 بالليل "


" بحديقه دحـيـل "


شافت نوف ساعتها متحلطمه " صارت الساعه عشر ! وهالنوافو ليما الحين ما يه ! الله يهداه ما بغى يختار مكان غير حديقة الدحـيـل ؟ حق الـحـر والـرطـوبـه "


" فجاه رن موبايل نوف .. شافت رقم المتصل طلع نواف .. ردت عليه متنرفزه " انت وينك يا الشيخ ؟ ليش ليما الحين ما يت ؟ انا خست من الـحـر والـرطـوبـه وانت مو هامك ؟ "


رد عليها : شاسوي يا نوف ؟ يقولون لي الحديقه عايليه ما تصير تدخل بنفسك .. ما اتين ادخليني بليز .. انا خست من الـحـر نفسج !


***************


" ببيت بومحمد "


" خـلـود كانت قاعده تسولف مع محمد بالصاله "


خلود : تصدق يا محمد .. مكان عايشه امبين ..
محمد : اشدعوه ؟ توها ما صار لها ساعتين من يوم طلعت من البيت ..
خلود : شاسوي عاد ؟ انا متعودتها 24 ساعه تكون معاي ..
محمد : انتي ادعي الحين ان ربج يوفقها مع يوسف ..
خلود : امين ان شالله .. اتمنى ان يكون نصيبها احسن من نصيبي العثر ..


***************


" مجددا بحديقة دحـيـل "


" دخلت نوف نوافو بالحديقه .. سالته بعدها " بالله عليك الحين خلت الديره من الاماكن عشان تواعدني بدحـيـل ؟ "


نواف : مو عن .. بس حسيته مكان حلو ..
نوف : اي حلو الله يهداك .. الا حـر موت .. انا سحت من الـحـر ..


" شاف نواف نوف من فوق ليمن تحت " بس انا ما اشوفج سايحه بالعكس يابسه "


نوف : نوافو عن العبط .. سايحه مجرد تعبير فقط ..


" بعدها "


" دار نواف على نفسه يسال " المهم ما قلتي لي شرايج بـكـشـخـتـي ؟ "


" شافته نوف بضحكه " ثوبك ذايب من الـحـر .. الله يهداك اكو احد كاشخ يواعد بنت بالـحـر "


" فجاه "


" شـقـحـوا شباب من السور للحديقه .. كانوا 3 شباب .. شافوا نواف + نوف بنظره ما تبشر بالخير .. تمسخر الاول " واللـه حـالـه .. اثـنـيـن حـبـايـب مـواعـديـن بـعـض بـحـديـقـه "


" كمل الثاني " مـسـاكـيـن اعـذرهـم اكـيـد مـالـقـوا مـكـان يـروحـون لـه "


" شافهم الثالث بوقاحه " شـدعـوه مـا لـقـوا مـكـان ؟ الـفـنـادق يـا كـثـرهـم بـالـبـلـد "



" قـصـتـي عـيـال الـعـز "

" الـحـلـقــه 40 "

" التكمله "

" شـقـحـوا شباب من السور للحديقه .. كانوا 3 شباب .. شافوا نواف + نوف بنظره ما تبشر بالخير .. تمسخر الاول " واللـه حـالـه .. اثـنـيـن حـبـايـب مـواعـديـن بـعـض بـحـديـقـه "

" كمل الثاني " مـسـاكـيـن اعـذرهـم اكـيـد مـالـقـوا مـكـان يـروحـون لـه "

" شافهم الثالث بوقاحه " شـدعـوه مـا لـقـوا مـكـان ؟ الـفـنـادق يـا كـثـرهـم بـالـبـلـد "

" بعدها "

" عصب نواف عليهم " انتوا الثلاثه ما تستحون ! ما تقولون لي اشتبون منا ؟ شكلكم عيال غـجـر "

" بهالحظه خـافـت نوف والصقت بنواف بشويش " اقول نواف خلنا نشرد احسن لنا بليز "

" قرب الاول من نوف بيخرعهـا " اشـفـيـج يـا حـلـوه خـايـفـه ؟ انا صـج اني وحـش بس بشري لا تخافين مـنـي "

" خـافـت نوف بزياده " نواف عفيه خـلـنـا نمشي "

" مسك الثاني ايد نوف " عـلـى ويـن يا قـطـوه ؟ عـلـى ويـن تـبـيـن تـمـشـيـن "

" سحبت نوف ايدها مرتجفه " نـوافـو .. تحرك ما تسوي شي "

" التفت نواف للي مسك ايد نوف .. شافه بنظره " اقسم لك بشنو انك يا الخسيس بتروح بستين داهيه ليش انك مسكت ايد نوف "

تمسخر عليه : والله ؟ احـلـف عاد ؟ اشوف ورني شبتسوي يا الوسيم .. اذا احــنا 3 وانت 1 ؟

" ضحك نواف ببرود " الظاهر ما تعرفون انا من و ولد من ؟ "

" ساله الثاني متمسخر" ولد من ان شاللـه ؟ ولد الـوزيـر وانا ما ادري ؟ "

" شافه نواف بجديه " ابـوي منصـبه كبيـر "

" انفجر الثاني من الضحك " انت شنو شايفنا ؟ بـزران تـقـص علينا "

" طلع نواف كرته لهم وقطه بويهم " اذا ما ابتعدتوا عنا بهاللحظه احلف لكم بالله انكم كلكم بتنقطون بالسجن الحين بتهمه انا بختلقهـا .. انتوا ما تعرفـون مع منو واقفين تتكلمون ؟ انا نـواف ولد العـز "

" بعدها "

" مد واحد منهم ايده بالارض ومسك كرت نواف .. شافه .. قرا الاسم .. بحلق بعيونه منصدم .. وعطه الكرت بعدها لرفجانه الاثنين .. شاف الاول نواف يعتذر " اسـمـح لـنـا الـشـيـخ .. كـنـا نـتـغـشـمـر مـعـاك "

" كمل الثاني مرتجف " اعـتـبـرنـا مـيـانـيـن .. لـيـس عـلـى الـمـجـنـون حـرج "

" سحب الثالث بيد ربعه متخرع " مـا تـتـحـركـون يـا الـثـيـران يـاللـه خـل نـشـرد "

" طلعوا الشباب الـ 3 بعدها من الحديقه .. ضحك نواف على اشكالهم المضحكه " وناسه .. اسم الوالد سوا شغل عدل .. صج اني ريــــــــــــال "

حطت نوف ايدها على قلبها مطمنه : فديت ابوك انا .. انـقـذنـا ..

***************

" بالشراتون "

" كانت الساعه 2 الـفـيـر "

" عايشه مع يوسف كانوا قاعدين يتحدون بعض بالشعر "

يوسف ( بابتسامه ) : عيل سمعي هذا يا عايشه .. بختصار هو اهداء مني لج .. يوم قالوا في حياتك من تـكـون ؟
قلت عفوا عايشه حـيـاتي كلها ..
صدقوني مثل روحـي والعيون ..
مسكنها عيني تنام بظلهـا.. ها شـرايـج ؟ "

" طقت عايشه يوسف على كتفه بخفيف " يا العيار .. اشكره بايق هالشعر من المسجات وظايف اسمي فيه .. تبي تقص علي .. ها ؟ "

" ضحك يوسف " شاسوي فيج ؟ انتي تبيني اقول لج بيت شعر كامل عاد انا وشعرفني بهالسوالف "

عايشه : حـتـى انا ما اعرف بس قاعده احاول عشانك .. انا ابيك تسمعني شي من احاسيسك انت ..
يوسف : ok‏ عيل بـحـاول عشانج ..

" خـذ نفس عميق بعدها " يا عايشه .. ياللي عيونها عذاب .. يا عايشه ياللي مشيتها .. "

" سكت شويه .. كان يفكر .. كمل بعدها " ياللي مشيتها مشيت غزال .. يا عايشه ياللي صوتها احلى من الكروان "

" ضحكت عايشه ما قدرت تستحمل " بسك يا يوسف .. عفيه بسك .. كلماتك تضحك "

" حط يوسف ايده على عيونه متفشل " زين جذي احـرجـتـيـنـي مع فيسج "

" فجاه "

" سمعوا جـرس باب الدار .. استنتج يوسف " هذا اكيد العشا " قام بعدها بيفتح الباب .. قرب منه .. فتحه "

" دخـل شخص بالدار امفاور " وينهـا ؟ وينهـا الكذابه ؟ وينهـا ؟ "

" انصدم يوسف من دخـلـت فيصل للدار .. تخرعت عايشه اللي كانت لابسه قميص نوم .. بسرعه قربت من السرير وغطت نفسها باللحاف .. اما عن يوسف قرب من فيصل .. مسكه من ايده معصب " انت اشفيك ؟ ينيت ؟ استخفيت ؟ شلون تـدخل علي انا ومـرتـي جـذي بالدار ؟ "

" سحب فيصل ايده معصب " اسكت انت مالك شغل .. انا احـسـابـي معاها الكذابه مو معاك انت "

" عصب يوسف بزياده " انا اكـلـمـك تقول لي اسكت ؟ خـل كلامك معاي انا مو مع البنت "

" ما عبر فيصل يوسف بكلمه .. قرب بعدها من عايشه .. مسكها من ايدها بدفاشه لدرجة ان اللحاف اللي كانت ماسكته طاح من ايدها مرتجفه .. شافها بعصبيه " يا سـلام ولابـسـه قـمـيـص نـوم بـعـد "

" صـرخـت متخرعه " ابـتـعـد عـنـي .. لا تـلـمـسـنـي "

" بعدها "

" انفجر يوسف معصب من تصرف اخوه المستنكر .. قرب منه وادفعه بيده " ابتعد عنهـا .. ما تستحي انت ؟ شنو هالحركات الوقحه ؟ انا ما اخـبـرك يا فيصل وقـح جذي "

التفت فيصل لعايشه وهو مـرمـي " شفتي يا عايشه ؟ شفتي شقاعد يصير بيني وبين اخـوي الحين ؟ انا شقلت لـج ؟ وانتي بشنو وعـدتـيـنـي ؟ بس ليش ؟ ليش يا عايشه كذبتي علي ؟ عشان تـسـكـتـيـنـي ؟ "

" نزلت عايشه راسها ما تعرف شتقول " انا اسـفـه "

" سالها فيصل " شاسوي باسفج الحين ؟ "

" يوسف ما كان فاهم شي " ما تقولون لي انتوا الاثنين شسالفه ؟ "

" قام فيصل بعدها بيطلع " سلامتك يا يوسف .. ماكو سالفه .. على العموم انا وعدتك اذ تمت الملجه ببتعد عن حياتك للابد "

يوسف ( يسال بتعجب ) : الحين بعد كل هاللي سويته تقول ماكو سالفه ؟

" حبس فيصل الدمعه عشان ما تنزل " اعتبرها غلطه او تصرف تصرفته بحالة غصب مـنـي " فتح باب الدار بعدها " يالله فمان اللـه " لكنه التفت لعايشه قبلها بابتسامه ميته " لـو تـروحـيـن فـوق وتنزلين تـحـت ما راح تحصلين واحـد يـحـبـج كثر مـا احـبـج انا يا عايشه .. تذكري هالكلام عدل وتحملي تنسينه " طلع بعدها من الدار مـنـهـار "

" استغرب يوسف تـصـرفـه " شفيه هذا ؟ استخف ؟ "

" قعدت عايشه عالسرير بضيق .. التفت لها يوسف يسال " اشفيه فـصـول ؟ شكان يقصد بكلامه لـج "

نطقت بـصـعـوبـه : سلامتك يا يوسف .. ما يـقـصـد شي ..

يوسف : اذا ما كان يقصد شي عيل ليش كلمج بالاسلوب هذا ؟ كان يكلمج بجديه !
عايشه ( متظاهره بالجهل ) : ما ادري يا يوسف ..
يوسف ( يسال ) : اقول عايشه اكو علاقة بينج وبين فيصل ؟

" قامت من السرير منصدمه من هالسؤال " يوسف انت شقاعد تقول ؟ اسـتـخـفـيـت ؟ شنو هالسؤال هذا ؟ بالله عليك شلون بتكون بيني وبينه علاقـه وانا بغيتك انت ! "

" تنهد يوسف بعدها " اسف مو قصدي .. انا بس عصبت شوي من حـركـتـه .. بـط جـبـدي "

***************

" بنفس اللحظه .. فيصل كان يمشي بالشوارع .. مـنـكـسـر .. ضـايـع .. مـنـهـار .. كان يمشي بريوله مو حاس بنفسه .. سياره يايه عليه .. وسياره رايحه وهو مو هامه .. كان يسمع شـتـم الشباب بالسياير لـه " وخر عن الطريج يالـ ... " .. " ما تشوف جدامك يالـ ... " .. " حـسـبـي الله عليك يالـ .. " كان يمشي امطنشهم ودموعه تنزل من عيونه بحسره .. دمعه ورا دمعه .. وقف بعدها على زاويـا .. شاف السما بقهر " ليش يا عايشه سويتي فـيـنـي جـذي ؟ " طاح بعدها على ركبته يصيح بحرقه " لـحـظـة وداعـج بـالـحـيـل قـاسـيـه "

***************

لحظة وداعك .. اه يا لحظه وداع يا هي صعبه بالحيل صعبه ..
وانا اللي ابي قلبك وابي قلبك .. وابيك بدنيتي تبقى معي تبقى ..
نسيت اني اعشقك ؟ اعشقك .. ولا تنسى اني بفقدك ..
نسيت اني اعشقك ؟ اعشقك .. ولا تنسى اني بفقدك ..
لحظة وداعك .. يا هي صعبه بالحيل صعبه ..

****

اللي غيرك يا عمري .. لو بعدت ورحت عني .. لو تحس بس اللي فيني .. لحظه ما تتصور ..
اللي غيرك يا عمري .. لو بعدت ورحت عني .. لو تحس بس اللي فيني .. لحظه ما تتصور ..
نسيت اني اعشقك ؟ اعشقك .. ولا تنسى اني بفقدك ..
نسيت اني اعشقك ؟ اعشقك .. ولا تنسى اني بفقدك ..
لحظة وداعك .. يا هي صعبه بالحيل صعبه ..

****

الحين انت بعيد .. صدقني هذا الجديد .. الهم والضيقه وحزني زاروني وانت بعيد ..
الحين انت بعيد .. صدقني هذا الجديد .. الهم والضيقه وحزني زاروني وانت بعيد ..
نسيت اني اعشقك ؟ اعشقك .. ولا تنسى اني بفقدك ..
نسيت اني اعشقك ؟ اعشقك .. ولا تنسى اني بفقدك ..
لحظة وداعك .. يا هي صعبه بالحيل صعبه ..

***************

" بـالـيـوم الـتـالـي "

" عالساعه 9 الـصـبـح "

" بـالـشـراتـون "

" يوسف + عايشه .. كانوا نايمين من بـعـد سهر امس "

" فـجـاه "

" قام يوسف من النوم على رنة موبايله .. تحلطمت عايشه وهي تتقلب عالسرير " اكـو احـد بليلة عرسه ما يسكر موبايله يا يوسف ؟ "

" رد يوسف عالموبايل وهو دايـخ " الو ؟ "

" صـرخـت عليه امه " انت ليما الحين نايم معاها ؟ نامت عليها طـوفـه قول ان شـالله .. هالحيوانه ساس الـبـلاا "

" ما فهم يوسف " شـفـيـج يمه ؟ شـسـالـفـه ؟ "

" بعدها "

التفتت عايشه ليوسف تسال : شنو يا يوسف ؟ شـصـايـر ؟

" قعد يوسف يكلم امه وملامحه ما تبشر بالخير .. اما عن عايشه ما كانت فاهمه شسالفه .. بعد دقـيـقـه سكر يوسف من امه .. التفت بعدها لعايشه " فيصل اخـوي هـجـر قطر تارك رسـالـه وراه "

انصدمت عايشه من هالخبر : انـت .. انـت .. شـقـاعـد تـقـول ؟

***************

" اترك لـكـم هالرساله عشان اقول لـكـم اني مسافر اليوم .. مسافر لبلاد الـغـربـه .. يبه عـفـيـه لا تـعـصـب وتشيل الدنيا فـوق راسك على شـي ما يسوى .. يمه طـلـبـتـج لا تـتـضـايـقـيـن او تزعلين مـنـي .. يوسف بالعافيه عليك حبيبتي اشبع منها ! امينه اتمنى لج التوفيق بحياتج ان شالله .. نوال اتمنى ان وسواسج الخناس يختفي للابد .. نوافو اعقل عاد وبسك هباله وصير ريال كفو .. ساره شدي حيلج بدراستج .. ملاكو بسج شطانه واتمنى ان اللي صار لج بالدنيا يكون درس قاسي لج .. نويصر حاول تخفف من ادمانك بالنت ترى مو زين لصحتك وعشان ما تدمر .. بختصار انا اضـطـريـت اسافر .. ما قدرت اعيش بنفس البيت اللي بتعيش فيه الانسانه الوحيده اللي حـبـيـتـهـا من قـلـبـي .. يوسف يا اهلي سلب مني اغلى شي بـحـيـاتـي .. اللي هي عايشه .. لهسبب انا بـخـتـفـي من الدنيا .. اتمنى انكم ما تسالون عني لانكم لو شنو ما بـتـحـصـلـونـي "

هـلـي وانت جـارت الدنيا عليا ..
اوصـيـكـم على روحـي وصـيـه ..
انا مسافر وخـلـوا قليبي عندكم ..
غصب عني تـرى مو بيديا ..
هـلـي وانت جـارت الدنيا عليا ..
اوصـيـكـم على روحـي وصـيـه ..
انا مسافر وخـلـوا قليبي عندكم ..
غصب عني تـرى مو بيديا ..

اعـذرونـي اذا سالت دمـعـتـي ..
وذكـروني اذا طالت غـربـتـي ..
اعـذرونـي اذا سالت دمـعـتـي ..
وذكـروني اذا طالت غـربـتـي ..

يا دنيا لعبت الشاطر لعبتي ..
صـرت للناس حـمـال الاسيه ..

هلي وانت جـارت الدنيا عليا ..
اوصـيـكـم على روحـي وصـيـه ..
انا مسافر وخـلـوا قليبي عندكم ..
غصب عني تـرى مو بيديا ..

****

يا دهري لا تـحـمـلـنـي البلاوي ..
انا الـمـجـروح ما لاقي اللي يداوي ..
تراني عالسفر ما كنت ناوي ..
حـكـم حـكـم القدر غصب عني ..
يا دهري لا تـحـمـلـنـي البلاوي ..
انا الـمـجـروح ما لاقي اللي يداوي ..
تراني عالسفر ما كنت ناوي ..
حـكـم حـكـم القدر غصب عني ..

قبل ما اعـوفـكـم ياهلي كاني ..
اشوف بغربتي حـزنـي وانـي ..
قبل ما اعـوفـكـم ياهلي كاني ..
اشوف بغربتي حـزنـي وانـي ..

اذا انتوا صـفـيـتـي بعيد عني ..
اموت احسن ولا هذي الاذيـه ..
اذا انتوا صـفـيـتـي بعيد عني ..
اموت احسن ولا هذي الاذيـه ..

هـلـي وانت جـارت الدنيا عليا ..
اوصـيـكـم على روحـي وصـيـه ..
انا مسافر وخـلـوا قليبي عندكم ..
غصب عني تـرى مو بيديا ..

****

هـلـي دمعات عيني بطرف رمشي ..
واذا غمضت عـيـنـي دموعي تمشي ..
اذا رحـتـم بيديا راح كل شي ..
تروح الروح لو رحـت ليديا ..
هـلـي دمعات عيني بطرف رمشي ..
واذا غمضت عـيـنـي دموعي تمشي ..
اذا رحـتـم بيديا راح كل شي ..
تروح الروح لو رحـت ليديا ..

بـلاكـم كيف انا اتحمل بـلاكـم ..
وانا ورده وسط صـحـرا بـلاكـم ..
بـلاكـم كيف انا اتحمل بـلاكـم ..
وانا ورده وسط صـحـرا بـلاكـم ..

هواكـم دمر قليبي هواكم ..
شيصير اكـثـر من اللي صار فـيـا ..
هواكـم دمر قليبي هواكم ..
شيصير اكـثـر من اللي صار فـيـا ..

هـلـي وانت جـارت الدنيا عليا ..
اوصـيـكـم على روحـي وصـيـه ..
انا مسافر وخـلـوا قليبي عندكم ..
غصب عني تـرى مو بيديا ..

^^

" هذي هي الرساله اللي تركهـا فيصل قبل ما يسافر عند باب دار امه + ابـوه .. الكل تعجب من درا ان فيصل يحب عايشه .. ام يوسف عصبت اكثر وزاد الحقد اللي بقلبها لعايشه .. امينه تضايقت وايد من هالخبر .. اما بالنسبه لملاك هدتها بصيحه " شلون تسافر وتـخـلـيـنـي بـروحـي يا فيصل ؟ انا من لي غيرك ؟ "

***************

" شـهـر عـسـل ! ما ادري ليش احسه بـيـكـون شـهـر بـصـل .. يعني انت مـصـر يا يوسف ان احـنـا ما نسافر ؟ "
يوسف : بالله عـلـيـج قولي لي يا عايشه شلون بنسافر بـهـالـظـروف ؟
عايشه ( تسال ) : اي ظـروف ؟
يوسف : فيصل توه مسافر وبـيـتـنـا مـعـتـفـس من سفرته واولـهـم امـي .. لو سافرنا الحين وتجاهلنا كل شي امـي بتسوي لنا سـالـفـه !

" سكتت عايشه بعدها .. قالت بقلبها " ما ادري ليش احس ان ام يوسف نسخه من الحيه فجر ام عبدالله .. ما اقول غير الله يستر بستره ان شـالله "

" بعدها "

سال يوسف : جـهـزتـي اغـراضـج عشان نـرد للبيت ؟

" هزت عايشه راسها " اي "

يوسف : شتنطرين عيل ؟ يالله بسرعه عشان ما نتاخر على امـي .. تراها مـنـتـظـرتـا ..

" تحلطمت عايشه من داخـلـهـا " امـي وامـي هذي بـدايـتـهـا .. عيل الله يستر من نـهـايـتـهـا " ابتسمت ليوسف بعدها " ان شالله "

***************

" ببيت بويوسف "

" ام يوسف + امينه كانوا قاعدين بالصاله يـنـتـظـرون يوسف وعايشه .. شافت ام يوسف ساعتها مـتـحـلـطـمـه " تـاخـروا .. هالمنتفه عوشو اكـيـد هي اللي اخـرتـه .. حـسـبـي الله عليها من ابنيه "

امينه : ليش عاد يمه ؟ ليش ادعين عليها ؟ البنت مسكينه !
امها : الا سجينه .. انتي بس انطري عليها شويه وبتشوفين بـلاويـهـا ..
امينه : ان بعض الظن اثم .. لا تحكمين عالبنت وانتي ليما الحين ما عرفتيهـا ..
امها : بسج يا امينه .. بسج دفاع عنها ..

" بهاللحظه قربت ملاك بكرسيها المتحرك عند الدري تنادي " اكـو احـد تحت بالصاله ؟ "

" قالت ام يوسف لامينه " قومي شوفي اختج ملاك اشتبي "

قامت امينه من الكرسي " ان شالله يمه "

See u

" قـصـتـي عـيـال الـعـز "

" الـحـلـقــه 41 "

" ببيت الجيران "

" لبست خـلـود عبايتها بتطلع .. التفتت لمحمد قبلهـا " انا رايحه لبيت بويوسف يا محمد "

سالها محمد : لـيـش ؟

خلود : بروح اشوف عايشه ..
محمد ( يسال ) : ليش ؟ اهي مو بالشراتون الحين مع يوسف ؟
خلود : لا .. بتطلع بعد شويه لبيت بويوسف ..
محمد : ok‏ عيل .. لما تشوفينهـا بلغيهـا سلامي ..
خلود : يـوصـل ان شالله ..

***************

شعندج يا ملاك ؟ ليش طلبتي من امينه تنزلج تحت بالصاله ؟ بالعاده ما تحبين تطلعين من دارج !

ملاك : سلامتج يا يمه .. بس سمعت ان بنت الجلاب .. اخت الحيوان حسون بتوصل اليوم مع يوسف لبيتنا وبخاطري اطول الـسـانـي عليها ..

" استانست امها منهـا " عفيه عليج من ابنيه .. تـعـجـبـيـنـي "

" ما عجبها امينه هالرد " ليش يا ملاك ؟ ليش حـاطـه دوبج من دوب عايشه ؟ شسوت لج البنيه ؟ "

ملاك : ببساطه لان اخـوهـا الحيوان هو سبب الحاله اللي انا فيها الحين .. ولا تنسين انها السبب بسفر فـيـصـل .. اعتقد انج قـريـتـي الرساله اللي كتبها فـيـصـل قبل ما يسافر ..
امينه : بس عايشه مالها دخل بهذا كله .. اذا على حـسـن محد ضربج على ايدج عشان تركبين معاه .. اما فيصل هو مو ياهل عشان نمنعه من السفر .. هو حـر باللي يسويه .. فلا ادخلين عايشه بالسالفه ..
ملاك ( تسال ) : انتي ليش ادافعين عنها ؟ شسالفتج معاها ؟
امينه : انا ما ادافع عنها .. انا بس منبطه جبدي من اسلوبج ..
ملاك : ليش بالله ؟ اشفيه اسلوبي ؟ مو عـاجـبـج ؟

" فجاه "

" دخل يوسف بالصاله مع عايشه .. شافته امه .. قربت منه بابتسامه " هلا بيوسف .. هـلا بـولـدي الـغـالـي "

" استغرب يوسف من تـرحـيـب امه " هلا فيج يـمـه .. تسلمين يا الـغـالـيـه "

" عايشه كانت واقفه بالصاله تنتظر الـتـرحـيـب .. محد سلم عليها غير امينه " هلا والله بعايشه .. توه ما نور الـبـيـت "

" ما صدقت عايشه عالله ان اكو احد سلم عليها " هلا فيج يا امينه .. تسلمين حـبـيـبـتـي "

تليقفت ملاك : شنو توه ما نور البيت يا امينه ؟ تقصدين ظلم من دخول الـجـلاب الـنـجـسـيـن فيه ..

" انصدمت عايشه من سب ملاك " اشكره هالملاك تـقـصـدنـي انا "

" اما عن يوسف عصب .. قرب من ملاك يسال " اشتقصدين يا ملاك بسبج هذا ؟ منو تقصدين بـالجـلاب الـنـجـسـيـن ؟ "

ملاك : سلامتك يا يوسف .. ما كنت اقصد احد ..
يوسف ( يسال ) : شلون ما كنتي تقصدين احد وانا سمعتج مع الباقين تقولين لنا جـلاب نـجـسـيـن !

" حطت ملاك ايدها على حلجها " يـنـقـطـع الساني اذا كنت اقصدك انت يا اخـوي .. يعني مو معقوله بنعتك بـالـجـلـب الـنـجـس "

يوسف : اذا ما كنتي تقصديني انا .. عيل اكيد كنتي تقصدين عايشه ! مـو جـذي ؟

" سكتت ملاك بعدها "

سال يوسف : ها ؟ اشوفج سـكـتـي .. معناته انج كنتي تقصدين عايشه بالجلبه ؟

" توها ملاك تبي ترد عليه .. تـقـولـه " ايـه " بس عايشه قاطعتها بابتسامه مصطنعه " ما يخاف يا يوسف كلنا اهل اكيد ملاك كانت تتغشمر "

" قالت ملاك بنفسيه " سـلامـتـج يا الـجـلـبـه ما كنت اتغشمر "

" انصدمت عايشه من كلمة الجلبه " شـقـلـتـي ؟ "

" انصدم يوسف هو الثاني .. قرب من ملاك متمالك اعـصـابـه " والله انـج ما تستحين .. ولو ما كنتي مشلوله جـان ذبـحـتـج بـيـديـنـي الحين "

" سكتت ملاك متضايقه من كلمة " مشلوله " مشت بعدها بالكرسي المتحرك رايحه للدار اللي كانت عاليمين .. التفتت العنود ليوسف تسال " شنو هالحجي يا يوسفو ؟ انت شلون كلمت ملاك بهالطريقه ؟ وعشان منو ؟ عشان هالمنتفه اللي ما تسوي بيزه ؟ "

" انبطت جبد عايشه من كلام ام يوسف .. لكنها تمالكت نفسها على كثر ما تقدر .. اما عن يوسف شاف امه بصمت ما حب يرد عليها عشان ما تكبر السالفه لمشكله اكبر "

" حـاولت امينه تغير الجو " اقول عايشه شرايج اتين معاي بالدار نسولف شويه ؟ "

" توها بترد عليها " ok‏ ‏" بس تليقفت ام يوسف لـعـانـه " لا يا امينه .. انا ابيج بشغله "

امينه ( تسال ) : شنو هالشغله اللي ما طلعت الا الحين ؟
امها : اللي تكون المهم شغله !

" انبطت جبد عايشه اكثر .. قالت بقلبها " اشكره ان هالام يوسف تبي تختلق المشاكل بالغصب "

" امينه كانت مستنكره تصرفات امها اما عن يوسف كان متضايق من سلبية امه .. مسك بعدها ايد عايشه " يالله يا عايشه .. تعالي نروح لدارنا "

ابتسمت له " ان شالله "

" تليقفت ام يوسف متعمده " تقصد تقول لها دارك ودار المرحومه شيخه "

" انقهرت عايشه لكنها تعوذت من ابليس ولاسيما ان هذا هو اليوم الاول لها بالبيت .. اما عن يوسف التفت لامه بضيق " ما كان له داعي من انج اتيبين سيرة شيخه الحين يا يمه "

امه ( تسال بستفزاز ) : شدعوه عاد ؟ شكلك نسيت شيخه بنت سعيد ؟
يوسف : لا يا يمه ما نسيتها لكن هذا مو هو الوقت المناسب عشان اتيبين سيرتها ..
امه ( شافت عايشه بنظره ) : شاسوي بعد ؟ مثل ما انت عارف هذي شيخه حـبـيـبـتـنـا الغاليه .. اللي ذكرياتها تارسه البيت ما تنسى .. ولو تتزوج عشر من بعدها ما راح تحصل نفسها ..

" ما قدرت عايشه تستحمل اكثر " فـهـمـت .. والله العظيم فـهـمـت .. اشكره من مساعه قاعده تقطين علي نغزات .. من اول ما دخلت البيت وانا ما سلمت من السانج "

" شافتها ام يوسف بسخريه " القطوه رجعت لج الحين السانج ؟ ايوا .. ايوا طلعي على حقيقتج يا بنت المنتفين "

عايشه : على الاقل الساني انظف من السانج ..
ام يوسف ( بعصبيه ) : شتقصدين تقولين ؟ ان الساني وصخ ؟
عايشه : عليج نور ..

" حست ام يوسف انها بتطلع من طورها .. ودها تنتف عايشه بيدينها .. قربت امينه من امها " يمه بسج عاد .. خلي البنت بحالها "

" نفس الشي بالنسبه ليوسف كان يقول لعايشه " بسج يا عايشه .. لا اطولين السانج على الوالده مهما يكون هذي امـي "

قالت عايشه بقلبها : مـالـت عـلـى امـك ..

" فجاه "

" رن جرس البيت "

" راحت الخدامه تشوف منو عند الباب .. كانت خلود اخت عايشه .. دخلت عليهم بالصاله تسلم " السلام عليكم "

" استانست عايشه من شافت اختها " هلا خلود .. وعليكم السلام "

" حلطمت ام يوسف " اكملت .. اخت المنتفه اوصلت "

" بعدها "

" ما فهمت خلود .. التفتت لعايشه تسال " شسالفه يا عايشه ؟ "

" قرب يوسف من عايشه بشويش " عفيه يا عايشه لا تراددين الوالده الحين .. عشاني انا تجاهليها واخذي اختج وروحي الميلس "

" تنهدت بضيق " ان شالله يا يوسف .. بستحمل امك عشانك انت "

***************

" بالدار اللي يم الصاله .. ملاك دخلت هناك وكانت تصيح .. تضايقت من كلمة اخوها " مشلوله " كلمت نفسها منبطه جبدها " يعني معقوله الحين تـجـرحـنـي يا يوسف عشان بنت حـيـوانـه مثل عايشه ؟ ما ادري ليش احس ان الدمار بينا منها .. حـسـبـي الله عليج من ابنيه .. اكـرهج واكره الـحـقـيـر اخوج واكرهكم كلكم .. حـسـبـي الله عليك يا حسن .. يا علك تتعذب بقبرك 24 ساعه .. رحت انت ويت اختك عشان تكمل خـبـثـهـا معانا .. يا علها الموت هي الثانيه .. اه بس لو ما كنت عميه جان وريتها نـجـوم الـقـايـلـه "

***************

" بالميلس "

خلود كانت خايفه على مصير اخـتـهـا : اه يا عايشه .. يا خـوفـي ان ام ريـلـج تطلع نفس ام عبدالله !
عايشه : انا هم قلت جذي .. تقريبا نفس الاساليب الخبيثه .. ما اقول غير الله يستر منها يا خلود ..

مسكت خلود ايد عايشه : الله لا يقول ان شالله بس انا خايفه من انج .. من انج .. من انج تطلقين لسمح الله .. عشان هالسبب انا ما ابيج تحطين راسج براس ام ريلج ..

عايشه : الله كـريـم ان شالله ..
خلود : نسيت اقولج .. ترى محمد اخـوي يسلم عليج ..
عايشه : اللـه يسلمه .. سـلـمي عليه ..
خلود : يوصل ان شاللـه ..

قامت خلود بعدها من الكرسي : يالله انا راده البيت الحين ..

عايشه : ليش عاد ؟ تو الناس يا خلود !
خلود : ما يخالف .. انتي توج يايه من الشراتون واكيد تبين ترتاحين مع يوسف وبالمره عشان ام يوسف ما تقول شي ..
عايشه : شكو ام يوسف الحين تقول شي ؟ انتي اختي ويايه تـزوريـنـي .. مو من حقها تـمـنـعـج ..
خلود : والله ما ادري شاقولج .. تذكرين ام عبدالله شكانت تسوي فيج لما كنتي تـزوريـنـي ؟
عايشه : ايه اذكر .. كانت تخليني انطرج بالحوش .. وساعات تـطـردنـي ..
خلود : عشان هالسبب ما ابي اطول اكثر ..

سلمت عايشه على خلود : طيب يا خلود .. الله معاج ..

خلود : ديـري بـالـج على نـفـسـج ..
عايشه : ان شالله ..

***************

عفيه يا يمه عـامـلـي عايشه معامله طيبه ..
ام يوسف : يـوسـفـو ما دام النفس عليك طيبه وخـر عني الحين ..
يوسف : قبلها قولي لي شسوت لج عايشه عشان ....

" قاطعته امه متنرفزه " يوسفو اسكت .. مالي خلق اتكلم عن عـوشـو الحين " سالته بعدها " الا ما قلت لي اخت المنتفه طلعت او ليما الحين بميلسنا ؟ "

يوسف : ما ادري ..
امه : شلون الحين يـعـنـي ؟ ليكون بتنام عندنا مع عـوشـو ؟ اخاف هالخلود حاطه عيونها على نـويـصـر ..
يوسف : شدعوه يمه حاطه عيونها على هالياهل ناصر .. قولي شي معقول !
امه : والله بالزمن هذا كل شي جايز في سبيل الحصول على الـفـلوس ..
يوسف : هم ما اعتقد ..
امه : تعتقد او ما تعتقد .. تقدر تطلع من الدار الحين وتخليني بحالي ؟

تـنـهـد يوسف : ان شالله يمه ..

***************

" بالوقت نفسه بالـسـتـي سـنـتـر "

" كانت الساعه 4 الـعـصـر .. ساره بنت بويوسف كانت تدور هناك مـع خدامتها اللي كانت تمشي وراها " ما بغيت افتك من الامتحانات العله عشان اطلع على كـيـفـي .. انا مو خايفه الا من امتحان الـعـربـي .. حـسـبـي الله عليك يا استاذ جـابـر .. يا علك ما تتهني حتى وانت بالسجن قـول امـيـن "

" بعدها "

" قربت ساره من سـتـار بـكـس عشان تـطـلب نـس كـافـيـه .. التفتت بالطاوله اللي كانت باليمين .. شافت شي غـريـب " الله .. هذا نـوافـو قاعد مع ابنيه ! اثاريه ما كان يتمسخر علي لما قال لي من قبل انه يواعد ابنيه .. سبحان مغير الاحـوال "

" سكتت شويه "

قالت بعدها : انا ليش ما اقـرب منه واعـرف شسالفه ؟

" قربت ساره من الـطـاولـه متحمسه .. نواف كان مندمج بالسوالف مع نـوف .. حطت ساره ايدها بالطاوله فـجـاه تسال " ها نوافو ! منو هالبنت اللي تارسه ويهها بالمكياج اللي قاعد معاها ؟ "

نـقـز نواف متخرع : بـسـم اللـه الـرحـمـن الـرحـيـم .. حـسـبـي الله عليج يا سارو حسبتج الوالد !

***************

" بدار يـوسـف + عايشه "

" مسك يوسف ايد عايشه يتأسف " اسف حـبـيـبـتـي .. حبيت اعـتـذر لج من موقف الوالده "

" ابتسمت له " ما يخالف يا يوسف مهما يكون هذي امك .. وشـي اكيد بستحملها ليما تـحـبـنـي "

يوسف : يـعـنـي مو متضايقه ؟
عايشه : انا مو اني متضايقه .. لكني خـايـفـه !
يوسف ( يسال ) : خـايـفـه من شنو ؟
عايشه : من امك ..
يوسف : ليش ؟
عايشه : خـايـفـه من انها ما تـحـبـنـي ومن بعدها تحاول تفرقنا بيوم من الايام !

ابتسم يوسف لعايشه : هالشي لو شنو ما بيصير .. فلا تحاتين ..

سالته تطمن : اكيد يا يوسف ؟

يوسف : اكيد ان شالله ..
عايشه : يعني مهما تقول لك امك ما راح تصدقها ؟
يوسف ( مو فاهم ) : تقول لي شنو ؟ واصدقها بشنو ؟
عايشه : يعني .. انها تتبلا على مثلا ؟

" سكت لثانيه .. قال بعدها " تطمني حـبـيـبـتـي انا اعرفج .. انتي مو مالت مشاكل "

" ارتاحت نفسيتها .. قالت بقلبها " اتمنى انك تـكون صادق يا يوسف .. وحـزة الـحـزه ما تتغير عـلـي "

***************

" مجددا بالـسـتـي سـنـتـر "

" بـسـتـار بـكـس "

" شافت ساره نـواف بخبث : اها .. افهم من كلامك ان نـوف الـ Girl friend مـالـتـك ؟

ما عـجـبـتـهـا نـوف نـغـزة ساره : سلامتج حـبـيـبـتـي .. احنا مجرد Friends لا اقل ولا اكـثـر .. مو جـذي يا نـواف ؟

See u

" قـصـتـي عـيـال الـعـز "

" الـحـلـقــه 42 "

" التكمله "

" بـسـتـار بـكـس "

" شافت ساره نـواف بخبث : اها .. افهم من كلامك ان نـوف الـ Girl friend مـالـتـك ؟

ما عـجـبـتـهـا نـوف نـغـزة ساره : سلامتج حـبـيـبـتـي .. احنا مجرد Friends لا اقل ولا اكـثـر .. مو جـذي يا نـواف ؟

هز راسه : اي ..

" ابتسمت ساره بـتـصـنـع " اها .. عيل الله يـهـنـيـكـم بصداقتكم ان شاللـه " سالت نـواف بعدها " الا اقول نوافو .. شهالبخل اللي فيك ؟ ما بتطلب لاخـتـك حـبـيـبـتك شي تـشـربـه ؟ "

نواف : انتي ما قلتي تبين شي عشان اطلب لج ..
ساره : مو لازم اطلب منك .. انت من نفسك لازم تطلب لي .. شنو هالسنع هذا ؟

" حست نوف نفسها مو مرتاحه من وجود ساره .. فقامت من الكرسي " اسـمـحـوا لي بس انا ماشيه الحين "

" قام نـواف يسال " ليش يا نـوف ؟ شصار ؟ "

نوف : سلامتك ما صار شي .. بس انا حابه اتمشى يالله سـي يـو ..

" مشت بعدها ولـحـقـهـا نواف " لـحـظـه يا نـوف بـيـي مـعـاج "

" انبطت جبد ساره " وانا ؟ بتخليني يا نـوافـو "

رد عليها وهو يلحق نـوف : انتي من البدايه كنتي يايه الـسـتـي بنفسج .. عموما انتي مو بـروحـج الحين .. مـعـاج بـربـارا خـدامـتـج ..

انقهرت ساره من هالتصرف : مالت عليك يا الخديه .. بنت تسوي فيك جـذي ؟ بالماضي الشباب والحبن البنات ! عـشـنـا وشـفـنـا !

***************

" بـالـيـوم الـتـالـي "

" بدار يوسف + عايشه "

" مـن صـبـاح اللـه خـيـر .. عالساعه 8 .. يوسف راح للشعل .. اما عن عايشه كانت نايمه بالهنى .. بالدار الفخمه .. السرير المريح الوسيع .. الديكور الراقي .. المكيف البارد .. دخلت ام يوسف عليها بالدار .. قربت منها .. شافتها نايمه .. عيبت عليها بيدها " مـالـت عـلـيـج وعلى ويـهـج يا الـسـبـالـه "

" قربت بعدها من الزباله .. مسكتها بما فيها من قمامه .. قربت من عايشه مره ثانيه وسكبت الوصاخه اللي بالزباله عليها " اذا انا الـسـانـي وصـخ مثل ما قلتي امس انتي بـكـبـرج وصـخـه يا الـزبـالـه " ما حست عايشه بشي .. مثل ما قلت لكم كانت نايمه بالهنى .. طلعت ام يوسف بعدها من الدار مستانسه من سواتها " نـامـي .. نـامـت عـلـيـج طـوفـه ان شـاللـه "

***************

" ببيت الجيران "

" قامت خلود من النوم على رنة الموبايل .. شافت الرقم .. كان غـريـب .. تحلطمت " منو هالمتفرغ اللي متصل لي هالحزه ؟ "

" ردت عالمتصل بعدها " الو "

" سال المتصل " مـعـاي الانسه خلود ؟ "

خلود : ايه .. بس منو انت ؟
المتصل : انا من المستشفى ..

تخرعت خلود : مـسـتـشـفـى ؟ اي مستشفى ؟

المتصل : من مستشفى الولاده .. مو انتي من كم من شـهـر مقدمه على عمل هناك ؟

" سكتت خلود لثانيه .. قالت بعدها " الحين تـذكـرت .. ليش شصار عالشغل ؟ كالعاده ماكو مكان لي ؟ "

المتصل : بالعكس اختي .. تقدرين اتين من بـاجر لو تبين عشان تستلمين الشغل .. مـوظـفـه بالقسم الاول الطابق 4 ..

ما صدقت خلود : انت من صجـك اخـوي ؟

المتصل : اي اخـتـي ..

خلود ( مستانسه ) : تسلم .. ما تـقـصـر ..

" سكرت بعدها بتطير من الوناسه " واخـيـرا بـشـتـغـل ؟ الـصـراحـه مانـي مـصـدقـه ! "

***************

" قامت عايشه من النوم بعد ما تقلبت يمين ويسار تتمغط براحتها .. فتحت عيونها بشويش .. بعد اقل من 8 ثواني انتبهت عالوصاخه المرميه بالسرير .. سالت نفسها متخرعه " شسالفه ؟ من وين يات هالوصاخه ؟ ليكون الزباله اطير وانا ما ادري ؟ "

" سكتت شويه "

" كملت بعدها مستنتجه " مستحيل الزباله اطير بنفسها .. هذا اكيد شخص بالبيت ما يطيقني هو اللي رمى الوصاخه علي "

" فجاه "

" دخلت ام يوسف عليها بالدار تصفق لها بسخريه " بـرافـو .. بـرافـو عـلـيـج .. اي نعم اكو شخص هو اللي رمـى الـوصـاخـه عـلـيـج "

" مسكت عايشه اعصابها " وهالشخص اشكره انتي ؟ "

" هزت ام يوسف راسها تبط جبدها " ايه انا " سالتها بعدها بطنازه " ليش حـبـيـبـتـي عجبتج ريحة الزباله ؟ "

عايشه ( تسال ) : انا ابـي اعرف انتي شفيج علي ؟ ليش حاطه دوبج من دوبي ؟ ليش ما تخليني بسلام ؟ شتبين فـيـنـي ؟
ام يوسف : بالله عـلـيـج الحين ما تدرين ليش انا حاطه دوبي من دوبج ؟
عايشه : لا والله ما ادري .. من اول ما شفتيني وانتي ما تـحـبـيـنـي ! ليش ما ادري !
ام يوسف : وحده اخوها ذبح ولد ولـدي الصغير وهو بالـمـهـاد بلا ضـمـيـر منه .. ومو بس جـذي الا بغى يذبح ابنيتي ملاك بيوم لما لعب بـعـقـلـهـا ! ومو بس جـذي صارت مشكله بين الاخـوين بسبت بنت منتفه ما تسوى شـي ! واكاهو فـيـصـل سافر وما يندرى لوين ! وهم تساليني ليش حـاطـه دوبج من دوبي وما تـحـبـيـنـي ؟
عايشه : بس انا مالي خص بهذا كله عشان تشيلين بخاطرج وتحقدين عـلـي !
ام يوسف : سلامتج .. انتي ساس هالبلا كله .. بس شنقول ؟ الشكوى لله ..

" سكتت عايشه بعدها "

" فتحت ام يوسف باب الدار بتطلع " شـوفـي يا بنت المنتفين .. انا اقول لو تشيلين قـشـج من الحين وتردين زريـبـتـكـم وايد احسن لج من ما يوسف بنفسه يطردج من البيت ! عاد انا حـذرتـج وانتي بـكـيـفـج "

" طلعت ام يوسف بعدها .. كلمت عايشه نفسها تـحـاتـي " يـا خـوفـي من هالام يوسف .. شكلها بتسوي المستحيل عشان يوسف يـطـلـقـنـي .. ما ابـي اعيش بـخـوف مثل ما عاشت خلود مع الـحـيـه ام عبدالله .. مـا ابـي "

***************

" مكالمه هاتفيه "

عبدالله انت اشفيك ؟ اقول لك عندي شغل الحين ما اقدر اطلع ..
عبدالله : ما يخالف .. ما بيصير شي لو وقـعـي وطلعي ليوم ..
امينه ( تسال ) : يعني الا نطلع نتريق بالبتيل اليوم ؟
عبدالله : ايه ..
امينه : اشطاري عليك ؟ ما سـويـتـهـا من قبل !
عبدالله : ما ادري لكني مشتهي اتريق بالبتيل .. شلون الحين ؟ بتين معاي او لا ؟

ما قدرت امينه تقوله لا : ok مثل ما تبي .. اشوفك بالبتيل ..

***************

" ببيت بويوسف "

" دخل نوافو بالبيت ينادي مستانس " يبه .. يمه .. يا الشيف وينكم ؟ "

" طلعت له امه من الدار التحتيه " شنو ؟ اشفيك تنادي ؟ وبعدين شنو يا الشيف ؟ لو ابوك اسمعك جان قطع لك السانك "

" قرب نواف من امه .. مسك ايدها بيطير من الوناسه " اتسمحين لي بهذه الرقصه يا امي الجميله "

امه ( بعصبيه ) : نوافو .. عن السخافه .. اشعندك ؟ اشفيك مستانس ؟
نواف : مو قبل ما يكون ابوي معانا !
امه ( تسال ) : ليش ان شالله ! انت شمسوي ؟
نواف : سلامتج يمه ما سويت ولا هببت شي ..
امه : عيل ليش تبي ابوك يكون معانا ؟
نواف : عشان اونسه مثل ما انا متونس الحين ..
امه : تونسه بشنو ؟
نواف : اول شي قولي لي وينه ابوي ؟
امه : بالمكتب ..
نواف : اي مكتب ؟ اللي بالشغل او بالبيت ؟
امه : اللي بالبيت .. بس تراك سندرتني باسالتك .. ما بتقول لي شعندك ؟

" طـلـع بعدها عالـدري رايح لابوه بالمكتب " تعالي مكتب ابـوي الحين اذا تبين تعرفين السالفه "

***************

" بالبتيل "

" عبدالله كان قاعد امجابل امينه .. سالهـا " اشتبين تطلبين يا امينه ؟ "

امينه : سلامتك ..
عبدالله : شنو سلامتي ؟ طيب غير سلامتي ! اشتبين تطلبين ؟

" مسكت امينه المنيو " اممم .. فطيرة جبن امم وعصير برتقال "

" بحلق عبدالله بعيونه يتغشمر " بااال اشوفج شمتن صايره اثاريج تاكلين الخضر واليابس "

تضايقت منه : شدعوه عاد ! انت شنو شايفني ؟ برميله ؟

" ضحك عبدالله " يقولون برميل مو برميله "

" لفت امينه عنه " اللي هو بس انا مو متينه "

" شاف عبدالله الزعل بعيونهـا " شدعوه امينه ؟ ليكون زعـلـتـي ؟ تراني اتغشمر معاج "

" سكتت ما علقت "

عبدالله : والله كنت اتـغـشـمـر معاج .. يالله عاد عن الدلع ..
امينه ( ليما الحين زعلانه ) : غـشـمـرتـك بايخه .. انت شوف نفسك بالاول شمتن مستوي !
عبدالله : حـرام عـلـيـج يا امعوده .. الحين انا متين ؟

" هزت راسها " ايه "

عبدالله : ok‏ ما يخالف .. متين متين بس اهم شي انج ما تزعلين ..

" شافت امينه المنيو مره ثانيه مناحسه " ابضيف لـطـلـبـي كـيـكـتـيـن "

" ضحك عبدالله " بالعافيه عـلـيـج .. اكلي اللي تبينه .. ما تشوفين نفسج عـصـاقـل ! يبي لج شوية متن "

امينه ( منبطه جبدها ) : الحين انا عـصـاقـل ؟

استعبط عبدالله : لحول .. مو عـاجـبـج لا متينه ولا عـصـاقـل .. عيل شتبيني اقولج ؟

امينه ( تتذمر ) : ما ابيك تقول شي .. احسن شي تسكت ليمن ايبون الاكل !

***************

نـوافـو لا تـسـنـدرنـي .. انا مـشـغـول الحين وبانفجر من اشـغـالـي ..
نواف : شلون يعني يبه ؟ ما تبي تسمع اللي عندي ؟
ابوه ( يسال ) : شعندك يا حسره ؟ كل اللي عندك بـلاوي !
نواف ( بثقه ) : لا يبه .. ولدك نواف صار ريال الحين .. مستحيل تشوف منه بـلاوي ..

" سكت ابوه مو مقتنع .. اما عن امه سالته " ما تخلصنا يا نوافو ؟ ما تقول شعندك ؟ "

" ركب نواف فوق مكتب ابـوه مستانس " ولـدكـم الـغـالـي اللي هو انا "

" ما فهم ابوه شي " انت اشفيك استخفيت ؟ انزل من مكتبي لا اكـسـر لك ريولك "

" سالته امه " نـوافـو شنو هالحركات السخيفه ؟ "

نواف ( وهو ليما الحين فوق المكتب ) : خـلـوني اعبر لكم عن مقدار سـعـاتـي ..
ابوه ( يسال ) : مقدار سعادتك بشنو ؟

" سكت نواف لثانيه .. قال بعدها مستانس " بـنـجـاحـي من الثانويه العامه .. بـاركـوا لـي "

" استانست امه " فـديـتـك يا يمه .. مـبـروك .. تستاهل "

تمسخر ابوه : لحظه يا العنود .. لحظه .. قبل ما تـفـرحـيـن له خل يقول لنا بالاول كم نسبته ؟

توهق نواف : ها ؟

ابوه : ويـعـا .. يقولون نـعـم .. مو ها !
نواف : يبه انت ليش تسال هالسؤال المـحـرج ؟ مو اهم شي الحين انـي نجحت ..

ساله ابـوه معصب : بتقول لنا كم نسبتك الحين او شنو ؟

نواف : ok يبه بقول لكم .. نـسـبـتـي اهـي ..

" سكت بعدها "

سالته امه : شفيك سكت ؟ كم نسبتك ؟

نواف : سكت شويه عشان اشـوقـكم اكـثـر ..

" تـنـرفـز ابوه عليه " نـوافـو وبعدين معاك ؟ خلصنا ! انا مـو فاضي لك الحين .. كم نسبتك ؟ "

See u

" قـصـتـي عـيـال الـعـز "
" الـحـلـقــه 43 "
" التكمله "
" تـنـرفـز ابوه عليه " نـوافـو وبعدين معاك ؟ خلصنا ! انا مـو فاضي لك الحين .. كم نسبتك ؟ "
ابتسم نواف : نـسـبـتـي 99 %
" عصب بويوسف عليه " تستهبل علينا يا الثور ؟ "
نواف ( يـسـتـعـبـط ) : لا يبه ما استهبل .. هذي الـمـقـبـلات عشان ما تعصب من النسبه الحقيقيه ..
ابوه : ومنو قال لك اني ما عـصـبـت الحين ؟ بتقول لي كـم نسبتك او بفـلـعـك بغرشة الـمـاي اللي جـدامـي ؟
نواف : نسبتي وبكل صراحه 69,9 % بختصار 70 % مو نازله وايد ..
ابوه : وما قدرت تـكملها 75 عشان تدخل الجامعه يا الثور ؟
نواف : شاسوي يبه ؟ انا شديت حيلي على كثر ما اقـدر ..
ابوه ( يتمسخر ) : شديت حيلك بالسكيك والـهـيـاتـه !
" برر نواف " عالاقل انا احسن من غيري .. شوف سلطون شلون راسب بـالـفـلـسـفـه .. مالت عليه .. كـسـلان "
ابوه : وانا شعلي بسلطون وغير سلطون الحين ؟
" تدخلت ام يوسف " معليش يا بويوسف المهم انه نجج وافتك من هالثانويه "
بويوسف : انزين ممكن تطلعون من المكتب الحين ؟ انا مشغول وما ابي اعصب !
نواف ( يسال ) : ما بتقول لي كلمة " مـبـروك " يبه ؟
بويوسف ( يتمسخر ) : مبروك على شنو ؟ عالـ 70 % ؟
" سكت نواف بعدها .. قالت امه " ما يخالف يا احمد طيب خـاطـر الولد شويه "
" قال بويوسف عشان يسكته " ياللـه مـبـروك .. اشـتـبـي بعد ؟ "
" شق نواف الـحـلـج " ابـي اتـزوج "
" بحلق ابوه فيه مو مستوعب " شـنـوو ؟ اشوف كرر اللي قلته ! ما سمعت "
***************
" بـالـصـالـه "
" نزلت عايشه من الدار مـتـكـشـخـه بجلابيه .. قعدت عالكرسي متملله " ويـنـك يا يوسف ؟ تونا ما صـار لنا اسبوع من يوم تـزوجـنـا وانت رايح الشغل "
" بنفس الوقت نزلت ساره للصاله .. شافت عايشه وقربت منها " هلا مرت اخـوي .. شلونج ؟ "
" التفتت عايشه لساره " اهلين "
" حست ساره ان عايشه متضايقه .. سالتها " عسى ما شر يا عايشه ؟ احسج متضايقه ؟ "
عايشه : سلامتج مو متضايقه بس متملله شويه ..
ساره ( تسال ) : من شنو ؟
عايشه : من الاجـواء ..
ساره : ليش ان شالله ؟ جـو بيتنا مو عـاجـبـج ؟
عايشه : تقريبا ..
" سكتت ساره شويه .. سالت بعدها " اذا اجـواء بيتنا مو عـاجـبـتـج عيل ليش تـزوجـتـي يوسف ؟ "
عايشه : عاد انا ما تـزوجـتـه عشان بيتكم .. انا تـزوجـتـه عشانه اهو ..
" سكتت ساره بعدها "
***************
انت استخفيت ؟ توك 18 سنه وتـفـكـر بـالـزواج ؟
نواف : اشفيك يبه ؟ ليش متخرع ؟ مو انته كنت اتحن علي من زمان عشان اصير ريال ؟ اكاهو بستوي لك ريال اذا عرست !
" تمسخر ابوه " انت صير ريال بالاول عشان خلق اللـه يقبلون فيك لـبـنـاتـهـم "
" تحلطم نواف " يعني شلون الحين ؟ ما بتخطب لي نـوف ؟ "
ابوه : ليش ؟ هاللي لاعبه بمخك اسمها نـوف ؟
" هز راسه مستانس " ايه "
ابوه : ويـعـيـه ..
نواف : يبه اشفيك ؟ ليش اتـويـع ؟
" امه كانت تسمع الحوار بصمت .. لكنها من داخلها كانت مستانسه " ولـدي نواف صار ريـال .. فـديـتـه انا "
***************
" مجددا بـالـصـالـه "
" عايشه كانت تشوف موبايلها بالدقيقه تنتظر يوسف يتصل لها .. سالتها ساره " شـكـلـج تنتظرين احد يتصل لـج "
عايشه : عـلـيـج نور ..
تليقفت ساره : منو هذا اللـي تنتظرينه ؟
" استغربت عايشه من لقافة ساره " انتظر اللي انتظره ليش تسالين ؟ "
" رقعت ساره السالفه " سـلامـتـج .. مجرد سـؤال "
سالت ساره بعدها : اقول عايشه قـولـي لـي شنو الحلو اللي فيج ؟
ما فهمت عايشه : اشتقصدين ؟
ساره : اقصد فيصل ويوسف وليش كانوا يتهاوشون عـشـانـج !
" سكتت عايشه منبطه جبدها من هالنغزه "
" فجاه "
" سمعوا صـرخـة بويوسف اللي امبين انه معصب " انـجـلـع اطلع بـره لا بارك الله فيك من ولـد "
" رد نواف عليه وهو يشرد " اشـدعـوه يـبـه ! هذا زواج مو مـنـكـر عشان تعصب جـذي "
" شرد نواف للصاله انتبهوا عليه عايشه + ساره .. سالته ساره " شسالفه نوافو ؟ ليش الوالد معصب ؟ انت شمسوي ؟ "
" قـط نواف بنفسه عالكرسي متضايق " ما سـويـت شـي "
" ما اقتنعت ساره " شلون ما سويت شي وابوي معصب ؟ "
نواف : قلت لج ما سويت شي .. بسج لقافه !
ساره : يعني ابـوي بس جـذي مشتهي يعصب ؟ اكيد اكو سبب خلاه يعصب !
نواف : كل ما في السالفه اني ابي اتـزوج وهو سوا لي سـالـفـه ..
" ضحكت ساره من بعدها " انت ينيت ؟ "
" سالها " ليش ؟ "
ساره : اول شي انت توك صـغـير 18 سنه .. ثاني شي انا مستغربه من متى وانت تـفـكر بالبنات ؟ الا اذا اللي بـتـتـزوجه ريـال !
" لف نواف عنها مـتـنـرفـز .. قام بعدها رايح للدار .. بنفس اللحظه نزلت ام يوسف للصاله .. شافت عايشه وتحلطمت " اللـهـم طـولـج يا روح .. ما يـنـدرى متى هـالـشـيـاطـيـن بيطلعون من البيت "
" عرفت عايشه ان ام يوسف تقصدها بس سكتت عنها .. قربت ام يوسف من عايشه متسببه " انـتـي شمسويه بنفسج ؟ "
عايشه ( مو فاهمه ) : شنو شمسويه بنفسي ؟
ام يوسف : لشنو كل هالكشخه اللي مالها لزوم ؟
عايشه : اعتقد انـي عروس يا خـالـتـي ..
ام يوسف ( بعصبيه ) : لا تقولين خـالـتـي .. تـخـلـخـلت احـلـوجـج !
" مسكت عايشه اعصابها " عيل اشـتـبـيـنـي اقولج ؟ "
ام يوسف : ما ابيج تقولين لي شي .. من الاساس ما ابيج تسولفين معاي !
" بعدها "
" وصل يوسف البيت .. دخل بالصاله يسلم " السلام عـلـيـكـم " كل من بالصاله رد عليه " وعـلـيـكـم السلام "
" ابتسمت عايشه من شافته .. قامت قربت يمه .. همست له " وحـشـتـنـي يا يوسف "
" همس لها بالمثل " انتي اكثر "
" التفت يوسف بعدها لامه يسال " شلونج يا يمه ؟ "
" لفت امه عنه بنفسيه " بـخـيـر "
" تعجب يوسف هالنفسيه .. سال نفسه " شسالفه ؟ اشفيها امي ؟ امس مستانسه مني واليوم تكلمني بنفسيه ! "
" بعدها "
" سالت ام يوسف عايشه متعمده " اقول عايشه ما تبين تدخلين المطبخ تسوين ليوسف كم من اكله ؟ "
" حست عايشه ان ام يوسف تبي تقهرها " اي اكـيـد .. بسوي له طبق حلو من ايديني "
رد يوسف : تسلم ايدينج يا الـغـالـيـه ..
" شافت عايشه ام يوسف بنظره يعني " حـره "
" انبطت جبد ام يوسف .. قالت بقلبها " هين يا المنتفه .. عبالج غلبتيني ؟ انتي بس دخلي المطبخ وسوي له الاكله ان ما خليته يحرم ياكل شي من ايدينج ما اكون الـعـنـود امه "
***************
" عند بوابة البتيل "
سال عبدالله يتطمن : اكيد انج مو زعلانه من كلمة متينه + عصاقل ؟ ترى مثل ما قلت لج مساعه انا كنت اتغشمر ..
امينه : تطمن مو زعلانه .. بس اتمنى انك ما تتغشمر بهالشكل مره ثانيه ..
عبدالله ( بابتسامه ) : ان شالله .. على العموم انا راد البيت الحين .. تامرين بشي ؟
امينه : سلامتك ودير بالك على نفسك ..
" بهاللحظه رجـع عبدالله بالزمن شويه لورا .. نفس الجمله اللي كانت تقولها له خلود بكل مره " سلامتك ودير بالك على نفسك "
" ابتسم عبدالله لامينه عباله يبتسم لخلود " الله يسلمج حـبـيـبـتـي "
" ما استوعبت امينه كلمة حـبـيـبـتـي " شقلت ؟ "
عبدالله : قلت لج اللـه يـسـلـمـج ..
خلود : ايه بـس انت ..
" سكتت بعدها .. وكان هـو خـبـر خـيـر .. شكله نسى شقال من شويه "
عبدالله ( يسال ) : بـس انا شنو ؟
خلود : مـاكـو .. سلامتك ..
عبدالله ( باستـغـراب ) : مـتـاكده ان ماكو شي كنتي بتـقولـيـنـه ؟
" هزت راسها " اي "
عبدالله : مثل ما تبين .. عالعموم انا راده البيت الحين .. ان شالله اول ما اوصل بتصل لج .. يالله فمان الله ..
***************
" بدار نـواف "
" كان يسولف بالـمـوبـايـل مع نـوف ..انصدمت نوف من اللي قـالـه لهـا " انت من صـجـك الحين نـاوي تـخـطـبـنـي ؟ "
نواف : اي من صـجـي .. اشفيج مو مـصـدقه ؟
نـوف : مو عن بـس يـعـنـي ..
" سكتت بعدها "
نواف ( يسال ) : بس شنو ؟
نـوف : سلامتك بس اعتقد ان احـنـا مجرد Friend
نواف : وشنو يـعـنـي ؟
نـوف : شنو .. شنو يعني ؟
نواف : يـعـنـي الفـريـنـد الحين ما يصيرون يكونون حـبـايـب ؟
نوف : ليش انت الحين تـحـبـنـي ؟
نواف : مـا يسمونه حـب .. يسمونه اعـجـاب ..
نـوف ( تتمسخر ) : وانت كل ما تـنـعـجـب ببنت تروح تـخـطـبـهـا ؟
نواف : تتمسخرين حـظـرتـج ؟
نـوف : شاسوي فيك !
نواف : شنو شتسوين فـيـنـي ؟ اذا ما تبيني اخـطـبـج كيفيج .. على العموم الوالـد ما رضـى ..
" سكتت نوف تـفـكـر "
قالت بعدها : انا اول ما تعرفت عليك اعـتـبـرتـك مثل اخـوي الـصـغـيـر .. مثل ما انت عـارف انا اكبر منك ..
نواف : كـلـهـا سنه .. انـتـي اكبر مني بسنه ..
نـوف : حـتـى ولو ..
تـنـهـد نواف : مـتـاكـده ان هذا هو السبب ؟
نـوف ( تسال ) : اي سبب ؟
نواف : انـج ما تـبـيـنـي ؟
نـوف : انت شتقصد ؟
نواف : مثلا انـج رفـضـتـيـنـي لاني مـو ريـال .. مع العلم اني احـس الحين انـي بـالـفـعـل صـرت ريـال ..
نـوف : سلامتك يا نـواف .. مو هذا هو السبب !
نواف : اللي هو .. بختصار الوالد مـو موافق .. يـعـنـي انـسـي اللي قلته لـج ..
***************
" بـالـمـطـبـخ "
" عايشه كانت بـالـمـطـبـخ مع الخدم تسوي اكله ليوسف .. وام يوسف كانت واقـفـه فـوق راسها " يا ويـلـج يا عـوشـو ان سويتي حـي اللـه اكله ليوسف "
عايشه : تطمني يا خـالـتـي امي الله يـرحـمـهـا علمتني الـطـبـاخ عـدل ..
" تـنـرفـزت ام يوسف " انا شقلت لج ؟ "
" سالتها عايشه " شنو ؟ "
ام يوسف : انا ما قلت لج لا تقولين لي خـالـتـي تـخـلـخـلت احـلـوجـج !
" سكتت عايشه بعدها مجابله الـفـرن .. اما عن ام يوسف قربت من الـخـدامـه تـهـمـس " اقول ريـتـا روحـي الـحـوش .. فتحي الـبـالـوعه وذبـحـي زهـيـوي وحـطـيـه بكيس ويـبـيـه هني "
" استغربت ريتا هالطلب الـمـقـرف " مدام انتي شنو يـقـول ؟ "
ام يوسف : انتي مـالـج شـغـل .. بس روحـي وسـوي اللي قـلـت لـج عليه !
See u

" قـصـتـي عـيـال الـعـز "
" الـحـلـقــه 44 "
" التكمله "
" سكتت عايشه بعدها مجابله الـفـرن .. اما عن ام يوسف قربت من الـخـدامـه تـهـمـس " اقول ريـتـا روحـي الـحـوش .. فتحي الـبـالـوعه وذبـحـي زهـيـوي وحـطـيـه بكيس ويـبـيـه هني "
" استغربت ريتا هالطلب الـمـقـرف " مدام انتي شنو يـقـول ؟ "
ام يوسف : انتي مـالـج شـغـل .. بس روحـي وسـوي اللي قـلـت لـج عليه !
" طلعت الخدامه بعدها للحوش .. قربت من اقرب بالوعه .. وفـتـحـتـهـا .. ذبحت كم من زهيوي بالنعال لايعه جبدها .. تحلطمت من هالـقـرف " انا ما ادري ليش ماما يسير وصـخ جـذي " شلت الزهيوي بعدها بالمخمه حطته بالكيس "
" اما بالمطبخ عايشه كانت تحوس بالجدر .. قربت ام يوسف منها تسال " الا اقول شنو هالاكله اللي امسويتها ليوسف ؟ "
عايشه : استيك باللـحـم ..
" طلت ام يوسف بالجدر متحلطمه " مو كانه السوس اللي حاطته شويه ؟ "
عايشه : بـالـعـكـس .. لو زدته اكثر من جـذي الطبق بيصير مـاي ..
ام يوسف ( اطلع اعذار ) : بس انا احسه مو حلو جـذي .. لو تزيدينه سوس يكون احسن !
" مسكت عايشه اعصابها " بس خـالـتـي انا اقولج لـو .. "
" قاطعتها ام يوسف " تـخـلـخـلـت احـلـوجـج ان شالله ليش تـعـانـديـنـي ؟ "
عايشه : انا ما عاندتج .. بس انا اعرف شقاعده اسوي ..
ام يوسف : عشتو .. يعني انتي تعرفين شتسوين واحنا بـقـر ما نعرف !
عايشه : بس انا ما قلت جـذي ..
ام يوسف : مو لازم تقولين .. ما هو امبين من كلامج .. ويالله بسرعه اشوف روحـي المخزن يبي السوس ..
" انبطت جبد عايشه " ان شالله "
" بعدها "
" قربت الخدامه من ام يوسف ماسكه كيس الزهيوي " مدام هذا زهيوي داخل كيس "
" همست ام يوسف " قصري حسج لا تـسـمـعـج هالمنتفه " قالت بعدها " اشوف بسرعه فتحي الكيس وقطي الزهيوي بالجدر "
انصدمت الخدامه : مدام شنو هذا قـرف ؟
ام يوسف : انتي ما عليج .. بس حـطـي الزهيوي بالجدر وبسرعه اذلـفـي ولا تنسين تحركينه عشان ما ابين وهو بالجدر !
***************
" ببيت الجيران "
" تـوه محمد راد البيت .. استقبلته خلود مستانسه " بارك لـي يا محمد .. بارك لـي "
محمد : مـبـروك .. بس على شنو ؟
خلود : اتصلوا لي اليوم عشان الشغل ..
محمد : واللـه ؟
" هـزت راسها مستانسه " ايـه "
" ابتسم محمد " مـبـروك يا خلود تستاهلين بس ما قلتي لي بوين بتشتغلين ؟ "
" ابتسمت له بالمثل " الله يبارك فيك ان شالله .. بشتغل بـمـسـتـشـفـى الولاده .. بالدور 4 "
محمد : الله يـوفـقـج ان شاللـه .. ما تتصورين شكثر فرحت لج ..
خلود : ويـاك ان شالله .. وانت هم ما تتصور شكثر انا مستانسه ..
" لو خلود كانت تدري عن اللي ممكن يصير بعدين جان ما وافقت تشتغل من الاساس وجان ما فرحت هالكثر "
***************
" عالساعه 2 الـظـهـر "
" ببيت بويوسف .. موعد الـغـدى .. الكل تقريبا كان مجتمع بالطاوله الا ملاك اللي كانت بدارها .. يوسف كان ميت من الـيـوع متشوق يـذوق طبق مرته .. بعكس ام يوسف اللي كانت متشوقه تشوف شنو هي ردة فعله لما يحصل الزهيوي بالستيك "
" تحلطم ناصر " يالله عاد وينه الغدى ؟ انا ميت من الـيـوع "
" شافه ابـوه بنظره " سـكـر حـلـجـك عشان يوصل الغـدى "
همس نـواف لناصر : يعني انت ما تـعـرف الـوالـد ؟ ما يحب احـد يتحلطم واحـنـا بالـطاوله بنتغدى !
" بعدها تـكلمت ام يوسف بسخريه " مـا دريتوا ؟ اليوم عايشه مـرت ولـدي مسويه ليوسف سـتـيـك "
" ابتسمت عايشه بالغصب " عاد ان شاللـه يعجبه "
" رد يـوسـف " اكـيـد بـيـعـجـبـنـي دامه من ايـديـنـج الحلوه "
قالت ام يوسف بـقـلـبـهـا : الا بتلوع جبده منج لما يكتشف انه طبق زهيوي !
امينه ( تسال ) : الا اقول عايشه انتي تعرفين تطبخين عدل ؟
" توها عايشه بترد عليها " ايـه " الا بام يوسف تتليقف " اكيد يمه يا امينه .. اصلا عيال الـفـقـر مالهم غير المـطـبـخ "
" انـقـهـرت عايشه من هالكلام لكنها سكتت .. التفت يوسف لعايشه وشـافـهـا مـقـهـوره من قلب .. همس لـهـا " ما يخالف حـبـيـبـتـي هذي امـي استحمليها "
" اما عن بويوسف التفت لام يوسف معصب " شنو هالكلام يا الـعـنـود ؟ "
ام يوسف : شنو يا احـمـد ؟ اي كلام ؟
بويوسف : كلامج لـمـرت ولـدج ! بنت فـقـر ومن هالسوالف ..
ام يوسف : بس هذي هي الحقيقه يا بـويـوسـف عايشه بنت فـقـر ..
بويوسف : بالله عـلـيـج الحين هذا كلام تقولينه جـدام البنت ؟
" حست عايشه بـالـراحـه لان بويوسف كان يدافع عنها مع انها كانت تتمنى ان يوسف هو اللي يدافع عنها .. انـقـهـرت ام يوسف من هالدفاع اللي سكتها غصبا عنها .. قالت بقلبها " هين يا عوشو يا الجلبه انا بـوريـج بس انـتـظـري علي شويه "
" بعدها "
" تدخلت امينه " يمه .. يبه .. صـلـوا عالنبي ما صار شي "
" ابتسمت ام يوسف بتصنع " اي اكيد ما صار شـي "
" بهاللحظه يابوا الـخـدامـات الـغـدى ومعاهم طبعا طبق الـسـتـيـك اللي سوته عايشه ليوسف .. توها عايشه بتاشر عـالـخـدامـه عشان تحط الستيك جـدام يوسف لكن كـالـعـاده تـلـيـقـفـت ام يوسف " اقـول مارلين حـطـي هالطبق جـدام يوسف "
صرخت عايشه من داخـلـهـا مـقـهـوره : ما اقـدر .. ما اقـدر استحمل اكثر .. ما اقـدر .. ابودي ادوس ببطن هـالام يـوسف ..
" بعد 17 ثـانـيـه "
" كـلـن حط له من الطبق اللي جـدامـه واكل .. اما بالنسبه ليوسف فتح طبقه الستيك وهو يبتسم .. عيون ام يوسف كانت على ملامح يوسف منتظره صـدمـتـه بعد ما يكتشف ان هالـطـبـق اللي جـدامـه " سـتـيـك زهيوي " مو " ستيك لحم " مسك بعدها الـشـوكـه + الـسـكـيـنـه وبدا يقطع بالستيك .. فـجـاه .. بحلق بعيونه مو مستوعب وهو يشوف جـنـاح زهـيـوي لاصـق بالشوكه .. قط الشوكه من ايده لايـعـه جـبـده " شنو هالـقـرف هذا ؟ "
" الكل التفت له مـسـتـفـهـم " شـسـالـفـه ؟ "
" ابتسمت ام يوسف من داخـلـهـا .. اما عن عايشه سالته مو فاهمه " شفيك يا يوسف ؟ "
" قام يوسف من الطاوله مـتـنـرفز " اكـو زهـيـوي بالستيك يا عايشه .. شي مـقـزز بـصـراحـه "
" انصدمت عايشه " زهـيـوي ؟ "
قامت نوال الوسواسيه من الـطـاولـه متخرعه : واي يـمـا .. عسى ما طـبـخـتـوا باقي الاكل بنفس الجدر ؟ لا نـتـسـمـم !
حست ساره نـفـسـهـا بـتـسـتـفـرغ : وع .. الله يـلـوع جـبـدج يا مـرت اخـوي .. انـتـي ليش جـذي وصـخـه ؟
" بـويوسف كان ساكت يسمعهم بصمت .. اما عن نـاصـر كمل اكله وهو ميت من الـيـوع مو هامه .. ونـوافـو ياكل مـعـاه .. حست عايشه نفسها بـتـصـيـح " احلف لك بشنو يا يوسف اني ما ادري شي عن هـالـزهـيـوي "
تليقفت ام يوسف : شي اكيد ما بتعرفين شي عن هـالـزهـيـوي لانج وصـخـه مـتـعـوده عالـوصـاخـه ..
عايشه ( تحاول تـدافـع عن نـفـسـهـا ) : انا مـو وصـخـه .. شاسوي انا اذا مـطـبـخـكـم انتوا الـوصـخ ؟
ام يوسف : سلامتج يا الشيخه .. احـنـا تمينا نطبخ بمطبخنا لسنين وما شفنا زهيوي واحـد الا لما دخـلـتـي انتي هالبيت ..
" سكتت عايشه بعدها .. كانت مـقـهـوره .. اما عن يوسف ليما الحين لايـعـه جـبـده .. هد لهم الصاله باللي فيها متضايق " انا رايـح الدار "
" لحقته عايشه تـنـادي " لحظه يا يوسف لـحـظـه "
التفتت امينه بعدها لامـهـا : شـفـتـي شلون يا يمه ؟ اكاهو يوسف زعـل ولحـقـتـه عايشه !
امها : عاد احـنـا شنسوي اذا مـرتـه المنتفه وصـخـه ؟
امينه : مو مـعـقـوله يا يمه ان عايشه بتحط زهـيـوي بالجدر .. مـو مـعـقـولـه ..
امها : منو قالج ان اهي حطته ؟ اقولج من كثر ما هي وصـخـه الزهيويه يتلصقون فـيـهـا .. ويمكن واحـد منهم حب يتسبح بالجدر ..
امينه : بس انا ما اشوف عايشه وصـخـه من اول ما عرفتها وانا اشوفها نـظـيـفـه وهم مرتبه ..
" فجـاه "
عصب عليهم بويوسف : بسكم عاد انتي وياها .. ما تعرفون تسدون حـلـجـكم ؟ حـشـى ! ما تخلون الواحـد يـتـهـنـى باكله ؟
نوال : شلون نـتـهـنـى يا يبه واحـنـا محصلين زهـيـوي بالاكـل ؟ حـسـبـي الله عليها من ابنيه .. سممتنا !
بويوسف ( بـجـديـه ) : زهـيـوي او فـار اللي يبي يـاكـل خل يقعد منجب ! واللي ما يبي يـاكـل خل ينجلع هم منجب ..
***************
صـدقـنـي يا يوسف انا بنفسي ما ادري من وين يه هـالـزهـيـوي !
يوسف ( مـتـنـرفـز ) : اكـيـد من الـوصـاخـه يا عايشه .. يـعـنـي بـعـتـقـادج من وين يـه ؟
عايشه ( بصدمه ) : شتقصد تقول يا يوسف ؟ اني وصـخـه ؟
" سكت يوسف بعدها "
عايشه ( تسال ) : ليش سكتت ؟ هل افهم من سـكـوتـك هذا انك تـشـوفـنـي وصـخـه ؟
يوسف ( يـبـرر ) : احـنـا طول عمرنا عشنا وكـلـنـا من هالبيت وما شفنا زهـيـوي واحـد .. ما تقولين لي من وين نـقـز هذا بالاكل ؟ وخـصـوصـا بـطـبـق الستيك اللي انتي امسويته ؟ "
" تضايقت عايشه من اسـلـوب يوسف وشلون قـاعـد يـسـتـجـوبـهـا " هذا اشكره امبين انه يـتـهـمـنـي بالـوصـاخـه " قالت بعدها " ما ادري .. ما عـنـدي اي اجـابـه "
لف يوسف بعدها عـنـهـا : عيل تـصـبـحـيـن على خـيـر ..
" استغربت " شنو تـصـبـحـيـن على خـيـر ؟ توها الساعه 2 ونـص الـظـهـر "
" حط يوسف راسه عالمخده " عاد انا مـشـتـهـي الحين انام "
" شافته عايشه بضيق .. قالت بـقـلـبـهـا " ليش احس نفسي اني مو مـتـزوجـه ؟ مـعـقـولـه يوسف يـحـبـنـي ويعاملني بنفسيه ؟ "
" سكتت بعدها .. مر بـبـالـهـا كـلـمـات فيصل لـهـا لما شافته بالشراتون لاخـر مـره " لـو تـروحـيـن فـوق وتنزلين تـحـت ما راح تحصلين واحـد يـحـبـج كثر مـا احـبـج انا يا عايشه "
سالت بعدها نفسها : يا تـرى وينك انت الحين يا فـيـصـل ؟ "
***************
شـنـو ؟ زهـيـوي ؟
اي والله يا مـلـوك .. تـخـيـلـي .. يوسف حصل بالستيك زهيزي .. الصراحه انصدمت ما توقعت عبالي ان هالعايشه نـظـيـفـه ..
تمسخرت ملاك : سـارو انتي من صـجـج ان هالاشكال نـظـيـفـه ؟ كـفـايـه انـهـا بنت فـقـر يعني افـهـمـيـهـا وصـخـه ..
ساره : المشكله ان نـويـصـر ونـوافـو يـزطـون بالاكل مو هامهم ..
ملاك ( تسال ) : ما علينا من نـويـصـر ونوافـو الحين وقولي لي شنو كانت ردة فعل يوسف ؟ ان شالله بـيـطـلـقـهـا ؟
ساره : شدعوه عاد بـيـطـلـقـهـا عشان زهيوي !
ملاك : يعني ما لاعـت جـبـده ؟
ساره : امبله اكـيـد لاعـت جـبـده .. حتى ترك الصاله رايـح لدراه ..
ملاك : وهالجلبه عوشو ؟ شنو سـوت ؟
ساره : لـحـقـتـه ..
ملاك : مالت عـلـيـهـا .. الله يـاخـذهـا ان شاللـه مثل ما خـذ الحـيـوان اخـوهـا ..
***************
" بـالـيـوم الـتـالـي "
" يوسف كان بالشغل وعايشه كانت نايمه بسابع نومه .. دخلت عليها ام يوسف بدفاشه " ما تـقـومـيـن يا الـوصـخـه ؟ ما تـقـومـيـن ! "
" ما حست عايشه بـصـوتـهـا .. قربت منها ام يوسف .. سحبت اللحاف منها " عـوشـو وصـمـخ ان شاللـه .. قومي "
" تخرعت عايشه وقحصت " شـنـو ؟ "
ام يوسف : ما تقومين يا المـنـتـفـه ؟
عايشه ( دايخه ) : ليش اقـوم ؟
ام يوسف : عشان تـتـسـبـحـيـن ..
ما فهمت : اتـسـبـح ؟ ليش اتـسـبـح ؟
ام يوسف : امس ولـدي محصل زهـيـوي بـسـتـيكـج وتسالين ليش اتسبح ؟
عايشه : شكو هذا بالـسـبـوح الحين ؟
ام يوسف : شنو شكو هذا بالـسـبـوح الحين ؟ الـزهـيـوي ما يه الا من وصـاخـتـج !
" انبطت جـبـد عايشه " ومنو قـالـج اني ما اتـسـبـح "
" تمسخرت ام يوسف " كم مـره تتسبحين بالـشـهـر ؟ "
" مسكت عايشه اعصابها عشان ما تـغـلـط "
حاولت ام يوسف تـنـرفـزهـا : ما تردين يا الـمـقـرفـه .. ما تـقـومـيـن تـتـسبـحـيـن ! عالاقل قومي تـسـبـحي عشان ريـلـج ما يشم فـيـج ريحه مـخـمـره !
ما قدرت عايشه تستحمل : انتي شفيج علي ؟ ليش متسببه ؟ خـلـيـنـي بـحـالـي !
ام يوسف : قلت لج من قبل اسـبـابـي اما الحين ابـيـج تقومين تـتـسـبـحـيـن ..
عايشه ( تسال ) : واذا ما تـسـبـحـت ؟
ام يوسف : هو مـو على كيفيج .. بتقومين تـتـسـبـحـيـن وريـلـج فوق راسـج .. اعنبو اسـتـحـي على ويـهـج حتى الخدامات انـظـف مـنـج ..
عايشه ( مـعـانده ) : على هالكلام الـوقـح اللي قلتيه وقسم باللـه اني مو متسبحه .. واشوف وريـنـي شبتسوين ؟
" بعدها "
" سحبت ام يوسف عايشه من شعرها " بـلا نـحـاسـه يا الـجـلـبـه وقـومي تـسـبـحـي ياللـه "
See u
" قـصـتـي عـيـال الـعـز "
" الـحـلـقــه 45 "
" التكمله "
عايشه ( تسال ) : واذا ما تـسـبـحـت ؟
ام يوسف : هو مـو على كيفيج .. بتقومين تـتـسـبـحـيـن وريـلـج فوق راسـج .. اعنبو اسـتـحـي على ويـهـج حتى الخدامات انـظـف مـنـج ..
عايشه ( مـعـانده ) : على هالكلام الـوقـح اللي قلتيه وقسم باللـه اني مو متسبحه .. واشوف وريـنـي شبتسوين ؟
" بعدها "
" سحبت ام يوسف عايشه من شعرها بـقـسـوه " بـلا نـحـاسـه يا الـجـلـبـه وقـومي تـسـبـحـي ياللـه "
صـرخـت عايشه : انتي شقاعده تسوين يا المينونه ؟ هدي شعري هديه !
ام يوسف ( بعصبيه ) : الحين انا مينونه يا عوشو ؟
عايشه ( تحاول تبعد نفسها عن ام يوسف ) : مينونه او صاحيه ما يـهـمـنـي .. ابيج الحين لو سمحتي تـهـديـن شعري ..
ام يوسف ( معانده ) : ما راح اهده لو شتسوين !
عايشه ( تترجى ) : تـكـفـيـن يا خـالـتـي هدي شعري .. تراج ذبحتيني !
ام يوسف : تـخـلـخـلـت حـلـوجـج ان شالله قـولـي امين ..
" ما قدرت عايشه تستحمل ام يوسف اكثر فستسلمت لها " امين .. امين بس عفيه شيلي ايدج من شعري الحين "
" ضحكت ام يوسف بسخريه " والله وعرفت شلون اتعامل معاج يا عوشو "
" حست عايشه نفسها بتصيح " يا ام يوسف حـرام عليج عاد .. بسوي لج اللي تبينه بس هديني خلاص "
ام يوسف ( تسال ) : بتسوين لي كل اللي ابيه ؟
عايشه : ايـه ..
ام يوسف : متاكده ؟
عايشه : قلت لج ايـه ..
ام يوسف : عيل ابيج تطلبين من يوسف انه يطلقج ..
انصدمت عايشه : مستحيل .. ما اقدر ..
ام يوسف : ليش ان شالله ما تقدرين ؟
عايشه : بالله عليج هذا طلب تطلبيه مني الحين ؟
" رمت ام يوسف عايشه عالسرير " حـسـبـي الله عليج من ابنيه .. انا ما هديتج الا لان لاعت جـبـدي من شعرج المعفن " قربت بعدها من الباب بتطلع " بس لا تعتقدين اني بخليج بحالج .. انا وانـتـي والزمن يا الجلبه طـويـل "
" طلعت بعدها من الدار .. اما عن عايشه كانت مرميه بالسرير تصيح " هذي مو بس طلعت مثل الحيه ام عبدالله الا طلعت العن منها .. حـسـبـي الله عليها ان شالله "
***************
" بـمـسـتـشـفـى الـولاده "
زميله لخلود بالشغل كانت تسالها " مـرتـاحـه بالشغل يا خلود ؟ "
" ابتسمت خلود " الحمدللـه "
الزميله : هذا هو اول يوم لـج بالقسم معانا .. بس ان شالله عـرفـتـي كل الاقـسـام ؟
خلود : تقريبا ايـه .. لكن الدار اللي باليسار هناك ما ادري لشنو !
الزميله : هـذي دار الـيـهـال اللي توهم ينولدون .. ينحطون هناك ..
خلود ( بابتسامه ) : تسلمين اخـتـي ما قـصـرتـي ..
الزميله : الله يسلمج .. ناديني انوار ..
خلود : عـاشـت الاسـامي يا انوار ..

" ابتسمت انوار بعدها " عاشت ايـامـج "
***************
" ببيت بويوسف "
ام يوسف كانت متصله لام عبدالله تـشـتـكـي : واللي يـرحـم والـديـنـج يا فجر قولي لي شاسوي ؟ تعبت منها ! تعبت من هالـعـوشـو المنتفه .. ذبـحـتـنـي .. تخيلي امس محصلين بـثـيـابـهـا زهـيـوي ! ولما اقول لها روحي تـسـبـحـي تـعـاندنـي ..
ام عبدالله : الله يـلـوع جـبـدهـا الـوصـخـه .. صج بنت فـقـر ..
ام يوسف : طيب قولـي لـي شاسوي ؟
ام عبدالله : يعني معقوله الحين يوسف ما طـلـقـهـا بعد ما شاف الـزهـيـوي بثيابها ؟
ام يوسف : للاسف يا فـجـر .. ما طـلـقـهـا !
ام عبدالله : مو اقـولـج هذول مال سـحـر وطـبـوب اكيد بنت الحرام سـوت له سحر .. حـسـبـي الله عليها .. اساليني انا عن خـلـدو اختها .. ذقت الويل مـنـهـا ..
ام يوسف ( تسال ) : وشلون قدرتي تتصرفين مع هـالخلـدو ؟ قـولـي لي عشان اقدر اتصرف مع هـالـعـوشـو !
ام عبدالله : انا يايه بيتكم الحين عشان اقـولـج .. وان ما طلعتها من بيتكم اليوم ما اكون فـجـر ام عبدالله .. وبـتـشـوفـيـن ..
***************
" بشغل امينه "
" رفعت امينه راسها وتعجبت لما شافت عبدالله جدامها " عبدالله ! انت شتسوي هـنـي ؟ "
عبدالله : مثل ما انتي شايفه .. ياي عشان اشـوفـج ..
امينه ( تسال ) : ليكون تـبـيـنـي اطلع معاك عشان نتريق هم هالمره ؟ تـرى ما اقدر .. اهي مو لـعـبـه عشان اوقـع كل مـره ..
عبدالله : تـطـمـنـي ما بنتريق .. انا بس ياي عشان اشـوفـج .. اسلم عليج وامشي ..
" سكتت امينه بعدها .. سالت نـفـسـهـا " اشفيه عبدالله هاليومين ؟ احسه مو طــبيـعـي .. كله يبي يسولف معاي ويشوفني "

" بنفس اللحظه سال عبدالله نفسه نفس السؤال " انا شـفـيـنـي ؟ ليش اسوي جـذي ؟ كل هذا عشان انسى خـلـود ؟ شكلي لو تميت مع امينه 24 ساعه ما بقدر انـسـاج يا خـلـود "
" بعدها "
امينه ( تسال ) : عبدالله .. اكلمك انا .. وين سـرحـت ؟
عبدالله ( بشرود ) : ها ؟ لا سلامتج انا مـعـاج .. بس شكلي برد البيت الحين ..
امينه : ما بترد الـشـغـل ؟
عبدالله : ما عليج .. انا وقـعـت منه وطلعت .. يالله فمان اللـه ..
" مشى بعدها .. اما عن امينه كانت تـشـوفـه مـسـتـغـربـه " شفيه هذا ؟ كل يوم يوقع ويطلع ؟ شسالفته ؟ "
***************
" بـشـركـة سـيـايـر بـويـوسـف "
هذي الساعه المباركـه يا بو ولـيـد .. وانا من وين بحـصـل نسب يـشـرف مثل نسبكم ؟
بو وليد ( يسال ) : يعني اعتمد الحين يا بويوسف ؟ نوال بنتك لـولدي وليد ؟
بويوسف : تطمن يا بو وليد وخـذهـا كلمه مـنـي .. نوال بـنـتـي ما بـتـكـون الا لولدك ولـيـد ..
بو وليد : على خـيـر ان شاللـه ..
***************
وينها ؟ وينها بنت الفقر اللي ذابـحـتـج يا ام يوسف ؟ ويـنـهـا ؟
ام يوسف : قاعده بالدار .. حـسـبـي الله عليها ..
ام عبدالله : عيل شتنطرين ؟ يالله بسرعه وديني لها ..
ام يوسف ( تسال ) : بالاول قولي لي شناويه تسوين ؟
ام عبدالله : مو انا قلت لج ما اكون فجر ام عبدالله اذا ما طلعتها اليوم من البيت ؟
" هزت ام يوسف راسها " ايه "
ام عبدالله : عيل سمعيني عدل .. وشوفي شبسوي !
***************
" مكالمه هاتفيه "
نواف انت شفيك علي ؟ صار لي 3 مرات اتصل لك ما رديت فيها الا بالمره الربعه .. شسالفتك ؟
نواف : مـتـضـايـق شـوي ..
نـوف ( تسال ) : عسى ما شر من شنو ؟
نواف : من سلطون ..
نـوف ( مو فاهمه ) : منو هذا سلطون ؟
نواف : يكون اللي يكون المهم انا متضايق منه الحين ..
نـوف : ليش متضايق منه ؟
نـواف : لانه راسب بالفلسفه ومع هذا بيسافر لندن .. حـسـبـي الله عليه واسطته قويه !
***************
" بدار يوسف + عايشه "
" عايشه كانت امجابله المرايا تمشط شعرها .. سمعت احد يطق باب الدار .. سالته " مـنـو ؟ "
" انا الـعـنـود ام ريـلـج "
" تعجبت عايشه " غـريـبـه .. ام يوسف تطق الباب قبل ما تـدخـل ؟ " قالت بعدها " هلا خـالـتـ .. " سكتت فجاه .. خافت تقول خـالـتـي تقولها تـخـلـخـلـت حـلـوجـج .. كـمـلـتـهـا " هلا ام يوسف .. تفضلي "
" بعدها "
" دخلت ام يوسف الدار ودخلت معاها ام عبدالله .. انصدمت عايشه لما شافت الحيه فجر جـدامـهـا " ام عـبـداللـه ! "
ام عبدالله : ايه نعم ام عبدالله .. شلونج يا ابنيتي يا عايشه ؟
" ما استوعبت عايشه " شسالفه ؟ " معقوله الحيه ام عبدالله يايه عشان تسلم عليها ؟ هذي اكيد ناويه عالشر "
ام يوسف ( تسال ) : شفيج يا عايشه ساكته ؟ ام عبدالله تسالج عن حـالـج ..
" شافت عايشه ام عبدالله مستغربه " هلا ام عبدالله .. انا الحمدلله بخير .. تسلمين عالسؤال "
" مسكت ام يوسف عايشه من كتفها " شـفـتـي شلون يا عايشه ؟ الكل يـحـبـج .. حتى ام عبدالله يات من بيتها عشان تسلم عـلـيـج "
" سكتت عايشه وهي تشوفهم متعجبه .. مو مستوعبه شاللي قاعد يصير ؟ من شويه بس ام يوسف كانت اتيرير بشعرها اما الحين تبتسم لها " سـبـحـان مـغـيـر الاحـوال "
" بهاللحظه فصخت ام عبدالله الخبيثه سـاعـتـهـا وحطتها تحت المخده .. ما انتبهت عايشه عليها كانت مندمجه بالسوالف مع ام يوسف اللي كانت متعمده تـلـهـيـهـا .. التفتت ام عبدالله بعدها بابتسامه خـبـيـثـه " يالله يا ام يوسف خلينا الحين نـنـزل تحت .. مثل ما انتي عـارفـه انا بس كنت ابسلم على عايشه "
ام يوسف ( بابتسامه هم خـبـيـثـه ) : سالت عنج العافيه يا فـجـر .. مثل ما انتي شايفه عايشه وايد مستانسه مـنـج .. مو جـذي يا عايشه ؟
عايشه ( قـلـبـهـا مو مـتـطـمـن ) : اي اكـيـد ..
" طلعوا بعدها من الدار مستانسين من هالـسـواة الخـبـيـثـه .. اما عن عايشه كانت خـبـر خـيـر .. ما كانت تدري شـسـالـفـه ! شنو هالتغير الـغـريـب اللي طـرى على هالحرمتين فـجـاه ؟ المسكينه ما كانت تدري انهم قاعدين يلعبون لـعـبـتـهـم عليها وان هاليوم بيكون يوم اسـود بحـيـاتـهـا "
***************
" بدار نـاصـر "
" كـالـعـاده كان مجابل النت بعد ما خلصت فـتـرة عقوبته بالحسره .. فجاه رن موبايله .. شاف رقم المتصل وكان غريب .. رد عليه " الو "
المتصل : هلا نـاصـر .. شلونك ان شالله بخير ؟
" حس ناصر ان هالصوت اللي قاعد يسمعه مو غريب عليه .. سكت لثانيتين سال بعدها مو مستوعب " هـنـد ؟ "
المتصل : اي .. انا هـنـد ..
ناصر ( بـعـصـبـيـه ) : انتي شتبين ؟ ولـج عين تتصلين لي بعد اللي سويتيه ؟
هند : انا اسفه ..
ناصر ( يتمسخر ) : لا والله .. حـلـفـي عاد .. شاسوي باسفج الحين ؟ ها ؟
" سكتت هند بعدها "
ناصر ( يسال ) : اسف هند ما اقـدر اقبل اسفج .. انا تـعـاقبت بسبتج وما عندي استعداد اتعاقب مره ثانيه .. فلو سمحتي ما ابيج تتصلين على هالرقم مره ثانيه .. فاهمه ؟
" سكر الخط بعدها وسكر موبايله "
***************
" بعد سـاعـه تقريبا "
" ما زالت عايشه بالدار .. تنتظر رجعت يوسف متملله .. فـجـاه .. اقـتـحـمـوا 3 ريـايـل من الشـرطـه دارها .. تخرعت وبسرعه لبست شـيـلـتـهـا مستفهمه " شسالفه ؟ منو انتوا ؟ "
" محد عبرها بكلمه وكانوا يفتشون الدار بصمت .. سالتهم عايشه بعصبيه " ما تـتـحـجـون ! سالتكم مـنـو انـتـوا ؟ "
" فـجـاه "
" دخلت ام يوسف معاها ام عبدالله بالدار .. قالت ام يوسف " هذول الـشـرطـه يا الحراميه "
" التفتت عايشه لام يوسف مو فاهمه " الشرطه ؟ وبعدين شتقصدين بكلمة حـرامـيـه ؟ شسالفه ؟ احـد يـفـهـمـنـي شاللي قاعد يصير هني ؟ "
ام يوسف : بعد اللي سويتيه هم تبين احـد يفهمج شسالفه ؟
عايشه ( تسال ) : ليش شسويت انا ؟
" بعدها "
" قربت ام عبدالله من عايشه مـعـصـبـه " حـسـبـي الله عليج من ابنيه .. تسوين نفسج ما تدرين ها ؟ بس الغلط مو منج .. الا مني انا اللي يايتج عشان اسلم عليج .. بس للاسف طلعتي مو كـفـو يا الحـيـوانـه "
See uu
" قـصـتـي عـيـال الـعـز "
" الـحـلـقــه 46 "
" التكمله "
ام يوسف : بعد اللي سويتيه هم تبين احـد يفهمج شسالفه ؟
عايشه ( تسال ) : ليش شسويت انا ؟
" بعدها "
" قربت ام عبدالله من عايشه مـعـصـبـه " حـسـبـي الله عليج من ابنيه .. تسوين نفسج ما تدرين ها ؟ بس الغلط مو منج .. الا مني انا اللي يايتج عشان اسلم عليج .. بس للاسف طلعتي مو كـفـو يا الحـيـوانـه "

ما فهمت عايشه شي : ام عبدالله انتي شقاعده تخربطين ؟ ترى انا مو فاهمه ولا كلمه من اللي تـقـولـيـنـهـا !
ام عبدالله ( بـخـبـث ) : بتفهمين بعد شوي ليش مستعيله ؟
" فجاه "
" لـقـيـتـهـا .. لقيت الساعه تحت المخده " هذا اللي قاله احـد من رجـال الشرطه ..
" انصدمت عايشه وبحلقت بـعـيـونـهـا الثنتين مو مستوعبه " انا مو فاهمه شي ! من وين يات هالساعه ؟ وشلون حـصـلـتـوها تحت مـخـدتـي ؟ "
ام عبدالله : ولـج عين تسالين شلون يـاتـج هالساعه يا الـحـرامـيـه ؟
عايشه ( والصدمه بـعـيـونـهـا ) : بس انا ما سـرقـتـهـا .. احلف لكم بشنو اني ما سـرقـتـهـا !
" صـرخـت ام يوسف بعدها " انـجـبـي يا الـحـرامـيـه .. يا عل ايـدج الكسر ان شالله .. حـسـبي الله عليج من ابنيه .. فـضـحـتـيـنـي جـدام ام عبدالله .. الله يـفـضـحـج "
حست عايشه نفسها بـتـصـيح : والله العظيم انا ما سـرقـت هالساعه .. هـذي اكـيـد مـكـيـده !
ام يوسف ( بعصبيه ) : انـجـبـي .. انتي ما تستحين تقولين لنا مـكـيـده ؟
" تمسخرت ام عبدالله " ما يخالف يا ام يوسف .. خـلـيـهـا تقول اللي بتقوله مردها بتتعفن بالسجن "
" طاحت عايشه على ركـبـتـهـا تصيح " حـسـبـي الله عليكم من حـيـات .. وانا اقول شعندهم مساعه ياين لي بالدار ! اثاريكم كنتوا تخططون لشي كبير "
***************
" بهاللحظه دخلت امينه البيت .. شافت عايشه + امها + ام عبدالله نازلين من الدري معاهم الشرطه اللي كانوا ماسكين عايشه .. استغربت امينه من وجود الشرطه بالبيت " شسالفه ؟ "
" ركضت عايشه عند امينه تترجى " عفيه يا امينه سـاعـديـنـي .. احلف لج بشنو اني ما بقت الساعه .. والله الـعـظـيـم ما بـقـتـهـا "
امينه ( مو فاهمه ) : عايشه انتي شقاعده تقولين ؟ انا مو فاهمتج !
" تليقفت ام يوسف " ما عليج من هـالـحـرامـيـه يا امينه .. عطيها الاذن الـصـمـخـه "
" التفتت امينه لامها تسال " ليش يا يمه ؟ اهو شصار بـالـضـبـط ؟ "
" ما استحملت عايشه وصـاحـت " امـج وام عبدالله اتـهـمـونـي بالسرقه وانا وربـي علي يشهد اني ما سـرقـت شـي "
عصبت ام عبدالله : شتقصدين تقولين يا عايشه ؟ اني انا وام يوسف نتبلا عليج ؟ وان الساعه طارت من الشنطه ؟
عايشه : انا اصلا من الاساس ما اعرف وين مكان شـنـطـتـج ..
ام عبدالله : كذابه .. من اول ما شفتيني وانتي حـاطـه عيونج على ساعتي .. حـسـبـي الله عليج ! عشان هالسبب فـصـخـتـهـا وحطيتها بالشنطه .. كنت خـايـفـه من عـيـونـج ..
انصدمت عايشه : انا ؟
" امينه كانت تسمع الحوار مو مستوعبه ان عايشه البنت الطيبه ممكن تـسـرق .. اشرت ام يوسف بعدها للشرطه " لو سمحتوا ما نبي زيادة هذره .. خـلاص ودوها .. فكوني منها .. حـسـبـي الله عليها من ابنيه .. فـضـحـتـنـا الجلبه "
" حاولت عايشه تقاوم رجال الشرطه " امينه تـكـفـيـن ساعديني .. اتصلي ليوسف قولي له ايـنـي .. حـرام عليكم يا نـاس .. اقـسـم لكم بالله اني ما بـقـت شي "
***************
" ببيت عبدالله "
" من بعد ما رد عبدالله من شغل امينه .. حبس نفسه بالدار .. انسدح على السرير يتذكر ذكريات الحب مع خلود لكنها سرعان ما تلاشت بالكوابيس الماضيه .. الاكاذيب اللي كانت تختلقها امه على خلود .. مسك موبايله .. كان يبي يتصلها .. يسمع صوتها .. يسال عن اخبارها لكنه سرعان ما غير رايه لما مرت امينه بباله .. سال نفسه بضيق " الحين شذنبها امينه اعذبها معاي جذي ؟ " قط الموبايل بعدها بعيد " كل اللي صار واللي قاعد يصير الحين بذمتج انتي يا يمه "
" لكنه ما قدر يستحمل .. فسم بسم الله واتصل لـخـلـود .. كانت هي توها طالعه من الشغل .. شافت رقم عبدالله وانصدمت " هذا اما ينقطع عني فـجـاه او يطلع لي مثل اليني فـجـاه ؟ "
***************
" المسكينه عايشه اسحبوها رجـال الشرطه للمركز .. انكسر خـاطـر امينه عليها بس بالوقت نفسه ما قدرت تسوي لها شي .. مسكت موبايلها واتصلت ليوسف .. وقالت له السالفه .. انصدم يوسف من هالـخـبـر" امينه انـتـي شـقـاعـده تـقـولـيـن ؟ "
امينه : اي والله يا يوسف هذا اللي صار .. عايشه باقت ساعة ام عبدالله ..
يوسف ( مو مقتنع ) : مستحيل .. لو شنو تقولين لي يا امينه ما راح اصدق .. عايشه مستحيل اتمد ايدها على شي مو لها ..
امينه : انا هم قلت جـذي لكن يا يوسف الشرطه لقوا الساعه بالدار تحت المخده ..
يوسف ( يسال ) : والبصمات كانت عليها ؟
امينه : تقصد بصمات عايشه ؟
يوسف : اكـيـد بصماتها .. انتي شفاكره السالفه عيل لعبه ؟ اذا بصماتها ما كانت موجوده بالساعه هذا معناته ان عايشه مـظـلـومـه ..
امينه : الاهم من هذا كله الحين .. انت شناوي تسوي ؟
يوسف : بطلعها من المركز الحين ..
امينه : واذا ام عبدالله ما تنازلت ؟
يوسف : مو على كيفها .. بالطيب بالقوه بتتنازل غـصـبـا عـنـهـا ..
***************
خـلـود شـلـونـج ؟
خلود : تصدق عاد .. اول ما شفت رقمك ما كنت ابي ارد .. لكن لسبب ما رديت بس ما ادري شنو هو السبب .. فلا تـسـالـنـي ..
عبدالله : سالتج شـلـونـج ؟
خلود : ماله داعـي تعرف شلوني .. المهم الحين قول لـي انت شـتـبـي متصل ؟
" سكت عبدالله لثانيه قال بعدها " متصل عشان اقـولـج السبب اللي خلاني اتركج للمره الثانيه "
خلود ( تتمسخر ) : احلف عاد ؟ توه امبجر !
عبدالله : ادري انـي تـاخـرت وايـد .. لكن بعد ما طلعت الحقيقه انا حـاب اقـولـج السبب ..
***************
" دخلت عايشه بالزنزانه .. كانوا معاها 4 نسوان غيرها .. كانت خـايـفـه ومرتعشه .. قعدت على زاويه ترتجف مثل الديايه .. شافتها السجينه الاولى تتمسخر " شفيج يا حافظ ترتجفين ؟ ليكون شايفتنا جياكر وانا ما ادري ؟ "
" سالت السجينه الثانيه " مالك يا بت ؟ انتي بـتـرجـفـي كدا ليه ؟ عاملالك عملا سودا ؟ "
" استنتجت الثالثه " شكلها ذابـحـه احـد "
" اما الرابعه قالت " انا اعتقد انها مالت سوالف بـطـالـه "
" ارتجفت عايشه بزياده وهي تسمع استنتاجات هالمجرمات من حـولـهـا .. هدتها بعدها بصيحه " وينك يا يوسف ؟ تعال انـقـذنـي من هالكابوس الـمـخـيـف هذا "
***************
" دخل يوسف البيت وشاف امه امجابله ام عبدالله وتضحك .. قرب منهم متنرفز " الحين مرتي عايشه مقطوطه بالسجن وانتوا الثنتين قاعدين ضحك وسوالف "
" شافته امه بنفسيه " شكلك ما دريت شسوت مرتك المنتفه عشان تنقط بالسجن هـالـقـطـه ؟ "
" كملت ام عبدالله بعدها " مـعـقـولـه ما قالوا لك انها باقت ساعتي الثمينه ؟ "
يوسف ( يسال ) : ممكن اعرف شلون مطتها من ايدج يا خـالـتـي ؟ يعني معقوله بتسرقها بدون ما اتحسين ؟ الا اذا كنتي نايمه عاد هذا شي ثـانـي ..
" بعدها "
" شافته امه بعصبيه " عيب عليك يا يوسف شنو هالحجي ؟ انت شلون تـكلم ام عبدالله بهالطريقه ؟ "
" ابتسمت ام عبدالله بتصنع " ما يخالف يا الـعـنـود خليه .. هذا يوسف بمثابة ولـدي عبدالله "
يوسف ( يسال ) : انا بمثابة ولـدج عبدالله ؟
" هزت ام عبدالله راسها " اكـيـد "
استغل يوسف الفرصه : اذا انا بمثابة ولـدج مثل ما تقولين يا خـالـتـي عيل اكـيـد ما تبيني اتضايق لهسبب ابيج تقومين معاي الحين للمركز عشان تتنازلين عن قضية عايشه .. لـو سـمـحـتـي ..
" انصدمت ام عبدالله هالطلب .. اما عن امه قامت من الكرسي معصبه " مستحيل .. انت شقاعد تقولين يا يوسف ؟ احنا ما صدقنا نفتك من طلعتها من البيت تبي الحين اتيبها لنا مره ثانيه ؟ "
يوسف : بس عايشه مـرتـي يا يمه .. مستحيل اخليها تنام بالسجن .. مستحيل !
امه : مرتك طلعت حراميه يا الشيخ .. وانا ما ادخل حراميه لبيتي .. الصراحه اخاف منها على ممتلكاتي ..
يوسف : عايشه مستحيل تـكـون حـرامـيـه .. شكلج ما عرفتيها عدل ..
امه ( تتمسخر ) : واللـه انك امدمغ وعلى نياتك .. اشكره عوشو متزوجتك عشان فلوسك !
يوسف : يكون بعلمج يا يمه انا ما تزوجتها الا لاني متاكد انها تـحـبـنـي لنفسي ..
" التفت بعدها لام عبدالله يسال بجديه " شلون الحين يا خـالـتـي ؟ بتتنازلين او اعـفـس الدنيا ؟ "
" تليقفت ام يوسف مـره ثانيه " لا ما راح تتنازل .. ولو شنو يا يوسف ام عبدالله ما راح تتنازل " مسكت بعدها ايد ام عبدالله سـاحـبـتـهـا للدار " تـعـالي يا فـجـر مـعـاي لا تخلين يوسفو يـقـص عـلـيـج "
" ام عبدالله كانت مـتـوهـقـه تـسـمع كلام منو وتـخـلي منو ؟ كل اللي سوته راحت مع ام يوسف الدار .. اما عن يوسف عصب من حـركـة امـه " هـيـن انتوا الثنتين .. انا رايح للمركز الحين وبـطـلع عايشه من السجن غصبا عن اللي ما يـرضـى "
***************
انت الحين من صجك يا عبدالله ؟ مـتـصـل لـي عشان تقول لي سالفه " ولـد شـوارع " سالفه غبيه ما تـدخـل الـعـقـل ؟
عبدالله : احـلـف لـج بشنو يا خـلـود ان هذا قالته امـي لي ..
" تمسخرت خلود " وانت كالعاده صـدقـتـهـا " رد عـلـيـهـا " للاسف ايـه "
" سكتت خلود بعدها "
عبدالله : انا اسف .. ادري بتتمسخرين علي مثل ما كنتي تتمسخرين كل مـره وهم ادري ان كلامي هذا ما راح يغير شي .. بس لسبب ما حسيت اني لازم اقـولـج ..
خلود : عبدالله .. ممكن اطلب منك طـلـب ؟
عبدالله : امـري !
خلود : ما ابي اشـوف رقمك بموبايلي مـره ثانيه .. لو سمحت ..
" سكت عبدالله لثانيه .. قال بعدها بضيق " ان شاللـه "
***************
" بـالـسـجـن "
" من كثر الـبـجـي غفت عايشه شويه بس منو اللي بيخلي منو ينام السجينات الـ 4 اللي معاها بالزنزانه كانوا يـغـنـون بازعـاج كبير تخرعت عايشه وقامت من النوم التفتت حـولـهـا يمين ويسار .. استغربت " انا بـويـن ؟ " شكلها نست اللي صار لكن باقل من ثانيتين تـذكـرت كل شي قامت بعدها حطت ايدها عـالـقـضـبـان تنادي " طـلـعـوني من اهني طـلـعـونـي كم مره لازم احلف لكم اني ما سرقت هالساعه ؟ "
" بعدها "
" تمسخرت عليها السجينه المصريه " عـيـطـي من دلـوئـتـي ليما بـكـرا محدش حـيـسـمـعـك "
" التفتت لها عايشه معصبه " انتي شـكـو ؟ كلمتج انا ؟ "
السجينه المصريه ( تسال ) : انـا ايـه ؟
" طـنـشـتـهـا عايشه .. وضـحـكـت احـدى السجينات " تقولج انتي شكو ؟ يعني انتي مـالك ؟ "
" عصبت السجينه المصريه وطقت بيدها على صـدرها " ايـــــــــــــه ؟ بـتـئـولـي لـي انا مـالـي يا الـعـفـيـصـه ؟ "
عايشه : واللي يرحم والـديـنـج يا انـتـي ممكن تسكتين وتـكـافـيـنـي شـرج ؟ انا مـو ناقـصـتـج !
السجينه المصريه : انتي ايه اللي حـصـلـك ؟ من اول ما جـيـتـي وانتي بتـرجـفـي متل الديـايـه اما دلـوئـتـي السانك ما فيش اطـول مـنـوا ..
" هم طـنـشـتـها عايشه .. وقالت احـدى السجينات " ما عليج يا جـلـيـله ترى كل السجينات الجداد جـذي .. ايونج مسكينات بريئات بس هم بالحقيقه سـجـيـنـات "
تـنـرفـزت عايشه : انتي الـسـجـيـنـه مو انا !
تـمـسـخـرت السجينه : بالعكس انا قـفـشـه .. مسالمه ..
" فـجـاه "
" قربت احـدى الحارسات من السجن تـنـادي " السجينه عايشه افـراج "
" ما صدقت عايشه عاللـه " واخـيـرا .. هذا اكـيـد يوسف فديته .. هو اللي طـلـعـنـي "
" تمسخرت السجينه " منو هذا يوسف عشيقج ؟ "
" وقالت السجينه المصريه " غـوري بـسـتـيـن داهـيـه "
" ما عـبـرت عايشه ولا وحـده منهم وطلعت مستانسه .. قربت من غـرفـة الـضـابـط .. دخلت فيها .. شافت يوسف .. ابتسمت وبسرعه قربت منه " يـوسف .. احلف لك بشنو انـي ..... "
" قـاطـعـهـا بابتسامه " ادري "
" تطمنت عايشه وحست بالـراحـه .. قال يوسف بعدها " شوفي يا عايشه انا طلعتج من هني بـكـفـالـه لان ام عبدالله للاسف ما تنازلت "
عايشه ( بضيق ) : شلون يعني ؟ انا ليما الحين اعتبر مـتـهـمـه ؟
يوسف : تقريبا ..
عايشه ( تسال ) : شتقصد يا يوسف ؟
يوسف : اللي اقصده ان خـلال الـ 4 ايام الجايه اذا ما لقيت دليل بـرائـتج او اذا ما تنازلت ام عبدالله بتردين السجن ..
تضايقت عايشه تتـرجـى : لا يا يوسف .. عـفـيـه لا .. انا ما ابي ارد حق هالمكان الـحـقـيـر .. انا لـنـص يوم ما قـدرت استحمل فشلون لو احبسوني 4 او 5 سنين على سـرقـه انا ما سـويـتـهـا !
مسك يوسف ايدها يـطـمـنـهـا : لا تخافين حـبـيـبـتـي لو شنو ما بخليج تردين للسجن مـره ثانيه ..
***************
" ببيت بويوسف "
حـط نواف ايده على حـلـجـه : ابـيـه .. يعني عايشه بالسجن الحين ؟ المسكينه اخـاف تذوق الويل مثل مسلسل Prison Break
تمسخرت ساره عليه : لا تـخـاف اهي بسجن قـطـر مو بـسـجـن مسلسل Prison Break
" بعدها "
التفت بويوسف لام يوسف مـتـنـرفـز : اتـصـيـر احـداث بالبيت وانا اخـر من يعلمها يا الـعـنـود ؟
ام يوسف : شاسوي يا احـمـد ؟ كل شي صار بسرعه وما لحقت اقـولك !
بويوسف ( يسال ) : وام عبدالله وينها الحين ؟ ويوسف وينه فـيـه ؟
ام يوسف : ام عبدالله توها من شـويه ردت بيتها .. اما عن هالحمار يوسفو رايح المركز الا مصر يطلع هالمنتفه من السجن !
بويوسف : اكـيـد لازم يـطـلـعـهـا .. عيل تبين تفضحينا جـدام الناس ؟ شبيقولون عـنـا ؟ مـرت يوسف مقطوطه بالسجن لانها بـاقـت ساعـه ما تـسـوى شي !
ام يوسف ( تـبـرر ) : بس انا ما ابي حـرامـيـه في بـيـتـي يا بويوسف ..
بويوسف : تـبـيـن او ما تـبـيـن .. مو على كـيـفـج الحين .. البنت تـزوجـت ولـدج هذا معناته انها منا وفينا الحين ..
تحلطمت ام يوسف : للاسف .. امحق نـسـب .. من بدل ما يناسب بنت اكابر .. ناسب لنا بنت فقر منتفه !
See u

" قـصـتـي عـيـال الـعـز "
" الـحـلـقــه 46 "
" التكمله "
ام يوسف : بعد اللي سويتيه هم تبين احـد يفهمج شسالفه ؟
عايشه ( تسال ) : ليش شسويت انا ؟
" بعدها "
" قربت ام عبدالله من عايشه مـعـصـبـه " حـسـبـي الله عليج من ابنيه .. تسوين نفسج ما تدرين ها ؟ بس الغلط مو منج .. الا مني انا اللي يايتج عشان اسلم عليج .. بس للاسف طلعتي مو كـفـو يا الحـيـوانـه "

ما فهمت عايشه شي : ام عبدالله انتي شقاعده تخربطين ؟ ترى انا مو فاهمه ولا كلمه من اللي تـقـولـيـنـهـا !
ام عبدالله ( بـخـبـث ) : بتفهمين بعد شوي ليش مستعيله ؟
" فجاه "
" لـقـيـتـهـا .. لقيت الساعه تحت المخده " هذا اللي قاله احـد من رجـال الشرطه ..
" انصدمت عايشه وبحلقت بـعـيـونـهـا الثنتين مو مستوعبه " انا مو فاهمه شي ! من وين يات هالساعه ؟ وشلون حـصـلـتـوها تحت مـخـدتـي ؟ "
ام عبدالله : ولـج عين تسالين شلون يـاتـج هالساعه يا الـحـرامـيـه ؟
عايشه ( والصدمه بـعـيـونـهـا ) : بس انا ما سـرقـتـهـا .. احلف لكم بشنو اني ما سـرقـتـهـا !
" صـرخـت ام يوسف بعدها " انـجـبـي يا الـحـرامـيـه .. يا عل ايـدج الكسر ان شالله .. حـسـبي الله عليج من ابنيه .. فـضـحـتـيـنـي جـدام ام عبدالله .. الله يـفـضـحـج "
حست عايشه نفسها بـتـصـيح : والله العظيم انا ما سـرقـت هالساعه .. هـذي اكـيـد مـكـيـده !
ام يوسف ( بعصبيه ) : انـجـبـي .. انتي ما تستحين تقولين لنا مـكـيـده ؟
" تمسخرت ام عبدالله " ما يخالف يا ام يوسف .. خـلـيـهـا تقول اللي بتقوله مردها بتتعفن بالسجن "
" طاحت عايشه على ركـبـتـهـا تصيح " حـسـبـي الله عليكم من حـيـات .. وانا اقول شعندهم مساعه ياين لي بالدار ! اثاريكم كنتوا تخططون لشي كبير "
***************
" بهاللحظه دخلت امينه البيت .. شافت عايشه + امها + ام عبدالله نازلين من الدري معاهم الشرطه اللي كانوا ماسكين عايشه .. استغربت امينه من وجود الشرطه بالبيت " شسالفه ؟ "
" ركضت عايشه عند امينه تترجى " عفيه يا امينه سـاعـديـنـي .. احلف لج بشنو اني ما بقت الساعه .. والله الـعـظـيـم ما بـقـتـهـا "
امينه ( مو فاهمه ) : عايشه انتي شقاعده تقولين ؟ انا مو فاهمتج !
" تليقفت ام يوسف " ما عليج من هـالـحـرامـيـه يا امينه .. عطيها الاذن الـصـمـخـه "
" التفتت امينه لامها تسال " ليش يا يمه ؟ اهو شصار بـالـضـبـط ؟ "
" ما استحملت عايشه وصـاحـت " امـج وام عبدالله اتـهـمـونـي بالسرقه وانا وربـي علي يشهد اني ما سـرقـت شـي "
عصبت ام عبدالله : شتقصدين تقولين يا عايشه ؟ اني انا وام يوسف نتبلا عليج ؟ وان الساعه طارت من الشنطه ؟
عايشه : انا اصلا من الاساس ما اعرف وين مكان شـنـطـتـج ..
ام عبدالله : كذابه .. من اول ما شفتيني وانتي حـاطـه عيونج على ساعتي .. حـسـبـي الله عليج ! عشان هالسبب فـصـخـتـهـا وحطيتها بالشنطه .. كنت خـايـفـه من عـيـونـج ..
انصدمت عايشه : انا ؟
" امينه كانت تسمع الحوار مو مستوعبه ان عايشه البنت الطيبه ممكن تـسـرق .. اشرت ام يوسف بعدها للشرطه " لو سمحتوا ما نبي زيادة هذره .. خـلاص ودوها .. فكوني منها .. حـسـبـي الله عليها من ابنيه .. فـضـحـتـنـا الجلبه "
" حاولت عايشه تقاوم رجال الشرطه " امينه تـكـفـيـن ساعديني .. اتصلي ليوسف قولي له ايـنـي .. حـرام عليكم يا نـاس .. اقـسـم لكم بالله اني ما بـقـت شي "
***************
" ببيت عبدالله "
" من بعد ما رد عبدالله من شغل امينه .. حبس نفسه بالدار .. انسدح على السرير يتذكر ذكريات الحب مع خلود لكنها سرعان ما تلاشت بالكوابيس الماضيه .. الاكاذيب اللي كانت تختلقها امه على خلود .. مسك موبايله .. كان يبي يتصلها .. يسمع صوتها .. يسال عن اخبارها لكنه سرعان ما غير رايه لما مرت امينه بباله .. سال نفسه بضيق " الحين شذنبها امينه اعذبها معاي جذي ؟ " قط الموبايل بعدها بعيد " كل اللي صار واللي قاعد يصير الحين بذمتج انتي يا يمه "
" لكنه ما قدر يستحمل .. فسم بسم الله واتصل لـخـلـود .. كانت هي توها طالعه من الشغل .. شافت رقم عبدالله وانصدمت " هذا اما ينقطع عني فـجـاه او يطلع لي مثل اليني فـجـاه ؟ "
***************
" المسكينه عايشه اسحبوها رجـال الشرطه للمركز .. انكسر خـاطـر امينه عليها بس بالوقت نفسه ما قدرت تسوي لها شي .. مسكت موبايلها واتصلت ليوسف .. وقالت له السالفه .. انصدم يوسف من هالـخـبـر" امينه انـتـي شـقـاعـده تـقـولـيـن ؟ "
امينه : اي والله يا يوسف هذا اللي صار .. عايشه باقت ساعة ام عبدالله ..
يوسف ( مو مقتنع ) : مستحيل .. لو شنو تقولين لي يا امينه ما راح اصدق .. عايشه مستحيل اتمد ايدها على شي مو لها ..
امينه : انا هم قلت جـذي لكن يا يوسف الشرطه لقوا الساعه بالدار تحت المخده ..
يوسف ( يسال ) : والبصمات كانت عليها ؟
امينه : تقصد بصمات عايشه ؟
يوسف : اكـيـد بصماتها .. انتي شفاكره السالفه عيل لعبه ؟ اذا بصماتها ما كانت موجوده بالساعه هذا معناته ان عايشه مـظـلـومـه ..
امينه : الاهم من هذا كله الحين .. انت شناوي تسوي ؟
يوسف : بطلعها من المركز الحين ..
امينه : واذا ام عبدالله ما تنازلت ؟
يوسف : مو على كيفها .. بالطيب بالقوه بتتنازل غـصـبـا عـنـهـا ..
***************
خـلـود شـلـونـج ؟
خلود : تصدق عاد .. اول ما شفت رقمك ما كنت ابي ارد .. لكن لسبب ما رديت بس ما ادري شنو هو السبب .. فلا تـسـالـنـي ..
عبدالله : سالتج شـلـونـج ؟
خلود : ماله داعـي تعرف شلوني .. المهم الحين قول لـي انت شـتـبـي متصل ؟
" سكت عبدالله لثانيه قال بعدها " متصل عشان اقـولـج السبب اللي خلاني اتركج للمره الثانيه "
خلود ( تتمسخر ) : احلف عاد ؟ توه امبجر !
عبدالله : ادري انـي تـاخـرت وايـد .. لكن بعد ما طلعت الحقيقه انا حـاب اقـولـج السبب ..
***************
" دخلت عايشه بالزنزانه .. كانوا معاها 4 نسوان غيرها .. كانت خـايـفـه ومرتعشه .. قعدت على زاويه ترتجف مثل الديايه .. شافتها السجينه الاولى تتمسخر " شفيج يا حافظ ترتجفين ؟ ليكون شايفتنا جياكر وانا ما ادري ؟ "
" سالت السجينه الثانيه " مالك يا بت ؟ انتي بـتـرجـفـي كدا ليه ؟ عاملالك عملا سودا ؟ "
" استنتجت الثالثه " شكلها ذابـحـه احـد "
" اما الرابعه قالت " انا اعتقد انها مالت سوالف بـطـالـه "
" ارتجفت عايشه بزياده وهي تسمع استنتاجات هالمجرمات من حـولـهـا .. هدتها بعدها بصيحه " وينك يا يوسف ؟ تعال انـقـذنـي من هالكابوس الـمـخـيـف هذا "
***************
" دخل يوسف البيت وشاف امه امجابله ام عبدالله وتضحك .. قرب منهم متنرفز " الحين مرتي عايشه مقطوطه بالسجن وانتوا الثنتين قاعدين ضحك وسوالف "
" شافته امه بنفسيه " شكلك ما دريت شسوت مرتك المنتفه عشان تنقط بالسجن هـالـقـطـه ؟ "
" كملت ام عبدالله بعدها " مـعـقـولـه ما قالوا لك انها باقت ساعتي الثمينه ؟ "
يوسف ( يسال ) : ممكن اعرف شلون مطتها من ايدج يا خـالـتـي ؟ يعني معقوله بتسرقها بدون ما اتحسين ؟ الا اذا كنتي نايمه عاد هذا شي ثـانـي ..
" بعدها "
" شافته امه بعصبيه " عيب عليك يا يوسف شنو هالحجي ؟ انت شلون تـكلم ام عبدالله بهالطريقه ؟ "
" ابتسمت ام عبدالله بتصنع " ما يخالف يا الـعـنـود خليه .. هذا يوسف بمثابة ولـدي عبدالله "
يوسف ( يسال ) : انا بمثابة ولـدج عبدالله ؟
" هزت ام عبدالله راسها " اكـيـد "
استغل يوسف الفرصه : اذا انا بمثابة ولـدج مثل ما تقولين يا خـالـتـي عيل اكـيـد ما تبيني اتضايق لهسبب ابيج تقومين معاي الحين للمركز عشان تتنازلين عن قضية عايشه .. لـو سـمـحـتـي ..
" انصدمت ام عبدالله هالطلب .. اما عن امه قامت من الكرسي معصبه " مستحيل .. انت شقاعد تقولين يا يوسف ؟ احنا ما صدقنا نفتك من طلعتها من البيت تبي الحين اتيبها لنا مره ثانيه ؟ "
يوسف : بس عايشه مـرتـي يا يمه .. مستحيل اخليها تنام بالسجن .. مستحيل !
امه : مرتك طلعت حراميه يا الشيخ .. وانا ما ادخل حراميه لبيتي .. الصراحه اخاف منها على ممتلكاتي ..
يوسف : عايشه مستحيل تـكـون حـرامـيـه .. شكلج ما عرفتيها عدل ..
امه ( تتمسخر ) : واللـه انك امدمغ وعلى نياتك .. اشكره عوشو متزوجتك عشان فلوسك !
يوسف : يكون بعلمج يا يمه انا ما تزوجتها الا لاني متاكد انها تـحـبـنـي لنفسي ..
" التفت بعدها لام عبدالله يسال بجديه " شلون الحين يا خـالـتـي ؟ بتتنازلين او اعـفـس الدنيا ؟ "
" تليقفت ام يوسف مـره ثانيه " لا ما راح تتنازل .. ولو شنو يا يوسف ام عبدالله ما راح تتنازل " مسكت بعدها ايد ام عبدالله سـاحـبـتـهـا للدار " تـعـالي يا فـجـر مـعـاي لا تخلين يوسفو يـقـص عـلـيـج "
" ام عبدالله كانت مـتـوهـقـه تـسـمع كلام منو وتـخـلي منو ؟ كل اللي سوته راحت مع ام يوسف الدار .. اما عن يوسف عصب من حـركـة امـه " هـيـن انتوا الثنتين .. انا رايح للمركز الحين وبـطـلع عايشه من السجن غصبا عن اللي ما يـرضـى "
***************
انت الحين من صجك يا عبدالله ؟ مـتـصـل لـي عشان تقول لي سالفه " ولـد شـوارع " سالفه غبيه ما تـدخـل الـعـقـل ؟
عبدالله : احـلـف لـج بشنو يا خـلـود ان هذا قالته امـي لي ..
" تمسخرت خلود " وانت كالعاده صـدقـتـهـا " رد عـلـيـهـا " للاسف ايـه "
" سكتت خلود بعدها "
عبدالله : انا اسف .. ادري بتتمسخرين علي مثل ما كنتي تتمسخرين كل مـره وهم ادري ان كلامي هذا ما راح يغير شي .. بس لسبب ما حسيت اني لازم اقـولـج ..
خلود : عبدالله .. ممكن اطلب منك طـلـب ؟
عبدالله : امـري !
خلود : ما ابي اشـوف رقمك بموبايلي مـره ثانيه .. لو سمحت ..
" سكت عبدالله لثانيه .. قال بعدها بضيق " ان شاللـه "
***************
" بـالـسـجـن "
" من كثر الـبـجـي غفت عايشه شويه بس منو اللي بيخلي منو ينام السجينات الـ 4 اللي معاها بالزنزانه كانوا يـغـنـون بازعـاج كبير تخرعت عايشه وقامت من النوم التفتت حـولـهـا يمين ويسار .. استغربت " انا بـويـن ؟ " شكلها نست اللي صار لكن باقل من ثانيتين تـذكـرت كل شي قامت بعدها حطت ايدها عـالـقـضـبـان تنادي " طـلـعـوني من اهني طـلـعـونـي كم مره لازم احلف لكم اني ما سرقت هالساعه ؟ "
" بعدها "
" تمسخرت عليها السجينه المصريه " عـيـطـي من دلـوئـتـي ليما بـكـرا محدش حـيـسـمـعـك "
" التفتت لها عايشه معصبه " انتي شـكـو ؟ كلمتج انا ؟ "
السجينه المصريه ( تسال ) : انـا ايـه ؟
" طـنـشـتـهـا عايشه .. وضـحـكـت احـدى السجينات " تقولج انتي شكو ؟ يعني انتي مـالك ؟ "
" عصبت السجينه المصريه وطقت بيدها على صـدرها " ايـــــــــــــه ؟ بـتـئـولـي لـي انا مـالـي يا الـعـفـيـصـه ؟ "
عايشه : واللي يرحم والـديـنـج يا انـتـي ممكن تسكتين وتـكـافـيـنـي شـرج ؟ انا مـو ناقـصـتـج !
السجينه المصريه : انتي ايه اللي حـصـلـك ؟ من اول ما جـيـتـي وانتي بتـرجـفـي متل الديـايـه اما دلـوئـتـي السانك ما فيش اطـول مـنـوا ..
" هم طـنـشـتـها عايشه .. وقالت احـدى السجينات " ما عليج يا جـلـيـله ترى كل السجينات الجداد جـذي .. ايونج مسكينات بريئات بس هم بالحقيقه سـجـيـنـات "
تـنـرفـزت عايشه : انتي الـسـجـيـنـه مو انا !
تـمـسـخـرت السجينه : بالعكس انا قـفـشـه .. مسالمه ..
" فـجـاه "
" قربت احـدى الحارسات من السجن تـنـادي " السجينه عايشه افـراج "
" ما صدقت عايشه عاللـه " واخـيـرا .. هذا اكـيـد يوسف فديته .. هو اللي طـلـعـنـي "
" تمسخرت السجينه " منو هذا يوسف عشيقج ؟ "
" وقالت السجينه المصريه " غـوري بـسـتـيـن داهـيـه "
" ما عـبـرت عايشه ولا وحـده منهم وطلعت مستانسه .. قربت من غـرفـة الـضـابـط .. دخلت فيها .. شافت يوسف .. ابتسمت وبسرعه قربت منه " يـوسف .. احلف لك بشنو انـي ..... "
" قـاطـعـهـا بابتسامه " ادري "
" تطمنت عايشه وحست بالـراحـه .. قال يوسف بعدها " شوفي يا عايشه انا طلعتج من هني بـكـفـالـه لان ام عبدالله للاسف ما تنازلت "
عايشه ( بضيق ) : شلون يعني ؟ انا ليما الحين اعتبر مـتـهـمـه ؟
يوسف : تقريبا ..
عايشه ( تسال ) : شتقصد يا يوسف ؟
يوسف : اللي اقصده ان خـلال الـ 4 ايام الجايه اذا ما لقيت دليل بـرائـتج او اذا ما تنازلت ام عبدالله بتردين السجن ..
تضايقت عايشه تتـرجـى : لا يا يوسف .. عـفـيـه لا .. انا ما ابي ارد حق هالمكان الـحـقـيـر .. انا لـنـص يوم ما قـدرت استحمل فشلون لو احبسوني 4 او 5 سنين على سـرقـه انا ما سـويـتـهـا !
مسك يوسف ايدها يـطـمـنـهـا : لا تخافين حـبـيـبـتـي لو شنو ما بخليج تردين للسجن مـره ثانيه ..
***************
" ببيت بويوسف "
حـط نواف ايده على حـلـجـه : ابـيـه .. يعني عايشه بالسجن الحين ؟ المسكينه اخـاف تذوق الويل مثل مسلسل Prison Break
تمسخرت ساره عليه : لا تـخـاف اهي بسجن قـطـر مو بـسـجـن مسلسل Prison Break
" بعدها "
التفت بويوسف لام يوسف مـتـنـرفـز : اتـصـيـر احـداث بالبيت وانا اخـر من يعلمها يا الـعـنـود ؟
ام يوسف : شاسوي يا احـمـد ؟ كل شي صار بسرعه وما لحقت اقـولك !
بويوسف ( يسال ) : وام عبدالله وينها الحين ؟ ويوسف وينه فـيـه ؟
ام يوسف : ام عبدالله توها من شـويه ردت بيتها .. اما عن هالحمار يوسفو رايح المركز الا مصر يطلع هالمنتفه من السجن !
بويوسف : اكـيـد لازم يـطـلـعـهـا .. عيل تبين تفضحينا جـدام الناس ؟ شبيقولون عـنـا ؟ مـرت يوسف مقطوطه بالسجن لانها بـاقـت ساعـه ما تـسـوى شي !
ام يوسف ( تـبـرر ) : بس انا ما ابي حـرامـيـه في بـيـتـي يا بويوسف ..
بويوسف : تـبـيـن او ما تـبـيـن .. مو على كـيـفـج الحين .. البنت تـزوجـت ولـدج هذا معناته انها منا وفينا الحين ..
تحلطمت ام يوسف : للاسف .. امحق نـسـب .. من بدل ما يناسب بنت اكابر .. ناسب لنا بنت فقر منتفه !
See u


تعديل/حذف الرسالة الرد باقتباس اقتباس متعدد لهذه المشاركة الرد السريع على هذه المشاركة
{[ وَإِذْ تَأَذَّنَ رَبُّكُمْ لَئِن شَكَرْتُمْ لأَزِيدَنَّكُمْ وَلَئِن كَفَرْتُمْ إِنَّ عَذَابِي لَشَدِيدٌ - إلهي لكـ الحمد والشكر نستغفركـ ياعفو ياغفور ]} 60 إضافة تقييم لـ دنيتي !    إعطاء إنذار لـ دنيتي !    التبليغ عن المشاركة    عنوان بروتوكول الإنترنت IP
قديم(ـة) 23-02-2014, 12:10 AM
صورة دنيتي ! الرمزية
دنيتي !  دنيتي ! غير متصل
©؛°¨غرامي ذهبي¨°؛©


ماني على بعضي






دنيتي ! has a reputation beyond repute  دنيتي ! has a reputation beyond repute  دنيتي ! has a reputation beyond repute  دنيتي ! has a reputation beyond repute  دنيتي ! has a reputation beyond repute  دنيتي ! has a reputation beyond repute  دنيتي ! has a reputation beyond repute  دنيتي ! has a reputation beyond repute  دنيتي ! has a reputation beyond repute  دنيتي ! has a reputation beyond repute  دنيتي ! has a reputation beyond repute
مقالات المدونة: 3
الدولة: المملكة العربية السعودية
الافتراضي رد: رواية عيال العز

" قـصـتـي عـيـال الـعـز "
" الـحـلـقــه 47 "
" بالوقت هذا مسكت خـلـود موبايلها عشان تتصل لعايشه تبشرها عن تـعـيـنـهـا بمستشفى الولاده .. اتصلت كذا مـره لكن عايشه ما درت عليها .. اسـتـغـربـت خـلـود " وينها هذي ؟ ليش ما ترد ؟ "
" استنتجت بعدها " يمكن نـايـمـه .. او مع يوسف مـشـغـولـه "
***************
" ببيت بويوسف "
" دخل يوسف الصاله وكانت معاه عايشه .. انصدمت ام يوسف لما طاحت عـيـونـهـا على عايشه " هـذي شمطلعها من السجن الحين ؟ مو المفروض تخيس هناك ؟ "
استنتج نـواف " مو يمكن تـكـون راسمه على جسدها خريطة الـهـروب من السجن "
" تمسخرت ساره " يا ثـقـالـت دمك يا نـوافـو "
" صـرخـت ام يوسف تسال " انت شلون طـلـعـت هالـحـرامـيـه من المركز ؟ شلون ؟ "
" التفت بويوسف لام يوسف " بـسـج يا ام يوسف سـكـتـي .. انا شقايل لج من شويه ؟ "
ام يوسف : حـتـى ولو هالبنت حـرامـيـه يا احـمـد .. شلون ترضى تسكن حراميه بالبيت !
" عايشه كانت ساكته ما علقت بشي بتعليمات من يوسف .. قرب يوسف من امه بجديه " اعتقد اني قلت لج ولام عبدالله ان عايشه ما بتنام بالسجن لو شنو يا يمه "
ام يوسف : بس ام عبدالله مـا تـنـازلـت عن القـضـيـه !
يوسف ( بـثـقـه ) : بتــتـنـازل ان شاللـه ..
ام يوسف ( تسال ) : وشاللي مخليك واثق جـذي ؟
يوسف : الـبـصـمـات ..
ام يوسف ( مو فاهمه ) : اي بـصـمـات ؟
يوسف ( بابتسامه ) : اقصد بصمات ايدها على مخدة عايشه من يوم حطت الساعه هناك عشان تـتـهـم عايشه بالسرقه .. هالحركات مو علي انا يمه !
انصدمت ام يوسف من تفكير يوسف : انت شتخربط ؟ مـيـنـون ؟
" استانست عايشه من هالدليل .. وبالوقت نفسه كانت خـايـفـه من ام يوسف الخبيثه لا تمحي هالدليل بيدها .. لهسبب قال يوسف لعايشه " روحـي يا عايشه الدار وحـطـي ببالج ان محد يـدخـل هناك عشان ما يـمـحـي الدليل "
ابتسمت عايشه ليوسف متحمسه : من عيوني ..
" ام يوسف كانت منـبـطـه جـبـدها .. الـود ودها تذبح عايشه بيدها متجاهله ان ام عبدالله يمكن تتـورط بالسالفه بسبب الـبـلاغ الكـاذب لو لـقـوا بصماتها عالمخده "
***************
" عـاجـلا ام اجـلا مرد الحقيقه بـتـظـهـر .. بختصار " حـبـل الـكـذب قـصـيـر " ضـن يوسف بعايشه ابـد ما خـاب وطلعت عايشه بريئه من اتهام ام عبدالله الخبيثه ..البصمات كانت واضحه عالمخده لهسبب تنازلت ام عبدالله عن الـقـضـيـه .. انـقـهـرت ام يوسف من قلب بس ما باليد حـيـلـه .. والحقد اللي بـقـلـبـهـا لعايشه زاد "
" بـالـيـوم الـتـالـي "
" قامت ام يوسف من صـبـاح الله خير لانها ناويه على الشر .. طلت من دارها تنتظر طلعت يوسف للشغل .. لما تـاكدت انه طلع من البيت .. قربت من داره بشويش .. فتحت الباب .. دخلت بالدار .. شافت عايشه نايمه بالسرير .. قربت منها .. شافتها بحتقار " ايا الجلبه يا عوشو .. امس قدرتي تفلتين من عقاب السجن لكن الحين ما بتقدرين تفلتين من عـقـابـي انا "
" قربت بعدها من الكبت اللي كان امجابل السرير .. فتحته .. كانت تدور على مـقـص .. لكنها ما لقت غير الـثـيـاب الـمـطـويـه .. تحلطمت " شدعوه ماكو ولا مقص بالدار ؟ "
" سكرت الكبت بعدها .. دخلت الحمام .. قربت من المرايا شافت مقص صـغـيـر بجنب فرشات الاسنان .. ابتسمت بخبث " هذا اكـيـد مقص يوسفو حق شنبه .. بس اعتقد انه يـكـفـي بـالـغـرض "
" مـدت ايدها وامسكته .. طلعت من الحمام بعدها .. قربت من عايشه بـنـظـرات ناويه على الشر .. مسكت شعرها بخبث عشان تقصه .. كانت تقص خـصـلـه وراها الثانيه بلا ضـمـيـر منها .. ام يوسف كانت مستمتعه باللي تسويه بعكس المسكينه عايشه اللي كانت نايمه وما تدري باللي قـاعـد يـصـيـر .. ما تدري ان شعرها اللي كان ليمن كـتـفـهـا صار الحين مثل الـ Boy .. لما خلصت ام يوسف رجـعـت المقص مكانه وطلعت من الدار مستانسه ومـتـفـاخـره باللي سـوتـه "
***************
xxxxxxxx كـيـف اصـبـح عـلـيـك ..
اقـول ..
يـا ورد صـبـاح الـنـور ..
او يـا نـور صـبـاح الـورد ..
^^
" مسج طرشه عبدالله لامينه .. ابتسمت امينه لما قرت المسج .. سالت نفسها " اموت واعرف شفيه عبدالله علي هاليومين ؟ ما كان جـذي من اول ما ملجنا ! على العموم شورانـا ؟ انا هم بطرش له مسج "
طرشت له : صـبـاحـك نـعـمـة الـرحـمـن ..
صـبـاحـك خـيـر للانـسـان ..
يـحـفـظـك ربـي الـمـنـان ..
بـايـات مـن القـران ..
" ابتسم عبدالله من مسجها " اكاهو امينه مو سهله .. تعرف ترد علي بالمسجات "
" استانس عبدالله من سالفة المسجات .. فطرش لـهـا مسج ثـانـي " صـباح الـورد بـكـل الـوانـه .. صـبـاح الـروح بـكـل احـسـاسـه .. صـبـاح الـشـوق بـكـثـر اوقـاتـه .. وصـبـاح الـحـب بـكـل جـنـونـه "
" استغربت امينه " اشفيه هذا ؟ يلعب معاي بالمسجات ؟ " قامت طرشت له تساله " اشفيك ؟ "
رد عليها بمسج : شنو ؟ اشفيني ؟
خلود ( طرشت له ) : شكلك عاشق المسجات اليوم ؟
رد عليها بتهور : سلامتج .. عاشق صاحبة المسجات o__o
" استحت امينه من قرت هالمسج " لا .. هذا اكيد شارب شي ! ابد مو طـبـيـعـي "
طرشت له : عبدالله انت مريض ؟
رد عليها يسال : لا .. بس ليش تسالين ؟
خلود ( طرشت له ) : مـجـرد سـؤال عن الحال .. عـالـعـمـوم انا مـشـغـولـه الحين .. اكلمك بعدين ان شاللـه " << تـبـي تـرقـعـهـا ~__~
رد عليها : ok
سال بعدها نفسه : شلون اقدر احبج يا امينه ؟ على كل اللي قاعد اسويه عشان اتقرب منج احس نفسي ليما الحين ما حـبـيـتـج مثل ما حـبـيـت خلود !
***************
" ببيت بويوسف "
" بـالـصـالـه "
بويوسف .. اشوفك ياي من الشركه اليوم امبجر ؟ شعندك !
بويوسف : ياي عشان اكلمج بموضوع .. نسيت اكلمج فيه امس ..
ام يوسف ( تسال ) : ان شالله يكون خـير ؟
بويوسف : اكيد خير ..
ام يوسف : وشنو هالموضوع ؟
***************
" قامت عايشه من نومها متخرعه .. ماسكه خصلات شعرها المتناثره بين ايدينها .. كانت تنادي بلا وعي منها " يماا .. محمد .. حسن .. خلود .. الـحـقـوا علي .. شعري .. شعري راح يا ناس .. منو اللي سوا فيه جـذي ؟ منو ؟ "
" قامت بعدها من السرير .. قربت من المرايا .. شافت شعرها المقصوص مثل الـ Boy .. ما استحملت بعدها وهدتها بصيحه .. مسكت موبايلها بجنون .. اتصلت لخلود اللي كانت بشغلها .. شافت خلود رقم المتصل وردت " هلا عايشه .. انتي وينج من امس اتصلج ما تردين ؟ "
" ضغطت عايشه عالموبايل بقوه تصيح " خـلـود .. الـحـقـي علي يا خلود "
" تخرعت خلود " شنو ؟ اشـفـيـج ! ليش تصيحين ؟ "
عايشه ( بـانـهـيـار ) : انا لو تميت بالبيت هذا دقيقه وحده صدقـيـنـي بموت ..
خلود ( تسال ) : ليش ؟ اهو شصار بالضبط ؟ هـدي شـويـه وفهميني شسالفه ؟
" قالت عايشه بـقـهـر " شعري .. شـعـري يا خـلـود شعري "
" ما فهمت خلود " اشفيه شعرج ؟ "
عايشه : قمت من النوم اليوم لقيته محشوش كله ليمن اذني مثل الـصـبـيـان !
خلود ( بصدمه ) : شـنـو ! منو اللي قـصـه ؟
عايشه ( بحسره ) : منو غيرها اللي يقدر يسوي هالفعله الشنيعه ؟ منو ؟
خلود : تقصدين تقولين ان ام يوسف هي اللي قـصـتـه !
عايشه : اكـيـد ام يوسف .. ليش اهو اكو غيرها ؟ من كم يوم نعتتني بـالـوصـخـه بسبت زهـيـوي انا ما حطيته بالاكـل .. اول امس كتت الزباله فوق راسي وانا نايمه وامس اتهمتني بالسرقه مع الحيه ام عبدالله اللي طلعت هي اللي حـاطـه الساعه تحت المخده .. اما اليوم شوفي شسوت بشعري ! هالشي ما ينسكت عنه يا خـلـود .. ابد ما ينسكت عنه .. انا ما اقدر اعيش بهالبيت بعد اللي صار .. من يدري يمكن بالمره الرابعه تـذبـحـنـي ! "
انصدمت خلود من كل اللي سمعته : معقوله يطلع من ام يوسف كل هذا باقل من اسبوع ؟ حـسـبـي الله عليها من خـبـيـثـه .. كل اللي سوته بذمتها .. المشكله ان الحيه ام عبدالله امخططه معاها بالسالفه ! لا بارك اللـه فيها ان شاللـه ..
عايشه ( ليما الحين تصيح ) : خـلـود .. ابوس ريـولـج تعالي اخـذيـنـي من هالبيت الكابوس !
خلود : لا يا عايشه .. لو طلعتي من البيت الحين بتحسسينها بالانتصار .. انا ابيج اتمين ولا كانه شي صاير عشان تبطين جبدها .. ابيج قويه جدامها .. لا تياسين ..
عايشه : ما اقدر .. ما اقدر يا خلود ..
خلود : امبله تقدرين ..
عايشه : قلت لج ما اقدر .. بليز حـسـي فـيـنـي !
خلود : عايشه انتي اشفيج ؟ انا ما اخـبـرج ضعيفه جـذي ! بسكوتج هذا صدقيني بالنهايه بتطلقين !
عايشه : اشتبيني اسوي يعني ؟ اذبـح نفسي ؟
خلود : انا ما ابيج تذبحين نفسج .. انا ابيج تـكـونين قويه .. لا تسكتين عن حـقـج لو شنو يصير ..
***************
شلون شكله هذا وليد ؟ اقصد حالته الماديه .. شكله .. عـمـره .. شخصيته ؟
بويوسف : مثل ما قلت لج يا العنود هذا ولد اعز رفـجـانـي .. عمره 26 سنه .. اما اذا على حالته الماديه فلا تحاتين .. نص محلات الديكور بالبلد لهم ..
ام يوسف ( تسال ) : تعتقد ان نوال بتوافق عليه ؟
بويوسف : غصبا عنها بتوافق .. اصـلا ليش ما توافق ؟ شناقصه الولد ؟
ام يوسف : مو عن .. بس مثل ما انت عارف بـنـتـنـا نوال وسواسيه تـخـاف من كل شي حـتـى الزواج !
بويوسف : ما عليج منها .. انا بـكـلـمـهـا ..
***************
" بعد ما خلصت خلود من الشغل رجـعـت البيت .. دخلت دارها .. رمت بنفسها عالسرير مـتـضـايـقـه " يا تـرى هل اقول لمحمد عن اللي صار لعايشه او اسكت ؟ اخـاف اقولـه وتبدا الـمـشـاكـل واخاف اسكت وتـتـعـذب عايشه اكـثـر ! واللـه xxxxxxxxه "
***************
" عالساعه 1 الـظـهـر "
" رد يوسف للبيت .. ركب الدري رايـح لداره .. فتح باب الدار شاف عايشه قاعده امجابله المرايا .. قرب منهـا .. شافها .. بحلق فـيـهـا .. انصدم " عـايـشـه ! انتي شمسويه بـشـعـرج ؟ شنو هذا ؟ "
" حـاولـت عايشه تتمالك نفسها عشان اتبين طبيعيه " سلامتك حـبـيـبـي مجرد تـغـيـر الـ Look " سالت بعدها بابتسامه ذابـلـه " ليش مو عـاجـبـك ؟ "
See u
" قـصـتـي عـيـال الـعـز "
" الـحـلـقــه 48 "
" التكمله "
" حـاولـت عايشه تتمالك نفسها عشان اتبين طبيعيه " سلامتك حـبـيـبـي مجرد تـغـيـر الـ Look " سالت بعدها بابتسامه ذابـلـه " ليش مو عـاجـبـك ؟ "
" توهق يوسف وما حـب يقول لها مو حـلـو .. بس ابتسم للمجامله " هـا ؟ امبله .. اكـيـد حلو "
" حست عايشه انه يـكـذب ويجامل عشان ما يـزعـلـهـا .. قالت بقلبها " اللـه ينتقم منج يا الحـقـيـره يا العنود "
سال يوسف بعدها : انتي اصلا ليش قـصـيـتـيـه Boy ؟
عايشه : بس انت قلت ان هو حـلـو !
يوسف ( يخربط ) : هو حـلـو بس وايد قـصـير .. اقـصـد اقول ان قبل كان احـلـى .. لا هو بكلا الحالتين حلو لـكـنـ ..
" سكت بعدها مرتبك "
شافته عايشه بضيق " اهم شي انه اعجبك ؟ "
" هز راسه بارتباك " ايـه اكـيـد عـجـبـنـي "
***************
" بدار نـوال "
" ابوها احـمـد كان يخبرها بخبر الخطبه .. صـرخـت نوال متخرعه " شـنـو ؟ انا اتـزوج ؟ يـبـه انت اشفيك ينيت ؟ وبعدين منو هذا ؟ شلون شكله ؟ وما بغى يخـطـب الا انـا ؟ "
بويوسف : الحين انا ينيت عشان قلت لـج ان اكـو واحـد خـاطـبـج ؟ اشفيج مـتـخـرعـه ؟ داخـلـه على حـرب ؟
نوال : مو عن داخـلـه على حـرب او سـلام .. يبه انت تعرفني انا مو مالت زواج !
بويوسف ( يسال ) : لـيـش ان شاللـه ؟ مو ابنيه حـالـج مثل حـال كل البنات ؟
نوال ( تـبـرر ) : حـتـى ولو انا مـا افكر بالخطبه الحين .. ما ادري بس احـسـه شي غريب .. هو غـصـب يعني ؟
بويوسف : اي غصب .. اول شي الريال مو ناقصه شي وهو اكبر منج بست سنين مو وايـد وغير هذا شخصيته حـلـوه واخـلاق ومال وكل شي .. واهم شي انتي عمرج 20 سنه الحين .. شـنـو اللي يمنع من انج تشوفيه ؟ مو يمكن قـلـبـج يرتاح له !
نوال ( مو مـقـتـنـعـه ) : سـوري يبه بس هم ما ابـي !
بويوسف ( مـعـصـب ) : مـو على كيفيج .. الريـال بيي اليوم بيتنا مع ابـوه عشان يـشـوفـج بتشوفينه وريلج فـوق راسـج .. فاهمه ؟
" تحلطمت نوال " ان شاللـه ما اعجبه .. قـول امين يبه "
" رد ابوها " اذا ما عـجـبـتـيـه هذيج الساعه يـصـيـر خـيـر "
***************
" بهاللحظه نزلت عايشه تحت بـالـصـالـه .. كانت تتمخطر عالـدري وتلعب بـشـعـرها الـ Boy بـثـقـه .. متظاهره انها طـبـيـعـيـه .. لـكـنـهـا من داخلها كانت متحسره على شعرها .. قالت بـقـلـبـهـا " يـا عـل ايـدج الكسر يا ام يوسف عاللي سويتيه "
" ام يوسف كانت تـشـوف عايشه باسـتـغـراب .. سالت نفسها بـتـعـجـب " هالمنتفه شفيها مستانسه وتتمخطر عالدري ؟ المفروض تنزل تصيح على قـصـة شعرها مو مبتسمه ولا كان شي هامها " قالت بعدها مسويه نفسها خـبـر خـيـر " وع .. شنو هذا ؟ انتي شمسويه بـشـعـرج ؟ عبالج حـلـو ؟ "
" قربت عايشه منها بابتسامه مـصـطـنـعـه " مثل ما تشوفين يا خـالـتـي قصيته .. ليش مو عـاجـبـج ؟ "
ام عبدالله ( بنفسيه ) : تـخـلـخـلت حـلـوجـج ان شالله .. لا مـو عـاجـبـنـي .. من زيـنـه !
عايشه ( تحاول تبط جبدها ) : عاد انا عـاجـبـنـي .. مثل ما انتي شايفه حـبـيـت اغير الـ Look وبعدين الناس اذواق .. مـو جـذي ؟
" انبطت جبد ام يوسف من اسلوب عايشه .. الود ودها ترميها بالارض وتدوس ببطنها لما تبرد حـرتـهـا " الحين معقوله شعرها عاجبها ؟ لو كنت ادري انه بيعجبها جذي جان ما قصيته " شافتها بحتقار .. مشت بعدها عنها "
" حست عايشه بالانتصار .. قالت لنفسها " من يوم ورايح بتشوفين الـويـه الـثـانـي لعايشه يا ام يوسف الخبيثه "
***************
" عالساعه 7 بالليل "
" بـالـمـيـلـس "
" الـوسـواسـيـه نوال كانت قـاعـده مع وليد بـامـر من ابوها .. كانت متملله لان الـشـيـخ وليد امـجـابـلـهـا وما يـسـولـف "
" سالتـه " انت شـسـمـك ؟ "
" رد عـلـيـهـا " وليد .. يـعـنـي ما قالوا لـج ؟ "
نوال : امبله قالوا لي .. بس قلت اسالك احسن عشان اتاكد .. الا ما قلت لي يا وليد انت كم مره تغسل ايدك باليوم ؟
" استغرب وليد هـالـسـؤال " ما اذكر بس ليش تسالين هالسؤال الغريب ؟ "
" بحلقت نوال بـعـيـونـهـا تسال " شنو ما تذكر ؟ ليكون ما تغسلهـا ؟ "
وليد : شنو اللي ما اغسلها ؟
نوال : ايدك ؟
وليد : طبعا اغسلها بس ما اذكر كم مره باليوم ..
نوال ( تسال ) : انزين والاكل ؟
وليد ( مو فاهم ) : شنو الاكـل ؟
نوال : اقصد اكل المطاعم ليكون تاكل منه ؟
وليد : اكـيـد .. اكو احـد ما ياكل من اكل المطاعم ؟ انا اصـلا مدمن مطاعم ..
لاعت جبد نوال : الله يلوع جبدك .. اكيد بطنك الحين مليان دود !
وليد ( باستغراب ) : دود ؟
نوال : اي دود .. انت اشدراك ان اكل المطاعم نظيف ؟ ياما ناس تسمموا بسبته .. ماكو انظف من اكل البيت بس بشرط ان الشخص اللي يطبخ يكون نظيف مو وصـخ مثل عوشو !
وليد ( يسال ) : منو هذي عوشو ؟
نوال : هذي الله يسلمك مرت اخـوي يوسف .. على قولت امي " الـمـنـتـفـه " لما دخلت المطبخ وطبخت ليوسف حصلنا بطبقها زهـيـوي .. الله يلوع جبدها ان شالله .. ليما الحين اتذكر ملامح اخـوي يوسف لما علق جـنـاح الـزهـيـوي بشوكته ..
" سكت وليد ما علق .. سالته نوال " ليش سكتت ؟ "
" رد عليها " كنت اسـمـعـج "
نوال : تعال ما سالتك انت تمسك قـطـاوه ؟ الله يخليك قول لا ..
وليد : وليش اقول لا ؟ انا اصلا غرامي الـقـطـاوه ..
" تخرعت نوال وابتعدت عنه " انت ابد ما فيك شي معقم ؟ بالله عليك ما تخاف تتجرثم وتموت ؟ "
" تعجب وليد " اشدعوه عاد ؟ بموت من قـطـاوه ؟ "
نوال : ياما ناس ماتوا والسبب قـطـاوه ..
وليد ( مو مقتنع ) : باي قاموس هالكلام ؟
نوال : بقاموس نوال الـصـحـي ..
" ضحك وليد " اكـو احـد قال لـج انج غريبة الاطوار ؟ "
" سالته " غريبة الاطوار من شنو ؟ وبعدين ليش ان شالله تضحك ؟
وليد : اضحك عليج لاني اكتشفت للتو انج بنت وسواسيه لابعد الحدود ..
" قامت نوال من الكرسي متنرفزه " هذا ما يسمونه وسواس .. يسمونه حرص على حياتنا .. اكـو فرق كبير بين الثنين "
وليد : براحتج سميه اللي بتسمينه .. المهم عـنـدج اساله ثانيه بتساليني اياها ؟
نوال : نسيت اسالك اهم سؤال !
وليد ( يسال ) : اللي اهو ؟
نوال : انت اتـشـاخـر ؟
" ضحك وليد من هالـسـؤال " لا ما اشـاخـر بس ليش تسالين ؟ لا تخافين ترى الشخير ما يـذبـح "
نوال : على كيفك ما يذبح ؟ ياما ناس ماتوا من الشخير .. اصلا اهو يبط طبلت الاذن !
***************
" الايـام تمشي بـطـيـئـه لما الحدث اللي فـيـهـا يكون حـزيـن .. لـكـنـهـا تمشي بـسـرعـه لما نكون بقمة سـعـادتـنـا .. الاشخاص اللي كانوا يحسون بالحزن كـثـار .. منهم فـيـصـل اللي ما يندرى وينه الحين .. اما الاشخاص اللي كانوا يحسون بالسعاده للاسف يـنـعـدون عالاصابع .. منهم سـاره اللي ما همها غير نفسها .. اما عن امـيـنـه ما يندرى شنو مـوقـعـهـا من الاعراب واليوم بالذات موعد عرسها .. كانت تتكشخ استعدادا للحفله اللي بتكون بتمام الساعه 8 بالليل .. نفس الشي بالنسبه لاهلها اللي كانوا يـتـكـشـخـون متحمسين لها بستثناء مـلاك اللي بتم بالبيت .. اكـثـر شـخـص كان متضايق باليوم هذا هـي " خـلـود "
كانت دايـسـه على قـلـبـهـا على كـثـر ما تـقـدر : سـجـاجـيـن ! ايه نعم سـجـاجـيـن تخترق قلبي بهاليوم وانت يا عبدالله ابد مو مـفـتـكـر ! انتوا جـذي يا الريايل مـو هامكم شـي .. مشاعرنا مجرد لـعـبـه مسليه بين ايدينكم .. يـا حـسـرة قـلـبـي بهاليـوم وانا اشوفك قـاعد مستانس امـجـابـلـهـا بالـكـوشـه !
" تـكـشـخـت خـلـود وطلعت بـاحـلـى طلتها .. كانت ناويه تـروح العرس وتركب الـكـوشـه وتمد ايدها لعبدالله وتسلم عليه جدام الـحـظـور .. يا ترى شبيكون شعور عبدالله لما يشوف زوجـتـه السابقه اللي يـحـبـهـا واقـفـه جـدامـه ؟ والاهم من هذا كـلـه شبيكون شـعـور امينه وهي تشوف خـلـود اتمد ايدها لـريـلـهـا ؟ "
***************
" بـقـاعـة الـدفـنـه اللـي بالـشـراتـون "
" عـرس عبداللـه + امـيـنـه "
" على صـوت الاغـانـي الـعـالـيـه بالقاعه ولملمت الـمـئـات من الحريم حـاولـت عايشه مع خـلـود على كـثـر ما تقدر عشان ما تـخـلـيـهـا تركب الكوشه وتـنـفـذ اللي ببالها .. كانت ماسكتها من ايدينها تـمـنـعـهـا والناس من حـولـهـا " تـكـفـيـن يا خـلـود .. تـكـفـيـن عاد تـعـوذي من ابليس ولا تـسـويـن جـذي "
خلود ( تسال بـقـهـر ) : ليش بالله ؟ انا شبسوي ؟ بسلم عـلـى عبدالله وبنزل مثل ما يسون كل الـمـعـازيـم !
عايشه : لا تقصين علي وتقصين على نـفـسـج يا خـلـود .. مو هـذي هي نيتج .. انتي تبين تـجـرحـيـن عبداللـه وتبطين جـبـد امينه ..
خلود : وانـتـي شايفه ان هالعبداللـه ما جـرحـنـي ؟ انتي عـبـالـج اني مستانسه وانا اشوفه الحين امجابل الحـقـيـره ؟ ما دريتي ان ملاين من السجاجين تـدخل قـلـبـي تـذبـحـه !
عايشه : انتي اللي جـرحـتـي نفسج بنفسج ! مـحـد قال لـج اتين الـعـرس .. انا حـذرتـج اكثر من مره بس انتي الله يـهـداج راسـج يابس وعنيده ..
خلود : احـلـفـي عاد ؟ يعني تبيني اخـاـيـه يستانس وانا اتعذب ؟ لا حـبـيـبـتـي لو شنو ما بخليه يتهنى بحياته حـتـى لو ذبحته بيديني وذبحـتـهـا معاه الحين !
عايشه : يا المينونه .. انتي شناويه تسوين ؟
خلود ( والحـقـد بـقـلـبـهـا ) : ناوبه ابرد حـرتـي من اللي سواه فيني هالجلب ..
عايشه : بس عبدالله ما سـوى فيج شي !
خلود : بعد كل هذا وتقولين ما سوى شي ؟ شـكـلـج نسيني اني كنت احـبـه لسنين وبعدها تـزوجـنـا !
عايشه : لا ما نسيت بس انتي تـطـلـقـتـي منه الحين !
خلود : ما كان له داعـي من اني اتطلق منه .. كله من عمايل امه الحيه .. حـسـبـي الله عليها ان شاللـه .. اللي براسها سوته ..
سحبت بعدها ايدها من عايشه : هـديـنـي يا عايشه .. لو سمحتي هـديـنـي .. خـليـنـي اروح لهم الـكـوشـه خـلـيـنـي !
مسكت عايشه ايدها مـره ثاينه : خـلـود ! ابـوس ريـولـج لا تـفـضـحـيـنـا .. وبعدين انتي ما تشوفين امه الحيه واقفه هناك بالـكـوشـه مع ام يوسف ! شناويه عليه انتي ؟
خلود ( بـاصـرار ) : محد يـهـمـنـي .. لا الحيه ولا الـضـبـعـه .. كل اللي يـهـمـنـي الحين هو عبدالله .. انا اللي ابـوس ريـولـج انج تـخـلـيـنـي .. ابـيـج تحسين بشعور البنت اللي قلبها قاعد يحترق وهي تشوف حـبـيـبـهـا امجابل وحـده غـيـرها ..
سالت بعدها والدمعه على خدها : تـرضـيـن يوسف يسوي فـيـج جـذي يا عايشه ؟ تـرضـيـن ؟
" سكتت عايشه بعدها .. كانت تـشـوف خـلـود بصمت " خـلـود معاها حـق .. مستحيل ارضـى .. ومن يدري يمكن اسـوي نفسها واكـثـر "
" بعدها "
"سحبت خـلـود ايدها من ايـد عايشه .. مشت بعدها للـكـوشـه .. كانت تمشي بخطوات بـطـيـئـه مـلـيـئـه بالالم والحقد من اللي تـشـوفه .. عبدالله كان يسولف مع امينه .. اما عن ام عبدالله كانت تبتسم للرايـح والياي ليمن طاحت عـيـونـهـا على البنت اللي جـدامـهـا .. شافتها بصدمه " خـلـود ! هـالـحـيـوانـه شتسوي اهـنـي ؟ حـسـبـي اللـه عليها .. لا يشوفها عبداللـه "
" قربت خـلـود من عبدالله وامينه بـثـقـه .. كانت متمالكه نفسها عشان ما تنهار جـدام الناس .. كانت تـقـول بقلبها " ما يخالف يا خـلـود .. اسـتـحـمـلـي شويه .. لا تنهارين الحين .. لا رديـتـي البيت انـهـاري "
" ام عبدالله ما كانت تقدر تسوي شي .. كانت قـاعـده على اعـصـابـهـا .. ما كانت تبي عبداللـه يشوف خـلـود ويحن قلبه عـلـيـهـا .. وقفت جـدامـهـا تحاول تـمـنـعـهـا " شتبين يا بـنـت الـفـقـر ؟ ها ؟ ما تقولين لي شتبين ؟ ليش يايه اهني ؟ من الاساس انتي ليش يايه الـعـرس ؟ ما تستحين ؟ "
قالت خـلـود بجديه : وخـري من جـدامـي يا فـجـور يا الـحـقـيـره !
" انصدمت ام عبدالله من هاللهـجـه الـقـويـه .. انبطت جبدها لـكـنـهـا تمالكت نفسها " حـسـبـي اللـه عليج يا الحيوانه .. صـج انـج ما تستحين .. انتي شلون تـكـلـمـيـنـي جـذي ؟ نسيني نفسج ؟ "
خلود ( تـهـدد ) : بتقومين من جـدامـي او ايمع عليج خلق الله واقول لهم عن عمايلج الخبيثه ؟
" عايشه كانت تراقب الموقف بصمت .. ميته من الخـوف .. مـتـسـائـلـه " يا ترى شقاعده تقول هالحيه فجر لـخـلـود ؟ الله يستر ان شاللـه "
" بهاللحظه مشت خلود عن ام عبدالله مطنشتـهـا جـدام خلق الله .. لان من الاساس ماكو فايده من الكلام معاها .. قربت خـلـود من حـبـيـب القلب .. حـس عبدالله ان اكـو احـد واقف جـدامه .. رفع راسه بعدها .. شـافـهـا .. ما اسـتـوعـب .. انـصـدم .. حـس بارتباك مـو طـبـيـعـي .. وحـرقـه بـقـلـبـه .. سال نفسه وهو يشوفها بالم " انتي شتسوين اهني يا خـلـود ؟ شاللي يـايـبـج ؟ "
" حـسـت خـلـود انها قاعده تقرا افكاره .. قالت بقلبها " يايه عشان اشـوفـك .. عشان اجـرحـك يا عبدالله مثل ما جرحتني "
" امينه كانت مـصـدومه هي الثانيه .. كانت تشوف خـلـود بتعجب " هالخلود شناويه عليه ؟ اكيد يايه عشان تبط جـبـدي ؟ "
" بعدها "
مـدت خـلـود ايدها لعبدالله بابتسامه ثـقـه : شلونك يا عبدالـله ؟
See u

" قـصـتـي عـيـال الـعـز "
" الـحـلـقــه 49 "
" التكمله "
" حـسـت خـلـود انها قاعده تقرا افكاره .. قالت بقلبها " يايه عشان اشـوفـك .. عشان اجـرحـك يا عبداللـه "
" امينه كانت مـصـدومه هي الثانيه .. كانت تشوف خـلـود بتعجب " هالخلود شناويه عليه ؟ اكيد يايه عشان تبط جـبـدي ؟ "
" بعدها "
مـدت خـلـود ايدها لعبدالله بابتسامه ثـقـه : شلونك يا عبدالله ؟
ارتبك : هـا ؟
خـربـط بعدها بلا حـاسـيـه : اكيد بخير بـشـوفـتـج !
" انصدمت امينه من هـالـرد .. تـوهـق عبداللـه اللي حـس نـفـسـه انه غلط بـرده .. حـاول بعدها يـرقـعـهـا " بـشـوفـتـج يا امينه "
" انبطت جـبـد خـلـود .. وعـرفـت امينه ان عبداللـه يبي يـعـدلها .. سالته خلود بعدها " ما بتمد ايدك علي عشان تسلم يا عبدالله ؟ "
" كان مـرتبك وبالوقت نفسه مـتـضـايـق .. توه بيمد ايده لخلود عشان يسلم الا بامينه تمنعه " عيب عليج يا خـلـود .. اعتقد عيب "
عصبت خـلـود من امينه : انتي شكو ؟ اعتقد اني مديت ايـدي لعبدالله مـو لـج !
امينه : وهذا هو الـعـيـب .. انـج مديتي ايـدج له اهو مو لـي انا ..
خلود : اعتقد ان هالشي يـخـصـنـي انا مو انتي ..
امينه : شلون ما يـخـصـنـي ؟ وهذا اللي مديتي ايـدج له هو ريـلـي !
" مسكت خـلـود نفسها عشان ما تـرتـكـب جريمه بـامينه .. وبالوقت نفسه عبدالله كان ساكت مـا يـعـرف شيقول ! بهاللحظه قربت عايشه من خـلـود ومسكت ايدها بالغصب " يالله يا خـلـود بـسج عاد .. تـراج لـفـتـنـي انتباه الكل "
" سـحـبـتـهـا بعدها .. نزلتها من الـكـوشـه .. عصبت خـلـود من تصرف عايشه " انـتـي ليش سـويـتـي جـذي ؟ ليش ما خـلـيـتـيـنـي ابـرد حـرتـي ؟ "
عايشه ( تسال ) : اكثر من جـذي يا خـلـود ؟ شكنتي ناويه تسوين ؟ اعتقد انـج سلمتي عليه وبطيتي جـبـد امينه ! بـسـج عـاد !
خلود : بس انا ليما الحين ما بـردت حـرتـي فـيه !
عايشه : لو بتمين من الحين لين ماله نهايه ما راح تـبـردين حـرتـج .. عبدالله تـزوج خـلاص ولو شنو تسوين ما راح يـطـلـق امينه الحين .. ليش ما تبين تـرضين بالواقع ؟ ليش ؟
خلود ( بـعـصـبـيـه ) : لو تـطـلـقـتـنـي انتي من يوسف هـذيـج الساعه سـالـيـنـي ليش ما تـرضـيـن بالواقع ..
" مشت بعدها طـالـعـه من الـقـاعـه بترد البيت .. اما عن عايشه وقفت مكانها تشوف اخـتـهـا بصمت " اللـه يـعـيـنـج يا خـلـود "
***************
" دخـلـت خـلـود البيت وهي ميته من الـبـجـي .. الدموع اللي حـبـسـتـهـا وهي تشوف عبدالله بالكـوشـه هدتها بنهيار الحين .. تـخـرع محمـد على حـالـهـا .. قـرب منها يسال " خـلـود شـفـيـج ؟ "
قالت وهي تـصـيـح مـقـهـوره : لما مديت ايدي لـه كان بيمدها بس هالـجـلـبـه امينه منعته .. حـسـبـي الله عليها ان شالله .. قـول امـيـن ..
ما فهم محمد : خـلـود انتي عن منو تـتـكـلـميـن ؟
خلود : عن هالـحـقـيـره .. بـواقـة الريـال !
محمد : ايـه عاد منو اهي ؟
خلود : امينه بنت الـجـيـران .. ليش اهو اكـو غيرها ؟
" سكت محمد لثانيه .. سال بعدها مـتـنـرفـز " انتي شفيج ؟ ليش اتسبين البنت ؟ شسوت لـج الحين ؟ امينه من احـسـن ما يـكـون .. وانا ما اسمح لج من انـج تـسـبـيـنـهـا "
خلود ( بعصبيه ) : ايـه اكـيـد .. نسيت انها كانت حـبـيـبـت القلب .. اكـيـد ما بترضى عليها .. بس شكلك نسيت ان اليوم هو عـرسـهـا واكاهي الحين امجابله عبدالله بـالـكـوشـه !
انصدم محمد : هـا ؟ اليوم كان عـرس امينه ؟
خلود : شكلك خـبـر خـيـر .. ايـه نعم اليوم هو عـرسـهـا .. يعني ما تشوفني لابسه ومتزينه وتوني راده البيت ؟
" حـس محمد بالخنقه .. تـضـايـق من هالخبر .. شاف خـلـود لثانيه وراح بعدها لداره .. نزلت دموع خلود مـره ثانيه " شكلك تضايقت يا محمد ! عيل شتقول عني انا اللي كنت زوجـة عبدالله بيوم واكاهو الحين صـار لـغـيـري ؟ "
***************
" مجددا بـالـقـاعـه "
" مسكت ام يوسف عايشه من ايدها بعصبيه و ودتها بـزاويـه " اعجبج الحين تصرف اخـتـج الحقير ؟ فـضـحـتـنـا جـدام الخلق .. الكل يسال منو هذي اللي ما تـسـتـحـي ؟ "
عايشه : وانا شكو الحين عشان تـسـحـبـيـنـي من ايدي ؟
ام يوسف : شنو انتي شكو ؟ شكلج نسيتي ان هالخلود تـكـون اخـتـج ؟
عايشه : لا ما نسيت .. بس شكنتي تبيني اقولها يعني ؟
ام يوسف : كنتي تقدرين تـمـنـعـيـنـهـا من هالتصرف الحقير !
عايشه : وليش امـنـعـهـا ؟ مو لو كنتي مكانها وحـاسه بحرقة قلبها يمكن تسوين مثلها واكـثـر ! بس شكلج انتي بحياتج ما عرفتي شي اسمه حـب !
" شافتها ام يوسف بحتقار " ما اقول غير حـسـبـي الله عليج وعلى اخـتـج ان شاللـه " مشت بعدها منبطه جـبـدها .. اما عن عايشه كانت تشوف الحريم بابتسامه مـصـطـنـعـه ولا كان شي صـايـر "
***************
" بعد ما خـلـص الـعـرس والـكـل رد لـبـيـتـه "
" الساعه 3 الـفـيـر "
" بالشراتون "
" قرب عبدالله من امينه يسال " ان شالله ما تضايقتي من تصرف خـلـود بالقاعه ؟ "
" ابتسمت له " ابد .. انا اصلا نسيت شصار "
" ارتاحت نفسيه عبدالله " الحمدلله .. اهم شي انج ما شليتي بخاطرج "
امينه : مثل ما قلت لك انا ما تضايقت ولا شليت بخاطري واذا تبي الصراحه يا عبدالله خـلـود كان معاها حـق باللي سوته .. البنت المسكينه من حـرقت قلبها عليك سوت جذي !
عبدالله ( باستغراب ) : انتي تدافعين عنها يا امينه ؟
امينه : انا مو اني ادافع عنها .. انا مع الحق ..
عبدالله : بـعـتـقـادج ان اللي سوته اليوم يعتبر حـق ؟
امينه : كل اللي اعرفه ان البنت المقهوره اللي اتحس بـشـعـور الغيره تسوي اي شي بس عشان اتبرد حـرتـهـا .. ولاسيما انها كانت مرتك بيوم من الايام .. عشان هالسبب انا ما الومها .. الا بالعكس لما شفتها اليوم وهي امجابلتك بالكوشه حـسـيـت بشعورها .. حـسـيـت ان قلبهـا قاعد يشب نار من اللي تـشـوفـه .. حـسـيـتـهـا ان لو الود ودها تـذبـحـنـي .. تمحيني من الوجـود بس عشان تـرد لها ..
" تضايق عبدالله من داخله من هاللي يسمعه " معقوله حـال خـلـود جـذي الحين ؟ " سال بعدها بابتسامه " اكو احـد قال لـج من قبل انـج انسانه طيبه يا امينه ؟ "
امينه : الكل تقريبا كان يقول لي هالكلمه .. بس ليش تسال ؟
عبدالله : سـلامـتـج .. هو مجرد سؤال .. ما علينا منه الحين وقولي لي ما تبين تـاكـلـيـن شي ؟ ترى صـارت 3 !
امينه ( تسال ) : ليش ؟ انت يوعان الحين ؟
" مسك عبدالله بطنه " اذا تبين الصراحـه ! انا ميت من اليوع .. وخايف من مساعه ان بطني يطلع صوت جـدامـج واتفشل "
" ضحكت امينه " خـلاص عيل .. ما دامك ميت من اليوع جـذي ليش ما تطلب لك ؟ انا عن نفسي مو يـوعـانـه "
عبدالله : عادي طـلـبـي .. لا تخافين ما بقولج باال يا الـمـتـيـنـه ..
" ضحكت امينه مره ثانيه " انت ما اتيوز عن سوالفك ؟ قلت لك مو يـوعـانـه "
عبدالله : بس احـسـهـا مو عدله اكل بنفسي وانتي تـشـوفـيـنـي !
امينه : مو مشكله .. باكل من طلبك شويه عشان ما تقول انك تاكل بنفسك ..
" مسك عبداللـه سماعة التليفون بيطلب " ok‏ عيل بطلب ربـيـان وقـبـاقـب "
" بحلقت امينه بـعـيـونـهـا منصدمه " الحين معقوله بتطلب ربيان وقباقب بليلة عرسنا ؟ "
عبدالله : ايـه .. شـفـيـهـا يعني ؟ مو اكـل ؟
امينه : امبله اكـل بس حـط ابالك ان احـنـا بنقضي ليلتنا بـزفـره ..
ضحك عبدالله بعدها : اتغشمر مـعـاج ترى .. انا مو مينون او غـجـري عشان اطلب ربـيـان وقـبـاقـب بليلة عـرسـي !
***************
" بنفس الوقت بدار يوسف + عايشه "
" شاف يوسف عايشه بابتسامه " طـالـعـه احـلـى من كل مـره اليوم "
" ابتسمت عايشه " اكـيـد مو اليوم كان عـرس اخـتـك امينه "
يوسف ( يسال ) : لا واللـه ! يعني لو ما كان عـرس ما كنتي بتصيرين اليوم بهالحـلـى ؟
عايشه : مـو عن .. بس البنت تتعدل اوفـر شويه بالمناسبات يعني ..
يوسف : مـو شـرط ! انتي ليش ما تتعدلين لي اوفـر مثل الحين ؟
عايشه : بس اللي انا اعرفه ان الريايل ما يحبون الـمـكـيـاج الـوفـر .. اخـبـر اخـوي محمد كان يقولنا البنت حـلاتـهـا طبيعيه ..
يوسف : كـلامج عدل بس هم انا احـب اشوفج مـتـغـيـره ..
عايشه ( بابتسامه ) : من عيوني حـبـيـبـي .. كل يوم بـتـغـيـر لك بـشـكـل .. شتامر عليه بعد ؟
ابتسم يوسف بالمثل : تسلم لي عـيـونـج يا الـقـمـر .. ما ابـي غير سلامتج ..
***************
" كانت ليله حـلـوه .. جـذي حـسـتـهـا امينه " عبدالله خـوش ريال ومن قال اني لازم احـب قبل ما اتـزوج ؟ كل الافـكـار اللي كانت ابالي عن مـعـنـى الـحـب كانت خـاطـئـه .. اوهمت نـفـسـي اني احـب محمد ولد الجيران لكني اكتشفت الحين ان الحب الحـقـيـقـي ينولد بعد الزواج وهذا هو الصح .. انا ما انكر ان في حـب بهالدنيا بين اثنين .. بس بـحـالـتـي انا حـسـيـت اني انجذبت بعبداللـه من اول يوم قال لـي فيه " امينه احـبـج "
***************
" ببيت الجيران "
" انـهـارت خـلـود تماما وتمت تـكسر كل شي تشوفه جـدامـهـا " شـهـرين ! شـهـرين مـروا ولا عبرني بكلمه ! شـهـرين مـروا وهو عايش بالعسل معاها ! خـذتـه مني .. هالامينو الجـلـبـه غـيـرتـه علي .. حـسـبـي الله عليه وعـلـيـهـا "
" مسكتها عايشه من ايدها تـحـاول اتـهـديـهـا " تـكـفـيـن يا خـلـود تـعـوذي من ابليس واستهدي بالله .. كل شي بالدنيا قسمه ونصيب .. وان شاللـه بيج نصيبج ومن يدري يمكن يكون احـسـن منه "
خلود ( تـصـيـح بـحـرقـه ) : انتي شقاعده تقولين ؟؟ انتي تعرفين انا عن منو قاعده اتـكـلـم ؟ عن عبدالله ! اللي يحـبـنـي ويموت فيني .. اللي كان مستعد يسوي لي المستحيل عشان ارد له .. اما الحين .. شـوفـيـه الحين ! ما عاد اشـوف له اتـصـالات او حـتـى مسجات بـمـوبـايـلـي من بعد ما كان يتصل لي باليوم مـره ومرتين واكـثـر ! لما ما كنت اعـبـره بكلمه كان يـزحـف لين باب بيتنا يـتـرجـانـي بس عشان اشـوفـه .. كان ينتظر كلمة " احـبـك يا عبدالله " بالساني .. اما الحين صـرت انتظرها انا بالسانه ! ما هقيته بيتغير علي من بعد ما خـذ هالجلبه .. انا ما ادري شسوت له .. اكـيـد اسـحـرتـه .. والا منو يصدق ان عبدالله اللي كانوا يسمونه عـاشـق خـلـود يتغير الحين ؟ مـنـو ؟
" حست عايشه بالحزن لحال اختها " حـاسـه فيج يا خـلـود .. احلف لج بشنو اني حـاسـه .. بس صدقيني كلامج هذا كله ما بيب نتيجه .. عبدالله خـلاص انسيه .. من كلامج هذا ومن تجاهله لـج اعتقد الحين انه يـحـب مـرته "
" فجـاه "
صرخت خـلـود مو مقتنعه : مـسـتـحـيـل ! انـجـبـي يا عايشه انـجـبـي ولا تقولين مثل هالكلام السخيف .. عبدالله يـحـبـنـي انا وما زال يـحـبـنـي .. مستحيل ينساني ويحب امينه لو شنو ! مستحيل !
عايشه ( تحاول تـقـنـعـهـا ) : شلون يـحـبـج وما زال يحبج وانتي بنفسج تقولين انه تغير عليج ومو مثل قبل ؟
خلود ( تقص على نـفـسـهـا ) : مـو قلت لـج اكـيـد هـالـمـشـعـوذه امينه ساحـرتـه ولو بطل هالسحر اكـيـد بيرد لي انا ..
عايشه : شنو هالكلام اللي تقولينه يا خـلـود ؟ انتي قاعده تقصين على نفسج !
خلود ( بعصبيه ) : انا مو قاعده اقـص على نفسي انا مـتـاكده من كلامي هذا وبثبت لج هالشي بس انتي بالاول عطيني رقم امينه !
عايشه ( باسف ) : اسفه يا خـلـود ما اقدر اعطيج .. ما ابيج تسوين مشاكل بين الاثنين ..
خلود ( تترجـى ) : عفيه يا عايشه .. عطيني رقم امينه .. وانا اوعدج اني ما بـسـوي مشاكل مثل ما انتي مـتـوقـعـه .. ارجـوج ..
" سكتت عايشه شويه .. قالت بعدها " هم اسـفـه وما اقدر " قامت بعدها من الـكـرسـي " على الـعـمـوم انا برد البيت الحين واتمنى انج تشيلين الافـكـار اللي ابالج لانج بالنهايه ما بتستفيدين شي غير الالـم "
" فـجـاه "
مسكت خلود ايد عايشه : لحـظـه يا عايشه لـحـظه ! ابيج بـشـغـلـه !
عايشه ( تسال ) : هلا .. امـري ؟
خلود ( بابتسامه ) : قبل ما تردين البيت ممكن تسوين لي نسكافيه من ايدينج الحـلـوه .. نفسيتي وايد تعبانه وابي انسى كل هذا .. بليز ..
ابتسمت عايشه بالمثل : بس جـذي ؟ من عـيـونـي ..
" راحـت بعدها للمطبخ وهي ما تدري شي عن نوايا خـلـود الخبيثه .. مسكت خـلـود شـنـطـة عايشه وبسرعه طلعت موبايلها وتمت تدور رقم امينه من السته " امينه احـمـد يوسف الـ " " لـقـيـتـه هذا اهو رقـمـج يا الجلبه يا امينه .. وما اكون خـلـود بنت راشـد لـو ما خليت عبدالله يـطـلـقـج "
***************
يـبـه انت الحين شفيك ؟ ليش معصب وامـفـاور ؟
نـوالـو لا تستهبلين ! صـار لـج اكـثـر من شهرين مالجين عـلـيـج على ولـيـد .. وعلى قولتج ما تبين عـرس .. عيل ليش ليمـا الحين ما رحـتـي بيت ريـلـج ؟ شتنطرين ؟ وليد متصل لي يـشـتـكـي .. يقول لي يا عمي انا مـتـزوج عالـورق بس !
توهقت نوال " هـا ؟ لا انا بس اتـغـلى عليه "
" عصب ابوها " شـنـو تتـغـلـيـن ! تتغلين عالريال شـهـريـن ؟ شفيج انتي اسـتـخـفـيـنـي ؟ تـراج فـضـحـتـيـنـا جـدام الناس .. صـاروا يطلعون حـجـي مو ما يمسنا بصله "
نوال ( تتحلطم ) : اوهـو .. يعني شتبيني اسـوي الحين ؟
ابوها ( بجديه ) : ابـيـج تـحـطين ثيابج بـالـشـنـطـه وبسرعه تروحين لبيت ريـلـج الحين .. فاهمه ؟
نوال : بس امي قالت لي اذا ما تبين تروحين بـراحـتـج !
ابوها : امـج هبله او تستهبل مـثـلـج ..
صـرخ بعدها " يالله بسرعه جـدامي جـهـزي اغـراضـج "
" عفست نوال الويه " ان شاللـه .. ان شاللـه يـبـه .. بس لا تـعـصـب "
See u
" قـصـتـي عـيـال الـعـز "
" الـحـلـقــه 50 "
" مـكـالـمـه هـاتـفـيـه "
ممكن اكلم امينه ؟
انا امينه .. منو معاي ؟
المتصل ( يسال ) : امينه شلونج ؟
امينه : الحمدلله .. بخير .. بس منو مـعـاي ؟
المتصل : انا خـلـود يا امينه ..
" سكتت امينه لثانيه ... سالت بعدها " خـلـود بنت الجيران ؟ "
خلود : عـلـيـج نـور ..
امينه ( تسال ) : خـيـر يا خـلـود .. ليش متصله ؟ بغيتي شي ؟
خلود : تـقـريـبـا ..
امينه ( مستفهمه ) : شـتـقـصـديـن ؟
خلود : سلامتج .. انا بس حـابه اشوفج !
امينه : تشوفيني ؟
خلود : اي اشوفج ..
امينه : ليش ؟ اكو شي من بينا عشان اشوفج ؟
خلود : انا ابيج بسالفه واتمنى اني اشوفج ببيتنا ..
" سكتت امينه "
سالتها خلود : اشفيج سكتي ؟ اقولج ابيج بسالفه ..
امينه : وهالسالفه ما يصير تقولينها بالتليفون ؟
خلود : للاسف ما يصير .. ولو يصير جـان قلت لج اياها من قبل ما تملجين على عبدالله !
امينه ( مو فاهمه ) : انتي شتقصدين ؟ ليش تتكلمين بالالغاز ؟
خلود : بالعكس .. انا ما اتـكـلـم بالالغاز .. كل اللي ابيه منج انـج اتين بيتنا عشان اقولج عالسالفه اللي عندي ..
امينه ( تسال ) : لهدرجه يعني السالفه مهمه ؟
خلود : واهم من ما تتصورين بعد !
امينه : طيب .. متى تبيني ايـج ؟
" استانست خلود من هالسؤال " اليوم عالساعه 4 العصر ببيتنا "
امينه : ok‏ بس قـبـلـهـا بقول لعبداللـه ..
" صرخت خلود " لااا .. تـحـمـلـي "
" استغربت امينه " ليش ما تبيني اقوله ؟ شفيج تخرعتي ؟ "
خلود : قولي له اللي بتقولين له الا انج بتيني .. مو لان السالفه تخصه وانا ما ابيه يدري !
" سكتت امينه تفكر .. كانت ابد مو متطمنه .. سالتها خلود " شلون الحين يا امينه ؟ بتيني بدون ما تقولين لعبدالله او شنو ؟ "
امينه ( بتردد ) : ok‏ يا خلود .. ما دامـهـا السالفه جـذي مهمه بيج بدون ما اقوله !
" استانست خـلـود من داخلها .. كانت تفكر مثل تفكير ابليس بس عشان تبعد عبدالله عن امينه حـتـى لو كانت النتيجه فـضـيـحـه كبيره "
***************
" ببيت بويوسف "
" بدار نـاصـر "
" تحلطم وهو يشوف رقم المتصل " لـحـول .. هالهند ما تـيـأس ! صـار لها اكـثـر من شـهـرين وهي مسندرتني باتصالتها ! شـكـلـي بغير رقـمـي عشان افــتـك مـنـهـا "
" تمت هند تتصل له مـر ومـرتـيـن لين ماله نـهـايـه ليمن عصب من قلب ورد عـلـيـهـا " انـتـي شـنـو ؟ ما تستحين ؟ قلت لـج ما ابي اشوف رقمج بموبايلي ! خـلاص عاد يا بنت الناس خـلـيـنـي بحالي ! هذا لـو كنتي بالفعل بنت نـاس .. حـدج بنت شـوارع مـايـعـه ما عندج شـرف ! يـعـنـي الا مـصـره تخربيني ؟ تـرى اللي ياني منج ابد ما كان هين .. وبعدين استحي على ويهج انا عمري 13 سـنـه وانتي 22 عيب عـلـيـج ترى .. انا ما ادري شلون كلمتج .. والله متفشل من نـفـسـي "
" بعدها "
سالته هند ببرود : خـلـصـت كلامك او ليما الحين ؟
ناصر : والله ما تستحين ! انا اكلمج بجديه وانتي تـكلمين ببرود الثلج ؟
هند : انا بس ابيك تـسـمـعـنـي لو شويه !
ناصر : اعتقد اني سمعتج وايد قبل .. وشنو كانت النتيجه ؟ انج لعبتي علي وبقتيني ورميتيني بالـشـارع !
هند ( تعتذر له ) : انا اسفه .. صـدقـنـي غصبا عني سويت جـذي .. كنت مـحـتـاجـه للفـلـوس ..
ناصر ( يتمسخر ) : قيمه الساعه اللي بقتيها من ايدي 8500 ريال بس شبتسوي لـج هالفلوس ؟
هند : بالنسبه لي هالمبلغ بقيمه الـمـلايـن ..
ناصر ( باستغراب ) : شدعوه عاد ؟ لهدرجـه انتي بنت فـقـر ؟
هند : تقدر تقـول ايـه ..
ناصر ( يسال بنفسيه ) : على العموم خلصيني شتبين مني الحين ؟
هند : انا مـحـتـاجـه لفلوس على الاقل ادبر فيها نـفـسـي !
ضحك ناصر متمسخر : لا والله ؟ احـلـفـي عـاد ! ليش بالله وين شقتج اللي تجتمعين فيها انتي ويه وصـاخـتـج ؟
هند : ما ادري شاقولك يا نـاصـر .. الشرطه طـاحـوا علينا وخـذو كل من بالشقه للسجن ..
ناصر ( يتمسخر باسف ) : خـسـاره ما خـذوج مـعـاهـم !
هند ( تسال ) : تتمسخر حـظـرتـك ؟
ناصر : ايـه .. ليش عندج مانع ؟ الا ما قلتي لي ليش ما خـذوج معاهم ؟
هند : لان بالوقت هذا انا ما كنت بالشقه بس لما رديت لـهـا اكـتـشـفـت ان الشرطه اقتحموا الشقه ..
ناصر : اقولج شي يا هند ؟
هند : هلا .. امـر ؟
ناصر : اذا ما سكرتي مني الحين واذا اتصلتي لي مـره ثانيه احـلـف لـج بشنو اني بعطي رقمج للمركز عشان هم يتصرفون معاج وبـالـمـره بقول لهم انج احـدى هاربات شقـة الوصـاخـه !
" سكر بعدها الخط متحلطم " ما ادري شلون اتخلص من هالـبـلاوى .. مستحيل اسوي اللي كنت اسويه من قـبـل بعد ما ذقت الويل من ابـوي "
***************
" بـمـطـار الـدوحـه الـدولـي "
" نواف كان يـركـض ورا سلطان " لـحـظـه يا سـلـطـون .. لـحـظـه "
" التفت له سلطان بنفسيه " خـيـر ان شاللـه ؟ اشـتـبـي مـنـي ؟ انت ما تستحي على ويهك بعد اللي سويته بالامتحان هم لاحـقـنـي ليما الـمـطـار ؟ "
نواف : بس ولا كـانك راسب بالفلسفه .. اكاهو الحين بتسافر لندن للـدراسـه ! عـنـاد فـيـنـي !
سلطان : سلامتك يـبـا انا مسافر لـغـه مـو دراسه جـامعـيـه .. رسبت بالفلسفه بسببك انت ! حـسـبـي الله عليك ان شالله .. دمـرت مستقبلي !
نواف : لا دمـرتـه ولا شـي .. اكاهو الحين تقدر تعيد المـاده عشان تـنـجـح ..
انصدم سلطان هـالـبـرود : يا سلام عليك يا شـيـخ .. بكل هالبساطه تقول لـي اعيد الـمـاده ؟
نواف ( يتحلطم ) : اوهـو عاد يا سلطان انت ليش امكبر السالفه جـذي ؟
سلطان ( يسال باستغراب ) : انت شقلت ؟
نواف : سالتك ليش امكبر السالفه جـذي ؟
سلطان : لا .. لا .. مو هذا ! انا اقصد اسـمـي !
نواف : شفيه اسمك ؟
سلطان : سلامتك .. انا بس مستغرب شلون ناديتني سلطان .. هذي اول مره تناديني فيها جـذي ! بالعاده سلطون وسلطون !
" بعدها "
" سكت نواف مستغرب من نفسه " اي والله .. هذي اول مـره .. هل هذا معناته ان هالسطان ماله قيمه عندي الحين ؟ "
" نـواف كان يـقـص على نفسه لما كان يقول انه يحب سـلـطـان .. حـبـه لسلطان كان مجرد وهم .. للاسف ما ادرك هالـشـي الا مـتـاخـر .. سلم نواف على سلطان بالمطار وقـال لـه " الله يـوفـقـك ان شاللـه .. واتمنى انك تـسـامـحـنـي عاللي كـان "
***************
" بتمام الساعه الـ 4 .. كانت امينه ببيت الجيران بالوقت المحدد .. كانت حـاسـه بارتباك وما تدري شنو سببه .. سالتها خـلـود بابتسامه " شـفـيـج يا امينه ؟ ليش احـسـج مو على بـعـضـج ؟ اكـو شي مـضـايـقـج ؟ "
امينه ( بارتباك ) : ها ؟ لا سلامتج ماكو شي بس مستعيله شويه !
خلود : شدعوه عاد مستعيله ؟ توج يايه ما صـار لـج خـمـس دقايق !
امينه : تقدرين تقولين مـتـضـايـقـه ليش اني ما قلت لعبداللـه ..
خلود ( تسال ) : متضايقه ليش انـج ما قلتي له انج ببيتنا الحين ؟
" هزت امينه راسها " ايه "
خلود : ما يخالف .. انـتـي مو ببيت احـد غريب عشان تـحـاتـيـن ليش انج ما قـلـتـي لـه ..
امينه : حـتـى ولو .. كان المفروض علي من اني اقول لـه ..
" قامت خـلـود بعدها من الكرسي " على العموم حـصـل خـيـر ان شاللـه .. دقايق بس بروح ايب لج شي تشربينه وارد لـج "
امينه : تسلمين يا خـلـود .. ما ابي اشرب شي .. كل اللي ابيه الحين من انج تقولين لي شسالفه اللي عـنـدج ؟ عشان ارد البيت بسرعه ..
ابتسمت خـلـود بخبث : مو قبل ما تشربين شي .. عيب علينا ايون لنا ضـيـوف ليمن بيتنا وما نـشـربـهـم شي .. هالشي مو من طـبـعـنـا .. عالاقل لو مـاي ..
تنهدت امينه بعدها " ok‏ عيل يبي لي مـاي .. بس تـكـفـيـن بسرعه "
" ما صدقت خـلـود عالله " تامرين امـر يا امـيـنـه "
***************
" ببيت بووليد "
" بدار وليد + نـوالـو "
" سال وليد نوال متعجب " انتي شـفـيـج ؟ ليش شارده ومندعسه بالكبت ؟ تعالي يا نـوال .. لا تـخـافـيـن مني .. والله الـعـظـيـم ما باكـلـج "
طـلـت نوال من الكبت مثل الديايه تسال : يعني اكـيـد ما بتسوي فيني شي ؟
وليد ( يـأكـد ) : قلت لج ما بـاكـلـج وهم ما بسوي فيج شي .. بس انتي قربني مني بليز .. لا تحسسيني اني جـرثـومـه ..
نوال ( بـتـردد ) : ok لـحـظـه ..
" بعدها "
" طلعت نوال من الـكـبـت وقربت يمه يسال " شـنـو ؟ شتبي ؟ "
" عجب وليد " شنو شابي ؟ ابـيـج اتمين معاي شويه "
نوال ( تسال ) : ليش ؟
وليد : عشان نسولف ..
نوال : ليش نسولف ؟
وليد ( ماسكه اعصابه ) : عشان نتعرف على بعض اكـثـر واكـثـر .. شكلج نسيني ان احـنـا ملجنا من زمان وانتي الحين مـرتـي ؟
نوال ( بتحلطم ) : لا ما نسيت بس تناسيت .. المهم انت شتبي الحين ؟
" حـس وليد نفسه بيتينن " قلت لـج من شويه ابـيـج اتمين معاي عشان نسولف .. انتي شـفـيـج امـفـهـيـه ؟ "
عصبت عليه : الحين انا امفهيه يا ولـيـد ؟
وليد : شاسوي فـيـج ؟ انتي بسرعه تنسين الاشيا .. ما ادري تـتـنـاسين !
نوال : لا ما نسيت بس مالي خـلـق سوالف الحين .. انا دايخه ابي انام .. فلو سمحت سكر الليت وخـلـنـي انـام ..
وليد ( يسال ) : ليكون ما بتخليني انام مـعـاج بعد ؟
" حـطـت نوال راسـهـا عالمخده بتنام " تسبح عدل ودوم خلك نظيف واترس ثيابك عـطـر بس بشرط انه ما يـعـور الراس .. ولو تـاكـدت انك نظيف هـذيـج الساعه يصير خـيـر "
" حـس وليد ان بـخـاطـره يسطرها " انا ليش بلشت نفسي بـهـالـوسـواسـيـه ؟ مالت عـلـى حـظـي الـردي "
***************
" كانت ماسكه كوب الماي بيدها .. كانت تحس ان الدنيا تدور من حـولـيـهـا .. ضباب شديد خـيـم على عـيـونـهـا .. كانت تشوف خـلـود بثلاث اشكال .. ما كانت تدري شاللي قاعد يصير فيها .. كل اللي سوته انها شربت رفجه من كوب الـمـاي اللي عطته اياها خـلـود .. وبعد اقل من 5 ثواني حـسـت بدوار شديد ! طـاح الكوب الـزجـاجـي من ايدها وانـكسر .. وطـاحـت هي بعدها بالكرسي متخدره .. خـلـود كانت تشوفها بانتصار .. بابتسامه مليئه بالشر .. قربت بعدها منها .. سحبتها بريولهـا ليما الدار .. فتحت باب الدار .. دخـلـتـهـا .. التفتت يسار .. شافت الشخص اللي كان نايم بالسرير .. كان بسابع نومه .. شافته خـلـود بالم " سامحني يا محمد عاللي سويته واللي بسويه الحين .. خـدرتـك قبل ما اخـدرهـا .. ابي ابرد حـرتـي والنار اللي تشب بصدري .. انا ادري انك مالك ذنب باللي صار بس ما كان عندي غير هـالاخـيـار .. انا مو شريره ولا شيطانه .. انا ضـحـيـة حـب وخـيـانه من اقرب الناس لي .. ارجـوك يا محمد سامحني عاللي بسويه فيك "
" سحبت بعدها امينه ونومتها عالسرير بجنب محمد .. ما كان عندها غير ساعه بس قبل ما يقومون من التخدير .. سوت عملتها الخبيثه واللي كان ابالها .. مسكت الكاميرا بعدها وصورت صوره ورا الثانيه والحقد كان تـارس قلبها " اقل من نـص ساعه بس وبتوصل هالصور لعبداللـه .. يـا انـا يا انتي يا الـجـلـبـه يا امينه بقلبه "
" طلعت بعدها من الدار ومن البيت مخليه محمد وامينه نايمين خـبـر خـيـر وهي رايحه تـحـمـظ الصور بالاسـتـوديـو "
See u

" قـصـتـي عـيـال الـعـز "
" الـحـلـقــه 51 "
انتي شتبين متصلتلي ؟ اعتقد اني قايله لج من زمان ما ابي اكـلـمـج !
علينا يا سارو ؟ علينا هالحركات ؟
ساره ( تسال ) : شنو علينا ؟ وشتقصدين بالحركات ؟ لطيفه انتي شتبين مـنـي بالضبط ؟
لطيفه : انا بس ابي ارجع صداقتنا مثل قبل .. اما اذا عالحركات اقصد ان كلنا علينا حـركـات خـبـيـثـه مو بس انا .. مثلا انا غيرت اسامي الرسمات بالمسابقه .. بس من يدري ؟ يمكن انتي سويتي شي اخـبـث !
ساره ( مو فاهمه ) : انتي شتقصدين تقولين الحين ؟ تـرانـي مو فاهمتج !
لطيفه : سلامتج .. انا بس اسـتـنـتـج الاحـداث .. ماكو احـد ما يسوي شي خـبـيـث بالدنيا حـتـى لو كان بسيط !
ساره ( بنفسيه ) : اقـول لطيفه يالله بـاي .. انا مـو فـاضـيـه لـج الحين ..
" توها ساره بتسكر الخط الا بلطيفه تسال " لحـظـه شويه .. كنت بسالج عن فيصل اخـوج شلونه ؟ "
" استغربت ساره هالسؤال " وانتي شكو تسالين عن فيصل اخـوي ؟ "
لطيفه : سلامتج .. تذكرته لما كنت ايي بيتكم قبل وحـبـيـت اسال عنه ..
ساره ( تسال ) : ليكون حـاطه عيونج عليه ؟
لطيفه : من زمان .. يعني تسوين نفسج ما تدرين !
ساره ( بسخريه ) : عاد منو قال ان فيصل ممكن يلتفت لـوحـده مثلج ؟
لطيفه ( بثقه ) : بالعكس لما كان يشوفني ببيتكم كان دوم يبتسم لي ..
ساره : مو معناته اذا ابتسم لـج يعني يـحـبـج .. فيصل اخـوي هذا طبعه .. يـحـب يبتسم للكل ..
لطيفه : ما علينا الحين وقـولـي لـي هو شلونه ؟
ساره : احـبـطـج واقول لج انه مو بالبلد !
" تـغـيـرت مـلامـح ويه لطيفه " تقصدين انه مـسـافـر ؟ "
ساره : ايـه ..
" حست لطيفه بالاحـبـاط " افـا .. عاد متى بيرد ؟ هو وين مسافر ؟ وليش مسافر من الاساس ؟ "
ساره : مـتـى بيرد ما ادري .. وين مسافر هم ما ادري .. بس ليش مسافر عاد هذا مـو شـغـلـج !
***************
" بدار ملاك "
" سمعت احـد يطق عليها باب الدار .. سالته " منو ؟ "
" ما رد الطارق ودخـل الدار .. سمعت ملاك خـطـوات تتجه صوبهـا .. استفهمت " مـنـو يـكـون ؟ " قالت بعدها " اعتقد اني سالت منو ؟ ما قلت ادخـل "
رد الطارق : انا عايشه ..
عصبت ملاك من سمعت هالاسم : ومنو سمح لـج انج تدخلين بالدار قبل ما تقولين لي اسمج ؟ اعتقد اني سالت منو الطارق ! وانتي حـظـرتـج دخـلـتـي بدون ما تقولين لي منو انـتـي !
عايشه : لاني ادري لو قلت لج منو انا ما كنتي بتسمحين لي بـالـدخـول ..
ملاك ( تتمسخر ) : ما شالله عليج .. اكاهو تدرين انـج منبوذه من الكل !
عايشه : سـلامـتـج مو من الكل .. كفايه ان يوسف يحبني ويحترمني وحتى امينه تحبني ..
" سالت ملاك بنفسيه " المهم خلصيني الحين ! اشتبين يايه داري ؟ "
عايشه ( بابتسامه ) : ابيج تـكونين رفـيـجـتـي ..
***************
" ببيت الجيران "
" بهاللحظه فتح محمد عيونه بشويش .. حـط ايده على راسه يـعـوره " اه يا راسي .. ما اخـبـر اني كنت نايم بالدار "
" التفت بعدها يسار .. انصدم لما شاف ان اكـو بنت نايمه يمه .. نقز من السرير متخرع " بـسم الله الرحـمـن الـرحـيـم .. منو هذي ؟ "
" قرب بعدها منهـا .. شاف ويههـا .. تمعن فيهـا .. حـط ايده على حـلـجـه مو مستوعب " امينه بنت الجيران " سال نفسه مو فاهم " شاللي ياب امينه بداري وبسريري ؟ اصلا من الاساس منو اللي يايبني انا بالدار ؟ "
***************
" مجددا بدار ملاك "
" ضحكت ملاك تتمسخر " مدام عايشه .. انتي استهبلتي او تستهبلين ؟ "
عايشه ( تسال ) : ليش ؟ شقلت لج انا الحين عشان تـضـحـكـيـن ؟
ملاك : اقول عايشه .. لا تستهبلين .. تدرين ان انا وانتي ابد مو صـلاح خـاصـه بعد اللي صار .. فماله داعي تمثلين دور الرفيجه الطيبه مـعـاي !
عايشه : بس انا اكلمج من صـجـي .. ابيج تنسين كل اللي صـار عشان نبتدي من يديد ..
ملاك ( بنفسيه ) : اسفه ما اقدر .. والشي اللي صار لو شنو تسوين ما بتقدرين تنسيني اياه .. لانه ابد ما كان هين .. حـتـى لو قلتي لي ان مـالـج ذنب .. بقولج ذنبج ان حسن الحقير هو اخـوج .. ولو سمحتي طلعي من داري الحين بدون مطرود ..
" تنهدت عايشه " اللي تشوفينه يا ملاك بس اتـمـنـى بيوم انـج تفكرين بكلامي لاني بالفعل مالي ذنـب باللي سواه حـسـن او غير حـسـن "
***************
" تحركت امينه يمين ويسار وهي نايمه بالسرير .. ارتبك محمد وتوهق " يا ويلي .. يا ويلي .. شكلها بتقوم الحين "
" تحرك بعدها واندعس بالكبت " شاسوي بعد ؟ ما باليد حـيـلـه .. اندعس مكان ما اندعس اهم شي انها لما تقوم ما تشوفني "
" بعدها "
" فتحت امينه عيونها عالسقف " مكان غريب " هذا اللي قالته مستغربه من المكان .. التفتت يمين ويسار .. كانت دايخه .. لكن اقل من ثانيتين استوعبت المكان .. تخرعت " انا ابوين ؟ " قامت بعدها من السرير انتبهت على نفسها انها لابسه قميص نوم .. بحلقت بعيونها منصدمه " شسالفه ؟ شنو هذا اللي انا لابسته ؟ احـد يفهمني شسالفه ؟ "
" رد محمد بقلبه وهو منخش بالكبت " السالفه ؟ تبين تعرفين شسالفه ! انا بنفسي يا امينه ما اعرف شسالفه "
" امينه كانت واقفه ابوسط الدار مثل المينونه .. ما تعرف شتسوي او شلون تتصرف .. قربت من الباب .. فتحته .. شافت الصاله " هذي صالة بيت الجيران .. الصاله اللي كنت قاعده فيها مع خـلـود "
" حاولت تتذكر بعدها " اذكر ان خـلـود كانت تبيني بسالفه تخص عبدالله .. كنت قاعده معاها هناك بالصاله .. اذكـر انها اصرت الا اتيب لي شي اشربه .. يابت لي كوب ماي .. شربته وما اذكر بعدها شصار ! "
" فجاه "
" رن موبايل امينه .. كان عبدالله .. حـسـت بارتباك مو طـبـيـعـي وهي تشوف اسمه " حـبـيـبـي " بـمـوبايـلـهـا .. ردت عليه بعدها " هلا عبداللـه "
عبدالله ( يسال ) : اهلين حـبـيـبـتـي انتي وينج ؟
امينه ( بارتباك ) : هـاا ؟ .. انا ابيتنا .. ليش اكـو شي ؟
عبدالله : سلامتج فديتج بس حـبـيـت اتطمن عليج ..
" حست امينه بالذنب ليش انها كذبت عليه " الله يسلمك يا الـغـالـي .. دقايق ان شالله واكـون بالبيت "
***************
" بستوديو الخليج "
" شافت خـلـود ساعتهـا تسال " يعني عالساعه 6 الـمـغـرب بـتـكون الـصـور جـاهـزه ؟ "
" هـز الهندي راسه " ان شاللـه مـدام "
" استانست خـلـود بدون ما اتحس بخطورة اللي سوته " انتظري علي شويه بس يا امينو .. ان ما خـلـيـت سجلج بالدنيا اسود ما اكون خـلـود "
***************
بـتـتـزوجـيـن ؟
اي والله يا نواف واحد من الـ ... خـاطـبـنـي ..
نواف ( يسال ) : وانتي وافـقـتـي عليه ؟
نـوف : اقول لك بـتـزوج يعني اكـيـد وافقت ..
" سكت نواف شويه .. قال بعدها " الله يـوفـقـج "
" حـسـت نوف ان نواف تضايق .. سالته " تـضـايـقـت من هالخبر ؟ "
نواف : متضايق شويه .. ليش اني ما بقدر اكلمج مره ثانيه لو تـزوجـتـي !
نـوف : اكيد .. لاني بكون على ذمة ريال ومو مثل قبل .. بس تاكد اني ما بنساك .. لانك كنت فتره زمنيه حـلـوه بـحـيـاتـي ..
نواف : انا هم ما بنساج .. لانج كنتي السبب بـنـقـطـة تحول يديده بـحـيـاتـي ..
^^
" هاللقاء كان يجمع نواف ونوف بـاحـدى الكوفيات اللي بالبلد .. وكان الموعد الاخـيـر من بينهم من بعد ما قالت له نوف انها بـتـكـون على ذمة ريال .. تقبل نواف الخبر واستانس لحال نوف ولو انه تضايق شويه ليش انه ما بيقدر يكلمهـا مره ثانيه .. حــس نفسه وحـيـد من يديد " حسن مات .. سلطان سافر .. نوف بيملجون عليهـا قريب .. اما انا للاسف تميت لـحـالـي "
***************
ملل
والله الملل ما يه بيتنا الا لما انتي دخـلـتـي فيه !
تسلمين يا خـالـتـي ما قصرتي على هالكلام الـحـلـو ..
عصبت ام يوسف : تـخـلـخـلـت احـلـوجـج ان شالله ! انا كم مره قايلتلج لا تقولين خـالـتـي ؟ اهي سالفة عـنـاد او شنو ؟
عايشه : لا سالفة عـنـاد ولا شي .. بـخـتـصـار انا ما اعرف شناديج فيه ! يعني ابد مو حـلـوه انـاديـج يا العنود !
ام يوسف : اعتقد اني قـايـلـه لـج من قبل لا تـنـاديـنـي بشي .. بس شكلج تـنـاحـسـيـنـي ..
" سكتت عايشه شويه .. سالت بعدها متعمده " اقول يا بدون اسم شرايج بشعري الحين ؟ طول عن قبل مو جـذي ؟ "
" انبطت جـبـد ام يوسف بس تمالكت نفسها على كثر ما تقدر " بكلا الحالتين شعرج يلوع الجبد يا المنتفه "
" ابتسمت عايشه بتصنع " كـلـج ذوق يا بدون اسم بس تصدقين عاد ! هالمره لما انام اقفل باب الدار علي .. بس ما سالتيي ليش ؟ انا بقولج ليش ! عشان الزباله ما تطير وتسكب الوصاخه فوق راسي وعشان المقص ما يوصل لشعري "
" قالت بعدها مستقويه " لكن مشكله لو الحيات اللي بالبيت عندهم نسخه ثانيه لمفتاح الدار "
" ام يوسف كانت تشب نار من داخلها بس تمالكت نفسها عشان ما اتبين نفسها مهزومه .. الود ودها تـذبـح عايشه بيدها .. شافتها بحتقار .. مشت بعدها رايحه للدار " حـسـبـي الله عليج يا بنت الـجـلاب والله وطلعتي ذكـيـه مو غـبـيـه بس مو علي انا الـعـنـود "
***************
" عالساعه 7 بالليل .. بعد ما رجـعـت امينه البيت .. حـاولـت تنسى اللي صار اليوم مع انها ما كانت فاهمه منه شي .. وقلبها يقولها ان اكـو شي اسود بيصير هالليله .. شنو اهو ؟ ما كانت تدري ! امينه كانت تسولف مع عبدالله بالدار بندمـاج "
عبدالله ( بابتسامه ) : اقولج شي يا امينه ؟
ابتسمت له بالمثل : امـر ؟
عبدالله ( من قلبه ) : ما كنت اتصور بيوم اني ممكن احـبـج كل هالحب اللي احـسـه الحين .. كنت متخوف من اني اظـلـمـج معاي وما احـبـج بس الحمدلله صـار العكس .. ما تـتـصـوريـن شكثر تعلقت فيج بخلال هالشهرين اللي مروا .. بختصار انا احـبـج الحين .. ولو شـنـو يصير ما راح يفرقنا غير الموت بعد عمر طويل ان شاللـه ..
" استانست امينه من كلامه " انا هم يا عبدالله نفسك .. احـبـك .. كل الكلام اللي قلته انت الحين كنت بقوله لك .. بس شاسوي فيك ؟ سبقتني ! "
عبدالله : ما يخالف حـبـيـبـتـي .. انا وانتي واحـد ..
امينه ( تسال ) : يعني لو شنو صار ما بتخليني ؟
عبدالله : مثل ما قلت لـج لو شنو يصير ما بخليج .. اصـلا حـمـار اللي بيخليج !
" سكتت امينه شويه .. سالت بعدها بتردد " وخـلـود ؟ "
" تـضـايـق عبداللـه من سمع هالاسـم لكنه سـال " اشـفـيهـا خـلـود ؟ "
امينه : سلامتك .. بس كنت بعرف ما عادت تهمك ؟ اقصد مالهـا مكان بقلبك الحين ؟
" تنهد عبدالله بضيق .. قال بعدها " بكذب عليج لو قلت لـج انيـ .. "
" سكت شويه .. كمل بعدها " لو قلت لج اني ما احـبـهـا الحين .. خـلـود يا امينه كانت اول حـب بحياتي .. مثل ما انا ما اقدر اخليج الحين .. ما اقدر انسى خـلـود لو شنو يصير "
امينه ( تسال ) : افهم من كلامك الحين ان قلبك يحب ثنتين ؟
عبدالله : تقدرين تقولين !
" حست امينه بالغيره " طيب منو تحب اكـثـر ؟ انا او خـلـود ؟ "
عبدالله ( يسال ) : ليش قاعده تسالين مثل هـالـسـؤال ؟
امينه : انت جـاوبـنـي بالاول ! انا او خـلـود ؟
" حـس عبدالله نفسه مـتـخـربـط " ما ادري يا امـيـنـه .. فلو سـمـحـتـي لا تساليني مثل هـالاسـئـلـه مره ثـانـيـه "
" فجاه "
" احد طق عليهم باب الدار .. فتحت امينه الباب .. كانت الخدامه امجابلتها .. ماسكه بيدها ظـرف مكتوب عليه " يصل الى عبدالـله " استفهمت امينه " من منو يكـون ؟ " مدت ايدها ومسكت الظرف .. سكرت باب الدار بعدها .. قربت من عبدالله " هالـظـرف مكتوب باسمك يا عبداللـه "
" مد عبدالله ايده لامينه ومسك الظرف .. شاف اسمه عليه .. سال بعدها " منو اللي يابه ؟ "
امينه : الخدامه عـطـتـنـي اياه بس ما ادري من مـنـو !
" فـتـح الـظـرف بعدها بـيـعـرف محتواه " باين عليها مـجـمـوعـه من الـصـور "
امينه ( تسال ) : صـور منو ؟
عبدالله : علمي علمج حـبـيـبـتـي .. الحين بشوفهم !
See u
" قـصـتـي عـيـال الـعـز "
" الـحـلـقــه 52 "
" ببيت الجيران "
" دخـل محمد على خـلـود بالدار مـعـصـب " خـلـود .. قولي لي شصار ؟ انتي اكيد تعرفين شصار ؟ اصلا محد كان بالبيت غيري وغيرج وغـيـر ... "
" سكت شويه .. كمل بعدها " وغـيـر امـيـنـه ! بس السؤال الحين شياب امينه لداري ؟ اصـلا انا ما اذكر اني كنت نايم بالدار من بعد ما تذكرت اني كنت قاعد اسولف مـعـاج بالصاله وبيدي كـاس عصير .. بعدها شـصـار ؟ فهميني بعدها شـصـار يا خـلـود ؟ "
" شافته خـلـود بصمت .. تخرع محمد من هالصمت " خـلـود شفيج ؟ ليش ساكته ؟ لا تحسسيني ان ورا صمتج هذا ذنب كبير "
" نزلت خـلـود راسها بحزن " كل اللي اقدر اقوله لك الحين .. انا اسفه يا محمد "
" ما فـهـم " اسفه على شنو ؟ ما تقولين لي انتي شمسويه ؟ "
" دمعت عيونـهـا " واللـه اسفه .. بس هالشي اللي سويته غصبا عني .. من حـرقـة قلبي على حـبـيـبـي "
" بعدها "
" قرب محمد منها .. مسك ايدها بعصبيه يسال " اسفه على شنو ؟ وشنو هالشي اللي سويتيه غصبا عنج ؟ ما تتحجين ! ما تقولين انتي شـمـهـبـبـه ؟ "
***************
" وقف عبدالله بوسط الدار مـصـدوم .. وعيونه الثنتين كانت متجمده على هالصور الـخـلـيـعـه " مستحيل .. ما ابي اصدق هالبشاعه اللي قاعد اشوفهـا .. مـرتي حـبـيـبـتـي اشرف من الشرف .. وهـالـمـحـمـد هذا انا اعرفه .. ريال كفو .. محترم بكل مـعـنـى الكلمه .. بس شنو هذا اللي اشوفه بالصور الحين ؟ قلبي مو راضـي يصدق بس عـيـونـي مجبوره من انها تصدق ! ما اقدر اقول ان هالـصـور مركبه لانهـا بالفعل مو مـركـبـه "
" امينه كانت امجابلته .. تشوف ملامح ويها المتغيره مو فاهمه شسالفه ؟ قربت منه تسال " شنو يا عبدالله ؟ صـور منو هذي اللي بيدك ؟ "
" رفع عبدالله راسه .. شاف امينه بنظرة احـتـقـار .. اسـتـغـربـت هي من هالنظرات اللي ابد ما عـجـبـتـهـا وبالوقت نفسه تخرعت .. سالته بارتباك " عبدالله شفيك ؟ ليش تـطـالـعـنـي جـذي ؟ "
" تمالك اعصابه المنتهيه على كثر ما يقدر " قولي لي يا امينه .. عالساعه 4 اليوم لما طـلـعـتـي من البيت وين كنتي رايحه ؟ "
" تخرعت من السؤال اللي حـسـت ان وراه مصيبه كبيره " مثل ما قلت لك .. كنت رايحه بـيـتـنـا "
" شافهـا عبدالله وهو يحترق " ما اخـبـرج تـكذبين يا امينه "
" طـاح قلب امينه ببطنها " شـتـقـصـد ؟ "
" سال عبداللـه مـره ثانيه " ما تقولين لي انتي وين كنتي الـيـوم ؟ "
امينه ( بتردد ) : قلت لك كنت رايحه بـيـتـنـا ..
عبدالله : مو من عادتي اكـذبـج بس شنو لو اتـصـلـت الحين لامـج وسالتهـا .. امينه كانت عـنـدكم اليوم ؟ تتوقعين شبيكون ردها ؟ "
" تغيرت مـلامـح ويه امينه .. ما عرفت شترد عليه .. كانت تشوف عبدالله بصمت وليما الحين مو فاهمه شسالفه "
" شاف عبدالله الصور مره ثانيه .. غمض عيونه بـقـوه واعصابه كانت تحترق بما فيهم قلبه .. ما قدر يستحمل اكثر ..اعتقد انه مثل دور الشخص البارد بما فيه الكفايه .. قرب من امينه بعدها ونار تشب من عيونه .. تخرعت هي منه .. مسك ايدها بـقـوه وطـاحـت الصور من ايـده وتـنـاثـرت بـزوايا الدار .. صـرخ بعدها امـفـاور " ما تقولين لي شـبـيـنـج وبين هالحيوان اللي اسمه محمد ؟ "
امينه ( تـرتـجـف بخوف كبير ) : منو هذا مـحـمـد ؟
عبدالله : محمد اخـو خـلـود .. لا تستغبين يا امنيه !
امينه ( بصدمه ) : ما بيني وبينه شي ..
عبدالله : كـذابه !
امينه : ليش بكذب عليك ؟
عبدالله ( سال مره ثانيه ) : قولي لي شبينج وبينه ؟
امينه ( بتردد ) : ما بيني وبينه شي .. لكنه كان خـاطـبـنـي من زمان بس ما صـار نصيب ..
" سكت عبدالله شويه .. قال بعدها فاقد اعصابه " ايـوا ! قـولـي جـذي يا الـحـقـيـره .. عشان جـذي لعتبتي من وراي معاه ليش ان ما صار بينكم نصيب ! ما دامج تحبينه كل هالحب يا الـسـاقـطـه ليش قبلتي تـتـزوجـيـنـي ؟ "
" انصدمت امينه هالكلام الجـارح اللي ابد ما توقعت من عبدالله انه يقوله " عبدالله انت شقاعد تقول ؟ استخفيت ؟ شنو هالحجي الحقير هذا ؟ "
عبدالله : حـسـبـي الله عليج يا الـفـاجـره وتسوين نفسج ما تدرين بشي !
امينه ( مو فاهمه ) : عبدالله .. انت شتخربط ؟ احلف لك بشنو اني مو فاهمه كلمه من هالكلام اللي تقوله !
" بعدها "
" مسك عبدالله شعرها بقسوه ونزل راسها على الصور الـمـتـنـاثـره .. سال بعدها وهو ماسك دمـعـتـه " شـوفـي جـدامـج .. تـمـعـنـي بالصور الـخـلـيـعـه .. ما تـقـولـيـن لي منو اهي ست الحسن والجمال ام قميص نوم ابـيـض اللي نايمه مع الشيخ محمد بالـسـريـر ؟ "
" تجمدت عيون امنيه المسكينه على هالصور الـحـقـيـره .. دمعت عيونها من الالم اللي كانت تحسه بصدرها بهذيج اللحظه " هـذي انا ؟ "
عبدالله ( يتمسخر ) : صـج واللـه ؟ ما كنت ادري !
صـرخـت امينه بعدها بجنون : هـذي انا .. بس مو انا ! شلون ؟ ابي افـهـم شلون ؟ احـس نفسي بستخف ! شلون يت انا بالصور ؟
" سكتت بعدها فـجـاه .. مسكت الصور تـشـوفـهـا .. تـمـعـنـتـهـا .. قالت بعدها " هـذي الدار ... " سكتت مـره ثانيه .. كملت بعدها " هـذا بيت الجيران ! بيت بومحمد .. هذا معناته ان خـلـود ...... "
" سكتت للمـره الثالثه .. طـاحـت على ركـبـتـهـا بانهيار " الحين بس فهمت ليش كنتي تبيني ايـج بالبيت يا خـلـود .. ما اقول غير حـسـبـي الله عليج ان شالله .. كل هذا بـذمـج يا الابليسه "
" بعدها "
مسك عبدالله امينه من كـتـفـهـا : انـجـلـعـي اشوف .. طلعي بره من داري .. اصلا طلعي من البيت كله .. انا ما ابي اعيش مع وحده ساقطه مثلج .. وحـده نايمه مع واحـد ثاني غير زوجـهـا .. ما اقول غير حـسـبـي الله على الساعه اللي خـطـبـتـج فيها .. الله يـلـعـنـج بسواد الويه وهالفضيحه .. الله يلعنج ان شالله ..
مسكت امينه ايد عبدالله تـتـرجـى وهي تـصـيـح بنهيار : عفيه يا عبدالله لا .. انت اصلا مو فاهم شي من اللي صـار .. ابوس ريولك خـلـنـي اشرح لك كل شي .. احـلف لك بشنو اني مالي ذنب بهالصور الـبـشـعـه المرميه ! والله الـعـظـيـم يا عبدالله انا مـظـلـومه .. كل شي صار من تحت راس هالخلود الابليسه ! اهي اللي خـطـطـت لكل شي .. بالبدايه انا ما كنت فاهمه نواياها الـخـبـيـثـه .. كنت رايحه بيتهم بحسن نيه .. قالت لي ان اكو سالفه بتقولي اياها بـشـرط اني ما ايب لك سيره ! كل اللي اذكره اني شربت كوب ماي من ايدها وبعدها ما اذكر شي غير اني قمت من النوم وانا بسرير محمد ! اكيد حـطت لي مخدر بالماي عشان تـصـورنـي .. اكيد هالمحمد متفق معاها .. اكـيـد !
" تمسخر عبدالله بعدها " شـدعـوه مخدر ؟ وين قاعدين احـنـا ؟ فلم هندي او شـنـو ؟ وبسج اكاذيب عـاد .. لا تـدخـلـيـن خـلـود بوصـاخـتـج "
" سحبها بعدها بقسوه بـيـطلـعـهـا من الدار " وبسج انـجـبـي وانتي طـالـ ...... "
" سكت فجاه .. لسبب ما .. ما قدر ينطقهـا .. كل اللي سواه طردها من البيت بلا رحـمـه .. مسك الـصـور بعدها وقـعـد يـحـرقـهـا وقلبه كان يـحـتـرق معاها "
***************
انتي شـقـاعـده تقولين ؟ انتي عـارفـه معنى الكلام اللي قلتيه ؟ انتي من صـجـج الحين سويتي جـذي او تتغشمرين ؟ ما تـتـحـجـيـن !
سامحني يا محمد .. ارجـوك سامحني .. انا ادري اني غلطانه بس ابوس ريولك قـدر مشاعري وافهم موقـفـي !
محمد ( فـاقـد اعصابه ) : اسـامـحـج على شنو ؟ على الـفـضـيـحـه اللي سويتها بحقي وبحق امينه ؟ انتي متاكده انج لما سويت جـذي كنتي بكامل قواج الـعـقـلـيـه ؟
خلود : كنت صـاحـيـه وهم واعـيـه بس حـرقـت قلبي يا محمد اهي اللي خـلـتـنـي اسوي جـذي !
محمد ( بـعـصـبـيـه ) : حـرقـت قلبج قالت لـج فـضـحـي اخوج وهو ماله دخـل بشي ؟ حـرقـت قلبج قالت لـج اظلمي البنت المسكينه اللي ما تدري شسالفه ؟
خلود ( تبرر ) : شـعـور الحب اللي فيني تحول لحقد وغـيـره .. الشيطان لعب بعقلي عشان ابرد حـرتـي .. ما قـدرت استحمل فـكـرة ان عبدالله الحين يحب بنت غـيـري ! فكرت بقلبي وتجاهلت عقلي .. كنت احـتـرق من داخـلـي !
" بعدها "
" مسكها محمد من ايدها يسال بـغـضـب " والصور ويـنـهـا الحين ؟ شسـويـنـي فـيـهـا ؟ "
خلود ( وهي منزله راسـهـا ) : بتلاقـيـهـا بيد عبداللـه الحين ..
محمد ( بـصـدمـه ) : شـنـو ؟ تقصدين تقولين ان عبدالله شـاف الصور خـلاص ؟
" هـزت راسـهـا تصيح .. ما استحمل محمد ومد ايده عليها " بـكـف بخدها اليمين " انصدمت خلود من هالكف الـقـوي اللي ما اظـن انها بتنساه لـو شنو .. هذي اول مره يمد محمد ايده عليها وعشان شنو ؟ عشان شي قـوي .. ابد ما كـان هين .. شافها بـحـتـقـار " لا انـتـي اخـتـي ولا انـا اعـرفـج "
" طلع بعدها من البيت متحطم من هاللي صـار ومتخربـط ! يا تـرى شبيقول لعبدالله الحين ؟ وشنو مـصـيـر المسكينه امينه ؟ اما عن خـلـود كانت مرميه بالارض تـصـيـح .. ما كانت تـصـيـح لانها ندمانه .. كانت تـصـيـح من موقف محمد معاها ومن الـكـف القوي اللي ياها .. بس هذا هو الـتـصـرف الطـبـيـعـي .. عيل شنو كانت تـعـتـقـد ؟ ان محمد بيرحب باللي سوته ولا كانه شي صـايـر "
***************
صدقني يا عبدالله كل شي كان مكيده بمكيده من افـكـار خـلـود !
والله حـالـه .. حـتـى انت يا محمد تـتـهـم خلود عشان تنقذ نفسك من هالـوصـاخـه ؟
محمد : انا ما انقذ نفسي انا قاعد اقولك الـحـقـيـقـه .. لا تعتقد اني ممكن اخـونك بيوم من الايام عشان شي ما يسوى !
عبدالله ( يسال بسخريه ) : ما دام هالامينه الـسـاقـطـه ما تسوى عيل ليش سويت جـذي ؟ اهو نحاسه فيني ليش اني طلقت اخـتـك ؟
محمد : لا يا عبدالله .. انا ما اسمح لك تقول عن امينه سـاقـطـه .. امينه ما سوت شي وبريئه من كل هذا !
عبدالله : يـا سلام وهم تدافع عنها جـدامـي ؟ تدري يا محمد .. تدري لو واحـد ثاني ما كان بيسكت على هالـنـجـاسـه اللي صارت بس انا ما ابي الـطـخ ايدي بشي ما يسوى .. لان امينه بالفعل صـارت الحين مثل الـزبـالـه بالنسبه لي .. ما تسوي بـيـزه ..
" استنكر محمد هالكلام " انت شقاعد تقول ؟ امينه اشـرف من الـشـرف وانت تقول عنها زبـالـه وما تسوي بيزه ؟ "
" تمسخر عبداللـه " اي شـرف هذا اللي تـتـكلم عـنـه يا بابا ؟ الـشـرف اللي يـخـليها تنام مع امية واحـد ؟ "
محمد ( يـحـاول يـقـنـعـه ) : عبدالله انت شفيك ؟ ليش مو راضي تصدقني ؟ اقولك خـلـود ورا هذا كله ! احلف لك بشنو ان السبب هي خـلـود !
عبدالله : انت ما تستحي ؟ قاعد من مساعه تـتـهم اختك متجاهل ضميرك ! اعنبو عيب عليك استح على ويهك واسـتـغـفـر ربك على هالزنا اللي سويته .. واذا على امينه عليك بالعافيه .. انا خـلاص طـاب خـاطري منها .. بختصار ما عاد ابـيـهـا .. و ورقـة طـلاقـهـا بتوصلـهـا قريب ان شاللـه ..
" سكر بعدها من محمد .. ما استحمل عبدالله هالتمثيل اللي قاعد يمثله .. انه مـسـتـقـوي وان ولا هـمـه .. نـزلت دموعه غصبا عنه " يـالـيـت اقـوم من الـنـوم ويطلع كل هـذا مجرد كابوس " لكن للاسـف ما كان كـابـوس .. كانت حـقـيـقـه مـره "
" مـر اسـبـوع على هالحدث وليما الحين ما وصـلت ورقـة الطـلاق لامينه اللي كانت حـابـسـه نفسها بالدار .. المسكينه دمـوعـهـا انشفت من كـثـرة الـبـجـي اللي ما كان منه فـايده .. كل من بالبيت سالها " شسالفه يا امينه ؟ شاللي صـار بينج وبين عبدالله ؟ توكم ما صار لكم غير شهرين مـتـزوجـيـن والحين بس بتـطـلـقـون ؟ " الجـواب كـان " مـاكو شي بس اكـتشـفـنـا ان احـنـا مو مـتـفـاهـمـيـن "
" الكل استغرب من هالجواب .. الحين صـار لهم اكـثـر من 3 شـهـور مالجين واخـر شي تقول مو مـتـفـاهـمـيـن ؟ اكيد بالسالفه " انـه " عايشه كانت تدري بالسبب الحـقـيـقـي من محمد اللي اجـر له بيت صـغـير وسكن فيه بعيد عن خـلـود اللي ما كان يبي يطل بويههـا من بعد اللي سـوتـه "
" اما عن ام عبدالله استغربت سبب الطلاق ! وحطت ببالها ان خلود سوت لعبدالله عمل عشان يطلق مرته " حـسـبـي الله عليج يا خلدو يا الساحره ! اكيد انتي السبب "
***************
" مـكـالـمـة هـاتـفـيـه "
حـسـبـي الله عليها من ابنيه .. لعبت على اخـوي !
وليش ما يـكـون اخـوج هو اللي لعب عليها وخـلاها تسوي اللي سـوتـه ؟
ما اعتقد يا عبدالله .. محمد انسان خـلـوق وما يسوي جـذي !
عبدالله ( يتمسخر ) : اي خـلـوق الله يـهـداج ؟ نايم مع امينه بنفس السرير وتـقـولـيـن خـلـوق يا خـلـود ؟ والاكـثـر من هذا كله انه اتهمج ان انتي مـدبـره هالشي !
" مثلت خـلـود دور الـمـصدومـه " انـا ؟ انا يا عبداللـه ؟ يعني مـعـقـولـه بتصدق ان انا اسوي جـذي بـاخـوي ؟ "
عبدالله : لا طـبـعـا .. انا اعـرفـج عدل يا خـلـود .. انتي مستحيل تسوين هالحـركـه الـخـبـيـثـه .. اصـلا كل شي كان واضـح مثل الشمس .. امينه تحب محمد وهو يـحـبـهـا .. ابد ما كنت اتصور ان امينه الـطـاهـره ممكن تسوي جـذي !
" المسكين عبدالله كان واثق بـخـلـود وثـوق ماله حـدود وهو ما يدري ان كل شي كان من تحت راسـهـا .. فشنو اللي ممكن يـصـيـر اكثر من هذا كـلـه ؟ "
See u
" قـصـتـي عـيـال الـعـز "
" الـحـلـقــه 53 "
" ببيت بويوسف "
" بـالـصـالـه "
" سالت ام يوسف عايشه متسببه " اقول يا الـمـنـتـفـه ! ماكو شي ياي بالـطـريج ؟ "
" التفتت عايشه لام يوسف " شتقصدين يا بدون اسم ؟ ما فـهـمـتـج ؟ "
ام يوسف : اقصد الحمال ! مو ناويه اتيبين ليوسف ياهل ؟ او شكلج وعليه ما اتيبين عيال ؟
عايشه : لا فال الله ولا فـالـج ! شنو ما ايب عيال ؟ لا ان شالله بيب له درزن عيال بس مو الحين .. تو الناس عالحمال !
ام يوسف : شنو تو الناس ؟ عيل متى تبين تحملين ؟ لما اتـعـيـزيـن ؟
" حـاولـت عايشه تبط جبد ام يوسف " عادي ما فيها شي .. وايد عيايز امكسرات ويحملون "
" بالفعل انبطت جـبـد ام يوسف " صـج انج ما تستحين ! قاعده تـتـمـسـخـريـن ؟ "
عايشه ( بلا مبالاه ) : شاسوي فيج عاد ؟ انتي اللي بديتي ..
ام يوسف : حـتـى ولـو .. المفروض ما تطولين السانج علي او شكلج نسيتي ان انا ام ريـلـج .. يعني بمثابة خـالـتـج ؟
" سكتت عايشه شويه .. قالت بعدها بسخريه " اها ! يعني ما بـتـتـخـلـخـل حـلـوجـي بعد اليوم يا ... "
" سكتت لثانيه .. كملت بعدها بطريقه مـسـتـفـزه " يا خـالـتـي ؟ "
" انبطت جـبـد ام يوسف وحست بالقهر .. شافت عايشه بحقد .. بودها تفلعها بالمزهريه اللي يمها .. تبط راسهـا " حـسـبـي الله عـلـيـج من ابنيه "
***************
" في البيت الـصـغـيـر اللي اجـره محمد لنفسه .. كان قاعد هناك بـضـيـق وكانه هموم الدنيا على راسه .. ما يعرف شلون يتصرف او شلون يثبت بـرائـتـه " انا ما سويت شي ! احـلـف لمنو عشان يصدقني ؟ ما هو حـتـى مع الحلف محد مصدقني .. ماكو غير عايشه .. هي الوحيده اللي متاكده اني بريء من هذا كله .. للاسف طحت من عين عبدالله واكرهتني امينه ! ما تتصورين شكثر كـرهـتـج يا خـلـود بعد اللي سويتيه .. لحد الحين انا مـو قـادر استوعب انج انتي تسوين فيني جـذي "
^^
" كان يـكـلـم نفسه بـالـم .. يسال نفسه الف سـؤال .. وكـان المعنى واحـد " شلون يا خـلـود سويتي جـذي ؟ "
***************
" ببيت بويوسف "
" بدار امينه "
" امينه كانت مـنـسـدحـه عالسرير والدمـعـه بعيونـهـا .. دخلت عايشه عليها .. قربت يـمـهـا .. مسكت ايدها " ارجـوج يا امينه .. سامـحـي خـلـود بالنيابه عني "
" سحبت امينه ايدها " لو سمحتي خـلـيـنـي بروحي وطلعي برا "
" تضايقت عايشه من هالنبره " امينه .. انا حـاسـه فيج وفاهمه مـوقـفـج .. لكن صدقيني انا مالي ذنب باللي صار "
امينه ( تتمسخر ) : وانتي ما عندج كلام غير هالكلام ؟ دوم تقولين لنا مالج ذنب باللي صار !
عايشه ( تـبـرر ) : لاني بالفعل مالي ذنب باللي صار .. ليش تحملوني ذنب اخـوانـي ؟ مو معناته اذا هم اغلطوا يعني انا بغلط مثلهم !
امينه : ذنبج يا عايشه ان انتي اخـتـهـم حـتـى لو ما سويتي شي ..
عايشه : لكن يا امينه انـا ...
" قاطعتها امينه بنفسيه " خـلاص يا عايشه .. تـكـفين سكتي ما ابي اسمع مـنـج شي .. ترى اللي صار لي من اهلج ابد ما كان شـوي "
" سكتت عايشه بعدها مـتـضـايـقـه .. كانت تقول بـقـلـبـهـا " انا لازم اتـصـرف .. لازم اطلع براءة امينه جـدام عبدالله باي وسـيـلـه حـتـى لو كان على حـسـاب خـلـود "
***************
" عالساعه 7 بالليل .. راحـت عايشه لـبـيـتـهـم عشان تـكلم خـلـود بخـصـوص اللي صـار "
خـلاص عاد يا عايشه .. سكري السالفه .. لا تـعـوريـن راسي !
عايشه ( باستغراب ) : يا سلام عليج يا خـلـود .. تتكلمين ببرود ولا كانج امسويه مصيبه !
خلود ( بلا اهميه ) : اعتقد ان المصيبه ما تـخـصـج !
" تعجبت عايشه من اسلوب خلود " انتي اشـفـيـج ؟ ليش تـكلميني جـذي ؟ شاللي غيرج ؟ "
خلود : حـرقت قلبي والنار اللي تشب بصدري هي اللي غيرتني .. هي اللي خـلـتـنـي اصور امينه مع محمد عشان انتقم من عبداللـه ..
عايشه : لكن امينه ومحمد وهم عبدالله مالهم ذنب بـحـرقـة قلبج !
خلود : سلامتج حـبـيـبـتـي هم السبب الرئيسي بكل اللي صار .. عشان جـذي دمرتهم بدون ما افتكر بشي !
عايشه ( تسال ) : حـتـى محمد ؟
" سكتت خلود بعدها .. سالتها عايشه " ليش سكتي ؟ اكيد لانـج ندمانه باللي سويتيه بحق محمد لانـج تعرفين عدل انـه ماله ذنب بشي "
" لفت خلود عن عايشه بنفسيه " بليز يا عايشه خـلـيـنـي بنفسي بالدار "
عايشه : خـلـود انتي شفيج ؟ ليش الاحـسـاس مـات فيج ؟ ابد ما تصورت ان خـلـود الطيبه ممكن تـكون انسانه خـبـيـثـه بيوم ! حتى محمد ترك البيت لانه مو طايق يشوفج وانتي للاسف ابد مو هامج ! اللي مو قادره استوعبه الحين معقوله الحب يخلي الشخص ابليس ؟
" قامت بعدها بتطلع من الدار " قبل ما اخليج حـبـيـت اقولج على نقطه .. لا تظنين انج بتصرفج هذا بتخلين عبدالله يرد لـج .. لانه لو اكتشف انج ورا هالصور الـحـقـيـره انا متاكده انه بيكرهج ولو شتسوين يا خـلـود ساعتها ما بيرد لـج "
***************
" بدار سـاره "
" كانت ماسكه شهادتنا وتـتـمـعـن فيها .. اعلى درجـه كانت " مـادة الـعـربـي " يايبه 88 مـن 100 .. قالت بعدها بنفسيه " مالت عليك يا استاذ جـابـر .. لو انك سمعت كلامي وحـبـيـتـنـي جـان يبت 90 من 100 .. يا علك تـخـيـس بالـسـجـن ان شاللـه "
" قامت بعدها بتطلع من الدار .. فتحت الباب وشافت نواف يتمشى بالممر .. سالته " ها نـوافـو ؟ شعندك تـحـوس بالممر ؟ تفكر بالحب نـوف ؟ "
" رد عليها " اي حـب انتي الثانيه ؟ نـوف خـلاص ودعتهـا من زمان "
" ما فـهـمـت ساره " شلون يعني ودعـتـهـا ؟ ما فهمتك ؟ "
نواف : البنت بينملج عليها .. انخطبت خـلاص ..
ساره ( بسخريه ) : اهـا ! وانت شناوي تسوي الحين يا الـمـعـذب ؟
نواف : منو قال لـج اني مـعـذب ؟
ساره ( تسال ) : عيل ليش قاعد تـحـوس بالممر ؟
نواف : سلامتج .. اتـمـرن ..
ساره : بشنو ؟
نواف : مثل ما انتي شايفه .. قاعد اقـوي عظلاتي شويه ..
ساره ( تتمسخر ) : اي عـظـلات يا حـسـره ؟
" بعدها "
" اشر نواف على ايده اللي كـلـهـا عـظـم " اكاهو مـا تشوفين ؟ "
" ضـحـكـت ساره " بليز نواف لا تـوري ايدك لاي ريال واللـه بيضحك عليك "
***************
" ببيت وليد "
" بـالـصـالـه "
ام وليد ( تـتـحـلـطـم ) : وبعدين مع مرتك يا وليد ؟ ليش هالبنت جـذي انـطـوائـيه ؟ من اول ما يات البيت ما شفناها !
وليد : البنت تستحي شويه يا يمه ..
امه ( تسال ) : تستحي او ما تـحـبـنـا ؟
وليد : شدعوه عاد ما تحبكم ! انا متاكد ان نوال تـحـب كل من بالبيت بس انتي انتظري عليها شويه .. خـلـيـهـا تتعود على تـغـيـر المكان ..
امه : واذا ما تـعـودت ؟
وليد : ان شالله بـتـتـعـود ..
" نوال كانت حـابـسـه نفسها بالدار تـتـحـلـطـم " والله حـالـه .. انا ليش بلشت نفسي جـذي ؟ انا ما انكر ان وليد خـوش ريال بس انا الصراحـه واقولها بـصـحـيـح العباره مـو مالت زواج وعـيـال .. الله يسامحك يا يبه لهدرجـه كنت تبي الـفـكـه مـنـي ؟ "
***************
الـو
هلا
شلونك يا عبداللـه ؟
عبدالله : ماشي الحال .. بس منو معاي ؟
انا عايشه اخـت خـلـود ..
" استغرب عبدالله هالاتصال " هلا عايشه .. خـيـر ان شالله ! بغيتي شي ؟ "
عايشه : بغيتك بسالفه .. اعتقد انها تهمك ..
عبدالله ( يسال ) : بشنو ؟
عايشه : بـخـصـوص امينه !
" تضايق عبدالله من هالاسم " شـفـيـهـا امـيـنـه ؟ "
عايشه : امينه مـظـلـومـه يا عبداللـه !
عبدالله ( يتحلطم ) : الحين انتي متصله عشان تقولين لي هالكلام ؟
عايشه : انا متصله عشان اقول لك الحقيقه اللي لازم تسمعها وتصدقـهـا !
عبدالله : ما اعتقد ان اكو حـقـيـقـه اكبر من الحقيقه اللي عرفتهـا !
عايشه : اسمع يا عبدالله .. انا ما ابي اطول السالفه وهي قصيره .. انا متصله لك الحين عشان اقول لك ان خـلـود ورا كل اللي صار .. ادري بتقول لي شلون تقولين جـذي عن اخـتـج ؟ لكن هذي هي الحقيقه .. مهما يكون انا ما اقدر اسكت عن الحق حتى لو كان على حساب اخـتـي !
عبدالله : يا سلام .. يا سلام .. قاعده تتبلين على اخـتـج بدون دليل !
عايشه : ومنو قال لك ان ما عندي دليل ؟
" سكت عبدالله شويه سال بعدها " عندج الدليل ؟ دليل ان خـلـود كانت السبب بكل شي ؟ "
عايشه ( بثقه ) : ايه .. وقلبي يعورني اني بستخدم هالدليل ضد اخـتـي الوحـيـده بس مثل ما قلت لك من قبل .. انا مع الحق ..
عبدالله ( يسال ) : شنو هذا الدليل ؟
عايشه : شريط انا سـجـلـتـه ..
عبدالله : شريط شنو ؟
عايشه : شريط مسجل فيه صـوتـنـا انـا وخـلـود .. يثبت ان خـلـود السبب بكل هذا ..
" حـس عبدالله بـالـخـوف .. كان خـايـف من انه يـكـتـشـف ان خـلـود سبب هـالـصـور .. سكت شويه .. نطق بعدها بـتـردد " ok‏ يا عايشه .. شغلي المسجل وقـربـي الموبايل منه خـليـنـي اسمع هالدليل اللي قاعده تـتـكـلـميـن عنه "
" قامت عايشه بعدها وشـغـلـت المسجل .. قالت بقلبها " سـامـحـيـنـي يا خـلـود ليش اني سجلت صـوتـج عشان اسمعه لعبدالله .. انا ادري ان بعد هالشريط عبدالله بـيـكـرهـج لكن امينه ومحمد مالهم ذنـب باللي سويتيه "
" مـحـتـوى الـشـريـط "
عايشه : قـولي لي يا خـلـود .. انتي ليش سويتي جـذي ؟
خلود : شنو ؟ شسويت ؟
عايشه : تبين تـقـنـعـيـنـي الحين ان مـالـج دخل بالصور الحقيره اللي طرشتيها لعبداللـه ؟
خلود : امبله .. انا اللي قلت لامينه اتيي بيتنا بهذاك اليوم عشان اصورها بدون ما تدري .. انا اللي خدرتها ونومتها عالسرير بجنب محمد .. بختصار انا اللي خططت لكل شي ..
عايشه : بس ليش ؟ ليش سويت جـذي ؟ مـو حـراح عليج ؟
خلود : اعتقد ان هالشي ما يهمج !
عايشه : شلون ما يهمني وهالشي الخبيث اللي سويتيه يخص اخـوي واخـت ريـلـي ؟
خلود : خـلاص عاد يا عايشه .. سكري السالفه .. لا تـعـوريـن راسي !
عايشه : يا سلام عليج يا خـلـود .. تتكلمين ببرود ولا كانج امسويه مصيبه !
خلود : اعتقد ان المصيبه ما تـخـصـج !
عايشه : انتي اشـفـيـج ؟ ليش تـكلميني جـذي ؟ شاللي غيرج ؟
خلود : حـرقت قلبي والنار اللي تشب بصدري هي اللي غيرتني .. هي اللي خلتني اصور امينه مع محمد عشان انتقم من عبدالله ..
عايشه : لكن امينه ومحمد وهم عبدالله مالهم ذنب بـحـرقـة قلبج !
خلود : سلامتج حـبـيـبـتـي هم السبب الرئيسي بكل اللي صار .. عشان جـذي دمرتهم بدون ما افتكر بشي !
عايشه : حـتـى محمد ؟
خلود : ....
عايشه : ليش سكتي ؟ اكيد لانـج ندمانه باللي سويتيه بحق محمد لانـج تعرفين عدل انـه ماله ذنب بشي ..
خلود : بليز يا عايشه خـلـيـنـي بنفسي بالدار ..
عايشه : خـلـود انتي شفيج ؟ ليش الاحـسـاس مـات فيج ؟ ابد ما تصورت ان خـلـود الطيبه ممكن تـكون انسانه خـبـيـثـه بيوم ! حتى محمد ترك البيت لانه مو طايق يشوفج وانتي للاسف ابد مو هامج ! اللي مو قادره استوعبه الحين معقوله الحب يخلي الشخص ابليس ؟ قبل ما اخليج حـبـيـت اقولج على نقطه .. لا تظنين انج بتصرفج هذا بتخلين عبدالله يرد لـج .. لانه لو اكتشف انج ورا هالصور الـحـقـيـره انا متاكده انه بـيـكـرهـج ولو شتسوين يا خـلـود ساعـتـهـا ما بيرد لـج ..
......
See u

" قـصـتـي عـيـال الـعـز "
" الـحـلـقــه 54 "
" اهـي السـالـفـه لعبه او شـنـو ؟ الانسان يـظـلـم ويـتـهـم واخـر شي يـعـتـذر ؟ ما تـتـصـورون شكثر ندم عبدالله لما شـك بيوم بـشـرف امينه .. المشكله ان الصور كانت بيده وجـدام عيونه .. شلون عـيـل تبونه ما يـشـك ؟ لكن الندم ما يـفـيـد الحين ولاسيما الـصـدمـه اللي ارتسمت على ملامح امينه المسكينه .. كـرهت نفسهـا وكرهت محمد .. وكرهت الدنيا بـكـبـرها .. لكن ما باليد حـيـلـه اللي صـار للاسف صـار والمشكله انه ما هـز ولا شـعـره من خـلـود .. للاسف تمت مثل ما اهـي .. بتفكيرها الخبيث وتم نفس الحقد يسري بقلبهـا الاسـود "
" من بعد ما استمع عبدالله للشـريط .. انصدم " مـعـقـولـه يا خـلـود انتي تسوين جـذي ؟ "
" حـرك بعدها طـيـران لبيت بويوسف عشان يعتذر لامينه ويبوس ريولهـا عشان تسامحه وترد له .. لكن مثل ما قلت لكم سابقا .. السالفه مو لعبه عشان الانسان يـظـلم ويـتـهـم واخـر شي يعتذر .. لهسبب لازم الشخص يـحـكـم عـقـلـه ويفكر امية مـره قبل ما يـقـدم على اي شي يندم بعدها عليه .. ارتاحـت نفسيه عايشه لانهـا بينت الـحـقـيـقـه .. لكن جـواب امينه لعبداللـه من انهـا تـرد له كـان ثابت " اسـفـه .. انا ما ارد لـواحـد شـك بيوم من الايـام بـاخـلاقـي .. حـتـى لو كان اغلى الاشـخـاص بحياتي "
" قالت امينه والدمـوع تنزل من عيونهـا بالم " اسـف اذا قـلـت لك انـسـى زمـانـي ..
مـا هـو بـيـدي لـو قـلـبـي الـيـوم نـاسـيـك ..
حـبـك تـجـاهـلـتـه يـوم قـلـبـك ظـلـمـنـي ..
ابـعـد وانـا ببـعـد ولا لـي بـطـاريـك ..
شـلـون احـب انـسـان شـك فـيـنـي ؟
ابـتـعـد ويـكـفـي جـروح مـنـك اللـه يـخـلـيـك !
يـامـا بـكـيـتـك لـيـن دمـعـي نـسـانـي ..
يـامـا تـرجـيـتـك ولا فـايـده فـيـك ..
الـحـيـن جـيـت تـقـول " احـبـج وسـامـحـيـنـي ؟ "
عـاد انـا بـقـول لك " ابـعـد ومـا ابـيـك ! "
" جـن جـنـون عبدالله من هالكلام .. كـان مـصـر الا يـرجـع امينه بس اهي ما تبيه .. حـس بالـحـقـد والكره اتـجـاه خـلـود .. ركب سيارته وطـار طـيـران لبيت بومحمد .. نزل من السياره يحترق من داخـلـه " ليش سويتي جـذي يا خـلـود ؟ ليش ؟ "
" دخـل للبيت بدون ما يطق الباب .. قعد ينادي مـعـصـب " خـلـود .. ويـنـج يا خـلـود ؟ "
" استانست لما سمعت صـوتـه .. قربت يمه بابتسامه " هلا بـالـغـالـي .. تـوه ما نـور البيت "
" شـافـهـا عبدالله بحقد " اكـرهـج يا خـلـود "
" انصدمت " شـنـو ؟ "
" رد عـليـهـا " اللي سمعتيه "
" ما كانت مستوعبه اللي سمعته .. صـرخـت بعدها " عبدالله انت شقاعـد تـخـربـط ؟ "
عبدالله ( بجديه ) : انا مـو قـاعـد اخـربـط .. انا يا بنت الناس اكـلـمـج من صـجـي .. اصلا اكـو بنت نـاس محترمه تسوي جـذي ؟
خلود ( تسال ) : ليش ؟ انا شسويت ؟
عبدالله : يا سلام عليج ! وهم تمثلين دور البنت الـبـريـئـه !
كـررت خـلـود : ليش عاد يا عبدالله ؟ انا شسويت الحين ؟
عبدالله : انتي الحين من صـجـج ما تعرفين شسويتي ؟ او قـاعـده تـسـتـغـبـيـن ؟
خلود ( على اعصابها ) : عبدالله ارجـوك قولي انت شتقصد ؟
صـرخ عبدالله مـقـهـور : اه يا خـلـود .. يا حـسـافه عالحب اللي حـبـيـتـج ايـاه .. معقوله يوصل فيج الحقد انج تمسين شـرفـي انا ؟ بتساليني اي شـرف هذا ؟ بـقـولـج اللي يمس شـرف امينه هو كـانه مس شـرفـي انا !
" تـظـاهـرت خـلـود بالجهل " عبدالله انت شـتـقـول ؟ انا مـو فـاهـمـه شي من هاللي تقـوله "
" عصب عـليـهـا " تـكـفـيـن يا خـلـود لا تـكـذبـيـن .. لا تطيحين من عيني اكـثـر من ما انتـي طـايـحـه الحين "
خلود ( مو مستوعبه ) : طـايـحـه ؟ انا طـايـحـه من عينك يا عبدالله ؟
عبدالله : للاسـف ..
" حـاولـت تـمـسـك الدمـعـه " عبدالله انـا احـبـك "
" تمسخر عـلـيـهـا " اي حـب هذا اللي قـاعـده تتكلمين عـنـه ؟ "
خلود : انا سويت كل هذا لاني احـبـك .. لاني ما ابيك تـكون لـغـيـري .. ارجـوك افـهـمـنـي !
عبدالله : افـهـمـج بشـنـو ؟ اصـلا شنو هالـحـب اللي يدمـر حيـاة اللي تـحـبـيـنـه ؟ انتي شـقـاعـده تقولين ؟ تقصين عـلـي او عـلـى نفسج ؟
خلود ( تـحـاول تـفـهـمـه ) : حـرقـت قـلـبـي يا عبدالله والغيره اللي تشب بـصـدري هي اللي خـلـتـنـي ..
" قـاطـعـهـا بـقـسـوه " انـجـبـي خـلاص .. ما ابي اسـمـعـج اكـثـر .. ما تتصورين شـكـثـر انا احـتـقـرج واكـرهـج الحين بعد الـصـور الـمـزيـفـه اللي صـورتيـهـا بحق المسكينه امينه .. كنت مـصـدق ان امينه سـاقـطـه بس اتـضـح لي انج انتي الـسـاقـطـه مو اهـي "
" انصدمت خلود من هالكلام القاسي .. تجمدت عيونها على عبدالله تسال " عبداللـه انت شـتـقـول ؟ انت واعـي بالـحـجـي الـحـقـيـر اللي قاعد تجـرحـنـي فيه ؟ عبدالله انت نسيت مـنـو انا ؟ نسيت ؟ "
عبدالله : سـلامـتـج ما نسيت .. بس للاسف ما كنت اعـرفـج عدل .. لكن الحين عـرفـتـج عدل وعرفت من انتي ومن تـكـونين ! انتي مـو اكـثـر من ابليسه تـدور بالدنيا عشان تختلق المصايب .. المشكله اني حـبـيـت هالابـلـيـسـه بيوم من الايـام وانا مـا ادري انـهـا ...
" قـاطـعـتـه تـصـيـح " عبدالله خـلاص عاد .. خـلاص اسكت ! اسـكـت ! ما تـتـصـور شكثر جـرحـتـنـي بكلامك اللي ابد ما توقعـتـه منك ! مـعـقـولـه انت تـقـولي جـذي ؟ "
عبدالله ( يسال ) : ومـعـقـولـه تـكـونـيـن انتي خـلـود اللي حـبـيـتـهـا بيوم تسوي جـذي ؟
خلود ( تـبـرر ) : كم مـره لازم اقول لك اني احـبـك ؟
عبدالله : عـاد انا الحين ما احـبـج !
" حـسـت ان قـلـبـهـا خـلاص مـات .. قربت منه .. مسكت ايده تـتـرجـى " عبدالله لا .. ابـوس ريـولك لا .. لا تـقـول جـذي .. ارجـوك اسحب كلمتك "
" سحب ايده مـنـهـا بيطلع " اسـف .. ما اقـدر اسحب كـلـمـتـي لو شنو لاني بالـفـعـل اعـنيـهـا " كـرر بعدهـا " واقـولـهـا لـج للمره الثانيه عشان تستوعبينـهـا " انا مـا احـبـج "
" طلع بعدها من البيت .. خـلـود كانت واقـفـه بـالـصـالـه مـصـدومه .. مندهشه .. هـزت راسـهـا يمين ويسار بـجـنـون " لا .. عبدالله يـحـبـنـي ! اهو اكـيـد يـتـغـشـمـر معاي الحين ! اصـلا اهـو مستحيل يستغنى عني لو شـنـو .. انا خـلـود حـبـيـبـتـه "
" صـرخـت بعدها بانهـيـار وهي تـكـسـر كل شي من حـولـهـا " اذا عبدالله يـحـبـنـي عيل ليش قـال لـي جـذي ؟ ليش ؟ اهـي الدنيا سـايـبـه ! يـجـرحـنـي وبعدها يـحـبـنـي ؟ ما اقدر اتـصـور ان عبدالله ممكن يتغير علـي بيوم ! كـان يـحـبـنـي يموت فيني ! عبدالله ظـلـمـنـي يـا نـاس لما طـلـقـنـي ! كله بسبة هالـحـيـوانـه امـه ! وهالامينه بنت الـحـمـيـر شمسويه لـه عشان يـعـشـقـهـا جـذي ؟ "
" خـلـود انـهـارت وما عاد فيـهـا حـيـل او قـوه عشان تقول شي .. لكن الحقد اللي بـقـلـبـهـا للاسف كـبـر ومن يدري لشنو ممكن يتحول بـيـوم ! اما عن عبدالله كـان بحالة حـزن كـبـيـره وندم اكـبـر " ياليتني مـت ولا شكيـت باخـلاق امينه بـيـوم "
***************
" ببيت وليد "
" نزلت نوال من الدار بالحسره .. كانت تنزل من الدري بـشـويـش .. انتبهت لها ام وليد " نوال .. شعندج واقـفـه فـوق ؟ ليش ما تنزلين ؟ "
" ابتسمت نوال بتصنع " مثل ما تشوفين .. اكـاهـو بنزل الحين "
ام وليد ( تـتــمـسـخـر ) : متى عاد بتوصلين تحت ؟ بعد سنه ؟ اشـوفـج تمشين مثل السلحفا !
نوال ( بنفسيه ) : حـتـى مشيتي بـتـعـايريـنـي عليها ؟
" تـعـجـبـت ام وليد " ليش ان شاللـه ؟ انا متى عـايـرتـج من قبل ؟ "
نوال : عبالج ما سمعتج لما اشتكيتي لوليد ليش اني دوم حـابـسـه نفسي بالدار ؟
ام وليد ( تـبـرر ) : لا تفهمين غلط يا نوال .. انا بس استغربت منج ليش انج دوم بالدار ما تنزلين تحت .. عبالي ما تحبينا !
نوال : ومنو قال لج اني ما احـبـكـم ؟ مو معناته اذا انا تميت بالدار يعني ما احـبـكـم !
ام وليد ( تسال ) : يعني تحبينا ؟
نوال : لا احـبـكـم ولا اكرهكم .. بس انتي ليش مهتمه لامري ؟
ام وليد : مو لانـج زوجـة ولـدي البجر .. شلون ما تبيني اهتم ؟
" سالت نوال بعدها " الا اقـول يا خـالـتـي انتي كم عندج من الـعـيـال ؟ "
ام وليد ( مـتـعـمـده ) : لـج الحق تسالينـي كم عندي من الـعـيـال مـو لانـج ما تدرين عن الدنيا .. 24 سـاعه حـابـسـه نفسج بالدار !
" شـافـتـهـا نوال بـنـظـره " ردينا على الـمعاير من الحبسه بالدار ؟ "
" ابتسمت ام وليد مـجـبـوره " مـا علينا الحين .. المهم سالتين كم عندي من الـعـيـال .. ولـدين ولـيـد وهيـثـم وبنت اسـمـهـا مريـم "
نوال : هيثم ويشتغل بمحل الديكور وهو اصـغـر من ولـيـد بسنه .. هذي عـرفـتـهـا لكن هالمريـم وينـهـا ما اتبين بالبيت ؟
ام وليد : مريـم بامـريـكـا الحين ..
نوال ( تسال ) : رايحه لـشـهـر العسل يعني ؟
ام وليد : مريم تدرس هناك ..
" حـطـت نوال ايدها على حـلـجـهـا مـسـتـغـربـه " وما تخاف تسافر بنفسهـا وهي بنت ؟ "
ام وليد : شفيج مستغربه ! لا مـا تخـاف وبعدين هي كل يوم تـتصل لنا وتـكـلـمـنـا .. والاهم من هذا كله احـنـا واثقين فيهـا ..
***************
" مكالمه هاتفيه "
محمد انت وينك ؟ ليش ما عدت تتصل او حـتـى اشوفك ؟
محمد ( بضيق ) : بالله عـلـيـج الحين ما تدرين اشفيني يا عايشه ؟
عايشه : امبله ادري .. واللي صار صار .. وانا مالي ذنب فيه عشان تـقـطـعـنـي وما تسال عـنـي !
" سكت محمد بعدها .. سالته عايشه " على العموم قول لي انت الحين وينك ؟ وينه هالبيت الصغير اللي انت ساكن فيه ؟ "
محمد : ما يحتاي تـعـرفين وين مـكـانـي ..
عايشه ( تسال ) : ليش عـاد ؟
محمد : خـلـيـنـي بنفسي يا عايشه .. انا ابكون لحالي ..
عايشه : لكن يا محمد انا اخـتـك !
محمد : حـتـى خـلـود اختي وشوفيها شسوت فيني !
عايشه : شتقصد تقول يا محمد ؟ ان انا بسوي مثل خـلـود ؟
محمد : والله بهـالزمن ماكـو شي مستحيل .. المصايب اتـجـيـج من اقـرب الناس لـج !
" تضايقت عايشه " عـدل كلامك يا اخـوي .. لكن مو انا اللي اغـدر بك "
" رد عـلـيـهـا " قلت لـج الـواحـد بالزمن هذا ينصدم من اعـز نـاسـه "
" سكتت عايشه بعدها "
محمد : على العمـوم انا مشغـول الحين .. تـامـريـنـي على شي قبل ما اسـكـر ؟
عايشه : ديـر بالك على نفسك .. هذا اللي ابيه منـك ..
محمد : ان شاللـه ..
" ضـيـقـة عايشه باللي سوته خـلـود كانت وايـد كـبـيـرة .. خـاصـه وهي تشوف التشتت اللي قـاعـد يصير بين اهلهـا .. لـكـن اي اهل هـذول ؟ حـسن مـات .. امهم مـاتت .. ماكـو غير محمد وخـلـود اللي للاسف افـتـرقـوا خـلاص "
" مـرت الايام بـحـلوها ومـرها .. ليمن يـه اليوم اللي استانس فيه يوسف من كل قـلـبـه .. قعد يـنـاقـز بالبيت مثل المـيـنـون ينادي الكل مستانس .. ماكـو احـد بالبيت ما اسـمـعـه " عـايـشـه حـامـل .. تـسـمـعـونـي يـا اهـل البيت ؟ بـصـيـر ابـو .. انا بـيـكون عندي يـاهل "
" الكل تعجب من وناسة يوسف لانه ما استانس هالكثر لما شـيـخـه الله يـرحـمهـا قالت له انهـا حـامـل ! يمكن مـقتل ولـده مشعل هو اللي خـلاه يـطـيـر من الونـاسـه الحين ! محد بالبيت كان يحب عايشه غير امينه + يوسف + نـوافـو .. وهذول هم الاشـخـاص اللي استانسوا من هالخـبـر .. ملاك تضايقت من حـمـال عايشه .. ما قالت غير " يا عـلـه يمـوت وهو ابـطـنـج وتموتين مـعـاه ان شاللـه "
" اما عن سـاره ما اهتمت .. ما تحمست كثر ما تحمست لـحـمـال شـيـخـه بالسابق .. بويوسف ابتسم لعايشه بكلمـة " مـبـروك يا ابـنـيـتـي " بعكس ام يوسف اللي حـتـى كلمـة مـبـروك ما نـطـقـتهـا ! اما عن نـاصـر كان خـبـر خـيـر .. حـمـال عايشه بالنسبه له كـان مثل اي خـبـر عـادي "
" بنفس الوقـت .. اقـصـد بنفس انتشـار هالخـبـر طـاحـت امينه وهـي تـحـس بـدوار .. تـخـرع كل من بالبيت عليهـا .. يوسف اخـوها وداها للمستشفى .. يـا تـرى شفـيـهـا امينه ؟ رد الطبيب بـابـتـسـامـه " مبروك الـمـدام حـامـل "
" فـرحـت خـبـر حـمـال امينه كانت تختلف اخـتـلاف كبير عن فـرحـة خـبـر حـمـال عايشه .. كل من بالبيت قـال لامينه كلمة " مـبـروك " مستانسين من هالـخـبـر السعيد .. عبدالله طـار من الوناسه " واخـيـرا بيكـون عندي يـاهـل يناديني يـبـه ؟ "
" اما عن امينه تمت مثل ما هـي .. هالـخـبـر ما غـيـر شي من الـضـيـقـه اللي بـقـلبـهـا " حـتـى لو بعد مـرور مـيـة سنه .. هالـحـدث اللي صـار لـي بيـظـل مـحـفـور بـذاكـرتي مستحيل انسـاه لو شـنـو "
" خـلـود ماتت من الـقـهـر لما سمعت هالـخـبـر " هالـحـيـوانـه امينه حـامـل ! اكيد عبدالله الحين بـيـحـبـهـا وبيتعلق فيهـا اكثر من قبل ! حـسـبـي الله عليهـا ان شاللـه سـلـبـت مني كل شـي احـبـه وكنت ابيه "
***************
" ببيت بويوسف "
" بدار امينه "
" حـاول ابوها معاها على كثر ما يقدر " انتي الحين حـامـل وبما ان عبدالله يـالـج اكثر من مـره ليما البيت ليش ما تبين تـردين لـه ؟ شنو السبب ؟ "
امينه : مثل ما قلت لك يبه وقلت للبقيه .. انا وعبدالله ابد مو مـتـفـاهمين وهذا هو سبب الـخـلاف .. وبعدين انا ابي اعـرف هو ليش ليما الحين مـا طـلـقـنـي ؟ شينتـظـر ؟
ابوها : الـريـال يـحـبـج يا ابـنـيـتـي .. شـاريـج ..
امينه ( بضيق ) : اسـمـح لـي يبه بس انا ما احـب سـالـفـة البيع والـشـرا هذي ! احـنـا وين قـاعـدين بـسـوق ؟
ابوها ( يحـاول يفهـمـهـا ) : انتي شقـاعـده تخربطين ؟ انتي اصـلا فـاهـمـه السالفه غـلـط !
امينه : لا فـاهـمـه السالفه غـلـط ولا شـي ! بختصار انا ما ابيـه .. ما ابـي عبدالله واذا على الياهل اللي ببـطـنـي انا بربيـه ان شاللـه واعتقد انك ما بتقـصـر معانا .. الحمدلله احـنـا عايشين بـخـيـر ونعمه .. ومـو مـحـتـاجـيـن لـحـد ..
ابوها : مهما تـقـولـيـن يا امينه الـيـاهـل هم محـتـاج لحنان امه وابـوه ! مـحـتـاج انـه يـعـيـش بـوسـطـهـم ..
امينه : مـا يـخـالـف .. انا بـكـون له الام والابـو والاخـو وكل شي بالدنيا ..
ابوها ( تـنـرفـز ) : انـتـي ليش عنيده جـذي ؟ ليش راسـج يابس ؟
" سكتت امينه بعدها .. ما عندها شي تـقـولـه .. قالت بقلبـهـا " اه يا يبه لو بس تـدري شنو هو السبب الـحـقـيـقـي ورا ابـتـعـادي عن عبدالله جـان ذبـحـتـنـي لسبب انا مالي ذنـب فـيـه .. ما اقول غـيـر اللـه يـسـامـحـج يا خـلـود "
***************
احـبـج .. احـبـج .. احـبـج .. اعـشـقـج .. امـوت فـيـج !
انت شفيك ؟ شـبـلاك هـايم اليوم ؟
انا اصـلا من زمان هيمان .. شـاسـوي يا عايشه اذا انا احـبـج ؟
See u
" قـصـتـي عـيـال الـعـز "
" الـحـلـقــه 55 "
" التكمله "
احـبـج .. احـبـج .. احـبـج .. اعـشـقـج .. امـوت فـيـج !
انت شفيك ؟ شـبـلاك هـايم اليوم ؟
انا اصـلا من زمان هيمان .. شـاسـوي يا عايشه اذا انا احـبـج ؟
" غـمـزة لـه عايشه " يـوسـفـو ! ايـا الـعـيـار .. اشوف ما طلع كلام الـحـب والـغـزل الا لما حـمـلت "
" بـرر يـوسـف " مو لاني كنت ايمع هالـكلام الـحـلـو لليوم السعيد هذا "
عايشه ( تـشـوف عـيـونـه ) : اهـا .. يـوسـفـو .. عن الـشـلـخ عـاد ! اشـكـره عـيـار !
" ضـحـك يـوسـف " يمكن اكـون عيار .. بس والله احـبـج "
" ابتسمت لـه " انا هم احـبـك "
" سال يوسف بعدها " الا مـا قـلـتـيـي يا عايشه شـنـو بـخـاطـرج اتيبين بنت او ولـد ؟ "
عايشه ( تسال ) : انت شـنو بخاطرك ؟
يوسف : انا سـالـتـج قبل .. جـاوبـيـنـي ؟
عايشه ( تـفـكر ) : اممم .. انا بـخـاطـري ايب ولـد بس اللي بيي من الله حـيـاه الله .. وانت ؟
يوسف ( بابتسامه ) : انا هم نـفـسـج خـاطـري بـولد ..
" سكت شويه .. كـمـل بعدها بقلبه " واسـمـيـه مـشـعـل على اسم ولـدي الله يـرحـمـه "
سالته عايشه بعدها : طـيـب ولو كـان ولـد مثل ما نبي شـنـاوي تسميه ان شالله ؟
يوسف ( يسال ) : انتي شـتـبـيـن تسميه ؟
عايشه : انا سالتك قـبـل .. جـاوبـنـي ؟
" ضـحـك يوسف بعدها " تـقـلـديـن اسـلـوبـي ؟ "
" ضـحـكـت عايشه بالمثل " ايـه .. يالله عـاد جـاوبـنـي "
" رد عليـهـا " ابسميه مـشـعـل على اسم مـشـعـل الله يـرحـمـه " سال بعدها " هـا شـرايـج ؟ "
عايشه : اسم مـشـعـل حـلـو بس انا كـان خـاطـري بـاسـم بـفـيـصـل ..
" سكتت فـجـاه مـسـتـغـربـه من الـسـانهـا .. ما كانت تبي تقول فيصل .. كانت بتقول راشد على اسم ابوها " شـي غـريـب " هذا اللي قالته عايشه مـتـعـجـبـه من نفسهـا .. قالت بعدها " اسـفـه اقـصـد راشـد .. ابسميه راشد على اسم ابـوي اللـه يـرحـمـه .. اشـرايـك ؟ "
" ابتسم يوسف مـجـامـلـه " ايـه ما يـخـالـف .. راشد اسم حـلـو "
***************
" بـدار نـاصـر "
" دخـلـت سـاره على نـاصـر بالدار تسال " اقـول نـويـصـر ما عندك بـرنـامـج الـنـغـمـات ؟ "
" رد عليهـا وهو يتعبث بـالابـتـوب " امبله عندي بس انا مو فـاضـي لـج الحين "
" قربت منه تتحلطم " وانا كـل ما ابيك بـشـغـلـه تـقـول لـي مو فـاضـي .. وبعدين مـعـاك ؟ 24 سـاعـه مـجـابـل هالـزفـت "
" شافهـا بـنـظـره " اسمه نت "
ساره : اللي اهو المهم عـطـنـي الـبـرنـامـج الحين لو سمحت .. ما بيـاخـذ من وقـتـك دقيقـه .. انت سو له سيف بـفـلاشـي وخـلـصـنـا ..
ناصر ( مـعــانــد ) : مـا ابـي ..
ساره ( تـتـرجـى ) : نـصـويـر بـلـيـز عـاد .. عشاني ..
" تـم نـاصـر على عـنـاده " اعـتـقـد اني قـلـت لـج ما ابي وهذا مـو وقـتـه "
" تـنـرفـزت ساره " هذا اخـر كلامك ؟ "
هـز راسه " ايـه "
" قـربـت بعدها من الباب بـتـطـلـع وهي معـصـبـه " هين يا نـصـور انا اعـرف شـلـون اتـصـرف مـعـاك " ما اهتم لهـا وتـم يـتعبث بـالابـتـوب "
" بهاللحـظـه دخـلـت ساره لدار نـواف .. قـربـت منه تسال " نـوافـو مـشـغـول ؟ "
" كان يـتـعـبـث بـالـمـوبـايـل " لا .. ليش بـغـيـتـي شي ؟ "
ساره : ايـه ..
نواف ( يسال ) : شنو ؟
ساره : ابـسـوي مـقـلـب بـنـصـور !
نواف ( يـسـتـفـهـم ) : مقلب شنو ؟
ساره : بالماسنـجـر ..
نواف : ليش عـاد ؟
ساره : لانـه حـمـار !
نواف : ليش شـسـوه ؟
" تـنـرفـزت ساره من اسـالته " نـوافـو بسك اسـئـلـه عاد .. ما اخـبـرك مـلـقـوف جـذي انت بس سـاعـدنـي وخـلاص "
نواف : شلون تبيني اسوي مقلب بـنـصـور واسـاعـدج وانا ما ادري ليش ! ولـشـنـو ؟
ساره : قلت لك بـخـتـصـار لانه حـمـار .. نـحـيـس وهم عـنـيـد .. عـصـبـنـي ! وبعدين مـو لازم تـعـرف ليش ! انت بـس سـاعـدنـي مثل ما سـاعـدتك قـبـل .. او شكلك نسيت !
" سكت نـواف يـتـذكـر .. سال بعدها " سـاعـدتـيـنـي بـشـنـو ؟ "
ساره : يوم اشـردك من البيت عشان تـشـوف سـلـطونك يوم كان مـحـبـوس بالسجن .. مـعـقـولـه ما تـتـذكـر !
نـواف ( يـتـمـسـخـر ) : بـال .. انـتـي ليش قـديـمـه جـذي ؟
ساره : قـديـمـه او يـديـده المهم سـاعـدنـي الحين مثل ما ساعدتـك قبل ! هـا شـقـلـت ؟
***************
انتي شفيج ما تـفـهـمـيـن ؟ الف مره قلت لـج لا تـدخـلـيـن داري .. انا مابي اكـلـمـج !
اخـوج يوسف تـوه طـالـع من البيت وقلت ايـي اسـولـف مـعـاج ..
وانا شـكـو بيوسـف الحين ؟
مـلاك .. انا حـتـى كلمة مبروك ما سـمـعـتـهـا منج !
ملاك ( بـنـفـسـيـه ) : انتي الحين يايه داري عشان تقولين لي جـذي ؟
عايشه : مثل ما قلت لج انا حابه اكون رفيجتج ..
" لفت ملاك عنها " وانا مثل ما قلت لج من قبل .. مابي رفـجـتـج .. شلون تبيني ارافـج الانسانه اللي سلبت مني اغلى انسان بحياتي ؟ "
" ما فهمت عايشه " مـنـو تقصدين باغلى انسان بـحـيـاتـج ؟ "
" حـسـت ملاك بالقهر وحـبـت تطلع كل اللي بقلبهـا " لا تـسـتـغـبـيـن معاي يا عايشه .. دور البنت الغبيه ابد مو لايق عليج .. بس ما يخالف بقولج .. انا اقصد اخـوي الـغـالـي فـيـصـل .. الشخص الـوحـيـد اللي كنت احـب اسولف معاه وارتاح لـه .. كل ما احـس بضيقه كنت الـجـأ له .. تدرين ليش ؟ لانه الـوحـيـد اللي كـان يـفـهـمـنـي بالبيت .. ما تتصورين شكثر قلبه طيب وحـنـون .. عيل من كان يتوقع ان من بعد ما سرقت سويج بـطـبـطـتـه وعطيتها هالـحـقـيـر حـسـن يسامحني ولا كانه شي صـار ! انا ادري اني كنت دوم اتـنـاجـر مـعـاه بس هذا مو معناته ان انا ما احـبـه .. من بعد الحادث اللي صـار لـي محد كان يسولف معاي غيره اما الحين للاسف ويـنـه ؟ من كان يصدق ان فيصل الـقـوي اللي ما يهمه شي يـضـعـف جـدام وحـده ما تسوى بـيـزه مـثلـج ؟ انتي السبب ! اي نعم انتي السبب ! سلبتي مني اخـوي اللي ما يندرى وينه الحين "
" تـضـايـقـت عايشه من هالكلام .. قامت بعدها بتطلع من الدار بـدون ما تـعـلـق بشي لانها من الاساس ما كانت تـعـرف شترد عليهـا "
***************
" بـدار نـاصـر "
" فـي احـد مسوي لـه add بـالـمـاسـنـجـر .. سال نفسه " مـنـو هـذا ؟ " قـرا اسم الايـمـيـل كـان بـاسم al7lwa"
" فـتـح بعدها نـافـذة الـمـاسـنـجـر يـسـال " مـنـو مـعـاي ؟ "
انـا الـحـلـوه ..
ناصر : عـاشـت الاسـامـي يـا الـحـلـوة .. هذا هو اسمج الـحـقـيـقـي ؟
" كتبت لـه " لا طـبـعـا بس انا عموما احـب ينادوني بـالـحـلـوه "
" سـالـهـا نـاصـر " اهـا .. انـزيـن من ويـن لـج ايميلي ؟ "
الـحـلـوه : شفته من الايـمـيـلات ولفت انتبـاهي وحـبـيـت اسـوي لك add عشان نـسـولف ..
" ما كتـب نـاصـر شي بعدها .. كان شـاك انهـا هند .. كـتـبـت لـه تسال " كـم عـمـرك ؟ "
" رد عليهـا " 13 سنه .. انـتـي ؟ "
الـحـلـوه : الـعـمر كـلـه ان شاللـه .. انـا 12
" هم ما كتب شـي كـان يـفـكر " اممم هند عمرها 22 سـنـه وهـذي يـاهل عمرها 12 سـنـه .. يعني انا اكـبـر منهـا بـسـنـه .. ما ادري ليش حـاس انهـا هالجـلـبـه هـنـد ومسويه فـيـنـي مـقـلـب "
كتب بعدها عشان يتاكـد " طيب عـنـدج كـامـيـرا ؟ "
الـحـلـوه : اكيد ..
" اسـتـغـل نـاصـر هالـفـرصـه " حـلـو .. تـقـدريـن تـشـغـلـيـنـهـا ؟ "
الـحـلـوه : هم اكيد ..
" تعجب نـاصـر من هالبنت .. قـال لـنـفـسـه " بنت عمرها 12 سـنـه عندها نت وكامـيـرا ؟ وهم ما عندها مـانـع تشغلهـا ! والله الدنيـا اخـتـربـت وخـربـتـنـي معاها "
كـتـب بعدها " ok عـيـل شـغـليـهـا الحين "
" كـتـبـت لـه " لـحـظـه "
***************
"‏ ببيت الجيران "
" خـلـود كانت حـابسه نفسها بالدار .. كانت تمر بحالة نفسيه تعيسه من بعد ما سمعت كلمة " اكرهج " من حـبـيـبـهـا عبدالله .. المشكله انها صارت منبوذه من الكل .. والمشكله الاكبر انها مو مهتمه .. قبل كانت تفكر شلون تخلي عبدالله يبتعد عن امينه .. اما الحين تفكر شلون تخلي عبدالله يرد لهـا .. فيا ترى شنو اللي ممكن تسويه خـلـود اكثر من اللي سوته ؟ "
***************
" نـقـز ناصر متخرع وهو يشوف ويهه ساره + نواف ناقزين له من كاميرا الماسنجر ويـسون لـه حـركـات سبلان " حـسـبـي الله عليكم من اثنين ! امسوين فيني مقلب ها ؟ فالحين امسمين نفسكم الـحـلـوه ! ولـت حـيـاتـكم ان شاللـه .. قـولـوا امين "
" ماتت ساره من الضحك وضحك معاها نـواف " زين انسوي فيك محد قال لك مـا تـعـطـيـنـي بـرنـامـج الـنـغـمـات "
***************
وبعدين مع مرتك يا عبدالله ؟ ليش هالسخيفه ما تبي تـرد لك ؟
عبدالله : لو سـمـحـتـي يمه .. لا تـقـولـيـن عن امينه سـخـيـفـه ..
" اسـتـغـربـت امه " يا عـيـنـي .. اشوفك صـايـر ما تـرضـى عليهـا ؟ عيل وين اخـتـفـى حـبـك لـبـنـت الـفـقـر ؟ "
" شافها بضيق " تـكفين يمه لا اتيبين سـيـرة خـلـود مره ثانيه "
سالته " ليش ان شالله ؟ ليكون اشـتـقـت لهـا ؟ "
عبدالله : مستحيل اشتـاق لهـا بعد اليـوم ..
امه ( مو فاهمه ) : شتقصد ؟
عبدالله : اللي اقصده ان خـلـود مالها مكان بقلبي الحين ..
" ما استوعبت امه .. فركت اذونهـا تسال " شنو ؟ شقلت ؟ "
عبدالله : اللي سـمـعـتـيـه يمه ..
امه ( ليما الحين مو مستوعبه ) : عبود انت شقاعد تخربط ؟ انت تعرف انت عن منو قاعد تـتكلم ؟ هذي خـلـود اللي كنت ذابح نفسك عشانهـا !
عبدالله : قلتيهـا يمه .. فـعـل ماضـي " كـنـت "
امه ( تسال بحماس ) : وشاللي تـغـيـر الحين ؟
عبدالله : اعتقد ان اللي صار كان كافي من انه يـخـلـيـنـي اكرههـا !
" استانست امه " يا سلام عليك .. كـرهـتـهـا مره وحـده ! ما كنت تتصور شكثر كنت اتمنى اسمع هالكلام منك ! شكلي سويت فيك خـيـر لما زوجـتـك امينه "
" سكت عبدالله .. قال بقلبه " الا للاسـف زدتـي الطين بله "
***************
" بالبيت اللـي سـاكـن فيه محمد "
" محمد كـان قاعـد بالدار بنفسه .. وحـيـد .. ماسك مـوبـايـلـه بيـده .. يـفـكـر بالشي الاسـود اللـي صـار لـه من تـحـت راس خـلـود " ياليت لو اقـدر اوصـل لـج يا امينه .. لكن حـتـى لو وصـلـت لـج شبقـول لـج ؟ انتي تدرين ان خـلـود هي السبب باللـي صـار .. بس هم ما اعتقد انـج بـتـتـقـبـلـيـنـي بـهـالسهـوله ! يمكن قبل كان ممكن يـكـون من بينا نصيب حـتـى لو 1 % اما الحين من سابـع المـسـتـحـيـلات هالـنصيب يـصـيـر "
See u

" قـصـتـي عـيـال الـعـز "
" الـحـلـقــه 56 "
اسافـر عـنـك وتـسافـر مـعـايـا ..
تـرافـقـنـي فـي حـلـي وارتـحـالـي ..
اغـيـب واتـرك الـعـالـم ورايـا ..
ولا احـمـل غـيـر طـيـفـك فـي خـيـالـي ..
اسافـر عـنـك وتـسافـر مـعـايـا ..
تـرافـقـنـي فـي حـلـي وارتـحـالـي ..
اغـيـب واتـرك الـعـالـم ورايـا ..
ولا احـمـل غـيـر طـيـفـك فـي خـيـالـي ..
****
وجـوه الـنـاس فـي الـغـربه مـرايـا ..
تـصور صـورتـك دايـم فـي بـالـي ..
وانـسـى غـربـتـي وانـسى عـنـايـا ..
واحـس انك مـعـي مـاهـو بـحـالـي ..
وجـوه الـنـاس فـي الـغـربه مـرايـا ..
تـصور صـورتـك دايـم فـي بـالـي ..
وانـسـى غـربـتـي وانـسى عـنـايـا ..
واحـس انك مـعـي مـاهـو بـحـالـي ..
اسـافـر ..
****
مـثـل مـالك فـي هـالـدنـيـا سـوايـا ..
انـا مـالـي سواك انـسـان غـالـي ..
لانـك اول واخـر مـنـايـا ..
واول حـب لـي واول وتـالـي ..
مـثـل مـالك فـي هـالـدنـيـا سـوايـا ..
انـا مـالـي سواك انـسـان غـالـي ..
لانـك اول واخـر مـنـايـا ..
واول حـب لـي واول وتـالـي ..
اسـافـر ..
****
حـبـيـبـي عـدت لك شـايـل وفـايـا ..
وشـوقـي وفـرحـتـي ولـهـفـة سـؤالـي ..
هـل انـت اشـتـقـت لـي وشـاكـك هـوايـا ؟
كـثـر شـوقـي لـك بـذيـج الـلـيـالـي !
حـبـيـبـي عـدت لك شـايـل وفـايـا ..
وشـوقـي وفـرحـتـي ولـهـفـة سـؤالـي ..
هـل انـت اشـتـقـت لـي وشـاكـك هـوايـا ؟
كـثـر شـوقـي لـك بـذيـج الـلـيـالـي !
اسافـر عـنـك وتـسافـر مـعـايـا ..
تـرافـقـنـي فـي حـلـي وارتـحـالـي ..
اغـيـب واتـرك الـعـالـم ورايـا ..
ولا احـمـل غـيـر طـيـفـك فـي خـيـالـي ..
ولا احـمـل غـيـر طـيـفـك فـي خـيـالـي ..
اسـافـر ..
^
^
" قامت عايشه من النوم مـتـخـرعـه وكانت تـنـادي باسم " فـيـصـل "
" قام يوسف هو الثاني متخرع عليهـا .. مسك ايدها يسال " عايشه حـبـيـبـتـي شـفـيـج ؟ بـشـنـو حـلـمانـه ؟ "
" ما قالت عايشه غير " فـيـصـل "
" ما فهم يوسف " اشفيه فيصل ؟ "
" شافت عايشه يوسف بخوف " قول لي يا يوسف ! فيصل اخـوك الحين بخير ؟ "
يوسف ( باسـتـغـراب ) : انا شدراني فيه ! وبعدين انتي ليش تسالين عنه ؟ انتي بشنو حـلـمـانه ؟
" حـطـت عايشه ايدها على ويهها تـتـعـوذ من ابليس " سلامتك يا يوسف خـلاص ماكو شي "
تـعـجـب يوسف : شلون ماكو شي وانتي قايمه من النوم متخرعه تنادين باسم فيصل ! ما بتقولين لي انتي بشنو حـلـمـانـه ؟
" سكتت عايشه شويه .. قالت بعدها " قلت لك خـلاص مـاكـو شي " حـطـت راسهـا بعدها عـالـمـخـده تـحـاول تـنـام "
استنتج يوسف بقلبه : اشفيـهـا عـايـشـه ؟ من يدري ! يمكن فـيـصـل طلع لها بـالـحـلـم يهددها عشان تـتـركـنـي ! مـاكـو تفسير لخوفهـا هذا غير هالـتـفـسـيـر اللي عـنـدي ..
***************
" بـدار امينه "
" امهـا كانت تـتـحـلـطـم " وبعدين معاج يا امينو ؟ لا انا ولا ابـوج قادرين عليج عشان تردين لعبدالله ! انتـي ليش راسـج يابس جـذي ؟
امينه : انا لا راسـي يابس ولا شـي ! بس انا ما ابـيـه .. ما ابـي عبداللـه !
امهـا : ولـيـش ان شالله ما تبينه ؟ مـا تـقـوليـن لـي ليش ؟ انتي اصـلا من الاسـاس ليش ما قـلـتـي انـج ما تبينه مـن قبل !
امينه ( تـبـرر ) : ما كنت ادري ان انا واهو مـو ...
" قـاطـعـتـهـا امهـا " مـو مـتـفـاهـمـيـن ! هذا هـو سببج السخيف اللي ابد ما يـدخـل الـعـقـل "
" سكتت امينه بعدها .. سـالتهـا امهـا " ليش سكتي ؟ ما تقولين لي الحين شلون بتربين هالياهل اللي ببطنج ؟ "
امينه : يمه انتي شـفـيـج ؟ تـتـكلمين وكاني بنت فـقـر ما بقدر اربـيـه !
امها ( تفهمهـا ) : انا اقصد ان مهما كانت حـالتج الماديه هالياهل لازم يعيش مع امه وابوه يا هبله ..
امينه ( تتذمر ) : عفيه يمه لا تتكلمين مثل ابوي !
امها : ما اقـول غير اللـه يـرد لـج عقلج هالـفـارط .. عشان تفكرين بعقل مو حي الله تفكير !
***************
" عـالـسـاعه 4 الـعـصـر "
" طـلـعـت عايشه من دارها متضايقه .. قربت من دار فـيـصـل .. حـطـت ايدها على قـبـضـت الباب .. تمنت بقلبهـا " ان شالله الاقـي البـاب مـفـتـوح "
" فـتـحـتـه بعدها .. لـقـتـه مثل ما تمنت .. دخـلت بالدار .. سـكـرت الباب وراها .. تـأمـلـت الدار من كل الـزاوايـا .. قالت لنفسهـا " عيل هـذي هـي دارك يا فـيـصـل "
" تمت بالدار عشر دقايق .. كانت تـتـعـبـث بـالادراج .. شافت سويج بـطـبـطـته ومجموعه من صوره .. مسكت صـوره من الصور .. تـأملتهـا .. ابتسمت بـحـزن .. سالت نفسهـا " انا شـفـيـنـي ؟ "
" توها تبي تـرد الـصـوره مكانهـا بس اكـو شي منعهـا لهسبب حـطـتهـا بـمـخباتهـا وهي مـو مستوعبه هاللي تسويه .. قامت بعدها .. تـأملت الدار مـره ثانيه .. قالت بـاسـى " هذا من بـدل ما يـخـلـيـنـي الحمال اكـون مستانسه خـلاني افكر بشـعـور خـطـيـر انا ابد مـو فـاهـمـتـه "
***************
" ببيت ولـيـد "
" حـاول المسكين وليد يـتـقـرب من مـرتـه " امممم .. اقـول نـوال حـبـبـتـي "
" ردت عليه وهي تـقـرا مـجـلـه " شـنـو ؟ "
وليد ( بابتسامه ) : شـرايـج نسـافـر فـرنـسـا ؟
" قـطـت الـمـجـلـه من ايدها مـتـخـرعـه " انـسـافـر ؟ انت اكـيـد اسـتـخـفـيـت "
" ما فـهـم شـسـالـفـه " شـفيـج مـتـخـرعـه ؟ انا شـقـلـت الحين ؟ "
نوال : انا مينونه اركـب طـيـايـر ؟ مـا ابـي عـمـري ؟
وليد ( بـتـعـجـب ) : يعني مـعـقـولـه ما ركـبـتـي طـيـاره بـحـيـاتـج ؟
نوال : امبله ركـبـت بس بالـحـسـره !
" سكت وليد شويه .. سال بعدها " يعني شلون الحين ؟ مـاكـو سـفـر بالـمـره ؟ لانـج يا الشيخه تـخـافـيـن تركبين طـيـايـر ؟ "
نوال ( بلا مـبـالاه ) : واللـه اذا بتسـافـر سـافـر بنفسك بالنسبه لـي مـو مـتـحـركـه من قـطـر ..
" سكت وليد للمـره الـثـانـيـه .. تـنرفـز بعدها " هذي مـو عيشه ! من اول ما تـزوجـتـج وانا مـا قـربت مـنـج ! وغـيـر هذا ما تبين تـطـلعـيـن من البيت ولا حـتـى تـسـافـريـن ! ما اقول غـيـر حـسـبـي الله على هالوسواس الخـنـاس اللي فـيـج "
" تـنـزفـزت نوال هي الـثـانـيـه " واللـه اذا مـو عـاجـبـتـك طـلـقـنـي .. محد ماسكك "
" مسك وليد اعـصـابـه على كـثـر ما يـقـدر " اقـول نوال .. تسوين خـيـر لو تـسـكـتـيـن "
نوال : انت اللي كـلـمـتـنـي مـو انا !
" سكت بعدها عشان ما يـنـفـجـر مـعـصـب .. سال نفسه بقلبه " انا لين مـتـى بستحمل هالـوضـع ؟ عـايـش معاها بنفس البيت والدار وليما الحين ما صـار شي من بينا ! انا بـسـتـخـف من هالبنت "
***************
" بعد مـرور "
" يـوم "
5
20
30
40
60
" 80 يـوم "
" الحمال خـلـه نفسية عايشه تعبانه .. ما كانت تشتهي شي .. حـتـى يوسف ما كانت تبي تطل ابويهـا .. كانت مستغربه من تقلبها .. سالت نفسها بتعجب " يا ربي وين راح كل الحب اللي كنت اكنه ليوسف ؟ وين اختفى ؟ معقوله الحمال يخليني اتصرف بهالطريقه ؟ الشي اللي بيذبحني وبينني ان تفكيري كله ينحصر الحين على فـيـصـل ! يا ربي شاللي قاعد يصير بمشاعري ؟ شاللي قاعد يصير فيني ؟ "
" نفسية عايشه كانت متقلبه بعكس امينه اللي حـسـت نفسها ميته تبي ترد لعبدالله مثل ما هو ميت يبي يرد لهـا .. لكن تفكيرها المستمر باللي صار يمنعهـا من انها ترد لـه "
***************
عايشه انتي شفيج علي ؟ كل ما ابي اقعد مـعـاج واسولف تقولين لي ابتعد عني ريحتك مو حـلـوه ؟
عايشه ( بـنـفـسـيـه ) : لان بالفعل ريحتك مـو حـلـوه ..
" قرب يوسف منها يسال " بالله عليج قولي لي شنو المو حـلـو فيهـا ؟ كل يوم اتسبح واتعطر .. اذا مو مصدقه قربي خـشـمـج شميني "
عايشه ( لايـعـه جـبـدهـا ) : ما يحتاي .. شميتك من زمان ..
يوسف ( يسال ) : وشلون لقيتي الريـحـه ؟
" لفت عنه مو طـايـقـتـه " اتبط الراس "
" سالهـا " اتبط الراس من العطر او شنو بالـضـبـط ؟ "
" تنرفزت عايشه من هالاسئله " يوسف خـلاص عاد .. بسك اساله .. ما تمللت ؟ "
يوسف : امبله تمللت بس مو من اسالتي الا من اسلوبج الـزفـت !
عايشه ( تبرر ) : اذا على اسلوبي الزفت استحمل .. مثل ما انت شايف انا حـامل وهذي اعراض طبيعيه ..
" تنهد يوسف " مثل ما انتي شايفه اكـاهـو مستحمل .. بس ما يندرى لـمـتـى بستحمل "
***************
" مـكـالـمـه هـاتـفـيـه "
عـمـي الـصـراحـه انا متصل لك الحين عشان اشـتـكـي لك !
من شنو ؟
من بنتك !
افـا يا وليد ! ليش عـاد ؟ شسوت لك نوال ؟
وليد ( مـتـفـشـل ) : والله ما ادري شـاقـول لك ! متفشل وهم مـنـحـرج منك !
" سكت لثانيه .. كمل بعدها مـرتـبـك " من اول يوم خـذتهـا معـاي للبيت ليما الحين ما صـار شي من بينا .. اللي اقصده اهو .. يعني .. احم .. "
" سكت بعدها منحرج "
" ساله بويوسف منصدم " انت شـتـقـول ؟ من صـجـك ؟ "
وليد : اي والله يا عمي من صجي ..
بويوسف ( يسال ) : السبب ؟
وليد : ما ادري بس اذكـر مـره قالت لي ابيك نـظـيف اتـلـق جـدامـي وبعدها يـصـيـر خـيـر !
" تـنـرفـز بويوسف " شفيهـا هذي اسـتـخـفـت ؟ شكلهـا وايد تدلـعـت .. طيب انت ليش ما تـتـعـامل معاها بالقوه ؟ هي مـو مـرتك ؟ "
وليد : ما اقدر .. ما ابي اسـوي شي هي مـو مقـتـنـعـه فيه ! عشان هالسبب قلت لك مـتـمـنـى انك تـسـاعـدنـي معاها !
بويوسف ( يتنهد ) : يـصـيـر خـيـر ان شالله .. انا بكلمهـا بشوف شسالفتهـا !
***************
" ببيت بويوسف "
" طـلع يوسف من البيت ونزلت عايشه بالصاله .. كانت تلف وتـدور فيهـا متملله .. شافها نواف مـسـتـنـتـج " شكلج متملله "
" التفتت له طـفـشـانـه " من قلب "
" اقترح عليها " انزين ليش ما تطلعين ؟ "
" قالت له " مـاكـو مكان حـلـو يستاهل الطلعه "
نواف ( يـفـكـر ) : اممم .. انزين شرايج بحديقة الحيوان ؟
" عفست عايشه الوي " ليش ؟ ابودك تشوف السبلان ؟ "
" ضحك نواف " والله كان عندنا سباله بالبيت اسمها ملاكو بس بعد الحادث ما صارت تناقز "
" شافته عايشه بنظره " نواف عيب عليك هالكلام "
" سالهـا " ليش عاد انا شقلت الحين ؟ "
عايشه : عيب عليك تقول عن اخـتـك هالكلام !
نواف ( يبرر ) : ترى مو مني ! الا من فصول .. كان دوم يناديهـا يا السباله !
" حـسـت عايشه بشعور غريب يسري بقلبها لما سمعت اسم " فـصـول " سرحت بالماضي .. باول لقاء جـمـعـهـا بفيصل يـوم دفع للموزين 100 ريال وانـحـرجـت ! لما شافته بالبيت وطـاحـت عليه بالغلط .. موقف لا يحسد عليه .. لما قابلته بـجـامـعـة الـبـنـيـن لـمـدة كـورس كامل .. لما كتب لهـا رساله وحـطـهـا بملفهـا بعنوان " عـشـقـتـج " لما جـرحـت قلبه واخـتـارت يوسف عليه .. لما تنكر بالشيله + العبايه عشان يشوفهـا ويطلب منهـا الابتعـاد عن يوسف .. لما طـب عليـهـا بـالـفـنـدق بليلة عـرسـهـا .. كانت تتذكر كل هالاشيا متناسيه انهـا الحين مـتـزوجـه من يوسف "
" بعدها "
" شافها نواف سرحـانـه .. مرر بيده على عيونهـا يسال " هيه ! ويـن سـرحـتـي ؟ "
" انتبهت له " سلامتك .. كنت اتذكر اشيا "
" سال نواف بعدها " المهم شلون الحين على حـديقة الحيوان ؟ شرايج فيهـا ؟ "
عايشه : حـلـوه بس انا افضل علاء الدين اكـثـر ..
نواف ( بسخريه ) : شدعوه عاد علاء الدين ! ليكون شايفتهـا ديزني لاند او بلاك بول الشرق الاوسط ؟
عايشه : نـوافـو عن الـطـنـازه .. انا من صـجـي ! عـلاء الدين احسن من حـديـقـة الحيوان ..
نواف ( يسال ) : شلون بتلعبين بـعـلاء الدين وانتي حـامـل ؟
عايشه : منو قال لك اني بلعب ؟ انا بس بغير جـو ..
نواف : ok ما يصير تـغـيـريـن هالجو بحديقة الحيوان ؟
" هزت راسها " لا "
" تحلطم نواف " انا صـاحـب الفكره وانتي تتشرطين ! على العموم براحـتـج "
" ضـحـكـت عايشه " شفيك عـصـبـت ؟ "
" رد عليهـا " ما عصبت انا بس كنت ابي اشيل الملل مـنـج واقترحت لج حديقة الحيوان لكن بما انـج تبين علاء الدين ما يخالف انتي بالاول قـولي حق يوسف وانا بقول حق سارو ونصـور ومـلوك "
" ضـحـكـت عايشه مـره ثانيه " تبي تشيل عـنـي الملل ورحـت عـزمـت الكل "
نواف : انا ليما الحين ما عـزمتهـم بس بـقـول لهـم .. تـرى اليـمـعه بين الاهل حـلـوه ..
" ابتسمت عايشه بعدها .. ومن داخـلهـا كانت حـزيـنـه .. سالت نفسهـا " يا ترى هل ممكن يرد شمل اهلي من يديد ؟ "
" بنفس هاللحـظـه شافت ام يوسف ان عايشه تحت بـالـصـالـه .. استغلت الـفـرصـه ودخـلـت دارها ومسكت عـطـور يوسف ورشـت الـعـطر بالدار .. النـحـيـسـه ام يوسف تدري ان الحمال خـلـه عايشه تـكـره العطـر خـيـر شـر وخـاصـه عطور يوسف لهسبب رشت العـطـر بـزوايـا الدار .. ابتسمت بعدها بـخـبـث " ان ما خـلـيـتـج تـتـنـاجـرين مع يوسف بسبب هالـريـحـه ما اكـون الـعـنـود "
See u
" قـصـتـي عـيـال الـعـز "
" الـحـلـقــه 57 "
" مـكـالـمـه هـاتـفـيـه "
تبين تـروحـيـن ملاهـي عـلاء الدين !
اي علاء الدين .. لـيـكـون ما بـتـخـلـيـنـي ؟
بالعكس يا عايشه .. لو نفسيتج بتتحسن من علاء الدين بوديـج ..
عايشه ( تـنـرفـزت ) : ليش ان شاللـه ! شفيهـا نـفـسـيـتـي ؟
يوسف : انا اقصد نـفـسـيـتـج من الحمال !
" سكتت عايشه شويه .. سالت بعدها " المهم شقلت الحين بتودينا علاء الدين او شـنـو ؟ "
يوسف ( يسال ) : اوديـكـم ! ليش اهو فـي احـد غـيـرج بـيـي ؟
عايشه : تقريبا كل اهلك ما عدى امك .. اما بـالنسبه لامينه بسالهـا ..
يوسف ( يسال ) : ok مـتـى تـبـون تـروحـون ؟
عايشه : الـحـيـن ..
يوسف : ليش العيله !
عايشه ( بـنـفـسـيـه ) : والله لو ما تبي تودينا بـكيفك ! عندنا السايق ..
يوسف : منو قال لـج ما بوديكم ؟ دقـايـق بس وارد البيت ان شاللـه واخـذكـم ..
" سكرت بعدها منه وراحـت لدارها عشان تـلـبـس .. فتحت باب الدار ودخـلـت .. حـسـت بـلـوعـه مو طـبـيـعـيـه من الـريـحـه اللي تشمهـا " هذا اكـيـد يـوسـفـو ! مـو مـخـلـي عـطـر ما راشـه "
" حـسـت بعدها انهـا بتستفرغ .. راحـت الحـمـام لايـعـه جـبـدها .. تحلطمت بـعـصـبـيـه " انا الحين شلون بتم بالدار وهالـريـحـه الـعـلـه فيهـا ؟ "
***************
" ببيت وليد "
" قـربـت نوال من ولـيـد مـعـصـبـه " انت شقاااايـل حـق ابـوي ؟ ما تـسـتـحـي ؟ "
" سـوا نفسه مـو فاهم " شـنـو ؟ شـقـايـل ؟ "
نوال : وليد لا تـسـتـغـبـى ! عيب عليك هاللـي قلته لابوي ! اكاهو متصل لي يـهـاوشـنـي بسببك انت !
وليد : واللـه عيب عليج انتي اللي مـتـزوجـتـنـي بالاسم بس !
نوال ( بـسـخـريـه ) : اشـتـبـي يـعـنـي ؟ اغـو ؟
وليد ( تـنـزفـز ) : نـوالـو عن هالكلام الـمـسـتـفـز ! انا اقـصـد ويـنـهـا حـقـوقـي الـزوجـيـه ؟ عن الهـبالـه !
" سكتت نوال بعدها .. شافهـا وليد منـبـط جـبـده " ما اقـول غـيـر اللـه يصبـربـي على هالـبـلاوى ان شاللـه "
***************
" تـوه يوسف راد البيت .. دخـل الدار شـاف عايشه مـلـتـفـتـه له مـعـصـبـه .. اسـتـفـهـم " خـيـر ان شالله " سالهـا مـتـستـنـتـج " شـفـيـج ؟ ليكون تـاخـرت عليج ؟ "
" صـرخـت عليه " يا سلام عليك ! مـسـوي نفسك بـريء ما تدري شسالفه "
" ما فـهـم " عايشه شفيج ؟ يعني مـعـقـوله بسالج شسالفه وانا ادري ؟ "
عايشه : شم ريـحـة الدار وبـتعـرف شسالفه !
" بعدها "
" شم يوسف ريـحـة الدار يسال " مـنـو اللي تـارس ريـحـة الدار من عـطـري ؟ "
" شافته عايشه بـنـظـره " لا واللـه ؟ "
يوسف : لا تـشـوفـيـنـي جـذي ! مـو انـا ..
عايشه : اذا مـو انت عيل مـنـو ؟
يوسف : ما ادري .. واذا مـو مـصـدقـتـنـي تعالي شـمـيـنـي .. واللـه اني ما راش شي عشانج انتـي !
" لفت عنه " على العموم مـتـى بتودينا ؟ "
" سالهـا " مـو انـتـوا تبون تـروحـون الحين ؟ "
عايشه : ايـه .. بس دقايق بسال امينه لـو بـتـيـي معانا ..
***************
" امينه كانت بالدار مـنـبـطـحـه عالسرير .. دخـلـت عليهـا عايشه بعد ما استـاذنـت .. قربت بعدها منهـا تسال " امينه شـلـونـج ؟ وشلون الحمال مـعـاج ؟ "
" ابتسمت بابتسامه ذابـلـه " الحمدلله .. بخير "
" سالتهـا عايشه " ما دامـج بخير .. عيل شـرايـج تـغـيـرين جـو وتين معانا ملاهـي عـلاء الدين ؟ "
***************
" بعد نـص سـاعـه تقـريبا بالملاهـي "
" نواف وساره ومعاهم ناصر كانوا راكبين قـطـار الموت .. انطلق القطار بسرعه .. رفعت ساره ايدها مستانسه " يـاهـو "
" مات نواف من الخوف وارتـجـف مثل الديايه " بـلـيـز وقـفـوا القطار .. هونت مابي اركب .. وللي يـرحـم والديكم وقـفـوه "
" صرخ ناصر متخرع " ابي اروح الـحـمـام "
" عايشه ويوسف كانوا يتمشون بصمت .. اما عن ملاك + امينه ما ياو .. امينه قالت لعـايشه " جـبـدي لايعه .. مابي اطلع من البيت " وملاك قالت " مستحيل اطلع مع عوشو "
" الجو كان حـار .. حست عايشه بالعطش .. التفتت ليوسف وهم يمشون " يوسف انا عطشانه "
" ابتسم لهـا " من عـيـونـي .. الحين بيب لـج ماي "
" التفت يمين ويسار يدور كافتيريا .. بس للاسف ما لقى " اعتقد ان الكافتيريات بالصوب الثاني "
" عفست عايشه الوي " بس انا عطشانه وما فيني حـيـل امشي "
يوسف ( يسال ) : اذا ما فيج حـيـل تمشين عيل ليش يتي علاء الدين ؟
" مع ان السؤال ما ينرفز لكن عايشه تـنـرفـزت " اهو تحقيق ؟ "
استغرب يوسف " لا مـو تحقيق .. انتي شفيج على كل كلمه اقولهـا تسوينهـا سـالـفـه ؟ "
عايشه : الحين انا اسويهـا سالفه ؟
يوسف : بالله عليج انتي ما تشوفين اسلوبـج شلون صـايـر ؟
عايشه ( تسال ) : شدخـل الاسلوب الحين ؟
يوسف : شوفي اسلوبج بعدين اسالي !
عايشه ( تـنـرفـزت ) : ليش ان شالله ! اشفيه ؟
" سكت يوسف .. ما علق .. لفت عايشه عنه بنفسيه " انت اصـلا متسبب ! عموما انا رايحه بنفسي اشتر لي ماي "
" مسكها يوسف من ايدها " عايشه احـبـج "
" وقفت عايشه ابمكانها لما سمعت " احـبـج " كانت مستغربه من نفسها .. سالت بقلبهـا " ليش ؟ ليش هالكلمه صارت ما تعني لي شي ؟ ليش ما حركت مشاعري ! كنت اظـن ان الحمال بيقربني منه اكـثـر لكن للاسف صار الـعـكس "
" بعدها "
" قالت لـه بجفا " انا هم احـبـك "
" لسبب ما حـس يوسف بالـضـيـق .. سال نفسه " ليش احـس ان كلمة احـبـك مو طـالـعـه من قلبهـا ؟ ليش احـس انهـا مـو نفس كـلـمـة " احـبـك " اللي سمعتهـا منها لاول مره ؟ "
***************
" ببيت بويوسف "
" بهـالوقـت قـرت امينه مـسج مـطـرشـه عبدالله " تـكـفـيـن يا امينه .. ردي على .. اكـثـر من شهـر وانا احـاول اتصل لج وانتي مـطـنـشـتـنـي .. انتـي بس اسـمـعـي اللي عندي وبعدها سكـري "
" مسحت امينه المسج بدون ما ترد عليه " مـا بـرد .. انت غلطت ولازم تـتـحـمـل نتيجـة غـلـطـتـك مهمـا كانت النـتـيـجـه "
***************
" مجددا بالملاهـي "
" نـزل نواف من قـطـار الموت مـتـحـلـطـم " كله مـنـج يا سارو ! قـصـيـتـي علي بس عشان اركب الـقـطـار "
" كمل ناصر مـتـنـرفـز " خـدعـتـيـنـي ! قلتي لـي انه قطار يهالو ما يخرع لكنه طلع مـرعـب "
" ضـحـكت ساره عليهم " انتوا الاثـنـيـن تفشلون ! هـذا قـطـار عـادي .. حـق اليهـال ! يعني انتوا مو شايفين قـطـارات الدول الاوربـيـه ؟ تـتـكلمون كانكم عـيـال فـقـر "
نـاصـر : امـبـلـه شـايـفـيـن بس انتـي تدرين اني اخـاف من اتـفـه شـي ومع هذا لـعـبـتـي بـعـقـلـي عشان اركـبـه !
" قـال نـوافـو بعدها " مـا علينـا .. ركبنا وخـلـصـنـا .. خـلـونـا ندور يـوسف وعايشه الحين "
" طلعت سـاره موبايهـا " الحين بتصـل لهم "
" فـجـاه "
" نـادى يوسف من مسافة مـترين تـقـريـبـا " هـيـه ! نـواف .. سـاره .. نـاصـر " الـتـفـتـوا هالثـلاثـه وراهـم وشـافـوا يوسف مـعـاه عايشه "
" قـربـوا بعدها منهم .. سالهـم يوسف بابتسامه " ان شالله استانستوا ؟ "
قالت ساره بحماس " انا ليما الحين ما لعبت شي "
عفس نـاصـر الويه " بالنسبه لـي اكـتـفـيـت من قـطـار الـرعـب "
تمسخر نواف عليه " اسمه قـطـار الـمـوت فشلتنا "
" رد عليه نـاصـر " اذا اسمه قـطـار الـمـوت مثل ما تقول عيل ليش ما متنا ؟ "
" خـربـط نـوافـو " مـو لان هو مجرد اسم يا غبي "
" بينما كـانـوا يـتـنـاقـشـون بالاسم انتبهت عايشه على بنت تنادي باسم " فـيـصل " ارتبكت وبسرعه لفت ويههـا تـدور " وينه فـيـصـل ؟ "
" قربت البنت من اخـوهـا بو 6 سنين مـعـصـبـه عليه " فـيـصـل انا شقلت لك ؟ مـا قلت لك لا تـخـلـيـنـي وتـمـشـي ؟ شبتسوي اذا ضـعـت ؟ "
" بعدها "
" نـزلت عايشه راسهـا بـضـيـق .. فالت " يوسف .. انا ابـرد الـبـيـت الحين "
" اسـتـغـرب يوسف " ليش يا عايشه ؟ تـونـا ياين "
" سالهـا نـواف " شـفـيـج عايشه ؟ كنتي متحمسه مساعه شـصـار لـج الحين ؟ "
" تـحـلـطـمـت سـاره " شـدعـوه نـرد البيت الحين ؟ انا ما استانست "
عايشه : بس انا احـس نفسي تـعـبـانه الحين ..
ساره ( بـاسـتـفـزاز ) : ما دامـج تعبـانه عيل ليش يتي معانا من الاسـاس ؟
عايشه ( بـنـفـسـيـه ) : مـو شـغـلـج !
" تـنـرفـزت سـاره من اسـلـوب عايشه اما عن يوسف قال " خـلاص يا سـاره .. بنرد البيت الحين لان عايشه تـحـس بالتعب "
" لفت سـاره عنه مـنـبـطـه جـبـدها " كـيـفـكـم "
***************
" بعد سـاعـه تقريبا "
" بعد ما رجـعـوا من الملاهـي .. سـاره الـوحـيـده اللي كانت تـتـحـطـلـم " ما تهنيت بالـطـلـعـه .. هـذي اخـر مـره اطلع مع عايشه "
" اما بـدار يوسف + عايشه .. يوسف كان يــتـسـبـح بالـحـمـام .. اما عن عايشه كانت مـنـبـطـحـه عالسـريـر وبيدها صـورة فـيـصـل .. كانت تشوفهـا بـحـزن .. سالت نفسهـا " لو هالـمـشـاعـر كانت بسبب الحمال .. متى بولد عشان افتك منهـا ؟ "
" قامت بعدها من السـريـر .. مسكت ورقـه + قلم وكـتـبـت " بـخـاطـري الحين اكتـب الـشـعـور اللي احـسـه مهمـا كان حـقـيـر ومهما كانت فيه خـيـانـه زوجـيـه .. بس احـلـف بشنو ان هالـشـعـور الخـطـيـر سكن قلبي غـصـبـا عني .. حـسـيـتـه اقوى من اني اتـجـاهـلـه .. ما تـتـصـورون شـكـثـر تـحـسـفـت لما شقيت رسالة فيصل اللي كتبهـا لي بالجـامـعـه ! تـدرون ليش ؟ لان بخـاطري اقـراها الحين بهاللـحـظـه .. انا لما قريتهـا من قبل ما كنت اكـن له اي مشـاعـر .. بـمـعـنـى ما كنت احـبـه اما الحين لو قريتهـا اعـتـقـد اشيا كـثـيـرة بـقـلـبـي بـتـتـغـيـر .. عيب علي هاللي اكـتـبـه بـالـورقـه عشان هالسبب ما قـدرت اقـوله لـحـد وكـتـبـتـه .. يا تـرى انت وينك الحين يـا فـيـصـل ؟ كلماتك الاخـيـره لـي ليما الحين اتـذكـرهـا " لـو تـروحـيـن فـوق وتنزلين تـحـت ما راح تحصلين واحـد يـحـبـج كثر مـا احـبـج انا يا عايشه " انا ما انـكر ان يوسف يـحـبـنـي لكن ....... "
" خـلـت 3 سـطـور كتبت بعدها " لـكـن مـو كـثـر ما تـحـبـنـي انت .. وانا ما انـكـر اني حـبـيـت يوسف بيوم لكن مـو كثر ما احـبـك انا .. بـخـتـصـار حـبـي ليوسف ما كان حـب بمعنى الكلمه .. كاني بنت مـراهـقـه توها تـجـرب الـحـب قبل ما تـكـتـشـف معنـاه الحقيقي .. اللي ابكـتـبـه ان حـبـي ليوسف كان مـجـرد حـب لـشـخـصـيـتـه ولـسـيـارتـه اللي انـبـهـرت فيهـا وليش انه تـجـاهـلـنـي بالبدايه عشان هالسبب اكـتـشـفـت الحين اني حـبـيـت فيصل لنفسه مو عشان شي ثـانـي .. فيـا تـرى هل هذا هو الحب الحـقـيـقـي ؟ ام انا قاعده اهلوس بمشاعر انا ما اعـرف معانيهـا ؟ "
" فـجـاه "
" سمعت عايشه صـوت باب الـحـمـام يـتـبـطـل .. تـوهـقـت .. ارتـبـكـت .. مـا عـرفـت شـتـسـوي .. بسرعه مسكت الـصـوره والـورقـه ودعستهـم تحت الـمـخـده .. مـتـظـاهـره انهـا طـبـيـعـيـه .. طلع يوسف من الـحـمـام .. قـرب منهـا بابتسامه " طـولت عليج حـبـيـبـتـي ؟ "
" قالت له وهي ماسكه مـوبايلهـا .. يا بلفيت تـكـتـب مـسج " لا "
" سال يوسف بعدها " ما تبين تـاكـلـين شـي ؟ "
عايشه : لا ..
يوسف ( وهـو يشوف موبايلهـا بيدهـا ) : شـتـسـوين ؟
عايشه : مثل ما تـشـوف .. بـطـرش مسـج لمحمد اساله عن اخـبـاره ..
يوسف : اهـا .. سلمي عليه ..
عايشه : يـوصـل ان شالله ..
يوسف ( يسال ) : على الـعـمـوم انا ظـاهـر الحين .. تـامـريـنـي على شي ؟
عايشه : سـلامـتـك ..
يوسف : الله يـسـلـمـج ..
" طـلـع بعدها من الدار .. قـطـت عايشه نفسهـا بالسـريـر تـتـنـهـد " ليش احـس نفسي خـايـنـه ؟ مع اني ما سويت شـي ! مـتـى بـيـنـزل هاللـي ببطـنـي وافـتـك من هالشـعـور اللي امحـسـسـنـي بتـانيب الـضـمـيـر ؟ مـتـى ؟ "
مـتـى ؟
" قـصـتـي عـيـال الـعـز "
" الـحـلـقــه 58 "
" بمحل كمبيوترات "
" نويصر كان يلف ويدور يشوف الابتوبات اليديده .. كان ناوي يشتر له لابتوب بغض النظر عن لابتوباته العشر اللي امصففين بداره .. هالولد بطران .. يحب التغير مو هامه السعر "
" قرب من لابتوب سوني اخر موديل .. مسكه .. شافه .. عجبه .. اشر عالمصري اللي يشتغل هناك " انا ابشتري هذا يا افندي "
" رد عليه " لكن هذا سعرو 9500 ريال .. مش غالي عليك يا ولد ؟ "
" شاف ناصر المصري بنظره " غالي او رخيص انت شعليك ؟ اعتقد اني قلت لك ابشتريه ! يعني ما عليك الا انك تعطيني اياه وانا بدفع لك "
المصري ( يسال ) : انتا دلوئتي عندك المبلغ بالكامل ؟
ناصر ( تنرفز ) : شكلنا ما بنخلص اليوم ! ايه عندي هالمبلغ بالبطاقه ليش اكو مشكله ؟
المصري ( متعجب ) : بطائه ! انت كم عمرك عشان يكون عندك بطاقه ؟
ناصر ( ماسك اعصابه ) : 13 سنه داخل هالـ 14 .. اساله ثانيه !
المصري : اممم .. هوا باباك ازاي بيعطيك بطائه وانتا بالعمر الصغير ده ؟
ناصر ( بنفسيه ) : شنسوي عاد ! بـطـرانـيـن !
المصري ( يسال ) : انتا ليش بتكلمني بالطريئه دي ؟
" عصب ناصر " اقول لك يا افندي شي ؟ انسى خلاص مابي شي ! بس نصيحه خلهم يطردونك من الشغل لانك تشرد المشترين بسبب لغوتك الزايده "
" طلع بعدها من المحل متذمر " مينون اللي بيشتري شي من هالمحل الا اذا كان يحب الهذره "
" استنتج المصري الغبي " انا كنت عارف انه ولد كداب ما عندوش مليم واحد عشان كده طفش "
***************
" ببيت بويوسف "
" بالصاله "
" عايشه كانت تشوف فلم اجنبي .. يات ام يوسف .. مسكت الريموت وغيرت القناه بنحاسه .. تضايقت عايشه من هالحركه " ليش غيرتيهـا ؟ "
ام يوسف ( بجلابه ) : عاد انا بكيفي ! ابفرفر بالتلفزيون على كيف كيفي !
عايشه : بس انا كنت اتابع الفلم ! لو سمحتي ما عليج امر يعني رديـه !
ام يوسف ( مناحسه ) : اعتقد ان الدشات تارسه البيت مو بس بالصاله !
عايشه : لكن انا بخاطري اشوفه هني !
ام يوسف ( اميبسه راسها ) : عاد انا مو متحركه من مكاني ومو فارته ..
" انبطت جبد عايشه بس بالوقت نفسه حبت تبط جبد ام يوسف .. سالها " انزين انتي شتبين تشوفين الحين ؟ تنتظرين برنامج معين ؟ "
ام يوسف ( تحاول تقهر عايشه ) : لا .. ماكو برنامج معين ببالي ! بس انا غرامي التفرفر .. ليش مو عاجبج ؟
" قالت عشان تقهر ام يوسف " لا بالعكس .. انا هم غرامي التفرفر .. فري براحتج ليما ايدج تنكسر "
" بطلت ام يوسف حلجها " شقلتي ! يا عل ايدج انتي الكسر يا اللي ما تستحين "
عايشه ( تتمسخر ) : اقول ام يوسف .. سكري حلجج لا يدخل فيه الذبان !
" انصدمت ام يوسف من وقاحة عايشه .. قامت من الكرسي معصبه " انجبي يا جليلة الحيا "
" سكتت عايشه ما علقت بس كحت لعانه " كح كح "
" عصبت ام يوسف اكثر " قلت لج انجبي ! ما تفهمين ؟ "
عايشه : ليش بالله ! انا شقلت الحين ؟ كل اللي سويته اني كحيت ..
" حست ام يوسف انها تحترق من داخلها بسبب طريقة عايشه المستفزه بالحوار .. قالت بقلبها منبطه جبدها " خساره ما اقدر امد ايدي عليها الحين بسبب الحمال ! بس خل تولد وتفكنا عشان اقدر اتصرف معاها "
***************
ممكن ادخل ؟
هلا نواف .. تفضل ..
" دخل نواف بعدها لدار ملاك .. قرب منها يسال " شلونج ؟ "
ملاك : مثل ما تشوف .. متملله !
نواف : متملله لانج ما تطلعين من البيت ومن الدار بالذات !
ملاك : يعني بالله عليك قول لي وين اروح ؟
نواف : لما فيصل اخوي كان بالبيت كنتي دوم تسولفين معاه اشمعنى احنا ما تسولفين ؟
تنهدت ملاك " فيصل غير "
نواف ( يسال ) : شلون يعني غير ! مثل ما هو اخوج احنا بعد اخوانج ..
ملاك : ادري .. بس هو اكثر واحد كان يفهمني ويسولف معاي .. ياليته معانا الحين بس كله من هالعوشو هي اللي طفشته من البيت !
" سكت نواف شويه قال بعدها " بتصدقين يا ملاك لو قلت لج اني احس نفسي وحيد "
ملاك : ما بصدقك وبالوقت نفسه ما بكذبت !
نواف : ليش ما بتصدقيني ؟
ملاك : مو لانك تطلع من البيت ولك ربعك وحياتك الخاصه بعكسي انا اللي اعتبر نفسي بالفعل انسانه وحيده مالها احد بالدنيا ..
نواف : مو معناته اذا انا اطلع ولي حياتي الخاصه ان حياتي مليانه بالناس .. انتي غلطانه !
ملاك ( تسال ) : افهم من كلامك انك بالفعل وحيد ؟
نواف : ايه ..
" سكتت ملاك بعدها "
قالهـا نواف : رفيجي المقرب مني سافر لندن .. والانسانه اللي كانت تسعدني خلاص بتتزوج .. وحسن اللي كنت اسولف معاه عند باب الحوش للاسف مات ..
" لفت ملاك عنه متنرفزه " تقصد حسن الحقير ! ولد الجيران ؟ "
نواف : اي هو .. اسمحي لي لو ذكرت اسمه جدامج ليش انج تكرهينه !
" سكتت ملاك لثانيه .. سالت بعدها " ما قلت لي منو هذي الانسانه اللي كانت تسعدك ؟ "
" نطق اسمهـا بابتسامه " نـوف "
ملاك : بس انا ما اخبرك تكلم بنات ! من متى ؟
نواف : من اول ما حسيت نفسي محتاج اني اكلم بنت عشان تحسسني اني مو مثل ما كنت اعتقد بيوم ..
" سكت لثانيه .. سال بعدها " الا اقول ملوك .. شرايج اوديج حديقة الدحيل ؟ "
" هزت راسهـا " لا ثانكس "
نواف : ليش عاد ؟
ملاك : اول شي مالي خلق اطلع من البيت .. ثاني شي حـر موت ورطوبه .. شناوي عليه تذبحنا من الحر ؟
" ضحك نواف " ذكرتيني بنوفو لما قالت لي اكو احد يواعد شخص بدحيل ؟ حق الحر والرطوبه " اقترح بعدها " طيب الكوفي .. اوديج ستار بكس ؟ "
" ابتسمت له " هم ثانكس "
نواف : اممم .. يعني مصره انج ما تطلعين من البيت ؟
ملاك : صدقني مالي خلق اطلع ولو حسيت نفسي بطلع انت اول شخص بقوله عشان يطلعني لاي مكان انت تبيه ..
***************
" بالصاله "
" في احد كان يطق باب الصاله من بعد ما طق الجرس .. قربت الخدامه من الباب بتفتحه .. كانت لطيفه اللي تسمي نفسهـا رفيجة ساره "
" عايشه كانت بالصاله بغض النظر عن ام يوسف اللي انبطت جبدها من مساعه وراحت لدارها .. قربت لطيفه من عايشه تسلم " السلام عليكم "
عايشه : هلا .. وعليكم السلام "
" شافت لطيفه عايشه مستفهمه " منو انتي ؟ انا اول مره اشوفج هني ؟ "
عايشه ( بابتسامه ) : انا مرت يوسف .. اسمي عايشه ..
" انصدمت لطيفه " ها ؟ ليش هو يوسف تزوج على مرته ! "
" استغربت عايشه هالسؤال " انتي ما تدرين ان مرته توفت من زمان ؟ الله يرحمهـا "
" بحلقت لطيفه بعيونهـا " شنو ! متى صار هذا كله ؟ "
عايشه ( تسال ) : بالاول ما قلتي لي .. منو انتي ؟
لطيفه ( بنفسيه ) : اكو احد بالبيت هذا ما يعرفني !
" انبطت جبد عايشه من اسلوبهـا " اي .. انا "
لطيفه ( بستفزاز ) : معاج حق ما تعرفيني .. ماهو لانج توج يديده بهالبيت .. ما تدرين عن شي ! على العموم انا الشيخه لطيفه صديقة ساره اخت ريلج .. اللي بتصير قريب حرم السيد المحترم فيصل احمد !
" انصدمت عايشه من اللي سمعته " شنو ؟ حرم السيد المحترم فيصل ؟ "
" فجاه "
طل تكونين الشيخه ! لا وهم حرم اخوي فيصل ؟ هذا اللي ناقص بعد ! وبعدين ما تقولين لي انتي شيايه تسوين في بيتنا ؟ اعتقد ان الصداقه اللي كانت من بينا انتهت من يوم سالفة المسابقه !
^^
" هذا اللي قالته ساره بجديه وهي نازله من الدري معصبه من وجود لطيفه بالبيت "
" بعدها "
" ابتسمت لطيفه لما شافت ساره .. قربت يمهـا ولا كأنها سمعت شي " هلا بساره هلا والله "
" لفت ساره عنها " لا هلا ولا شي ! ما تقولين لي شتبين يايه بيتنا الحين ؟ "
" قالت لطيفه بشويش " اشفيج انتي ! ليش مو راضيه تنسين سالفة المسابقه ؟ يعني مصره الا تفشليني جدام هالغريبه ؟ "
" قالت ساره بصوت عالي " عايشه لا هي غريبه ولا شي ! الا صارت منا وفينا الحين " سالت بعدها بنفسيه " شتبين الحين ؟ خلصيني ؟ "
" انبطت جبد لطيفه .. قالت بقهـر " انا الغبيه اللي يايه بيتج عشان اتسامح منج "
ساره ( بسخريه ) : تسلمين يا الشيخه ما ابي اسغج ! وبعدين توج تدرين انج غبيه !
" ما قلت لطيفه غير " مالت عليج " طلعت بعدها من البيت معصبه "
" ضحكت ساره لانهـا عرفت شلون تبط جبدها .. اما عن عايشه ما فهمت شي " شسالفه ساره ؟ منو هذي ؟ "
ساره : سلامتج .. وحده من حثالة المجتمع !
" سالت عايشه بتردد " يعني ما بتكون خطيبة اخوج فيصل بيوم ؟ "
ساره : تخسي الا هي !
عايشه : عيل ليش قالت جذي ؟
ساره : مو لانهـا ميته تبي تكون لفيصل بس اخوي ثقيل فديته ما عطاها ويه من اول ما كانت حاطه عيونهـا عليه !
" ارتاح قلب عايشه .. سالت نفسهـا بقلبهـا " عطاها ويه او ما عطاها اهو وينه الحين ؟ "
***************
" ببيت الجيران "
" خلود كانت بنفسها هناك .. وحيده .. هي اللي يابته لنفسها من الشي الفضيع اللي سوته .. كانت تدور بالبيت يمين ويسار متملله .. ما تعرف شتسوي ! قالت بالم " للاسف حتى عايشه اختي اللي كانت اقرب انسانه لي ما عادت تتصل لي مثل قبل "
" قعدت بعدها عالكرسي .. مسكت موبايلها بتردد " اطرش مسج لعبدالله او امسك نفسي ؟ المشكله اني ما اقدر امسك نفسي منه "
" سمت بسم الله بعدها وطرشت له " عبدالله انا اسفه "
" عبدالله كان قاعد بسوق واقف .. شاف المسج متمسخر " بعد شنو يا خلود ؟ بعد ما دمرتي حياتي "
" ما عطاها ويه وما رد عليهـا .. تضايقت من قلب .. قامت طرشت له " عبدالله عفيه عشاني رد "
" قرا المسج بس ما رد .. تضايقت اكثر وحست بالخنقه ! قامت طرشت له وهي تصيح " طيب عشان خـاطـر حبيبتك امينه رد علي "
" شاف المسج ولما قرا المكتوب بسرعه اتصل لهـا .. شافت خلود رقم المتصل بموبايلهـا " حـبـيـبـي عبدالله " انصدمت .. ما توقعت .. حست بالم بصدرها .. وجرح كبير بجسمهـا " معقوله ! عشان خـاطـر امينه اتصلت لي ! ما اصدق .. وما ابي اصدق "
" انهـارت بهاللحظه .. ما ردت عليه .. كل اللي سوته رمت بالموبايل بعيد .. قطت نفسها عالكرسي تصيح بحرقه " من متى وانا مالي خاطر عندك ؟ وهالامينه صارت الكل بالكل ! وصرت تعمل لهـا الف حساب وحـسـاب ! من متى ؟ "
" كل مالهـا والحقد اللي بقلبها يكبر اكثر واكثر ! وما يندرى لشنو بالنهايه بيتحول ؟ "
See u
" قـصـتـي عـيـال الـعـز "
" الـحـلـقــه 59 "
" بعد مـرور الايام بما فيهـا .. باليوم اللـي صـرخـت فيه عـايـشـه من الم الولاده بنفس لحظة ولادة امينه .. انتقلوا هالثنتين للمستشفى .. يوسف كان قاعد على اعصابه .. المسكين يحاتي عايشه نفس الشي بالنسبه لعبدلله اللي كان يحاتي امينه "
" خـلـود كانت تراقب الـمـوقـف من بـعـيـد " ان شالله اللي ببطن امينه يموت " هذا اللي قـالـتـه محترقه من داخـلـهـا "
" اما بالنسبه لمحمد .. كان يلف ويدور بالمستشفى متجاهل نظرات عبدالله له .. محمد كان منتظر خـبـر ولادة عايشه بـحـر من الجمر ومتمني السلامه لامينه "
" بعد 9 ساعات من الانـتـظـار "
" قبل ما تقول الـممـرضـه ليوسف وعبداللـه عن خـبـر الولاده وكل وحـده منهم شـيابـت مسكت خـلـود ايد الـممـرضـه " سستر .. انا اشتغل هني بالدور 4 .. انا اخـت عايشه وامينه اخـت يوسف .. بقول لهم شيابو انتي لا تـحـاتـيـن "
" ابتسمت الـمـمـرضـه لـخـلـود .. بمعنى " ok "
" قربت خـلـود بعدها من غـرفـة الاطـفـال لان عندها الـصـلاحـيـه للدخول .. قربت من السرير المقصود .. بحلقت بعيونهـا بقهـر " مستحيل ! ما اصدق ! هالامينه يامـال الـويـعـه يايبه بنت و ولـد توم ؟ "
" الحقد اللي بقلبهـا لعبدالله زاد .. ما كانت تبيه يستانس بهالتوم .. عاد اهي شسوت ؟ مسكت بنت امينه وحـطـتـهـا بسرير الولد اللي يابته عايشه ! يا بلفيت ان عايشه هي اللي يابت التوم .. وتم ولد امينه بنفسه .. ابتسمت بعدها بخبث " بـحـرمـك من بنتك يا عبدالله مثل ما حـرمـتـنـي منك " قامت بعدها غيرت اسامي الطوابع بالسرير "
***************
" انتشر الخبر بين الاهل من ان عايشه يابت توم .. راشد + حـنـان .. وامينه يابت حـمـد .. طار يوسف من الوناسه .. مع انه ما يدري ان حـنـان مو بنته .. نفس الشي بالنسبه ليوسف استانس وشكر ربه على حـمـد مع انه ما يدري ان حـنـان بالحقيقه بنته "
" اليهال قاعدين يكبرون بنفس البيت .. اللي هو بيت بويوسف .. امينه كانت وايد مستانسه من ولدها حـمـد .. كانت طول اليوم تقضي وقتهـا معاه وبالوقت نفسه كانت تحب عيال عايشه .. كانت تموت بحنان اللي بالحقيقه تـكـون بنتهـا .. بـالـحـسـره وافقت امينه ترد لعبداللـه .. يمكن حـبـهـا الكبير له هو اللي خـلاها تـحـكـم عقلهـا وترد له .. مع ان الشك اللي شكه فيهـا ابد ما كـان هين .. لكنهـا قـالـت " كل شي يهـون عشان يعيش حـمـد بوسط امه وابـوه "
" خـلـود ماتت من القهـر مثل كل مره " شنو بيدي اقدر اسويه اكثر من اللي سويته ؟ المشكله اني ما استفدت شي ! الا بالعكس فقدت اهلي وخـلـيـت عبدالله يكرهني .. هذا بعد وهم ما يدرون انا شسويت بـتـغـيـر اليهـال "
" نفسية عايشه بعد الحمال تحسنت .. كل شي رد مثل قبل والاسلوب الزفت اخـتـفـى .. الا شي واحـد للاسف ما اخـتـفـى .. الا ظـل مثل ما اهو .. تفكير عايشه المستمر بفيصل بـيـذبـحـهـا حـتـى بعد مرور 3 سنين .. ما نسته " للاسف اكـتـشـفـت هالشي متاخر .. اني احـبـه "
" لكن وينه فيصل الحين ؟ ما يدري شي عن حـب عايشه له ! لكن حـتـى لو درى بـعـتـقـادي هالحب ما منه فايده الحين .. للاسف يه مـتـاخـر .. لكن المصيبه الكبيره لما طـاحـت الورقه اللي كـتـبـتـهـا عايشه لنفسها من 3 سنين بيد يوسف بـلـحـظـه "
" تـجـمـدت عيونه الـثـنـتـيـن بالـمـكـتـوب " بـخـاطـري الحين اكتـب الـشـعـور اللي احـسـه مهمـا كان حـقـيـر ومهما كانت فيه خـيـانـه زوجـيـه .. بس احـلـف بشنو ان هالـشـعـور الخـطـيـر سكن قلبي غـصـبـا عني .. حـسـيـتـه اقوى من اني اتـجـاهـلـه .. ما تـتـصـورون شـكـثـر تـحـسـفـت لما شقيت رسالة فيصل اللي كتبهـا لي بالجـامـعـه ! تـدرون ليش ؟ لان بخـاطري اقـراها الحين بهاللـحـظـه .. انا لما قريتهـا من قبل ما كنت اكـن له اي مشـاعـر .. بـمـعـنـى ما كنت احـبـه اما الحين لو قريتهـا اعـتـقـد اشيا كـثـيـرة بـقـلـبـي بـتـتـغـيـر .. عيب علي هاللي اكـتـبـه بـالـورقـه عشان هالسبب ما قـدرت اقـوله لـحـد وكـتـبـتـه .. يا تـرى انت وينك الحين يـا فـيـصـل ؟ كلماتك الاخـيـره لـي ليما الحين اتـذكـرهـا " لـو تـروحـيـن فـوق وتنزلين تـحـت ما راح تحصلين واحـد يـحـبـج كثر مـا احـبـج انا يا عايشه " انا ما انـكر ان يوسف يـحـبـنـي لكن ....... "

" لـكـن مـو كـثـر ما تـحـبـنـي انت .. وانا ما انـكـر اني حـبـيـت يوسف بيوم لكن مـو كثر ما احـبـك انا .. بـخـتـصـار حـبـي ليوسف ما كان حـب بمعنى الكلمه .. كاني بنت مـراهـقـه توها تـجـرب الـحـب قبل ما تـكـتـشـف معنـاه الحقيقي .. اللي ابكـتـبـه ان حـبـي ليوسف كان مـجـرد حـب لـشـخـصـيـتـه ولـسـيـارتـه اللي انـبـهـرت فيهـا وليش انه تـجـاهـلـنـي بالبدايه عشان هالسبب اكـتـشـفـت اني حـبـيـت فيصل لنفسه مو عشان شي ثـانـي .. فيـا تـرى هل هذا هو الحب الحـقـيـقـي ؟ اما انا قاعده اهلوس بمشاعر انا ما اعـرف معانيهـا ؟ "
" بعدها "
" انصدم يوسف هالمكتوب .. ابد ما توقع ان عايشه ممكن تـكـتـب هالكلام بيوم " مـعـقـولـه ؟ مـعـقـولـه مشاعر عايشه لي كانت مجرد وهم ؟ " تحسس الـورقـه بعدها كانت وراها صوره .. شافهـا متمسخر " هم عندج صـورتـه يا بنت الناس ؟ "
" بهاللحظه دخـلـت عايشه بالدار .. شافهـا يوسف بصمت والورقه + الصوره كانت بيده .. قربت منه تسال " ما تبي تـتـغـدى يا يوسف ؟ "
" ما رد عليهـا بسرعه .. سكت 5 ثواني .. سالهـا بعدها " من مـتـى وانتي تحبينه ؟ "
" ما فهمت " شـنـو ؟ "
كـرر " سالتج من متى وانتي تحبينه ؟ "
سالته " احـب منو ؟ "
" مد لها ايدها بيوريهـا الورقه + الصوره " فيصل "
" انصدمت عايشه .. حـطـت ايدها على قلبها بـتـوتـر .. سالته بتعلثم " انت شلون لقيت هـالـورقـه ؟ "
يوسف : مو مهم شلون لقيتهـا ! اعتقد اني سالتج من متى وانتي تحبينه ؟
" سكتت لحظه .. ما عرفت شتقول ! وبالوقت نفسه ما قدرت تنكر ! ما هو كل شي واضح مثل طلوع الشمس .. الـورقـه بيد يوسف ومكتوبه بخط عايشه والكلام اللي فيها كـبـيـر .. حـسـت عايشه بالاستسلام من سـؤالـه .. تمالكت شجاعتهـا وقـالـت " مـن زمـان "
" غمض عيونه متمالك اعـصـابـه ومقهـور " من زمان يعني من متى ؟ "
عايشه : تقدر تقول من نـص الحمال ..
يوسف ( يتمسخر ) : وتقولينهـا جـذي بكل جـراءه .. ما تستحين !
عايشه ( تبرر ) : مو مني الا من الحمال ! حسيت بمشاعر الحب وقتهـا .. توقعت انها بـتـخـتـفـى بعد الولاده لكنها للاسف ما اخـتـفـت !
" سكت يوسف لثانيه .. سال بعدها بطنازه " عيل متى بتحملين مره ثانيه ؟ عشان نشوف منو هو الحب اليديد اللي بيحتل قلبج ؟ "
" لفت عنه متنرفزه " يوسف لو سمحت عن الـطـنـازه .. انا اكلمك من صـجـي "
" رد عليهـا " انا هم اكلمج من صـجـي "
" سكتت بعدها ما عرفت شتقول ! سالت نفسهـا " هل انا غلطانه ؟ ام مشاعري الغلطانه ! ام شنو ؟ "
" قـط يوسف الـورقـه + الصوره من ايده " انا مسافر باجـر ان شالله "
" انصدمت " انـت شـتـقـول ؟ "
يوسف : اللـي سـمـعـتـيـه ..
عايشه : ليكون بتسافر عشان سـ ..
يوسف ( قـاطـعـهـا ) : لا مو عشان سـالـفـة فيصل ..
عايشه ( تسال ) : عيل ليش بتسافر ؟ اصـلا من الاساس وين بتسافر ؟
" قرب يوسف من الباب بيطلع " بسافر بـريـطـانـبـا مع الوالد عشان معرض السياير اللي مسوينه هناك " طلع بعدها من الدار مـحـتـرق من اللي اكـتـشـفـه "
" قربت عايشه من الـورقـه والصوره .. مسكتهم .. سالت نفسهـا بـضـيـق " واحـد مسافر والثاني بـاجـر بيسافر .. شاللي اقدر اسويه عشان اعيش مـرتـاحـة البال ؟ "
***************
" بـالـصـالـه "
" حـنـان بنت عايشه اللي هي بالحقيقه بنت امينه كانت تلعب مع حـمـد اللي هو بالحقيقه اخـوهـا مو ولـد خالهـا .. كسرت حـنـان المزهريه بدون قصد ! تخرعت وانحاشت ورا الكرسي .. دافع حـمـد عنهـا " ماما انا اللـي كسرتهـا "
" ابتسمت امينه " ما يخالف حـبـيـبـي كلها مزهريه .. وانتي يا حـنـون طلعي لا تخافين .. ما بسوي لج شي " طلت حـنـان بشويش من ورا الكرسي خـايـفـه .. فجاه نـقـز عليها راشد اخـوهـا .. تخرعت وصـاحـت وركـضـت بحضن امينه " معليش حـبـيـبـتـي لا تصيحين اذا على رشود بـطـقـه عشانج "
" بعدها "
" رن موبايل امينه .. كان عبدالله " هلا عبدالله "
رد عليهـا " اهلين " سالهـا بعدها " امر الحين بيت ابوج اخذج او بـتـتـغـديـن معاهم ؟ "
امينه : انا من الـصـبـح هني .. لو تمر الحين تـاخـذنـي بيكون احـسـن وبالمره اتـغـدى معاك بالبيت ..
عبدالله : ان شالله حـبـيـبـتـي ..
" ابتسمت امينه بعدها .. سكرت من عبدالله وقـامـت تلبس عبايتهـا .. بهاللـحـظـه نـزل يوسف من الدري .. راشد وحـنـان ركـظـوا لابوهم لما شافوه .. التفت يوسف لامينه يسال " ليش لابسه عـبـايـتج ؟ شكلج بـتـردين البيت "
امينه : اي واللـه .. من مساعه وانا ببيت ابـوي ..
يوسف : طيب خـلـي حـمـد معانا .. اليهـال شكلهم مستانسين عليه ..
امينه : انا اقـول لو تـخـلـي حـنـان ورشـود هم اللي اتيـون معانا يكون احـسـن .. حـمـود يـحـب حـنـان .. ما شفت شلون دافع عنهـا من شويه لما كـسـرت المزهريه ..
" ضـحـك يوسف " بـو هذول من الحين عندهم سـوالف حـب .. مـو هينين "
" ضـحـكـت امينه بالمثل " اقـولك " سالت بعدها " المهم شقلت ! بـتـخـليـهم ايـيون معانا ؟ بيستانسون عندنا بالبيت "
يوسف : لا يا امينه .. خـليـهـا بوقت ثاني .. انا بـاجـر ان شالله مسافر ابي اشوف عيالي قبلهـا ..
امينه ( تسال ) : تـروح وترد بالسلامه ان شالله بس على وين بتسافـر ؟
يوسف : بريطانيا ان شالله .. انا والـوالـد .. عندنا شـغـل هناك ..
امينه : ابـوي بسافر بـاجـر وانا ما ادري ! مـحـد قالي .. زين قلت لي عشان اسلم عليه الحين قبل ما ارد البيت ..
***************
" بـاحـدى الـجـامـعـات اللي عندنا بـقـطر "
" طـبـعـا بعد مـرور 3 سنين خـلـصـت سـاره ثانويه والتحقت بـاحـدى الـجـامعـات غير جـامعـة قـطـر .. كانت توها سنه اولـى ونواف اخـوهـا كان بنفس جـامعـتـهـا وكان سنه 3 .. نـوافـو مثل ما هو ما تـغـيـر من نـاحـيـة الشخصيه .. الشي الـوحـيـد اللي تغير فيه هو شكـلـه الشاذ .. من بعد سالفه نـوف بدا يـفـكـر ان الله سـبـحـانه خـلـقـه ريـال مو بنت مثل ما كان يـتـوهم وكان لـنـوف دور كبير بهالتحـول الكبير اللي صـار لـه "
" بالساعه 2 الـظـهـر خـلـصـت ساره من محاظـراتهـا وقعدت بالحديقه تتأمل الرايح والياي .. قرب منهـا واحـد يسالهـا " انتي الانسه ساره احـمـد يوسف الـ ... "
" هزت له راسها " اي نعم انا ساره .. منو انته ؟ "
" رد بابتسامه " جـاسـم "
ساره ( تسال ) : خـيـر ان شالله ؟
جاسم : الخير ابويهج .. انا بس حـبـيـت اعطيج اوراق مـحـاظـرة الـدكـتـور عـجـلان لانـج ما حـظـرتـيـهـا ..
ساره ( باستغراب ) : لـحـظـه ! انت شدراك اني ما حـظـرتـهـا ؟ الشيخ تـراقـبـنـي ؟
جاسم : سلامتج .. الدكتور نادى باسمج وشفتج ما رديتي فـسـتـنـتـجـت انـج ... "
" قـاطـعـتـه ساره " مشكور اخـوي "
" تعجب منها .. ليش قـاطـعـتـه ؟ رد عليهـا " الـعـفـو .. ولـو "
" مسكت ساره الاوراق منه " على العموم انا لازم ارد البيت الحين ومشكور مره ثانيه " مشت بعدها رايحه للمواقف "
" شافهـا جـاسـم وهي تبتعد .. قال لنفسه " شكله الوصول لقلبج يا ساره بنت احـمـد ابد ما بيكون بالشي الهين "
***************
" مـكـالـمـه هـاتـفـيـه "
محمد شفيك ؟ ليش احـس ان صوتك مـتـغـيـر ! اكـو شي ؟
محمد : تـعـبـان يا عايشه .. حـاس بجسمي مـنـهـد ..
" تخرعت عايشه على اخـوها " خـيـر ان شاللـه ؟ شتحس فيه ؟ "
" رد عليهـا " قلت لـج حـاس بجسمي منهد "
عايشه : من شنو ؟
محمد : ما ادري !
عايشه ( تسال ) : طيب رحـت للطبيب ؟
محمد : المشكله مـاني قـادر اتـحـرك من مكاني !
" تخرعت عايشه اكـثـر " لـهـدرجـه يا محمد ! لـهـدرجـه انت تـعـبـان ؟ من مـتـى وشلون ؟ "
محمد : ايه .. من امس وانا على هـالـحـال جـاهل السبب !
عايشه ( تـعـاتـبـه ) : من امس وتـوك تـقـول لـي ؟ بالله عليك الحين هذا تـصـرف تـتـصـرفـه يا اخـوي ؟
محمد : شاسوي يا عايشه .. ما حـبـيـت ازعـجـج .. ولاسـيـمـا ان عندج عـيـال صـغـار الحين !
عايشه : افـا يا محمد ! شلون تـزعـجـنـي وانت اخـوي ؟
" سكت محمد .. سالته عايشه " انت ويـنك الحين ؟ ويـنـه هالبيت اللي انت عايش فيه ؟ "
سالهـا " ليش ؟ "
عايشه : شنو ليش ؟ انا لازم ايك الحين ! بسرعه عـطـنـي العنوان بلا نـحـاسـه !
" بعدها "
" عطاها الـعـنـوان لانه ما فيه حـيـل يـنـاحـس او يـعـاند .. لبست عايشه عبايتهـا وشيلتهـا وخـلـت عيالهـا بالبيت بعد ما وصـلـت الـخـدامـه عليهم .. ركبت بالسيـاره رايـحـه للمكان الـمـقـصـود .. مسافة الطـريـج مع الـزحـمـه خـذت نـص ساعه تقريبا .. لما وصـلـت بسرعه نزلت من السياره ودخـلـت بالشـقـه .. دقـت الجـرس ليما قـرب محمد من الباب وفتح لهـا .. شافهـا محمد بتعب وملامـحـه ابد ما كانت تبشر بالخير .. تـوه بيقولهـا " هلا واللـه " بس ما وعـى الا يـطـيـح جـدامهـا مثل الانسان اللي فـقـد كل قواه .. تـخـرعـت عايشه عليه " محمد شفيك ؟ "
See u

" قـصـتـي عـيـال الـعـز "
" الـحـلـقــه 59 "
" بعد مـرور الايام بما فيهـا .. باليوم اللـي صـرخـت فيه عـايـشـه من الم الولاده بنفس لحظة ولادة امينه .. انتقلوا هالثنتين للمستشفى .. يوسف كان قاعد على اعصابه .. المسكين يحاتي عايشه نفس الشي بالنسبه لعبدلله اللي كان يحاتي امينه "
" خـلـود كانت تراقب الـمـوقـف من بـعـيـد " ان شالله اللي ببطن امينه يموت " هذا اللي قـالـتـه محترقه من داخـلـهـا "
" اما بالنسبه لمحمد .. كان يلف ويدور بالمستشفى متجاهل نظرات عبدالله له .. محمد كان منتظر خـبـر ولادة عايشه بـحـر من الجمر ومتمني السلامه لامينه "
" بعد 9 ساعات من الانـتـظـار "
" قبل ما تقول الـممـرضـه ليوسف وعبداللـه عن خـبـر الولاده وكل وحـده منهم شـيابـت مسكت خـلـود ايد الـممـرضـه " سستر .. انا اشتغل هني بالدور 4 .. انا اخـت عايشه وامينه اخـت يوسف .. بقول لهم شيابو انتي لا تـحـاتـيـن "
" ابتسمت الـمـمـرضـه لـخـلـود .. بمعنى " ok "
" قربت خـلـود بعدها من غـرفـة الاطـفـال لان عندها الـصـلاحـيـه للدخول .. قربت من السرير المقصود .. بحلقت بعيونهـا بقهـر " مستحيل ! ما اصدق ! هالامينه يامـال الـويـعـه يايبه بنت و ولـد توم ؟ "
" الحقد اللي بقلبهـا لعبدالله زاد .. ما كانت تبيه يستانس بهالتوم .. عاد اهي شسوت ؟ مسكت بنت امينه وحـطـتـهـا بسرير الولد اللي يابته عايشه ! يا بلفيت ان عايشه هي اللي يابت التوم .. وتم ولد امينه بنفسه .. ابتسمت بعدها بخبث " بـحـرمـك من بنتك يا عبدالله مثل ما حـرمـتـنـي منك " قامت بعدها غيرت اسامي الطوابع بالسرير "
***************
" انتشر الخبر بين الاهل من ان عايشه يابت توم .. راشد + حـنـان .. وامينه يابت حـمـد .. طار يوسف من الوناسه .. مع انه ما يدري ان حـنـان مو بنته .. نفس الشي بالنسبه ليوسف استانس وشكر ربه على حـمـد مع انه ما يدري ان حـنـان بالحقيقه بنته "
" اليهال قاعدين يكبرون بنفس البيت .. اللي هو بيت بويوسف .. امينه كانت وايد مستانسه من ولدها حـمـد .. كانت طول اليوم تقضي وقتهـا معاه وبالوقت نفسه كانت تحب عيال عايشه .. كانت تموت بحنان اللي بالحقيقه تـكـون بنتهـا .. بـالـحـسـره وافقت امينه ترد لعبداللـه .. يمكن حـبـهـا الكبير له هو اللي خـلاها تـحـكـم عقلهـا وترد له .. مع ان الشك اللي شكه فيهـا ابد ما كـان هين .. لكنهـا قـالـت " كل شي يهـون عشان يعيش حـمـد بوسط امه وابـوه "
" خـلـود ماتت من القهـر مثل كل مره " شنو بيدي اقدر اسويه اكثر من اللي سويته ؟ المشكله اني ما استفدت شي ! الا بالعكس فقدت اهلي وخـلـيـت عبدالله يكرهني .. هذا بعد وهم ما يدرون انا شسويت بـتـغـيـر اليهـال "
" نفسية عايشه بعد الحمال تحسنت .. كل شي رد مثل قبل والاسلوب الزفت اخـتـفـى .. الا شي واحـد للاسف ما اخـتـفـى .. الا ظـل مثل ما اهو .. تفكير عايشه المستمر بفيصل بـيـذبـحـهـا حـتـى بعد مرور 3 سنين .. ما نسته " للاسف اكـتـشـفـت هالشي متاخر .. اني احـبـه "
" لكن وينه فيصل الحين ؟ ما يدري شي عن حـب عايشه له ! لكن حـتـى لو درى بـعـتـقـادي هالحب ما منه فايده الحين .. للاسف يه مـتـاخـر .. لكن المصيبه الكبيره لما طـاحـت الورقه اللي كـتـبـتـهـا عايشه لنفسها من 3 سنين بيد يوسف بـلـحـظـه "
" تـجـمـدت عيونه الـثـنـتـيـن بالـمـكـتـوب " بـخـاطـري الحين اكتـب الـشـعـور اللي احـسـه مهمـا كان حـقـيـر ومهما كانت فيه خـيـانـه زوجـيـه .. بس احـلـف بشنو ان هالـشـعـور الخـطـيـر سكن قلبي غـصـبـا عني .. حـسـيـتـه اقوى من اني اتـجـاهـلـه .. ما تـتـصـورون شـكـثـر تـحـسـفـت لما شقيت رسالة فيصل اللي كتبهـا لي بالجـامـعـه ! تـدرون ليش ؟ لان بخـاطري اقـراها الحين بهاللـحـظـه .. انا لما قريتهـا من قبل ما كنت اكـن له اي مشـاعـر .. بـمـعـنـى ما كنت احـبـه اما الحين لو قريتهـا اعـتـقـد اشيا كـثـيـرة بـقـلـبـي بـتـتـغـيـر .. عيب علي هاللي اكـتـبـه بـالـورقـه عشان هالسبب ما قـدرت اقـوله لـحـد وكـتـبـتـه .. يا تـرى انت وينك الحين يـا فـيـصـل ؟ كلماتك الاخـيـره لـي ليما الحين اتـذكـرهـا " لـو تـروحـيـن فـوق وتنزلين تـحـت ما راح تحصلين واحـد يـحـبـج كثر مـا احـبـج انا يا عايشه " انا ما انـكر ان يوسف يـحـبـنـي لكن ....... "

" لـكـن مـو كـثـر ما تـحـبـنـي انت .. وانا ما انـكـر اني حـبـيـت يوسف بيوم لكن مـو كثر ما احـبـك انا .. بـخـتـصـار حـبـي ليوسف ما كان حـب بمعنى الكلمه .. كاني بنت مـراهـقـه توها تـجـرب الـحـب قبل ما تـكـتـشـف معنـاه الحقيقي .. اللي ابكـتـبـه ان حـبـي ليوسف كان مـجـرد حـب لـشـخـصـيـتـه ولـسـيـارتـه اللي انـبـهـرت فيهـا وليش انه تـجـاهـلـنـي بالبدايه عشان هالسبب اكـتـشـفـت اني حـبـيـت فيصل لنفسه مو عشان شي ثـانـي .. فيـا تـرى هل هذا هو الحب الحـقـيـقـي ؟ اما انا قاعده اهلوس بمشاعر انا ما اعـرف معانيهـا ؟ "
" بعدها "
" انصدم يوسف هالمكتوب .. ابد ما توقع ان عايشه ممكن تـكـتـب هالكلام بيوم " مـعـقـولـه ؟ مـعـقـولـه مشاعر عايشه لي كانت مجرد وهم ؟ " تحسس الـورقـه بعدها كانت وراها صوره .. شافهـا متمسخر " هم عندج صـورتـه يا بنت الناس ؟ "
" بهاللحظه دخـلـت عايشه بالدار .. شافهـا يوسف بصمت والورقه + الصوره كانت بيده .. قربت منه تسال " ما تبي تـتـغـدى يا يوسف ؟ "
" ما رد عليهـا بسرعه .. سكت 5 ثواني .. سالهـا بعدها " من مـتـى وانتي تحبينه ؟ "
" ما فهمت " شـنـو ؟ "
كـرر " سالتج من متى وانتي تحبينه ؟ "
سالته " احـب منو ؟ "
" مد لها ايدها بيوريهـا الورقه + الصوره " فيصل "
" انصدمت عايشه .. حـطـت ايدها على قلبها بـتـوتـر .. سالته بتعلثم " انت شلون لقيت هـالـورقـه ؟ "
يوسف : مو مهم شلون لقيتهـا ! اعتقد اني سالتج من متى وانتي تحبينه ؟
" سكتت لحظه .. ما عرفت شتقول ! وبالوقت نفسه ما قدرت تنكر ! ما هو كل شي واضح مثل طلوع الشمس .. الـورقـه بيد يوسف ومكتوبه بخط عايشه والكلام اللي فيها كـبـيـر .. حـسـت عايشه بالاستسلام من سـؤالـه .. تمالكت شجاعتهـا وقـالـت " مـن زمـان "
" غمض عيونه متمالك اعـصـابـه ومقهـور " من زمان يعني من متى ؟ "
عايشه : تقدر تقول من نـص الحمال ..
يوسف ( يتمسخر ) : وتقولينهـا جـذي بكل جـراءه .. ما تستحين !
عايشه ( تبرر ) : مو مني الا من الحمال ! حسيت بمشاعر الحب وقتهـا .. توقعت انها بـتـخـتـفـى بعد الولاده لكنها للاسف ما اخـتـفـت !
" سكت يوسف لثانيه .. سال بعدها بطنازه " عيل متى بتحملين مره ثانيه ؟ عشان نشوف منو هو الحب اليديد اللي بيحتل قلبج ؟ "
" لفت عنه متنرفزه " يوسف لو سمحت عن الـطـنـازه .. انا اكلمك من صـجـي "
" رد عليهـا " انا هم اكلمج من صـجـي "
" سكتت بعدها ما عرفت شتقول ! سالت نفسهـا " هل انا غلطانه ؟ ام مشاعري الغلطانه ! ام شنو ؟ "
" قـط يوسف الـورقـه + الصوره من ايده " انا مسافر باجـر ان شالله "
" انصدمت " انـت شـتـقـول ؟ "
يوسف : اللـي سـمـعـتـيـه ..
عايشه : ليكون بتسافر عشان سـ ..
يوسف ( قـاطـعـهـا ) : لا مو عشان سـالـفـة فيصل ..
عايشه ( تسال ) : عيل ليش بتسافر ؟ اصـلا من الاساس وين بتسافر ؟
" قرب يوسف من الباب بيطلع " بسافر بـريـطـانـبـا مع الوالد عشان معرض السياير اللي مسوينه هناك " طلع بعدها من الدار مـحـتـرق من اللي اكـتـشـفـه "
" قربت عايشه من الـورقـه والصوره .. مسكتهم .. سالت نفسهـا بـضـيـق " واحـد مسافر والثاني بـاجـر بيسافر .. شاللي اقدر اسويه عشان اعيش مـرتـاحـة البال ؟ "
***************
" بـالـصـالـه "
" حـنـان بنت عايشه اللي هي بالحقيقه بنت امينه كانت تلعب مع حـمـد اللي هو بالحقيقه اخـوهـا مو ولـد خالهـا .. كسرت حـنـان المزهريه بدون قصد ! تخرعت وانحاشت ورا الكرسي .. دافع حـمـد عنهـا " ماما انا اللـي كسرتهـا "
" ابتسمت امينه " ما يخالف حـبـيـبـي كلها مزهريه .. وانتي يا حـنـون طلعي لا تخافين .. ما بسوي لج شي " طلت حـنـان بشويش من ورا الكرسي خـايـفـه .. فجاه نـقـز عليها راشد اخـوهـا .. تخرعت وصـاحـت وركـضـت بحضن امينه " معليش حـبـيـبـتـي لا تصيحين اذا على رشود بـطـقـه عشانج "
" بعدها "
" رن موبايل امينه .. كان عبدالله " هلا عبدالله "
رد عليهـا " اهلين " سالهـا بعدها " امر الحين بيت ابوج اخذج او بـتـتـغـديـن معاهم ؟ "
امينه : انا من الـصـبـح هني .. لو تمر الحين تـاخـذنـي بيكون احـسـن وبالمره اتـغـدى معاك بالبيت ..
عبدالله : ان شالله حـبـيـبـتـي ..
" ابتسمت امينه بعدها .. سكرت من عبدالله وقـامـت تلبس عبايتهـا .. بهاللـحـظـه نـزل يوسف من الدري .. راشد وحـنـان ركـظـوا لابوهم لما شافوه .. التفت يوسف لامينه يسال " ليش لابسه عـبـايـتج ؟ شكلج بـتـردين البيت "
امينه : اي واللـه .. من مساعه وانا ببيت ابـوي ..
يوسف : طيب خـلـي حـمـد معانا .. اليهـال شكلهم مستانسين عليه ..
امينه : انا اقـول لو تـخـلـي حـنـان ورشـود هم اللي اتيـون معانا يكون احـسـن .. حـمـود يـحـب حـنـان .. ما شفت شلون دافع عنهـا من شويه لما كـسـرت المزهريه ..
" ضـحـك يوسف " بـو هذول من الحين عندهم سـوالف حـب .. مـو هينين "
" ضـحـكـت امينه بالمثل " اقـولك " سالت بعدها " المهم شقلت ! بـتـخـليـهم ايـيون معانا ؟ بيستانسون عندنا بالبيت "
يوسف : لا يا امينه .. خـليـهـا بوقت ثاني .. انا بـاجـر ان شالله مسافر ابي اشوف عيالي قبلهـا ..
امينه ( تسال ) : تـروح وترد بالسلامه ان شالله بس على وين بتسافـر ؟
يوسف : بريطانيا ان شالله .. انا والـوالـد .. عندنا شـغـل هناك ..
امينه : ابـوي بسافر بـاجـر وانا ما ادري ! مـحـد قالي .. زين قلت لي عشان اسلم عليه الحين قبل ما ارد البيت ..
***************
" بـاحـدى الـجـامـعـات اللي عندنا بـقـطر "
" طـبـعـا بعد مـرور 3 سنين خـلـصـت سـاره ثانويه والتحقت بـاحـدى الـجـامعـات غير جـامعـة قـطـر .. كانت توها سنه اولـى ونواف اخـوهـا كان بنفس جـامعـتـهـا وكان سنه 3 .. نـوافـو مثل ما هو ما تـغـيـر من نـاحـيـة الشخصيه .. الشي الـوحـيـد اللي تغير فيه هو شكـلـه الشاذ .. من بعد سالفه نـوف بدا يـفـكـر ان الله سـبـحـانه خـلـقـه ريـال مو بنت مثل ما كان يـتـوهم وكان لـنـوف دور كبير بهالتحـول الكبير اللي صـار لـه "
" بالساعه 2 الـظـهـر خـلـصـت ساره من محاظـراتهـا وقعدت بالحديقه تتأمل الرايح والياي .. قرب منهـا واحـد يسالهـا " انتي الانسه ساره احـمـد يوسف الـ ... "
" هزت له راسها " اي نعم انا ساره .. منو انته ؟ "
" رد بابتسامه " جـاسـم "
ساره ( تسال ) : خـيـر ان شالله ؟
جاسم : الخير ابويهج .. انا بس حـبـيـت اعطيج اوراق مـحـاظـرة الـدكـتـور عـجـلان لانـج ما حـظـرتـيـهـا ..
ساره ( باستغراب ) : لـحـظـه ! انت شدراك اني ما حـظـرتـهـا ؟ الشيخ تـراقـبـنـي ؟
جاسم : سلامتج .. الدكتور نادى باسمج وشفتج ما رديتي فـسـتـنـتـجـت انـج ... "
" قـاطـعـتـه ساره " مشكور اخـوي "
" تعجب منها .. ليش قـاطـعـتـه ؟ رد عليهـا " الـعـفـو .. ولـو "
" مسكت ساره الاوراق منه " على العموم انا لازم ارد البيت الحين ومشكور مره ثانيه " مشت بعدها رايحه للمواقف "
" شافهـا جـاسـم وهي تبتعد .. قال لنفسه " شكله الوصول لقلبج يا ساره بنت احـمـد ابد ما بيكون بالشي الهين "
***************
" مـكـالـمـه هـاتـفـيـه "
محمد شفيك ؟ ليش احـس ان صوتك مـتـغـيـر ! اكـو شي ؟
محمد : تـعـبـان يا عايشه .. حـاس بجسمي مـنـهـد ..
" تخرعت عايشه على اخـوها " خـيـر ان شاللـه ؟ شتحس فيه ؟ "
" رد عليهـا " قلت لـج حـاس بجسمي منهد "
عايشه : من شنو ؟
محمد : ما ادري !
عايشه ( تسال ) : طيب رحـت للطبيب ؟
محمد : المشكله مـاني قـادر اتـحـرك من مكاني !
" تخرعت عايشه اكـثـر " لـهـدرجـه يا محمد ! لـهـدرجـه انت تـعـبـان ؟ من مـتـى وشلون ؟ "
محمد : ايه .. من امس وانا على هـالـحـال جـاهل السبب !
عايشه ( تـعـاتـبـه ) : من امس وتـوك تـقـول لـي ؟ بالله عليك الحين هذا تـصـرف تـتـصـرفـه يا اخـوي ؟
محمد : شاسوي يا عايشه .. ما حـبـيـت ازعـجـج .. ولاسـيـمـا ان عندج عـيـال صـغـار الحين !
عايشه : افـا يا محمد ! شلون تـزعـجـنـي وانت اخـوي ؟
" سكت محمد .. سالته عايشه " انت ويـنك الحين ؟ ويـنـه هالبيت اللي انت عايش فيه ؟ "
سالهـا " ليش ؟ "
عايشه : شنو ليش ؟ انا لازم ايك الحين ! بسرعه عـطـنـي العنوان بلا نـحـاسـه !
" بعدها "
" عطاها الـعـنـوان لانه ما فيه حـيـل يـنـاحـس او يـعـاند .. لبست عايشه عبايتهـا وشيلتهـا وخـلـت عيالهـا بالبيت بعد ما وصـلـت الـخـدامـه عليهم .. ركبت بالسيـاره رايـحـه للمكان الـمـقـصـود .. مسافة الطـريـج مع الـزحـمـه خـذت نـص ساعه تقريبا .. لما وصـلـت بسرعه نزلت من السياره ودخـلـت بالشـقـه .. دقـت الجـرس ليما قـرب محمد من الباب وفتح لهـا .. شافهـا محمد بتعب وملامـحـه ابد ما كانت تبشر بالخير .. تـوه بيقولهـا " هلا واللـه " بس ما وعـى الا يـطـيـح جـدامهـا مثل الانسان اللي فـقـد كل قواه .. تـخـرعـت عايشه عليه " محمد شفيك ؟ "
See u

" قـصـتـي عـيـال الـعـز "
" الـحـلـقــه 60 "
" التكمله "
" من بعد ما طـاح محمد ما كان لعايشه خـيـار غير انهـا تتصل للاسعاف عشان ينقلونه للمستشفى .. كانت خـايـفـه عليه وتنتظر رد الطبيب عشان يطمنهـا "
" ارتفاع شديد بدرجـة الحراره ادى الا الاغـمـاء " هذا اللي قـالـه الطبيب لعايشه "
" حـطـت ايدها على قلبهـا متخرعه " يعني شلونه الحين ؟ اهو بخير ؟ "
الطبيب : الحمدلله بخير .. لكن لازم ينام عندنا بالمستشفى 24 ساعه عشان انتابع حـالـتـه ..
" تطمن قلب عايشه " الحمدلله والشكر له .. تسلم دكتور .. ما قـصـرت "
" دخلت بعدها بالدار عند محمد اللي كان منسدح بالسريـر .. ابتسمت له " الحمدلله عالسلامه .. ما تشوف شـر "
" رد عليها " الله يسلمج يا عايشه "
عايشه : بعد 24 ساعه بتطلع من المستشفى ان شالله .. بس قبلهـا ابيك توعدني بشي !
محمد ( يسال ) : بشنو ؟
عايشه : ابيك لا طلعت من المستشفى تنسى كل اللي صـار بالماضي وترد لبيتنا .. تـوعـدنـي ؟
محمد ( بضيق ) : اسف يا عايشه ! ما اقـدر !
عايشه : بسك يا محمد خـلاص .. صار لك الحين اكثر من 3 سنين وانت مقاطع خـلود وعايش بنفسك ! لين متى عاد ؟ ترى الدنيا ما تسوى من انك تتعامل معاها بنحاسه !
محمد : انا ما اناحـس .. انا بس مقهـور من اللي سوته خـلـود ! مهما طالت السنين ما بقدر انسى اللي صـار !
عايشه : لكن اللي صـار صـار وانتهـى ..
محمد : بالنسبه لي ما انتهـى !
" سكتت عايشه لثانيه .. شافت ساعتهـا " على العموم انا لازم ارد البيت الحين .. لكن اتمنى انك اول ما تطلع من المستشفى تـحـكـم عقلك وترد البيت .. ودوم تذكر ان الدنيا ما تسوى عشان تقهر نفسك عشانهـا ومهما يكون يا محمد ترى خـلـود اخـتـك .. فلا تنسى "
***************
" ببيت وليد "
" تعب ولـيـد من مـنـاحـس نوال وتـظـاهرها انهـا مو فاهمه .. اخـر شي قـرر انه يتصرف مثلهـا عشان يقدر يكسب قلبهـا .. بختصار يمثل دور الـوسـواسـي جـدامهـا عشان تـحـبـه "
" بالدار "
" استغربت نوال بعد وليد عنهـا " اقـول وليد .. شفيك اليوم قـاعـد بعيد عني ؟ اخـبـر دوم لاصـق فيني ما تـخـلـيـنـي لو كنا بالدار "
وليد : ماكو بس كنت اسال نـفـسـي كم مـن سـؤال !
نوال ( تسال ) : خـيـر ان شالله ؟ شنو هالاسـئـلـه ؟
وليد ( متعمد ) : اممم مثلا لو ما غـسـلتـي اسنانـج اليوم او تـسـبـحـتـي ومن هالقبيل !
" تعجبت نوال " اكيد اغسل اسناني وهم اتسبح .. انت شنو شايفني ؟ يكون بعلمك انا اهتم بهالامـور اكثر منك "
" هـز راسـه عشان يبط جـبـدها " اشك "
" تـنـرفـزت عليه " شنو اشك ؟ انت تستهبل معاي او شنو ؟ " قـربـت بعدها منه " عن السخافه ولا تبتعد عني انا مـو جـرثـومـه عشان تبتعد "
" قام بعدها ابتعد عنهـا متعمد " لو سـمـحـتـي وخـري عني لا تقربين يمي قبل ما تتسبحين انا مو ناقص لوعت جـبـد "
" عصبت عليه " شـنـو ؟ الحين انا لـوعـت جـبـد ؟ "
" رد عليهـا بطريقه مستفزه " ايـه .. يعني مو من حـقـي ان احـافـظ على صـحـتـي من الـنـجـاسـه ؟ "
" انصدمت " الحين انا نـجـسـه يا وليـد ؟ "
وليد : مـو عن يا حـبـيـبـتـي .. لكن لا تنسين ان النـظـافـه من الايمـان .. مهما تـكونين نـظـيـفـه بس هم لازم تـحـرصين على صـحـتـج << يـقـلـد اسلوبهـا D =
نوال ( مـنـبـطـه جـبـدها ) : هين يا وليد انا بتسبح باليوم 3 مـرات بعدها بنشوف منو الـنـجـس فينا !
" ضـحـك وليد من داخـلـه " يالله عساها تـنـجـح خـطـتـي "
***************
" ببيت بيوسف "
" عالساعه 7 باللـيـل "
" طـق نواف دار باب عايشه يستاذن " ممكن ادخـل ؟ "
سمحت له بالدخـول : تـفـضـل ..
" دخـل نواف بالدار .. قرب من عايشه يسال " مـشـغـولـه ؟ "
عايشه : لا .. بغيت شي ؟
نواف : تقريبا ..
عايشه ( تسال ) : شنو ؟
نواف : بـاجـر عيدميلاد ملاكو .. مو عارف شاخذ لها هديه ! بيصير عمرها 18 سنه .. بليز عايشه ساعديني .. قولي لي شاشتري لهـا ؟
" سكت عايشه تفكر .. تقريبا 4 دقايق ساكته .. سالهـا نواف " ها عايشه فكرتي بهديه ؟ "
عايشه : قاعده افكر شنو اشتري لهـا !
نواف : الحين انا يايج عشان تفكرين لي انا مو لنفسج !
" ضحكت عايشه " سوري نواف مو قصدي بس انا هم لازم اشتري لها شي "
نواف : ليش تشترين لها وكل من بالبيت يدري انها ما تحبج !
عايشه ( ببتسامه ) : مو مشكله ..
نواف : انا اقول لو ما تشترين لهـا احسن لج لان لو كنتي مكانهـا ما كانت بتفكر فيج ..
عايشه : ما عليك انت .. المهم قول لي شنو بتشتري لها ؟
نواف : مو هذا هو .. ما ادري لهسبب سالتج !
عايشه ( تسال ) : طيب ما سالت امك او ساره او حـتـى نويصر ؟
نواف : امبله سالتهم لكن محد يعرف شنو يشتري لمشلوله عميه !
" استنكرت عايشه هالكلام " نوافو شنو هالحجي ؟ "
" سالهـا " شنو ؟ "
عايشه : شلون تقول عنها مشلوله عميه ؟
نواف : لانهـا بالفعل مشلوله عميه ..
عايشه : حـتـى ولو .. المفروض ما تقول هالحجي جـدامها ..
نواف : ومنو قال لج اني اقوله جـدامها ؟
عايشه : جـدامها او وراها المفروض ما ينقال !
" سكت نواف .. ما علق .. سالته عايشه " ما قلت لي امك شناويه تشتري لها ؟ "
***************
كرسي متحرك يديد ؟
ايه .. ليش مو عـاجـبـج ؟
ملاك : شلون بيعجبني يا يمه اذا انا ما اقـدر اشوفه ؟
امها : مو مشكله انا بقول لج شلون شكله ..
" سكت ملاك مـتـضـايـقـه .. قرب نواف منهـا " اما انا يبت لـج اي بود على كيف كيفج "
ملاك : عندي من بدال الاي بود عـشـر ..
" عفس نواف الوي " عاد انا شاسوي ؟ عصرت مخي عصار عشان ادور لج هديه تناسبج ! ما لقيت غير الاي بود "
" فجاه "
" دزته ساره بيدها " نـوافـو بسك هذره .. الحين يه دور هديتي .. ساعه كلها الماس لونهـا بني "
ملاك ( تسال ) : شلون بلبسهـا وبشوف الوقت وانا ما اشوف ؟
" توهقت ساره " ما ادري لكن البسيهـا شكل بس "
" تليقف ناصر " سوري ملاكو ما شريت لـج شي ! الصراحـه ما عرفت شايب لـج "
ملاك : مو مشكله ..
" بعدها "
" قربت عايشه من ملاك " اعتقد يه دور هديتي الحين .. اذا تبين الصراحـه احترت وايد شنو اشتر لـج ! اخـر شي قررت اسوي لج كيك من ايديني لعلى وعسى يعجبج "
" ما علقت ملاك .. تليقفت ام يوسف " امحق هديه "
" اما عن ناصر قال " ليكون بتحصل بالكيكه زهيوي مثل ما حصل يوسف بالسـ .. "
" قاطعته عايشه بجديه " تطمن ما بتحصل زهيوي " سكتت شويه كملت بعدها " اتمنى ان الكيكه تعجبج يا ملاك .. لو ما تبين تاكلينها براحتج .. اما لو تبين بالعافيه عليج .. انا ادري ان هديتي ابسط الهدايا اللي وصلت لج اليوم لكن شاسوي ؟ هذا اللي يه ببالي "
" قامت بعدها بتطلع من الدار .. لكن ما وعت الا بملاك تقولهـا " مشكوره يا ... " سكتت شويه .. كملت بعدها " يا عايشه "
" استانست عايشه من داخلهـا .. تمنت بقلبها " اتمنى ان كره ملاك لي اخـتـفـى "
" الكل استغرب من ملاك " الحين ما قالت كلمة شكرا لحد غير لعايشه مع ان هديتها كانت بسيطه .. هل هذا معناته ان ملاك بتوافق على صداقة عايشه ؟ "
***************
" ببيت وليد "
" مدت نوال ايدها لوليد " تفضل .. سندويج دياي .. انا مسويته لك بنفسي "
" ابتعد وليد عنها متعمد " غسلتي ايدج لما سويتيه ؟ "
" تنرفزت من سؤاله " اكـيـد غسلت ايدي .. شنو شايفني ! وصـخـه ؟ "
" سالها قاصد " طيب كم مره غسلتيها ؟ "
" عصبت عليه " وليدو ! شنو هالاسئله السخيفه ؟ "
وليد : بالله عليج الحين هذي اسئله سخيفه ؟ تذكرين لما يت اخطبج بشنو سـالـتـيـنـي ؟
" عفست نوال الوي " ايه اتذكر "
وليد : خلاص عيل لا تتحلطمين وقولي لي كم مره غسلتي ايدج ؟
نوال : 3 مرات تطمن ..
وليد : اكـيـد ؟
نوال : طـبـعـا اكيد ..
وليد ( بابتسامه ) : خلاص مصدقج ..
نوال ( ابتسمت بالمثل ) : يعني بتاكل السندويج اللي مسويته لك ؟
" هز راسه " اكيد "
" تشققت نوال " بالعااافيه ان شالله "
" رد عليهـا " الله يـعـافيج "
***************
" حـان موعد سفر يوسف وابوه لبريطانيا .. عايشه قلبها كان ناقزها من هالسفره .. قربت من يوسف .. مسكت ايده بخوف " يوسف تـكـفـى لا تسافر "
" شافها بجفى " اعتقد ان السفر يه بوقته خاصه بعد ما اكتشفت انج ... "
" قـاطـعـتـه " حـتـى ولو .. انا ما ابيك تسافر "
يوسف : اهو مو على كيفي اقرر الحين .. الوالد حـجـز وخلصنا .. وبعدين احنا مو مسافرين للعبه ! احنا رايحين للشغل ..
عايشه ( تسال ) : يعني ماكو امل من انك تـكـنـسـل ؟
يوسف : ليش اكنسل ؟
عايشه : عشاني انا ..
يوسف ( يسال ) : وانا ؟
عايشه ( مو فاهمه ) : انت شنو ؟
يوسف ( متعمد ) : ما تحبيني ؟
عايشه : اشدخل الحب الحين !
" سكت يوسف لثانيه .. قال بعدها " عشان اسافر وانا مرتاح البال "
" ابتسمت له " عيل سافر وانت مرتاح البال .. تطمن يا يوسف مكانك بقلبي محفوظ "
" حـاول يبتسم من قلبه لكنه ما قدر .. كلمات عايشه اللي كتبتهـا بالرساله عن مشاعرها لفيصل ليما الحين مطبوعه بباله "
" سلمت ام يوسف على يوسف + ريلهـا " تـروحـون وتردون بالسلامه ان شالله " نفس الشي بالنسبه لنواف .. ساره .. ملاك وناصر .. القوا عليهم التحيه قبل ما يسافرون "
" توه يوسف بيحط ريوله بره باب الصاله .. الا بعايشه تنادي باسمه " يوسف .. لحظه "
" التفت لهـا " هلا "
" قربت يمه تترجى " يوسف بلير لا تسافر "
" ضحك بشويش " ردينا ؟ "
" نزلت دمعتها غصبا عنها " اي ردينا .. يوسف عفيه اسمع كلامي ولا تسافر "
" سالها " ليش تصيحين ؟ عايشه شفيج ؟ "
عايشه : ما ادري .. دموعي نزلت بلا شعور مني .. يمكن لاني حاسه بتانيب الضمير من الورقه اللي قريتها امس ! لكن تاكد يا يوسف انت بقلبي وغالي علي ..
" ابتسم بسخريه " لكنج تحبين فيصل اكثر .. تماما مثل ما كتبتي بالورقه "
" نزلت راسها بصمت .. حست نفسها انسانه حقيره ما تقدر تتحكم بمشاعرها .. بهاللحظه سحب يوسف ايده منها بابتسامه ذابله " فمان الله يا عايشه .. اشوفج بعد اسبوعين ان شالله "
" طلع بعدها من البيت .. حطت عايشه ايدها على قلبها " الله يحفظك يا يوسف "
See u
" قـصـتـي عـيـال الـعـز "
" الـحـلـقــه 61 "
محمد !
ايه محمد .. ممكن ادخل او ممنوع ؟
اكـيـد ممكن .. البيت بيتك قبل ما يكون بيتي ..
" دخـل بالبيت .. قعد عالكرسي .. قال بتردد " انا ياي عشان .. " سكت لثانيه .. كمل بعدها " عشان اتطمن عليج يا خـلـود "
" ما استوعبت خـلـود اللي سمعته " عشان شنو ؟ "
" كرر " عشان اتطمن عليج "
" قربت خـلـود منه مستانسه " يعني سامحتني ؟ "
محمد : على قولت عايشه ان الدنيا ما تسوى من اني اتعب نفسي عشانها !
خلود ( تسال ) : تقصد انك سـامـحـتـنـي ؟
" هز راسه " اي "

" نزلت دمعه من عيونهـا " والله اني متفشله منك ومو قـادره ارفع راسي واشوفك " مسكت بعدها ايده " تدري يا محمد ! انت اعظم اخـو بالدنيا " حـسـت بيده حـاره .. تخرعت " محمد شفيك ؟ ليش جسمك يشب نـار ؟ "

محمد : كنت بالمستشفى ..
خلود ( بخوف ) : ليش ؟ شـصـار ؟
محمد : سلامتج .. مجرد ارتفاع بدرجـة الحراره ..
خلود ( تطمن ) : وشلونك الحين ؟
محمد : مثل ما تشوفين الحمدلله بخير ..
خلود : ما تشوف شر ياخـوي .. ان شالله فيني ولا فيك ..
محمد : الشر ما ايـيـج .. تسلمين ..

" سكتت خـلـود شويه .. سالت بعدها " انت ياي عشان تطمن علي او عشان ترد تعيش بهالبيت ؟ "

محمد ( يسال ) : انتي شتبين ؟
خلود : طـبـعـا ابيك ترد للبيت مثل قبل واحـسـن !
محمد ( بابتسامه ) : اللي تشوفينه ..

" ارتـاحـت نفسيه خـلـود لان محمد بيرد للبيت وبينسى كل شي صـار .. لكن الشي الـوحـيـد اللي كان يعذبهـا وما يخليهـا تنام الليل هو الـحـركـه الخبيثه اللي سوتهـا بالمستشفى من يوم مسكت بنت امينه وحطتهـا مع ولد عايشه على اساس ان عايشه يايبه تـوم "

***************

" بالطياره "

" بعد ما سلموا التذاكر ودخلوا بالطياره .. قعد يوسف بالـدرجـه الاولى وابوه كان يمه .. يوسف كان مرتبك مو على بعضه .. انتبه له ابوه " شفيك انت ؟ شكلك مو طبيعي "

" رد عليه ملتفت يمين ويسار " خـايـف يبه .. ما ادري ليش "

" تمسخر ابوه " يحليلك تبي حـلـيـب ؟ "

يوسف ( بجديه ) : انا اكلمك من صجي وانت تسالني اذا ابي حليب ؟
ابوه : يعني شتبيني اقولك ؟ بالله عليك من شنو خايف ؟
يوسف : من الطياره .. مو مرتاح لهـا ! يعني كان لازم نحجز بالبريطانيه ! ليش مو القطريه ؟
ابوه : بريطانيه .. قطريه .. هنديه .. سودانيه كله واحـد .. المهم طياره والسلام ..
يوسف : سلامتك يبه .. طياره عن الثانيه تختلف !
ابوه : تختلف او تتشابه بسك يا يوسف لا تـعـور لي راسي ..

" سكت يوسف مو متطمن .. كان حـاس بشعور مخيف .. ليش ؟ ما يدري "

***************

" ببيت بويوسف "

" بدار عايشه "

" دخـلـت ملاك بدارها بدون ما تسـتـاذن .. التفتت لهـا عايشه بابتسامه " هلا والله بملاك "

" قربت ملاك بالكرسي المتحرك يمهـا " يعني مو مـتـضـايـقـه ؟ "

عايشه ( تسال ) : من شنو ؟
ملاك : ليش اني دخـلـت بالدار بدون مـا ..

" قـاطـعـتـهـا عايشه " لا مو مـتـضـايـقـه .. الا مستانسه لانـج عندي بالدار "

" سكتت ملاك شويه سالت بعدها " انتي مـتـضـايـقـه من سفر يوسف ؟ "

عايشه : وايد ..
ملاك : طـيـب ليش ما رحتي معـاه ؟
عايشه : لان سفرته هذي مو للسيـاحـه ..
ملاك ( تسال ) : تـحـبـيـنـه ؟
عايشه : تقصدين يوسف !

" هزت راسهـا " ايـه يوسف "

عايشه : شلون ما احـبـه وهو ريـلـي وابو عيالي ؟
ملاك : بس انا ما اقصد هالحب ..
عايشه : ايا كان القصد ايه احـبـه ..

" سكتت ملاك لثانيه .. سالت بعدها " وفيصل اخـوي ؟ "

" حـسـت عايشه بشعور غريب بقلبهـا " شفيه ؟ "

ملاك : ما حـبـيـتـيـه ؟
عايشه : ليش تسالين هالسـؤال ؟
ملاك : لان هذا اللي قاعده اتكلم عنه يكون اخـوي .. اغلى شي بحياتي .. الانسان الـوحـيـد اللي كان يفهمني بالبيت ..

" سكتت عايشه ما علقت .. سالتهـا ملاك " ليش سكتي ؟ ما دامج تحبينه جـذي ليش ما تـزوجـتـيـه من البدايه ؟ مع انه يحبج بـجـنـون وسفرته ليما الحين اتبين هالحب الكبير "

" تضايقت عايشه من هالكلام " ملاك لو سـمـحـتـي سكري هالسالفه بليز "

ملاك : ليش تـضـايـقـتـي ؟

" سكتت عايشه "

ملاك : اذا انتي تضايقتي جـذي عيل انا شاقول ؟ هذا اخـوي اللي ليما الحين مختفي وما يندرا وينه ! هل هو عايش ام ميت ؟

" صـرخـت عايشه بلا شـعـور " لا تقولين جـذي .. ان شالله بيكون عـايـش "

ابتسمت ملاك لعايشه : انا مستغربه منج .. تحبينه وتـزوجـتـي اخـوه .. ما ابي اسالج عن السبب لكن اتمنى اقوم من النوم واشوف اخـوي جـنـبـي بيوم ..

***************

" الـرجـاء من الجميع الجلوس بالمقاعد وربط حـزام الامان نـحـن نتعرض الان الا مطبات هوائيه "

^
^

" هذا اللي قالته مـضـيـفـة الطياره بـثـلاثة لـغـات .. الانـجـليزيه + الفرنسه + العربيه .. نقز يوسف من كرسيه متخرع " الله يستر انا قلبي كان حـاس ان اكـو خلل بهـالطياره "

" التفت له ابوه " انت شفيك ؟ قالوا لك اقعد واربط حـزام الامان مو تخرع وناقز "

يوسف ( بتوتر ) : ما ادري يبه ! اول مره اخاف من الطياره جذي .. حـاس ان شي اسود بيصير !
ابوه : خـل عنك الوسواس الخناس .. انا اخـبـر نوالو الوسواسيه مو انت !
يوسف : انا مو وسواسي بس اليوم ما ادري شفيني ! من البدايه قلبي ما كان متطمن من هالطياره .. حتى عايشه قالت لي لا تسافر !
ابوه : عن الدلع ! ترى كلها مطبات هوائيه مو انفجارات !

" فجاه "

" كل من بالطياره طاح بجهة اليسار بما فيهم يوسف اللي ارتعش من الخوف .. بحلق بويوسف بعيونه على الركاب مندهش " شسالفه ؟ شاللي قاعد يصير ! يا الله بسترك يا رب "

***************

" ببيت بويوسف "

" بعد سـاعـتـيـن تقريبا "

" ساره كانت قاعده بالصاله تـفـرفـر بالقنوات الفضائيه .. لفت انتباها خـبـر محزن " مساكين .. يـعـورون القلب "

" سالتها امهـا اللي كانت ماره من الصاله " منو هذول ؟ "

ساره : ركاب الطياره البريطانيه اللي طالعه من مطار قـطـر لمطار هـيـثـرو بلنـ ...

" سكتت فجاه ! بحلقت بالخبر شويه .. حـطـت ايدها على حـلـجـهـا بصدمه " مـسـتـحـيـل ! هذي نفسهـا الـ .. "

" سكتت مره ثانيه مو مستوعبه .. بهـاللحظه طـاح الكوب اللي ماسكته ام يوسف من ايدها .. صـرخـت مو مصدقه " انتي شقاعده تقولين ؟ "

" قربت بعدها من ساره بعيون متجمده " سـارو انتي متاكده من الكلام اللي تقولينه ؟ ما تتحجين ما تقولين شي ! ترى اعصابي ما تقدر تستحمل هالمواقف "

" اشرت ساره على التليفزيون ودموعهـا تنزل من عيونها " يمه شوفي .. انا .. انا .. انا شفت هالخبر من التليفزيون ! اتمنى اني اكـون وهـامه باللي شفته وسمعته لكن ... "

" قـاطـعـتـهـا امها " لاا ! بسج ! انجبي ! انتي تخربطين ! انتي تعرفين شقاعده تقولين ؟ انتي تعرفين منو اللي كـان بالطياره ؟ "

" سكتت ساره تصيح بحرقه .. مسكتها امها من كتفهـا بدفاشه " ليش تـصـيـحـيـن ؟ ما تقولين لي ليش تـصـيـحـيـن ؟ شاللي يصيح الحين ؟ احنا قاعدين نحلم صح ؟ كل هذا مجرد حلم اشبه بالكابوس مو جذي ؟ "

" ام يوسف كانت مو مستوعبه .. ما كانت تبي تصدق هالخبر ! الطياره البريطانيه اللي ركبها ريلهـا و ولدها تطيح الحين ! هالخبر كان وايد قاسي عليها ما قدرت تتحمله .. تمت تصارخ ليمن يمعت كل من بالبيت بالصاله .. الكل استفهم " شـسـالـفـه ؟ "

" قربت عايشه من ام يوسف تسالهـا " خـالـتـي شفيج ؟ شصاير ؟ "

" شاف نواف ساره تصيح سالها " سارو شسالفه ؟ ليش تصيحين ؟ "

" اسـتـنـتـج ناصر " من يدري يمكن سارو مسويه عمل شنيع وامي هـاوشتهـا عشان جـذي تـصـيـح "

" شافته ساره بنظره " محد يسوي الاعمال الشنيعه غيرك " ركضت بعدها رايحه للدار وهي تصيح مو مستحمله "

" ملاك كانت بكرسيهـا المتحرك عند الدري .. مرت ساره من يمهـا بسرعه .. سالتها " شسالفه يا ساره ؟ شاللي قاعد يصير تحت بالصاله ؟ "

" كررت عايشه للمره 2 " خـالـتـي شفيج ؟ ليش ما تتكلمين ؟ ليش تـصـرخـيـن ؟ "

" طـاحـت ام يوسف على ركبتها بانهيـار " مـاتـوا يا عايشه ! مـاتـوا "

" ما فهمت عايشه " منو هذول اللي ماتوا ؟ "

" كررت ام يوسف " مـاتـوا "

" سالت عايشه مره ثانيه " اي عـاد منو اللي ماتوا ؟ "

" وسال ناصر " يمه فهمينا شسالفه ! منو اللي مات ؟ "

" اسـتـنـتـج نواف " احد من رفيجاتج هو مات يمه ؟ "

" صرخت ام يوسف بانهيـار كبير " اخـوك وابوك هم اللي ماتوا يا نـاصـر ! اخـوك وابوك هم اللي ماتوا يا نـواف ! ريلي وريلج هم اللي ماتوا يا عايشه "

" الثلاثه انصدموا من هالخبر .. سالت عايشه مو مستوعبه " خـالـتـي .. انتي شقاعده تقولين ؟ " سالت بعدها مـو مـصـدقـه" خـالـتـي يوسف وعمي بالطياره الحين ! شلون ماتوا ؟ " صـرخـت بعدها " انتي شقاعده تخربطين ؟ "
" ما علقت ام يوسف بشي كانت تصيح بحرقه انتبه نواف على التليفزيون قرب منه طول عالصوت للاخـر كل من كان بالصاله بما فيهم ملاك اللي كانت بجنب الدري سمعوا الخبر كله "
" لفت عايشه براسها يمين ويسار منصدمه " شـنـو يـعـنـي ؟ " صـرخـت بعدها مو مستوعبه " شنو هاللي سمعته ؟ شنو يعني ؟ "
" محد رد عليهـا .. السالفه واضـحـه مثل الشمس ما يبي لهـا شرح "
" فقدت عايشه اعصابهـا " شفيكم ما تردون ؟ انا اسالكم ! ليش سـاكـتـيـن ؟ " قربت بعدها من ام يوسف " خـالـتـي ابوس ريولج قولي شي " التفتت لنواف ودموعها تنزل " نواف بليز قولي ان اللي سمعناه مـو صـحـيـح " وسالت نـاصـر بانهيار " وانت يا نـاصـر ليش ساكت ؟ ليش ما تعلق بـشـي ! ارجـوكـم قولوا ان اللي سمعناه كان مجرد وهم "
" لكن للاسف اللي سمعوا ما كان وهم ! هـذي الحقيقيه وهذا هو يومهم المشكله ان عايشه ما تبي تستوعب هاللي صـار حست بتانيب الـضـمـيـر " انا السبب ! انـا السبب " بعتقادها ان الـورقـه اللي قراها يوسف كانت السبب بموته مع انهـا ما تبي تقتنع ان الله سبحانه كاتب هالشي سـواء قـرا يوسف الـورقـه او ما قـراهـا "
***************
" ببيت وليد "
" نفسية نوال كانت تعبانه من بعد ما سمعت خـبـر موت ابوها واخـوها .. حـاول وليد على كثر ما يقدر من انه يواسيها لكن ما قدر .. مسك كوب ماي وعطاها " على الاقل شربي ماي "

" مدت له ايدها .. مسكت كوب الماي " مشكور "
" استغرب وليد .. سال نفسه " شلون مسكت الكوب بدون ما تسال اذا مغسول او لا ؟ " قـال لها متعمد " نوالو .. ترى الكوب مو مغسول "
" نفسيتها الحزينه ما سمحت لها من انها ترد .. ما قالت غير " مو مشكله "
" تعجب منها " اقول لـج الكوب مو مغسول تقولين لي مو مشكله ؟ "
" شافته نوال ودمعتهـا على خـدهـا " ابوي واخـوي مـاتـوا يا وليد "
" شافهـا وليد باسى عرف ان مالها خلق شي حـتـى وسواسها بهالظروف اخـتـفـى مسك ايدها بحنيه " الله يـرحـمـهـم ويغمد روحـهـم الجنه قولي امين "
" حـطـت راسها على ركبته تصيح " امين ان شالله "
" حـس وليد نفسه منكسر وهو يشوف نوال بهـالحاله كانت تصيح بالم على رحـيـل الغالين مرر بيده على شعرها " بسج حـبـيـبـتـي لا تصيحين "
" لاول مـره تـحـس نوال بالحب والحـنـان قربهـا من وليد وايد خـفـف عليهـا هالحزن قالت بقلبهـا " 3 سنين وانا عايشه معـاه وتوني اكتشف انه حنون ؟ انا ما ادري شلون قـدر يستحملني طـول هالسنين وانا مطنشته "
See u

" قـصـتـي عـيـال الـعـز "
" الـحـلـقــه 62 "
" ايام عصيبه مـرت بعايلة بيت بويوسف بعد مـوت يوسف وابـوه بحـادث الـطـيـاره .. انتشر الخـبـر بجميع انـحـاء البلد " رجـل الاعمال المشهـور " احـمـد يوسف " صـاحـب شـركـة السياير الفلانيه مـات بحـادث الطياره البريطانيه هو مع ولده يوسف " اكثر شـخـص تعبت نفسيته من هالـخـبـر هي عايشه .. ام يوسف تغيرت للاحـسـن .. ما صـارت تعاير عايشه على اصلهـا وفصلهـا .. الا بالعكس شوي شوي قامت تـتـقـرب منهـا .. كانت تموت براشد ولد عايشه .. كانت تشوفه طبق الاصل يشبه الغالي يوسف "
" بالنسبه لـفـيـصـل ليما الحين ما بين له اثـر او خـبـر حـتـى اعتقدوا اهـلـه انه خـلاص مات .. الشخصين الـوحـيـدين اللي كان عندهم امل من انه يـرد للوطـن هم عايشه + مـلاك "
" اما عن نـوال قـرب وليد منهـا ساعدها بـتـخـطـي هالمحنه ليما اخـيـرا كسرت الحـواجـز اللي كانت حـاطـتهـا لوليد .. وهالشي خـلـه وليد يـحـس بان حـيـاته قاعده تبتدي من يديد "
***************
" بعد مـرور 8 شهـور "
" بالجامعه اللي فيهـا ساره "
" ابتسمت ساره لجاسم " مشكور اخـوي جـاسم .. ما قصرت .. كل ما نقصني شي ساعدتني فيه "
" ابتسم لها بالمثل " ولو .. ما سويت شي انا "
ساره : بالعكس .. تساعدني بكل ما احـتـاجـه .. انا وايد متفشله منك !
جاسم : مثل ما ساعدتج كنت بساعد اي طالب غيرج .. فماله داعي تـتـفـشـلـيـن ..
" ابتسمت ساره بصمت "
" سالها جاسم " عندج محاظره الحين ؟ "
" هزت راسهـا " لا "
جاسم : يعني فاضيه ؟
ساره : تقريبا ..
جاسم ( يسال ) : شلون يعني تقريبا ؟
ساره : انتظر نواف يخلص من محاظرته عشان اعطيه ملفه نساه عندي ..
" سكت جـاسم لثانيه .. استنتج يسال " نواف هذا رفـيـجـج ؟ "
" ضـحـكـت ساره " لا .. هذا اخـوي الكبير "
" ارتاحت نفسية جـاسم " الحمدلله "
ساره ( تسال ) : على شنو ؟
" حـس جـاسم نفسه متوهق " سلامتج " شاف ساعتها مستعيل " على العموم انا بمشي الحين "
" ابتسمت له " فمان الله "
***************
" انتي وين بـتـروحـيـن من عقاب ربـج ؟ نهايتج جـهـنم من اللي سويته ! انتي وين بـتـروحـيـن من عقاب ربـج ؟ نهايتج جـهـنم من اللي سويته ! انتي وين بـتـروحـيـن من عقاب ربـج ؟ نهايتج جـهـنم من اللي سويته "
^
^
" قـامـت خـلـود من نومهـا متخـرعه من قلب " بـسـم الله الـرحـمن الـرحـيـم ! كـان مـجـرد حـلـم "
" كانت تحس بالخوف وتـانيب الضمير من اللي سـوته من 4 سنين تقريبا " انا شلون غـيـرت اليهـال بهذاك اليوم ؟ "
" يوم عن يوم ضميرها باللي سوته كان يذبحهـا وما يندرى لوين بيوصلهـا "
***************
" مكالمه هاتفيه "
والله ان امـرج عجيب يا العنود ! انا توقعتج بعد موت يوسف تطردين بنت الفقر من البيت !
ام يوسف : ما اقدر يا ام عبدالله .. عايشه صارت منا وفينا الحين .. شلون تبيني اطردها ؟
ام عبدالله ( تسال ) : وكرهج لهـا وين اخـتـفـى ؟
ام يوسف : قلتيهـا اخـتـفـى ..
ام عبدالله : عاد شلون اخـتـفـى ؟ اكيد في سبب !
ام يوسف : ما ادري .. لا تساليني .. المهم مستحيل اطردها من البيت ..
" سكتت ام عبدالله شويه .. سالت بعدها " ليكون ساحرتج مثل ما سحرت غيرج ؟ "
ام يوسف : ما اعتقد .. اصـلا سالفة السحر من البدايه كانت اشاعه !
ام عبدالله : والله ما ادري شاقول لج يا ام يوسف ! بس هم لا تـثـقـيـن ببنت الفـقـر ! تراها ابليسه مثل خـلـود !
" مهما تقول ام عبدالله .. ومهمـا تـخـرب سمعت عايشه ام يوسف خـلاص ما عاد بقلبهـا اي حـقـد الا بالعكس تقبلت عايشه وحستهـا فرد من افراد البيت "
***************
" بدار ساره "
" بعد ما خـلـصـت من الجـامـعـه ورجـعـت البيت .. قطت نفسها على السرير تـتـذكـر احـداث اليوم .. ابتسمت .. سالت نفسهـا " يا ترى شيبي هالجـاسـم مني ؟ صـار له الحين اكثر من 8 شهـور وهو يلاحـقـنـي بالـجـامعه .. عندي احـسـاس يقول لي اني اعرفه من زمان "
" حـسـت نفسهـا تبي تـتـكلم تبي تسولف مع احـد .. ما لقت جـدامهـا غير ملاك .. طلعت من دارها ودخـلـت دار ملاك .. قربت منهـا " سوري ملوك ! ما طقيت الباب بس ابيج بسالفه مستعيله شويه "
ملاك : هلا .. امـري ؟
ساره ( تسال ) : يعني مو مشغوله ؟
ملاك : مثل ما تشوفين .. قاعده بداري متملله .. ليش شعندج ؟
" سالتها ساره بتردد " ملوك .. شرايج بالحب ؟ "
" استغربت ملاك من هالسؤال " الحب "
" هزت ساره راسهـا " ايـه الحب .. شرايج فيه ؟ "
ملاك ( تسال ) : ليش تسالين مثل هالسؤال ؟ ليكون تـحـبـيـن ؟
" سكتت ساره لثانيه .. قالت بعدها " تبين الـصـراحـه ! هذي اول مره احـب من قلبي "
" اسـتـنـتـجـت ملاك " منو هذا اللي تحبينه ؟ اكيد واحـد عرفتيه بالـجـامـعـه "
" نزلت ساره راسهـا مستحيه " ايه "
" تعجبت ملاك " ابيه ! لـهـدرجـه تحبينه ؟ لـدرجـة انج تقولين ايه مستحيه ! وانتي من الاساس ما تستحين "
" رفـعـت راسهـا تسال " شتقصدين اني ما اسـتـحـي ؟ انتي شنو شـايـفـتـنـي ؟ "
" ضـحـكـت ملاك " سلامتج ما اقصد شي .. بس ما قلتي لي شنو اسمه هاللي تـحـبـيـنـه وهايمه فيه جـذي ؟ "
" نطقت ساره اسمه بابتسامه " جـاسـم "
***************
" ببيت الجيران "
" اقترحت خـلـود على محمد انهم يروحون لاند مارك " ها يا محمد شقلت ؟ "
" رد عليها " شاسوي بالاند مارك ؟ "
خلود : شنو شبتسوي ؟ اكيد بتتمشى معاي ..
محمد ( مو عاجبه ) : سوري خلود .. انا ما احب اتمشى بالمولات !
خلود : محمد انت شفيك ؟ كلها محل او 2 بشتري منهم كم من شغله وبنرد البيت !
محمد ( يسال ) : مو من شويه كنتي بتتمشين ؟ والحين تقولين بشتري كم من شغله !
خلود : اقصد بنتمشى ليما المحلات يا فهيم ..
محمد ( يستخف دمه ) : اسمي محمد مو فهيم !
" ضحكت خلود بتصنع " تستخف بدمك ؟ على العموم شقلت الحين ؟ بتيي معاي الاند مارك او شلون ؟ "
" ابتسم لها " اللي تشوفينه "
" ابتسمت له بالمثل " حـلـو .. دقايق بس اتصل للموزين عشان اينا "
" بهاللحظه حـس محمد بالـتـقـصـيـر .. قال بقلبه " من متى وانا اشتغل ! وليما الحين ما اقدر اشتر لي سياره .. فلوسي كلهـا كانت على البيت ومصاريفه ومحد كان يدفع غيري وغير الوالده الله يرحمهـا "
***************
اقول عايشه !
عايشه : هلا خـالـتـي امـري ؟
ام يوسف : دوم كنت ابقولـج هالكلام لكن اكو شي كان يمنعني .. اما الحين ما اعتقد اني بتردد فيه !
" استفهمت عايشه " خـيـر ان شالله يا خـالـتـي ؟ "
" نزلت ام يوسف راسهـا متفشله من نفسهـا " عايشه انا اسفه على كل اللي سويه فـيـج بالماضي انا ادري ان كلمة اسفه ما بترد الزمن لورا او بترد الايام اللي كانت بس احلف لـج بشنو اني حـسـيـت بـغـلـطـتـي وندمت ايه نعم ندمت قد شعر راسي على كل شي سويته بختصار ابيج الحين تسامحيني ابيج تنسين كل اللي صـار عشان نقدر نبتدي من يديد "
" استغربت عايشه من هالكلام .. سالت نفسهـا " مـعـقـوله ام يوسف تغيرت للاحسن ام هذي مجرد مكيده منهـا عشان تطردني من البيت من بعد ما مـات يوسف ؟ "
" شافت ام يوسف نظرات الدهشه بعيون عايشه قربت منهـا قالت لهـا بجديه " انا ادري انتي بشنو قاعده تفكرين الحين بس تاكدي اني صـادقه بكلامي لـج ! انا ما اخـدعـج الحين او استغل لـج انا والله علي شاهد قمت اعتبرج مثل بناتي واكثر ! تدرين لي ؟ لاني اكتشفت هالشي مـتـاخـر ان على كل اللي سويه فيج ما عمرج اشتكيني او خذتي حـقـج مني "
" سكتت عايشه شويه .. لسبب ما حست ان ام يوسف صـادقـه .. ابتسمت من داخـلهـا .. قالت بعدها " انا مـسـامـحـتـج يا خـالـتـي "
" ارتـاحـت نفسية ام يوسف وابتسمت لهـا بالمثل "
***************
" من بعد ما طلعت ساره من دار ملاك .. دخـلـت دارها مره ثانيه .. قربت من مكتبهـا .. مسكت ملف الجامعه .. فتحته .. شافت اخـر محاظره انكتبت كانت بمساعدة جـاسـم .. ابتسمت من داخـلـهـا .. كانت تنتظر بـاجـر باحـر من الجمر عشان تشوف جـاسـم .. قالت لنفسهـا " الاستاذ جـابـر كان معاه الحق لما قال اني كنت مراهقه اخـربـط بشي اسمه الحب ! الحين بس لما كبرت فهمت شكان يقصد .. الانسان الـوحـيـد اللي بالفعل حـسـيـتـه دخـل قلبي هو جـاسـم "
***************
" بالاند مارك "
" بمحل كارن ملن "
" مسكت خـلـود فستان بسيط و ورته لمحمد " شرايك فيه ؟ حـلـو مو جـذي ؟ "
" تأمل محمد بالفستان " مو كانه عاري شويه ؟ "
خلود : ايه .. وهذا هو الحلو اللي فيه ..
محمد ( يسال ) : انتي تبينه لج او لمنو ؟
خلود : لي انا ..
محمد : بمناسبة شنو ؟
خلود : ليش ! هو لازم تـكـون فيه مناسبه عشان اشتر لي فستان ؟
محمد : بحالتنا اي !
" سكتت خـلـود شوي .. سالت بضيق " تقصد ان احـنـا فقاره على قد حالنا ؟ ما نقدر نشتري اي شي الا بالمناسبات بس عشان نحاسب على الميزانيه ؟ "
" ما رد محمد عليهـا .. كان سرحان بالبنت اللي امجابلته .. سالته خلود " محمد ! شفيك سرحت ؟ نحن هنا "
" هم ما رد .. عيونه كانت متجمده عالبنت اللي كانت تمشى بالمحل .. شافت خلود اتجاه عيونه .. التفتت وراها .. شافت البنت اللي يشوفها كانت " امينه "
" بهاللحظه التفتت امينه على خـلـود + محمد بلا قصد .. تغيرت ملامحهـا لما شافتهم .. حـسـت بالضيق " قطيعه ! هذول شيسون هني ؟ " كانت تشوف عيون محمد المتجمده كالجليد عليها .. شافته بالم .. ما تقدر تنسى هذاك اليوم الاسود "
" اما شوفتها لخلود كانت باحـتـقـار " كل ما اسمع اسمج او اشوفج يا خلود احـتـقـر نفسي بسبتج "
" انبطت جـبـد خلود من هالنظرات المحتقره .. شافت محمد متنرفزه " يالله يا محمد خلنا نرد البيت ! ما عاد لي رغبه من اني اشتري شي "
" سحبته من ايده بعدها .. حـس محمد بالانكسار وهو يشوف امينه .. تذكرها بكل شي .. تذكر ايام البالكونه معاها .. قلبه انـكـسـر .. اما عن امينه حـاولـت على كثر ما تقدر من انهـا تـتـجاهله متناسيه انهـا شافته بهاليـوم "
***************
" بعد ما رد محمد وخـلـود للبيت "
" دخـل محمد البيت متنرفز " قولي الصج يا خـلـود ! انتي كنتي تدرين ان امنيه بـتـكون هناك ؟ "
" قربت منه تحلف له " احـلـف لك بشنو اني ما كنت ادري عن شي ! والله العظيم كـانت مجرد مصادفه "
" شافهـا بنظره " مـتـاكـده ؟ "
خلود : محمد انا حـلـفـت لك !
محمد ( يسال ) : عيل ليش شفناها هناك ؟ ليش ؟
خلود : قلت لك كانت مـجـرد مصادفه !
محمد ( بضيق ) : شنو هالمصادفه اللي تـغـث !
" سكتت خـلـود بعدها "
" تنهد محمد .. قـال بعدها بجديه " اقول لـج شي يا خـلـود ؟ "
خلود : هلا .. قـول ؟
See u
" قـصـتـي عـيـال الـعـز "
" الـحـلـقــه 63 "
" التكمله "
" تنهد محمد .. قـال بعدها بجديه " اقول لـج شي يا خـلـود ؟ "
خلود : هلا .. قـول ؟
محمد : انا ابـي اتـزوج !
خلود ( مو مستوعبه ) : هـا ؟
محمد ( يـكـرر ) : اقـول لـج ابـي اتـزوج ..
" سكتت خلود شويه .. سالت بعدها " ومنو هذي اللي حـاط عيونك عليهـا ؟ "
محمد : لحد الحين ما ادري !
خلود : شلون ما تدري ؟ عيل شلون بـتـتـزوج ؟
محمد : مو هذا اهو .. ابـيـج انتي وعايشه تختارون لي بنت على قـد حـالـي ..
خلود ( بابتسامه ) : ان شالله .. من عيوني ..
***************
" باليوم التالي "
وحـشـتـنـي سواليفك ..
وحـشـة شوفتك اكثر ..
وحـشـتـنـي سواليفك ..وحـشـة شوفتك اكثر ..
كل ليله مع طيفك حـبـيـب الروح انا اتحسر ..
اتحسر ..
وحـشـتـنـي سواليفك ..
****
طـاير من عيوني النوم على ذا الحال انا كل يوم ..
طـاير من عيوني النوم على هذا الحال انا كل يوم ..
سمعني حـبـيـبـي الصوت وسيرني على كيفك ..
سمعني حـبـيـبـي الصوت وسيرني على كيفك ..
سيرني على كيفك ..
وحـشـتـنـي سواليفك ..
وحـشـة شوفتك اكثر ..
وحـشـتـنـي سواليفك .. وحـشـة شوفتك اكثر ..
كل ليله مع طيفك حـبـيـب الروح انا اتحسر ..
اتحسر ..
وحـشـتـنـي سواليفك ..
****
كلامك فيه نشوة روح يحرك فيني الوجـدان ..
كلامك فيه نشوة روح يحرك فيني الوجـدان ..
يعطيني امل مفتوح في لقياك مهمـا كان ..
يعطيني امل مفتوح في لقياك مهمـا كان ..
في لقياك مهما كان ..
وحـشـتـنـي سواليفك ..
وحـشـة شوفتك اكثر ..
وحـشـتـنـي سواليفك ..وحـشـة شوفتك اكثر ..
كل ليله مع طيفك حـبـيـب الروح انا اتحسر ..
اتحسر ..
وحـشـتـنـي سواليفك ..
****
ساعة يختفي صوتك اعيش بعالم النسيان ..
ساعة يختفي صوتك اعيش بعالم النسيان ..
لا تقطع علي الصوت انا ما اقدر على الحرمان ..
لا تقطع علي الصوت انا ما اقدر على الحرمان ..
ما اقدر على الحرمان ..
وحـشـتـنـي سواليفك ..
وحـشـة شوفتك اكثر ..
وحـشـتـنـي سواليفك ..وحـشـة شوفتك اكثر ..
كل ليله مع طيفك حـبـيـب الروح انا اتحسر ..
اتحسر ..
وحـشـتـنـي سواليفك ..
^^
" قامت عايشه من النوم ترتجف ! هذي ثاني مره تحلم بفيصل .. قالت لنفسهـا " قلبي مو متطمن .. ما ادري ليش احس ان صاير بفيصل شي ! يا اما يكون مريض او يكون .. او يكون ... "
" سكتت شويه .. قالت بعدها " مستحيل ! مستحيل يكون ميت ! قلبي يقول لي انه ليما الحين عايش "
" التفتت بعدها للسرير اللي يمها كانوا عيالهـا حـنـان وراشد نايمين .. ابتسمت بالم " الله يحفظكم ان شالله "
" حـاولت تـكـمـل نومهـا بس ما قدرت .. شافت الساعه كانت 4 الفير .. بعد 5 دقايق صـلاة الفير "
" انتظرت الاذان ولما صلت وخلصت حطت راسها عالمخده عشان تنام لكن ما ياها نوم " شفيني انا ؟ ليش مو قادره انام ؟ "
" قامت بعدها طلعت من الدار .. مشت بالممر .. نزلت بالصاله .. قربت من الباب فتحته وطلعت بالحوش .. تمشت بالحوش الواسع الكبير تسال نفسها " شنو ممكن يصير بعد اكثر من اللي صار ؟ "
" 5 دقايق وهي تلف وتدور ما تدري شتسوي ! طـاحـت عيونهـا على بطبطة فيصل اللي كانت بالقراج .. قربت منها .. حـطـت ايدها عليها .. تخيلت فيصل راكبها .. تذكرته لما كانت تشوفه بالبطبطه 24 ساعه امجابل باب بيتهم .. ابتسمت باسى ليما نزلت دموعها بالغصب .. كل ما تمسح دمعه كانت تنزل وراها دمعه ثانيه .. شافت بعدها باب الحوش الكبير متمنيه " يا ليته ينفتح الباب واشوفك داخـل منه يا فيصل "
" حـسـت نفسها انها بتنهار بهالليله .. حـطـت ايدها على ويههـا متعوذه من ابليس " اعوذ بالله منك يا ابليس " مشت بعدها بتدخل الصاله .. مشت بشويش ليما وصلت للدار .. قربت من السرير .. انسدحت عليه .. غمظت عيونهـا تحاول تـنـام "
***************
" بالجامعه "
" عالساعه 9 الـصـبـح دخـل نواف بكافتيريا الجامعه عشان ياكل له شي .. اشترى له بيتزا + بيبسي .. قعد بالكرسي عشان ياكل .. اول ما حـط قطعة البيتزا بحلجه بحلق بعيونه عالبنت اللي قاعده تشرب عصير البرتقال امجابلته .. قط البيتزا من ايده .. قام من الكرسي .. قرب من البنت .. سالها بحماس " نوف شلونج ؟ "
" شافته نـوف بابتسامه " هلا نـواف .. انا الحمدلله بخير انت شلونك ؟ "
" ابتسم نـواف بالمثل " انا بخير .. عايش بهالدنيا .. انتي شمسويه ؟ ان شالله مـرتـاحـه من بعد ما تـزوجـتـي ؟ "
" سكتت نوف .. ما علقت "
" سالهـا نـواف مستفهـم " شفيج يا نـوف ؟ ليش سكتي ؟ ليكون مـو مـرتـاحـه لسمح الله ؟ "
نـوف : انا من الاسـاس ما تـزوجـت !
نـواف ( باستغـراب ) : ها ؟ شلون ؟ اخـبـر ان من 3 سـنـيـن قلتي ليـ ....
" قـاطـعـتـه " ايـه قلت لك بس ما صـار نصيب .. اقـصـد صـارت مشاكل وتـكنسل كل شي "
" سكت نواف ابتسم من داخـلـه .. قال بعدها " ما يخالف يا نـوف .. كل شي بالدنيا قسمه ونصيب .. وان شالله بـيـيـج اللي احـسـن منه "
" ابتسمت له " ان شالله " سالته بعدها " وانت ؟ شـصـار عليك ؟ ما تـزوجـت ؟ "
" هـز راسه " لا .. توني 22 سـنـه "
" ضـحـكـت " ايـا العيار ! اذكـر لما كان عمرك 18 سنه كنت تحن على ابـوك عشان تـتـزوجـنـي "
" نـزل راسه منحـرج " كنت مـراهـق "
" سكتت لثانيه .. كانت تبتسم بصمت .. قالت بعدها " انت وايد تـغـيـرت يا نـواف "
نواف ( يسال ) : شلون يعني ؟
نـوف : اقـصـد من ناحـيـة الشكل والكلام وحـتـى الشـخـصـيـه !
نواف ( بابتسامه ) : مثل ما تشوفين .. انا ..
" سكت شويه .. كمل بعدها " انا تـغـيـرت للاحـسـن .. واذا سالتيني شلون ؟ بـقـول لـج ان الفضل يعود لـج يا نـوف "
" سكتت نـوف ما عرفت شتقول .. حـاولت تغير الموضوع " الا ما قلت لـي انت بهـالجـامـعـه ؟ "
" هز راسه " مثل ما تشوفين .. ادرس هني تخـصـص انجليزي " سال بعدها " وانـتـي ؟ "
نـوف : انا هم ادرس هني لكن بقسم اداره .. كنت بجامعة قـطـر بس ما فلحت فيهـا ويت هـنـي .. والحمدلله ماشيه بالدراسـه ..
" ابتسم لهـا " الله يـوفـقـج ان شالله "
" ابتسمت له بالمثل " اجـمـعـيـن "
" استانس نـواف من داخـلـه ليش ان القدر اجـمـعـه بنوف من يديد .. قـال بقلبه " ان شالله هالمره يكون من بينا نـصـيـب "
***************
هـا ؟
شنو هـا ؟
شنو ؟
شنو شـنـو ؟
ما ادري !
انسه ساره شفيج ؟
" تـخـربـطـت ساره " سلامتك بس انصدمت من طلبك اللي ابد ما تـوقـعـتـه "
الحين شلون .. مـوافـقـه ؟
" انـحـرجـت ساره ونزلت راسهـا " جـاسـم انت متاكـد انك تـبـيـنـي ؟ "
" رد عليهـا بجديه " ايه متاكـد .. اعتقد ان المده اللي كانت من بينا كانت كافيه من اني انعجب فيج "
" سكتت مـنـحـرجـه "
" سالهـا جـاسم بابتسامه " ليما الحين ما رديتي عـلـي يا سـاره ! مـوافقه ؟ "
***************
" عند باب بيت عبدالله .. خلود كانت واقفه هناك امجابله البيت .. كانت متردده هل تضغط عالجرس ام ترد من المكان اللي يـاته ؟ بعد التفكير قالت لنفسهـا " برن الجرس واللي فيهـا فيهـا "
" بعدها "
" فتحت لها الخدامه الباب .. دخـلـت خلود ليما الصاله .. التفتت يمين ويسار ما لقت احـد موجـود ! شافت الخدامه تسالها " ماكو احـد بالبيت ؟ "
" هزت الخدامه راسها " اي " يعني ماكو احـد "
خلود : ولا حـتـى مدام فجر ؟
الخدامه : كله يطلع برا !
" استغربت خـلـود .. سالت بقلبهـا " شاسوي الحين ؟ " قربت بعدها من الدري بتردد " ادري ان مو من حقي ادور بالبيت بس شاسوي ؟ "
" ركبت بعدها بالدري ليمن وصلت لدار عبدالله اللي كانت دارها بيوم .. حـطـت ايدها على قبضة الباب .. فتحته .. دخـلـت فيهـا .. تأملتهـا " يا سلام على هالدار ! احـلـى ذكرياتي كانت فيهـا "
" اثناء تواجد خـلـود بدار عبدالله سمعت اصوات ضحك يايه من تحت ! حست بالوهقه " ابيه ! الله يستر "
" كانوا عبدالله + امينه مع حمد توهم ياين من برا .. تخربطت خـلـود وبسرعه طلعت من الدار بتنزل بالصاله عشان ما يشوفونهـا .. قربت من الدري .. توهقت اكثر " لحول ! هالاثنين يسولفون يم الدري ! شاسوي الحين ؟ "
" حست نفسها محاصره ما تقدر تشرد .. بختصار استسلمت للموقف " ماكو غير اطلع لهم " مشت بعدها وقفت بوسط الدري .. قالت بلا مبالاه من اللي ممكن يصير " شلونك يا عبدالله ؟ "
***************
" ببيت بويوسف "
" عايشه كانت قـاعـده بالصاله تلعب مع عيالهـا .. قربت ام يوسف منهـا بابتسامه " مشغوله يا عايشه ؟ "
عايشه : ابد والله .. مثل ما تشوفين قـاعـده العب مع حـنـون ورشـود .. ليش اكو شي ؟
ام يوسف : سلامـتـج .. متملله وقلت ايـي اسولف معاج .. من بعد اذنـج طـبـعـا !
عايشه ( بابتسامه ) : اكـيـد .. انا هم نـفـسـج متملله !
" فـجـاه "
هـالـو .. السلام عليكم .. مـرحـبـا .. كيف الحال ؟ كـومـون تليفـو .. شلونكم ؟
" ام يوسف + عايشه شافوا جدامهم .. كان نـوافـو توه ياي من الـجـامـعـه .. ابتسمت له عايشه " هلا والله .. شعندك اليوم يا ابـو اللغـات ؟ "
نواف : سلامتج والله .. متملل !
عايشه ( باستـغـراب ) : شفينا احـنـا ؟ كلنا متمللين !
نواف ( يسال ) : ليش ؟ حـتـى انتي وامـي تعيشون حـالـة ملل ؟
عايشه : ايـه ..
" سالته امه " ليش عندك حـل يبعد عنا هالملل ؟ "
" هز راسه " تقريبا " قـرب بعدها منهم متحمس " شرايكم بحديقة الحيوان ؟ صـدقـوني حـنـان ورشـود بيستانسون عليهـا "
" عفست امه الوي " قـوم انزين ! عشان نـخـيـس من الـحـر ؟ "
" ضـحـكـت عايشه " انت شسالفتك مع حـديقة الـحـيـوان ؟ من مـتـى وانت اتحن عليهـا ! من يوم انا كنت حامل "
نواف : مو عن بس احـسهـا اتونس من قلب .. هـا شـرايـكـم ؟
" سكتت ام يوسف .. قالت عايشه " اممم بالنسبه لي ما عندي مـانـع .. عشان حـنـان وراشـد يستانسون وبالمره نـاخـذ حـمـد ولد امينه معانا "
" ابتسم نواف " حـلـو " سال امه بعدها " وانتي يمه .. شـرايـج ؟ "
امه : انا نـسـونـي .. ما اقدر استحمل الـحـر ..
نواف : ليش يمه ؟ ترى الـجـو مو ليما هناك حـر !
امه : درجـة الـحـراره 33 وتقول مـو حـر ؟
رد عليهـا " ok يمه بـراحـتـج .. بالنسبه لي ولعـايشه واليهـالـو بنروح ان شالله .. وبشوف البقيه لو يبون ايـون معانا "
***************
" مجددا ببيت عبدالله "
" انصدم عبدالله وانصدمت معاه امنيه وهم يشوفون خـلـود واقفه بوسط الدري وتسلم بـبـرود تام " والله انـج ما تستحين " هذا اللي قـالـتـه امينه بقلبهـا "
" سالهـا عبدالله بعصبيه " خـلـود ! انتي شتسوين هـنـي ؟ "
" نـزلـت خـلـود خـطـوه على الدري " يايه عشان اشوفك .. اكلمك .. عشان ... "
" قـاطـعـهـا باحـتـقـار " اقسم بالله انـج ما تستحين ! انتي شنو ! ما عندج كرامه ؟ بعد كل اللي سويتيه وقلت لـج بعدها اكـرهـج وما ابـيـج هم يايه لين بيتنا بلا حـيـى ولا مـسـتـحـى ؟ "
" نـزلت راسهـا بالم " بس انا يايه عشان .... "
" قـاطـعـهـا للمره 2 " مـا ابي اعرف انتي ليش يايه ! مـابـي اسـمـعـج .. خـلـي كلامـج لـج "
خلود ( تسال ) : حـتـى لو الـشي اللي بقوله يـخـص حـمـد ولدك ؟
عبدالله ( ما فهم ) : شلون يعني ؟
خلود : السالفه اللي ابي اقولهـا لك هي عن حـمـد !
عبدالله ( تـنـرفـز ) : شدخـل حـمـد بالسالفه الحين ! هذا ياهل ما يدري شسالفه ! فلا تـدخـلـيـنـه بسوالفـج الشيطانيه ! فـاهـمـه ؟
" شافته خـلـود بـحـزن " مثل ما تبي يا عبدالله .. انا مـا بتكلم ولا بقول لك شـي ! انا الغلطانه اللي يايه لين بيتك عشان ... "
" سكتت بعدها .. نزلت من الدري .. قربت من الباب .. فتحته .. بتطلع .. فـجـاه .. مسكتهـا امينه من ايدها تسال " قبل ما تـطـلـعـيـن ! فهمينا شـدخـل ولدي بالسالفه اللي تبين تقولينهـا ؟ "
" شافتهـا خـلـود بنظره " سلامتج يا امينه .. ماكو سالفه " سحبت بعدها ايدها .. طلعت من البيت "
" ما كـانت تقدر تـقـول لهم بالحـقـيـقـه مع انهـا يايه عشان تـكـلـم عبدالله وتقوله الحقيقيه ! لكن بالوقت نفسه ما كانت تمتلك الشجـاعـه من انهـا تـعـتـرف بالشي الشنيع اللي سوته من 4 سنين بالمستشفى لما بدلت اليهـال ! لهسبب طلعت خـلـود من بيت عبدالله بانكسار كـبـيـر وبنهيـار اكـبـر "
See u

" قـصـتـي عـيـال الـعـز "
" الـحـلـقــه 64 "
" كان يوم حـلـو بالنسبه لعايشه ونواف واليهـال .. استمتعوا بحديقة الحيوان .. ومن البدايه نواف كان مستانس لما القدر اجـمـعـه مع نوف من يديد ! اما بالنسبه لخـلـود هاليوم كان محزن بالنسبه لهـا .. تمنت بقلبهـا انهـا لو ما راحـت لبيت عبدالله من الاساس "
" شـصـار على سـاره ؟ وشكان ردها على جـاسـم هذاك اليوم لما طـلـب ايدها ؟ هل وافقت عليه او تـجـاهـلت طلبه ؟ شلون تـتـجـاهـلته وهي من البدايه تعلقت فيه ! هذا معناته انهـا بلا تـردد وافقت عليه .. دخـل هالجـاسم قلبهـا بدون ما يستـاذن .. مع انه عـانى الكثير بس عشان يخليهـا تحبه ! وبالفعل حـبـتـه ساره بجنون ليمن يه اليوم اللي تـحـدد فيه يوم الـمـلـجـه "
" ساره وجاسم كانوا امجابلين بعض والملا بوسطهم .. غير الـ 3 شهود على الملجه اللي هم نواف + ناصر + عبدالله "
" التفت الملا لساره يسال " موافقه يا ابنيتي يا ساره على جاسم ؟ "
" نزلت راسهـا مستحيه " اي مـوافـقـه "
" التفت الملا بعدها لجاسم " وانت يا جاسم ! موافق ؟ "
" سكت جاسم .. ما علق .. كرر الملا " موافق يا جاسم ؟ " هم ما رد .. كان ساكت .. ساله الملا " اشفيك يا ولدي ما ترد ؟ "
" ما فهمت ساره سبب هالصمت .. سالت نفسها " اشفيه هذا ! ليش ما يرد ؟ "
" الكل كان منتظر رد جاسم مستفهمين " ليش ساكت ؟ "
" بعد 15 ثانيه من صـمـتـه .. نطق بجديه " لا مو مـوافـق .. اصلا مستحيل اوافـق "
قامت ساره من الكرسي منصدمـه : جـاسم انت شقاعد تقول ؟
***************
ها يا عايشه بشري ؟ شـصـار ؟ امـلـجـوا ! او ليما الحين !
" التفتت عايشه لام يوسف " لا يـا خـالـتـي ليما الحين ما ملجـوا ! اكـو مشكله بالملجه "
" ما فهمت ام يوسف " ليش شـصـايـر ؟ "
عايشه : هالجاسم يقول انه مـو مـوافـق عالملـجـه !

" انصدمت ام يوسف " شـنـو ؟ "

***************

" وقف جاسم بوسط الميلس بجديه " مثل ما سمعتوا انا مو موافق .. اهو شنو يعني .. الزواج بـالـغـصـب ؟ "

" قربت ساره منه مو مستوعبه " جـاسم .. انت اشفيك ! شصاير فيك ؟ "

" رد ببرود " سلامتج .. ما فيني شي "

" سالته " عيل ليش ؟ ليش ما وافقت عالملجه ! شسالفه ؟ "

جاسم : شلون تـبـيـنـي اوافق عليج وانا من الاساس ما ابيج !

" صـرخـت عليه " شلون ما تبيني واحـنـا حـبـيـنـا بعض .. شلون ؟ "

" فجاه هز الملا راسه مستنكر كلامهـا " اسـتـغـفـر الله .. شنو حـب وخـرابيط ؟ الريال ما يجوز لج الحين عشان تقولين له انحب بعض "

" التفتت ساره للملا تشرح له " انت شقاعد تقول يا ملا ؟ احـنـا ما كنا نتسلى .. احنا كنا جادين بالزواج بس ما ادري شصاير بجاسم الحين ! "

" ابتسم جاسم بخبث " قلت لج سلامتج يا ساره .. ما فيني شي "

" بعدها "

" قرب نواف من جاسم يساله " افهم من كلامك انك كنت تلعب على اختي ؟ "

" رد عليه " تقدر تقول ايه "

نواف ( بـعـصـبـيـه ) : ايا الحقير .. اتقولها جـذي اشكره عيني عينك ؟ اقسم بالله انك ما تستحي !
جاسم ( يسال ببرود ) : بالله عليك قول لي شلون بتزوج البنت اللي غدرت ببوي ! شلون ؟

" استفهم نواف " ابوك ؟ "

" ما فهمت ساره " منو هذا ابوك ؟ جـاسم انت شقاعد تقول ؟ "

" قرب جـاسم من ساره بجديه " اشوف خـلـيـنـا نرجع بالزمن لورا شويه .. خـلـيـنـا نتذكر مدرس اللغه العربيه القطري اللي يابه لج ابوج الله يـرحـمـه بيوم "

" سكت شويه .. كان يشوف ملامح ساره المنصدمه " مـعـقـوله ابوك يكون اهو ... "

" سكتت فجاه "

" كمل جاسم " اسمه الاستاذ جـابـر " سالها بعدها " تذكرينه ولا ؟ "

" كانت ساكته منصدمه ما تبي تستوعب .. عبالها ان الماضي انتهى للابد بس ما درت انه بيرجع بيوم من الايام عشان يقتلهـا ! اكاهو الانسان الوحـيـد اللي حـبـتـه من قلبها طلع يخدعهـا انتقام لابوه اللي انحبس بالسجن بجريمه هو ما ارتـكـبـهـا "

سال جاسم مقهور :اشفيج يا انسه ساره ساكته ؟ القطوه كلت السانج الحقير ! ياليته انوكل قبل ما نطق بهذيج الكذبه .. عيل ريال محترم .. يحب مرته وعياله بيفكر يعتدي على مراهقه عمرها 16 سنه ؟ حـسـبـي الله عليج من ابنيه !
" قرب بعدها من الباب بيطلع " على العموم اعتقد ان دوري الحين انتهى .. انا راد البيت "
" الكل كان ساكت مو مستوعب .. الملا كان يقول " اسـتـغـفـر الله العظيم "
" قبل ما يطلع جـاسم من الميلس وقفت ساره جـدامه تمنعه " لحظه يا جاسم لحظه .. كل شي ممكن يتصلح الحين بهـالحظه "
" سالها متمسخر " شنو هاللي بيتصلح يا انسه ؟ ابوي محبوس بالسجن صار له 4 سنين وتقولين كل شي ممكن يتصلح الحين ! "
ساره : هو باقي له سنتين الحين .. اقدر اروح له المركز واطلعه بدقيقه .. اقدر اثبت برائته الحين لـو تـبـي !
" ضحك جاسم بسخريه " انتي هبله او تستهبلين ؟ بعد 4 سنين يايه تقولين لي الحين بطلعه .. ياليتج حـسـيـتـي بغلطتج قبل مو الحين " عدى بعدها من جـدامهـا بيطلع " يالله فمان الله "
" مسكت ايده تـتـرجـى " جاسم بليز لا تطلع .. خـلـنـا نملج على بعض .. انا .. انا .. انا حـبـيـتـك "
" سحب ايده بقوه " اسف الشيخه انا ما املج على وحـده صفاتهـا خـبـيـثـه مثل صفاتج "
ساره ( ودموعهـا تنزل ) : بس انا اسفه عاللي صار .. اسـفـه !
جاسم : بعد شنو ؟ ها ! بعد شنو قاعده وتـتـاسـفـيـن ؟ ما تقولين لي شاسوي باسفج الحين !
ساره : احـلـف لك بشنو اني ندمانه الحين !
جاسم : ما عاد يهم .. ندمج هذا ما عاد له اهميه الحين ..
ساره : بس انا يا جـاسم ...
" قـاطـعـهـا " لا بس ولا شي .. يالله انا طالع الحين "
" مسكته من ايده مره ثانيه تصيح " جاسم الله يخليك لا تطلع .. اطلب مني اللي بتطلبه .. سو فيني اللي تبيه بس عفيه لا تطلع وتخليني .. لانك لو طلعت الحين .. اقسم بالله اني بنهـار "
" دزها بيده طيحهـا " كل اللي ابيه منج الحين انج تذلفين من جـدامي "
" طلع بعدها بدون ما يحس انه ظلمهـا .. لانه مقتنع تماما انه ما غلط بـحـقـهـا مثل ما غلطت هي على ابوه .. تمت ساره طايحه بالارض تصيح بنهيار " انا السبب .. انا اللي يبته لنفسي .. انا السبب "
" قام الملا بعدها بيطلع " لا حـول ولا قوة الا بالله .. الله لا يبلينا ان شالله "
" شاف ناصر اخـتـه بنظره " حـسـبـي الله عليج من ابنيه .. فـضـحـتـيـنـا "
" انـكسر خـاطر نواف .. قرب منهـا ومد لهـا ايده " قومي يا ساره .. تـعـوذي من ابليس وقـومـي ! ما يخالف كل شي بالدنيا قـسـمـه ونصـيـب .. ومن يدري يمكن يكون نـصـيـبـج مع اللي احـسـن منه وبالمـره هذا درس لـج من اللي سويتيه بالمـاضـي بالاسـتـاذ المسكين"
" اما بالنسبه لعبدالله كان سـاكـت .. ما علق بـشـي "
^
^
" مـا كـان حـلـمـا رائعـا ليلة امس .. انـتـهـى كـابـوسـا بعد ذالك !
الـرجـل الذي كاد يلبس سـاره خـاتـم الزواج بالامس .. يـلـقـي عليهـا الان كلمات الوادع الـقـاتـلـه ! لم يكن هذا هو الرجـل الذي احـبـتـه ومـنـحـتـه قلبهـا "
" انـا خـلاص انـتـهـيـت " هذا اللي قـالـتـه ساره لنفسهـا وهي تعيش بـحـالـه نفسيه تعيسه .. كانت حـابـسـه نفسهـا بالدار من هذاك اليوم .. كانت تـحـس بالـضـعـف بالانهـيـار .. حـتـى الجـامعه تـركـتـهـا ! هالبنت قـاعـده تدمـر مستقبلهـا بيدها بدون ما تـحـس بسبب شي اسمه الحـب "

***************
" بـيـوم من الايـام "
" صرخت ملاك بالبيت كله " مااات .. فـيـصـل اخـوي ماات "
" اغـمـى على ام يوسف لما سمعت هالخـبـر "
" تجمدت عيون عايشه من اللي سمعته .. قربت من ملاك تسال بصدمه " ملاك ! انتي .. انتي .. انتي شقاعده تقولين ! شقاعده تـخـربـطـيـن ؟ "
" قالت ملاك ودموعها تنزل " انا مو قاعده اخـربـط انا ... "
" قـاطـعـتـهـا عايشه بانهـيار " بسج سـكـتـي ما ابي اسمع ! اصـلا مـسـتـحـيـل ! ما اقدر اصدقه انه خـلاص مـاا .. "
" فجاه "
" قامت عايشه من النوم متخرعه " لااا ! فيصل ما ماات ! ما مات "
" سكتت شويه .. حـطـت ايدها على ويههـا تتعوذ من ابليس " كابوس ! كان مجرد كابوس " سالت نفسها بضيق " شسالفتي انا مع هـالـكـوابـيـس ؟ "
" قامت بعدها من السرير .. قربت من عيالهـا .. كانوا نايمين .. باستهم بحنيه .. مشت بعدها طلعت من الدار .. قربت من دار ملاك .. فتحت الباب بشويش .. كانت الساعه 2 الفير .. دخـلـت بدارها .. ملاك كانت نايمه بالسرير .. قربت عايشه منهـا .. ما وعت الا بملاك تسالها " مـنـو ؟ "
" وقفت عايشه بمكانهـا تتاسف " سوري يا ملاك اذا قعدتج "
" ابتسمت لهـا " بالعكس .. انا من الاساس ما ياني نوم .. كنت متملله "
عايشه ( تسال ) : يعني اقدر اسولف معاج الحين ؟
ملاك ( بابتسامه ) : اكيد .. احساسي يقول ان عندج كلام تبين تقولينه !
" سكتت عايشه لثانيه .. قالت بضيق " كنت بسالج عن ... " سكتت شويه .. كملت بعدها " عن فـيـصـل "
ملاك ( تسال ) : اشفيه فيصل ؟
عايشه ( بضيق ) : ما ادري !
ملاك : شلون ما تدرين ؟ عيل بشنو بتساليني عنه ؟
" ما عرفت عايشه شتقول " هالكوابيس اللي اتيني بتذبحني "
" ما فهمت ملاك " اي كوابيس ؟ "
عايشه : بين فتره والثانيه احـلـم فيه .. بفيصل ! ساعات اشوفه مهموم .. اسمعه يناديني .. يطلب مني اعطيه قلبي .. وساعات اشوفه متضايق .. يعاتبني ليش اني ما حـبـيـتـه ! وساعات اشوفه ميت ! مثل الحلم اللي حـلـمـتـه من شويه ! كنتي تصرخين بالحلم " فـيـصـل مـاات " عاد انا قمت من النوم متخرعه !
" حطت ملاك ايدها على قلبهـا " اسمله عليه ان شالله .. الحمدلله كان مجرد حلم .. اعتقد ان تفسير الموت بالحلم ان عمره طويل ان شالله "
" قالت عايشه بامل " امين ان شالله "
***************
" ببيت الجيران "
" قـرب محمد من خـلـود يسال " اقدر اكـلـمـج ؟ "
خـلـود : اكـيـد ..
محمد : تذكـريـن الموضوع اللي كلمتج عنه من كم من يوم ؟
خلود ( مستفهـمه ) : اممم ! اي واحـد ؟
محمد : عن اني ابيج تشوفين لي بنت الـحـلال !
" حـطـت خـلـود ايدها على حـلـجـهـا " سـوري نسيت ! حـتـى ما قلت لعايشه ! اسـمـحـلـي يا محمد .. بس ان شالله من اليوم بـشـوف لك على وحـده تناسبك "
محمد : لا خـلاص ! وزين انـج ما قلتي لعايشه ..
خلود ( بـاسـتـغـراب ) : ليش عـاد ؟ شاللي غـيـر رايك الحين ؟
محمد : ما ادري .. بس حـسـيـت نفسي مو مستعد !
خلود : علينا يا محمد ؟
" سكت محمد بعدها "
خلود ( تسال ) : ليش ساكت ! ما تقول لي شفيك ؟ شاللي خـلاك تغير رايك بهالسـرعه ؟
محمد : اذا تبين الـصـراحـه ! انا كنت مقهـور لما شفت امينه هذاك اليوم بالاند مـارك لهسبب قلت لـج بلا شـعـور مني ابيج تدورين لي على بنت ! اما الحين حـسـيـت نفسي هـديـت شويه ! بختصار انا ما ابـي اتـزوج الحين !
" ابتسمت خـلـود لـه " اللي تشوفه يا اخـوي .. براحـتـك "

***************
" مـكـالـمـه هاتفيه "
هلا امينه ..
امينه : اهلين .. شلونج يا عايشه .. شمسويه ؟
عايشه : بخير الله يسلمج .. انتي شلونج ! وشلون الحلو حـمـد ؟
امينه : انا الحمدلله .. بخير .. اما عن حـمـد ذبحني ! 24 ساعه يحن علينا الا حـنـون تنام عندنا بالبيت !
عايشه ( تضحك ) : هذا ولدج مو هين ! من الحين يبي البنت تنام يمه !
" ضـحـكـت امينه بالمثل " شاسوي فيه ؟ يحبهـا .. من الحين يبيهـا "
عايشه : توهم 4 سنين ! شيحب فيهـا ؟
امينه : يسمونه حـب الـطـفـولـه ..
عايشه ( تستنتج ) : يعني تعتقدين ان حمد يبيهـا بالمستقبل له ؟
امينه : الا اكيد يبيهـا .. هذا ما يبي له كلام !
عايشه ( تسال ) : وتعتقدين ان حـنـان بتوافق عليه ؟

^
^

" بعد مـرور 15 سنه "
" قالت حـنـان لحمد مستحيه " اكـيـد موافقه .. انت تدري اني .. اني .. اني .. "
" سكتت مستحيه .. كمل حـمـد عنهـا " انج تـحـبـيـنـي .. مو جـذي ؟ "
" هزت راسهـا بصمت "
" استانس حـمـد من موافقتهـا .. مسك ايدها بابتسامه " احـبـج يا حـنـان .. احـبـج "
" ابتسمت له بـخـجـل " انا هم احبك "
" فـجـاه "
" سمعوا صوت صـرخـه يايه من وراهم " انتوا الاثـنـيـن ما تستحون ! شنو احـبـج وتـحـبـيـنـي ! شنو هـالـمـصـاخـه ؟ "
" التفتوا الاثـنـيـن لمصدر الصوت .. كانت خـلـود وامبين على ملامحهـا العصبيه .. سالتهـا حـنـان بابتسامه " اشفيج يا خـالـتـي ؟ عسى ما شر ! شفيج معصبه ؟ "
خلود : قاعدين تـتـغـزلـون ببعض اشكره عيني عينج وتساليني شفيني مـعـصـبـه !
حنان ( تـبـرر ) : بس حمد ولد عمي يا خـالـتـي .. مو واحـد غريب !
خلود : لا والله ! حـتـى لو كان ولد عمج شبيكون راي اخـوج راشد لو اسـمـعـج تقولين له هالكلام المنكر ؟
حنان ( تسال ) : خـالـتـي انتي شفيج ! يعني ما تدرين ان انا وحـمـد بنملج على بعض قريب ان شالله ؟
" انصدمت خـلـود " شـنـو ؟ "
" سكتت شويه .. صـرخـت بعدها مستنكره اللي سمعته " مـسـتـحـيـل ! انتوا الاثـنـيـن ما يجوز تـتـزوجـون ! ما تصلحون لـبـعـض "
" حنان وحـمـد ما فهموا شكانت تقصد خـلـود بكلامهـا ! قربت حـنـان منها تسال " خـالـتـي انتي شتقصدين ؟ "
" قالت خـلـود بنرفزه " اقصد اللي اقصده بس انتوا الاثـنـيـن انسوا تـكـونون لبعض لو شتسون ما بـتـكـونون لبعض ! فـاهـمـيـن ؟ "
" طلعت بعدها من البيت مشتتة الافكار .. حـسـت نفسهـا بمصيبه كبيره وبين تانيب الضمير " انا ما اقدر اخـلـي هالاخوان يـتـزوجـون من بعض لو شنو يـصـيـر "
See u

" قـصـتـي عـيـال الـعـز "
" الـحـلـقــه 65 "
" بـخـلال هالـ 15 سنه اللي مـروا .. تـغـيـرت وايد اشيا "
" نـوال .. عمرها الحين 39 سنه .. ما كانت تتصور بيوم انها ممكن تـحـب وليد من بعد ما كانت ممتنعه عنه 3 سنين .. يابت منه 3 بنات و 3 اولاد .. بنت وحـده من بناتهـا طلعت وسواسيه Lol .. اما بالنسبه لوسواسهـا هي اخـتـفـى للابد "
" نـواف .. عمره الحين 37 سـنـه .. تـزوج من نـوف وعنده عيال منهـا ولد & بنـتين .. بعد زواجـه بسنتين سـافـر هو ومـرته امريكا يشتغل هناك .. تقريبا هو مستقر الحين هناك "
" سـاره .. عمرها الحين 35 سـنـه .. بعد الصدمه العاطفيه الشديده اللي ياتهـا من جـاسم اللي اكتشفت انه ولد الاستـاذ جـابـر كـرهت شي اسمه الحب ! 6 سنين تقريبا وهي عايشه بنهـيار .. تـتـخـيـل جـاسم جـدامهـا بكل لـحـظـه .. بعد مرور هالست سنين قدرت تـتـخـطـى هالـمـحـنـى بعد ما عـانـت منهـا الكثير .. كملت دارستهـا بعد ما اخـتـفـت عن الجـامعه سنتين من صدمتهـا .. خـطـبـوها اثنين لكنهـا شلت فكرة الزواج من بالهـا "
" مـلاك .. عمرها الحين 33 سنه .. من بعد الـحـادث اللي صـادها من 18 سنه انقطعت منهـا كل نقطة امل ! عاشت حـيـاتهـا وحـيـده وبتظـل طول عمرها بنت وحـيـده .. الشخص الـوحـيـد اللي كانت تـحـس انهـا قريبه منه هو الغايب فيصل .. اللي حـتـى بعد مرور كل هالسنين ما فقدت الامل انه ليما الحين عايش بمكان ما من هالعالم الواسع وبـيـرد بيوم من الايام للـوطـن "
" نـاصـر .. عمره الحين 30 سنه .. حب له بنت كانت تشتغل معاه بمقر عمله لكنهـا لعبت عليه عشان فلوسه .. اما بالمره الثانيه تعرف على بنت بحرينيه .. حسـها انسانه طيبه وقرر يخطبهـا .. دفع لها المهر واتفقوا عالملجه لكنها خـذت المهر وقصت عليه .. هالغبي نويصر دوم ينقص عليه من هالسبب تعقد بعدها من البنات لانه ما صـار يثق باي بنت .. وعاش بقية حـيـاته عزوبي .. على قولته " اريـح واطـمـن "
" محمد .. مشكلته ما يقدر ينسى الماضي بسهـوله .. الشي الـوحـيـد اللي حـاول ينساه عشان يعيش حـيـاتـه طبيعيه هو اللي سوته خـلـود فيه من سالفة الـصـور .. على كثر مـحـاولات عايشه & خـلـود له عشان يتزوج كان معاند وشايل هالفكره من راسه .. عاش حـيـاته من بين شغله والبيت "
" خـلـود .. هالبنت للاسف انقلب حـالـهـا ما كانت خـبـيـثـه كثر ما هي ابليسه الحين الاشيا اللي سوتهـا بدنياها ابد ما كانت بالشي الهين اكبر مـعـصـيـه سوتهـا لما طاوعهـا قلبهـا وغيرت اليهـال بالمستشفى بخـلال هالسنين اللي طـافـت حـسـت بتانيب الضمير من بين الكوابيس اللي تذبـحـهـا كل ليله ولما كانت تسمع حـنـان تنادي امينه بـخـالـتـي وهي بالحقيقيه امهـا المشكله انهـا ما كانت تمتلك الشجـاعه الكافيه عشان تقول لهم الحقيقيه حـتـى لو قالت لهم الحين ما عاد يفيد هالندم عاشت حياتهـا ببيت ابوها مع محمد اخـوها "
" عايشه .. كـرهـت الدنيا من بعد مـوت يوسف واخـتـفـاء فيصل اللي اقنعت نفسهـا انه خـلاص مـات ! الاحـلام اللي كانت اتيهـا بالماضي اخـتـفـت خـلاص وهالشي هو اللي خـلاها تتاكد انه مـات .. مـرت عليهـا ايام مـاتت فيهـا من البـجـي .. دمعت عيونهـا اكثر من مره عشان فيصل .. سوت له عـزى بينهـا وبين نفسهـا .. وعاشت الـحـزن والالم لحالهـا بدون محد يواسيهـا .. الشي الـوحـيـد اللي كان مصبرها هو عيالهـا .. راشد & حـنـان .. ما ندمت عايشه بحـيـاتهـا كثر ما ندمت انهـا تـزوجـت يوسف بيوم قبل ما تتاكد من حـقـيـقـة مشاعرها اتجـاهـه "
" امينه .. عاشت حـيـاتهـا مستانسه ومرتاحـه مع عبدالله متناسيه الماضي الاليم .. نفس الشي بالنسبه لعبدالله كان يـحـب امينه متناسي مـاضـيـه اللي مع مرور السنين ادفـنـه للابد .. لكنهم ما يدرون ان هالماضي للاسف ممكن ينفتح من يديد لو اكـتـشـفـوا الحقيقيه ! وهي ان حـنـان بنتهم مو بنت عايشه "
" ام يوسف .. مثل ما قلت بالسابق انقلب حـال ام يوسف للاحـسـن من بعد مـوت الـغـالـيـن "
" ام عبدالله .. هالانسانه بالفعل حـيـه .. حـتـى بعد مرور هالسنين للاسف ما تغيرت وتمت مثل ما هي خـبـيـثـه وما عندها دم .. الشي الوحـيـد اللي هد حـيـلهـا هو الكبر بالعمر خـلاها مالهـا حـيـل تسوي شي "
" راشد .. هذا هو ولد عايشه الـحـقـيـقـي .. اللي تربى مع حـنـان بنفس البيت وهو ما يدري انهـا مو اخـتـه .. حـاليا ما يفكر راشد غير بدراسته ومستقبله "
" حـنـان .. كبرت وحـلـوت وتعلقت بـحـمـد اللي للاسف ما تدري انه هو بالحقيقيه اخـوهـا التوم .. واكاهو الحين بيملجـون .. فيا ترى شبتكون ردة فعلهـا لما تـكتشف الـحـقـيـقـيـه ؟ "
" حـمـد .. حـب الطفوله عطاه الامل عشان يكبر ويحـقـق كل اللي بباله بس للاسف ما يدري ان هالحب بيـخـلـيـه ينهـار بيوم من الايام "
" فـيـصـل .. ما بين له اثـر .. حـتـى اعتقد الكل انه مـات بالغـربـه .. صـار له مـخـتـفـي 20 سـنـه "
***************
يمه فـهـمـيـنـي شسالفه ؟ شكانت خـالـتـي خـلـود تقصد بكلامهـا لما قالت ان انا وحـمـد ما يـجـوز نـملج على بـعـض ؟
عايشه : ما ادري يا حـنـان .. انتي ليش مو راضيه تنسين الكلام اللي قـالـتـه لج خـالـتـج !
حنان : يمه انتي لو شفتيهـا وهي مـعـصـبـه بسبب ان احـنـا بنملج كنتي بتساليني نفس الـسـؤال ! خـالـتـي خـلـود انسانه غريبه !
" سكتت عايشه بعدها .. سالتهـا حـنـان " يمه شفيج ! ليش سـكـتـي ؟ هذا معناته انـج اكيد تعرفين شي وخـاشـتـه .. مو جـذي ؟ "
عايشه : ماكو سالفه ولا شي لكن اعتقد ان خـالـتـج مقهـوره ليش انـج بتاخذين ولد طليقهـا !
" ما استوعبت حـنـان " شـنـو ! خـالـتـي خـلـود كانت متزوجـه عبدالله ابو حـمـد ؟ "
" هزت عايشه راسهـا " اي "
حنان ( تسال ) : وليش تـطـلـقـوا ؟
عايشه : كل شي بالدنيا قـسـمـه ونـصـيـب ..
" سكتت حـنـان لثانيه قالت بعدها " بس انا مالي ذنب باللي صـار ! انا بملج بـاجـر على عبدالله حـتـى لو خـالـتـي ما وافقت .. احـنـا مالنا شغل بمشاكلهـا المـاضـيـه "
" قـالـت عايشه بابتسامه " اكيد حـبـيـبـتـي انتي مالج ذنب باللي صـار .. وان شالله بـاجـر بنفرح فـيـج انتي وحـمـد "
***************
" بدار نـاصـر "
" الياهل بو 13 سنه اللي كـبـر وصـار عمره 30 سنه .. ما تـغـيـر حـالـه من ناحـيـة النت ! 24 سـاعـه كان امجابل النت .. بين الـمـاسـنـجر & الشغل .. دخـلـت ساره عليه بالدار .. قربت منه تسال " هلا نـويـصـر .. مـشـغـول ؟ "
" رد عليها وهو يـحـط فيس = ) مبتسم بالماسنجر " هلا سـاره .. مثل ما تشوفين امجابل النت .. ليش بـغـيـتـي شي ؟ "
" ابتسمت له " وهذا انت ! 24 سـاعه امجابل النت ؟ من اول ما انـولـت وانت مدمن نت "
" سالهـا متحلطم " لـحـول ! انتي يايه الحين عشان تحنين ! ما تقولين لـي شتبين ؟ "
" سكتت ساره .. ما وعت بنفسهـا الا وهي تـضـحـك من قلب .. ما فهم ناصر سبب هالضحكه .. سالهـا " شنو ! شفيج ؟ انا ما اخـبـر اني قلت شي يضحك الحين "
" قـالـت وهي ليما الحين تـضـحـك " سلامتك لكن تذكرت لما قلت للوالد الله يـرحـمـه انا الـثور وانت الـنـاقـه "
" ضـحـك ناصر بالمثل .. قـال بعدها " شاسوي عاد ! بنت الحرام حـسـبـي الله عليهـا لعبت علي وشربتي هالسم وبساعتهـا قلت اللي قلته .. والمشكله ان ليما الحين يـنلعب بعقلـي ! انا غـبـي ما اتعلم من هالدنيا "
" مسكت سـاره ايد اخـوهـا بابتسامه " ما يـخـالف يا نـويـصـر .. محد يـاخـذ غير نصيبه بالدنيا "
ناصر ( بـعـبـط ) : انتي شنو شايفتني ! ياهل بو 13 سـنـه ؟ انا كبرت الحين وانتي ليما الحين تناديني بـنـويـصـر !
" ضـحـكـت له " شاسوي عاد ! تـعـودنـا اناديك بهالاسم من يوم كنت ياهل ! بكلا الحالتين انت بنظري بتظل ياهل مهمـا شيبت يا الشيبه "
" ابتسم لهـا بصمت .. قـال بقلبه " ياليتنا انا وسـاره علاقـتـنـا كانت جـذي واحـسـن من زمان "
***************
" اما بـدار ملاك "
" دخـل راشد ولد عايشه بدار ملاك يسال " خـالـتـي ملاك ممكن اكلمج ؟ "
ملاك : اكيد .. حـيـاك ..
" قرب منهـا بابتسامه " ممكن اسوي معاج مقابله يا خـالـتـي ؟ "
" ضـحـكـت ملاك " هـا ! مقابله معاي انا ؟ "
راشد : اي ..
ملاك ( تسال ) : عن شنو ؟
راشد : عن اللي صـار لـج بالدنيا لو ما كان هالشي يـضـايـقـج !
" سكتت ملاك شويه سالت بعدها " هالمقابله تبيهـا للجامعه ؟ "
راشد : اي يا خـالـتـي ..
" ابتسمت له " ok يا راشد .. انا مـوافـقـه "
راشد : يعني ما بتتضـايقين ؟
ملاك ( بابتسامه ) : بالعكس يا ولد اخـوي .. هاللي صـار لي بالدنيا درس كبير .. وتعلمت منه الكثير .. اتمنى ان محد يغلط نفس غـلـطـتـي بيوم !
" استانس راشد من كلام خـالـتـه وحـس ان مقالته بـتـنـجـح اذا كتبهـا باسلوبه " كلامـج حـلـو يا خـالـتـي .. انا فـخـور فيج "
***************
" بامريكا "
" كـولـورادو "
" نـوف كانت تـطـبـخ بالمطبخ عيش ولحم .. وطـبـعـا الكل يعرف ان مطابخ الدول الاوربـيه غير عن مطابخنا .. في المطابخ الاوربيه على اتف الاشيا البخار يـطـلع صوت على اساس ان اكـو حـريـقه بالبيت ! اما بمطابخـنـا عادي لو الابـخـره توصل لبيت الجيران .. المهم .. مثل ما قلت لكم نـوف كانت تطبخ .. فـجـاه .. سمعت صـوت انذار الحريق بالبيت .. تحلطمت " لـحـول ! هذي عـاشـر مره يـصـفـر هالانذار بسبب البخار "
" بعدها "
" قرب نواف من الـمـطـبـخ متذمر " نـوفـو ! وبعدين معاج انتي ؟ هذي مو اول مره تـفـضـحـيـنـا بالانذار ! شبيقولون عنا هالاجـانب الحين ! صـج عـرب .. فـشـلـتـيـنـا "
" قـالـت وهي تحاول تسكر الانذار " شاسوي فيك ! انت الشيخ تبي عيش ولحم "
^^
" نـواف + نـوف هذي حـالتهم كل ما يطبخون عيوش Lol .. قـال نواف مشتاق للوطـن " ايا على قـطـر .. فديت مطابـخهـا انا "
***************
" حـان الوقت الحين .. حانت الساعه اللي لطالما انتظرها حـمـد من انه يملج على حـبـيـبـة الطفوله حـنـان .. مع انه ما يدري انها بالحقيقه تـكـون اخته ! فيا ترى شبيكون ردة فعله او ردة فعل حـنـان لما يـكـتـشـفـون الحقيقه الـقـاسـيـه ؟ "
" كل الاهل كانوا مجتمعين بالميلس حـتـى خلود اللي كانت متوتره ما عدى نواف اللي كان مسافر امريكا مع مرته "
" شنو هالبلوى يا ربي ! شنو هالمصيبه اللي طيحت فيها نفسي ؟ " هذا اللي قالته خـلـود لنفسها بتوتر كبير "
" انتبهت لها عايشه " خـلـود شفيج ! احسج مو على بعضج "
" ابتسمت خـلـود متظاهره انها طـبـيـعـيـه " سلامتج حـبـيـبـتـي "
" ما اقتنعت عايشه .. شافتهـا بعيونهـا بجديه " خـلـود .. بلا لف ودوران وقولي لي شفيج "
خلود ( بـخـوف ) : اقـولـج اللي سويته من سنين بس توعديني انج ما تطرديني من بيتج يا عايشه ؟ "
" طاح قلب عايشه ببطنهـا " خلود ! كلامج هذا يخرعني ! قولي لي انتي شمسويه ! شمهببه بالضبط ؟ "
خلود : اول شي قولي لهم يوقفون هالملجه !
عايشه ( مو فاهمه ) : لـيـش ؟
خلود : بدون ليش ! انتي بس قولي لهم يوقفون الـ .. "
" قـاطـعـتـهـا عايشه " بالاول قولي لي ليش ! فهميني شسالفه ؟ "
خلود : السالفه كلها تخص حـنـان وحـمـد ! انتي بالاول كنسلي الملجه عشان ما يصير شي اكبر !
عايشه ( على اعصابهـا ) : تـكـفـيـن يا خلود لا تيننيني وفهميني السالفه ! لا تقعدين تـتـكـلـمـيـن بالالغاز ! انا ما اقدر اكـنـسـل الملجه لو شنو يصير !
خلود : مو على كيفج ! انتي لازم تـكـنـسلين الملجه حالا والحين ! هذول الاثنين ما يجوز يتزوجـون !
" تمسخرت عايشه " لا والله ! باي قاموس مكتوب هالكلام اللي تقولينه ؟ "
" قالت خـلـود بجديه " بقاموس انهم ... " سكتت لثانيه .. كملت بعدها حـاسـه بتانيب الضمير " بقاموس انهم اخـوان "
" ما استوعبت عايشه " هـا ! انتي شتخربطين ؟ "
خلود : انا مو قاعده اخـربـط ! انا اقولج الحقيقه اللي كان لازم اقولها من زمان !
عايشه ( تسال ) : اي حـقـيـقـه هذي اللي تـتـكلمين عنهـا ؟
" نزلت دمعه من عيون خـلـود بندم " من 20 سنه انا شليت حنان وحطيتها بمز ولدج راشد من اول ما انولدو بالمستشفى على اساس انهـا اخته وهي بالحقيقيه اخت حمد ! "
See u

" الـحـلـقــه 66 & The Final "

" الـتـكـمـلـه "
" نزلت دمعه من عيون خـلـود بندم " من 20 سنه انا شليت حنان وحطيتها بمز ولدج راشد من اول ما انولدو بالمستشفى على اساس انهـا اخته وهي بالحقيقيه اخت حمد ! "
" تجمدت عيون عايشه " انتـي .. انتـي شتقولين ؟ "
" سكتت خـلـود بعدها "
" حـاولت عايشه تمسك اعصابهـا لاسيما انهـا جـدام الناس " ليش سكتي ! ما تتحجين "
" ما قدرت خـلـود تنطق .. اكتفت بالدموع + الصمت .. اشكره كل شي ساطع مثل الشمس ! ما استحملت عايشه هالصمت .. مسكت خلود من كتفهـا وصـرخـت جـدام الكل " ليش تصيحين ها ! ليش ساكته ؟ حـسـبـي الله عليج انتي شسويتي "
" سكتت فجاه منصعقه .. كل من بالصاله التفت لخلود + عايشه مستفهمين " شـسـالـفـه ؟ "
" قربت حـنـان يم امها تسال بخوف " يمه شفيج شـصـايـر ؟ " التفتت بعدها لخالتها مستفهمه " خـالـتـي شسالفه ! ليش تصيحين ؟ "
" ما علقت عايشه .. كانت منزله راسها بصدمه من اللي اكـتـشـفـتته .. اما خـلـود كانت تصيح بحرقه .. تخرعت امينه من هالمشهد اللي ما افهمته .. قربت منهم تسال " شفيكم انتوا الثنتين ؟ عسى ما شر "
" بهاللحظه دخـل حـمـد مع راشد بالصاله عند الحريم .. قرب حمد من حـنـان بلهفه .. مسك ايدها مستانس " يالله حـبـيـبـتـي الملا بيملج علينا الحين "
" فـجـاه "
" صـرخـت خلود بجديه " لا ! الملجه هذي لازم تتكنسل الحين .. بالطيب بالقوه لازم تتكنسل الحين " قربت بعدها من راشد بجديه " شرايك يا راشد انت اللي تملج على حـنـان ! شرايك ؟ "
" انصدم راشد من كلام خـالـتـه اللي حـسـبـهـا مينونه او متخلفه عقليا " شلون املج على حـنـان وهي بالحقيقه اخـتـي ؟ "
" رمت خـلـود بنفسها على ركبتهـا تلوم نفسهـا " حـنـان مو اخـتـك يا راشد ! مو اخـتـك ! حـنـان بالحقيقه تـكـون اخـت حمد ! ادري ان الكل منصدم الحين والبعض مو مستوعب ! ويمكن بعضكم يعتبرني متخلفه او شاربه شي ! لكن تطمنوا انا مو متخلفه ولا شاربه سم .. انا بس ابي اقول الحقيقه لان ضميري ذابحني ! كل ليله يمر علي يأنبني ويمشي ! من 20 سنه بالمستشفى انا سويت شي حـقـيـر ! لما سمعت ان امينه بنت احمد يابت توم بنت و ولد انقهرت وحسيت بحقد مو طبيعي بقلبي ! ما كنت ابيها تستانس مع عبدالله طليقي ! عاد انا لعب بعقلي الشيطان وقمت غيرت اليهال بما أن عندي صلاحية الدخـول هناك ! خططت لكل شي .. شليت بنت امينه حنان وحـطيتهـا مع راشد اللي يايبته عايشه على اساس انها يابت الـ ... "
" سكتت فجاه تعض اصابع الندم " سامحوني ! انا مستعده ابوس ريولكم فرد فرد بس عشان تـسـامـحـوني "
" لحظة صمت نسمت على الكل ! امينه كانت امجابله حـنـان ودموعها تنزل بلا شعـور " حنان تـكون بنتي وانا ما ادري ؟ ماني مصدقه هاللي اسمعه ! ما اقول غير حـسـبـي الله عليج يا خلود يا اللي ما تخافين الله باللي سويتيه فينا "
" راشد ما كان مستوعب اللي سمعه " مـعـقـوله بعد كل هالسنين حـنـان تطلع مو اخـتـي ؟ "
" تجمدت عيون حمد مصدوم من هالخبر القاسي .. رجع 4 خـطـوات لورا يهـز راسه يمين ويسار مو مصدق " مستحيل ! مستحيل حـبـيـبـة الطفوله تـكـون اخـتـي التوم ! مستحيل "
" صـرخـت حـنـان بانهيار " انا ما اصدق ! ماا اصدق وما ابي اصدق ! هذي اكيد لعبه شيطانيه من خــالـتـي خـلـود عشان تمنعنا نملج ليش انها مقهـوره ان حمد ولد ريلهـا السابق عبدالله ! اكـيـد "
" ام يوسف كانت ساكته ! ما علقت .. نفس الشي بالنسبه لساره + ملاك .. ماكو شي ينقال اكثر من اللي قالته خلود ! فـكـتـفـوا بالصمت .. اما بالنسبه لناصر .. عبدالله ومحمد اللي كانوا ينتظرون مع الملا بالميلس سمعوا كل شي انقال ! صوت خـلـود العالي كان كافي من انه يوصل لهم "
" انصدم محمد من اعترافات خـلـود " مـعـقـولـه هاللي اسمعه يا ناس ! هل هذي بالفعل اخـتـي ام انهـا شيطان اخـرس على شكل انسان ؟ "
" ما استحمل عبدالله اللي سمعه .. طلع من الميلس مقهـور ! دخل بالصاله بدون استاذان .. قرب من خلود اللي كانت قاعده على ركبتهـا تناظر الارض ودموعهـا تنزل بندم كبير .. قرب منهـا .. مسكها من ايدها بقسوه جـدام الكل ! سحبها بدفاشه ليما الباب " انـجـلـعـي بره ! ما ابي اشوفج او اسمع بسيرتج مره ثانيه ! انتي يا خـلـود يطلع منج كل هذا ؟ المشكله انها مو اول مره ! هذي المره 2 اللي انصدم فيها منج ! ما اقول غير حـسـبـي الله عالساعه اللي عرفتج فيهـا "
" الكل كان يشوف تصرف عبدالله بخلود بصمت .. محد عارضه ولا حـد وقف جـدامه عشان يمنعه ! خلود غلطانه وتستاهل اللي ايها واكثر .. حـتـى محمد اخوها وقف عاجر ما قدر يسوي شي " اللي سويتيه يا خـلـود شي ما يـغـتـفـر "
^^
" من بعد هالحـدث اللي ما اظن ان حـنـان المسكينه بتنساه انهـارت بشكل كبير .. الحقيقيه اللي عرفتهـا من انهـا بنت امينه ما خـلـتـهـا تنتقل تعيش معاها .. الا تمت تعتبر عايشه مثل امهـا الحـقـيـقـيه .. امينه انـكـسـر قلبهـا من هاللي اكـتـشـفـتـه مـتـاخـر لكن ما باليد حـيـلـه ! تمت حـنـان مبتعده عن حـمـد سنتين تقريبا عشان تنسى كل هاللي صـار .. حـتـى بعد هالسنتين لما كانت تشوفه تسلم عليه عالسريع وتمشي عنه عشان ما تـحـتك فيه .. اما عن خـلـود صـارت مـكروهـا من الكل بسبب هاللي سويته "
***************
" بعد مـرور كل هالاحـداث بما فيهـا "
" بيوم من الايام "
" عايشه كانت قاعده بالصاله .. ماسكه بيدها دفـتـرها اللي قامت تـكـتب فيه خـواطـر مـؤخـرا .. ما عـرفـت شتـكتب اخـر شي .. هل تـكتب خـاطـره سعيده ام حـزيـنـه ام شنو ؟ كانت كل ما يـصـيـر حـدث معين تقوم تالف عليه خـاطـره .. يمكن من الشي اللي شافته في حياتها ,,
كتبت وهي سارحه ,, الله يرحمـك يا يـــوســف ,, امين ان شالله ,,
مر ببالها فيصل .. تذكرته .. مسكت القلم وكتبت باحساس " قالوا ان الشخص تعرف قيمته لما يغيب ..
وانت غبت ومات قلبي من رحيلك يا حنون ..
يا حياتي في غيابك كل جرح ما يطيب ..
وفي حياتي يا حياتي غير جرحك ما يهون ..
انا كلي وكل كلي فدوه لك يا الحبيب ..
ما يهمني غير قلبك والبقيه يزعلون ..
والله والله يا حبيبي انت لي احلى نصيب ..
والمشاعر في بعادك يشتكون ويشتكون ..
قالوا ان الشخص تعرف قيمته لما يغيب ..
وانت والله في غيابك زايده فيني الطعون .. "
" تـعـبـت من الـكـتـابه " هذا اللي قـالـتـه عايشه لنفسهـا "
" سكرت الدفتر بعدها .. حـطـتـه على جـنـب .. نزلت راسهـا .. غـمـظـت عيونهـا .. قـالـت بقلبـهـا " تـعـبـت ! انا تعبت من هالدنيا الـتـعـيـسـه ,, ابي اموت "
" فـجـاه "
" في شخص دخـل بالصاله .. ما انتبهـت عايشه اللي كانت منزله راسهـا .. قـرب منهـا هالشخص بـخـطـوات بـطـيـئـه ليمن وقـف امجـابلهـا .. حـسـت عايشه بـظل شخص واقف جـدامهـا .. رفعت راسهـا .. شافته ..
شــافــتــه ,,
شـــــافــــتــــه ,,
شـــــــــــــــافـــــتـــــــــــه ,,
تـجـمـدت عيونهـا الثنتين عليه .. ما استوعبت .. انصدمت .. نطقت اسمه " فـيـصـل "
" ما نطق ولا علق بشي .. كان يشوفهـا بابتسامه الم .. كان يشوف صدمتهـا واندهاشهـا لما شافته .. دمعت عيونهـا غصبا عنهـا .. كانت بتقرب يمه بتلمه .. بتحس فيه عشان تتاكد ان هاللي تشوفه مو حـلـم مثل احلامها السابقه ! لكنهـا على كثر ما تقدر تمالكت نفسهـا .. قـالـت له " 22 سنه يا الظالم ! لا حـس ولا حـتـى خـبـر "
" هم ما نطق .. ما كان حـاب من انه يتكلم عن الماضي الاليم .. هو الحين بالحـاظـر اللي حـب انه يبتدي فيه .. عيونه كانت تـخـبـي كلام كـثـيـر .. قدرت عايشه تقرا هالكلام اللي بعيونه وتفهمه "
ما بدي الك شو بني ! شو اللي جـرالـي بهالدنيـي ..
بدي معك ابدا العمر اول سطر باولدني ..
ما بدي الك شو بني ! شو اللي جـرالـي بهالدنيـي ..
بدي معك ابدا العمر اول سطر باولدني ..
ولا بدي احـكـي شو احصل !
شو اللي كسر فيا الامل !
واللي الب ضحكي زعل .. غـربـنـي ياما وردنـي !
ما بدي الك شو بني !
****
خـدنـي معك .. خـدنـي بايدك عالفرح ..
خـدنـي معك عمطرح المافي جـرح ..
خـدنـي معك باب الالـب لما انفتح خلاني حـدك انـحـنـي !
خـدنـي معك كل اللي من ابلك مظـا
خـدنـي معك وهم ومـرء حـزنـي انقطع !
خـدنـي معك بدي معك اعيش الرضـى ..
خـدنـي على العمر الهنـى ..
ما بدي الك شـو بني !
****
انته ومعي بحبك انا اد المدى ..
انته ومعي ما بدي من بعداك حـدى ..
انته ومعي الـبـي اللي عالحب اهتدى .. اعيش معك احـلـى دنيـي ..
انت ومعي بشعـر انا بشمس الدفـى ..
انته ومعي الخوف اللي ماليني اخـتـفـى !
انته ومعي ايدك عالضـفـى البك وفـى ..
جـنـب ورود مـزيـنـي ..
ما بدي الك شو بني ! شو اللي جـرالـي بهالدنيـي ..
بدي معك ابدا العمر اول سطر باولدني ..
ولا بدي احـكـي شو احصل !
شو اللي كسر فيا الامل !
واللي الب ضحكي زعل .. غـربـنـي ياما وردنـي !
ما بدي الك شو بني !
^
^
" مـا قـدرت عايشه تستحمل اكـثـر ! قـربـت منه ولمته ,, نست نفسها .. انصدم فيصل من هاللي سوته .. طـاح الموبايل اللي كان ماسكه من ايده بارتباك كبير .. تجمد ابمكانه مثل الجليد .. نزلت دموعه بلا شعور منه .. ابتعدت عايشه بعدها عنه .. قالت له بارتباك " اسفه .. انـا ما كنت قـ .. "
" قـاطـعـهـا ودموعه على خـده " وحـشـتـيـنـي " مسك بعدها ايدها " ليما الحين احبج يا بنت الناس "
" ابتسمت له .. قـالـت بلا شعور منـها " انا هم احـبـك "
" تجمدت عيونه مو مستوعب " شنو ! شـقـلـتـي ؟ "
" سكتت لثانيه .. نزلت راسها تصيح بندم .. تخرع فيصل عليها " عايشه شفيج ! ليش تصيحين ؟ "
قالت له : انا .. انا ...
" سكتت شويه .. كملت بعدها " انا بس مستانسه ليش انك يمي الحين .. ما تـتـصـور يا فيصل شكثر عانيت بغيابك ! انـا .. انا .. "
" سكتت تصيح بـحـرقـه .. تمالكت نفسهـا وقـالـت " انا حـبـيـتـك يا فيصل .. اي حـبـيـتـك ! ادري ان هالكلمه يات متاخـره لكن صدقني العتب مو مني الا من مشاعري الغبيه ! انا وايد تسرعت لما تـزوجـت يوسف .. اكتشفت ان حـبـي له كان لشخصيته مو لنفسه .. انا كنت احـبـك بدون ما ادري ! اذا تبي الصراحه انا كنت انتظرك ترد لي .. كل ليله كنت تمر علي بالحلم وتختفي بالليله اللي بعدها ! لا ليلي ليل ولا نهاري نهار ! كنت دوم ببالي تشغل افكاري .. ساكن بوجـداني .. ما تـتـصور شكثر مت من الصياح ! ذبحت نفسي بس عشان ترد لقطر .. انا .. انا .. انا احبك .. انا مستحيه من نفسي من هالكلمه اللي قلتها الحين كأني مراهقه بنت الـ 18 سنه .. ادري اني كبرت .. لكن مشاعر الحب اللي اكـنهـا لك كبرت معاي .. انـا .. انـا "
" سكتت لثانيه .. دموعها كانت مغرقه ويههـا .. قالت بنهيار " انا ما ابيك تخليني ! عفيه يا فيصل لا تخليني .. انا وحـده تعبت من الدنيا وبلاويهـا .. مابي شي منهـا ! كل اللي ابيه هو انك ما ... "
" قاطعها وهو يمسح دموعها " ما بخليج .. لو شنو يصير يا عايشه ما بخليج .. انا اصلا رديت عشانج .. فشلون الحين بخليج ؟ عشاني انا لا تبجين .. دموعج غاليه علي يا بنت الناس "
" ارتاحت نفسيتها .. حـسـت انها انولدت من يديد .. اكاهو حـبـيـبـهـا امجابلها مثل ما تمنت .. مو مهم اذا نص عمرها راح .. المهم الحين ان الشخص اللي تحبه يمهـا وما بيخليهـا لو شنو ما صار "
" فـجـاه "
" صـرخـت ساره مو مصدقه اللي تشوفه جـدامهـا " فـيـصـل ! انت بالفعل اخـوي فيصل او شبيها ؟ ام تمثال محنط ام خـيـاله ام شنو ؟ "
" ابتسم لهـا " هلا ساره "
" ما استوعبت " مـعـقـوله ! بعد مرور 22 سنه يرد فيصل للوطن ؟ من بعد ما حسبناه ميت يرد لنا حـي "
" صـرخـت بعدها مره ثانيه " يا ناس ! يا عالم فيصل هني بالبيت "
" الكل تيمع حـوله بما فيهم راشد + حـنـان اللي اول مره يشوفونه .. اما بالنسبه لملاك لمت فيصل ودموعها تنزل من عيونهـا " وحـشـتـنـي يا راعـي البطبطه الوسيم "
" رد عليهـا بابتسامه " انتي هم وحـشـتـيـنـي يا الشيطانه "
" لمته امه تـصـيـح " جـذي يا فيصل ! جـذي تسوي فيني يا الـحـمـار ؟ "
" ضـحـك فيصل على كلمة الحمار " ما يخالف يمه .. بصير لـج انسان ان شالله بس اهم شي انـج ما تصيحين "
" طـقـتـه امه على راسه " تتمسخر هـا "
" عيون فـيـصـل كانت تشوف عايشه بابتسامه .. نفس الشي بالنسبه لهـا .. حـسـت ان الدنيا فتحت لهـا ابواب الامل من يديد "
***************
ملاحظه ,,
طول هالـ 20 سنه وفيصل ما غـادر بلاده ,, طول هالوقت كان عايش بقطـر بمكان ما ,, اصلا ما حط ريوله بمطار الدوحـه ,,
وأخبار أهله كانت توصل له أول بـأول ,,
***************
" بعد اسـبـوعـيـن "
|| بـطـاقـة عـرس عبيطـه ||
|| تتشرف عائلة المرحـوم الغني احـمـد يوسف الـ ... وعـائلة المرحـوم الفقير راشد محمد الـ ...
بدعوتـكـم لـحـظـور عرس
الـشـيـبـه فـيـصـل على الـعـيـوز عـايـشـه ..
وذالك في تمام الساعه الـ 8 مـسـاءا بفندق الدفنه بالشراتـون بتاريخ 9_9_2008
اتمنى انكم تـخـلـون عيالكم خـامدين بالبيت .. ويا ويلكم ان دعستوا موبايلكم تحت عبيكم .. ترى عندنا اجهزة تفتيش حديثه ..
تحياتي .. نـواف احـمـد يـوسف الـ ... اخـو الـمـعـرس الوسيم ..
^
^
" حـط فيصل ايده على راسه متفشل " حـسـبـي الله على ابليسك يا نـوافو ! ياي من امريكا خـصـوصـي بس عشان تـفـضـحـنـا ببطاقة العرس اللي ما خـلـيت احـد وما عطيته اياها "
" ضـحـكـت عايشه " ما يخالف .. خـلـه مستانس مثل ما احـنـا مستانسين الحين "
فيصل : بس والله فشله ! انتي تدرين كم عمري الحين ؟
عايشه : 43 سنه وشنو يعني !
فيصل : اخـاف الناس يقولون عـنـي مـراهـق يا عايشه !
عايشه ( بابتسامه ) : لا تـخـاف .. انا ما ابيك تهتم لكلام الناس .. احـنـا مو قاعدين انسوي شي غلط لسمح الله ! احنا بنملج بالبيت بحفله صغيـره ..
فيصل : انزين شرايج نسافر اول ما نملج بدون هالحفله اللي بتصير بالبيت ؟
" سكتت عايشه شويه .. سالت بعدها " وشنسوي ببطـايـق العرس اللي فـضـحـنـا فيهـا نوافـو ؟ "
" فـجـاه "
" طل عليهم نواف من الدري " يا المينون انت وياها ! يعني بالله عليكم الحين مـعـقـولـه انا بطرش للناس بطـاقه بهالشكل ! الشيبه فـيـصـل والعيوز عايشه وخـلـوا عيالكم يـخـمدون بالبيت ! ويا ويلكم اذا دعستوا موبايلكم تحت العبي ! كنت استعبط وياكم ابشوف شبتسون "
" شـاف فيصل نواف بنظـره " مالت عليك وعـلـى هبالتك "
" اما عن عايشه كانت تـضـحـك " الله يغربل ابليسك يا نـوافـو "
" تـزوجت عايشه من فـيـصـل متجاهلين التقدم بالعمر وهم متجاهلين كل شي صـار بالماضي الاليم .. كل من بالبيت استانس لهم .. امينه فـرحـت لاخـوها " مبروك يا فيصل واخـيـرا اللي تمنيه صـار "
" نواف هم استانس حـتـى استعبط عليهم واشترى لفيصل بطبطه مكتوب عليهـا من اليسار الشيبه فـيـصـل ومن اليمين العيوز عايشه " هذي هديتي لكم ان شالله تعجبكم وتتذكروني فيهـا طول ما انا مسافر امريكا "
" ملاك قالت " ياليت اقدر اشوف على الاقل لو لثانيه عشان اشوفـكـم بهاليوم السعيد "
" اما عن ساره استانست وقدمت لعايشه ساعه الماس " هذي مني لـج .. عاد ان شالله تعجبج "
" ام يوسف باست عايشه بابتسامه " مبروك حـبـيـبـتـي .. تستاهلين فيصل وهو هم يستاهلج "
" نوال اللي ما كانت تحـب عايشه استلطفتهـا بهاليوم السعيد .. على قولتهـا " من يدري يمكن مع الايام احـبـهـا "
" راشد ولد عايشه هم استانس لحال امه " اتمنى لج التوفيق بالدنيا يا يمه "
" نفس الشي بالنسبه لحنان فرحـت " مبروك يمه .. انتي امي مهما انكشفت الحقيقيه جدامي .. اتمنى لج السعاده ان شالله "
" محمد اخو عايشه حس بالسعاده لوناسة عايشه " اهم شي عندي انج تكونين مرتاحه ومستانسه بالدنيا "
***************
"ما بقى من عمر ابطال القصه "
امينه .. عاشت حياتها مستانسه مع عبدالله و ولدها حمد اللي حب يكمل دراسته باستراليا بعد ما عرف ان حنان اخته .. قال لنفسه " الابتعاد عن الوطن كم من سنه هو الحل الوحيد "
نواف .. بعد ما تزوج فيصل من عايشه رد يكمل شغله بامريكا مع مرته .. وكانوا عايشين مستانسن بغض النظر عن المشاكل اللي تصير من بينهم بسبب بخار العيش واللحم لما يصفر الانذار بالبيت Lol
نوال .. مثل ما قلت سابقا وسواسها اختفى للابد بس المشكله الحين ان هالوسواس اللي كان فيها انتقل لبنتها ناديه .. على العموم عاشت حياتها مع وليد مرتاحه ..
ساره .. عاشت حياتها عانس من بعد ما رفضت كل اللي تقدموا لها .. الصدمه اللي انصدمت فيها بالماضي ما قدرت تنساها .. هي صحيح مرت بحاله نفسيه عصيبه وقدرت بعد طلعت روح تجتازها لكن هم ما قدرت تنسى جاسم .. الانسان الوحيد اللي بالفعل حبته .. وما تتصورون شكر ندمت على اللي سوته بالاستاذ جابر لكن الندم ما عاد يفيد الحين !
ملاك .. كانت فاقده الامل بكل شي من بعد الحادث .. لكن مع رجعت فيصل للوطن انفتح لها الامل بالدنيا من يديد .. قربها من اخوها الغالي كان يسعدها ويحسسها بالاطمئنانيه وان الدنيا ليما الحين بخير .. وداها فيصل كذا مكان عشان تتعالج بره لكن للاسف ماكو فايده .. فعاشت حياتها مثل ما هي مقتنعه بالقدر ..
ناصر .. مثل ما هو مدمن نت .. ومن بعد تجاربه الفاشله مع البنات كره شي اسمه زواج لهسبب عاش حياته عزوبي ..
محمد .. تزوج وهو كبير بالسن .. حتى زوجته اللي تزوجها كانت كبيره 37 سنه .. هو كان رافض فكرة الزواج .. لكن عايشه حاولت معاه اكثر من مره ليمن قدرت تقنعه .. والحمدلله عايش حياته مرتاح مع مرته ايمان اللي اشتغلت بكيوتل معاه وحس نفسه منجذب لها متناسي الماضي الاليم ..
خلود .. بعد ما طردها عبدالله بيوم الملجه من البيت لما كشفت لهم حقيقيه حنان .. مكانهـا صـار " بمستشفى الامـراض العقليه "
حنان .. خلصت الجامعه وتزوجت دكتور كان معجب فيها بايام الجامعه .. هي ما كانت تحبه لكنها استطلفته .. عاشت حياتها مستانسه متناسيه الماضي اللي كان .. لكنها ليومنا هذا تنادي امينه بـعمتي وعايشه بامي "
حمد .. مثل ما قلت لكم كمل دراسته باستراليا وبعدها فكر ياخذ الدكتوراه .. كل همه كان بالدراسه خاصه من بعد اللي صار له بيوم ملجته ..
راشد .. هالانسان كان وايد طموح .. حياته كلها كانت دراسه بدراسه .. غرامه الاجتهاد بالدنيا .. ما كان يفكر بالزواج لين ما يكون نفسه ويحس انه مستعد له استعداد كامل ..
ام يوسف .. مع مرور كل هالسنين تغيرت تغير كلي .. انقلبت من انسانه قاسيه لين انسانه طيبه .. تحب الناس والخير .. وما همها غير كسب رضى الله سبحانه بالاخره ..
ام عبدالله .. حتى بعد ما كبرت وعيزت هم قلبها الاسود وحقدها على الناس ظل مثل ما هو ما تغير لين ما ماتت وهي بقلبها الاسـود !
***************
" يا قرائي الاعـزاء .. تخيلوا هالحوار بين الشيبه والعيـوز لول "
اقول لج شي يا عايشه ؟
عايشه ( بابتسامه ) : هلا حـبـيـبـي .. امـر !
" ابتسم فيصل لهـا " تذكرين شقلتي لي من زمان ؟ شكلي غلبتج الحين "
" استفهمـت " اممم ! لا والله مـا اذكـر ! ليش انا شقلت ؟ "
فيصل : قلتي لي .. شفت النجوم بالسما فـوق ! ما بتقدر توصل لهـا تماما مثلي انا ! هذا اللي قلتيه بس انا وصلت لج !
" سكتت عايشه .. نزلت راسهـا متفشله .. سوت نفسهـا ما تتذكر " اممم .. لا ما اتذكر اني قلت هالكلام السخيف "
" ضـحـك فيصل " ما يخالف ,, مو هذا هو المهم .. انا ابيج توعديني الحين ان ما في شي يستاهل بالدنيا عشان يفرقنا بيوم "
" ابتسمت له " اوعدك "
^^
.:. محبوبي .:.
هات الورق .. كل الورق ..
واكتب بكل السطور كلمه يملاها الشعور ..
كلمه لا يمكن تبور
.:. احـبـك .:.
اكتب باول سطر اخر سطر وفوق الورق
" لا يمكن انه بنفترق ولو قضى فيك العمر "
وبعطيك من عمري عمر ..
Bye

