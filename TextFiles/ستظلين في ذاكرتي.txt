ندى : ولييد هيا امشي بسرعة
وليد : على فين يا ندو
ندى : نطلع السطوح كالعادة بس لحد يشوفك امي ما تدري عني ^_^
وليد : هههه ولا ابوي هيا امشي
وطلعوا للسطوح وكعادتهم يلعبوا كورة ولا شرعت و لا أي شي يتسلوا فيه
ندى ( بنت 4 ابتدائي حبوبه ولزيزة عينها عسلية على عين ام جدتها < يعني وراثة
ووليد يسير ولد خالها عايشة مع امها وابوها سايب امها من يوم عمرها سنة ونص تقريبا )
وليد ( سنة 6 ابتدائي يحب يلعب مع ندى بنت خالته وينبسط مرة معاها وهو اسمر شوية وشعره ناعم مرة وهادئ مرة )
ابو وليد علي وام ندى سارة يسيروا اخوان بس دايم بينهم مشاكل في كل شي وهم ساكنين في عمارة وحدة مع جدة ندى ووليد ( جميلة )
طبعا علي ما يخلي وليد يلعب مع ندى كثير عشان المشاكل اللي بينه وبين سارة ووليد يحب يلعب معاها ودائم يتفقوا بالدس ويطلعوا يلعبوا سوا ومحد يدري ولو دريو يتعاقبوا و ياكلو تهزئي ..
وليد : ندى هي بعدين ابوي وامي يخاصموني
ندى : ايوة صح اصلا وقت الغدا
ونزلو وكل واحد راح لبيته
ام ندى : ندى فين كنتي ؟
ندى حاولت ما تقول الحقيقة : اممم كنت العب يا ماما
ام ندى : تلعبي مع مييين وليد صح شوفي كيف ملابسك اتعدمت وشكلك معدم مرة كم مرة قلت لك لا تلعبي معاه
ندى : ليش يا ماما : (
ام ندى : لمن تكبري تعرفي دحين روحي غيري فستانك وروحي لخالك علي وقوليله الاكل جاهز
ندى : حاضر
وراحت غيرت ملابسها وبعدين على بيت علي وفك وليد لها الباب
ندى : وليد أبوك دري
وليد : للاسف وخاصمني وضربني كمان
ندى : انا اسفه
وليد : مو غلطتك : ) ايش في جاية لنا ؟
ندى : امي تقول يلا الغذى جاهر
ابو وليد دخل فيهم عرض : طيب يا بنتي دحين جين روحي انتي
ندى : طيب
ورجعت لشقتهم ولحقها ابو وام وليد وجلسوا على سفرة الطعام
جدة ندى وأمها في جهة والجهة الثانية وليد وأبوه وأمه
وكالعادة مواضيع روتينية وكلامهم رسمي مرة وكان علي يحترم سارة قدام امه بس
ووليد وندى ساكتين وياكلو بهدوء
ندى : وليد ممكن الملح
وليد : ابشري < شايف نفسه كبير
ندى : شكرا ..
وعلى هذا الحال على فكرة مشاكل علي وسارة تافهة بس هم مكبرينها يعني مشاكلهم عن ابو ندى وزي كذا مشاكل عائلية
بعد سنة تقريبا .
ندى راحت لجدتها تصحيها يوم الجمعة
ندى : جدتيي هيا يا حبيبتي قومي
امل : ندى يا قلبي عليكي نشديلي ابغى اسمع صوتك واشبع منه
ندى مستغربة وسارت تنشد لها : جدتي جدتي حلوه البسمة < اناشيد زمان
ندى : هيا يا جدتي اذن الظهر
امل : ندى قرب مني
قربت منها وجات جميلة اعطتها بوسة على خدها
امل : احبك يا ندى لا تنسيني وخلي همك انك ترضي ربك وامك لا تزعليها
ندى : جدتي اشبك يا قلبي
امل ما ردت عليها وكانت هذي اخر كلماتها ..
انتهى عمرها وندى ما نستها وكيف وهي ماتت قدام عيونها واخر كلامها كان لها
بعد موت الجدة ازدادت المشاكل اكثر واكثر يعني ابو وليد مصر انه سارة ما تاخذ من الورث والجدة خلفت وارها ارث كبير وعلي يقول هو يستحقوا كثر من سارة
ولانه هو اللي يصرف عليها ومن هذا الكلام والمشاكل سارت كبيرة وفي النهاية الحق حق يعني سارة اخذت نصيبها وعلي اخذ نصيبه وبعد كذا علي نقل من البيت وقطع سارة مرة يعني لا كلام بينهم و لا حاجة حتى زيارة ماافي وعلى هذا الحال وندى حزنت مرة لانه وليد هو اللي كان يلعب معاها ويسليها ودحين مافي احد وكل اللي ساكنين معاهم ما عندهم احد في سنها فسارت كل يوم تطلع للسطوح وتلعب لوحدها بالعابهم هناك ..
مرت 7 سنوات وعلي ما يدق على سارة ولا يزورها ولا حاجة قاطعها مرة وندى اتغيرت مرة ووليد كمان بس ندى ماهي فاكرة وليد مرة يعني لمن كبر تغير وهي ناسية شكله
ندى دحين ثاني ثانوي وفي المدرسة اخلاقها عسل ومحبوبة من الكل وتصاحب الكل يعني اجتماعية شكلها تغير مرة عينها عسلية وطلعت احلى وشعرها قصير لحد كتفها وعايشة مع امها وفي نفس العمارة القديمة ما نقلوا منها وما غيرت عادتها كل يومين تطلع السطوح وتلعب كورة وتسلي نفسها واحيانا تنسدح وتستكن واحيانا تجلس ترسم يعني احلى وقتها كان في السطوح
وامها مدرسة فكانت مشغولة عنها يعني مو مرة علاقتهم تمام بس أي شي مضايق ندى تروح لامها وهي تعتبرها صديقتها واختها وامها وكل شي وفي المدرسة عندها 3 صحبات دايم معاها
( اسراء واينو و شهد ) وعلاقتهم كانت تمام مرة
اسراء : احب وحده لندى وهي ماهي نحيفة مرة ولا دبة مرة يعني وسط شعرها لنص ظهرها
وهي تحب تتفاخر احيانا باللي عندها يعني اذا حبت شخص تلاقيها دايم تتكلم عليه وكانت تحب ندى مرة وصديقتها من المتوسطة
ايمان : سمرة سمآر الشرقآوين
شعرها طويل لظهرها مقصقصتهـ
دبدوبة شوي مو مر
شهد : دافووورة وعبقرية مرة تعشق الكمبيوترات واخذه دورات بس متواضعة مرة وطموحة
يوم السبت
ندى : شهووود
شهد : عيوني
ندى : ممكن خدمة صغيرة ابغى انزل برنامج الفيروسات بعد ما فرمت الاب حقي بس مو راضي ممكن تنزليه لي
شهد : اووك بسيطة بس متى
ندى : اممم ايش رايك يوم الخميس الجاي تعالي انتي و اسراء ايمان لبيتي
شهد : مدري امي ترضى ولا لا
ندى : كلميها ان شاء الله توافق
شهد : ان شاء الله
وراحت ندى لاسراء وايمان وقالتلهم وكلهم وافقوا
رجعت ندى للبيت وقالت لامها وهم جالسين يتغذوا
ندى : امي يا قلبي كيف حالك
ام ندى : الحمدلله طيبة وانتي كيفك وكيف المدرسة معاكي
ندى : تماام مرررة ولله الحمد على فكرة اليوم اختبار الرياضيات جبت فيه عشرة
ام ندى : منجد ان شاء الله في كل المواد ربي يوفقك
ندى : امي ممكن طلب
ام ندى : تفضلي
ندى : اممم انا كلمت صحباتي وعزمتهم يوم الخميس
ام ندى : ماشاء الله عزمتيهم قبل لا تكلميني
ندى : بلييييز يا ماما والله اعتبرهم زي اخواااتي يعني كفاية ما عندي اخت والله طفش
ام ندى : هههههه وانا مو زي اختك
ندى : الا بس
ام ندى : بس اييش
ندى : لا و لا شي
ام ندى : خلاص اوك انا موافقة
ندى : شششكرا يا امي ما ننحرم منك يا رب
جا الليل وندى خلصت مذاكرتها وراحت تنام
ام ندى جاتها لغرفتها وانسدحت جمبها وجلست تكلمها
ام ندى : ندى يا بنتي لازم تختاري صحباتك مزبوط و انتبهي لا تثقي فيهم و لا يخربوك وانا واثقة فيكي وواثقة انك عاقلة وفاهمة كلامي زين
ندى : ان شااء الله يا امي والله يا امي اسراء صديقتي من المتوسطة واعرفها مزبوط مرة طييبة وشهد ونهى كلهم طيبين لا تخافي على بنتك
ام ندى : يارب تدوم صحبتكم على خير يلا يا بنتي قومي نامي
وجات تقوم ام ندى
ندى : امي
ام ندى : هلا
ندى : امي ايش المشاكل اللي كانت بينكم
ام ندى : بين مين
ندى : انتي وابوي ليش سابك
ام ندى : ايش جاب الموضوع في بالك دحين
ندى : امممم يعني اسراء زي ما قلت لك اذا حبت واحد لازم تهرج عنه دايم وهي مرة تحب ابوها يعني يمكن هو قريب منها اكثر من امها كمان يا امي هي كل يوم تجرحني وانا ساكتة نفسي اكلمها بس للاسف ما امتلك الجراة
ونزلت دموعها جات امها وضمتها
ام ندى : وبعدين
ندى : وبس يعني حتى طلبت مني اكثر من مرة اكتب لها شعر له او هدية
ام ندى : ندى ابوكي كان طيب مرة ومحبوب ومافيه شي
ندى : طيب ليش سبتيه ؟
ام ندى : اممم بس مشاكل يا قلبي
ندى : مشاكل كيف قوليلي
ام ندى : يا عمري لمن تكبري وتتزوجي تفهمي
واصرت ام ندى ما تقولها اللي بينهم وكان هذا جوابها كل ما تسالها ندى ..
عند شهد ..
شهد : مامي حبيبتي يا قلبي يا عيوني انتي
ام شهد : هاتي من الاخر
شهد : خخخخخ ما ابغى شي بس احبك والله
ام شهد : يعني ما اعرفك ايش بدك طلب
شهد : ابغى طلب بسيييط مرة
ام شهد : ايش ؟
شهد : امي ممكن يعني ممكن بكرة اروح عند صديقتي
ام شهد : يا سلام من متى ما شاء الله
شهد : اسمعي بس يا امي صحبتي ندى
ام شهد : ومين ندى ذي اعرفها ولا لا
شهد : ايوووة شفتيها كم مرة في مجلس الأمهات
ام شهد : اممم شعرها قصير صح
شهد : يب يب عرفتيها ؟
ام شهد : اذا ذيك صحبتك مافي مششكلة ابدا روحي وقت ما تبغي
شهد : منجد !
ام شهد : ايوووة البنت ذي شكلها مرة طيبه وخلوقه صاحبيها واتقربي منها راح تستفيدي وراح تنفعك
شهد : ايوة يا امي هي مرة حبوبه من الكل واخلاقها عسل شششكرا يا ماما
ام شهد : عفوا
ثاني يوم جات شهد المدرسة وهي مبسووطة
شهد : ندى < وسوت نفسها زعلانة
ندى : هلا لا تقووولي ما وافقت
شهد : للاسف : ( وااااااااااافقت
ندى : واااااو غريييييبة هههههههه
شهد : ايوووة هي قالت مدام هي ندى رووحي مافي مشكلة تراها واثقة فيكي
ندى : منجد
شهد : ايوة
ندى : بالله سلمي عليها وقوليلها شكرا , وانتي يا ايمان ؟
اينو : وافقت بعد محاولات بالقووة وافقت والله
ندى : الحمدلله طبعا اسراء اكيد امك وافقت
اسراء : اكيييد تعرفك وتعرف امك راح توافق
ندى : الله يسسعدكم .. متى يجي يوم الخميس متحمسسة مرة بنات ايش تشتهو حلا ترا انواع الحلا عندي كثيييييييير
اسراء : سوي كل اللي تعرفيه وفضي الدولاب والثلاجة
ندى : ههههههههههه اقلبي وجهك بس
شهد : سوي أي شي كل شي منك طعم
اينو : يحنا ذقنا شي عشان تقولي كذا !
ندى طالعت في نهفي ايمان : ايوة ايوة وبعدين ! طيب راح اسوي ومااراح اخليكي تاكلي
اينو : لا لا لالا امزح كل شي طعم
ندى : ههههههههه خلاص يلا كل وحده تطلب اللي تشتهيه
اسراء : هاتو ورقة وقلم خليني املي طلبات
ندى : بس بس محسستني مطعم
الكل : خخخخخخخخ
شهد : خلاص انا ابغى شيز كيك
اسراء : وانا امممم فطيرة تفاح
اينو : وانا حلا بالشوكلاته
ندى : من عيوووني وراح اسوي مية حاجة كمان
اسراء : ترا نمزح ما يحتاج هذا كله محنا اجانب
ندى : احلا يالاجانب ههههه
شهد : منجد نهرج
ندى : خخخ ما عليكم هذي فرصة ما تتكرر دايم
اينو : جزاك الله خير : )
رجعت ندى للبيت وقالت لامها ان البنات وافقوا
ام ندى : اوك ايش راح تسوي ؟
ندى : اللي دايم اسويه مامي دحين ابغى اذاكر وفي العصر طالعة السطوح
ام ندى : اوك حبيبتي
وراحت ندى لمذاكرتها وجلست تذاكر
وبعد العصر طلعت للسطوح على فكرة قبل اسبوع جاهم جيران جدد وساكنين في اخر دور يعني لو فتحو الطاقة راح يشوفو السطوح وندى ما انتبهت لهذا الشي مرة
وعادي كل يوم تطلع الين تطفش وتنزل وكان الوضع تمام مرة ولا احد فتح طاقة ولا حاجة ..
يوم الخميس طبعا جمعت صحباتها وجهزت كل شي وكانت متحمسة مرة اول مرة يجوها من بداية السنة
بعد المغرب جاتها اسراء اول وحده
ندى : هلا اسرااااااء
اسراء : اهلييين ندو
ندى : كالعادة ماشاء الله اول من يصل
اسراء : يب اكيييد
ندى : جيتي مع مين
اسرء : بابتي الله يخليه
ندى : الله يخليه لك وابتسمت لها
اسراء : تصدقي ويحنا جاين جالسة احكيه عليكي وعلي في المدرسة والمقالب وكل حاجة
ندى : هههههه ما بقيتي ولا خليتي
اسراء : اما اخلي حاجة على ابوي قولي امي ممكن بس ابوي لا
ندى : خخخخخ انا مع امي دايم
اسراء مرة تحب ابوها ودايم تهرج عنه وندى تنجرح عشان تتمنى يكون لها ابو زي ما للبنات اباء
حاولت تغير الموضوع بسرعة
ندى :البنات لسى ما جو
شوي دق الجرس قامت تفتح
اينو : السسسسسسلام عليكم
ندى : اهليييييييييين اينووو تفضضضلي
اينو : تسلمي يا عسسل
وخمس دقايق وجات شهد كمان
شهد : سلاااام
ندى : هلا والله تفضلي
وجلسو سوا وشوي جات ام ندى وقاموا البنات وسلموا عليها وجلست معاهم شوية وقامت بعدين
شهد : ندوووو فين الاب حقك تراني جاية عشانة موع شانك
ندى : ههههههه يا نذلة انتي خلااص خذي سويه والله معاكي مافي حلا حتى عصير ماراح اعطيكي
شهد : هههههه لاوالله امزززح بس هاتي الاب تراني طفششانة
ندى : اوك دقايق بس
وراحت جابت الاب حقها وجلست عليها شهد حق نص ساعة
ندى بطفش : شهوووده ما خلصتي ايش تسوي انتي
شهد : ههههه خلصت دوبي
ندى : ششكرا
اينو : بنات امشو نلعب لعبة
اسراء : ايش نلعب
اينو : ايش رايكم نلعب باصرة عندك ؟
ندى : لا والله
اينو : اجل انا معي
وطلعتها من شنطتها
اسراء : يا سلام مجهزة كل شي
اينو : خخخخ ايوة يا ستي ما اخرج الا بيها وبعدين يحنا جمعة بنات المفروض يا ندى تجيبي باصرة
ندى : اسفة يا ماما معد اعيدها
وجلسوا يلعبوا سوا وفي نص اللعب قامت ندى وجابت شبسات وحلويات وعصير
اينو : تسلمي يا قمر
ندى : الله يسلمك لا تكوني لعبتم استنو
شهد : لا ما لعبنا نستناكي
ندى : اوك هيا نكمل
وكملوا اللعب وفي الاخر اينو خسرت
ندى : يلا بنات كل وحده تحكم عليها
شهد : قومي يا حبيبتي وجيبي الحلا اللي سوته ندى بلاشي نتعبها
اينو : بس كذا دقايق طيب
وراحت للمطبخ وجابت الاكل
اسراء : دووري اممم جيبي كاسة موية
اينو : بس ايش هذا ما عندكم احكام
ندى : ماعندي حكم بس راح اسال سؤال اوك
اينو : اوك
ندى : قد حبيتي
اينو : هههههههههههههههه
ندى : هههههههه سلاامات قلت نكتة ؟
اينو : لا بس افتكرت لمن كنت صغيرة واستبله واقول اني احب ولد الجيران
ندى : حركااات يا دوبا
اينو : هع اقولك احب ولد الجيران بس استهبال
شهد : بنات انا واسراء راح نخلص الشيبس امشو كلو معانا
اينو : ههههههه لا لا خلولنا الله يخليكم
اسراء : نمزح بس تعالو كلو
وجلسوا ياكلوا سوا ..
بس اينو تغيرت شوية بعد ماجاها سؤال ندى وندى لاحظت بس ما تبغى تحرجها فسابتها ..
وعلى الساعة 12 خرجو من عند ندى وراحت لغرفتها طبعا امها نامت من اول
وهي جلست على سريرها واخذت دفترها الخاص وجالسة تكتب فيه
( اليوم كان من احلى الايام صحباتي جو عندي وانبسطت مرة معاهم واتسلينا وقالوا على طبخي طعم يارب نكون مع بعض للابد بس في حاجة نفسي اقولها لاعز صحباتي اسراء بس ماني عارفة كيف اقولها ولا اصلا ما يحتاج انا من بداية ما صاحبتها دريت انها قريبة مرة من ابوها وتحبه ويحبها وكانت دايم تهرج عنه وهذا شي يجرحني وصعب علي انا ابوي سايب امي من كم سنة ولا عمره كلمنا ولا زارنا ولمن اسالي امي تقول اقولك لمن تكبري يااه منجد اتمنى يجي يوم واضمه واسلم عليه واقوله احبك وكمان اكتب فيه خواطر وكمان اجيب له هدايا بس هذا شي مستحيل حتى اني اتمنى يكون لي اخت دايم معايا في كل مكان في البيت وفي المدرسة صحباتي الله يخليهم ما قصرو معي وهم زي اخواتي بس برضوا اتمنى لي اخت
الله يهديكي يا اسراء يارب تخفي شوي وما تهرجي عنه كثير خايفة اقولك واجرحك وبعدين انا اخاف تدمع عيني وانا اكلمك وهذا الشي مرة ما ابغاه ما ابغى احد يشوف دموعي اظن كذا يكفي يلا انا ابغى انام
صح نسيت قبل كم اسبوع سكنو جيران جدد وما جو زارونا نفسي اعرف مين هم ومين عندهم يعني عايلة فيها بنات ولا بس اولاد ولا كيف ما ادري ان شاء الله اكلم امي تعزمهم يوم عندنا  يلا تصبحو على خير )
في المدرسة
ام ندى راحت لمدرستها وكانت تدرس الابتدائي وندى راحت لمدرستها
ندى : السلام عليكم كيفكم بنات
شهد : الحمد لله بخير
اينو : وكيفك انتي
ندى : تمام فينها اسراء اتاخرت مو من عادتها
شهد : ايوة مدري اشبها
اينو : عبل ما تجي امشوا نتمشى في الساحة
ومشيوا سوا وجالسين يهرجوا ويضحكوا
ندى : بنات قلتلكم على جيراننا الجدد
شهد : لا والله ما قلتي
ندى : جو ناس سكنو عندنا من قبل شهر وانا اتخدع امي عشان تعزمهم ابغى اعرفهم واعرف طبعهم واصلهم وفصلهم
اينو : ملقفة ما تبطليييها
ندى : لا مو ملقفة هذي بس ابغى اعرف مين هما يعني المفروض اذا عرفوا انو يحنا اصحاب البيت المفروض يزورونا ويسلمو علينا وما يحتاج لعزيمة
ايمان : ههههههههههه اصبري شوي وراح يجوكم
ندى : ايوة يا اينو فاكرة قبل امس يوم قلتي تحبي ولد الجيران منجدك
شهد : اووو حركاات
ايمان : هههههههههههههه قلتلكم بس استبله اصلا انا ما احب ولا ودي احب وليش يختي اعلق نفسي بواحد
وبعدين ما اكون معاه
ندى : خخخخ طيب هو لسى عايش معاكم
ايمان : لا طبعا هو نقل ويحنا نقلنا اقولك زمان يعني يمكن حب طفولي بس وحق اللعب
ندى على طول افتكرت وليد وافتكرت كيف يلعبوا سوا : اها
شهد : بنات دق الجرس واسراء ماجات
ندى : يمكن سار لها عذر وبتتاخر خلينا نطلع ونستناها
طبعا وقفوا في الطابور وجالسين ينشدوا النشيد الوطني بس طبعا ندى وشهد واينو يضحكو وما ينشدوا وكل يوم ياكلوا تهزيئ
طلعوا على الفصل وبرضوا اسراء ماجات وجات معلمة الغياب وكتبت عليها غياب
بعد ما رجعت البيت ندى على طول دقت على اسراء بس ما ترد عليها
استنت للعصر ودقت ثاني
اسراء : الو
ندى : الووو اسراء كيفك
اسراء : الحمد لله
ندى : اشبك غايبة سلامات .؟.؟
اسراء : تعبانة مرة
ندى : تعبانة ايش فيكي ما تشوووفي شر
اسراء : فيني سخونة وبس استفرغ
ندى : الله يشفيكي طيب رحتي للمستشفى ؟
اسراء بدت تبكي : رحت يا ندى رحت
ندى : وايش قالوا اششبك تبكي يا عمري
اسراء : قالوا لازم عملية



ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ





اسراء : قالوا لازم عملية
ندى : عملية ليييش
اسراء : عملية في حصاة في معدتي
ندى : ياربي لازم عملية
اسراء : المشكلة مو هنا المشكلة امي امس سافرت وماراح ترجع الا بعد اسبوعين وما ابغى اسوي العملية من دونها وهم قالوا لازم ضروري
ندى : وابوكي
اسراء : موجود بس ماراح يقدر يبات معايـا لانه مشغول في عمله ومع اخواني الصغار
ندى : سروو انا راح اجلس معاكي
اسراء : حلوه ذي وامك والمدرسة
ندى : اشبها امي ماهي صغيرة والمدرسة طز فيها انا خايفة عليك انتي بس لو تقولي من اليوم لبكرة لا راح اعندك واجلس معاك عشان كذا لا تتعبي نفسك وترفضي
اسراء : ندى منجدك تهرجي انتي
ندى : يعني بامزح مثلا ايش رايك انتي
اسراء : بس
ندى : من غير بس هاتي اسم المستشفى ورقم الغرفة وراح اكون عندك
اسراء : يااااارب لا تحررمني منها اقولك بكرة العملية
ندى : اوك بكرة راح اكون عندك
اسراء : احبك يا ندووو
ندى : وانا كمان
سكت ندى السماعة وجلست تبكي وهي خايفة على صديقتها ولمن جات امها على طول مسحت دموعها
ندى : هلا امي كيفك
سارة : الحمد لله وانتي كيفك وكيف المدرسة
ندى : ماشي حالها
سارة : اشبك يا بنتي منتي على بعضك
ندى : امي في موضوع ابغى اكلمك فيه
سارة : طيب بس اجيب الغذا واجيكي
وجابت الغذا وجلسوا على سفرة الطعام
سارة : ها يا حبيبتي ايش في
ندى : امي صحبتي في المستشفى بتسوي عملية
سارة : يا الله مين هيا .؟
ندى : صديقتي اسراء وخايفة مرة عليها
سارة : عملية ايش ان شاء الله تكون طيبة وما يسير لها حاجة
ندى : المشكلة مو هنا المشكلة مافي احد راح يكون معاها غيري انا
سارة : ليش اهلها فين
ندى : امها مسافرة وابوها راح يكون مشغول مع شغله واخواتها الصغار عندها ماشاء الله 4 صغار مين راح يجلس معاهم غير ابوها
سارة : بس خوف عليكي انتي لوحدك وياليتها تقرب لنا صحبتك
ندى : امي هذي اقرب وحده لي بعدك يعني هي اختي وانا مالي اخت وهي املي وكل شي بالنسبة لي عشان كذا ابغى احس اني منجد اختها وابغى اكون معاها الله يخليكي يا امي وافقي لي
سارة : اممم ومتى بتسويها وكم يوم راح تجلس ودراستك كيف
ندى : بكرة راح تسوي العملية ويمكن ثلاث ايان بالكثير وتخرج ودراستي ما عليكي منها ولو مصرة راح اخذ معايا كتبي للمستشفى
سارة : اذا انتي مصرة لهذي الدرجة فالله معاكي سوي اللي تبغيه
ندى :منجد يا امي مواااافقة
سارة : ايوة
ندى : احبك يا امي ششكرا
واعطت ندى لشهد وايمان خبر عن اسراء وهم دقوا عليها وكلموها وساروا يدعولها
يوم الاحد دخلت اسراء لغرفة العمليات وكان معاها برا ابوها واسراء واختها الوسط ثاني متوسط
قبل لا تدخل غرفة العملية سلمت على ابوها وضمته وبعدين سلمت على ندى
بعد 4 ساعات خرجوها من غرفة العمليات على غرفة عادية وكانت مبنجة يعني ما تدري عن شي
ابوها سلم عليها بعد ما خرجت واطمن عليها وراح وبقي ندى واختها
اسراء نايمة ومخدرة
نورة : ندى
ندى : هلا نوارة
نورة : اممم انتي راح تجلسي مع اختي
ندى : ايوة يا قلبي
نورة : اهممم
حاولت تجيب هرجة بس مافي
ندى : نورة انتي ثاني متوسط صح
نورة : ايوة
ندى : كيف المدرسة معاكي حلوه ولا لا
نورة : هي ترفع الضغط احيانا بس لا بد منها واحلى شي فيها البنات
ندى : ههههههه والابلات
نورة : يرفعوا الضغط زيادة
ندى : غريبة انا كنت مرررة احب ابلاتي ولساعي افتكرهم ونفسي اروح لهم واسلم عليهم
نورة : وعع قال نحبهم
ندى : كم نسبتك يا دوبا
نورة : 93
ندى : كويس مو مرة رايحة فيها اسمعي يا ستي كل واحد لازم يخلي لنفسه ذكرى طيبة حتى لو انه نقل او مات الناس يفتكروه بالخير مو يقولو الحمد لله افتكينا منه صدقيني انا لو دحين رحت لعندهم وسلمت عليهم راح تلقيهم ينبسطوا ويفرحوا لاني خليت لنفسي ذكرى حسنة وطيبة وفي بعض البنات الابلات حتى ما يبغو يشوفوا وجوههم ثاني
نورة : اهمم صح بس هم احيانا يرفعوا الضغط
ندى : زي ايش صدقيني كله لمصلحتك لو عاقبوكي ولا خاصموكي كله لمصلحتك اهم شي احترميهم ترا
قدرهم عالي ومهم بس يحنا ما نعطيهم كل حقهم شوفي بس كيف هم يتعبوا ويشتغلوا وفي النهاية يلقوا منك شي مو طيب حرام والله انا امي تدرس الابتدائي صراحة احلى سنة هذي لو كان تربيتهم من البداية صح راح يطلعوا ويسيروا في المستقبل تمام مرة
نورة : والله كلامك حلو ومهم
ندى : احم احم ههههههه
نورة : ههههههههههه
ندى : خليكي زي اختك
نورة : اختي !
ندى : يب ما اسير انا زي اختك ؟ ولا صديقتك كويس
نورة : يب كفاية عندي اخت كبيرة خليكي صديقتي
ندى : ههههههه طيب براحتك
ندى كانت طيبة مرة واجتماعية تحب تصاحب الناس وتصداقهم وتنحب من اول مرة
في الليل جو البنات يزوروها وجات ام ندى
شهد : هااااي بنات كيفكم
البنات : تمام
شهد : سلامتك يا سوسو ان شاء الله تقومي بالسلامة
اسراء : الله يسلمك
اينو : والله المدرسة من دونكم ولا حاجة
ندى : ههههههه ليش ما حليتي واجب ومالقيتيني عشان تنقلي مني
ايمان : ههههههه ومين قال اصلا حليت من البيت قلت مافي ندى انقل منها
ندى : شااطرة بنتي
وجلسوا نص ساعة وبعدين خرجو
ام ندى : ندى حبيبتي في حاجة ناقصتك ولا شي ترا البيت من دونك مو حلو
ندى : تسلمي يا امي الله يعطيكي العافية كل شي موجود
ام ندى : اوك بكرة كمان زي هذا الوقت ان شاء الله راح اكون عندك اذا تبغي حاجة قوليلي
ندى : حاضر : )
وخرجو من عندها وشوية جا ابوها ومعاها اخواتها واخوانها
ندى جات تخرج عشان يجلسوا براحتهم
اسراء : على وين يا ندو
ندى : لا بس انزل اتمشى شوي تحت
اسراء : اوك لا تتاخري
ونزلت ندى بس عشان ما تبغى تتالم لمن تشوف اسراء مع ابوها وهم يمزحو ويضحكوا كانت حساسة مرة من كل حاجة عشان كذا خرجت
نزلت لتحت وجلست في الحديقة حقت المستشفى وقبل كذا راحت للبقالة اشترت عصير سفن وجالسة تشربه
وكان الجو دافئ وحلو
شوي جا رجال واقف قدامها رجال كبير بس مو مرة يعني يجي عمره في الاربعين
وواقف يطالع فيها قدامها على طول هي ارتبكت وماهي عارفة تقول شي ووقفت على طول
هو سالها : تدرسي انتي ؟
ندى لا شعوريا هرجت وهي مستغربة : ايوه في المدرسة السادسة
ومشي الرجال
ندى : بسم الله هذا اشبه أيش يبغى هذا وانا ايش الغباء هذا ليش هرجت وقلت له استغفر الله استغفر الله
شوي نزل ابو اسراء ومعاه نورة والباقين
نورة : ندو اسراء تستناكي فوق لا اوصيكي خلي بالك عليها
ندى : لا تووصي حريص وابتسمت
سلموا على بعض ومشي كل واحد في طريقة
ونورة تقول في نفسها : يا حليلك يا سرو عندك صاحبة عسل انا من جلسة وحده حبيتها كيف انتي يارب تكونو سوا وما تتفرقوا ..
طلعت ندى لعندى اسراء ولمن ركبت المصعد ماكان معاها احد وشوي يدخل ولد معاها
ولد لاهو طويل ولا قصير ونحيف وشعره ناعم واسمر وحلو مرة سنة اولى جامعة
ندى ما اعطته أي اهتام ولا طالعت فيه وكانت غرفة ندى في الدور الثالث وهو طالع للدور الثالث
هو ما نزل عينه منها وهي مرتبكة ومطنشة في نفس الوقت
في الدور الثاني وقف المصعد فجاة ندى حاولت تمسك نفسها وشوي تنظفي الانواار وندى كانت مرررررة تخااف لمن الانوار تكون مطفاية
طبعا المصعد علق عليهم ووالولد اللي كان معاها عادي مرة
ندى : بسم الله الرحمن الرحيم ايش في ايش سار اشبه علق
الولد : وايش دراني
ندى تدق الباب بس مافي احد وراه
الولد باردة اعصابه وقليل ادب شوي
الولد : استني شوي يشوفو المصعد
ندى جلست على الارض وجسمها يرعش وشوي تبكي : خاايفة خاايفة << بصوت واطئ
الولد : ههههههههههههههه خايفة من شو يا بيبي
ندى : اسكت احسن لك
الولد : طيب طيب
ندى ترتعش زيادة وخايفة وكمان حر سارت تعرق
الولد : الاسم الكريم .؟
مافي رد من ندى
الولد : طيب العمر السن طيب جاية هنا ليش سلامات مين تعبان
وسار يهرج ويهرج
ندى عصبت : ياخي انت ايش تبي اسكت بس
الولد : ماني ساكت عندك مانع وليش ما تردي علي ؟ طيب انتي تخافي ليش تخافي مافي شي يخوف تخافي من الظلام ولا من الحر ولا من ايش ماني فاهم اقولك ايش رايك تبكي واجيب لك رضاعة هههههه << كله بمزح
ندى ماهي قادرة تمسك نفسها : خلاااااااااااااااااااص اسسكت < ورخت راسها وجالسة تبكي بصوتها
الولد : سووري سوري خلاص راح اسكت انتي مدلعة مررررة
خمس دقايق وهدات ندى شوي وقامت خرجت جوالها تبغى تدق على أي احد يساعدها
وجات تفتح جوالها مافي بطارية
ندى : يووو مو وقته
الولد : ايش في
ندى : عندك جوال .؟
الولد : لا
ندى : حر حر وفكت وجهها طبعا ظلمه حسبت ماراح يشوفها
ندى : مافي احد هنا يجي يااناااس
الولد : اصبري شوي ماراح يسير لك شي انا معاكي ياعسل
ندى طالعت فيه : اقلب وجهك بلا هرج فاضي
الولد : ههههه سوري , ايش رايك نسوي حاجة تنسينا الوقت
ندى تبغى أي حل : ايييييش
الولد : قولي ايش عاجبك فيني واقول ايش عاجبني فيكي
ندى : يوووووووه منك اسكت احسن لك
الولد : يعني ما تبغي تنسي الوقت
ندى : لا لا لا لا لااسسكت انت توووترني
الولد : خخخ طيب اممممم
وجلس ساكت لعشر دقايق وندى طفشت وزاد خوفها
ندى : اشبك ساااكت اهرج
الولد : ههههههههههههه سبحان الله على العموم انا طفشت مرة عندي جوال تبغي تدقي على احد ؟
ندى مفجوعة : عندك وليش ما هرجت حسبي الله عليك
الولد : معليش يا حلوه بس الجلسة معاكي حلوه
ندى : الله يكافيك هات الجوال
ونتشته منه بس
ندى : ياربي ماني فاكره ولا رقم في بالي استغفر الله العظيم
الولد : ايش فيك
ندى : ولا شي دق انت
اخذ الجوال ووجه كله ضحك ودق على واحد من أصحابه وكلمه وهو راح يكلم الامن وفي دقايق انفتح باب المصعد
اول ما انفتح الباب ندى سكت عينها عشان ظلمة وبعدين نور فعور عينها وهنا الولد جالس يطالع في وجهها ويتاملها وبعدين على طول غطت وجهها ومشيت وراحت لعند اسراء
الولد : ههههه خلاص خرجنا ارتحتي
مشيت ندى ولا كلمته
والولد ذا قابل صاحبه محمد
محمد : او محد قدك تعلق في مصعد مع بنوتة قمر
الولد : هههههههه جابت لي المرض خوافة ودلوووعة يااي ههههههههه وجالس يتريق
محمد : طيب ليش ما اخذت رقمها غريبة يعني اول ما تقبل مزه تاخذ رقمها
الولد : والله مدري بس كذا جاني شعور وما رضيت ارقمها مدرري ليش
محمد : اممم غريبة والله
الولد : يمكن حبيتها
محمد : هههههههههه ياشيخ كم وحده تعرفها وكم وحده قلتلها احبك
الولد : مدري والله انا كل اللي اعرفهم ما احبهم بس لعب فاهم يعني وما حبيت العب على هذي البنت
محمد : خخخخ طييب يا باشا امشي
وندى راحت لاسراء
اسراء : فينك يا دوووبا خفت عليك يلك ربع ساعة
ندى : لو تدري ايش سار لي
وجلست تحكيها على اللي سار
اسراء : هههههههههههههههههههههههههههههههه
ندى : تضحكي على ايش
اسراء : معلييش منجد ما يستحي بس انتي منجد تضحكي احد يسوي كذا
ندى : ايش اسوي من صغري وانا اخاف من الاماكن الظلمة منتي عارفتني
اسراء : عارفة بس موقف زي ذا لازم تكوني جامدة شوي
ندى : اسكتي بس , اوك ايش تبغي شي يسليكي التلفزيون ولا مجلات وكتب
اسراء : ولا شي خلينا نسولف سوا ولا انتي تعبانة وتبغي تنامي
ندى : لا طبعا ماني تعبانة ولا حاجة خليني اهرج معاك احسن
اسراء : امم كيف يوم السبت من دوني
ندى : عاد انتي اول مرة تغيبي من بداية الدراسة والله مو حلوه ومكانك جمبي فاضي ومحد جلس
اسراء : اها والابلات سالو عني
ندى : يهمك مرة
اسراء : هههههه ايوة ابلة الكيمياء ماقالت شي
ندى : الا قالت غريبة فين اسراء
اسراء : يااي احب الابلة هذي
ندى : هههههههه منجد هي طيبة وتنحب
اسراء : اممم ندى تتوقعي تستمر صداقتنا ولا لا
ندى : انتي ايش رايك يعني اكيد راح تستمر اصلا انا ما اعتبرك صديقتي اعتبرك والله اختي
اسراء : منجد
ندى : ايه اكيد
اسراء : طيب انا جرحتك يوم ولا زعلتك
ندى كانت تبغى تقول لها بس سكتت : اممم ما افتكر ولو كان فيه راح يجي يوم وتعرفي
اسراء : يعني فيه ؟
ندى : مدري كل شي في وقته احسن
اسراء : يووو تغيظي الواحد
ندى : ههههههههه
اسراء : اوف منك طيب غيري الموضوع
ندى : اوك اممم
اسراء : طفش ابغى اخرج من هنا
ندى : جسمك ما يوجعك
اسراء : مرررة الم فظيع بس ما احب اجلس في المستشفى
ندى : تصدقي يا سوسو عجبتني شغلة ممرضة ولا دكتورة ان شاء الله اذا كبرت راح اسير ممرضة في الطوارئ واساعد الناس
اسراء : قدامك مستقبل حلو ان شاء الله انا معاكي داايما راح اسير دكتورة زيك
ندى : انتي ما عندك حلم او طموح تبغي تسويه
اسراء : طموحي هو طموحك
وجلسوا الليل يهرجوا ويتكلموا الين طفشوا وناموا
بعد 3 ايام خرجت من المستشفى ومع بداية الاسبوع الثاني راحت للمدرسة والبنات سو لها حفلة عشانها خرجت من العملية بالسلامة والابلات سلمو عليها ..
ام ندى : ندوو حبيبتي
ندى : هلا امي
ام ندى : متى تبدا اختباراتك ؟
ندى : الاسبوع الجاي لسى ما اعطونا الجدول
ام ندى : اليوم انتي فاضية ؟
ندى : ايوة تامرين امر
ام ندى : ايوة يا حبيبتي الجيران اليوم كلموني يبغوا يتجمعوا عندنا كلهم ويتعرفوا على جارتنا الجديدة
ندى : بدري لها شهر وهي ساكنة
ام ندى : بس برضو يا بنتي الواحد لازم يتكيف في المكان اللي يروحه لفترة
ندى : ههههههه طيب يا عمري ايش اسوي لك ؟
ام ندى : اممم سوي اللي تقدري عليه القهوة جاهزة والشاي جاهز والمعجنات بس ياريت تسوي جبنية واشياء حقت القهوة
ندى : من عيوني
ام ندى : بس بعد ما تخلصي مذاكرة مفهوم وشوفي واجباتك اللي ما سويتيها
ندى : لا تشيلي هم يا امي صحباتي ما قصروا معاي
ندى : اوك انا رايحة اشوف شغلي
ندى : حاضر : )
وراحت لغرفتها خلصت مذاكرة بسرعة وراحت للمطبخ وخلصت شغلها وبعدين راحت لغرفتها غيرت ملابسها ولبست بنطلون جينز ازرق وقميص ازرق وفردت شعرها وتعطرت وحطت روج خفيف
ام ندى : ندى فكي الباااااااااب
ندى : حاااااااضر
وراحت لعند الباب وفتحته كانت جارتها اللي تحت تعرفها من زمان ساكنة عندها
جات هي ومعاها جارتهم اللي قدامها
دخلتهم ندى لغرفة الضيوف وجابت لهم العصير وشوي دخلت ام ندى وسلمت عليهم ودقايق دق الباب
جرري ندى راحت للباب << طبعا مو جري زي الصغار بس عجلت في مشيها هع
فكت الباب طلعت جارتهم ام عبد الرحمن ومعاها بنتها الكبيرة 1 ثانوي
ندى : هلا والله يا مرحب منوور البيت
ام عبد الرحمن : النور نوركم يا حبي
ودخلتها للغرفة وراحت جابت العصير واعطتهم وجلسوا سوا واتعرفوا على بعض
ام عبد الرحمن ولدها عبد الرحمن هو اكبر واحد ( 3 ثانوي اسمر سمار برنزوي جسمه معضل جذااب وملامحه حاده وحلوووه اكبر اخوانه واخواته عنده 3 اخوات و3 اخوان )
ام عبد الرحمن حبت ندى مرة وحبت ام ندى والجيران كلهم
وفي الليل بعد العشاء تقريبا رجعت على البيت وجالسة تكلم عبد الرحمن على ندى وامها وكل شي
في المدرسة
ندى : اسراء كيفك دحين ان شاء الله احسن
اسراء : الحمد لله الدكتور مانعني من الاكل بس مشرووبات حتى مشروبات غازية لا
شهد : طيب معليش استحملي شوية
ايمان : الله يكون معاكي ويعينك
ندى : أي خدمات نقدمها
اسراء : لا تسلمو حبايبي
ندى : بناااات امس جاتنا جارتنا
ايمان : منجد
ندى : ايوة بس تصدقوا ما عجبتني كثير يعني ما ارتحت لها مرة
شهد : هههه مو من اول جلسة كذا
ندى : ادري بس يمكن مع الايام نعتاد عليها
ايمان مسسرحة
ندى : اييينو اشبك
ايمان : ولا شي : )
ايمان افتكرت ايام زمان وافتكرت .. ..
مرت الايام والايام وام عبد الرحمن علاقتها بندى وامها علاقة وديه يعني بينهم رسميات واذا احد يبغى طلب من احد يطلبه وعادي ومشيت الايام طبيعيه
وفي يوم
ام عبد الرحمن : عبد الرحمن لا تخرج
عبد الرحمن : امي الله يسعدك ابغى اخرج
ام عبد الرحمن : ما تعرف ابوك ما يحب يشوفك في الشارع يا ولدي خلاص اعقل شوية
عبد الرحمن : امي انا ما اسوي شي غلط ابدا كل مافي الموضوع اني اجلس مع اصحابي
ام عبد الرحمن : اجلس عادي بس مو دايم طول اليوم انت برا البيت
عبد الرحمن : امي انا ما احب البيت ذا ودي ارجع لبيتنا القديم وجيراننا القدم وهناك اصحابي الروح بالروح
ام عبد الرحمن : يعني انت ما تعرف ظروفنا لو بيدنا كان جلسنا هناك وكمان يمكن جيراننا نقلوا كمان
عبد الرحمن : استغفر الله خلاص ابغى اطللللع
ام عبد الرحمن : اليوم منت طالع لازم امسكك شوي تبغى وقتك كله برا لو يحنا محتاجين لك ولا حاجة وانت ما تكون فيه وابوك في عمله
عبد الرحمن : خلااص يا امي انا جالس شوفيني في غرفتي راح اجلس
ام عبد الرحمن : الله يهديك ويصلحك
وراح لغرفته وهو معصب ومتنرفز وفتح الطاقة وجلس يطالع وشاف ...
ندى امها كان عندها اشغال وماهي في البيت راحت اخذت دفترها وقلمها وطلعت للسطوح تشم هوا
وجلست على الفرشة اللي حاطينها وساكة عينها ومستجمة مرة وشوي فتحت دفترها وجالسة تكتب فيه خواطر وشعر ... الخ ( كلما اشتقت إليك ...... دعوت الله ان تكون من ... نصيبي ) هذا من اللي كتبته

وعبد الرحمن سار يطالع فيها ويراقبها وجات على باله وافتكر زمان ومقالب زمان وصدف زمان
طالع في ساعته كانت الساعة 5 عصر سار كل يوم الساعة 5 يروح للطاقة ويفتحها وندى ما حست بيه ولا حاجة ..

اسراء : بناااات اليوم خرجة للسووق بليييز
اينو : مشغولة
شهد : وانا كمان
ندى : دحين الشغل جاكم ماشاء الله اقول اليوم خرجة ترا حتى انا طفشششششااانة مرة وبعدين كلها يومين وتجي الاختبارات يعني مافي خرجة
شهد : انا مقدر
ايمان : ليش يا شهد ؟
شهد : بس مقدر معليش
ندى : منجدك ؟
شهد : يعني امزح مثلا
اسراء : والله الخرجة من دونك ماهي حلوه بس ان شاء الله مرة ثانية اوك
شهد : ان شاء الله
ندى حست انو شهد مو على بعضها زي اول حتى حماسها مو زي زمان وحتى مذاكرتها وواجباتها مو مرة تمام
بعد المغرب خرجوا البنات للسوق مع سواق ندى ( فاروق )
راحت ندى لبيت اسراء وخرجت لها اسراء ومعاها اختها نورة
ندى : هلا نووورة منوورة السيارة
اسراء : يا سلام وانا
ندى : مظلللمة السيارة
نورة : ههههههههههه اصلا من اسمي نورة منوورة
اسراء : بالله اسكتي اصلا انتي ايش جابك معاي
نورة : مو عشانك جاية عشان ندو حبيبتي
اسراء : ندى ماشاء الله من متى انتي واختي سوا
ندى : وه ما دريتي ولا ما قالت لك نورة
اسراء طالعت في نوره : لا والله ماقلت ايش وراكم وانا ما ادري
نورة : خخخخ محد قالك تنامي بعد العملية
اسراء : مو مني من البنج المعفن
ندى : خلااص مو لازم تعرفي
اسراء : يا سلام اختي
نورة : هع اختك هذا في البيت عند امي
اسراء : خير ان شاء الله
ندى : بس بس ماسارت خلاص نورة صحبتي زيك
اسراء : لا يا ندو انا ماني صاحبتك
ندى : ايش قصدك
اسراء تنزل دموع وتمثل عليهم : انا اختك مو صحبتك صح
ندى : ايه صح فجعتيني قلت اشبها البنت , علي وقف هنا
ودقت على ايمان وقالت لها انها تستناها تحت
وشوي نزلت ايمان
ايمان : هاااااااي بنااات
ندى : وعليكم السلام
ايمان : ههههه اقصد السلام عليكم
ندى : اشبك مبسوطه كذا
ايمان : ولا شي بس زمان على طلعتنا
اسراء : ماناقصنا الا شهد
ندى : بالله بنات ما تحسوا فيها شي غريب
اسراء : لا والله عادي احسها بس يمكن مشغولة بالدراسة عارفة الدفارة عندها كيف
ندى : بس اخر ايامها احس ما تذاكر عدل
ايمان : تتوهمي يا ستي مافي شي ولو في شي كان قالت لنا
ندى : اهمم طيب
وصلوا للسوق ونزلوا وعلي وقف السيارة على جمب وجالس يستنى مع الهنود الموقفين
ندى : اول شي انا جيعااااانة
ايمان : وليش ما اكلتي في بيتك جاية هنا وانتي جيعانة
ندى : ههههه معليش اسفين
نورة : يب حتى انا جيعانة
اسراء : مايسير كذا لسى ما دخلنا ولا سوق وانتم جيعانين خلينا ندور شوي وبعدين ناكل اللي نبغى
ندى : اوك مافي مشكلة
دخلوا محل شنط طبعا ما بدهم يشتروا شي بس استهبال
اسراء هي اجن وحده فيهم هي واختها وبعدين ايمان واعقلهم ندى
اسراء : محمد هذي الشنطة بكم ؟
صاحب المحل : 150
اسراء : يوو كثير عليها بالله هذي ب150
محمد ( صاحب المحل ) ايوة هذي ماركة
نورة : فين ماركة شفتها قبل ب80 مدري 70
صاحب المحل توهق : طيب خذيها بمية عشانكم زباين عندنا
اسراء : هههه زباين اول مرة ادخل المحل ذا راح اخذها ب70 طيب
نورة : يوو سبعين كثير خليها بخمسين
صاحب المحل : خلاص خذيها بخمسين
نورة : يوو اسراء شوفي هذاك المحل في اشياء حلوه
اسراء : ايوة صح امشوا بنات شكرا يا محمد
وبعد ما خرجو
ندى : سلاااامااات
اسراء : ههههههه ايش في
ندى : توقهي الرجال وبعدين تخرجي
نورة : ايوة هذي اصلا شفتها ارخص من كذا بس يحنا نوهقهم وغير كذا نبين انو يحنا فاهمين
ايمان : يالفاهمين انتم
ندى : انتي واختك مصييييييييييبة
اسراء : دوبك تدري
ايمان : بنات شوفو محل تذكاري فيه اشياء مرة حلوه
ندى : اسراء ونورة بليز بلاشي حركات
نورة واسراء : حاااااضر
دخلوا المحل وهم يضحكوا من اشياء كثيرة وكان المحل فيه حرمة وحده وبعدين خرجت وصاحب المحل كان شكله خطير وكان عليه حركات مالها داعي
صاحب المحل : ضحكونا معاكم ولا
اسراء ونورة برضهم في استعباطهم وندى شدت شوي هي وايمان
ندى : لو سمحت الاسوارة ذي بكم
صاحب المحل : السودا قصدك
ندى : ايوة
صاحب المحل : ب15 وعشانك ب10
ندى ولا اعطته وجه مرة : بنات ايش رايكم
ايمان : نااايس خلينا ناخذ منها كلنا
اسراء : اوك ونكتب عليها
صاحب المحل : ايش تبغوني اكتب اكتبوه في الورقة هنا واعطاهم ورقة فاضية
ندى كتبت NoNa وايمان EnOo واسراء SoOSoO ونورة NaNo
اخذ الرجال وجالس يكتب ولمن خلص اعطاهم هيا وحاسبوه وجو يلبسوها الا طلعت واسعة عليهم
اعطته ايمان حقتها وقالت له يصغرها واخذها منها وصغرها وبعدين هي مدت يدها عشان تاخذها الا هو مسك يدها على اساس يبغى يلبسها الا سحبت يدها على طول ودارت وجهها
وبعدين اعطى كل وحده حقتها وخرجوا من المحل
ايمان يدها تتنافض : بناااات شفتو الحيوان والحقير يوم مسك يدي
ندى : منجد ما يستحي
نورة : حقتي لسى واسعة
اسراء : خلاص صغريها في البيت
نورة : يوو بسرعة ادخل استنو هنا
ودخلت ولمن جات تقوله كبيرة على يدي قالتله صغيرة على يدي
قام جالس يستبله ويقول : ليش يدك زي الوحوش ولا كيف
نورة : اقصد كبيرة علي
ضحك واخذها صغرها واعطاها هيا وبعدين مشيوا
ندى : بنااات بليييز بليييز
اسراء : ندى سلامات ايش تبي
ندى : اطلب منكم طلب بليز لا تردووه
ايمان : اطلبي
ندى : بناات ابغى ادخل محل الاسبورات ذا حق الكوره
نورة : ههههههههه وليش ان شاء الله قلبتي ولد
ندى : يعني ما تعرفو اني احب الكوره ابغى اشتري حاجة احطها في يدي بلييز ادخلوا معايا
اسراء : يا سلام وايش يقولو عننا
ندى : يقولو اللي يبغوا انا دااخلة لو ما تبغوا استنوا
البنات : لا داااخلين معاك
دخلت وجالسة تتفرج ومبسوطة على الاخر
ندى : ابغى ذي لو سمحت
واشرت له على اللي تتلبس في اليد لفريق الاهلي
ايمان : غريبة تشجعي الاتي انتي
ندى : عاجبني شكلها
ايمان : بكيفك
واخذتها واشترتها ومبسوطة بيها واشترت كمان بلوزة حقت فريق الاهلي
اسراء : لا البنت قلبت ولد
نورة : ندى اشبك اول شي اتحاديه وتاخذي حق الاهلي وبعدين من متى تحبي الكورة
ندى : احبها من زمااااااااااان من يوم انا صغيرة كنت دايم العب ؛ وجا في بالها وليد ولانه كان يحب فريق الاهلي اشترتها وكل ما تشوفها تفتكره





ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ



ندى : احبها من زمااااااااااان من يوم انا صغيرة كنت دايم العب ؛ وجا في بالها وليد ولانه كان يحب فريق الاهلي اشترتها وكل ما تشوفها تفتكره
اسراء : خلاص بنات جيعانة مرة امشوا نتعشى
نورة : ايش تشتهوا يا بنات
ايمان : أي حاجة
ندى : ايش رايكم ناكل من كنتااكي
نورة : فكرة
وراحوا لكنتاكي وكل وحده طلبت لها حاجة وبالعافية عليهم اكلوها وبعد كذا رجعوا للبيت
ام ندى : ندو كيف يومك ؟
ندى : مرررة فله وانبسطت مع البنات شوفي ايش اشتريت
وورت امها حق الاهلاويين
ام ندى : وي سرتي ولد وانا ما ادري
ندى : ههههههههه حتى انتي يا امي والله عادي
ام ندى : طيب انا اعرفك تشجعي الاتحاد ليش اخذه هذا ؟
ندى : عشاان احب الاهلي كمان وابتسمت ومشيت لغرفتها
ثاني يوم في المدرسة البنات حكو شهد على كل اللي سار
ندى : والله يا شهد تمنيناك معانا تصدقي
شهد : تسلمي ان شاء الله المرة الجاية
ندى تبغى تسالها فيكي شي لانها حاستها مو على طبيعتها بس ما سالت
بعد يومين جات الاختبارات وكل وحده شاده حيلها و شهد مع انها معروفة انها دافورة وشاطرة اول اختبار كان رياضيات خبصت فيه تخبيص
وبعد ما رجعوا من المدرسة دقت ندى على شهد
ندى : السلام عليكم شهد
شهد : وعليكم السلام هلا ندو
ندى : كيفك وكيف الدراسة خلصتي الفيزياء ؟
شهد : لا والله دحين امسكها
ندى : اها شهود اقولك شي
شهد : قولي
ندى : مدري حاستك اليومين ذي متغيرة ايش فيكي
شهد : انا ؟ لا مافيني شي
ندى : علي يا شهود اعرفك ماشاء الله تخلصي مذاكرة بدري مو بعد العشاء تمسكي الكتاب
شهد : ايوة اليوم كنت مشغولة شوي
ندى : مشغولة في ايش مو من عادتك
شهد : اممم اكلمك بعدين يا ندو
ندى : اوك نتقابل بكرة ان شاء الله
ثاني يوم
ندى راحت لشهد في الفسحة وجالسة تكلمها وماكان في احد معاها من البنات
شهد : ندى مافي شي
ندى : اتحدى هيا اهرجي
شهد : والله ما ابغى ازعجك باللي عندي
ندى : مافي ازعاج ابد مو انا صحبتك والصحبات دايم يحلوا مشاكل بعض
اسراء : ايوة صح
ايمان : كلنا صحباتك << داااخلين غلط
ندى تطالع فيهم : ياربي ملقفة ما تبطلوها
اسراء : ندو احترمي نفسك مو ملقفة
ايمان : ايوة مو ملقفة هذي محبة اخوية
ندى : هههههههههه طيب يا محبة انتي , شهد تبغيهم ولا لا انتي امري بس
شهد : والله امممم
اسراء : لا كمان تفكر
ايمان : يا سلام اقول كلنا سوا معاكي قولي اللي عندك
اسراء : ستجدي الحل عندنا
شهد : يوو بناات ما ابغى ازعـ
اسراء : يو مافي ازعاااااااااااااااااج
ايمان : اهرجي بسرعة محنا متحركين من هنا الين تقولي ايش مزعلك
اسراء : ايوة ترا يحنا نحس فيكي مو بس ندى اللي تعرف وتحس
ندى : احم احم تغاروا مني
ايمان : اووش بس لا يكثر
شهد : خلاص خلاص لا تتضاربوا
ندى : هي قولي
شهد : اوك ’ ابوي له مشاكل مع امي كثيرة وقبل شهر تزوج وحده ثانية ومسكنها الدور الاسفل
ندى : والمشكلة ؟
شهد : المشكلة انو معد سار يجينا كثير طول وقته معاها وبعدين هي ترفع الضغط
ندى : ما نبغى نهرج عن بنت الناس
اسراء : منجد بس قولي المشكلة ويحنا نحلها
شهد : شكله يحبها اكثر من امي
ندى : شهد نفس اللي يعطيها بيعطيكم ؟
شهد : ايوة كل شي نفسه بس ماسار يجينا كثير حتى اني ما القى وقت اجلس معاه بس وقت العشاء وبعدين يروح ينام عندها
اسراء : اهمممم انتي مضايقة من ايش انه يجلس معاها كثير ولا عشان المشاكل اللي بينه وبين امك
شهد : اممم صراحة امي عاقلة وما تحط عقلها بعقل وحده زيها بس المشكلة في ابوي ما سار يجلس معانا كل اخواني مضايقين من هذا الشي
ندى : طيب حاولتي تكلميه
شهد : اكلمه ليش وايش اقوله اذا كانت امي ما قالت شي ليش اتكلم انا
ايمان : انتي اكبر اخوانك ولازم تكون لك كلمة
شهد : لا مقدر مافي مجال تفاهم مع ابوي
اسراء : ليش هو مو بشر ونتفاهم معاه
شهد : بس هو عصبي مرة
اسراء : شهد اقولك على حاجة انا ابوي كان اسوا من كذا برضو تزوج وحده ثانية ونفس مشكلتك وكمان كان عصبي بشكل ما تتوقعيه
ايمان : وايش سويتي
اسراء : كنت اقول زيكم مستحيل اتكلم واتفاهم معاه هو الواحد ما يتفاهم معاه بس بعدين ندى كلمتني وقالت لي كل انسان مهما كان عصبي نقدر نتفاهم معاه وانا رحت له وجالسة اتكلم معاه وشوفيه دحين زي الفل معايا وكمان مع حرمته الثانية
شهد : منجد تصدقي اول مرة ادري
اسراء : يب محد يدري غير ندى هذا من ايام المتوسط
ايمان : اها عندنا هنا حليلة مشاكل ندى هههههههه
اسراء وشهد : ههههههههههه
ندى : .........
اسراء : ندى اشبك
ندى كانت مسرحة : ها ولا شي هههههه
ايمان : اشبك قلبتي لا تكوني زعلتي من حاجة
ندى : لا ابدا مافي شي يزعل - وحاولت تغير الموضوع – المهم يا شهد روحي كلميه واتفاهمي معاه والله راح تستفيدي اسمعي كلامي
اسراء : وكلام مجرب
شهد : ان شااء الله
ايمان : أي خدمة ثانية ؟
شهد : ههههه لا والله تسملو كلكم ما قصرتم أي مشكلة ثانية راح استشيركم
تررن دق الجرس
ندى وقتها لمن كانوا يهرجوا كانت مسرحة كان نفسها يسير معاها حاجة زي كذا وتروح تتفاهم مع ابوها وتكلمه بس للاسف ابوها من يوم عمرها سنة ماشافته ولا حست بحنانه ولا شي
لمن رجعت شهد من المدرسة استنت ابوها يجي من العمل كان يرجع العصر ويجلس عند حرمته الثانية وفي الليل يطلع يتعشى معاهم
لمن جا العصر نزلت شهد لتحت تستنى ابوها يرجع ولمن رجع اتفاجا لانه شافها تحت
ابو شهد : شهد
شهد : هلا ممكن اتكلم معاك شوي
ابو شهد : ما تقدري تخلي الموضوع لليل
شهد : امممم لا ابغاك دحين
ابو شهد طالع في حرمته وابتسمت له يعني عادي روح
راح ابو شهد مع شهد لغرفتها وجلست تهرج معاه
ابو شهد : خير سار شي يا بنتي
شهد : اممم ايوة
ابو شهد : انتي تعبانة امك تعبانة او اخوانك اشبك في حاجة محتاجتها
شهد : محد تعبان الحمد لله بس محتاجة لحاجة بقوة
ابو شهد : اطلبي وامري كل شي راح اجيبه لك
شهد : ابوي انت ما تحبنا ؟
ابو شهد : مين قال
شهد : امم من يوم ما اتزوجتها سرت ما تحبنا
ابو شهد : اقول اذا هذا موضوع لا تضيعي وقتي
شهد : بابا الموضوع مهم ومافيه تضيع وقت
ابو شهد : انتي تفكيرك زي تفكير الصغار ؟ تقولي ما تحبنا ومدري ايش انا اتعب واشقى عشانكم
شهد : تتعب بس عشان هذا واجبك
ابو شهد : شهد يا تحترمي نفسك يا اطلعي لو سمحتي
شهد سوت حركة مفاجئة وراحت ضمته : ابوي انا محتاجة لك محتاجة لحنانك مهما يكن انت ابوي اللي تحبنا ادري انك تتعب عشاننا بس هذا ما يكفي يحنا محتاجين ل كانت محتاجين لحنانك وطيبتك نبغا كزي اول كل يوم تجلس معانا ونتكلم وتخلينا مبسوطين بس من يوم المشاكل ومن يوم ما اتزوجت انت تغيرت
وبدت دموعها تنزل : حس بينا ترا والله احبك وما ابغى اخسرك سامحني اذا يوم زعلتك بس منجد محتاجينك
ابو شهد حن قلبه : كل هذا في قلبك وما تقوليه
شهد : كنت خايفة خايفة ازعلك ولا تعصب علي لاني ما ابغى اخسرك وفي نفس الوقت ابغاك انت
ابو شهد مسح دموع شهد : سامحيني يا شهد من اليوم راح اتغير راح ارجع زي زمان واعرفي انو المشاكل اللي بتسير ما راح من بعد اليوم تغيرني عليكم ...
ورجع زي ما كان وسار يتغذى ويتعشى معاهم ومع حرمته وعاشوا بعدها مبسوووطين
وراحت شهد تتشكر لصحباتها : والله من دونكم معرف ايش كنت راح اسوي
ندى : أي مشكلة تواجهك مرة ثانية افتكري انو عندك صحبات يحبوك ويبغوا لك الخير
شهد : ان شاء الله ^_^
ندى كانت تخفي المها في داخلها وما تبينه لاحد حتى دموعها ماكانت تحب احد يشوفها ...

يوم الاحد اخر يوم كان عليهم انجليزي وندى مرة ما تحب المادة هذي فراحت لبيت شهد تذاكر معاها
شهد : هلا ندو منورة البيت
ندى : النور نورك حتاتو
وام ندى قالت لها الساعة 10 ونص السواق راح يكون عندك فلا تتاخري
فجلست تذاكر مع شهد وخلصوا الساعة 10 وباقي نص ساعة جلسوا يتسلوا فيها . شهد جابت الاب حقها وندى جابت حقها وجالسين عليه
شهد : واخيرا خلصنا اختبارات
ندى : منجد شي يطفششش
شهد : فين راح تروحو في الاجازة
ندى : الله اعلم ما ادري
شهد : يحنا يمكن نروح للرياض
ندى : اها تروحو وترجعوا بالسلامة ان شاء الله
ثاني يوم في الاختبار ندى وشهد جابو الدرجة الكاملة
ايمان : بنااات راح تووحشووني كلكم
ندى : حتى انا راح توحشوني
اسراء : ندى تفضلي
ندى : تسسلمي
ندى جابت لكل وحده هدية
جابت لشهد عطر غالي وريحته حلوه
وجابت لايمان سلسة فيها حرفها مرة حلوه
ولاسراء جابت لها درع صغير ومكتوب فيه كلام حلو
طبها كل وحده اخذت الهدية وفتحتها في البيت واسراء جابت تجرافها وخلت كل وحده تكتب لها ونفس الشي شهد وايمان جابو تجرافاتهم

وفي الفسحة جلس الفصل كله تقريبا 30 طالبة وسو دائرة كبييرة وكل وحده جابت حاجة من بيتها حلى وعصيرات وقهوة .. الخ
وجلسوا يهرجوا ويضحكوا ويفتكروا مواقف قديمة وودعوا كل وحده راح تنقل من المدرسة


وجات الاجازة ومرت الايااااااااااااام وكان بين البنات تواصل بالمسن والتلفون وشهد راحت للرياض فكانت بين فترة وفترة تكلهم
وفي يوم من الايام ام ندى قالت لندى
: قومي نخرج تراني مرة طفشانة
ندى : نخرج فين
ام ندى : اممم نخرج نشتري ايش شي ونجلس نشم هوا في الحديقة
ندى : اوك بس أي هوا هههههههههه
ام ندى : قومي بس اقول
ندى : اوك دقايق البس
كانت بتخرج مع اسراء وايمان فدقت واعتذرت منهم وهم كمان ماراحو
خرجت ندى مع امها مشي وما ركبوا السيارة وراحوا للبقالة اللي جمبهم واشتروا ايس كريم وعصيرات
وكملوا مشي وكان باقي يقطعوا السكة ويوصلوا للحديقة بس سيارة مسسسسسرعة صدمتها
صدمت ام ندى وندى ما قدرت تسوي شي
السيارة صدمتها ومشيت بسرعة وسابتهم
وام ندى طايحة في الارض والدم يخرج منها وندى جالسة جمبها تنادي وتكلمها مافي فايدة
الناس اتجمعت والسيارات وقفت وناس دقوا على الاسعاف وخمس دقايق جا الاسعاف وندى دموعها تنزل
وخايفة مرة على امها وماهي عارفة ايش تسوي بالزبط فاستنت سيارة الاسعاف وبعدين شالوا امها وركبت معاهم وشوي وصلوا للمستشفى ودخلوها للطوارئ وندى خايفة وسارت بس تقول ياارب الطف يارب الطف
بعد شوي نقلوها لغرفة بس مو غرفة عادية غرفة في العناية المركزة ندى راحت للدكتور وجالسة تكلمه
ندى : دكتور اشبها ايش سار
الدكتور : الضربة كانت قوية وهي في حالة اغماء دحين دعواتك هي بين الحياء والموت
ندى : ياربي
ومشي الدكتور وندى دخلت على غرفة امها واقفة وتشوف الاجهزة فيها وهي مغمى عليها
ندى وهي تبكي : امي امي قومي لا تخليني لا تسيبيني
جلست على هذا الحال وبعدين خرجت ودقت على اسراء
اسراء ردت عليها وهي مبسوطة ورايقة : هلا والله ندو كيفك شو اخبارك
وندى تكلمها وهي ماسكة نفسها ما تبغى تبكي : اسرااء
اسراء : ندى اشبك اشبه صوتك
ندى : اسراء محتاجة لك ضروري
اسراء : ايش فيكي فين انتي
ندى : في المستشفى
اسراء : ايششش
ندى : مو انا امي امي يا اسراء سار لها حادث وهي بين الحياة والموت
اسراء : ان لله وانا اليه لراجعون دقايق اكون عندك انتي فين
ندى : في مستشفى ..........
اسراء : دقايق بس راح اجي مع ايمان
ندى : طيب مع السلامة
ودقت اسراء على ايمان وكانت ايمان نائمة
ايمان : اسراء نعم ايش تبي
اسراء : ايننوو قومي بسرعة
ايمان : ايش في
اسراء : قومي نروح لندى في المستشفى
ايمان : ندى !! اششبها
اسراء : امها سار لها حادث امشي مو وقت كلام
ايمان : اوك مريني اروح معاكي
اسراء : جهزي نفسك عشر دقايق واكون عندك
وصلت اسراء لبيت ايمان ونزلت لها بسرعة وراحوا للمستشفى ولمن وصلوا هناك راحوا لغرفة ام ندى
وكانت ندى جالسة في الكراسي اللي جمب الباب واول ماشافت البنات قامت وراحت لهم
وهم شافوها وبعدين اخذو بعض بالاحضان وندى دموعها نازلة
اسراء : ندى بلا دلع خلاص ان شاء الله ماسار شي بكرة تشوفيها بخير وزي الحصان
ايمان : خلي املك بالله كبير تراها بين رحمت الله ادعيلها ان شاء الله راح يكون معاكي
ندى : ياااارب
اسراء : دحين ايش قالوا عنها
جلسوا كلهم في الكراسي
ندى : قالو انها في غيبوبة وما يدروا لمتى تستمر وان شاء الله يطمنوا عليها ويمكن بكرا ينقلوها في غرفة عادية
اسراء : اهممم ان شاء الله تشوفيها طيبة , طيب العناية المركزة ما تخلي مرافقين صح
ندى : يب
ايمان : طيب ترجعي للبيت ولا كيف
ندى : اكيد ان شاء الله
اسراء : ما تجي عندي تباتي
ندى : شكرا يا قلبي بس خليني في البيت
ايمان : اوك نوصلك في طريقنا
ندى : ياريت ومشكورين
اسراء : طيب هي قومي لان موعد الزيارة خلص
ودخلت ندى لغرفة امها وقربت منها وباستها على خدها وجالسة تطالع فيها وقلبها مكسور : تقومي بالسلامة يا امي ياريته فيني ولا فيكي
ومسحت دموعها وصلحت طرحتها وخرجت لهم
ووصلوها على بيتها وكان معاها نسخة مفاتيح فتحت الباب ودخلت واسراء وايمان راحوا على بيوتهم
ولمن دخلت بيتها راحت لغرفة امها وجلست عندها وفوق سرير امها وجالسة تبكي وتقول
امي لا تخليني لوحدي انا ضايعة من دونك
ثاني يوم الجيران كلهم دريوا عنها وشهد دقت عليها و كلمتها وجالسة تدعي لامها
وفي العصر خرجت ندى مع جارتهم اللي فوق ام عبد الرحمن وراحت معاهم للمستشفى
كان عبد الرحمن يسوق وورا امه وندى وفاطمة < اخته
الحمد لله نقلوا امها لغرفة عادية لان وضعها سار احسن بس برضو في غيبوبة
دخلت ندى للغرفة ومعاها ام عبد الرحمن وفاطمة وراحت ندى لامها وباستها بس لا حياة لمن تنادي كانت في غيبوبة وما تدري عن اللي حوليها
ام عبد الرحمن : الله يقومها بالسلامة
فاطمة : لا باس طهور ان شاء الله
ندى : يعطيكم العافية ما قصرتم
ام عبد الرحمن : انتي راح تجلسي معاها يا بنتي
ندى : ايوة يا خالة راح اجلس معاها
ام عبد الرحمن : اذا احتجتي لحاجة قوليلنا ربي يكون معاكي
وشوي دق جوال ام عبد الرحمن وردت عليه كان ولدها
خرجت فاطمة له ودقايق بعدين دخلت وفي يدها اكياس
كان فيها اكل وعصيرات وبتفور وقهوة جابوها لندى
فاطمة : اتفضلي يا ندو
ندى : ايش ذا الله يتسر عليكي تعبتي نفسك
ام عبد الرحمن : ابدا مافي تعب واجب الجار
ندى : الله لا يحرمني منكم
ام عبد الرحمن : تامرينا على شي
ندى : سلامتكم
فاطمة : مع السلامة
وخرجوا من الغرفة
وشوي دخلت اسراء وامها ونورة وايمان وامها كانوا جاين يزوروها
اسراء وايمان : السسسسسسلام عليكم
ندى : وعليكم السلام هلا
اسراء : ها يا ندى طمنينا كيفها دحين
ندى : الحمد لله احسن من امس بس لسى في غيبوبة
ايمان : تقوم بالسلامة ادعي لها كثير
ندى : والله بادعي لها وامس اصلا ما نمت ولا اكلت
اسراء : لا لاتسوي كذا في نفسك هذا الشي ماراح يخليها طيبة
ايمان : منجد ما شاء الله اشوف جايبة مؤنة معاكي
ندى : ههه هذي من جارتنا الله يعطيها العافية
ايمان : اها
اسراء : ندى راح تجلسي هنا ؟
ندى : اكيد
اسراء : طيب لو احتجتي لاي حاجة قوليلنا
نورة : ربنا يشفيها
ندى : الله يسمع منك
وجلسوا عندها الين خلص وقت الزيارة وبعدين مشيوا وندى جلست عند امها
وثاني يوم جو الجيران كلهم بس ام ندى ماقامت برضوا
وكل يوم ام عبد الرحمن تجيهم ويجوها اسراء وايمان
وبعد ما مر اسبوع ام ندى لا تزال في غيبوبة
ذاك اليوم جات ايمان مع اسراء قبل ام عبد الرحمن وجلسوا عند ندى وبعدين
ايمان : ندى شكلك تعبانة مرة
اسراء : ليش ما تريحي في البيت شوية
ندى : لا مقدر اسيب امي لوحدي
ايمان : يحنا رح نكون هنا
ندى : مشكورين ما تقصروا بس ما اقدر معليش
ايمان : طيب خلينا نخرج برا شوية انتي لك كم يوم لا تاكلي ولا تنامي شوفي الكيس مليان اكل
ندى : مالي نفس
ايمان : اسراء يا عسل اجلسي هنا شوي وانا راح انزل مع ندى للكفتريا راح اخليها تاكل بالقوة
اسراء : من عيوني لا اوصيكي عليها الله يقويكي
ايمان : خخخخ امشي
وخرجوا من هنا ودخلت ام عبد الرحمن مع فاطمة بعدهم بخمس دقايق بس ما انتبهوا لها
وجلست مع اسراء وعرفتها على نفسها وقالت لها انو ندى نزلت ترتاح شوي
نزلت ندى مع ايمان وراحوا للكفتريا اشتروا سندوشتات وعصيرات وبعدين جلسوا على حديقة المستشفى
وبعد ما خلصوا رجعوا يطلعوا لفوق ولمن دخلوا المصعد دخل معاهم عبد الرحمن ندى عرفته بس هو ما عرفهم وايمان كانت دايره وجهها وماهي شايفة احد طلعوا الدور الاول والثاني وكانت الغرفة في الرابع
المصعد سار فاضي وما بقي غير ندى وايمان وعبد الرحمن
ايمان تكلم ندى : ندى ان شاء الله امك تقوم بالسلامة ادعي لها
ندى : الله يقومها
عبد الرحمن عرفها من صوتها ومن شكلها وجا يتلقف ويهرج
عبد الرحمن : السلام عليكم انتي ندى
ندى : ايوة في شي
عبد الرحمن : معاكي جاركم اللي فوق كيف الوالدة دحين ان شاء الله احسن
ندى : الحمد لله
عبد الرحمن : الله يقومها على خير ما تشوف شر
ندى : جزاك الله خير
وسكتوا بس ايمان ما هرجت ولا كلمة وتطالع فيه وهي مصدووووووووووووووومة
وقف المصعد في الدور الرابع وايمان ماهي دارية ..


ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ




ندى : اينووو هيا وصلنا امشي
ايمان : او سوري
وخرجوا وكل واحد راح في طريق
ندى : اشبك سرحتي فجاة في الولد تراه جارنا امه كل يوم تجي تزورنا
ايمان : ايوة ادري ادري تدري يا ندى انهم جيراننا من زمان
ندى : منجد !
ايمان : ايوة من يوم انا صغيرة وما نقلوا غير السنة اللي راحت
ندى : اها ههههههههه هو دا اللي تقولي انك تحبي ولد الجيران
ايمان : هههههههههه لسى فاكرة انا استهبل بس
ندى : منجد خخخ ترا يستاهل تراه حلو مرة
ايمان : عينك طويلة هههههه
ندى : مدري مين اللي عينه طويله وطول الوقت مسرح فيه هههههه
ايمان : هههه لا بس كنت ابغى اتاكد هو ولا لا
ندى : واتاكدي
ايمان : يب ^_^
ورجعوا على الغرفة وكانت ام عبد الرحمن خرجت مع فاطمة وباقي اسراء
اسراء : هلا بنات ها اينو ندى اكلت حاجة
ايمان : ايوة اكلتها بالقووة
ندى ابتسمت : شكرا
: العفو
وشوية وخرجوا من عندها ولمن رجعت ايمان للبيت راحت في مذكرتها وجالسة تكتب
( ماني مصدقة اليوم شفته شفته وانا من زمان ما شفته والله وحشني مرة ماني مصدقة اني شفته هههه وكمان جار ندى يا عيني كل ما اجي لندى يمكن راح اشوفه يارب وفقني معاه وخلي مصيري معاه والله احبه )
وبعد اسبوعين فاقت ام ندى من الغيبوبة وندى طايرة من الفرح وبس تسلم عليها وسارت تمام وكتبو لها خروج
هذا كان الشهر الاول من الاجازة كان تعيس بالنسبة لندى والشهر الثاني والثالث مر زي كل اجازة
وجات المدرسة وجا التعب والهم وكانو 3 ثانوي يعني لازم يشدوا حيلهم عشان يجيبوا نسب تدخلهم للجامعات وفي نفس الوقت كل ما تذكروا انها اخر سنة زعلوا لانهم راح يتفرقوا
اول يوم كان احلى يوم لكل البنات بس شهد غابت اول اسبوع لانها كانت مسافرة ورجعت يوم الابعاء
ويوم السبت كانت معاهم
اللي سار اول يووم :..
ندى قامت من بدري ولبست واتجهزت وتستنى المدرسة
ايمان ما نامت يعني جات المدرسة مواصلة
اسراء مع انها متحمسة بس نامت الليل كله وقامت متحمسة ولبست واتجهزت وجالسة ساعة قدام المراية تزبط شكلها
اتفقوا كلهم يلبسوا لون اصفر خرجوا كل شي لونه اصفر ولبسوه شراب وجزمه الله يكرمكم وبكلات واساور
واتقابلوا في المدرسة بس ندى وايمان واسراء طفشوا من بعض ولا اشتاقوا لبعض لانهم كل اسبوع تقريبا يشوفو بعض في بيت وحده او في سوق او أي مكان
بس وحشوهم البنات الثانين .. واكثر وحده وحشتهم هي شهد لانهم مرة ما شافوها الاجازة كلها
الاسبوع الثاني يوم السبت جات شهد وكل البنات سلموا عليها واخذوا بعض بالاحضان
ومرت ايام الدراسة ممل وطفش ومافي شي جديد ومواد صعبة بالنسبة لهم
كانت 4 فصول علمي وفصلين ادبي البنات كلهم كانو علمي
وفي يوم من الايام جات طالبة جديدة وغيرت حياة ندى
الطالبة كانت 3 ثانوي وعلمي
اسراء : في طالبة جديدة يا بنات
ندى : طيب ايش فيها كل فترة تجينا طالبة
ايمان : منجد مافي شي جديد مدرسة مملة
وفي الفسحة كانت ندى نفسها تشوف الطالبة هذا
وهما ماشين اسراء وايمان وشهد وندى كتف ندى خبط في كتف نهى
( نهى 3 ثانوي علمي وهي جات جديدة جسمها حلو مرة وشعرها قصير عيونها بني فاااتح )
بعد ما خبط كتفها فيها كل وحده طالعت في الثانية ولمن شافوا بعض ندى فتحت فمها ونهى نفس الشي وكل البنات اللي معاهم ماهم مصدقين اللي يشوفوه لان نهى تشبه ندى شبه كبير وما في فرق بينهم غير لون العين والجسم شوي فيه فرق
وبعد دقيقة وهم يطالعوا في بعض كمل كل واحد طريقه
اسراء : ندى شفتي شبهك مررررررررررررة
ايمان : سبحان الله ندى تقرب لك ولا شي ؟
ندى : والله مدري بس حسيتا ني شايفة نفسي في مراية
شهد : هههههه مو مرة في فرق
اسراء : فرق بسسسسيييط
ندى خلتها في بالها وبعد ما خلصت الفسحة وطلعوا على فصولهم
راحت ندى لفصل نهى ونهى راحت لفصل ندى
وقفت ندى عند باب الفصل تطالع في ورقة الاسماء
ووقفت نهى عند باب الفصل حق ندى وتطالع في ورقة الاسماء
ولقطت اسم ندى وندى لقطت اسم نهى
ندى : وااااو ماني مصدقة
نهى : واااااو ماني مصدقة << في نفس الوقت
كان اسم ابو نهى وندى نفس الاسم واسم جدها وابو جدهاو العائلة نفسه يعني الاسم الرباعي نفسه الفرق بس نهى وندى
ندى جاية ترجع فصلها ونهى تبغى ترجع واتقابلوا
ندى : نهى
نهى : ندى خالد الغامدي
ندى : يب صدفة حلوه
نهى : لا ماهي صدفة ابدا
ندى : ايش قصدك انا مالي اخت ولا اخو
نهى : وانا عندي اخت بعيده عني وما شتفه من يوم عمري سنة ونص
ندى : ماني فاهمة
نهى : افهمي يا دووووبا انا اختك التوأم
ندى : ماني مصدقة عمرها امي ما قالت لي عندي اخت
نهى : مو امك اسمها ساره هي نفس امي وما شفتها من يوم انفصل ابوي عنها
ندى : وانا عمري ما شفت ابوي ابغاكي تحكيني عنه بالتفصيل
نهى : وابغاكي تحكيني عن امي
ندى : مو دحييين يا ويلي دق الجرس من اول اتاخرت عن الحصة
نهى : باايو نتقابل في الصرفة
ندى : لا تنسي احتاج اكلمك
وضموا بعض ومشيوا
ندى دخلت الفصل متحمسة على الاخر : بنااااااااات
وما انتبهت انو في ابلة واقفة
البنات كلهم ما قصروا وردو عليها : نعععععععم
ندى : سمعتم اخر خبر
ابلة الرياضيات واقفة وتسمع : لا قوولي ايش اخر خبر
ندى تحسبها بنت من البنات دارت وجهها عليها : ما دريتي
وشافتها وابتسمت وحست باحراااج
سماح : مكانك يا ندى
ندى : معلييش يا ابلة وجات جلست في مكانها وكل البنات يضحكو
اسراء : ههههههههههه منجد تضحكي
ندى : اسكتي بس
بعد ما خلصت الابلة وخرجت من الفصل البنات كلهم اتجمعوا عندها : ايش في
ندى : بنات شفتم الطالبة الجديدة
ايمان : ايوة
ندى : بالله ما تشبهني ؟
شهد : طبق الاصل
ندى : دي اختي
اسراء : ههههههههههههههه قولي والله
ندى : والله روحي شوفي اسمها نهى خالد الغامدي وانا ندى خالد الغامدي
اسراء : يمكن صدفة
ندى : حتى شكلنا صدفه؟
اسراء : ما ادري
ندى : وغير كذا عمرها نفس عمري حتى اسم جدها ^_^ راح اتاكد منها في الصرفة
ايمان : ههههههه
ندى : ياااي يا بنات حيسير لي اخت من زمان اتمنى هذا الشي
اسراء : من زمان , وانا ماشاء الله ايش
ندى : ايوة انتي اختي بس امي ما جابتك
اسراء : احلفي
ندى : ههههه امزح ترا انتي اختي وصحبتي وكل شي
شهد وايمان : ويحنا
ندى : حتى انتم 
جات الصرفة وندى تستناها بفااارغ الصبر
وي الصرفة اتقابلت مع نهى
ندى : هلا نهى
نهى : اهلين ندى كيفك
ندى : تمااام ها تعالي حكيني
نهى : عن ايش
ندى : انتي تروحي بدري ؟
نهى : لا راح اتاخر
ندى : اوك انا اعرف شكل ابوي بالصور بس ما قد قابلته وتصدقي لمن اسال امي اقولها ليش انفصلتم تدري ايش تقولي
نهى : ايش ؟
ندى : تقولي ابوك كان مرة طيب ومافيه شي بس مشاكل صغيرة بين اهله واهلها وانفصلوا بس حاسة في حاجة ثانية
نهى : ندى منجد امك تقول كذا ؟!؟!
ندى : ايوة في شي دايم تمدح فيه
نهى : والله امك هي الطيبة منجد
ندى : ما فهمت
نهى : امم انا راح اقولك واتمنى ما تزعلي بس ترا امي كانت صاابرة مرة عليه
ندى : برضو ما فهمت
نهى : امشي نجلس
وراحوا جلسوا على الكراسي لوحدهم وكل صحباتها راحوا
ندى : ها فهميني
نهى : ندى ابويا حكاني كل شي وانا مصدقته هو قالي انه كان صاحب بلاوي ومخدرات وكم مرة تمسكه الحكومة وينسجن يومين ويخرج
ومرة حكموه عليه 5 سنين سجن
وقفت نهى كلامها وطالعت في ندى لقتها مندمجة مرة وتبغى تسمع وفي نفس الوقت ماهي مصدقة
نهى : اكمل
ندى : ايووووة كملي
نهى : اوك وفي الخمس السنين هذي على اخر سنة امنا حملت فينا وولدتنا ولمن خرج من السجن قال يبغى يتوب خلاص بس للاسف ما قدر واخر شي اطلقت امنا وابوي اخذني عنده وامي اخذتك انتي
ندى : نهى الكلام اللي قاعدة اسمعه ماني قادرة استووووعبه
نهى : بس ابشرك ترا هو دحين امام مسجد ومرة اتغير وعلى فكرة ترا هو قال لي المدرسة اللي راح تنقليها فيها اختك وراح تعرفيها اول ما تشوفيها وشوفيني اول ما شفتك عرفتك لانك توامي وتراه يبغى يشوفك ومشتاق لك
ندى بضحكة استهزاء : هههه مرة مشتاق لي بعد كم سنة بعد 18 سنة
نهى : ادري انه صعب تسامحيه
ندى جات تهرج الا نادى على اسمها ولبست عبايتها
ندى : نهى كلامك ذا لسى ماني مصدقته اقولك تعالي عندي اليوم وراح اسال امي عن كل شي
نهى : اوك انا جيتك اليوم بعد المغرب ان شاء الله
ندى : مع السلامة
وخرجت وراحت لبيتها وهي تفكر في كلام نهى
ولمن رجعت البيت قالت لامها انه صحبتها جيتها
ام ندى : مين هيا اسراء ولا ايمان ولا شهد ؟
ندى : ولا وحده صحبتي جديدة اتعرفت عليها
ام ندى : الله يحيها
وراحت لغرفتها وذاكرت وهي مسرحة في اللي سار وتستنى المغرب يجي بسرعة
ولمن جا المغرب جات نهى لعندها بس ام ندى ما شافتها ودخلتها ندى لغرفة الضيوف وراحت تبغى تجيب لها العصير
ام ندى : جات صحبتك
ندى : ايوة امي في سؤال جا في بالي
ام ندى : اسالي
ندى : امي ليش انفصلتي عن ابويا ؟
ام ندى : كم مرة سالتيني هذا السؤال ودايم اجاوبك
ندى : امي جاوبيني
ام ندى : قلتلك مشاكل بين اهله واهلي
ندى : امي ليش تكذبي عليا < ودمعت عينها
ام ندى : مين قال اني باكذب
ندى ورفعت صوتها : امممي خلااااااص لا تكذبي اكثر من كذا تراني دريت دريب كل شي دريت انك استحملتيه كم سنة وعانيتي وانه كان مسجون
ام ندى مستغربة : مين قالك ومن فين جبتي الكلام هذا
ندى : انا اقلك
ومسكت يدها وسحبتها للغرفة اللي فيها نهى ودخلتها عليها
ولمن دخلت نهى وقفت وام ندى طالعت فيها وعرفتها من الشبه الكبير اللي بينها وبين ندى
ام ندى : نهى !
نهى : اميي
وجات ضمتها وجلسوا يبكوا
نهى : امي وحشتيني وحشني حنانك ودفئك
ام ندى : سامحيني يا بنتي
ندى واقفة تطالع فيهم و ماسكة اعصابها
ندى : امي
ام ندى وخرت عنها نهى : نعم
ندى : كلامي صح
ام ندى : ايوة
ندى : طيب ليش تكذبي علي تراني ماني صغيرة ترا كبرت وافهم وادري عن كل شي
ام ندى : والله يا ندى ما كنت ابغاكي تدري من احد ثاني بس انا ما ابغى اجرحك اكثر من كذا
ندى : امي انتي كذبتي عليا
نهى : خلاص يا ندى اهو دريتي ايش سار لك وبعدين قلتلك هوا تغير مرة ويبغى يقابلك
ندى : يقابلني وضحكت ضحكة استهزاء : هههه افتكر انو عنده بنت بعد 18 سنة خلاص ايش ابغى فيه
نهى : ندى هو ابوكي ولو كان عمرك مية سنة وانا متاكدة مليون مرة انك مشتاقة تشوفيه اليوم قبل بكرة
ندى : اهئ اهئ
ام ندى جات وضمتها : ندى الخيار لك ابوكي يبغى يقابلك اذا انتي منتي موافقة ماراح نجبرك على شي
ندى : لا لا ابغى اشوفه
نهى : ندى على فكرة ترا عندك اخو كمان من حرمة ابوي الثانية
ندى : هو تزوج كمان
نهى : ايوة قبل كم سنة
ندى : اها نهى متى اقدر اشووفه
نهى : وقت ما تبغي لو تبغي بكرة الامر راجع لك
ندى : لا خليها نهاية الاسبوع
نهى : بكيفك : )
وجلست نهى وندى وامها مع بعض وبعد العشاء على الساعة 10 راحت نهى
وندى بعد البكا اللي بكته حست انها مبسوطة لانو لها اخت وكمان طلع لها اخو
وثاني يوم في المدرسة كانت متحمسة تقول للبنات على اللي راح يسير في نهاية الاسبوع
شهد ثاني يوم غابت وندى اجلت الموضوع للفسحة والحصص اللي قبل الفسحة كانت مسرحة وشكلها متغير
وفي الفسحة كانت ماشية مع اسراء وايمان وسالتها اسراء
اسراء : اشبك يا ندى اليوم مسرحة كذا
ايمان : منجد تراكي متغيرة
ندى : بفكر في حاجة اسراء ابغى اسالك سؤال
اسراء : تفضلي
ندى : اسراء لو امك وابوكي منفصلين وبعد 17 او 16 سنة جاكي واتاسف لك انه سابك الايام هذي وكان ندمان انتي ايش راح يكون شعورك يعني راح تفرحي وتسامحيه ولا راح تعاتبيه ولا ماراح تقبليه ؟
اسراء : هوا هذا الشي اللي مخليكي مسرحة عكرتي مزاجي بسؤالك
اسراء قالت كذا وكانت بتقوله عادي يعني وقالتها باستهزاء وايمان ساكتة تسمع بس ندى حزنت مرة وعصبت من كلامها لانها كانت جادة
ندى بعصبية وبتحاول تخفيها : منجد عكرت مزاجك انا اسفة عشان عكرتك مزاجك الله يخليكي سامحيني
ومشيت وسابتهم
اسراء : ندى ندى اشبك
ندى مشيت وطلعت على الفصل واسراء جات تطلع وراها بس جات بنت من البنات وجالسة تكلمها وما قدرت لا اسراء ولا ايمان انهم يلحقوها
وندى طلعت على الفصل وجلست على كرسيها ورخت راسها وجالسة تبكي مو بكى بس دموع بسيطة
وشوي ودق الجرس والبنات طلعوا وندى على طول مسحت دموعها بس شكلها ما تغير يعني باين عليها انها زعلانة ومعصبة
واخذت شنطتها وعبايتها وجلست بعيد عن اسراء لان اسراء كانت جالسة جمبها وكانوا جالسين ورا فاخذت ندى اشيائها وكلمت بنت تجلس قدام وبدلتها الاماكن
اسراء طلعت ولمن دخلت الفصل كان نص الفصل اتملى وراحت لعند ندى
اسراء : ندى ايش فيكي ترا كنت امزح والله
ندى : انا مافيني شي ابد بس متاسفة عشان عكرت مزاجك عشان كذا زعلانة
اسراء : يعني راح تضحكي علي انا ما اعرفك
ندى : قلتلك مافي شششششي
اسراء : ندى معقولة تزعلي عشان سؤال زي كذا ندى بلييز خلاص
ندى : طيب قلتلك خلاص انتهى الموضوع
اسراء : طيب ليش ما ترجعي لمكانك :؟
ندى : بس كذا ابغى اجلس هنا
اسراء : اووف منك
وهم يتجادلوا دخلت عليهم الابلة وكانت مرة تحب ندى وما تحب تشوفها زعلانة
اشواق : ندى اسراء ايش فيكم
ندى : ولا شي يا ابلة < وابتسمت ابتسامة متعمدة
اشواق : طيب اسراء ارجعي مكانك
اسراء : ماني راجعة الين ندى تقول ايش فيها هو على كيفها تعصب وتمشي
ندى : ايوة عصبت على كيفي مو كانو انتي اللي عصبتيني
اشواق : ندى ممكن توقفي وتقولي ايش في
ندى نفس الشي تحب الابلة : لازم يا ابلة ؟
اشواق : ايوة اذا ماعندك مانع
ندى : معليش يا ابلة ما يحتاج اقوله
اسراء : الا يحتاج
ندى : اسراء لو سمحتي قلتلك ماسار شي بس انا زعلانة عشاني عكرت مزاجك بسؤالي
اسراء : يوووووووووووو مووو قصدي اقولك كذا ر
وحده من اخر الفصل قالت بصوت واطئ بس سمعتها ندى : يوو ما عرفو يضاربوا غير دحين ويخربوا علينا
ندى سمعتها وطالعت فيها واعطتها نظره كذا رخت البنت راسها
ندى شافت الوضع مو مناسب : ابلة ممكن اروح الحمام اغسل وجهي
اشواق : اتفضلي
وخرجت من الفصل وراحت للحمام
اسراء : ابلة ابغى اروح انا كمان
اشواق : ممنوع اثنين يخرجوا استني زميلتك
اسراء : ابلة الله يخليكي ويسعدك
شوق << بنت من بنات الفصل : خليها تروح يا ابلة حرااام
رنا : ايوة ترا ندى واسراء عمري ما شفتهم يضاربوا اكيد في حاجة
مرام : ايوة يا ابلة خليها تروح
ايمان نطت وقالت : اضمن لك يا ابلة انهم يرجعوا وهم مبتسمين ومتصالحين واذا رجعوا متزاعلين نقصي من كل وحده فينا درجة
شوق : يا سلاااام
ايمان : اهرج منجد تراني اعرف ندى مزبوط وقلبها طيب وراح يتسامحوا
امل : هييا يا ابلة خلاص درجة ونص ههههه
اشواق احتارت : متاكدين درجة ونص << فرصة لها هع
البنات : ايوووووووة
اشواق : طيب مين راح يشرح لها الدرس ؟
البنات : كلنااااا
اشواق : اهممم هيا روحي يا اسراء
شوق : اسراء لا تفشليني ارجعوا مبسوطين
ايمان : ما نبغى ننقص درجات
اسراء : هههههههه ان شااء الله
وخرجت وراحت لها
اسراء : ندى
ندى حاولت تبين انها ما زعلت ولا حاجة : اوو اسراء خرجتك الابلة غريييبة
اسراء : بعد نحلان اقول دحين مافي احد قولي ليش زعلانة
ندى : خلاص ماني زعلانة وابتسمت
اسراء : بس يا هو اذا كان على سؤالك فانا اجاوب عليه واقولك راح انبسطت واحاول اني اسامحه وما ابين له
ندى : اهممم
اسراء : خلاص ارتحتي
ندى : ايوة
اسراء : هيا قوليلي جرحتك ؟
ندى : امممم اكبر جرح جرحتيني هوا هذا
اسراء : ليش قد زعلتك من قبل ؟
ندى : امممم يمكن بس ما عليكي هيا نرجع
اسراء : ماني راجعة الين تقولي
ندى : اقول امشي قدامي
اسراء : ندى قولتلك ماني متحركة
ندى : يعني ما يحتاج انا قلت ما راح اخسرك عشان حاجة زي كذا فهمتي فامشي خلاص
اسراء : يعني كيف ايش سويت ايش قلت لك ؟
ندى : اممم يعني اشياء ما تحتاج اممم عارفة ازعل لمن تهرج عن ابوكي واحاول ما اخذ في بالي وغير كذا لمن تطلبي مني هدية له او خاطره او شعر
اسراء : ندى منجدك
ندى : اممم يب
اسراء : ندى سامحيني والله ما اخذت في بالي مرة بليز سامحيني
ندى : قلتلك حاجة سخيفة وعادية وتراني مسامحتك من زمان
اسراء : والله ماهي سخيفة ولا هي عادية انا كذا باجرحك كل يوم وانتي ساكتة
ندى : اممم بس منجد ما ابغى اخسرك عشان كذا
اسراء : سامحتيني
ندى : اكيد
اسراء : متاكدة
ندى : اكيد
وضموا بعض ورجعوا على الفصل وعلى قولة ايمان دخلوا وهم مبتسمين وماسكين ايادي بعض
ندى واسراء : السلام عليكم
البنات : وعليكم السلام
ودخلوا الفصل
ايمان : شفتوا قلتلكم
البنات : هههههههههه
ومر الاسبوع تمام وندى حكت البنات على كل شي سار لها
ونهى نقلت فصلها لفصل ندى واتعرفت على صحبات ندى وحبتهم وانبسطت معاهم ..
وجا يوم الخميس وابو ندى قال انه جاي بعد المغرب
ندى قامت من بدري من الظهر وكانت تستنى بفااارغ الصبر وفي العصر طفشت مرة وهي تستنى فطلعت على السطوح وهي لها يمكن اسبوع ما تطلع مع الدراسة والاشغال
فطلعت وكانت مبسوطة وفي مزاج كووويس مرة
وكان عبد الرحمن زعلان عشان ما شافها لأسبوع وكان جالس عند الطاقة يستنى وبعدين قال مافي امل شكلها حتى اليوم ما راح تطلع فسك الطاقة ودخل
واول ما سكها طلعت ندى بس ما سمعها وهي طالعة
ندى طلعت ووقفت عند السور وهي تطالع في الشارع واللي فيه وتطالع فوق في السحب كان الجو هادئ وحلو
اتحمست وخرجت دفترها وجالسة ترسم ورسمت السماء والسحب والطيور اللي فيها
عبد الرحمن راح جلس يتفرج في التلفزيون وبعد شوي جات ندى في باله وقام على الطاقة وما صدق عينه يوم شوفها فانبسطت مرة واكثر شي بسطه لمن شافها مبسوطة
بعد ما خلصت ندى شافت السيكل حقها مركون ومغبر فراحت له واشتاقت لركوبه ولعبه
فمسحته بالمناديل وركبته واخذت فيه لفلفات هع
وكان شعرها يتطار مع الهواء ههع
وكان عبد الرحمن يراقبها وكل ما قربت من الطاقة هو يوخر وما يبين نفسه
وما انتبهت للحجر اللي قدامها وطرااااخ طاحت من السيكل
عبد الرحمن شافها بس قال طيحة عادية
وشوي ما قامت ندى وشاف دم يخرج منها من راسها فانفجع مرة واتفااااجا
وخرج بسرعة لها ومحد شافه
رفعها من الارض وشافها مغمى عليها ودم يخرج منها ومو عارف كيف يتصرف
فراح بسرعة لامه وقالها وخرجت امها واخته وشافوها بس وقتها قامت ندى يعني فتحت عينها وسارت تطالع
ام عبد الرحمن : ندى يا بنتي
فاطمة نزلت بسرعة ونادت سارة ام ندى
ندى قامت وجلست : ايوة < بصوت مبحوح وتعبان
ام عبد الرحمن : بسم الله ايش يعورك يا بنتي
ندى قامت وحطت يدها على راسها وشافت دم
ندى : ايش هذااااا
ام عبد الرحمن اعطتها مناديل ومسحت لها وبس خف ومعد خرج
ام ندى طلعت وهي مفجوعة : ندى ندى
ندى : امي ما سار شي الحمد لله
ومسكتها امها وقومتها ويد ندى على راسها
ام ندى : دم !! يعورك راسك
ندى : شوية
ام عبد الرحمن : تروحي المستشفى ؟
ندى : لا لا ما يحتااج
ام ندى : الا هيا قومي يووو << افتركت انو السواق عنده اجازه اليوم
ام عبد الرحمن : عبد الرحمن موجود خلينا نروح معاه
ودخلت فاطمة << شغلتها تكلم فلان وعلان هع
وكلمت عبد الرحمن وقالتله
عبد الرحمن : هي كيف دحين تنزف يعني
فاطمة : لا وقف يعني دم خفيف الحمد لله بس امها تبغى تطمن عليها
عبد الرحمن : اوك انا نازل للسيارة
ولبسوا العبي ونزلوا للسيارة
وراحوا للمستشفى القريبة منهم
وكشفت عند الدكتور وقال لها حاجة بسيطة ولف راسها بالشاش ويدها كان فيها جروح طهرها لها وحط لصق
ورجعوا على البيت وكان ابوها واصل له نص ساعة ويدق محد يرد ودقت نهى عليها
نهى : السلام عليكم
ندى : وعليكم السلام هلا نهى
نهى : فينك يا دووبا ادق الجرس من اول افتحي الباب
ندى : والله ماني في البيت
نهى : وي مو اليوم ابوي جاي
ندى : ايوة دارية بس كنت في المستشفى
نهى : مستشفى ! ليش سلامات
ندى : احكيكي لمن اجي خمس دقايق واكون عندك
نهى : اوك استناكي
وخمس دقايق الا هي واصلة البيت مع عبد الرحمن
عبد الرحمن وقف السيارة ونزل وطلع لبيته ومعاه اهله
وام ندى دخلت للبيت وندى شافت نهى ومعاها رجال
فدخلت ندى على البيت وراحت لامها
ندى : امي نهى جات من اول
ام ندى : اوك دخليها وخلي ابوك يدخل
ندى : امي لو طلب نخرج برا عادي
ام ندى :اممم ايوة عادي
ندى : شكرا
وشوي دخلت نهى لوحدها وسلمت على ندى وعلى امها
نهى : ندى سلامات ايش فيكي
ندى : امي تحكيكي ^_^ انا خارجة
نهى : اوك يستناكي برا في السيارة وانا راح اجلس مع امي هنا
ندى : طييب بااي
ولبست العباية وخرجت لابوها وركبت السيارة لانها تعرفها
لمن جات تقرب من السيارة هو خرج لها وجا لعندها


ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ




لمن جات تقرب من السيارة هو خرج لها وجا لعندها
ابو ندى : ندى بنتي
ندى ودموعها في عينها : ابويا
وجا وضمها بس هي حست انها ما تبغى وفي نفس الوقت تبغى لانها ما حست بحنانه من يوم هي صغيرة
ركبوا السيارة
ابو ندى : ندى اوديكي فين امري وتدللي
ندى : أي مكان يعجبك
ابو ندى : انتي جيعانة ؟
ندى : يعني
وراح وداها مطعم راقي وجلسوا على طاولة نفرين وبعد ما اختاروا الطلبات
ابو ندى كان مبسوط اخر درجة : كيفك دحين ليش كنتي في المستشفى سلامات
ندى : امم يعني من الفرح الشديد اللي جاني اليوم طلعت كعادتي للسطوح وجالسة العب بالسيكل حقي وبعدين طحت على راسي
ابو ندى : اححح سلامات
ندى : الله يسلمك وبعد ما طحت شافتني جارتنا ونادت امي ورحنا للمستشفى
ابو ندى : وايش قال الدكتور
ندى : قال الحمد لله نزيف خفيف ومجرد كدمات
ابو ندى : الحمد لله
وشوي سرحت ندى وتبغى تعرف كيف جارتها شافتها يعني ايش خطر في بالها ولا هي صرخت ولا كيف ماهي فاهمة
ابو ندى شافها كذا : ندى
ندى : هلا
ابو ندى : ايش في تفكري في ايش
ندى : لا ولا شي
ومرة فترة صممت وبعدين
ابو ندى : ندى ما ادري ايش اقولك ولا كيف اعتذر لك
ندى : تعتذر !
ابو ندى : ايوة والله اني ندمان على كل السنين اللي راحت وانا ما شفتك فيها
انا مدري كيف راح اعتذر ومدري راح تسامحيني ولا لا انا
ندى : لا تكمل انا مسامحتك ادري انو شي صعب علي انت ما تدري قد ايش عانيت السنين ذي انا وامي ما كان في احد معانا حتى خالي اللي كنت اعزه قطعنا من فترة طويلة كنت محتاجة لك كثير لكن مدام انت موجود هنا وقدامي ما راح اسيبك ابدا وراح اتمنى انك تكون موجود في كل وقت 
ابو ندى : يعني سامحتيني
ندى : اكيد ^_____^
وفي نص كلامهم جا الاكل وجالسين ياكلوا ويتكلموا
وندى حكته عن المدرسة وعن صحباتها وحده وحده وعن الاشياء اللي سارت معاها والمواقف
وحكته عن معلماتها وعن اللي تحبهم واخر شي هرجت عن امها وعن حياتها الشخصية
كانت تهرج وهي في قمة الانبسااط وحاسة انها عايشة في حلم
وهو حكاها عن حياته وعن عمله وعن اسرته هو اتزوج وحده وجاب منها ولدين وكلهم صغار
واحد في الابتدائي والثاني 3 متوسط وقالها راح اعرفك عليهم بعدين
وبعد ما خلصوا عشاء خرجوا من المطعم
اما نهى شي ثاني مع امها
دارت البيت كله وشافت الغرف وغرفة ندى وام ندى تحكيها عن ندى وعن طفولتها وكل شي سار لهم وانبسطت مرة مع امها واتمنت ما تفارقها
وفي الليل كل واحد رجع لبيته _ على فكرة ابو وام ندى ما تطلقوا بس سابوا بعض وما سار بينهم أي حاجة
ولمن رجع ابو ندى ووصل ندى لبيتها وجا ياخذ نهى اعطى ندى علبة وقال لها اعطيها لامك
واعطاها علبة وقال لها هذي لك
وبعد ما دخلت اعطت لامها الهدية وفتحتها كانت طقم ذهب فخم وشكله غالي ومعاه رسالة
ندى : امي ايش مكتوب ؟
ام ندى : ما يخصك ومدت لها لسانها وكانت بتمزح
ندى : امييي اشووووف
ام ندى : لا
وقامت بسرعة لغرفتها وقفلت الباب
وندى ورا الباب : امي افتحي الباب ابغى اقرا معاكي
ام ندى : اسكتييي خليني اقرا
ندى : ههههههههههههه امي كانك مراهقة تستنى رسالة من حبيبها
ام ندى فكت الباب وهي معصبة : اييش تقوولي
ندى : لا لا ولا شي مع السلامة ابغى اشوف هديتي
ام ندى : ههههههه رووحي بس
وراحت ندى لهديتها وفتحتها كانت ساعة ذهبية وماركة وطبعا معاها رسالة
فتحتها وقراتها
×× بسم الله الرحمن الرحيم
الى بنتي ندى :
من فين ابدأ
ابدأ باعتذار ولا بدرجة شوقي لكي
ندى انا اعتذر على اهمالي وتقصيري طيلة السنين الماضية
انا كنت شخص مهمل وغير مراع للمسؤولية بس دحلن اتغيرت كثير وكل اللي ابغاه انك تسامحيني يا ابنتي العزيزة
انا مستعد اني اكون عندك دائما
وكل اللي اتمناه دحين هو ان تكوني سعيدة في حياتك بي او بدوني
ابوكي المحب لك : خالد ××

اما رسالة ام ندى فكانت
×× بسم الله الرحمن الرحيم
زوجتي العزيزة : سارة
سارة انا ادري اني كنت مخطئ في كثير من الاوقات وادري انك ممكن ما تسامحيني
على اللي سويته زمان
بس دحين انا شخص غير ومتغير كثير
ومشتاااق كثير لك
وادري انك ما اشتقتي لي بس والله انا اشتقت لك
ومعد اقدر اعيش حياتي بدونك
حياتي فوضى بدونك
فاكرة ايامنا الاولى قبل ما اتعرف على اصحابي السيئين
كنا زي المراهقين الصغار نحب بعض وما نقدر نستنغني عن بعض
واتمنى اننا لا زلنا ^_^
زوجك المحب لك : خالد * ××
بعد ما قرات الرسالة فكت الباب وخرجت وشافت ندى تستناها
ندى : امي المراهقة خلصتي قراية ابغى اقرا
ام ندى : ما ابغى اسمع الكلمة ذي منك ثاني مفهوم
ندى : وي يا امي اشبك معصبة كذا
ام ندى جلست جمبها : ندى لو تدري قد ايش وحشني
ندى : وحششك ! مين ابويا ؟
ام ندى : ايوة لو تدري قد ايش كنا نحب بعض كنا على قولتك زي المراهقين ابوكي كان روومنسي بشكل ما تتصوريه تصدقي انه اهله ماكانوا موافقين بس هو بعد حروووب خلاهم يوافقوا كان مرة يحبني
ندى : ههههههههههه طيب وايش غيره كذا
ام ندى : والله اتعرف على شباب الله يهديهم وسار زيهم كنت دايم انصحه واكلمه ويوقف وبعدين يرجع الين سار اللي سار اممم تدري يا ندى اني كل ماجيت انام افتكره وافتكر ايامنا
ندى : كل هذا وما ادري انا
ام ندى : ايوة كل هذا
ندى : امي لو طلب انك ترجعي تعيشي معاه راح توافقي ؟
ام ندى : اكيد بس ما يرجع زيا ول اتمنى انه اتعلم من اخطاؤه ههههههههههه
ندى : بسم الله اشبك
ام ندى : تدري يا ندى لمن جينا وشفناه تصدقي انو عيني جات في عينه واتمنيت ما ارفع عيني منه بس ما قدرت ودخلت
وتدري بعدين وقفت عند الطاقة وجالسة اطالع فيه وافتكر زمان
ندى : امي منجدك انتي صراحة ما شفت وحده زيك
ام ندى : لمن تكبري تتعلمي وتعرفي
ندى : اكبر من كذا !
ام ندى : يب لمن تتزوجي يا ستي
ندى : طييب اعطيني الرسالة ابغى اقرا
ام ندى : شوف اهرجها في ايش وتقولي ايش خذي واعطيني اشوف حقتك
ندى : هههههههه طيب
وكل وحده اخذت حقت الثانية وقراتها .
في بيت عبد الرحمن
عبد الرحمن : فطومة
فاطمة : نعم
عبد الرحمن : الدكتور ايش قال لندى ؟
فاطمة : قال نزيف خفيف وكدمات
عبد الرحمن : اها
فاطمة : ايوة قولي كيف عرفت عنها ؟
عبد الرحمن : امممم كنت في غرفتي جالس بسلام وسمعت صوت طيحة فتحت الطاقة وشفتها طايحة فرحت وقلت لك
فاطمة : ما تستحي تشوف البنت وهي كذا
عبد الرحمن : ايش اسوي سمعت صوت قلت اللهم اجعله خير
فاطمة : تصدق يبغالي اقفل طاقتك للابد
عبد الرحمن : لالالا تراني ما افتحها كثير غير في الصباح عشان يدخل الهواء لغرفتي
فاطمة : طييب طيب
عبد الرحمن : وبعدين تعرفيني انتي وتعرفي اني ما احب غيرها
فاطمة : خلاص انساها مستحيل تلقاها
عبد الرحمن : ماني ناسيها هي في بالي حتى لو ما لقيتها وعلى فكرة لو ما لقيتها راح ابدلها بندى اعرف انها ما تتبدل لكن ندى احسها شبيهتها في كل شي وكل ما شفتها افتكرتها
فاطمة : ولد ما تاخذ بنت الناس عشانها شبه اللي تحبها
عبد الرحمن : اسكتي مو على كيفك ومد لسانها
فاطمة : طيب يا الفيل راح اكلم امي عليك
عبد الرحمن : لالالالا خلاص بس لا تقولي فيل منتي شايفة جسمي كيف ماشاء الله ومعضل كمان
فاطمة : ههههههههههههه بالله امشي وبطلك من عادتك حقت الطيق
عبد الرحمن : اوك شكرا ..

ثاني يوم خرجت ندى مع ابوها وراحت لبيته عشان كان يبغى يوريه اخوانها وزوجته وبيته
في السيارة
ندى : امم شكرا على الهدية الحلوه
خالد : عجبتك
ندى : مرة شوفني لابستها
خالد : و
ندى : والرسالة قريتها ترا ما يحتاج لاني مسامحتك من زمان وانت تدري
خالد : امم شكرا يا سكرة
ندى : العفو
وصلوا على البيت ودخلت معاه
خالد : هذي زوجتي اروى وهذا ولدي الصغير عمر 4 ابتدائي والثاني عامر في المتوسط
ندى سلمت على اروى وبعدين على عمر وعامر ونهى
اروى : وحده طيبة وخلوقة تختوخة شوية وحامل في الشهر الرابع وتدري عن ندى وامها .
عمار 4 ابتدائي حبوب مره ودمه خفيف مرة
عمر يحب الدراسة مرة ويلبس نظارات متكبر شوي وما عجبته ندى كثير يحب الكمبيوترات والبرامج ما حب ندى يوم شافها بس بعدين يتغير
وجلست اتغذت عندهم وانبسطت معاهم كانوا كلهم يكلموها ويمزحو معاها واعتبروها من عيلتها
وبالذات عامر يضحك ويمزح ويحكيها عن المدرسة
وعمر ساكت واذا هرج يهرج مع اهله واذا كلمته ندى رد عليها بس
جلست معاهم و حست انه عمر مو طايقها بس طنشت الوضع
وبعد ساعتين رجعها ابوها على البيت وحكت امها على كل شي
في المدعسة سارت تجلس مع نهى كثير ويتحكو ويتكلموا ومعاهم شهد وايمان واسراء بس هي تهرج مع نهى اكثر شي
وفي يوم جلست تهرج معاها لوحدها وماكان في بنت من البنات معاهم
ندى : نهى اقولك شي
نهى : اتفضلي
ندى : ودي ابوي يرجع لامي
نهى : تصدقي تفكيري نفسه
ندى : هههه تدري امي تحبه مرة
نهى : طيب ايش رايك انا اكلم ابوي وانتي كلمي امك
ندى : اوك
ورجعت ندى للبيت وكلمت امها
ندى : اميي
ساره : هلا
ندى : ممكن اكلمك في موضوع مهم جدا جدا
ساره : هههه ايش الموضوع المهم ؟
ندى : ليش ما ترجعي لابويا ؟
ساره عصبت : مستحيل
ندى : وي
ساره : ندى لا تفتحي الموضوع معايا ثاني
ومشيت وراحت وهي معصبة
ندى : وي اشبها امي دوبي اكلمها
ونهى كلمت ابوها
نهى : بابا في موضوع مهم ابغى اكلمك فيه
خالد : تفضلي
نهى : ابوي ليش ما ترجع لامي ؟
خالد : امممم نهى ودي ارجع بس مستحيل
نهى : وليش
خالد : انتي ما تعرفي سارة مزبوط
نهى : ؟؟
خالد : اسمعي رغم انها تحبني وانا احبها بس هي ماراح توافق لو ايش
نهى : وليش
خالد : هي كذا ممكن تحبك بس اذا غلطتي ممكن ما تسامحك
نهى : بس انت تغيرت مرة يعني ايش في
خالد : ادري بس هي تخاف ارجع زي اول على فكرة انا افكر في الموضوع من اول وكلمتها
نهى : كلمتها !!
خالد : ايوة بس ما وافقت ابدا تقول مستحيل شوفي رغم انو السنين كلها ما اتزوجت غيري ولا طلبت مني طلاق وهذا يعني انها تحبني بس في النهاية ما راح توافق ترجع لي
نهى : امممم ماني فاهمة ليش
خالد : لمن تكوني مكانها راح تفهمي لاني كنت غلطان مرة عليها واتوقع انها ما راح تسامحني لو ايش سويت انتي ما تدري ايش سار اكثر من كذا
نهى : ايش سار ؟
خالد : سارت مصايب كنت اجي ما ادري عن نفسي واضربها سويت لها مصايب الدنيا عشان كذا ماراح تسامحيني
نهى : اهممممم
خالد : بس تراها موافقة انو ندى تجينا وتخرج معانا وكل شي ولو تبغى تنام عندنا
نهى : الحمد لله
ثاني يوم ندى قالت لها انو امها عصبت لمن جابت لها السيرة ومعد فتحت الموضوع معاها
ونهى حكتها عن اللي قاله ابوها وبكذا انهو الموضوع
ندى : اسراء اينو شهود مين عندها ملخص الرياضيات دفتري ضايع
ايمان : مشغولة
شهد : وانا كمان
اسراء : روحي خذيه من نهى
ندى : بالله مو معقولة هيا يا بنات
الكل : قلنالك روحي عند نهى
ندى : يا عيني عليكم ايش المشكلة دحين ؟ زعلانين منها ولا حاجة
اسراء : لا منك
ندى : وليش ايش سويت
ايمان : مدري بس نسيتي انو عندك صحبات
شهد : يب دوبك افتكرتي
ندى : بنات ايش الكلام هذا يعني عشان ليا كم يوم مع اختي رحتم تهرجوا كذا شكرا على الكلام الحلو انتم خلوكم مكاني بعد سنين يطلع لكم اخت ايش بتسوا ولا اقولكم بلاشي تكونو مكاني لانكم ما حسيتم بالله فيني وجاين تقولو كذا مرة شكرا مع السلامة اروح مع نهى
ومشيت وسابتهم
ايمان : وه زعلت مرة
اسراء : مو قصدنا نزعلها
شهد : بس كلامنا يزعل
اسراء : ايوة صح دايم اذا احتجنا حاجة تكون معانا وتعطينا اللي نبغاه
ايمان : وقاحة اللي قلناه
شهد : ايش تستنو تعالو نتاسف منها
اسراء : بس منجد اختها احسها اخذتها مننا
ايمان : كمان انتي يا اسراء تبغيها لك بس ذي اختها يعني من لحمها ودمها
اسراء : ودايم كانت تقولي انتي زي اختي
شهد : طيب !
اسراء : ايش طيب
شهد : فين المشكلة انك زي اختها ؟
اسراء : مافي مشكلة بس دحين هي تعاملنا كاننا زملاء موصحبات
ايمان : اسراء انتي منجد
ندى : مستقبلي وانا حرة فيه
شهد : يا حرة انتي بكرة تندم يا جميل
ندى : لا تخافي محد راح يندم : )
ومشيت الايام وفي الترم الثاني حصل تغير لندى بس ما دام طويل هو كان نتيجة صديقة سوء صاحبتها وغيرت افكارها :
جات ندى للمدرسة وهي بشكل ثاني فاردة شعرها ولابسه اكسسوار وحركات ومغيرة الاستايل حقها و غير الميك اب كانها رايحة فرح
المراقبة خاصمتها وخلتها تمسح الناكير اللي حطتها والروج والتاخبيص اللي على وجهها وقالت لها لمي شعرك
وصحباتها كانوا مستغربين مرة منها لانها عمرها ما جات زي كذا
اسراء : وي وي يا ندى ايش مسوية في نفسك ايش ذا
ندى : ما سويت شي
ايمان : مرة باين
شهد : تغيرت مرة
نهى : ندى حبيبتي يحنا في مدرسة مو فرح
ندى : احلفوا تراني دارية بس انتم اصلا منتم مهتمين في شكلكم ولا حاجة شوف اشكالكم كيف بس ياي انا اجلس مع ناس بيئة زيكم
اسراء : ارحمينا يا بيئة ندى امس طحتي ولا حاجة صقعتي يمكن في عامود لمبة
شهد : ههههههه
ندى : والله ماسار لي شي انا بس ابغى اخرج الجمال اللي فيني
نهى : تراكي حلوه من غير البويات اللي في وجهك
ندى : انتم ما تفهموا في حاجة سلام
وراحت تمشي مع شلة معروفة في المدرسة بوساختها
نهى : بنات ماراح نسكت لها ايش مسوي هذي
شهد : شكله احد غسل مخها
ايمان : جبتيها
شهد : نعم
ايمان : اقصد يمكن البنات اللي عرفتهم قريب خربوها
اسراء : هو يحتاج له تفكير هذا اكيد
نهى : طيب ايش الحل
ايمان : والله يا بنات انا اشوف نسيبها كذا ونشوف النهاية معاها
اسراء : نعم نعم صاحية انتي قلك نسيبها
نهى : اسراء صح كلام ايمان ما راح نقدر نسوي شي
اسراء معصبة
شهد : يعني بالقوة لازم ترجع صدقيني فترة وتعدي
ايمان : هي كل بنات لازم تجيها حالات كذا بس كلها اسبوع بالكثير وترجع وتتاسف
اسراء : هذا اخر كلام عندكم
البنات " ايووة
اسراء : انتم حريين بس الله يستر
في الفصل كانت ندى تاكل لبان والمعلمة هزاتها
احلام : ندى خرجي اللي في فمك
ندى : مافي شي في فمي
احلام : انا شايفتك بنفسي ومن اول الحصة بتاكلي لبان
وقفت ندى : ايوة باكل لبان عندك مانع ما فيها شي حتى الاكل تقعدولنا فيه
احلام : ندى امشي خرجي اللبان بالطيب
ندى : ما ابغى بالقوة يعني
احلام : ايوة بالقوة ولا امشي للاداره
ندى بصوت واطئ لكن مسموع : ما تقدر تسوي شي راحت توديني للادارة
احلام : ولا تحضري الحصة هذي مفهوم وراح اعتبرك غايبة
ندى : اوك
وراحت للمديرة و اكلت زعيق وتهزيئ ورجعت مبتسمة ولا كانها سوت حاجة
ومعلمة الاحياء قالت لهم بكرة عندكم اختبار بس ندى ما ذاكرت شي
وفي البيت ندى وحده ثانية
ام ندى : ندى خلصتي مذاكرة ؟
ندى : لا
ام ندى : وجالسة على التلفزيون قومي ذاكري
ندى : اوووف ما ابغى اذاكر
ام ندى شهقت : تقوليها في وجهي كمان
ندى : امي ارحميني ما ابغى اذاكر
ام ندى : ان شاء الله ترسبي وتعيدي السنة انا غضبانة عليكي
ومشيت وسابتها وندى حست بتانيب بس طنشت
وطبعا الاختبار خبصت فيه ولا عرفت تجاوب
اسراء : بنات حالها زاد ما اقدر اسيبها كذا اكثر
نهى : والله اختي ما ينسكت عليها حتى امي تشتكي منها
شهد : ايش بيدنا نسوي
اسراء : كل شي
ايمان : طيب يا اسراء روحي لها وقوليلها ندى بليز ارجعي زي زمان ولا تسيري كذا وهي راح تسمع كلامك << قالتها بتريقة
اسراء : اوووف
ايمان : ريحو بالكم والله راح تتغير
نهى : بس متى
ايمان : اذا شافتني متجاهلينها وامها زعلانة منها راح تحس انها غلطانة وتجي تعتذر
اسراء : هههه لا بتجي شوفيها مبسوطة مع الشلة الجديدة تقوليلي راح تعتذر
ايمان : خلااااص
ومر اسبوع على هذا الحال وام ندى كانت زعلانة وطول الليل تبكي وتدعي ربها يهديها
واسراء ونهى والبقية حسو انهم فقدوها وفقدو ندى القديمة
واسراء ماهي قادرة تمسك اعصابها من اللي تشوفه
وبعد اسبوع كامل ما تغيرت ابدا
اسراء : انا راح احط حد لهذا الشي
نهى : ايش راح تسوي
اسراء : اوريكي ايش اسوي
واستنت الفسحة تجي واول ما نزلوا نادت ندى وقدام نهى وشهد وايمان
ندى تكلمها بتكبر : نعم تبغي شي
اسراء : كلمناكي بالطيب ما رضيتي اجل نستعمل اسلوب ثاني
ندى : ايش تقدري تسوي يعن
وما كملت كلامها الا يجيها هذاك الكف القوي من اسراء
ندى ماسكة خدها وفاتحة عينها وتطالع في اسراء
اسراء : هذا اللي اقدر اسويه
ندى : انتي وقحة وما تستحي
اسراء سكت فمها بيدها وقالت لها وهي معصبة اخر درجة : انا اللي ما استحي ولا انتي خسارة فينها ندى صحبتي القديمة اللي معايا في الحلوه والمره فين ندى اللي كانت رضية بامها وفين ندى اللي تحترم معلماتها ولا عمرها رفعت صوتها على احد ندى هذيك خلاص راحت وجات وحده صحباتها مزاعلينها وامها غضبانة عليها ومعلماتها معد يحترموها
وشالت يدها من فم ندى وندى ساكتة وراخية راسها وحاسه بخطاها وبنات اتجمعو بعد ما شافوا الموقف
اسراء : للاسف اتغيرتي معقولة يا ندى كم بنت على بعضهم يغيروكي معقولة انتي اللي كنتي دايم تنصحيني وتخاصميني احيانا تسير كذا مو منك من اللي انتي ماشية معاهم خربوكي وانتي ما تدري عن نفسك يرضيكي كذا امك زعلانة وماهي راضية عنك يرضيكي ؟ يرضيكي ترجعي بيتك تلاقيها ميتة ايش راح تقدري تسوي وايش راح ينفعوك البنات ذول ايش تقوليلها معليش ما انتبهت لنفسي صحباتي جروني
ندى اللي دايم تقولي الصاحب ساحب شوفوها انسحبت معاهم
ندى = ونزلت دمعتها وطي صوتها عن اول ’ ليش يا ندى ليش ما تدري قد ايش انا اتالم لمن اشوفك كذا شوفي كم اختبار نقصتي فيه ايش فادوكي البنات شوفي كم وحده من البنات زعلتيها عشان كم حركة منك مالها داعي شوفي وشوفي هذا كله في اسبوع اجل لو انا سبتك اكثر من كذا كان ايش راح يسير ندى
ورفعت راسها ندى وهي في عينها دموع
اسراء : ندى عورك الكف صح بس ترا الالم اللي تحسي بيه ما يقارن بالمي اللي حاسه بيه بعد التغيير اللي سار لك هممم ايمان قالت كلها كم يوم وترجع زي اول بس صبري له حدود وما اقدر اصبر اكثر من كذا على اللي سويتيه سامحيني عشان الكف ..
ندى ماهي قادرة تقول ولا كلمه وجلس على الكرسي القريب منها وجالسة تفكر وتستوعب اللي سار وتفكر في كل كلمة قالتها اسراء
اما اسراء مشيت مع البقية وكل بنت راحت في طريقها
وبعدين وحده من البنات اللي اتعرفتهم عليهم ندى جاتها وجالسة تتفلس فوق راسها
زين : وحده من مدري من فين طالعة لنا وجالسة تتكلم يا ندو سيبيكي منها هذي تبغي تخربك
ندى : زين حدك لهنا اياكي تتكلمي عنها بشي فاهمة وبعدين مو هي اللي تبغى تخربني انتي اللي خربتيني انتي والبنات الزبالة اللي معاكي
زين : ها زبالة !؟ يا زبالة انتي
ندى وقفت : ولو كنت زباله على الاقل انظف منك وبعد ما ابعد منك ما راح اكون زباله يا زباله << ايش حكايتهم مع الزبايل
زين معصبة : اوك روحي و راح تندمي
ندى : اندم على ايش بالعكس انا راح اروح منك ولا راح اندم ابدا بالعكس راح ارتاح لاني تخلصت من وحده نجسة زيك
زين : لا يكثر بس وبلاشي السب هذا ترا راح تشوفي مني شي مو طيب
ندى : خوفتيني شوفيني ارتعش اوك نشوف
ومشيت وزين نافورها ضااارب واسراء والبقية كانو سامعينها
اول ما مشيت ندى راحت لاسراء وضمتها
ندى : اسراء سامحيني انا غلطانة انا غبية واكبر غبية في التاريخ
اسراء : وي وي بلا دلع قومي اشوف
ندى طالعت فيها وابتسمت
نهى : ويحنا ؟
شهد : يحنا جمهور يا ستي
ندى سامحوووووني كلكم وسلمت عليهم وبكذا انتهى التغير اللي سار ورجعت لطبيعتها بس في حاجة
ندى لمن رجعت للبيت دخلت لغرفتها بعد ما سلمت على امها سلام عادي
دخلت وفتحت شنطتها وجمعت كل الفلوس اللي عندها
وفي المغرب قالت لامها رايحة المكتبة عندي اشياء ناقصتني
وراحت لمحل هداية واشترت هدية يا كبرها
ولمن رجعت سلمت على يدها ورجلها وراسها وجالسة تعتذر لها وام ندى كانت مبسوطة وسامحتها
اما عن المعلمات فندى راحت لكل وحده قالت لها كلمه واعتذرت لهم وهم تقبلوا منها لانهم عارفين كل بنت تمر في حالات &_&
وبكذا الترم ماشي تمام التمام بس زين ما سكتت لها وكيف تسكت بعد الاهانة اللي سارت لها
وراحت حضرتها وكلمت واحد من اللي تعرفهم < تراها مخاوية شباب كثير
واتفقت معاه طبعا بكل حنية وبراءة على ندى وسوت انها هي البرئية وانو ندى الغلطانة
اياد : هذا كله قالت لك هوا ولا يهمك كم زيونة عندي انا < قالها وهو يمسح على خصل شعر زين وهي جالسة معاه
زين : تسلم اياد وضمته
هذي الحركة تسويها معاه ومع عشرة زيه يعني وحده كذابة ومختالة

زين في المدرسة سارت تاذي ندى بكل الطرق اللي تقدر لها
يعني تكون ماشية في الفسحة وتدق ندى بكتفها بقوة وندى ساكته لها ومطنشة وكل ما تطنشها زين تتنرفز وتعصب
واخر شي سارت تدق بالهرج لها
يعني ندى جالسة في امان الله في ماصتها وتجي زين تجلس قريب منها هي ووحده من البنات
ومتفقين على الكلام
زين : في حده غبية بل اغبى وحده شفتها كانت معانا وبعدين سابتنا
بدور : حركتها غبية ما تدري ايش راح يسير
زين : ما تدري هي تتعامل مع مين انا زين وراح اخذ حقي بنفسي
ندى سامعة ودارية انو الكلام لها بس مطنشة مرة
زين اتنرفزت مرة : والله ما راح يسير لك شي طيب وتشوفي اذا ما كنت انا زين < في نفسها
على فكرة نسيت اقول
فاطمة اخت عبد الرحمن نقلت لمدرسة ندى وفي هذا الوقت سواق ندى كان مسافر ودورو على سواق مافي فام عبد الرحمن قالت لندى مدام فاطمة معاكي خلاص توصلك معاها
وام ندى وافقت وهذا من اسبوعين تقريبا
ندى في الصرفة : يلا بنات باي ماني مع السواق اتاخر اخاف يزعلوا مني
البنات : بااااي
ايمان في قلبها : يااه ليتني مكانك واركب مع عبد الرحمن بس هذا شي مستحيل
وخرجت مع فاطمة من المدرسة وكان عبد الرحمن يوقف بعيد شوي عشان الزحمة حقت السيارات
وفاطمة وندى يمشو برجولهم
اياد عرف مكان المدرسة ومن هذا اليوم وهو كل يوم يوقف قريب من المدرسة ويراقبها
وعرف سيارتها وتبعهم وعرف بيتهم كمان
عبد الرحمن كان دقيق مرة وملاحظ للاشياء وانتبه لاياد انتبه انه له كم يوم عند المدرسة يوقف وما ياخذ معاه ولا بنت واول ما يشوف ندى يروح
وشك في موضوعه وحس انه قد شافه من قبل بس مو فاكر فين
زين دقت على اياد : ايودي ها ايش سويت
اياد : ابشري بكرة بس الصور تكون جاهزة عندك
زين : منجد
اياد : اكيد
زين : معرف كيف اشكرك ياريت تعجل ههههه واستعدي يا ندى للفضيحة الكبيرة
اياد : ما يحتاج تشكريني اللي بتسويه معاي يكفي
زين : ربي ما يحرمني منك
ثاني يوم اليوم الموعود فيه
ندى : امي حبيبتي ابغى اروح للمكتبة عندي اشياء ضرورية مرة
ام ندى : تروحي لوحدك خوف عليكي
ندى : امي ماني صغيرة لا تخافي علي
ام ندى : اوك انتبهي على نفسك
وخرجت ندى من البيت وفي هذي اللحظة عبد الرحمن مسرح في غرفته ودخلت عليه فاطمة
فاطمة : السلام علييييييييييكم
عبد الرحمن ولا هو معاها
قربت من اذنه وصرخت
عبد الرحمن : بسم الله الرحمن الرحيم جني جاني
فاطمة : ساعة اناديكي
عبد الرحمن ايش تبي
فاطمة : مسرح في ايش
عبد الرحمن : ما يخصك
فاطمة حاولت تجيب هرجة : عبد الرحمن
عبد الرحمن : نعم
فاطمة : تدري كل يوم امشي مع ندى واجيك للسيارة وانتبهت لاياد
عبد الرحمن : اياد مين اياد
فاطمة : معقولة ما تعرفه جارنا في العمارة اللي جمبنا مدري هو لهو اخت في المدرسة ولا لا بس اللي اعرفه عيلته كلهم عيال
عبد الرحمن : اياد ايوة هوا اياد عرفته
فاطمة : وي
عبد الرحمن : مع السلامة
ونزل بسرعة للشارع افتكر انو اياد سمعته جدا سيئة وشك فيه لانه يعرف ما عنده اخوات وخاف يا يكون يراقب ندى او فاطمة اخته فنزل يدور عليه في الشارع ..


ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ



ندى وهي في طريقها للمكتبة لازم تمر بشارع ضيق ووسخ ومحد فيه وفي هذا الشارع هجم عليها اياد
عبد الرحمن افتكر الشارع هذا وراح له بسرعة لانه محل تواحد اياد هو واصحابه البطالين
ولمن جا لقى اياد ساحب ندى معاه بالقوة وحاط يده على فمها
عبد الرحمن : ايااااااااااد
اياد لف وطالع لقاه عبد الرحمن على طول ركب ندى معاه للسيارة ومشي بيها
عبد الرحمن : كيف اتصرف دحين
وراح بسرعة اخذ سيارته ولحق اياد وكان لاحقه بس من بعيد واياد الغبي ما انتبه له
ندى في السيارة تصرخ وكان ساكك الابواب والطاقة ومركب ندى ورا وجمبها ولدين كمان
ندى : نزززلني سيبني
اياد يكلم اصحابة : بالله سكتووها
راشد خرج سكينة من جيبه : تعرفي تسكتي ترا رجيتينا
ندى وجهها قوي : لا ما اعرف وسوي اللي تبغاه
قام راشد وجارحها في يدها جرح كبير وسار الدم ينزل
ندى صرخت من الالم
اياد : قلت سكتها مو تقتلها
راشد : معليش بس عنيدة
تامر اوسخ واحد ومسوي فيها : ندى حبيبتي اتعورتي معليش بس قلنا اسكتي منتي راضية
ندى : حبتك جرادة
تامر : ليش تشبهي نفسك بالجرادة المهم ما نبغى نعورك ولا كان المفروض انك منتهية خذي المناديل وامسحي جرحك واضغطي عليه
ندى اخذت المنديل وسارت تضغط عليه لانه كان ينزف ووقفت النزف
عبد الرحمن شاف انه عددهم ثلاثة وما يقدر لهم لوحده راح دق كمان على الشرطة عشان لا يسير عليه غلط
مشي وراهم الين وقف اياد في مكان مهجوور ومافيه احد
وخرجوا ندى ودخلوها على البيت
اما عبد الرحمن وصل ويستنى الشرطة وبعد عشر دقايق جوه
في هذي العشر الدقايق سارت مصايب
تامر راح فتح درج من الادراج وطلع كاميرا
واياد قال لندى : فسخي يلا
ندى : افسخ ايش اقلب وجهك ماني مفسخة لو تنلقب الدنيا
تامر : يو كمان ما تبغي تسمعي الكلام هيا عشان لا تتعوري اكثر
ندى : لو تخيرونا بين الموت واني افسخ راح اختار اني اموت
راشد: ما ينفع الكلام هذا هنا ما بقي غير القوة
اياد : اخلصي ترا ورانا اشغال وبعدين لا تخافي ما راح اخاطر بنفسي واسوي حاجة مع وحده زيك
راشد طلع السكين : ها تبغى تخلصي ولا لا
ندى : لا
جا راشد يضربها الا اياد منعه : راشد هي ما قالت لنا سو كذا خلاص بلاشي
راشد : اوك بس ايش نسوي مع العلة ذي
تامر فجاة جا من وراها ومسكها وندى صرخت
اياد : كمان اعلى اعلى ارفعي صوتك زيادة لا تخافي محد سامعك
تامر ما سكها باقوى شي وراشد واياد فكو عنها العباية اول شي
وبعدين جو لملابسها
ندى : ابعدووووو عنييييييي
اياد : ندى من دون مجاملة انتي اجمل وحده شفتها بس اخخ لو اقدر للاسف ما اقدر لاني وعدت
ندى : وانت احقر واسوا واحد شفته
راح معطيها هذاك الكف ومسكتها
اياد : يلا شباب اخلصوا بسرعة
راح هو للسرير وفك ملابسه وانسدح
وراشد وتامر جالسين مع ندى وندى قاومت بكل قوتها بس رجالين على حرمة ما فادها
عبد الرحمن مو قادر يستنى راح طلع لهم
وندى قدروا بس يفسخو بلوزتها < منجدما يستحو
عبد الرحمن راح ضارب اللي ما سك ندى وندى اتحررت وجريت على زاوية الغرفة
وعبد الرحمن راح يضارب مع راشد وتامر واياد مسدوح فوق السرير ويتفرج ويشوف النهاية معاه وندى نفس الشي
اخر شي عبد الرحمن جاته ضربه قوية من راشد وطاح في الارض
وراشد جلس فوقه وطلع سكينته وجا يطعنه
وندى سكت عينها وسارت تصرخ
قبل لا توصل له السكينة وصلت الشرطة الحمد لله
طبعا راشد خاف من الشرطة لانه لو طعنه ممكن يقتلوه وغير كذا الشرطي كان معاه مسدس
فقام من فوقه ورمى السكينة
ومسكت الشرطة كل الثلاثة
عبد الرحمن : مرة اتاخرتم
وراح شال عباية ندى واعطاها لها : البسي بسرعة
ندى اخذتها ولبستها وبعد كذا نزلوا كلهم من البيت واياد وراشد وتامر في سيارة الشرطة
وكمان عبد الرحمن وندى في سيارة الشرطة الثانية
وراحو لقسم الشرطة وندى شرحت كل شي وكمان عبد الرحمن وكان فيه كدمات من الضرب وندى يدها مجروحة
وفي النهاية عرفت ندى انو زين هيا اللي ارسلت لها اياد وراحوا الشرطة لبيت زين وجابوها للقسم وسو تحقيق ودريو كل شي وانتهى امرهم
بعد كذا عبد الرحمن رجع للبيت مع ندى
وهم في السيارة
ندى صوتها مبحوح وترتعش
عبد الرحمن : ندى
ندى : نعم
عبد الرحمن : امم سار لك شي انا اسف عشان اتاخرت عليكي
ندى : شكرا على كل اللي سويته ولا تتاسف
عبد الرحمن : ندى انتبهي على نفسك ومو كل وحده تصاحبيها وخلي هذي تجربة لك في حيااتك ولا تنسيها
ندى : ما راح اقدر انساها
ورجعت للبيت وامها كانت مرة قلقانة عليها عشان اتاخرت وكمان نزلت دورت عليها مافي
ولمن رجعت سارت تسلم عليها وندى ارتمت في حضنها وجالسة تبكي وتبكي وتبكي
وعبد الرحمن طلع لبيته وحكى اهله على اللي سار
فاطمة كلمته في غرفته : اوف كل هذا سويته عشانها
عبد الرحمن : اسكتي ولا تتفلسفي
فاطمة : الحب وما قتل
عبد الرحمن : فاطمة لو كنتي مكاني كان عرفتي شعوري
فاطمة : ادري بشعورك
عبد الرحمن : ااه كل شي فيها يذكرني بايمان
فاطمة : لسى فاكرها ما قلتلك خلاص
عبد الرحمن : وراح اظل افتكرها الين اموت
فاطمة : براحتك ^_^
زين بعد اللي سار سمعتها في المدرسة والبيت سارت سيئة وراحت نقلت من المدرسة هذا غير العقاب من امها وابوها
وصحباتها كلهم دريوا عن اللي سار وكل وحده كانت خايفة عليها
اما ايمان فكل ما قالت ندى اسم عبد الرحمن قلبها يدق ويدق ..
قبل الاختبارات النهاية باسبوع تقريبا جات ندى لشهد تذاكر معاها
وبعد ما خلصو مذاكرة جلست شهد على الاب حقها
شهد : زمااان ما فتحت الاب كله من الدراسة ذي
ندى : تصدقي حتى انا امي ما تخليني غير الاربعاء والخميس والجمعة
شهد : كله في صالحنا
وهدوء بينهم الا شهد قالت
شهد : شووفي
ندى : ايش
شهد : جاتني اضافة في المسن
ندى : من مين
شهد : مدري اضيف ولا لا
ندى : بلاشي
شهد : خليني اجرب بس واضافته
ندى : قلنا بلاااشي
شهد : السلام عليكم
وحيد بدنياي : وعليكم السلام
شهد : مين
وحيد بدنياي : انتي اللي مين
شهد : مو انت اضفتني
وحيد : انا !! منجد سووري ممكن ملخبط في الايميل
شهد لا عادي
وحيد : يعني ما زعلتي
ندى : هي هي شهد احذفي بسرعة
شهد : اصبري شوي بس
ندى : شهد مجنونة انتي
شهد : دقيقة ’ لا ما زعلت
وحيد : الحمد لله طيب كيفك
ندى : شهد
شهد : نعم نعم اصبري يا ستي ما راح يسير شي
ندى : يا سلام اقول سكي
شهد : بليييز اول مرة واخر مرة
وحيد ارسل اشارة تنبيه : الو خرجتي
شهد : هيا ترا ما راح يعرف شي عني بس اتسلى
ندى : مافي غير هذا الشي اللي تتسلي فيه
شهد : ندى لو سمحتي ماراح اططول
ندى دق جوالها فردت عليه كان السواق يستناها تحت
شهد : رايحة .؟ ’ وقالت لوحيد : برب
ندى : ايوة
شهد : طيب وقامت جابت لها العباية : ندى لا تزعلي ترا بحذفه دحين
ندى : ما ني زعلانة بس لاتنسي لا يلعب عليكي
شهد : مين يقدر يلعب علي
ندى : ههههه طيب يلا مع السلامة
شهد : مع السلامة اشوفك بكرا
ندى : ان شاء الله
شهد : ندى لا تقولي لاحد
ندى : ماني قايلة لاحد الله يهديكي
وراحت ندى وشهد جررري على الاب حقها
شهد كانت مسمية نفسها : ملكة الاحساس وقالت : بااك
وحيد : ولكموووو هلا منور المسن
شهد : يسلمو
وحيد : ملوكة اسمك حلو
شهد : ووحيد مو مرة حلو يعني ليش مسمي كذا
وحيد : لاني وحيد ودايم وحيد انا ساكن في جدة واهلي كلهم في الدمام
شهد : وليش
وحيد : عشان انا هنا اكمل جامعة
شهد : اها طيب منت وحيد ما عندك اصحاب
وحيد : الا بس برضو احس اني وحيد بدون اصحابي القدام
شهد : اها : )
وحيد : وغير كذا
شهد : ايش
وحيد : في وحده كنت احبها مرة بس وحط فيس حزين بس ماتت قبل شهر
شهد حزنت وصدقت الكلام : الله يرحمها
وحيد كلامه كذب في كذب : والله افتكرها كنت مرة احبها وهي تحبني
شهد : بس برضو منت وحيد
وحيد : اذا مو عاجبك الاسم راح اغيره
شهد : يا ريت
وحيد : اووك دقايق
وراح غيره وحطه ( لقيت حبي الوحيد )
شهد : هههههه حلو الاسم
لقيت حبي الوحيد : منجد عجبك
شهد : يب
لقيت حبي : شكرا اقولك انا اسمي بدر سنة اولى جامعة تراني ممتااز مرة
شهد : ممتاز كيف ؟
بدر : يعني شاطر في الدراسة
شهد : منجد حتى انا مرة شاطرة
بدر : طيب ايش اسمك
شهد : ملكة الاحساس
بدر : هههههه لا اسمك انتي
شهد : لا هذا مو لازم تعرفه
بدر : هيا بليز
واستمرت علاقتهم بس شهد على قولتها تستبله ومع الايام قالت اسمها وهي سنة كم
ولمن جات ايام الاختبارات قالت انها ما راح تقدر تفتح
بدر : شهد منجد ما تقدري ما ادري كيف راح اعيش اسبوعين من دون ما اكلمك
شهد : وانا كمان بس ايش اسوي
بدر : الله يصبرني وتمر الاسبوعين بسرعة
وبعد الاختبارات علاقتهم زي ما هي وكان كلامهم عادي وشهد قالت لندى انها حذفته بس هي كذابة كانت خايفة تمنعها منه وهي تحبه

وقت تخرجهم اليوم الاخير كان اصعب يوم بالنسبة لهم كل وحده ما تبغى تودع الثانية بس لكل بداية نهاية وهذا اليوم كان حزين للجميع ما عدى ندى
ندى : بنات معقولة خلاص قلبت الدنيا عندكم
شهد : شوفو مين يهرج
ندى: بنات اتخرجنا من المدرسة ما يعني اننا ماراح نتقابل سوا ولا راح نشوف سوا
نهى اختي وكل يوم اقدر اشوفها اسراء نفس قسمي يعني نفس الجامعة وايمان وشهد الله يحيكم في كل وقت وبيننا اتصالات وما راح نتفارق ابد يعني مو اخر سنة يعني اخر يوم نشوف بعض
اسراء : يب ندى كلامها صح بس راح توحشني ايام المدرسة واللي فيها
ايمان : خلاص كبرنا سرنا في الجامعة محد قدنا
نهى : متشوووقة ادخل الجامعة
شهد : الحمد لله 12 سنة دارسة في المدرسة اخيرا رايحين الجامعة
ندى : لا طيروا من الفرح الجامعة مو بكرة بعد كم شهر ولا نسيتوا الاجازة
الكل : هههههههه
ندى تقول هذا الكلام وتضحك وتمزح بس كانت زعلانة من داخلها ويمكن اكثر وحده فيهم حزنانة لانها ما تدري ظروف الدنيا راح تسمح لهم يجتمعو ثاني ولا لا ..
بس اكثر شي حزنها هو معلماتها اللي ممكن ما تقابلهم ثاني
وراحت لاحلام واعتذرت من اللي سوته زمان
احلام : انتي لسى فاكرة خلاص سامحتك كنت دارية انه مو من عادتك كذا ترا حتى بعد اللي سويتيه انتي احسن طالبة عندي
ندى : ششكرا
على فكرة حفلة التخرج حقتهم كانت مرة حلوه وجابو لهم كيكة كبييييييييرة ومكتوب ( مبروك التخرج )
وغير انهم كرموا المتفوقات شهد وندى ونهى وايمان واسراء كانو منهم وباقي خمس بنات ثانين غيرهم ..
وتمر الايام والايام تخلص الاجازة ويروحو للجامعة وهناك ندى اسراء كانو في نفس الجامعة ونفس القسم
ايمان ونهى وشهد كل وحده قسم ثاني
ومرت خمس سنوات ولا حسو بيها ندى واسراء علاقتهم ما اتغيرت
بس شهد كانت بعيدة شوي عنهم لانها كملت دراستها في الرياض فكان تواصل بسيط بينهم وهي لا زالت تتكلم مع بدر
ونفس الشي لايمان معاهم في نفس المدينة بس برضو علاقتهم مو زي زمان وهي ادارة اعمال
اما نهى وندى ما اتفرقوا وابشركم سارة رجعت لخالد بعد محااااولات
نهى قسم هندسة واتخرجت من الجامعة
عمر اولى جامعة دحين ونورة 3 ثانوي عمر سار رجال يعتمد عليه مو زي اول
ونورة سارت كبيره وفاهمة بس كل واحد يحب الثاني بس بدون محادثات بينهم
اما عبد الرحمن فاتوظف معيد في الجامعة وبعدها سار مسؤل كبير
وفاطمة اخر سنة لها في الجامعة .
عمار الصغير تغير وكبر وسار 3 متوسط
اما البيبي اللي كان في اروى عمره خمس سنوات وكان بنوتة حلوه وسموها تمارة .
ندى اتوظفت في مستشفى حكومي ممرضة واسراء كملت دراسة وبعدين سارت ما شاء الله دكتورة مخ واعصاب
وندى كان عاجبها شغلها مرة لانها كانت تقابل ناس جدد كثير وما خلت غرفة في القسم الا عرفت من فيها << غرفها كانت مو خاصة يعني 5 في غرفة
قسمها قسم عظام
وفي غرفة من الغرف كانت فيها وحده كبيره في السن لها كم شهر واهلها معد ساروا يجوها
كان عندها كسر مضاعف في عظام الركبة فكانت ندى اذا كان عندها وقت فراغ تروح لها ويهرجوا وكانت تحكيها عن ولدها وبنتها وكلهم كبار ومتزوجين وعندهم بزورة
وندى تنبسط لمن تهرج معاه ونفس الشي هي كمان
وعلى هذا الحال اصلا كل مريض هناك يمدحها بس عند الرجال كانت رسمي تسوي شغلها وتمشي
عملها يبدئ من الساعة 7 صباحا الى 5 عصر تقريبا
اما الممرضات اللي معاها كانت بينهم علاقة قوية يعني قدرت تصاحبهم وكلهم سعوديات
هدير : اكبر وحده فيهم لها 4 سنوات وهي ممرضة وهي اول وحده اتعرفت عليها ندى وكانت تسوي شغلها وبس وبعد ما اتعرفت على ندى اتغيرت مرة وسارت تتكلم مع هذي وذيك وهي رئيسة التمريض
لبنا : اكبر من ندى بسنة وعندها خبرة وهي مخطوبة وهذي اول سنة لها هنا
يارا : في سن ندى وهي وحده خجولة مرة ومرحة بعض الشي وهي متزوجة
واسراء في نفس المستشفى بس دور ثاني ولمن يخلصوا شغلهم يرجعوا البيت مع بعض

وفي يوم من الايام تغير موعد عملها لفترة مؤقتة سار من بعد العصر لليل ونفس الشي لاسراء تغير موعد عملها

هدير : ايش يعجبك اكثر في الصبح ولا في العصر ؟
ندى : والله في الصبح احلى وجو حلو
هدير : الله يمشي الاسبوع هذا على خير
ندى : امين ,
هدير : ندى نسيت اقولك
ندى : على ؟
هدير : امس انخطبت
ندى : منجد
هدير : يب ووافقت
ندى : مبرووووووووووك يا دوووبا
هدير : عقباالك ان شاء الله
ندى : امين , هدير وقت الاستراحة دحين انا ابغى انزل تحت لعند اسراء
هدير : اوك بس لا تتاخري
ندى : ماني متاخرة سي يو
ونزلت لعند قسم اسراء ومشيت للغرفة حقتها على فكرة اسراء لسى ماهي دكتورة بس دكتورة متدربة يعني سنة كمان وتسير دكتورة
دخلت الغرفة وبكل حماس : السسلام عليكم
ندى طالعت فيها وكان في الغرفة دكتور متدرب وكان جالس يهرج مع اسراء عن الشغل وزي كذا ولمن شاف ندى دخلت قام واستاذن : شكرا يا دكتورة مع السلامة
وممر من جمب ندى وخرج من الغرفة
ندى جلست على الكرسي اللي كان هو جالس عليه قدام مكتب اسراء : اسراء مين هذا ؟
اسراء : ......
ندى : الو اسراء هل تسمعيني وحركت يدها قدامها
اسراء بعد السرحان : ها هلا ندو
ندى : بدري من اول اكلمك مسرحة في ايش
اسراء : في الشغل
ندى : سبحان الله تبغيني اصدقك
اسراء : هههههه كنت مسرحة فيه
ندى : فيه ؟ مين !؟
اسراء : دكتور ابراهيم اللي كان هنا ياااي منتي شايفة كيف يجنن كل شي فيه حلو اسلوبه وطريقة كلامه وتفكيره وشكله وكل كل شي
ندى فاتحة فمها ومستغربة : ههههههههههه لا ماني مصدقة شكلي دخلت غرفة غلط انتي اسراء ؟
اسراء : سلامات ايش فيك
ندى : مو معقولة تحبي واحد دلخ زيه
اسراء : هي احترمي نفسك لا تقولي دلخ
ندى رفعت حاجب : احترم نفسي شوفي نفسك
اسراء : خلاص اسكتي الواحد ما يقولك شي
وما كملت كلامها الا دخل ابراهيم عليهم ولمن دخل كانت اسراء فاكة الطرحة حقتها وهي عادة تتلثم لمن يكون في رجال وندى نفس الشي
ولمن شافهم ابراهيم على طول دار وجهه وسار وجهه احممممر من اللي شافه
ندى واسراء لبسو الطرح بسرعة واتلثمو
اسراء : اتفضل
ابراهيم ماشي وراخي راسه ووجهه محمر : سووري نسيت قلمي عندك
ومد يده واخذه من فوق مكتب اسراء وخرج بسرعة
واول ما خرج ندى فكت كااي : ههههههههههههههههههه لا ماني مصدقة منتي شااايفة كيف شكله
اسراء وجهها احمر : ولا انا
ندى : اشفيه وجهك قلب الوان يا دوبا لا تكوني تحبيه منجد
اسراء : اجل ايش اقولك من اول احبه احبه من اول يوم ليا هنا وقابلته وحبيته
ندى فاتحة عينها ووقفت ضحك : تحبيه ها !
اسراء : يب
ندى : هو يعني ما يتحب كثير لكن مدام عجبك مو مشكلة احبه انا كمان وابتسمت
اسراء : ايش قصدك احبه انا كمان ها
ندى : وي غرتي يعني
اسراء : اكيد
ندى : امزح امزح لا تخافي ما احب ناس زيه
اسراء : اها
ندى : ارتحتي
اسراء : يب
اوصف لكم ابراهيم
ابراهيم : اكبر من اسراء بكم شهر وجا قبلها للمستشفى وعنده خبر اكثر لانه يحب القراءة ودايم يقرا
وهو مثقف مرة ومحترم وخجووول مرة والدليل لمن حمر وجهه لمن شاف اسراء
وفي داخله هو معجب باسراء
طوله اطول من اسراء بشوية مرة وهو نحيف مرة شعره بني غامق وعينه سودا
ندى جلست عند اسراء شوية وبعدين طلعت لقسمها وهي مبسوطة والضحكة على وجهها
هدير : ندى انتي متغيرة
ندى : انا ؟
هدير : يب
ندى : ههههههه ولا شي بس
هدير : بس جات هرجة مع اسراء وانبسطي
ندى : يب هوا كذا
هدير : تصدقي من كثر ما تهرجي عن اسراء نفسي اقابلها واجلس معاها

ندى : وي ما تعرفيها
هدير : اعرف شكلها بس ما قد كلمتها وزي كذا
ندى : اها
لانا دخلت في الهرج : مو بس اسراء انا نفسي اشوف الباقين اللي دايم تهرجي عنهم
يارا : ايوة نهى وايمان وشهد
ندى : اما ما تعرفوا نهى شفتوها كم مرة
لانا : ايوة نعرف نهى بس ايمان وشهد
ندى : اها شهد في الرياض تدرس بس باذن الله يوم الخميس او الجمعة وقت اجازتنا راح اعزمكم عندي وراح اخلي اسراء وايمان ونهى يجو واعرفكم عليها
لانا وهدير ويارا : فكرة حلوووه
ندى اكتفت بابتسامة
لبنا فكانت كل يوم تكلم خطيبها
وبعد ما عزمتها ندى اخذت جوالها وراحت تكلمه بعيد عنهم
وندى تعلق عليها ولمن تشوفها خجلانة منه مرة وتتكلم بنعومة والبقية كانو يضحكو عليها
لبنا : هلا جودي كيفك
ماجد : الحمد لله وانتي اخبارك يا عسل
لبنا : كويسة مرة الحمد لله
ماجد : شكلك مبسوطة
لبنا : يب الحمد لله
ماجد : دووم يارب
لبنا : صحبتي اليوم عزمتني يوم الخميس عندها
ماجد : ورايحة ؟
لبنا : اذا وافقت امي وابوي
ماجد : اها ان شاء الله تنبسطي يا عمري
لبنا : شكرا حبيبي وانت ايش مسوي في شغلك
ماجد : ماشي حاله الحمد لله لبنا اقولك شي
لبنا : هلا
ماجد : وحشتيني مرررررة ودي اشووفك
لبنا : انت اكثر
ماجد : اسمعي نبغى نخرج اليوم سوا بليز
لبنا : المشكلة ابوي ما يخليني يقول مو دحين
ماجد : اجل راح اجيكي في البيت ادري ابوك طفش مني من كثر ما اجي بس انتي بتوحشيني
لبنا : هو يطفش بس انا لا تعال في أي وقت
ماجد : اوك لبونة انا مشغول دحين تامري على شي
لبنا : سلامتك ^_^
واول ما راحت شافت البنات ميتين ضحك عليها
لبنا : هي خلاص ما يضحك
ندى : يمووووت ضحك
لبنا : تشوووفو يجي يوم واضحك عليكم
والبنات مستمرين تريقة
جات لبنا و غطت يدها براسها وجالسة تبكي
ووقفوا ضحك وجو لها : لبنا معليش كنا نمزح
ندى : خلاص يا لبنا متاسفيين
رفعت راسها : صاااادووه هههههههههههه
هدير : اوف صدقنا ترا
لبنا : احسن عشان لا تتريقو ثاني مررة
هدير : يلا بنات كل وحده لشغلها ندى غرفة 304 مريض جديد روحي قيسي الضغط ونبضات القلب والباقي . لبنا غرفة 300 المريض يحتاج غيار وانتي يا يارا الله يسعدك روحي جيبي الادوية من الغرفة هناك
وكل وحده انصرفت لشغلها ..

يارا لمن رجعت البيت جالسة تفكر في طريقه تكلم فيها عبد العزيز عشان تطلب منه تروح لعند ندى
فراحت عند سفرة الطعام حقتهم وحطت شموع وطبخت كل شي يحبه عبد العزيز واستنت يرجع من عمله ولمن دخل فاجأته
عبد العزيز : واااو ايش هذا
يارا : هلا عزوز تفضل
عبد العزيز : ايش المناسبة عيد ميلاد احد فينا ولا عيد الحب ولا ايش
يارا : ولا شي بس من محبتي لك
عبد العزيز بمزح : اها وضحك : يعني في طلب قولي تراني عارفك
يارا : ههههههه يب بس اجلس دحين مو وقتو
عبد العزيز : اوك بس افسخ ملابسي بسرعة واجي
وراح غرفته غير ملابسه واتعطر وجا لعندها وهي كانت لابسه من اول ومتجهزة ومتعطرة وكانها خارجة
وجلسوا على الكراسي وولعت يارا الشموع وسكت اللمبة << جو رومنسي
وجلسوا حق نص ساعة وهم مبسوطين بالكامل وبعد ما خلصوا
عبد العزيز : اتفضلي يا عمري ايش طلبك
يارا : راح توافق لو قلتلك
عبد العزيز : امممم انا قد رفضت لك طلب لا يا عمري
يارا : مدري كيف اقولك مستحية
عبد العزيز : يا عيني انا قوولي هيا
يارا : اليوم صحبتي ندى تعرفها صح
عبد العزيز : ندى امممم ايوة قد حكتيني عنها هذي صحبتك الوحيد اللي افتكرها من كثر ما تهرجي عنها
يارا : المهم عزمتني يوم الخميس الجاي في بيتها وتبغى تعرفني بصحباتها القدامى
عبد العزيز : اها
يارا : ايش رايك اذا يزعلك خلاص ماني رايحة
عبد العزيز : ما يزعلني بس انا اخاف عليكي
يارا : ادري بس بليييز والله ندى اعرفها مزبوط
عبد العزيز : امممم خلاص موافق
يارا : منجد ؟ ومنت زعلان
عبد العزيز : لا
يارا : ششكرا وقامت باسته وهي مبسوووطة
عبد العزيز ويارا لهم سنتين متزوجين وهو اكبر منها بكم سنة ومرررره يحبو بعض ولا قد اتخاصمو وكمان كل ما تبغى تطلب منه حاجة وخايفة يرفض تسوي كذا وكانو مرة مبسوطيم في حياتهم وعبد العزيز دايم يمدحها قدام اهله وام عبد العزيز مرة تحبها .
ندى كلمت اسراء وايمان ونهى على يوم الخميس وكانوا موافقين وندى قالت لاسراء لا تنسي جيبي نورة معاكي
ويوم الخميس اتجمعو كلهم عند بيت ندى ( اسراء ونورة وايمان ونهى وهدير ولبنا ويارا )
وهناك كل وحده اتعرفت على الثانية وانبسطو مرة وبعدين ندى ورت البنات كلهم ديكور غرفتها الجديد بس نورة كانت في الحمام وما شافت الغرفة ولمن خرجت قالت لندى تبغى تروح تشوفها
وعمر في هذا الوقت طلع لبيت ندى << هم سكنو في نفس العمارة
طلع يبغى يكلم ندى في موضوع مهم
ولمن دخل الغرفة كانت نورة فيه اول شي ما عرفها وبعدين افتكر شكلها
هي دارت وجهها وشافته ولمن طالعت فيه هو على طول قلب وجهه وخرج
عمر : اووف يا ندى ما تعرفي تقولي عندك صحباتك
نورة : اذا ماخاب ظني هذا عموور صح
ورجعت للبنات وهي مبسوطة من اللي سار
اسراء : تعالي يا مصييبة ايش سويتي
نورة : انا ؟ ما سويت شي
اسراء : ماشاء الله بريئة بقول ايش سويتي
ندى : اسراء اشبك عليها
اسراء : منتي شايفة اكيد سوت حاجة راجعة مبسوطة اختي واعرفها
نورة : اوف الواحد ما ينسبط عجبني الديكور
هدير : يمكن شافت شي تحبه وغمزت لها
نورة : هيي قلت مافي شي امشوا يلا
لبنا : نمشي فين
نورة : أي مكاااااااان
يارا : خلاص خلاص قومو نمشي
ندى : ههههه اقول غيروا السالفة انا راجعة بعد شوي
وقامت تجيب الشاي ولمن قامت البنات جالسين يهرجو عليها
هدير : اسراء من متى تعرفي ندى
اسراء : اممم من المتوسطة
هدير : ما شاء الله تبارك الله
لبنا : ندى احسها ماشاء الله اذا صادقت وحده تمسك فيها للابد
ايمان : مو بس هيا حتى يحنا نمسك فيها للابد
يارا : يب ي بان شاء الله تدوم الصداقة
ندى جات : تتكلمو على مين
اسراء : بطلي ملقفة
ندى : اعترف ويلا
هدير تغير الموضوع : ندى ابغى شاي بدون نعناع
ايمان : وانا نعناع بدون سكر
ندى : طيب طيب غيروا الموضوع
نورة : هههههه
بعد ما شربو الشاي راحت ندى لغرفتها وجابت ورقتين
ندى : بناات ابغى العبكم لعبة
اسراء : ايش ؟
ندى : شوفو معايا ورقتين ورقة اسئلة والثانية نتائج راح اسال كل وحده عن مواصفات اللي تحبه وهي تجاوبني وبعدين نجمع الارقام ونشوف شعوره تجاهك
هدير : فلللله هاتي يلا
ندى : اوك مين يبدا ؟
نورة : انا انا
ندى : اوك نورة وبعدين اسراء بعدها ايمان وبعدين هدير ولبنا ويارا
البنات : اوووووك
ندى :يلا يا نورة السؤال الاول : اول حرف من اسمه ايش
نورة تهرج على اساس عمر : امم ع
ندى : او العمر من 1-10 ولا من 11-20 و لا اكثر من 25
نورة : من 11-20
ندى : طيب لون العين
نورة : بني
ندى : الوصف طويل وسط قصير ؟
نورة : وسط
ندى : الجسم متين وسط نحيف ؟
نورة : نحيييف
ندى : لون البشرة ابيض قمحي اسمر اسود ؟
نورة : امم قمحي
ندى : السؤال الحرج ذكر ولا انثى
نورة : هههههههه ذكر
ندى : طييب قبيلته : قبلي ولا حضري او اجنبي
نورة : حضري
ندى : ملابسه كيف ؟
نورة : بنطلون
ندى : الاغاني ؟ عربي اجنبي هندية سامرية
نورة : عربي
ندى :عمله طالب موظف اعمال حرة عاطل
نورة : طااااااالب
ندى : هوايتة : رياضة قراءة كتابة الاغاني سباحة كمبيوتر ؟
نورة : مدري
ندى : طيب اللون المفضل
نورة : على ما اظن اسود
ندى : طيب صفاته هادئ بشوش خجول عادي عصبي مرح
نورة : هادئ
ندى : النادئ المفضل الاهلي الوحده الاتحاد الشباب الهلال الاتفاق
نورة : الاتحاد
ندى في نفسها : مافي غيره هذا الدلخ اخويا ههههه
ندى اوك مكان المقابلة
اسراء تبغى تعرف مين : ايوة مكااان المقاابلة فين يا نوارة
ندى : اسمعي الخيارات الشارع المكتبة الحديقة البيت مع الاصدقاء مع اخوك الصيدلية المدرسة السوق المسجد لم اقابله
نورة : اسكتي يا اسرااء السووووق
ندى : هههههه اخر سؤال شعورك تجاهه
البنات : اوووووه
نورة : هههههههههههههههههههه
ندى: يلا احبه بشدة محبة عادية اكرهه
نورة : احبه بشششششششدة ومدت لسانها لاسراء
ندى : حركاااات تيب نشوف النتيييجة
ومسكت الورقة الثانية وجالسة تحسب الارقام
ندى : 18 + 2 + 5 + 2 + 1 + 2 + 1 + 2 + 2+ + 1 + 1 + 7 + 2 + 1 + 5 + 10 + 1 = النتيجة خخخخخخخ
نورة : ايش ايش ايش
ندى : ينظر اليك نظرة اعجاب
البنات : هههههههههههههههههههههههههههههههههههههههههههههه
نورة : اللعبة حلووووووه مرة
اسراء : نوووورة ميين هذا
نورة : عمي عبد الله
اسراء : ههههههههه مرة صدقتك قوول يمين
نورة : ما يخصك اقولك في البيت
ندى : طيب يلام ين يلعب
اسراء : انا يلا
ندى : اوك الحرف
اسراء : أ
ندى كملت الاسئلة واجابات اسراء كانت : الحرف أ العمر اكثر من من 11-20 العيون عسلي الوصف وسط الجسم وسط البشرة اسمر الجنس ذكر قبيلته حضري الملابس بنطلون
الاغاني لا اعرف عمله موظف هوايته القراءة اللون المفضل ازرق صفاته مرح النادي المفضل الشباب مكان المقابلة الصيدلية عشان مافي مستشفى وشعورك تجاهه احبه بشده
ندى : النتييييييجة هي 49 = اقول ولا لا ؟
اسرااء : قووولي بسسرعة
ندى : يتمنااااك
البنات : اووووووووه
اسراء : هههههههه ياريت اللعبة حقيقة
نورة : اسراء قصدك مين
اسراء : ما يخصك
نورة : نتفاهم في البيت
ندى : يلا بنات اللي بعده تعالي ايمان
ايمان طلع لها في النهاية : يشتاق لك في كل لحظة
ايمان : وااااااااو
كل البنات : مييييين يا اينوو
ايمان : بلاشي ملقفة < قصدها على عبد الرحمن
ندى : هههههههههههههههه يلا بنات اللي بعده
النتائج كالتالي
هدير تقصد خطيبها طلع لها ( يخاف من ان تتركيه )
ولبنا ( يحب كل شي فيكي )
ويارا : ( يغار عليكي من الاخرين )
ندى : وكذا خلصنا
اسراء : لالالالالالا باااقي
ندى : مين
ايمان : انتي
ندى : هههههههه لا انا ما احب
يارا : علييينا
نورة : هيا العبي أي احد
ندى : مو لازم
اسراء :يلا حتى لو تقصديني انا
ندى : لا لا كله الا انت
اسرااء : وجع
ندى : اوك راح العب
وطلع لها في النهاية دائم التفكير بك
اسراء : اول مرة ادري انك تحبي
ندى : احم احم
ايمان : مين يا ندى
ندى : تعرفو بعدين
وماهي راضية تقول مرررة ..
وبعد ما خلصو وهم خارجين خرج الكل وباقي ايمان تستنى السواق يجي لها
ايمان : ندى كيف الشغل معاكي حلو ولا لا
ندى : مرة حلو الحمد لله مريح وحلو والبنات اللي معايا كمان دايم نتعاون ونساعد بعض
ايمان : يب صراحة كلهم عجبوني ماشاء الله كل وحده مخطوبة ولا متزوجة
ندى : عقبالك يا اينو انتي واسراء وشهد ونهى و الكل
ايمان : الله يسمع منك
ودق جوال ايمان : ندى يلا حبيبتي السواق تحت
ندى : يو اجلسي شوي
ايمان : مقدر والله امي راح تفرشني
ندى : هههه طيب مرة ثانية ان شاء الله
وهم واقفين عند الباب وايمان خارجة جالسين يضحكو على هرجة قالتها ندى
وايمان جالسة تضحك ورجعت على ورا وهي تضحك ودقت في انسان
طالعت وراها وكانت كاشفة وجهها : اسفة
عبد الرحمن طالع فيها : اينو


ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ




ندى شدتها ودخلتها جوه
ايمان : ندى مين ذا عبد الرحمن صح
ندى : ايوة صح
ايمان قلبها يدق وتقول في نفسها : ماني مصدقة دقيت فيه ولا كنت كاشفة وشافني مدري فاكرني ولا لا
ندى : اينووو هيا
ايمان : اوك
ندى : ماشاء الله عارف اسمك ولا كمان يقول اينو
ايمان : هههههههههه عشان زمان محد ينادي ايمان كلهم اينو
ندى : لا عنده ذاكره قوية ماشاء الله فاكرك
نزلت لتحت وتبغى تروح للسيارة ولقت عبد الرحمن راكب سيارته وفاك الطاقة ويطالع فيها
ايمان استحت ومشيت بسرعة وركبت السيارة
عبد الرحمن في نفسه : هذي ايمان الا هي متاكد ياه اتغيرت مرة وسارت احلى بكثييير
بعد يومين راحت ندى للمستشفى عملها وهناك قابلت يارا وكانت مرة مبسوطة
ندى : سلااامو
يارا : هلا ندوو
ندى : شكلك رايقة مرة
يارا : يب يب
ندى : بشري ايش في
يارا : بااااركيلي
ندى : مبروووووووووووووووووووك بس على ايش هع
يارا : انا حامل
ندى : واااااااو مبرووووك الف الف مبرووك
يارا : الله يباارك فيكي
ندى : بنت ولا ولد
يارا : وانا ايش يدريني دوبي الاول
ندى : هههههههه ايوة صح
يارا : بس اتمنى تكون بنت
ندى : ايش راح تسميها لو بنت ؟
يارا : ما ادري اصلا عزوز قلي هو راح يسميها
ندى : يا سلام وانتي
يارا : عادي ايش اسم يعجبه راح يعجبني
ندى : ههههههه انتي تتعبي وتتحملي وفي النهاية هو يسمي حلوه حلوه
يارا : يب عادي انا وهو واحد
ندى : الله يخليه لك
يارا : امييين
ندى لمن رجعت البيت اتصلت على اسراء وجالسة تتكلم معاها
ندى : ايش اخر الاخبار مع ابراهيم
اسراء : ولا حاجة بيننا بس نفسي اعرف ايش رايه فيا تصدقي قدامه احاول دايما اني اكون في المرتبة الاولى
ندى : اهمممم اقولك ما كلمك ما دق بالهرج
اسراء : لا
ندى : تبغي مساعدة ؟
اسراء : هههههه لا الله يخليكي
ندى : منجد اهرج
اسراء : ايش راح تقدري تسوي يعني
ندى : انتي ما تدري انو لبنا اخته
اسراء : قووولي والله
ندى : والله اخته
اسراء : اول مرة ادري اقسم بالله ما كنت ادري
ندى : ها ايش رايك اكلمها
اسراء : اممم افكر
ندى : هيا مو تحبيه
اسراء : اوك كلميها
ندى : من عيووووني
اسراء : ما راح انسااها لك ابد
ولمن رخت السماعة كان عمر واقف قدامها
ندى : هلا عمور كيفك
عمر : تمام , اقولك امس صحباتك كانو فيه ؟
ندى :يب
عمر : وليييييش ما قلتيلي
ندى : ليش سار شي وغمزت له
هو ارتبك وجلس جمبها : ايوة سار شي
ندى : حركاااااااااات تعال قولي ايش سار
عمر : ولا شي بس اني شفتها وابتسم
ندى : شفتها اها شفت نوارة < نورة
عمر : يب
ندى : كيف ومتى وليش
عمر : ولا شي كنت جاي اكلمك وما كنت داري عن صحباتك رحت لغرفتك وشفتها فيه وكانت دايرة وجهها ومعطيتني ظهرها جلست اطالع وابغى اتاكد هي نورة وبعدين دارت وجهها وانا على طووول مشيت
ندى : اها ما شاء الله
عمر : اقولك على شي
ندى : ايش
عمر : سارت احلى بكثيييييييييييير عن اول ترا شكلها عقلت واحسن من اول
ندى : هههههههههههه يب هي احلى من اول بس ما عقلت مرة هع
عمر : المهم اني ازدت اعجاب بيها
ندى : عمر الموضوع لا يوصل لاي احد مفهوم
عمر : يب داري راح تسير مشاكل لو احد دري عشان كذا لا تقولي لاحد انتي
ندى : ماني قايلة لاحد واذا انت منجد تحبها ادرس واتوظف وبعدين ربك يحلها
عمر : ربي ما يحرمني منك منجد تراكي حلالة مشاكل الحب والغرام
ندى : نعم نعم مين غيرك باحل مشاكله مع حبيبه
عمر : احم احم واللي دوبك تكلميها مين ترا باين من طريقة كلامك انك بتساعديها
ندى : ههههه يب يب
عمر : شفتي كيف انا افهم
عمار جا لها : ندو وعمر هيا العشا
ندى قامت وقرصت اذنه : كم مرة اقول ابلة ندى
عمار : يو ابلة كذا مو حلوه كانك كبيرة مرة
ندى : ليش شايفني صغيرة قدك
عمار : بس برضو خلاص ندو حلو
ندى : اوك بس راح اناديك يا بطل << كانت تناديه كذا من يوم هو صغير وهو يكره احد يناديه كذا
عمار : لا لا خلاص راح اناديكي ابلة ندى
ندى : ايوة كذا تمام عليك
عمار : وعمر كمان خليه يقول ابلة ندى
ندى : لا عمر كبير
عمار : مالي دخل
ندى طالعت في عمر : سامع يا عمر ناديني ابلة ندى
عمر : يا سلام
ندى : اسمع الكلام يا عمور
عمر : اوف طيب
ندى : بلاشي اوف
عمر : طيب ^^
ثاني يوم راحت للبنا بعد ما خلص دوامهم وجلست معاها في الكفتريا وتشرب معاها كوفي
ندى : لبنا اقولك على سر بس لا تقولي لاحد
لبنا : اووك
ندى : ابراهيم اخوكي صح
لبنا : يب
ندى : في قسم المخ والاعصاب
لبنا : يب يب
ندى : وهناك اسراء صديقتي تشتغل
لبنا : طيب ؟
ندى : اهممم اسمعي يا لبنا اسراء معجبة بيه
لبنا : منجد لا مووو معقوولة
ندى : والله تحبه
لبنا : هههههه اخويا هذا ما يتحب
ندى : ههههه ترا حتى انا قلت كذا بس مدري هي ذوقها كذا
لبنا : طيب والمطلوب مني
ندى : يعني منتي زعلانة ؟
لبنا : امممم لا بس اشوف ابراهيم ايش رايه
ندى : طيب المطلوب ابغاكي تكلمي ابراهيم وتشوفي اخاف يحب غيرها وبعدين تنجرح وزي كذا
لبنا : اها لا تخافي راح اكلمه
ندى : ششكرا لبونة
لبنا : العفو
ولبنا كانت مبسوطة وفي نفس الوقت تبغى ترجع البيت بسرعة وتبغى تشوف ايش شعوره تجاهها
المهم لمن رجعت البيت وجلس على سفرة الطعام مع اخوها ابراهيم وامها وابوها واختها الصغيرة لينا
ابراهيم في نص الاكل قام : ابوي
ابو ابراهيم : نعم
ابراهيم : ابى اتزوج
ام ابراهيم : ما شاء الله تبارك الله الف مبروك
لبنا : امي ماقال اتزوج قال يبى يتزوج لا تقولي الف مبروك
ام ابراهيم : ههههههه بس مبسووطة
ابو ابراهيم : ايوة والله الواحد ينبسط لمن يشوف ولد زيك دكتور ماشاء الله ويتحمل مسؤلية واخيرا قررت تتزوج لنا كم سنة ويحنا ندور لك وانت منت راضي
ابراهيم : ايوة هذي المرة انا اخترتها
لبنا : كماااان مين هيا ؟
ابراهيم : زميلة ليا في العمل الدكتورة اسراء
لبنا : اسرااء !
ام ابراهيم : تعرفيها يا لبنا
لبنا : ايوة صحبت صحبتي وقابلتها كم مرة واخلاقها عسل وكويسة
ابو ابراهيم : اذا انت موافق يا ابراهيم فيحنا موافقين بس باقي نسال عن البنت وعن اهلها وزي كذا
ابراهيم : منجد ششكرا يا ابوي ربي يعطيك العافية
لبنا كانت مبسوطة و حست انو ابراهيم ريحها من الاستجواب اللي كانت راح تسويه معاه
وثاني يوم راحت بشرت ندى وما قالت لاسراء وهم كانو متفقين انو ابراهيم راح يجيها في المستشفى ويقولها وبعدين امها تجي لبيتها
المهم ندى دريت عن الموضوع هيا وكل اللي معاها هدير ويارا بس قالو لحد يقول لاسراء
اسراء كانت مكلمة ندى قبلها بيوم وكانو متفقين انو ندى راح تساعدها
ودقت اسراء على ندى وهم في المستشفى وتبغى تشوف اخر النتايج
اسراء : ندى بشري كلمتي لبنا ؟
ندى : ايوة كلمتها
اسراء : اشبه صوتك زعلان
ندى : معليش يا اسراء شكله مالك نصيب
اسراء : ايش تقصدي
ندى : للاسف ابراهيم كان يفكر في بنت عمته وراح يخطبها
اسراء : قوولي والله ونزلت دمعة
ندى : منتي مصدقة
اسراء : ندى اكلمك شوي مشغولة دحين مع السلامة
ورخت منها السماعة لان ابرهيم دق الباب ودخل
ندى لمن شافتها رخت السماعة خافت ما يكون في وقت تفهمها وتقولها انها كانت تمزح
ونزلت بسرعة لها وماكانت تدري انو ابراهيم هو اللي دخل
ابراهيم دخل وكان مخطط ومتدرب قبلها بكم ساعة بس عشان يقولها تتزوجيني انا احبك هع
ولمن دخل كان باين من شكله مرتبك وراح جلس على الكرسي
ابراهيم : السلام عليكم
اسراء وهي في عينها الدمعة وزعلانة من الكلام اللي سمعته : وعليكم السلام
ابراهيم : اممم كيفك دكتورة
اسراء : الحمد لله ممكن اعرف جي ليش الاوراق والاشغال ارسلتها لك ما وصلت لك
ابراهيم : ماني جي عشان شغل ابدا
اسراء : اجل
ابراهيم استجمع كامل قوته : اسراء تتزوجيني
اسراء ماهي مصدقة وخصوصا انها دوبها سامعة كلام ندى : انا ؟
ابراهيم : ايوة تتزوجيني يا اسراء انا من اول يوم شفتك حبيتك والله العظيم
في ها اللحظة دخلت ندى وخربت كل شي
ندى اول ما دخلت هجوم لها ولا انتبهت لابراهيم : ندى ترااا امززح ابراهيم ما يحب احد وكان مخطط يتقدم لك اليوم
اول ما خلصت كلامها حست انها عبيطة مرررة بعد ما طالعت فيها اسراء ودارت وجهها لقت ابراهيم مطالع فيها بنظرة معناها ايش تبغي انتي
ندى : اووبس سووري شكلي قاطعتكم ههه خذو راحتكم سي يو
وجات خارجة من الغرفة : اسراء : ههههههههههههههههه اقسم بالله انك عبيطة امشي هنا
ندى : عندي شغل مع السلامة
وخرجت بسرعة
ابراهيم طالع في اسراء : هذي مين وايش دراها بيا
اسراء : ها لا ولا شي
ابراهيم : عليا انا
اسراء حكته كل اللي سار
ابراهيم : ههههههههههههههههههه مرة شكيتي اني ما احبك انا اموت فيكي مو احبك وبس
اسراء : وانا كمان
ابراهيم طالع في ساعته : سوسو انا عندي اشغال كثيييييرة دحين بس كنت ابغى اقولك الكملتين هذي واتمنى توافقي واذا موافقة اليوم امي جية لكم
اسراء : اكيد موااافقة
ابراهيم ابتسم لها وخرج مبسوط من الغرفة
وندى كانت واقفة عند الباب تستنى ولمن خرج طالع فيها وكانه يقول : يا ملقوووفة
ومشي وهي دخلت بسرعة عند اسراء وشافتها كانا في عالم ثااني
ندى : اسرااااااااااااااااااء أي سااااار ايش قاااال اهرجي
واسراء حكتها على كل شي
ندى : مبرووووووووووووك
اسراء : عقبااالك انتي وحبيبك المجهول
ندى مدت لسانها : احسن
اسراء : اقولك ما كلمتي شهد ؟
ندى : والله زمان عنها وانتي كملتيها
اسراء : لا
ندى : اجل راح ادق عليها لمن ارجع البيت ^_^ دحين انا مشغولة سي يو
اسراء : مع السلامة
لمن رجعت ندى للبيت انفجعت لمن شافت شنط ملابس عند الباب
فراحت لامها وسالتها
ندى : امي ليش الشنط ذي ؟
ام ندى وهي معصبة : روحي اسالي اروى
ندى : الله يستر
وراحت لاروى وسالتها
اروى : اسالي خااااالد
ندى : وبعدين معاكم
وراحت لابوها
ندى : ابوي ليش شنط الملابس عند الباب
خالد : لاننا مسافرين
ندى : مسافرين ؟ مين وفين ومتى
خالد : سؤال سؤال لو سمحتي انا وامك واروى ورايحين نتمشى الرحلة اليوم وبعد 10 ايام نرجع
ندى : هههههههههههه وانا احسب في حاجة ولا اضاربتو
خالد : لا مرة لا
ندى : الحمد لله طيب ويحنا
خالد : انتم اشبكم كلكم كبار ماشاء الله واللي عنده شغل واللي عنده دراسة وانا وامك واروى نبغى نريح شوي من الشغل والتعب فنبغى نروح ناخذ اجازة
ندى : اها مدام كذا ترورحو وترجعو بالسلامة يااارب تنبسطو بس تمارة راح تجلس هنا
خالد : لا راح ناخذها اكيد احسن لها تجي معانا عشان تكون تحت عيننا
ندى : اها
خالد : ندى روحي نادي اخوانك خليني اقولهم
ندى : هم لسى ما يعرفوا اوك راح اناديهم
واتجمع الكل عند سفرة الطعام على العشا
خالد : انتبااااااه للكل
الكل طالع فيه
خالد : اسمعوني انا واروى وسارة راح ناخذ اجازة ونسافر وابغاكم تسمعو الكلام وتنتبهو لبعضكم وعندكم الله ثم اختكم ندى وهدى كلهم ماشاء الله كبار ويعتمد عليهم مفهوم
عمر : مفهوم بس لمتى ؟
خالد : عشر ايام بالكثير
عمار : ابغى اجي معاكم
اروى : يحنا ما صدقنا نرتاح منكم تبغو تجو ورانا
الكل : هههههههههههههه
عمار : برضو ابغي اجي
سارة : يا سلام والمدرسة
عمار : اغيب عادي
ندى : يا اخي سيبهم براحتهم يبغو يروحو لوحدهم ناس كبار وناضجين مو زيك بزرة
عمار : وليييش تمارة تروح معاهم
نهى : شايف تمارة في سنك اجل نخليها هنا بس انت اللي تهتم بيها
عمار : لا لا خلاص خذوها
هههههههههه
سافر خالد واروى وسارة وراحو انبسطو
عمار : يا سلااااااااام امي مااافي راح اقدر انام وقت ما ابغى
ندى : يا سلاااااااااام امي ماافي بس في ندى ماراح تخليكي
نهى : يا سلاااااااام امي مافي بس في نهى راح تكون بدالها
عمار : اوووف راحت وحده جاتني اثنين
عمر : هههههههههه مسكين اتحمل
نهى وندى : حتى انت يا عمر ما راح يتغير شي
عمر : اوف ادري
السيطرة سارت لنهى وندى في البيت
بس ندى كانت تروح العمل وبعد ما ترجع اكثر الوقت في غرفتها وبين كتبها
كانت تحب القراءة مرة وكانت تقرا في اليوم على الاقل كتابين
ونهى كانت تجلس مع عمر وعمار وتشوف اذا يبغو مساعدة ولا حاجة ووقت ما تروح ندى الشغل كانت تسوي الاكل لهم وكانت مبسوطة وتحس انها ام منجد هع وماكان مزعجها أي شي
بس عمار موعاجبه الوضع لان ندى ما يشوفها كثير غير وقت الاكل فراح لها في غرفتها وكلمها
عمار : ندى ايش تسوي
ندى ما ردت عليه مع انها تدري انه موجود
عمار : ندووو
ندى برضو ما ردت
عمار : ابلة ندى
ندى : هلا عمار
عمار : لازم يعني ابلة ندى
ندى : يب ولا ماراح ارد
عمار : طيب فاضية انتي
ندى : يب في حاجة
عمار : ايش تقراي
ندى : كتاب انت ايش شايف
عمار : ما طفشتي ماشاء الله
ندى : انا ابدا ما اطفش من الكتب
عمار : اهممم طيب ممكن اقولك شي
ندى : اكيد اتفضل
عمار : ليش منتي زي نهى ؟
ندى : ايش
عمار : اممم نهى كل يوم تجلس معانا وتطبخ لنا وتشوف اذا نبغى شي انتي لا في غرفتك وبس
ندى : امم نهى قالتلك شي ولا محتاجة لمساعدة اذا كان كذا انا اراح اساعدها في كل شي
عمار : نهى ماقالت شي بس انا ما احب كذا يعني مو مشكلة اقراي اللي تبغي بس على الاقل اجلسي معانا وشوفي نبغى حاجة ولا شي
ندى : اها هوا هذا اللي مو عاجبك
عمار : يب
ندى : اوكيشن راح اسير زي نهى
عمار : منجد شكررا
ندى : بس خليني اخلص من الكتاب اللي في يدي
عمار : دوبك في الصفحة الخامسة متى راح تخلسي ؟ اقرايه بكرة
ندى : لالالا راح اخلصه وبعدين اجيكم
عمار : طيب بكيفك مع السلامة رايح اذاكر
ندى : مع السلامة هع
ثاني يوم راحت ندى لعملها في العصر ورجعت في الليل وكانت نهى مزكمة وتبعانة وما سوت عشا والغذا ندى سوته بس ما بقي منه الا قليل
عمر : انا رايح اشتري ايش تبغووو ؟
ندى : ليش ما نروح كلنا سوا ونتعشى برا
عمار : يب يب فله بدون احد كبير
نهى : اوك روحو انتم بس انا تعبانة ما فيا
ندى : لا هذي انانية ما نروح من دونك
نهى : مو انانية ولا شي مو مشكلة ابد روحو ولا تنسو جيبولي معاكم
ندى : لا محنا رايحين
نهى : ترا والله ازعل لو ما رحتم
عمر : هيا نهى اتنشطي وتعالي معانا
نهى : والله ابغى اروح بس مرة تعبانة منت شايف
عمار : تيب والحل
نهى : قلتلكم روحو خلاص
ندى : متاكدة ؟
نهى :يب
ندى : اخر كلام ؟
نهى : وبعدين معاكي قلت ايوة
ندى : اوك قوم يا عمر هيا
عمر : بس ترا الخرجة من دونك ماهي حلوة
نهى : كلها عشا مو خرجة عشان تقول كذا بس برضو شكرا
عمر : عفوا
عمار : مع السلامة وانتبهي قفلي الباب
نهى : ان شاء الله بااي
وخرجوا مع عمر وراحو لبيتزا هت واتعشو هناك وبعد ما خلصوا اشتروا لنهى معاهم
نهى كانت في البيت وبعدين راحت للمطبخ وشافت الله يكرمك زبالة ما شالوها معاهم
فلبست عبايتها والطرحة وما غطت وجهها لانها عارفة في هذا الوقت الشارع فاض ونادرا نادرا ما يمر احد واخذت القمامة ونزلت للشارع ورمتها وهي راجعة جالسة تكح وتكح وحست باختناق وماهي قادرة تمشي << كان عندها الربو
وبخاخ الربو في البيت وماهي قادرة تتحرك وبس تكح وحاسة انو نهايتها هنا
كانت واقفة عند باب البيت بعد ما رمت القمامة ومن كثر التعب جلست على الارض ومازالت تكح وتتنفس بصعووبة وكانت دارية نادرا ما يمر احد هنا وما تدري متى اخوانها راح يرجعو فحست بالياس وانها راح تموت



ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ




كانت واقفة عند باب البيت بعد ما رمت القمامة ومن كثر التعب جلست على الارض ومازالت تكح وتتنفس بصعووبة وكانت دارية نادرا ما يمر احد هنا وما تدري متى اخوانها راح يرجعو فحست بالياس وانها راح تموت
وشوي جا واحد وكان ماشي في طريقة ومر بنهى مشي ولا عبرها وبعد خطوتين حن قلبه ودار
وطالع فيها ورجع لها ونهى حست بخوف وفي نفس الوقت حست بامل انو احد يساعدها
لمن جا عندها كلمها وقال
انس : احم
نهى بالقوة فتحت عينها وطالعت فيه
انس : عندك ربو ولا حاجة ؟
نهى : ايوة
انس طلع من جيبه بخاخ ربو واعطاها هوا
نهى اخذته بسرعة وبخت وبعدين حست انها احسن وبالقوة قامت على رجلها
نهى : شكرا
انس : العفو
ومشي ونسي بخاخ الربو عندها وهي نسيت انه في يدها ودخلت للبيت
انس كان شكله زعلان مرة ومخنوق وفي نفس الوقت نهى حست انه غامض
انس : شعره بني فاتح و عيونه سوودا وطوله تقريبا اطول من نهى بشوية ونحيف مرة وشكله رزه متخرج من الجامعة ويشتغل في الخطوط بس وقتها كان مكتئب
بعد ما دخلت للبيت شافت بخاخ الربو في يدها وافتكرت انها ما رجعتها فنزلت بسرعة
ولمن خرجت ماكان فيه احد وبعدين خافت تدور عليه لوحدها فاحتفظت بيه و قالت اذا قابلته مرة ثانية راح اعطيه
وبعد كذا رجعت ندى وعمر وعمار ومعاهم بيتزا وعصيرات واعطوها لنهى واتعشت
ندى : نهى كيفك دحين
نهى : الحمد لله احسن كثير
عمار : باقي 5 ايام وترجع امي
عمر : وحشوني كلهم
ندى : حتى انا
نهى : يلا يلا قومو رفعو معاايا
عمار : يا سلام انتـي اللي اكلتي
نهى : انا تعبانة
ندى : قوم اشوف بلا كسل
وقامو رتبو ونظفو الطاولة وبعد كذا كل واحد على سريره ونامو
نهى حطت بخاخ الربو تحت مخدتها وهي تفكر في انس بس طبعا ما تعرف اسمه ولا فصله
مرت 4 ايام وكان يوم الاربعاء وباقي يوم ويرجعو من السفر
وفي يوم الثلاثاء في نص الليل قامت ندى مفجوعة من الحلم اللي شافته وعلى طول راحت لغرفة نهى وصحتها من نومها
ندى : نهى نهى قومي
نهى وهي في عز نومها قامت : نعم ايش في
ندى : قومي ماني قادرة انام
نهى : ليش ايش في
ندى : قومي وانا افهمك
نهى قامت جلست على السرير وطالعت في الساعة : ندى الساعة 3 سار حاجة ايش مصحيكي
ندى : ماسار شي بس انا شفت كوابيس وماني قادرة انام
نهى : بس يا ندى محسستني بزرة روحي نامي
ندى : حاوولت ماني قادرة
نهى : اوف طيب تعالي نامي جمبي
ندى : ايييش !
نهى : ايش في ما تبغي روحي لغرفتك
ندى : لالا خلاص راح انام
وانسدح جمبهما ونهى كانت تعبانة تبغى تنام
ندى : نهى ايش هدا ؟
نهى : ايش
ندى دخلت يدها تحت المخدة وخرجت بخاخ الربو
نهى : بخاخ الربو حقي ايش فيه
ندى : اها بس انتي عادة تحطيه في تسريحتك
نهى : حطيته هنا عشاني تعبانة اليومين ذي
ندى : اها طيب تصبحي على خير
نهى : وانت من اهل الخير
نسيت ندى كوابيسها ومضت عيونها ودخلت في نومة
نهى محتارة تقولها ولا لا وحاسة انها كذبت على اختها وما تبغى تكذب
نهى : ندى قوومي
ندى ناايمة
نهى : يا ندى قومي مسرع نمتي ماشاء الله
ندى : نعم ايش في مصحيتني ليش ما صدقت على الله جاني نوم
نهى : طيب قومي ابغاكي في موضوع
ندى : اخلصي الله يخليكي بكرة ورايا اقوم بدري
نهى : بس محسستني امنا على غفلة المهم اسمعي بخاخ الربو هذا مو حقي
ندى : اجل حق مين
نهى حكت لها كل اللي سار
ندى فرصعت عينها : واااو هذا كله ساار وما قلتي غير دوبك
نهى : اسكتي بس دحين ايش اسوي في البخاخ هذا
ندى : امممممممم ما ادري
نهى : مافي فايدة من اخبارك
ندى : انا من راي تخليه عندك ويمكن تصادفي وتشوفيه فاعطيلو هوا
نهى : كذا قلت انا كمان تصدقي يا ندى حسيته كان منجد زعلان مدري من ايش وحسيته كمان انسان غامض ووراه حاجة عمر يمكن اكبر مني بشوية يعني مو مرة كبير بس شكله جناان
نهى دارت وجهها لقت ندى في سابع نوومه
نهى : اوف منك يا باكا نمتي وانا اهرج
وطفت الابجورة اللي جمبها ونامت
ندى كانت صاحية بس سوت انها نايمة : ياربي مدري ايش راح يسير كمان بس كل اللي اتمناه ياخذ البخاخ وينتهي الموضوع مدري حاسة انه ما راح ينتهي الموضوع كذا يلا بس خليني انام احسن ليا بكرة دوامي في الصبح وراح اجلس لليل منجد تععب < في نفسها
ندى حاولت ترجع تنام مافي فايدة وجلست مواصلة للصبح
وعلى الساعة 6 تقريبا قامت من السرير وصحت نهى وقالت لها انها رايحة للشغل
وبعدين راحت لغرفة عمار وعمر وصحت عمار للمدرسة
عمار قام وعينه كلها نوووم : اوف ابغى اغيب خلاااص
ندى : قوم بالله ماني فايقة لك خلاص اليوم ربوع جملها
عمار : ربي يصبرني على مزاجك اللي مو رايق
ندى : هيا قوم وصحي اخوك معاك راح اجهز لكم الفطور وانا خارجة للمستشفى
عمار : راح تروحي مع مين
ندى : اكيد مع السواق يلا قوم
وراحت للمطبخ جهزت فطورهم وحطته وهي اخذت كوب النسكافية حقها ونزلت للسيارة وراحت للمستشفى
وهناك وجهها كان خامل وتبغى تنام وماهي نشيطة زي العادة
هدير : ندى شكلك تعبانة اليوم
ندى : اممم شوية عشان امس ما نمت مزبوط
لبنا : وليش ؟
ندى : مو راضي يجيني النوم وبعدين رحت لغرفة اختي ونمت عندها وبرضو النوم طاير مني
يارا : منجد الله يعينك
هدير : الا يا ندى امك وابوك متى راجعين
ندى : اعتقد بكرة في الصبح
لبنا : يرجعو بالسلامة
وكملت شغلها زي كل يوم وقت الاستراحة نزلت لاسراء وكالعادة دخلت في وقت غلط
لان ابراهيم كان عندها وقتها وكان في يده خاتم يبغى يعطيها هوا هدية << ابراهيم خطبها من كم يوم وكانو اهله موافقين عليها وهي موافقة والكل موافق فسار كل يوم يمر عليها ويسلم عليها ويتكلمو بس اليوم جاب معاه هدية
وندى لمن دخلت كان ماسك يدها ويبغى يحط الخاتم فيها ندى فتحت عينها مزبوط وشافت الموقف
اسراء طالعت فيها وفي قلبها تقول : اوووف مو وقتك ما تجي غير في اللحظات الحاسمة
وخرجت ندى بسرعة بعد ما شافتهم وجالسة تضحك
ابراهيم : اسراء انتي متفقة معاها كل ما جيت لك تجي هيا
اسراء : ههههههه لا والله بس مدري البنت ملقوووفة
ابراهيم : ههههه ايش رايك عجبك الخاتم
اسراء : مرررة حلوو تسلم يا عمري
ابراهيم : الله يسلمك بس مو احلى منك ^^
وبعدها خرج ودخلت ندى
اسراء زعقت عليها : ندى وبعدين معاااااكي
ندى : ههههههههههههههههههههههههه احس اني ادخل في اوقاات مررة لا
اسراء : لسى تحسي انتي بتدخلي يا ستي
ندى : وانا ايش يدريني انكم مسوين روميو وجوليت في مستشفى
اسراء : انتي ايش تبغي بالزبط ليش نازلة
ندى : انا امممم طفشانة والله ونعسانة مرة
اسراء : شايفة هذي غرفتك جاية تنامي
ندى : يوو اسكتي بس وخليني احكيكي ايش سار امس
وجلست تحكيها على اللي ساربين نهى وانس
اسراء : خلاص خلصتي جاية عشان تقولي كذاوخربتي اللحظة الرومانسية
ندى : رومنسية مييين طيب غلطانة اني جيتك ومدت لسانها لها
اسراء : ههههه امشي يا بزره اما وريتك واتريقت عليكي في المستقبل
ندى : ههههههه في المستقبل لا يا ستي انا مو حقت حركات الرومنسية ذي
اسراء : طيب طيب يلا ايش تبي اخرجي
ندى : لا تخافي خارجة مع السلامة
اسراء : هههههه مع السلامة واتاكدي قبل لا تدخلي
ندى : اووك
خرجت من الغرفة وطلعت فوق وجلست مع باقي النيرسات
وشوية راحت في عالمها وهي مسرحة
ندى : يااه افتكر هذا الشي سار ليا من زماااان لمن كان خالي ساكن معانا
يومها قمت في نص الليل بسبب كوابيس مزعجة ولمن رحت لاني لقيتها نااايمة وساكة الباب فخفت اصحيها وبعدين رحت للصالة لقيت وليد جالس فيها كان بايت عندنا كم يوم بسبب انو خالي كان في رحلة في العمل وامه كانت تعبانة وجالسة عند اهلها وقتها ولدت في منار اخت وليد ولمن شافني وليد سالني ايش صحاكي وقلتله طار النوم مني قلي خلينا نجلس سوا
وقتها انا سنة 3 ابتدائي وهو خامس
جلسنا نتفرج تلفزيون وشغل فيلم رعب وانا كنت وقتها اخاف وهو مصر يشغل الفيلم ولمن شافني على وشك اني ابكي راح يضحك وسكه
ودخلنا المطبخ وكنا نبغى بسكوت من الدولاب وكان عالي وحط الكرسي وطلع فوقه واتهز الكرسي وطاح بس الحمد لله اتعور شوية وبعدين قلتله ابغى انام بكرة عندي مدرسة
قال خليني انام معاكي وراح نام جمبي زي نهى هع يااه منجد نفسي اشوفه ثاني موقفنا مع بعض ما تنتهي كان دايم يسوي انه شجاع قدامي وباين من شكله خاايف مرة وكمان افتكر المكان السري حقنا و ما انسى الهدية اللي اعطاني هيا في عيد ميلادي الى الان محتفظة بيها
كيف راح يكون شكله دحين اتوقع متن ولا نفس جسمه شعره كيف ساير ومنار كم يجي عمرها دحين
قطع تفكيرهاا يارا
يارا : ندى من اول مسررحة في ايش
ندى : لا ولا شي
لبنا : طيب هيا انتهى دوامنا
ندى قامت : ياااااه حسيت اليوم طووويل مرة
هدير : ندى اسراء راحت بدري راح ترجعي مع مين
ندى : برجلي بيتنا قريب
يارا : انتبهي لنفسك
لبنا : اسمعي اوصلك واروح لبيتي
ندى : ششكرا يا قلبي بس ما يحتاج
لبنا : هيا خوف عليكي في الليل
ندى : طيب لنص الطريق وانا اكمل مشي
لبنا : على راحتك
ونزلت معاها ووصلتها لنص طريقها وبعدين راحت
وهي في الطريق دخلت من خط فرعي وكان الشارع فاااااضي مرة وهي ماشية وظلام
شافت سيارة موقفة وبابها مفتوح كلمت طريقها الين وصلت للسيارة وكلملقوفين طالعت في صاحب السيارة من الباب المفتوح وشافت واحد مغطى بدم وباين من كتفه ومغمى عليه
ندى ما صرخت ولا شي سارت فاتحة عينها وفمها وماهي عارفة ايش تسوي شوي افتكرت انها نيرس وراحت تبغى توقف الدم وسارت تضغط عليه وشافت نفسه ونبضة كان حي وعلى طول دقت على الاسعاف وجا الاسعاف وراحو على نفس المستشفى اللي كانت تشتغل فيها لانها اقرب مستشفى ولمن وصلو دخلو لغرفة العمليات
هدير وهي ماشية شافت ندى
هدير : ندى ما رحتي مع لبنا ؟
ندى حكتها على اللي سار
هدير : وااو طيب ايش تسوي دحين ؟
ندى : ابغى اطمن اشوف الاصابة كيف وبعدين ارجع للبيت
هدير : راح استناكي نرجع سوا
ندى : طيب شكرا
وبعد كذا راحت للدكتور وحكت له كل اللي شافته واللي سوته وطمنها وقال لها انو الرصاصة جات في كتفه مو في قلبه وبس كسر وحاجات بسيطة
ندى : الحمد لله خلاص انا اجي بكرة كمان اشوف حالته مزبوط
ونقله لغرف التنويم في القسم اللي تشتغل فيه ندى
وبعد ما عرفت عن حالته رجعت مع هدير بالسيارة للبيت وفي السيارة
هدير : ندى عرفتي اسمه ؟
ندى : هوا مين
هدير : مين يعني اللي في المستشفى اللي تعبان
ندى : اها لا تصدقي من غبائي وعجلتي نسيت اسال عن اسمه
هدير : مو مشكلة هو في قسمنا تقدري تعرفي بكرة
ندى : ان شاء الله
واول ما رجعت للبيت نااااااامت وحلمت باللي ساعدته وكانت تحس وجهه مالوف لها فين شافته ماهي عارفة
المهم ولمن قامت في الصباح جات امها صحتها من نومها
ندى : امي رجعتي
ام ندى : ايوة قبل شوية
ندى ضمت امها بقوووة وهي فرحانة انها رجعت
ندى : فين ابوي وخالة اروى
ام ندى : هناك في الصالة
ندى : طيب بس ادخل الحمام والبس واخرج لكم
ام ندى : نستناكي نبغى نفطر سوا
ندى : اووك
ودخلت ولبست ملابسها وخرجت لهم
وسلمت عليهم وجلست معاهم وبعد العصر راحت للمستشفى وما حكت احد عن اللي سار غير نهى واسراء وايمان والباقين ( لبنا ويارا ) حكتهم في المستشفى
لمن وصلت للمستشفى وبدات شغلها راحت لعند اللي ساعدته
دخلت شافته نايم فقربت منه وشافت المحلول في يده وقاست الضغط وشافت نبضات القلب
وبعدين جالسة تتامل في شكله وتقول في نفسها : شكله مالووف كاني قابلته من اول بس ماني فاكرة وراحت طالعت في معلوماته الشخصية الاسم والعمر .. الخ
وهي بتقرا هو تكلم
: لسى تخافي من الاماكن المظلمة
اول ما قال كذا افتكرت انه هوا نفسه اللي كانت معاه في المصعد من قبل كم سنة
ندى طالعت فيه وابتسمت ورجعت للورقة اللي في يدها وجات عينها على اسمه اللي هو
( وليد علي سلطان النمري ) العمر ( 25 ) الجنس ( ذكر ) الخ
ندى ماهي مصدقة لانها عرفت مين هوا بمجرد ما قرات اسمه : وليييييد
وليد : نعم ؟
ندى : وليد معقولة ماني مصدقة
وليد : اشبك كانك تعرفيني
ندى : معقوولة نسيتني
وليد : امممم ما افتكرك
ندى : ما تفتكرني انا ندى
وليد صلح جلسته : ندى انتي ندى بنت عمتي سارة
ندى : يب الا اذا كان عندك ندى وحده ثانية
وليد : لا ماافي هههه
ندى : تغيرت مرة
وليد : احم سرت احسن ولا اشين ؟
ندى : اممم اكيد احسن بعدين قلبت وجهها بفيس زعلان : اصلا انا زعلانة منك لا تكلمني
وليد : افا ليش
ندى : عشان فيلم الرعب اللي سويته ليا في المصعد
وليد : ههههههههههههههههه منجد سووري على زمان بس تصدقي لا زلتي زيا ول من يوم انتي صغيرة تخافي من المكان المظلم
ندى : الا قولي ايش مسوي في نفسك ايش اللي سار امس
وليد : يوو قبل شوية جا واحد مدري مين محقق وجلس يحقق على اللي سار
ندى : وايش سااار
وليد : انا اقولك قبل يومين يمكن واحد من الشباب اللي معايا سرقني وانا شكيت فيه وبعدين امس بالصدفة اتقابلنا بمجاكرة سيارات ولمن وقف سيارته ونزلتله
جالس اضارب معاه وكان معاه واحد ثاني
المهم كنا نهرج الا شوي اتماسكنا بالايادي وما اشوفه غير مخرج هذاك المسدس ومطلق عليا بس الحمد لله ماجات في قلبي
ندى مندمجة : ومن فين له هذا المسدس
وليد : اممم على ما اظن ابوه شرطي واكيد غفله واخذه منه بدون ما يدري
ندى : اهممم طيب حكيت للمحقق كل اللي سار .؟
وليد : ايوة بس المشكلة مو فيه هو راح يصدقني بس ابويا ما اتوقع يصدق
ندى : خالي ؟! وليش
وليد مو عارف ايش يقولها : بعدين تعرفي وغير الموضوع عمتي كيفها وانتي كيفك وكيف حياتك
ندى : الحمد لله انا مبسوطة في عيشتي وفي كل شي
وليد : متى راح اخرج تراني ما احب المستشفيات مرة
ندى : والله ما ادري على حسب
وليد : ابويا دري صح ؟
ندى : اكييد
وليد : يعني في أي دقيقة راح يكون هنا
ندى : يب , انا خارجة
وليد : على فين ؟
ندى : نسيت انا هنا نيرس ابغى اشووف شغلي ^_^
وليد : اووه طيب ارجعي بعد شوية لا تنسيني
وجات خارجة الا دخل ابو وليد وهيا رجعت على ورا < داخل الغرفة
ابو وليد دخل وهو معصب من اللي سمعه وامه على العكس كان باين عليها قلقانة وخايفة عليه
فدخلت امه وضمته
اما ابوه جالس يزعق فيه : انت ما ترحمنا من مصيبة لمصيبة يا ولد اعقل خلاااص طيرت عقولنا
وليد : يا ابوويا الغلطة مو غلطتي
ابو وليد : تبغاني اصدقك كل مرة تقول نفس الشي
ام وليد : يا علي خلاص هدي يحنا في مستشفى وسار خير ان شاء الله
ندى تتفرج على الحوار اللي بيسير قدامها وهي تتامل كل شخص فيهم
ابو وليد : يا سستر كم يوم راح يجلس في المستشفى
ابو وليد ما عرف ندى : كلها يومين بالكثير
ابو وليد : يومين ها
وليد كان راخي راسه ومعصب من التهزيئ اللي سمعه
ندى : يا خالي
ابو وليد بعصبية : نعم
ندى : اممم ولا شي
وخرجت من الغرفة لانها حست انو وقتها غلط
بعد ما خرجت ابو وليد انتبه لكلمتها وقال : خاالي !! بتعجب
وليد : ايوة انت خالها
ابو وليد : نعم
وليد : ابويا ما عرفتها هذي بنت عمة سارة ندى
ابو وليد : هذي ندى ! معقولة وليش ما هرجت
وليد : لا تسالني من اللي جالس تقوله هي اكيد قالت ما يحتاج ادخل بينهم وفضلت انها تسكت
ابو وليد احترم نفسك وخليك ساكت
وليد : اوف طيب< بصوت ما سمعه ابوه
ابو وليد : انا خارج اشوفها
وخرج من الغرفة وراح لعند السسترات وكانت ندى جالسة هناك لوحدها
ندى كانت مشغولة بالاوراق والملفات اللي عندها وكانت معطية ظهرها لابو وليد
علي ( ابو وليد ) : ندى
ندى : نعم
ودارت وجهها وشافته
علي : كيفك يا ندى ماشاء الله عرفتيني
ندى : هلا يا خالي انا الحمد لله بخير عرفتك من الاسم
علي : اها سامحيني ما عرفتك من اول
ندى : لا عادي
ندى مغيووزة من كلامه الباارد معاها عكس وليد اللي كان شكله متفاجئ ومبسوط
علي : امك كيفها وكيف احوالها
ندى : امي الحمد لله تماام ولو تدري عنك لكان طارت من الفرح
علي : اها سلمي عليها
ندى : يوصل بالله يا خالي منت ناوي تجينا ولا تزورنا ترا امي متوحشة لك
علي ارتبك : ان شاء الله قريب لا اعطلك عن شغلك مع السلامة
ندى : لا عادي ^_^ مع السلامة
علي : لا اوصيكي على وليد اوك
ندى : لا تووصي حريص
علي : تسلمي
بعد الزيارة وبعد ما خرجو كلهم راحت ندى لعند وليد ومعاها الادوية حقته
دخلت لعنده شافته صاحي حطت الحبوب على الطاولة اللي جمبه وهرجت رسمي
ندى : هذي الحبة قبل لا تاكل بربع ساعة وهذي تاخذها قبل لا تنام ولمن تصحى وان شاء الله يخف الالم واذا احتجت لمسكن قولي تمام
وليد : ايوة تمام
ندى : اممم
ماشافت عندها هرجة تقولها فدارت وجهها وتبغى تخرج
وليد : ندى
ندى : هلا
وليد : سوري على اللي سار اول
ندى : امممم لا عادي
وليد : وسوري عشان ما عرفتك لا انا ولا ابويا
ندى : هع ما عليك حتى انا ما عرفتك الا من اسمك
وليد : شايفة كيف قولتلك ابويا ماراح يصدقني
ندى : هو عصبي شوية
وليد : شوية هذا اعصب انسان شفته في حياتي
ندى : كله عشان مصلحتك
وليد : اها منتي سامعة كيف يهزاني لا وكمان هنا وقدامك كمان
ندى : عشانه يحبك
وليد : يحبني هذي الكلمة ما اتوقعها في قاموسه
ندى : بس يا سيدي مهما سار هوا لا يزال ابوك
وليد : طييب طيب
ندى : اممم
وليد : ندى فاكرة زمان
ندى : ايش ؟
وليد : لا ولا شي
ندى : اوك انا رايحة للبيت محتاج لحاجة
وليد : لا سلامتك
ندى : الله يسلمك
وخرجت من عنده
وليد كان نفسه يقولها فاكرة زمان بس حس انو مالو داعي وكان نفسه يقولها وحشتيني بس خاف تعصب وتفهمه غلط
وندى نفس الشي كانت نفسها تقوله ايوة فاكرة وتطول في الكلام معاه بس خافت تزعجه
وليد بعد ما خرجت ندى جالس يفكر ويقول في نفسه
ندى لا زلتي زي زمان البنت اللي احبها واحب اجلس والعب معاها ما تغيرتي ابدا بس انا اللي تغيرت وسار حالي كذا ندى نفسي اعتذر منك لاني قطعتك من سنين بس الذنب مو ذنبنا ذنب امك وابويا هم السبب , كل ما اشوفك يجيني احساس ثاني وغريب احس اني انسى كل مشاكلي وهمومي واتمنى ما تروحي واتمنى ما اخرج من المستشفى هذي لاني اخاف اذا خرجت ما راح اشوفك ثاني بس اوعدك اذا ابويا ما اتصالح مع عمتي ما راح يهمني وراح ازورك واكلمك
ندى بعد ما خرجت راحت لعند اسراء
واسراء كانت من اول تستناها عشان يرجعو مع بعض
اسراء : بدري من اول استناكي
ندى : سووري
اسراء : طيب هيا امشي
ندى : اسراء ابغى اقولك على حاجة
اسراء : نتكلم في السيارة
ندى : اوك
وراحو للسيارة وركبوها وندى حكت اسراء على كل اللي ساار
اسراء : اقولك شي احس هذا كله شي ما يتصدق ولد خالك صديق الطفولة وحبيبك المجهول تقابليه في صدفة زي دي بس ياريتها صدفة عادية لا تقابليه وهو بين الحيا والموت وتنقذي حياته كاني في فيلم
ندى : بس بالغتي محسستني ايش اول شي ماهو حبيبي المجهول وبعدين ماكان بين الحيا والموت كان متعور وبس وعلى انقذت حياته هههههههههه كلمة تضحك
اسراء : ما بالغت ولا شي ولا تكذبي ادري انك تحبيه مو عليا انا وبعدين لو انتي ما ساعدتي كان نزف ونزف الين يموت
ندى : اقوولك ما احبه اصلا ايش فيه حاجة احبها فيه من اكثر من 10 سنين ما شفته ودحين اول ما شفته فجاة حبيته
اسراء : صح ما اتقابلتم بس كان قلبك متعلق فيه صح
ندى : اسراء تراكي عصبتيني قلتلك لالالالالا
اسراء : الا الا
ندى : مع نفسك وغيرت الموضوع : الا كيف ابراهيم
اسراء دريت انها تبغى تغير الموضوع وكانت تبغى تعارض بس مدام الموضوع فيه ابراهيم مشتها
اسراء : زي الفل بس للاسف الفترة ذي ما اتقابلنا مرة لانه كان مشغول
ندى : تدري متى راح تتقابلي معاه في المستشفى
اسراء : متى
ندى : لمن ادخل عليكم فجاة
اسراء : ههههههه اصلا انتي دايما اوقاتك ماهي حلوه
ندى : مو انا اوقاتي اللي ماهي حلوه هو اللي كل يوم وكل ساعة يجي يمر عليكي ويسلم انا ايش اسوي تبغيني ما اجيكي مرة ولا اخذ اذن عشان ادخل
اسراء : ههههه لا بس لمن تدخلي لا تدخلي هجوم كذا ادخلي بادب ايش يقول عنك وعني
ندى : انا ادخل هجوم كذا عشان اشوف بتسو حاجة من ورايا
اسراء : هههههههه اسكتي بس على فكرة الشهر الجاي شبكتي
ندى : والملكة ؟
اسراء : في نفس اليوم
ندى : مبروووووووك عقبال الاولاد
اسراء : الله يبارك فيكي يا سلام بعد الملكة والشبكة راح تكون لي حرية اني اخرج وادخل معاه
ندى : هههههه هذا اذا وافق ابوكي ما اتوقع يوافق
اسراء : ههههههه ولا انا اصلا هو ما يدري انه كل يوم يجي عندي للمكتب ويجلس لو دري كان ذبحنا الاثنين
ندى : هههههههههه اجل اروح اقوله
اسراء : ياي خوفتيني
ندى : اوريكي وتعرفيني اتهور واقوله
اسراء : لالا خلاص كنت امزح ههههه
لمن رجعت ندى للبيت ماجابت سيرة لامها انها شافت خالها ولا لاختها حتى
ولمن دخلت البيت كان شكلها متغير بس حاولت ما تبين مرة
وبعد ما اتعشت معاهم استاذنتهم وراحت لغرفتها وانسدحت وكانت تفكر في وليد وتتمنى ما يخرج من المستشفى مرة لانها خافت اذا خرج ما تشوفه مرة ثانية
دخل عليها عمر
عمر : ندى
ندى صلحت جلستها : هلا عموري
عمر : امم ممكن اجلس معاكي
ندى : اكيد بدون ما تستاذن
عمر : كيف الشغل معاكي ؟
ندى : ماشي حاله حلو ومتعب
عمر : الله يعينك
ندى : وكيف الجامعة معاك
عمر : حلووه مرة اممم ندى
ندى : هلا
عمر : اقولك على شي انتي دايما تحلي مشاكلي وتساعديني ووقت ما احتاج لك القاكي
ندى : طيب
عمر : وانا ودي مرة احل مشاكلك وزي كذا
ندى : شكرا يا حبيبي بس ماعندي مشاكل
عمر : لا انا حاسة انك اليومين هذي بالذات فيكي شي
ندى في نفسها < من فين حس الادمي هذا اقوله يا ربي ولا لا اقول ولا لا
عمر : الووو هل تسمعيني
ندى : هع ايوة معاك
عمر : ها قوليلي
ندى : اممم مافي أي مشاكل الحمد لله لو في راح اقولك
عمر : اكيد ؟
ندى : يب < سووري عشان باكذب عليك
عمر : اووك أي مساعدة بدك اياها انا موجود
ندى : هههههه ان شاء الله
وليد حالته احسن كثير من اول وحس انه طفشااان من المستشفى وراح يتمشى في الاسياب بعد ما طلع من الكافتريا
وندى كانت جالسة على كرسيها وبين اوراقها وشغلها
ندى : يووووه نسسيت
هدير : ايش في
ندى : اسراء كانت تبغاني ضرووووووووري وقلت لها شوي واجيكي
هدير : طيب روحي لها
ندى : ما خلصت اشغالي
هدير : هاتي اكملها انا
ندى : فديييتك شكرا
هدير : عفووا
وليد سامعهم بس ندى ماهي منتبه له لانها كانت مستعجلة
وليد : فديت المستعجلة هع هع
وراح للمصعد ومسوي انه ما يدري عنها
وندى راحت للمصعد وهناك اتقابلو
ندى : وليد ايش خرجك من الغرفة
وليد : والله تعبت من السرير فقلت اخرج امشي شوية
ندى : اها
وليد : وين رايحة
ندى : تحت عند سرو حبتي وانت
وليد : ماني عارف بس ابغى امشي شوية
ركبو المصعد سوا ونزلوا لتحت
وليد : ههههههههههه فاكرة يا ندى زمان
ندى : ما فهمت وحكت راسها
وليد : فاكرة يوم علقنا في المصعد
ندى طالعت فيه : ههههههه يب
وليد : سوري على اللي سار اول
ندى : ما عليك
وقف المصعد وخرجو منه
ندى راحت لعند اسراء ووليد ماهو عارف ايش يسوي وكان طفشان مرة
وشوي جا صاحب وليد
وليد : هلا والله ترووكي
تركي : هلا وليد سلامات
وليد : الله يسلمك
تركي : متى خارج طفشنا نبغى نخرج معاك
وليد : والله انا اللي طفشاااااااااااان بكرة باذن الله اكتب خروج واخرج
تركي : ههههههه اجل نستناك
وليد : ما اعتقد اقدر
تركي : وليييش
وليد : ما تعرف ابوي منعني بعد اللي سار
تركي : يعني مو مصدق انه حازم هو الغلطان
وليد : انا ادري عنه على العموم ولا يهمك راح اخرج معاكم لو ايش سار
تركي : تعجبنييي
وليد : ادررري
تركي : الا كيف الحلوه معاك
وليد : تقصد ميين في كم وحده
تركي : ههههه اقصد اخر وحده
وليد : ههه ترفع الضغط بس مشي حالك تخيل سنتين قطعتني قالت ما ابغى اكلمك خلاص وبعدين رجعت
تركي : هههههه خبلة ما تدري انه انت ماهمك شي
وليد : غريبة على بالي تحبها
تركي : ههه كنت بس ما عليك ما تهمني كثير
وليد : محد يصدقك
ندى دخلت لاسراء وكانت تستناها من اول
اسراء : بدررررري فيينك من اول
ندى : كنت مشغووولة مررة ونسيت ايش في ؟
وشوي احد مسك عيون ندى من ورا وغطاها
ندى : يوو ميين اممم لبنا ولا هدير ولا يارا مييييين
شهد فكت يدها وندى دارت بسرعة وشافتها
ندى : اااااااا شششششششششهد وحشتيييييييييييييييييييييييني
وضمو بعض
ندى : زماااان عنك يا دوووبا
شهد : واااي ندى وشحتيني مرررة
ندى : اسراء ليش ما قلتي من اول
اسراء : كانت مفاااجأة
ندى : لو كنت ادري كان سبت كل اشغاالي وجيت
شهد : ماشاء الله ياندى ما قد شفتك بلبس التمريض ذا لا انتي ولا اسراء شكلكم يجنن
ندى : هههههه شكرا
اسراء : ههههه ندى فاكرة في الثانوي لمن كنا نلبس الروب ونتخيل اننا دكاترة
شهد : هههههههه بناااات ايمااان كييفها وحششتني الدووبا
ندى : لو تدري عنك تطير من الفرح
شهد : تدروون الجلسة بدونكم ماهي حلوووه مرره انا في الرياض افتقدتكم كثيير
ندى : ايه ندرري
اسراء : هههه من زمااان
شهد : وجع محد يجاملكم ابد
وكانت الغرفة مليانة اصوات ضحكاتهم وهم مبسوووطين لاخر درجة بس بعد كذا كل وحده انشغلت بشغلها وشهد خرجت بعد ما سلمت عليهم وراحت للبيت عند اهلها
______
تركي : يلا يا وليد سلاااام ونستنااك بكرا
وليد : ادعيلي بس يمر اليوم بسرعة لاني زهقااان
تركي : اقول ليش ما تسوي شغلتك المعتاادة
وليد : ؟؟
تركي : يعني منت فاهم شوف هذيك البنت تجنن لا تضيع الفرصة حتى لو كان باقي يوم
واشر بيده على بنت
تدرون مين هي _ ندى _



ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ



تدرون مين هي _ ندى _
وليد يوم شافها عرفها وماهو عارف ايش يقوله
وليد : ياخي منت شايف باين ممرضة ايش ابغى فيها
تركي : حتى لو منت شايف جماالها
وليد : ترركي خلي اليوم يعدي على خير
تركي : اوك براحتك يلا سلااام
وليد : سلاام
وليد طلع لغرفته وهو سرحان ويبغى يرجع لبيته بسرعة ويرتاح ويخرج مع الشباب
وفي نفس الوقت يفكر في كلام خويه تركي
وليد : لالالا مستحيل هذا هو الباقي بنت عمتي واغازلها
دخل الغرفة وانسدح على سريره وشاف كتاب جمبة اخذه وجالس يقرا فيه الين طفش ونام
اما ندى فطلعت وهي مبسوطة لانها شافت شهد
هدير : ندو اشبك مبسوووطة مرة
ندى : ما تصدقي لو اقولك صحبتي رجعت من الرياض من زمااااااااااااااان ما شفتها
هدير : ههههههه قصدك شهد
ندى : يب يب
هدير : الحمد لله على وصولها
ندى : ايوة صح شكرا يا هديير عشان مسكتي الشغل بدالي
هدير : عفووا 

خرج وليد من المستشفى بس يده مجبسة الين كتفه وكانت تعوره شوية
ندى كانت تطالع في وليد وهو خارج وفي عيونها الدموع وحست انها ماراح تشوفه ثاني
وليد : ندى
ندى : ايوا
وليد جاها لعنده وكلمها
وليد : امممم ندى ما ادري ابوي وامك راح يتصالحو ولا لا بس راح اقولك لو ما اتصالحو ولا كلمو بعض انا ما راح اقطعك زي اول راح اجيكي حتى لو ابويا كان معارضني
ندى وهي مبسوطة من كلامه : اتمنى اتمنى يتصالحو ما يسير كذا في النهاية هم اخوان
وليد : حتى انا اتمنى مع اني اعرف ابوويا عنيد مرة بس يارب ينسى ويتصالحو
ندى : انتبه على نفسك وخذ ادويتك وحاول ترتاح وتريح جسمك
وليد : ان شاء الله < وفي نفسه كيف ارتاح وانا في البيت اصلا ماراح اجلس في البيت راح ادشر مع اصحابي
ندى : سلام
وليد : مع السلامة : )
طبعا بعد ما رجع وليد للبيت سرق مفتاح السيارة من ابوه وخرج مع تركي وحمد صاحبه
وما رجعوا لا على اخر الليل وابوه كان معصب مررررة منه واتجادلو زي كل مرة ..
اما ندى رجعت للبيت وهي حزينة ولمن نهى شافتها كذا سالتها عن السبب
في البداية ما قالت لها وبعدين قالت لها كل اللي سار
نهى : وااااو صدفة غريبة جدا بس مدام قال الكلام هذاك اتوقع انه يبغى يشوفك دايما
ندى : والله ما ادري هو قال كذا مجاملة ولا يقصد
نهى : ندى ايش رايك نكلم امي ونحاول نخليها تتصالح معاه
ندى : لالالالا انا اقول احسن نستنى اتوقع خالي راح يكون عاقل وهو اللي يكلمها لانه اساس المشاكل كان هوا مو امي
نهى : اممم نشووف
ندى : نهى على فكرة شهد رجعت من الرياض
نهى : منجد متى وفينها ومتى راجعة
ندى : سؤال سؤال لو سمحتي
نهى : هههههه فين قابلتيها ؟
ندى : في المستشفى جات عندنا وسلمنا على بعض وهي كانت راجعة قبل يومين وبعدين يمكن الاسبوع الجاي راجعة
نهى : اها تصدقي وحشتني
ندى : كلنا وحشتنا المهم بكرة البنات كلللهم متجمعين عند اسراء ابغى اكلم امي نبغى نروح عندهم
نهى : ايوووة بسرعة بس يارب توافق
ندى : اجل تعالي معي خلينا نكلمها
وراحو لعند امهم
ندى : امييي
ام ندى : امري ؟
نهى : ممكن طلب
ام ندى : ايش وراكم مصيبة تفضلو
ندى : امي لا تقولي كذا مافي مصيبة ولا شي
ام ندى : انتم ايش وراكم غير المصايب اجل ايش في
نهى : والله يا امي البنات كلهم راح
ام ندى قاطعتها : راح يتجمعو عندنا
ندى : لالا
ام ندى : اجل عند ميين
نهى : عند اسراء
ام ندى : اها طيب ايش تبغو
نهى وندى طالعو في بعض : نبغا نروووووح
ام ندى : لا
نهى : لييش
ندى : الله يخلييكي
ام ندى : افكر وارد لكم جواب
ندى : هيا يا امي تعرفيهم كلهم انتي
ام ندى : اممممم
نهى : هيا هيا هيا
ام ندى : خلاص طيب ^_^
نهى وندى : يسسس
ام ندى : بس لا تتاخرو الساعة لا تجي 11 وانتم برا
نهى : بدررري يا امي
ندى : امي يحنا كبار خلاص
ام ندى : كبار اجل اجلسوا في البيت
نهى : لالا خلاص 12 طيبة
ام ندى : في حاجة ثانية ؟
ندى : سلامتك
ام ندى : اوك عشان انا مشغولة
نهى : الله يكون في عونك ^^
طبعا هم يقولو كذا بس يرجعو متاخر
ندى : نهى ايش نجيب معانا بكرة ؟
نهى : امممم ايش رايك انتي ؟
ندى : والله ما ادري نسوي حلا ولا نشتري
عمر دخل في الهرجة : لمييين وفييين ومتى
نهى : لقااااافة
ندى : هههههه بكرة رايحين
عمر : فيين ؟
نهى : ياخي بطلك اللقافة
عمر : انا اخوك ولازم اعرف
نهى : لا مو لازم
عمر : مو مهم ندى راح تقولي
نهى طالعت في ندى : لا تقوليله
ندى : نهى عادي ايش فيها عمر بكرة رايحين عند اسراااء
عمر : اسراء صحبتك ؟
ندى : يب اللي اختها نوورة << وتقلت على نورة
نهى : ندى ما يحتاج تقولي نوورة
ندى : هههههه عشان يمكن يعرفهم اذا قلت اسمائهم كلهم وطالعت في عمر
عمر محرج لانها جابت سيرة نورة : خلاص عرفتها صحبتك اسراء
ندى : هههه طيب في حاجة ثانية تبغى تعرفها
عمر : لا
نهى : طيب يلا يا شاطر برا
عمر : طيييب اووف
............
ندى ونهى كانو اخر ناس يوصلو لاسراء
ندى : سلاااااااام
اسراء : بدررري مرة اتاخرتم
نهى : سوووري خذي يلا
اسراء : اسمها تفضلي
ندى : هههه مين جا ؟
اسراء كلللهم شهد وايمان
نهى : طييب يلا امشوا بغى اشووف شهد بسرعة
ودخلت نهى وهي متحمسسسة
نهى : ششششههد
شهد : اااااااااااااا نهى وحشتييييييني
وضمو بعض وكانو شوية ويبكو
ندى : خلااص خلاص
ايمان : هههههههههه تقول وحده شافت حبيبها
نهى : اسكتوووو ما تدرو قد ايش وشحتني
شهد : ما كانكم سويتم زيها من قبل < سكتتهم
اسراء : يلا بنات خلاص اجلسوا بغى اجيب العصير
ايمان : شوفو بس اعتبروها قدوة في الضيافة
نهى : هههههههه يا عيني عمري ما شفت احد يقول كذا لضيوفه
اسراء : انا اقول كذا يلا بس
نورة : شايفين كيف اختي المثاااالية
ندى : اتعلمي منهااا
اسراء : بس لا يكثر
وجابت العصير وجات بسرعة وكانت راح تطيح بس مسكت نفسها
ندى : سر وترا محنا مستعجلين شوي شوي
اسراء :ادري بس انا مستعجلة ابغى احكيكم عن
نهى : عن مييين
اسراء : مين غيره ابراهيييم
شهد : مين ذا ؟؟؟؟؟
ايمان : معقوولة ما قلتو لها
اسراء : لا ابراهيم هذا خطيبي
شهد : لا مو معقوولة
نورة : لييش مو معقولة
شهد : هههههه اخر شي اتوقعته من اسراء انها تحب
اسراء طالعتها بنص عين : ايش قصدك
شهد : ولا شي سلامتتتك
ندى : ايوة يا اسراء ايش اخر الاحداث بينكم
اسراء : امس كان هنا واعطاني هذي
ورتهم يدها فيها اسورة عليها حرف a
ندى : نااااايس مرررة
نهى : عشااان كذا امس ادق تعطيني مشغول
نورة : اكيد هي راح تفضى لكم وهو في
ايمان : سوسو انتبهي لا ياخذك مننا
شهد : ترا يحنا نغار
اسراء : يووو تغارو من ايش لا تخافو انتم صحباتي للابد
ترن ترن << هههه جرس المدرسة
اقصد جوال اسراء دق
اسراء : اسكتووو يا بنات هذا هوا
شهد : ابراهيم
اسراء :يب يب
ندى : حركااااات
اسراء : اسكتو وقامت بسرعة وراحت لغرفتها تكلمه بهدوووء
البنات كلهم : هههههههههههههههه
شهد : لا اسراء وحده ثااانية معاه
نورة : يو ما شفتم شي تكون بتضارب معايا ويدق عليها تسير وحده ثاانية
ندى : ابغى اسمع ايش تقووله
نهى : لا تخافي راح نسوي تحقيق معاها لمن ترجع
ايمان : الله يسستر منكم
اسراء دخلت غرفتها وسكت الباب وجلست على سريرها وكلمته
اسراء : هااي
ابراهيم : هايات كيفك سرو
اسراء : الحمد لله بخير وانت
ابراهيم : بخير دامك بخير
اسراء : تسلم
ابراهيم : الا ليش ما رديتي بسرعة
اسراء : سووري صحباتي كانو فيه ورحت لغرفتي عشان هدوء
ابراهيم : اها معاهم ندى
اسراء : ايوة ندى والباقيــ وبعدين انتبهت لكلامه : ندى فيه لييش تسال
ابراهيم : لا ولا شي بس سؤال يعني
اسراء : ابراهيم ما تلاحظ دايم تسال عنها
ابراهيم : اسراء قلتلك مو قصدي شي
اسراء وفي عينها دموع : ابراهيم لا تكذب عليا
ابراهيم : صدقيني ما اكذب
اسراء : لا ماني مصدقة
ابراهيم : يو انتي عنيدة مرة
اسراء : وانت كذاب
ابراهيم : اذا مصرة وتبغي تعرفي اقولك
اسراء نفسها ترخي السماعة وما تسمع اللي يقوله وفي نفس الوقت تبغى تسمع
ابراهيم : اسراء انا ما احبك ولا شي كل مافي الموضوع اني احب ندى وخطبتك عشان اتقرب منها
اسراء : تبغاني اصدق كلامك
ابراهيم : انتي اللي قلتي كذاب وعلى فكرة حتى هي تدري وكلنا نحب بعض وكنت مخطط ننفصل اليوم او بكرة
اسراء حاولت تجمع قوتها : لا اليوم ولا بكرة دحين ما ابغى اكلمك مرة ثانية يا كذاااااااب
ورخت السماعة وسارت تبكي
ابراهيم كان مخطط يتقرب لندى بهذي الطريقة بس كذب لمن قال انو ندى تدري وهي المسكينة ما تدري عن شي
اسراء مسحت دمووعها : كذا يا ندى كذا تسوي فيا والله اوريكي
وخرجت من غرفتها وراحت للبنات واول ما دخلت جات ندى لعندها
ندى : ها ايش سار وايش قالك
اسراء : اطلعي برا
ندى : نعم !
اسراء دارت وجهها : ما ابغى اشوفك ثاني
نهى والبقية جو عندها : اسراء اشبك
اسراء : مافي شي بس ما ابغى اشوف ندى مرة ثانية
نورة : ندى سار شي بينكم ؟
ندى : والله ولا شي كنا مبسوطين مدري ايش سار
اسراء : انتم ايش دخلكم اصلا ندى تسوي نفسها برئية وما سوت شي حرام عليكي يا ندى خليتيني اتعلق بابراهيم واحبه وبعدين يسير كذا اظن هذا تفسير دخولك المفاجئ بيننا اكيد كنتم متفقن اصلا انتي وحده ما ينوثق فيها واصلا انتي خاينة ومحتالة وكذابة وكل ششي
ندى قربت منها : اسراء ماني فاهمة شي ابراهيم ايش قالك
اسراء : تسوي نفسك ما تدري
شهد : اسراء هدي شوي وقولي ايش سار
اسراء : اسالو ندى احسن
نهى : ندى فهمينا
اسراء : ندى اطلعي برااااااااااااااااا
ندى عصبت : اطلع برا اووك زي ما تحبي وماراح تشوفيني مرة ثانية
نهى : ندى على فييين
ندى مسكت عبايتها ولبستها : خارجة في شي كمان
نهى : غبية راجعة مع مين
ندى : السوااااق واذا ما تبغي ترجعي انتي حرة اجلسي هنا
نهى : مو قصدي كــ
ما كملت كلمتها الا ندى سكت الباب بقووة وخرجت من بيت اسراء
واول ما خرجت اسراء جلست في الارض وجالسة تبكي
ولمن خرجت ندى اتفاجأت لانها شافت ابراهيم قدامها
ابراهيم : ندى وحشتيني
ندى : انت ايش تبغى دحين
ابراهيم : معقولة اسراء ما فهمتك شي
ندى : انت ايش قلتلها
ابراهيم : اممم قلتلها اني احبك انتي وخطبتها بس عشان اتقرب لك ادري اني جرحت شعورها ومتاسف بس انتي اهم عندي منها
ندى : اها انا اهم
ابراهيم : اكيد
وشوي ما شاف غير كف على وجهه : انا عمري ما شفت واحد سافل زييك انقلع من وجهي
ابراهيم مسك يدها : انتي كيف تمدي يدك علي
ندى : ايش يعني قتلتك
ابراهيم : لا بس ماراح اسيبك
ندى : سيبني لا اجمع الناس عليك دحين وازععق
ابراهيم وهو متنرفز ساب يدها : امشي من وجهي لا اسوي فيكي شي ما يعجبك
ندى : انا اللي امشي ولا انت ابعد عني
ندى ماهي عارفة ايش تسوي راحت دخلت بسرعة لبيت اسراء وابراهيم مشي
نهى لمن دخلت ندى : ندى ما رحتي
اسراء : ايش تبي انتي الثانية
ندى راحت لعند اسراء واتجاهلت نهى
ندى : دحين فهمت الموضوع تحسبيني متفقة مع ابراهيم عليكي لو كان كذا كان اصلا ما تقدم لك ولا حاجة
اسراء : لا انتي قصدك انك تجرحيني وبس
ندى : اجرحك ها تدري قابلت مين برا
اسراء : ما يهمني
ندى : بكيفك بس اقولك شفت ابراهيم وقال لي كل شي واعطيته كف
نهى : نعم
ندى : ايوة
وحكتهم اللي سار
ندى : بس للاسف ما توقعتك قد كذا ما تثقي فيا ما تدري قد أيش كنت احاول اساعدك
اسراء صدقيني والله ماكان بيني وبين ابراهيم أي شي
نورة : اسراء مو معقولة ندى تسوي كذا
شهد : منجد بعد السنييييين اللي كنتم فيها صحبات تسوي كذا
نهى : اسراء لو ندى سوت كذا راح اقتل نفسي
ايمان : مستحييل تسوي كذا هذا ابراهيم الاهبل هو اللي كذب
نورة : ومدام كذب عليكي من اول اكيد كان كذاب لمن ثال انه متفق مع ندى
نهى : ما يسير كذا تخسري ندى عشان واحد كذاب
شهد : اضحكي وابتسمي وانسي اللي اسمه ابراهيم ذا
نورة : ترا الدنيا ما تسوا انسي خلاص كلنا معااكي
اسراء : اممم
ندى ضمتها : اسرااء خلاص ماسار شي يا دووووبا
اسراء : ندى مدري ايش اقوولك انا اسفة عشان شكيت فيكي
ندى : ولايهمك كل ما تزاعلنا كل ما زادت علاقتنا وسارت اقوى : )
نهى : الحمد لله كل شي انتهى على خير
نورة : والله اقلتيني عليكي
شهد : اقلقتينا كلنااا
اسراء : انا اسسفة
نهى : ندى يا خبلة اخذنا الووقت شوفي الساعة كم
ندى : كم يعني اتوقع 11
وطالعت في ساعتها وفتحت فمها : اااااااا السااعة 1 الا ربع
نهى : امي ايش قاالت
ندى : اسراااء ضروري لازم نرجع دحين
اسراء : خساارة بس يلا
ندى : لا تنسي اللي قلتلك عليه انسي ابراهيم واتجاهليه راح تلقي من هو احسن منه بكثيير
اسراء : زي ريييكو
نهى : ومين هذا
اسراء : ههههه دكتور راكان
ندى : لا تجيبي سيرة الدكاترة جاتني عقدة منهم
اسراء : مو كلهمم
نورة : سبحان الله شوفو اختي كيف ما تحب غير دكاترة
ندى :بس ان شاء الله ما ادخل عشان لا تسير مصيبة ثانية
البنات : هههههههههه
ندى ونهى رجعو للبيت وكانت الساعة 1
ام ندى : هلا والله
ندى : هلا امي
نهى : كيفك يا حبيبتي
ام ندى : انا طيبة بس انتم ما اظن
ندى : امم اا
ام ندى : ايوة وبعدين
نهى : سووري يا امي
ام ندى بزعيق : شااايفين الساعة كم انا ما قلت ترجعو بدري الساعة وحده
ندى : والله يا امي الوقت مشي بسرعة
ام ندى : ما دخلني انا
نهى : اسفين يا امي
ام ندى : لازم تتعاقبو
ندى : لا بلييز
ام ندى : عقابكم هو ما راح تجو معانا الاسبوع الجاي للاستراحة
نهى : أي استراحة ؟
ام ندى : استراحة خالك طلال
نهى : خالو طلال عادي نتعاقب
ام ندى : وخالك علي راح يجي
ندى : خااالو علي ؟؟؟؟؟؟؟!!!
ام ندى : ايوة
ندى : كلمك ولا كلمتيه ولا ايش
ام ندى : اممم ايوة كلمني وكان متاسف واتفقنا نتجمع في الاستراحة حقت خالك اللي على البحر
ندى : من متى ماا شاء الله منجد خالي سوا الصح
نهى : بس بعد كم سنة
ندى : مو مهم المهم انهم راح يتصالحو
نهى : اوك ندى ايش رايك البس الجينز الجديد لمن نروح
ندى : لالا البسي الاسود حقك
نهى : لا البسيه انتي
ام ندى : مين قاااااااال انكم رايحين
ندى : اوه نسيت
نهى : اميي الله يخليكي أي عقاب ثاني
ندى : بليييز والله زمان ما شفنا خالي علي
ام ندى : امممم اجل افكر في عقاب ثاني
عمر : امي خلاص سامحيهم المرة هذي
عمار : ماراح يعيدوه صح يا بنات
ندى ونهى : ايوة
ام ندى ضعيفة قدام بناتها واولادها : اول مرة واخر مرة
ندى ونهى : شكرررررررا
ام ندى : ندى بكرة وراكي شغل يلا روحي نامي
ندى : حاااضر يلا تصبحو على خير
نهى : عمر عمااار شكرا لدفاعاتكم
عمر : كل شي له ثمن
عمار : على بالكم سوينا كذا بدون مقابل
نهى : نعم يلا اشوف كل واحد على غرفته لا اوريكم شغلكم
عمر وعمار : كنا بنمزح استغفر الله
< <كانو يخافو منها مرة
ندى مع نفسها وفي غرفتها : ماني مصدقة خالو علي وامي راح يتصالحو وهذا معناه انا ووليد راح نتقابل متى يجي الاسبوع الجاي انا مبسووووطة مررة
اليوم الثاني ندى راحت لعملها وهي مبسووطة ونشيطة
واسراء نفس الشي
ابراهيم دخل على اسراء واسراء تجاهلته مرة
ابراهيم : السلام عليكم
اسراء بدون وجه : وعليكم السلام
ابراهيم : اسراء انا
اسراء ولا كلمة وماهي جالسة تطالع فيه
ابراهيم : سوري يا اسراء انا اسف ما عرفت قد ايش قدرك عندي الا بعد ما سبتك
اسراء : وبعدين
ابراهيم : سامحيني هذا كله من ندى ومخططاته قدرت تضحك على عقلي وتخليني ما اطالع في وحده زيك
اسراء : خلصت اكاذيبك
ابراهيم : هذي ماهي كذبة بس
اسراء : بس ايش ابراهيم برا من غير مطرود
ابراهيم : ماني خارج اسراء سامحيني خلاص متاسف
اسراء : لاخر مرة اقولك برا
ابراهيم : اوك راح تندمي عشان ما صدقتيني
وجا خارج
اسراء : او سوري
ابراهيم : لا عادي ما عليكي
اسراء بعصبية : سوري نسيت حاجة
وفكت اسورتها وخاتمها وكل هدية جابها لها ورمتها عليه
اسراء : خذ الاشياء ذي معاك واعطيها لوحده غيري
ابراهيم اخذها وهو معصب : اوف منك راح القى احسن منك بمليون مرة
اسراء : لمن تلقى تعال قابلني
ابراهيم دار وجهه وخرج
اسراء بضحك واستهزاء : سك الباب وراك
ابراهيم سك الباب بقووووة
اسراء رخت راسها وجالسة تبكي : ليش انا ليش لمن احب احد من قلبي يطلع كذا حرااام .. << تكسر الخاطر
ندى منهمكة في شغلها الا يجي من يناديها
...... : يا نيرس ابغى مساعدة
ندى : مشغولة في غيري هنا يقدرو يساعدوك
..... : لا انا ابغاكي انتي
ندى رفعت راسها وشافته : وليييد
وليد : ايوة وليد كييفك يا ندووو
ندى: تمام وانت كيف كتفك دحين ان شاء الله احسن
وليد : ما عليكي احسن كثير
ندى : الحمد لله انتبه على نفسك ومالك ومال المشاكلة
وليد : ما عليكي . الا سمعتي اخر الاخبار
ندى : حلوه قولها ماهي حلوه بلاشي
وليد : لا حلووة مرة دريتي انو ابوي يبغى يتصالح مع امي



ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ




وليد : لا حلووة مرة دريتي انو ابوي يبغى يتصالح مع امي
ندى : يب يب درييت الحمد لله
وليد : الحمد لله انه وافق جلست ساعة اقنعه
ندى : منجد ششكرا
وليد : عفوا ندى راح تجي صح ؟
ندى : اكييد
وليد : ان شاء الله اكون موجود
ندى : ليش ما راح تكون فيه
وليد : ما ادري على حسب الشباب يمكن اخرج معاهم
ندى : اهممم
وليد : لا تخافي احاول اكون موجود
ندى ابتسمت
وليد : اوك ما اعطلك يلا سلام
ندى : مع السلامة
وليد جا لهنا عشان كان عنده فحص وراح مر على ندى
تركي : تاخرت
وليد : معليش
تركي ووليد في السيارة سوا تركي استنى وليد في السيارة
تركي : لا تقولي رحت لها
وليد : يب
تركي : يو منك المهم يوم الخميس الجاي راح تكون فاضي صح
وليد : ما اعتقد
تركي : ليش
وليد : قلتلك رايحين عند عمي ومسوين جمعة
تركي : ياخي هذي مو اول مرة خلاص اسحب عليهم
وليد : ما اقدر اقولك عندك محمد روح معاه
تركي : يو محمد مو زيك بس مدام كذا مافي حل غير اروح معاه
وليد : عادي محمد مافيه شي روح بلا دلع
تركي : انا غلطان عشان ابغاك تجي
وليد : تروك لا تقولي زعلت ومدري ايش
تركي : لا ما عليك ..
بعد ما انتهى دوام ندى واسراء رجعو البيت سوا بالسيارة
ندى شافت اسراء زعلانة : اسراء امممم
اسراء : هلا
ندى : سار شي مع ابراهيم
اسراء : اممم ايوة
ندى : منجد أيش سار
اسراء : جا عندي وقال انه متاسف وانك انتي السبب اللي خلاه ما يشوف وحده حلوه زي ومن هذا الكلام الفاااااضي
ندى : وايش سويتي ؟
اسراء : قلتله من غير مطروط اطلع برا ورميت له الهدايا حقته وكل شي جابه وخلاص فسخنا الخطوبة
ندى : اها الحمد لله سار خير راح تلقي احسن منه
اسراء والدموع بتنزل منها : ان شاء الله
ندى : لالا ما اتفقنا على كذا لا تبكي يا دوبا على واحد زيه ابكي على اللي يستاهل
اسراء مسحتها بيدها : ادرري وابتسمت : ان شاء الله ماراح تشوفي دمعة مني بعد اليوم على هذا الحيوان
ندى : هيا هذي اسراء اللي اعرفها ^_^ الا قوليلي شهد وايمان متى خرجو من عندك
اسراء : ايمان بعدك على طول وشهد نسيت اقولك راح ترجع الرياض
ندى : منجد !! مو هيا قالت راجعة نهاية الاسبوع ؟
اسراء : ايوة بس امس ابوها دق عليها وقال راجعين لان امها مرة تعبانة وما معاها احد
ندى : الله يشفيييها خسارة كان نفسي اسلم عليها واودعها
اسراء : اممم على العموم انا راح اكلمها لمن ارجع واطمن عليها وعلى امها
ندى : اقولك تروحي السوق معايا اليوم ؟
اسراء : ما اظن اقدر عندي اشغال مرة كثيرة
ندى : حتى انا بس ضروري ابغى اروح ناقصني حاجات
اسراء : فاكرة زمان اول ما نطفش نروح للسوق كنا فاااااضين
ندى : يب مو زي دحين اجل كم اسبوع عشان اتفضى ليوم
اسراء : اقولك ترا نورة رايحة لو تبغي تروحي معاها
ندى : منجد
اسراء : يب بس رايحة مع صحباتها
ندى : والله ما ينفع انا ماني مطولة هي كم محل ابغى ادخلها
اسراء : اها اوك روحي مع نهى
ندى : اشوف يا معاها ولا عمر ولا عمار
اسراء : واذا مرة مافي فايدة روحي مع امك
ندى : ان شاء الله يلا سلام يا دوبا اشوفك على خير
اسراء : سلااام
دخلت على البيت وسلمت على امها وابوها واروى وبعدين راحت لنهى وكانت تكلمها تبغى تقولها على السووق
ندى : نهى موافقة ولا لا
نهى : موافقة بس ما اقدر
ندى : يوو نهى بليز
نهى : ندى والله مرة مشغولة ما اقدر عندي اختبارات في المعهد
ندى : مرة ما تقدر لو شوية
نهى : سوري
ندى : مرة مافي امل
نهى : لا
ندى : طيب اكلم عمر لان عمار مستحيل يفضى لسوق
نهى : ههههه انتي تجيبي راس عمر روحيله ماراح يرفض
ندى : يب ادري
دخلت ندى على غرفة عمر وكان جالس على الاب حقه وبيسوي بحث واشغال
ندى : عموووري
عمر : هلا
ندى : ممكن طلب صغيوون
عمر : امري
ندى : ممكن تروح معايا السوق
عمر : نعم سوق شايفتني بنت
ندى : أي يعني الاولاد مرة ما يروح اسواق
عمر : الا بس
ندى : بس ايش هيا بلييز
عمر : ندى مافي غيري شوفي نهى ولا أي وحده من صحباتك
ندى : كلمتهم كلهم بس كل وحده مشغولة وعمار مشغول وامي تعبانة مافي غيرك
عمر : اشبها امي تعبانة
ندى : تبغى تنام بس مافيها شي
عمر : وبابا ؟
ندى : مو فااضي بليز مااافي غيرك
عمر : يو يا ندى
ندى : هيا راح اطلب لك اللي تبغاه
عمر : ندى أي شي ابغاه يعني لو غالي ولا رخيص امممم ابغى
ندى : بس بس كنت امزح قوم هيا على السيارة
عمر : اوف حاضر
ندى : هع < ما يجي الا بالعين الحمرا ها ها ها
عمر : سمعتك
ندى : ما قلت حااجة يلا لابسة عبايتي ونازلة لك
عمر : لا تتاخري
ندى : اووك
لبست عبايتها وجري نزلت للسيارة بعد ما سلمت على امها وابوها
ندى في السيارة : شششكرا يا عموووري ماراح انساها لك
عمر : لا عادي
ندى : على فكرة نورة هناك
عمر : نورة ّ!
ندى : يب ولا الايام نستك هيا
عمر : لالا طبعا فاكرها
ندى : بس لا تخاف ماراح اجلس معاهم بس راح اشتري اللي احتاجه بسرعة وارجع
عمر : يعني ما راح تتقابلو
ندى : قصدك ماراح اقابلها ههههههههه
عمر : اسسكتي بلا احراج
لمن وصلوا لهناك لفت ندى السوق كله واشترت ( تنورة قصيرة وبلوزة حمرا , وكمان بنطلون جينز اسود وبلوزة صفرا مخططة بالاسود واشياء ميك اب ناقصتها وشنطة سودا ..الخ )
عمر : خلاص انتهيتي ؟
ندى : يب شكرا
عمر : اقولك انا جيعاان نبغى ناكل أي شي
ندى : اوك ايش تبغى تاكل
جلسو على كراسي الطاولة
عمر : اممم انا ابغى من ماك
ندى : اوك اطلب لي أي شي معاك لا تتاخر باستناك هنا
عمر : اووك
ندى بعد ماراح عمر : يوو تعبت مرة ابغى انااام
..... معقوولة اول مرة تقولي تعبت من السوق
ندى : هلا نواارة , ايوة والله تعبببت
نورة : نورة مو نوارة
ندى : ههههه طيب هلا منيرة و اميرة
منيرة : اهلين ندى كيفك
ندى : تمااام وانتم
اميرة : كويسين
ندى : اشوفكم مفلوتين لوحدكم ها
نورة : ههههه لا تخافي رايحين بعد شوية
ندى : ايوة شايفين الساعة كم
منيرة : وانتي جيتي لوحدك
اميرة : منجد يحنا على الاقل مجموعة
ندى : من متى اروح اسواق لوحدي لا معايا اخويا
نورة : اها
ندى طالعت في نورة وغمزت لها : اخوي عمر
عمر : مين ذول اللي مع ندى الخبلة شكلها نسيتني لا وجالسين معاها في نفس الطاولة انا جيعاان
عمر طلب ولمن رجع شافها مع البنات فما جا لها واستناها
مرت ربع ساعة وهو يستنى وطفش مرة فدق على جوالها
ندى شافت الجوال ( حياتي عمر )
ندى في نفسها : يووو مرة نسيته شكله يستنى من اول
نورة والبنات انتبهو لها
ندى : هلا عمور
عمر بعصبية : ندى لي ربع ساعة استناكي مين ذول
ندى : سووووري مرة هذي نورة وصحباتها
عمر : اجل خذي راحتك
ندى :ههههههههههههههه
نورة : ندى يلا يحنا ماشين
ندى : بدري
نورة : لسى في كم حاجة نبغى نشتريها
ندى : اوك الله معاااكم
واول ما قامو جا عمر لعندها وماكان معصب بس اول ما سال قال
عمر : ندى ندى مين فيهم نوورة
ندى : اقولك بس لا تعصب وانسى انك استنيت
عمر : ما عليكي راح انسى
ندى : ههههههه شوي شوي لا تتحمس
عمر : هييا قولي
ندى : اللي في النص متلثمة
عمر : اهااا كنت حاس انها هيا < من جمبها
ندى : طيب طيب
بعد ما رجعت ندى للبيت ورت نهى اللي اشترته
نهى : وااااااااااو يجنن اكييد اشتريتي لي معاكي
ندى : لا
نهى : منجد
ندى : يب : )
نهى : لا مو معقولة
ندى : محد قال لك لا تروحي معايا
نهى : قلتلك مشغووولة
ندى : مو ذنبي
نهى : : ( 
ندى : خليني اشوف دموعك بعدين اعطيكي
نهى : ليش تحسبيني زيك ابكي على كل شي
ندى : وااي انا ما عمري بكيت على حاجة بل كذب
نهى : طيب عادي بكرة اروح واشتري
ندى : هههههه خذي يا دووبا
نهى : ثاااانكس كنت دارية انك جبتيلي معاك
ندى : انا قلت راح تزعجيني فجبت من كل شي اثنين بس الوانها غير
نهى : مو مشكلة كل الالوان حلووه
ندى : متى يجي يوم الخميسس
نهى : ليش متحمسة كذا
ندى : ابغى اروح الاستراحة احس الايام تمشي بشوووويش
وعلى قولت ندى الايام مشيت بهدووء ولا سار فيها شي
ندى تحس اليوم كانه سنة والساعة كانها شهر والدقيقة كانها اسبوع والثانية كانها ساعة << حساب دقيق ..
وجا يوم الخميس واكثر وحده متحمسة بينهم كانت ندى
قامت بدري واخذت شور وجهزت نفسها وكل شي
نهى : يو ايش صحاكي بدري
ندى : قومي بلا كسل اذن العصر وتقولي بدري
نهى : قوولي والله
ندى : والله
نهى نطت من فوق السرير ودخلت الحمام وانتم بكرامة ولبست ملابسها واتجهزت وكان الكل جاهز غيرها
ندى طالعت شكلها في المراية وكانت حاطه كحل اسود واحمر خدود خفييف وروج خفيف برضو
ندى : اظن كذا شكلي كفاية
وشعرها كانت رابطه ببكلة حمرا ولابسة التنورة الجديدة اللي اشترتها ونهى لبست نفس ملابسها
ندى جات عند الباب واتفاجات لمن شافت شنط الملابس
ندى : امييييييييي ليش هذي هنا
ام ندى : ماقلتلك راح نجلس يومين هناك
ندى : منجد ياااااااااااااا
وضمت امها بقووة : ششكككرا
ام ندى : بس بس كاني قلت ماراح نرجع
لبست ندى العباية والشوز حقها ووقفت عند الباب وتنادي الكل
ندى : يا نهى هيا ما خلصتي عمررر انزل حمي السياارة بسرعة عمااار سنة عشان تشرب موية امي هيا نستنااكي خالة اروى يلا تماارة ما خلصت
الكل : ندى اصبرررررري عليينا ؛ وهم معصبين منها
ندى : يووو طيب
بعد عشر دقايق كان الكل في السيارة وانطلقو للاستراحة
وهناك وليد واهله كانو موجودين
وصلوا الاستراحة واول من نزل من السيارة ندى
ندى : نهى لا تنسي الاكياس تجيبيها معاكي
نهى : تعاالي هنا ليش انتي الوحيدة اللي ما شلتي شي
ندى : يكفي شايلة نفسي ومدت لسانها

ولمن دخلت استقبلها مرت خالها وسلمت عليها ودخلت لجوة عند خيلانها
ندى : سلااام
الكل : وعليكم السلام
طلال : هلا والله يا مرحب
ندى : كييفك يا خاالي
وسلمت عليه وبعدين سلمت على علي وجات عند وليد اشرت له بيدها وابتسمت وجلست
ندى : وليد من غير مطروود لو سمحت
وليد : لييش
ندى مسكت عبايتها : ابغى افصخ عبايتي والبس لي شرشف ولا شي
وليد : مافي غير هنا اوك
وخرج من الغرفة وهي بسرعة فكت العباية ولبست الشرشف ولمن خلصت دخلت نهى والباااقين
وعمر وعمار سلمو على وليد وكانوا ول مرة يشوفوه وهو نفس الشي
وليد : عمرر
عمر : نعم
وليد : والله طفش الجلسة هنا
عمر : منجد سوااالفهم مالها داعي
وليد : طيب معاك ضومنة ولا باصرة خلينا نلعب برا
عمر : اكيد تلقى مع عمار . عمااااار معاك الضومنة
عمار : يب اكيد
عمر : اوك راح نلعب تبغى تلعب معانا
عمار : اكيد
وخرجو للحوش وكان في فرشة محطوطة فجلسو عليها
وفكوا الضومنة وجالسين يلعبو
ندى ونهى شافوهم خرجو فراحو وراهم
ندى : ابغى العب
وليد : اذا سرتي ولد تعالي
عمر : ايوة يحنا اولاد ونبغى نلعب لوحدنا
نهى : يا سلااام اقول وخرو
وليد : مااافي
منار : ندى نهى سيبوهم تااافهين مررة
وليد : شوف مين يهرج
ندى : والله اووريكم
مشيو البنات وجلسو على الكراسي قريب منهم
نهى طالعت في ندى وكانت عارفة انها ماراح تسيبهم : ندى يا دوبا ايش راح تسوي
ندى : انا اوريكي
منار : الله يستر
البنات سكتوو والشباب كانو بيلعبوا ومندمجين ووليد كان يبغى يحط رقم 4 على 5
ندى : لالالا اختار وحده احسن
الكل طالع فيها وليد فهمها ونزل رقم غيره وكسب نقاط
وعلى هذا الحال سارت تغشش كل واحد فيهم
ندى : في واحد منكم عنده ضومنة قووية وتكسبه نقاط بس ركزو
كل واحد طالع في حقته وجالسين يفكروا وبعدين نزلها وليد وكسب 5 نقاط عمر وعمار عصبو
عمر : ندى اسكتي نبغى نلعب
ندى : غلطتكم ما خليتوني العب
وليد : هههههههههه
ندى : وليد لا تضحك ترا انقلب ضدك
وليد : ما تقدري
ندى : لا تتحدى
عمر : خلاص خلاص بس لا تهرجي لو سمحتي معانا
ندى : اووووك
كملو اللعبة وندى تستعبط
ندى : شفتي يا نهى في واحد منهم غبي ما يطالع في اخر حبة عنده
نهى : مين فيهم
ندى : كل واحد عارف نفسه
عمار شاف اوراقه وحط اخر وحده وكسب وشوي ندى تكلم منار ونفس الشي
عمار وعمر نقاطهم اكثر من وليد
وليد : والله منجد قلبتي علي مو كنا حلوين اول
ندى : محد قالك تتحداني
وليد : تعالي وريني شطارتك والعبي معايا مو بس تهرجي
عمار في نفسه : فكرة خاااطئة هع
ندى : والله منجد اوك
عمر قام وراح لندى واخذها على جنب
عمر : ندى ما تلعبي معاه
ندى : وليش
عمر : اممم بس كذا الولد ما اعرفه ولا حاجة وهو ولد خالك يعني مو اخوكي
ندى : والله هو زي اخويا وانا اعرفه من قبل لا اعرفك واذا تبغى تتاكد اساله أي شي عني
عمر : برضو لا هذاك زمان يمكن دحين تغير
ندى : عمر لا تعقدها روح اتاكد انا اعرفه عدل
وليد فهم الهرجة وكان عنيد مرة وما هرج
ندى : خلاص يا عمر كلنا قدامك يعني ماراح يسير شي
عمر : طييب
جلست ندى وعادت اللعبة مع وليد
وليد في البداية كان متقدم ب6 نقاط
وليد : شفتي يا ندى تنفعي للكلام بس
ندى : ههههه لسى ترا يحنا في بداية اللعبة
وليد : طيب راح اخلصها بسرعة لان يماني فااضي
ندى : عارف تذكرني بايام زمان تصدق انك الى الان لسى ما تعرف تلعب مزبوط
وليد : هههه مين قال
ندى : عد كم مرة لعبت معاك من زماان وكم مرة هزمتك ومدت لسانها
وليد : هذاك اول بس دحين انا راح اهزمك
ندى : يسس كسب 4 نقاط
وليد : يو اسكتي خليني اركز
ندى : ركز ركز هع
وفي نص اللعبة كانت ندى متقدمة عليه
ندى : خلاص ما ابغى العب
وليد : ليييش
ندى : طفشت
وليد طالع فيها ورفع حاجب
ندى : مو قصدي شي بس كنت ابغى اثبت لك اني احسن منك < ومدت لسانها
وليد : طيب ما خلصت اللعبة
ندى : ادري بس خلاص ملييت مرة
وحطت اللي في يدها وقامت
وليد يكلم عمار : دايم هيا كذا ؟
عمار : يبت هزمك وفي نص اللعبة تمشي
وليد : ايش معناه هذا .
عمار : ولا شي بس تطفش بسرعة حتى لو اللعبة حماااس
وليد : مزاجية يعني اهممم ...
انوار : بناات تعالوا بغى اوريكم غرفتنا
ندى : مو بس غرفتك ورينا البيت كله
منار : انا عارفته بس انتم اول مرة تجو صح
نهى : يب
وراحو مع انوار على غرفة البنات
اعرفكم على انوار
انوار بنت طلال الكبيرة شعرها مرررة طوويل وحلو لونه بني غامق وطوله يوصل لتحت ظهرها وجسمها حلو وهي البنت الوحيده ما عندها اخوات وعندها اخو بس مسافر
قامو البنات كلهم _ منار ونهى وندى وانوار
وراحو لغرفة انوار اللي راح ينامو فيها كلهم ..
عمر : على وين
وليد : امم ابغى ادخل اغير ملابسي واجي
عمار : لا تتاخر
وليد : من عيوني
وقام وليد وكانت غرفة انوار على طريقه وشاف البنات فيها كان يبغى يدخل عليهم لان الباب كان مفتوح شوية بس غير رايه وجلس يسمع كلامهم
ندى : حلوووه بس تصدقي كانها غرفة عزاب هع
نهى : هههههه
ندى : الا يا انوار ابغى اسالك
انوار : تفضلي ياقلبي
ندى : انتي ليش ما اتزوجتي الى الحين راح تسير عانس بعدين
انوار : عانس !!!!! لالالالالا اصلا انا مخطوبة
منار : يوو يا ندى
ندى في نفسها : فشيله
انوار : انا يا قلبي مخطوبة وبعد كم يوم شبكتي وغير كذا مستحيل وحده زي تسير عانس
ندى : هههه كنت امزح
انوار : الا قوليلي انتي ليش ما اتزوجتي دحين ولا تبغي تكون عانس ومدت لسانها
ندى : والله كذا مزاج
نهى : بالله يا بنات ايش فك الموضوع دحين خلينا على حالنا احسن بلا زواج بلا هم
منار : هههه منجد
انوار : يب بس ابغى اعرف جواب ندى اول
ندى : اممم مافي سبب بس تقدري تقولي ماني فاضية او يمكن ما لقيت الشخص المناسب
انوار : ههههههه طييب طيب
نهى : نوارة سكي الباب لو سمحتي ابغى افسخ الشرشف
ندى : ايوة والله حتى انا
انوار : اوك
وراحت عند الباب ووليد مشي بسرعة وما شافته وسكت الباب ...
جا وقت العشا واتجمع الكل على سفرة وحده وهذا الشي من زمااااااااااااااااااان ماسار وكان الكل مبسوط
ندى خلصت بسرعة وقامت غسلت يدها وخرجت للحوش وجالسة تتطالع في النجوم والقمر وهي مسدوحة
ندى : يااه مين يقدر يعد النجوم شكلها يجنن
وليد : محد يقدر
ندى قامت جلست على طول
ندى : ادري بس باتخيل
وليد : ههه
وجلس جمبها
وليد : ندى
ندى : نعم
كانت عيونهم على السماء ويهرجو
وليد : فاكرة قبل كم سنة لمن كنا ننسدح جمب بعض ونطالع في النجوم ونحاول نعدها
ندى : يب فاكرة في سطوحنا
وليد : وفاكرة لمن كنا نحاول نعد النجوم مع بعض
ندى : ايوة فاكرة ياه ايام حلوة مرة ياريتني ارجع صغيرة مرة ثانية
وليد : :....
ندى : ....
سكتو كلهم وبعدين هرج وليد
وليد : ندى ممكن اسالك سؤال
ندى : تفضل
وليد : امم انتي ليش ما تزوجتي الى الان انا اتوقع وحده في سنك راح تكون متزوجة
ندى وجهها حمر من السؤال : اممم ما ادري بس ما اعتقدت لقيت الشخص المناسب
وليد : اممم
ندى : طيب وانت عندك وظيفة وكبير ليش ما اتزوجت
وليد: ما قدرت
ندى : ليش
وليد : لانه كانت في وحده في بالي وكنت مصمم ما اتزوج غيرها
ندى : وفينها هذي ؟
وليد بجراة : انتي
ندى : نعم
وليد : ندى فاكرة من قبل لمن كنا نرجع من المدرسة سوا ونوقف عند البقالة واشتري حلاوه على شكل خاتم وكنت اقولك اذا كبرت انا ماراح اتزوج غيرك
ندى : هههههههههههههههههههههههه
وليد : سلامات
ندى : افتكر اقسم بالله كنا مهااابيل بس انا احس كله لعب وفضاوة
وليد : يمكن بالنسبة لك بس ليا لا انا كنت دايما جاد وغير كذا انتي ما تدري قد ايش كنت زعلان لاننا نقلنا من عندكم
ندى : وليد من جد تهرج انت
وليد : ايوة وانا اتحداكي انو سبب عدم زواجك هوا نفس سببي
ندى سكتت
وليد : ندى تتزوجيني


ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ



وليد : ندى تتزوجيني
ندى حمر وجهها : اممم ااا اهممم مدري
وليد : هههههههه ايش مدري ما شفت احد يقول كذا
ندى : وليد اوس عمر جاي
وليد بصوت عالي : ندى هيا نلعب مرة ثاانية
ندى : لا مافي انا ما العب مع واحد مهزوووم
وقامت بسرعة من مكانها وعمر شافهم بس ما سمع الكلام اللي قبل ولا كان ذبحهم هع
عمر : وليد يا ورع جالس هنا وتحاول تلعب مرة ثانية ترا لو عدتها مية مرة معا هانت خسران
وليد : هههه ما عليك
عمر : قوم بس ابغى اروح البقالة تعال معايا
وليد : حاضر يا سيدي
مر اليوم الاول وهذي احداثه وكان ماشي تمااام بس اليوم الثاني حدثت عدة اشياء ...
في صباح اليوم الثاني الكل قام بدري الساعة 10 تقريبا والجو كان حلو ومافي شمس قوية
انوار : يااااه احب لمن يكون الجو كذا
ندى : يب مرة حلو الجو
نهى : بناات ايش رايكم نخرج البحر
منار : لا ايش رايكم نسوي فطورنا ونخرج نفطر في البحر
ندى : يب بس يحنا بدون لا اولاد ولا شي
نهى : ها ايش رايكم
انوار : فكرة خطيرة بس باقي اكلم امي وابوي
نهى : اسمعو انا راح اروح اكلمهم وانتم سو الفطوور
منار : وليش انتي تتهربي من الفطور يعني
انوار : لالا ما تتهرب بس اصلا ما تعرف تطبخ شي
انوار ومنار : هههههههههه كانو قاصدين يمزحو بس
نهى رخت راسها ونزلت دمعها مسحتها بسرعة وماكانت تبغى احد يلاحظ
نهى : هههه اوك اتفقنا سلام
وخرجت بسرعة
انوار : وي زعلت
منار : اتمنى ما زعلت كنا نمزح
انوار : ندى اشبها نهى ..؟؟
ندى تنهدت : نهى ما تقدر تدخل المطبخ كثير
انوار : ليش .
ندى : اممم نهى قلبها ضعيف وتعبان وما تستحمل حراارة الفرن
منار : واااو والله يحنا اغبيااء
انوار : لو كنت ادري كان سكيت فمي
ندى : ما عليكم هي ما تاخذ في نفسها كثير امممم حتى ايام امي وابوي كانو مسافرين هي ماكانت تقدر تطبخ كانت تجهز كل شي وتخلي الخدامة تسويه
منار : ندى من متى ونهى تعبانة .؟
ندى : من يوم اتولدت يعني وهي صغيرة مو شي قريب
انوار : وكذا لمتى يعني
ندى : الله اعلم كل شي بيد الله
منار : اوك بنات خلينا نسوي الاكل بسرعة ونخرج نعتذر لها ونروح للبحر
سو الفطور بسرعة ونهى راحت كلمت الكل وقالتلهم وكمان اعطت خبر لعمر
عمر و وليد وعمار كانو كسالينين فجلسو في البيت
والبحر كان يبعد عنهم مسافة بسيطة يعني البحر قدامهم
كل وحده لبست عبايتها وشالو فطورهم معاهم وطبعا مفرشة وحطوها وجلسوا وماكان في احد هناك والمكان فااضي
جلسوا وفطروا طبعا بعد ما اعتذروا لنهى على اللي قالوه ونهى قبلت وعذرتهم
نهى : بنات انا ابغى اقوم شوي ابغى انزل لتحت واروح قرب البحر
ندى : طيب بس انتبهي للحجار تراها تطيح احيانا
نهى : ما عليكي
انوار : لا تتاخري
منار : تقصد خذي راحتك هع
نهى : طيب يلا سلام
مشيت لناحية البحر ونزلت الحجار حبة حبة الين قربت مرة من البحر وكان بينها وبينه شاطئ صغير
جلست تتامل في البحر وجماله وامتداده وتمنيت امنية لمن حطت يدها في جيبها وشافت بخاخ الربو اللي ما استعملته الا لمن اعطاها هوا انس
تمنت انها تشوف فارس احلامها اللي اعطاها بخاخ الربو بس قالت في نفسها مستحيل تسير امنيتي
بدات الشمس تقوا وعيونها سارت تعورها فقررت ترجع لعند البنات
وهي بتطلع الحجار كان في حجرة صغيرة ما انتبهت لها وحركتها ولمن حركتها تشقلبت على ورا وطاحت
وماكان في أي احد من البنات انتبه لها
نهى : ااااه رجللي ماني قادرة احركها
مسكت رجلها وسارت تحاول تحركها شوي شوي وبعدين سارت تخبط عليها وتشدها وتسوي حركات زادت المها
....... : مو كذا راح يزيد الالم
نهى : انت ايش دخلك
انس : مجرد نصيحة
نهى : انت !انت هو نفسه
انس بكل برووودة : تبغيني اطقها لك واخفف الالم ولا راح اقوم
نهى : الا لو سمحت
انس مسك رجلها وبخفة طقها لها نهى مع الالم صرخت في البداية وبعدين بدا الالم يختفي
انس قام من مكانه وجا ماشي
نهى : ششكرا
انس : .......
نهى افتكرت البخاخ : لحضة لو سمحت
انس: نعم
نهى : تفضل
انس : لسى محتفظة بيه خلاص ارميه
نهى : لا خذه
انس اخذه من يدها ورماه بقووة على البحر
نهى : ايش سويييت
انس : انا حر
نهى مستغربة من برودته : بكيفك الا قولي يااا
انس : اسمي انس
نهى : قولي انت عندك الربو ولا مين
انس : ما يخصك
نهى : طيب سوري
انس : يا
نهى : نهى : )
انس : يا نهى تقدري تتحركي دحين بس انتبهي مرة ثانية سلام
نهى في نفسها : مين ذا وليش هوا كذا
نهى : شكرا ماراح نتقابل ثاني ؟
انس : لاي سبب راح نتقابل
نهى : مدري
انس : ولا انا ما ادري
نهى : طيب ممكن اخر سؤال انت عايش هنا ولا فين
انس : مو هنا انا مستاجر هنا كم يوم مع اصحابي وبيتي ما يخصك فين مكانه
نهى : كله ما يخصك اوك سلام
انس مشي بدون ما يقول سلام حتى
نهى : اخخخ يخقق جنااان احسه قوي وشخصيته قوية والله احببه يارب نتقابل ثاني بس ياريت يفك البرووود ذا اللي فيه
وبعدين قامت على رجلها وطلعت للبنات وما قالت لهم ولا شي من اللي سار
انوار : بنات هيا نرجع
منار : ايوة والله خلاص الشمس سارت قوية
نهى : ايش تستنو يلا
ندى : نستناكي من اول
نهى : اها طيب يلا
جمعو حاجاتهم ورجعو للفلة ( الاستراحة )
ندى : السسلام عليكم
عمر : وعليكم السلام انبسطو ؟
ندى : يب مرة فلله
نهى كانت مسرحة وتفكر
ندى : عمر اليوم شكلك ماراح تخرج ولا مكان
عمر : الا رايح عند صاحبي هو ساكن قريب من هنا
وليد : رايح لوحدك ؟
عمر : عمار راح يجي تبغى تجي معانا
وليد : تسلم بس رايح مع اصحابي
عمر : اوك
ووفي لحظة وحده دق جوال وليد وعمر وكل واحد رد وراح على جمب وبعد ما خلصو
وليد : انا ماني خارج مكان اليوم
عمر: ولا انا
ندى : ليش ايش سار
وليد : الشباب سارت لهم ظرووف وما يقدروا يخرجو
عمر : وصاحبي مشغول بس اقترح يجي لهنا
وليد : هنا !!
عمر : ايوة عادي ولا لا
وليد : امممم كلم عمي
عمر : اوك
ندى : يعني اليوم مافي خرجة كمان مو مشكلة راح اجلس مع البنات سي يو امشي يا نهى ..
نهى : اووك لاحقتك .....
عمر راح لخاله طلال وكلمه ورضي له وقال الله يحيه وكان يبغاهم يجلسو سوا وينبسطو
عمر : شكرا يا خالي
طلال : العفو ان شاء الله تنبسطو
وفي الليل عمر كلم صاحبه وخلاه يجي ووليد ما خرج فجلسوا سوا كلهم في غرفة العيال
والبنات طفشاانين لابعد درجة وكلمو امهاتهم يبغو يخرجو مكان بس مافي فايدة
ندى : والله راح نجلس مافي فايدة ابدا
نهى : منجد والله
انوار : خسارة بكرة في العصر رايحين
منار : هيا متى راح نتجمع ثاني زي كذا
ندى : تصدقو هذي احلى يومين ليا لمن اتجمعت بيكم كلكم
عند الاولاد
عمر : هلا والله انس منور
انس : تسلم << باارد بطبعه
عمر عرفه على وليد واخوه عمار وسلمو على بعض
وليد كان طفشان مرة وكان نفسه يخرج بس جلس معاهم
عند البنات
نهى : بناات انا ابغى اروح احاول مع عمر انه يخرجنا أي مكان
ندى : ايوة كلميه ان شاء الله يقتنع
نهى : اقول ندى ايش رايك روحي انتي هو يرضى معاكي
ندى : لالالا روحي انتي مافيا اتحرك من مكاني
نهى : اهمم طيب
منار : كلنا بندعيلك
انوار : اذا ما رضي اضربيه وخليه بالقوة
نهى : ههههههههه محسستوني رايحة احارب
ندى : يلا يلا روحي
نهى : اووك دعواتكم
خرجت نهى من عندهم وراحت لعمر
وعمر وقتها اتصل بندى وكان يبغى يقولها عن انس بس فات الاوان
عمر : ندى لا تجي لعندي
ندى باستهبال : ولماااذاا
عمر : عشان صاحبي عندي
ندى شهقت : نعععم
عمر : أيش فيي
ندى : قوم اووقف نهى جاية لك
عمر : اوف
عمر وقف بسسرعة يبغى يخرج لها
ونهى كانت وقتها واقفة عند الباب واستعدت ودخلت وعمر كان في وجهها
نهى : هاااي عمرر دووبي كنت جاية لك
عمر وعينه مليانة شر وعصبية مسك يدها ووخرج معاها
جات عين نهى في عين انس ونهى حمر وجهها
عمر بعد ما خرجها : يا الحيوانة ايش جابك
نهى : احترم نفسك احسن لك انا ايش دراني مو ذنبي
عمر : اووف منك
نهى : عمر لا تنسى نفسك احترمني انا اكبر منك
عمر : اكبر مني بس انا اعقل منك
نهى ما ردت عليه ودارت وجهها وعمر دخل الغرفة وهو معصب
ندى جات بسرعة لانها دريت وبعدها لحقوها البنات
نهى : ندى ندى شفته
ندى : هوا مين
نهى : انسس
ندى : ومين يطلع ذا
نهى : ما قلتلك اللي شفته في البحر اليوم
ندى : اهاا افتكرت
منار وانوار ما سمعو الكلام
منار : ها كلمتيه
نهى حكتهم اللي سار
انوار :هههههههههه
منار : يعني اليوم جلستنا في البيت
ندى : شكلو كذا
نهى : ما بيدنا شي
منار : نهى بالله ايش راح يسوي عمر
نهى : ماعليكي يزعل اليوم وبكرة يرضى لاني اصلا ماني غلطااانة
ندى : كل الاولاد كذا شايفين نفسهم هم الصح دايما
نهى : يرفعو ضغطي احيانا
وليد كان ورا ندى ودخل في الهرجة
وليد : كل الاولاد حرام عليكي
ندى طالعت فيه وسوت عناد معاه : ايووة كلهم
منار : وليد ايش جايبك واصلا ايش دخلك في هرج البنات
وليد : هرجكم على عيني وراسي بس تقولو الاولاد شايفين نفسهم انا ما اسمح بهذا الكلام
ندى : هههههههههههههههههههههههه
منار : هههههه وليد بالله شقلب << اقلب وجهك يعني
وليد : يعني انتم تضحكو ليش عشاني احلا منكم ولا عشان شعري الناعم ولا عشاني اسمر
ندى : مرررة هههههه شاايف نفسك ملك جمال وانا ما ادري
نهى : يلا بنات امشو
انوار : ما عنده هرجه
وليد : هي هي احترمو نفسكم
منار : ياوليد استحي على دمك 4 بنات وانت واحد ولد
وليد : انا ولد واحلى منكم كلكم وكمان احسن منكم واقوى
ندى : الجمال ما يقارن باي وحده فينا ويحنا احسن منك واذا كان على قولتك اقوى انا اجيب لك ناس اقوى منك دام يحنا ما نقدر عليك على قولتك
وليد : ورييني
ندى راحت للصغار اللي كانو جالسين يلعبو في امان الله ومنهم اختها الصغيرة وكانو تقريبا 7 صغار
ندى : يا صغااار يا حلووين
الكل اتجمع بسرعة
ندى : مين يبغى حلااااوه
الكل : انا انا انا
ندى : اووك رووحوو شدو شعر عمو وليد
وليد : لا تسمعووو كلامها
كان الصغار كلهم يحبو ندى لانها تعطيهم حلاوة ومدري ايش
البنات جالسين يضحكو باصواتهم : هههههههههههههه
الصغار كلهم جريو وراحو لعند وليد ونطو فوقه << طبعا مو نطو بس شدو رجله ويده وملابسه الين طاح وجالسين يشدو شعره وهو ما قدر يسويلهم شي لانهم بزارين
ندى والبنات كلهم : ههههههههههههههههههههههه
منار : خلااص قومو عورتوه هههههههه
وليد : بدررري والله اوريكم
قامو الصغار من فوقه وراحو لندى
تمارة : فيين الحلاووة
ندى : روحو لغرفتنا راحو تلقوها مليانة فوق التسريحة خذو اللي تبغوه بس لا تتضااربو
. : حاااضر
وراحو لغرفة ندى واخذو الحلاوة
ندى : شفت يا وليد ومدت له لسانها : يلا يا بنات ندخل الغرفة
وليد : احتراما لعمتي بس ماراح اسوي لك شي يا ندى
ندى : هههههه هذا اذا قدرت اصلا
وليد : اتشمتي انتي بس
نهى : الجو سار حار هع يلا يلا على جوا احسن
دخلو البنات جوا وسابو وليد وهو جالس يضحك على اللي سار بعد ماراحو وبعدين دخل لعند عمر وعمر ما قصر عرفه على انس وكملو جلستهم وانس ماساب برودته
بعد ما خرج انس كان الوقت متاخر فراحت نهى لعمر وكلمته واعتذرت منه على اللي سار وهو سامحها وجالس ينصحها << كانه جد
نهى : عمر ابغى اعرف حاجة
عمر : أيش
نهى : اممم يعني انا لمحت صاحبك هذا وحسيته واحد كبير يعني ما يجي في سنك
عمر : الا الا
نهى : بس بلا كذب باين عليه انه مخلص جامعة كمان
عمر ماله مجال يكذب : ايوة خلص من زمان
نهى : طيب ليش صاحبته يعني هو كبير
عمر : امممم لاني اعتبره اخويا الكبير وهو نفس الشي
نهى : تصدق باين انه انسان بارد جدا
عمر : بس يا ستي حللتي شخصيته كيف عرفتي لا تقولي تعرفيه
نهى : يا دلخ اعرفه من فين بس نسيت اني اخذت دورات علم نفس وهذا واضح من عينه وكمان وجهه باين انه بارد
عمر : اممم كلامك صح بس على فكرة هوا ماكان كذا كان مرح وحبوب من الكل بس اتغير
نهى : ولماذا << لغة عربيه هع
عمر : هذا الولد صراحة قصته قصة انا حززنت لمن سمعتها اقولك هيا ولا لا
نهى : الا اكيد ابغى اسمع
عمر : اوك هوا لمن كان اولى متوسط امه وابوه ماتو في حادث سيارة سوا وسار يعيش مع اخوه الكبير بس تخيلي بعد ما مر شهر مات اخوه وحزن مررة كثير وماكان في احد يعيش معاه غير عمه وراح سكن مع عمه في البداية كانت الامور تمام بس لمن كبر وسار في الثانوي عمه اتزوج وحده صغيرة في السن شوية وهذي الحرمه كانت مرة تحب انس تحبه حب وتبغى تسوي الحرام معاه ولمن حس انس انه نيتها سيئة راح وكلم عمه وقاله على كل شي بس عمه ما صدقه وسار يخاصمه ويلومه ويقول انه اكيد انت اللي تحبها مو هي وانا اثق فيها ومن هذا الكلام
انس كل ما يمر عليه موقف محزن يجيله يأس ويزيد برودة ومرت الايام وعمه سار يذله على اللي سواه معاه وسار يقوله لو انا مافي كان ما امداك تعيش ولا تاكل ولا تشرب وكل يوم على هذا الحال الين تخرج انس من الثانوي وقرر يشتغل ويحاول يتحمل شوية من المسؤولية وكان انسان ذكي مرة دخل الجامعة وفي نفس الوقت دور له شغل بسيط وتعب وحاول يتحمل مسؤلية وبعدين بعد ما خلص من الجامعة وتخرج منها اتوظف وبعد كذا زي أي شاب خطب بنت وكان مرررة يحبها لانه اخلاقها كانت حلوه وكل شي فيها حلو وكان اسمها تهاني ويناديها دايما هنو
مر كل شي تمام بس كانت في مشكلة انو عمه ماكان يبغاها ولا موافق عليها وانس اصر وكان دايم يتجادل مع عمه على هذا الشي ويقوله ليش ما تبغاني اتزوج راح اعيش عندك لمتى وعمه كان يعارضه ويقوله
في احسن منها بكثيرر وهكذا الايام مشيت وفي يوم قبل فترة سار له حادثة مؤلمة
تخيلي كان متفق مع هنو انهم يتقابلو في مكان محدد ولمن جا يخرج من البيت عمه قابله وقاله ما تخرج وعارضه وما خلاه يخرج وقاله اذا خرجت لا ترجعلي مرة ثانية
انس عصب مرة منه وطلع لغرفته وهو معصب ونسي موضوع تهاني وتهاني كانت تستناه وما تحركت من مكانها
وبعد فترة افتكر انس انه ما كلم هنو والغى موعده معاها ودق عليها بس ماكانت ترد مرة
فخرج من البيت وبدون لا يشوفه عمه وركب سيارته وراح لها بسرررعة بس بعد ايش
كانو متفقين يتقابلو في البحر وحددو مكان وهنو كانت تستناه هناك وهناك تهاني كانت تعبانة وكان عندها الربو وهي قالت لانس يشتري لها بخاخ الربو وهو في طريقه
عمر : بس ربنا ما كتب لها عمر وماتت وهي تعبانة
كانت واقفة وفجاة طاحت والناس تجمعت ودقو على الاسعاف ولمن وصل انس شاف سيارة الاسعاف واقفة ولمن راح للاسعاف شاف تهاني فيها دخل للسيارة بسرعة وشافها ميتة وكان في يده البخاخ حقها ..
نهى طبعا نزلت دمعتها
عمر : بعدها سار يانب نفسه انه هوا السبب وسار ابرد وابرد وابرد وغير كذا جلس بلا حب ولا زواج ولا أي مشاعر حتى عمه سار يتجاهله كثير ولا يناقشة ولا شي تصدقي يوم ماتت تهاني ما لقى غيري يروح لعنده ولمن جا لبيتي كنت مافي تمنيت اني فيه عشان لا يحس انه وحيد
نهى : متى هذا ؟
عمر : اممممم فاكرة يوم امي وابوي سافرو في هذيك الايام
نهى : اها < افتكرت موقفها معاه
عمر : انا صاحبته لاني احسه انسان طيب مرة وخلوق بس ناقصة شوية مشاعر
نهى : اممممم
عمر : ندى ليش سالتيني
نهى : ولا شي بس كنت ابغى اعرف
عمر : اوك بايو
نهى في نفسها : يااه قطع قلبي انس هذا دحين عرفت سبب حزنه ولمن قال لي ما ابغاه خلاص ماله فايدة
نهى مسدوحة على السرير وتفكر ومسرحة الا دخلت ندى للغرفة ونهى ما انتبهت لها
ندى : نهى نهى نهى نهى
نهى : ايييش في صجيتيني
ندى : ههههههههه اقوول اشبك يا هبله
نهى : مافيني شي شايفية في حاجة ؟
ندى : يب يب مسرحة وزعلانة وشايلة هم
نهى : هذا كلله
ندى : يب يعني مااعرفك انا لا تقولي الموضوع انس
نهى : انس !! وايش دخله هذا
ندى : بس يا هوو ما اعرف انا
نهى : ههههه الا هوا تعالي ابغى احكيكي كل ششي
ونفس كلام عمر قالته لها
ندى : من فين لك الاخبار هذي
نهى : عمر مين غيره
ندى : منجد يقطع القلب
نهى : ندى اقولك شي بصراحة انا احبه
ندى : منجدد صراحة واحد بارد كذا وبغيض ايش تحبي فيه
نهى : مدري بس كذا وابغى اغيره
ندى : نهى كبري عقلك عمر قالك انه لا يبغى يحب ولا يبغى يتزوج ومنتي شايفته سار بلا مشااعر وبارد
نهى : ادرري وفاهمة كل كلمة بس حرام هذا انسان وعنده مشاعر ولازم يشعر بيها لو أيش
ندى : بس ايش تقدري تسوي يعني قوليلي راح تروحي له وتقوليله انك تحبيه ومعرف ايش
نهى : والله اذا تبغيني اموت راح اقوله كذا
ندى : ههههههه تموتي مرة وحده
نهى : يب اخاف عمر يقتلني لو دري هع
ندى : اوك ايش بتسوي
نهى : امممم ولا شي بس راح استغل المواقف والصدف اللي راح تسير لنا في المستقبل
ندى : اشوفك متاكدة انه راح يسير شي
نهى : ماني متاكدة بس اتمنى
ندى : اخذنا الوقت في الكلام امشي يا هنو
نهى في نفسها : هنو هنو نفس دلع تهاني
نهى : على فين
ندى : ايش على فين مو راجعين البيت دحين
نهى : ايوة صح تذكرت يلا مشينا
الكل مجهز نفسه ومجهز شنطته وسلموا على البنات وخرجو من عندهم
ندى لاحظت انه وليد كانت عينه عليها فرخت راسها << يعني انها استحت
وابتسم لها ومشي لغرفته
ندى : حتووحشني اتمنى اشووفه قرريب ..
....................
بعد كم يوم وفي المستشفى اللي ندى ممرضة فيها :..
اسراء : ندى ندى ندى
ندى : نعم نعم ايش في فجعتيني
اسراء وهي في قمة الونااسة : قووووولي مبروووو
ندى : مبرووك ايش في
اسراء : حتزوووج
ندى : منجد!!!!!!
اسراء : يس يس الاسبوع الجاي او اللي بعده الجاي والله لو ما تجي يا ويلك يلا سي يو
ندى : بلا سي يو بلا في يو تعالي قوليلي متى وكيف ومين
اسراء : ههههههههه ايوة صح نسيت اقولك
ندى : مع الربشة يا ستي هدي شوي وقوليلي
اسراء : هههه ماني قاادرة مبسوطة مبسوطة
ندى : كانه زواجك بكرة لسى باقي
اسراء اخذت نفس عميق : اوك هديت خليني احكيكي , امس ولد عمي ولده جا وتقدم ليا انا منجد حبيته وباتخيل اني راح اعيش احلى حياة معاه ندى شكله يجنن خليني اوصفه لك اول شي اسمه فهد وما شفته غير مرتين يمكن من زمان واحسه دايما مبتسم وايش كمان يلبس نظارات وعينه بني فااتح وشعره اسوود وناعم ومنزل خصلتين على وجهه وايش كمااان
ندى : لا مو معقوولة هذا كله شفتيه يوم الشوفة هههههههههه
اسراء : ههههههههههههههه تخيلي لا طبعا اصلا ما رفعت راسي في يوم الشوفة بس ابوي وراني صورته فعشان كذا باوصفه لك
ندى : اها اها طيب ايش هرجتم وايش سار
اسراء : ههههههههههههههههههه هنا شي ثاني صراحة كل ما احد اعطاه حلاوه ولا شي اعطاني هوا وانا ماني قادرة اسوي شي واخليها جمبي وهو يضحك ويقولي كليها بلييز وغير كذا انا ما قدرت اهرج ولا كلمة غير اسال ابوي قالي كم عمرك قلت اسال ابوي وسالني كم سؤال اخر شي قلي طيب كيفك قلت اسال ابوي
جلس يضحك ويقول لا ماسارت وانا وجهي احمر
ندى : ههههههههههههههه اقسم بالله انك هبللله فين الجراة اللي كانت فيكي انا لو كنت مكانك
اسراء : اسكتي بس اتحدى والله لو انك مكاني وهرجتي كلمة
ندى : تشوووفي بعديين
اسراء : اوك ورينا
ندى : بس متى متى لمن ربنا يكتب لي نصييب الا يا اسراء ما لقيتي غير ولد ولد عمك هذا ابوه كم عمره
اسراء : هههههه ولد عمي يمكن اكبر من ابوي بسنة وولده تقريبا في سني هع
ندى : هههه ياا دووبا ربي يووفقك بس انتبهي واحرصي واحذري لا ياخذك مني وبعدين تنسيني
اسراء : افا عليكي انتبه واحرص واحذر هذا كله لا تخاافي انتي في قلبي للابد
ندى : الله الله اموت انا على في قلبي للابد ههههههههه
اسراء : ههههه خلااص ابشري راح انساك
ندى : امزح يا دلخه
وضمته بقووة : الف تليرووون مبرووك صراحة تليرووون رقم الفته من عندي دري هو حقيقي ولا لا
اسراء : خخخخ
ندى : يلا عقبال ما نشوف الشيلدرن حقونك << اطفالك
اسراء: امييين
"""""
ندى في نفسها : يا الله متى ربي يكتب لي نصيب واتزوج واجيب بزورة واسي رام اخخخ فلله مررة
خرجت ندى من الغرة وهي مبسوطة عشان اسراء الا لقت قدامها بالصدفة ابراهيم طالع فيها بنظرات غضب واحتقار وندى كانت ناسيته مرة وافتكرت اللي سار لمن شافته
مشيت من جمبه وما اعطته وجه وراحت للقسم حقها وهي تقول في نفسها : ياارب يا اسراء تكوني مع الشخص الطيب والمناسب ويطلع ولد حلاال واخلاقه حلوه وتعيشي معاه احلى عيشة وما يطلع كذا ومحتال زي بعض الناس الله يهديهم ..
بعد يومين البنات قررو يسو لاسراء حفلة عشان زواجها وشبكتها واتفقو على بيت ندى والمعزومين او الحضور كانو ( اسراء ضيفة الشرف – ندى وهدى – نورة – ايمان – وشهد رجعت من الرياض عند جدتها كم يوم – وهدير وشلة الممرضات يارا ولبنا )
لبنا على فكرة ماكان لها وجه مرة بعد ما عرفت عن ابراهيم بس اسراء اتفهمت الوضع وقالت ما عليكي واللي سار سار خلااص بس برضو لبنا حاسة بخجل من اللي سوته حتى لو مرت مية سنة بس حضرت الحفلة عشان ندى عززمت عليها بقوة ..
ندى ونهى بيخططو في البيت على اللي راح يسووه والاكلات والهدايا
ندى : يوو يا نهى في حاجات ناقصة للحلى اللي ابغى اسويه
نهى : منجد اجل خليني اروح المستهلك واشتري اللي تبغيه
ندى : اوك
وطلعت ورقة وكتبت فيها الاشياء وراحت لعمر وبعد عناد وافق بس بشرط انه يروح مشواريه ولمن تخلص تدق عليه يجيها وهي عادي ما همها لانها مرة كانت تحب المستهلك وتبعه وحافظته ودايم تروحه مدام ما تقدر تطبخ فتتسلى لمن تبضع .
وهي ماشية وفي قمة الانبساط كانت بدف عربية وعينها على الرفوف اللي فيها علب الكيك وما تطالع قدامها
الا صدمت في رجال ومن الصدمة اختل توازنه وطاح
نهى انتهبت وراحت لعنده واعتذرت : سوووري مرة معليش ما شفتك
هو قام وكان كبير يعني عمره يجي في الثلاثين بس كان معصب ومتنرفز وصب عصبيته على نهى
مروان : انتي عمية انتي ما تشوفي قدامك كل همك اللي تبغي تشتريه هذا وبعدين تقولي سوري وما سوري وتهرج بلغت الغرب وجااالس يتفلسف ويقول كلام ماله داعي وهنا نهى اتوهقت وماهي عارفة ايش تقول ولا ايش تسوي لانها ماكانت جريئة مرة في مواقف كذا وتخاف
فساكتة وانتبهت انو الناس سارت تطالع فيهم وماهي عارفة ايش تسوي وتقول في نفسها
نهى : ياارب ايش اسوي مع البلوة والمصيبة هذا ارو حواسيبه اخاف يعصب زيادة ارد عليه ولا لا يا انسسسس فينك << مالقت غيره تفتكره وعارفة انه مستحيل يكون فيه
الا شوي واحد من وراها هرج وفي صوته برودة تجمد الصخر وكان كلام واحد واثق : طيب وبعدين
مروان طالع فيه : ايش وبعدين
انس : البنت ماكان قصدها مو ذنبها وخر شوف سديت الطريق وسرت مفرجة للجميع سار لك شي اتكسرت ولا مت يلا يا اخوي وخر لو سمحت
واعطاه نظره سكتته : ناس مزعجين
ودف عربيته ومشي نهى ماهي مصدقة هذا اخر شي كانت تتوقعه
نهى ماهي عارفة ايش تقول : انسس ااا اممم شكرا
انس : عفوا بالله انتبهي مرة ثانية
وجا يمشي
نهى : انس ما عرفتني
انس : اممم الا
نهى : اهمم على العموم شكرا
ومشيت في طريق وهو في طريق
نهى تتكلم مع نفسها : في هذا الموقف سارت حاجتين شي مفرح وشي محزن المفرح انه فارسي ظهر قدامي وساعدني للمرة المدري كم والمحزن انه كالعادة ما اعطاني وجه وكالعادة في برودته بس ما الومه
بعد ما خلصت من اشياءها راحت لعند المحاسب وحاسبت وخرجت من المحل
وقفت في مواقف السيارات وخرجت جوالها على اساس تدق على عمر
ولمن جات تدق شافت انه بطاريتها مخلصه : يووو مو وقته
انس : محتاجة لمساعدة
نهى اتفجعت لانه ظهر قدامها فجاة : بسسم الله لا شكرا
انس : اهمم متاكدة
نهى : يب يب مشكور
انس : اوك
وجا رايح وكانت سيارته موقفة قدامها
نهى : اقوله ولا لا اقوله ولا لا بس اخاف عمر يخاصمني ولا يسوي شي
وفجا افتكرت كلامها مع ندى لمن قالت لها : بس راح استغل المواقف والصدف اللي راح تسير لنا في المستقبل
اما انس اتكا على سيارته وخرج سجارة من جيبه وولعها وسار يدخن ويشتغل بجواله
نهى راحت لعنده : اا اممم همم << ماهي عارفة كيف تبدا
انس بدا وخلصها : تبغي مساعدة ؟
نهى : امممم لو سمحت يعني
انس : اوك تعالي اوصلك
نهى : لالالالالالالا
انس : هههههههههههه وحده لا تكفي
نهى : هههه كح كح اممم ممكن جوالك
انس : جوالي تدقي على مين
نهى : مين يعني عمر خليني اكلمه
انس : عمرر !
نهى : يب عمر اخويا
انس اعطاها الجوال وكانت هذي اول مرة يدري انه نهى اخته
دقت نهى على عمر
عمر : هلا وغلا يا مرحبتين
نهى : يخي قول السلام عليكم اول
عمر : سوري وعليكم السلام مين معايا
نهى : ما عرفتني يا عمر انا نهى
عمر : نهى !! بس على ما اعتقد هذا جوال انس صاحبي
نهى : يب بس جوالي مافيه بطاريه ودقيت بجواله
عمر بعصبية : نعم وفينك انتي وايش سار وليش
نهى : يخي هدي كنت في المستهلك ولمن خرجت وابغى ادق عليك جوالي طفى وشفته بالصدفة فدقيت عليك
عمر : اوك انا جايك بسرعة لا تتحركي
نهى : اتحرك فين اروح
عمر : سلام
ورخى السماعة في وجهها
نهى سكت السماعة وبعصبية : اوف منك
انس يضحك في نفسه لانه عارف عمر ايش قالها
نهى : شكرا
ورجعت له الجوال ومشيت بعيد بشوية عنه وفترة صمت بينهم وبعدين قربت منه وسحبت السيجارة من يده ورمتها في الارض وطفتها برجلها
نهى : التدخين مضر بالصحة تحياتنا ادارة الصحة
انس : هههههه طيب طيب
ورجعت مكانها بعيد عنه وهدووء ومافي احد غيرهم في المواقف
انس بعد ما طفى السيجارة ما ولع وحده ثانية
بعد ما طفاها خرج سماعة من جيبه وحطها في اذنه وشغل اغنية
نهى راحت لعنده وشالتها من اذنه : الاغاااني حرااام مع تحياتي < < اللي يسمعك يقول ما تسمعي
انس طالع فيها : طيب وبعدين معاكي
نهى ابتسمت : مجرد نصيحة
انس سك جواله وحطه في جيبه وحط السماعت
وبعدين رجعت لمكانها وكانت متكية على سيارة من السيارات وكانت مسرحة وشوية جا انس لعندها وحاصرها بيدها يعني حط يدينه على السيارة هي شافته ماهي عارفة تقول شي وقلبه يدق ويدق الى مالا نهاية وجهها احمر
انس قرب منها وقرب وهي خافت منه ومافي احد كان في المواقف
وبعد ما قرب منها قال : 私はあなたを愛して ( دايسكي )




ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ



]وبعد ما قرب منها قال : 私はあなたを愛して ( دايسكي ) ووخر عنها ورجع لمكانه بكل هدوء وقال : هذا جزائك عشان طفيتي السيجارة حقتي
وفك البكت وولع وحده ثانية وحطها في فمه
نهى حاسه نفسها في عالم ثاني من اللي سار وما عرفت ترد عليه بسوكانت تبغى تفهم معنى الكلمة اللي قالها بس ماهي عارفة
وجالسة تقول في نفسها : ايش معناها هي باي لغة صلا ياربي لازم اعرف هو ايش قصده مالك دخل ولا اكرهك ولا ايييش
بعدين سيارة دخلت للمواقف كانت فيها عمر وانس لمن شافه جا ركب السيارة ومشي
عمر نزل من السيارة وعو معصب : اركبي اركبي
نهى : طيب اعصابك
عمر : انس فين
نهى : مشي من اول < ما تبغى تسبب مشاكل
عمر : طيب بس اركبي
ركبت السيارة وكان عمر يسوق ولا هو معطيها وجهه وباين انه معصب مرة
نهى : يا عمر دحين ليش معصب هدي شوي
عمر : يا عيني هذا سؤال تساليه ما شفتي ايش سويتي
نهى : دحين ايش اللي سويته غلط جوالي طفا ووطلبت ادق وما كنت ادري انه صاحبك
عمر : اها مرة باين
نهى : يعني تبغاني احفظ شكله يعني من هذيك المرة
عمر : خلاص يا نهى راسي مصدع
نهى بعصبية : راسك مصدع ها انا اللي تعبت منك انت ما تحترم نفسك انا اختك الكبيرة ولا ما لحظت ولا عشان الواحد يعطيك وجه وينزل مستواه لمستواك شكرا يا عمر
ونزلت دموعها
عمر : نهى بتبكي
نهى : مرة يهمك اسكت خلاص تراني صدعت منك
عمر سكت وجالس يقول في نفسه : انا صدق واحد غبي وماني رجال اذا خليت دمعة اختي تنزل بسببي هي عاملتني كاني اخوها وكمان في عمرها واسوي فيها كذا سامحيني يا هنو
فترة صمت طويلة مرت ونهى مسحت دموعها ودارت وجهها للطاقة
عمر : هنو انا اسسف مرة
نهى : على ايش اسف ؟
عمر : على اللي سويته لا تخافي يا نهى انا واثق منك ومن انس كمان بس لو انتي ولد ومكاني كان غرتي وسويتي كذا ترا والله ما اسوي كذا الا عشاني احبك سامحيني
نهى : ادرري عن هذا كله بس برضو لازم يكون عندك اسلوب شوية راعي اني اكبر منك
عمر : اممم ابششري يا هنو اللي في خاطرك راح يسير
نهى : شكرا 
انس في سيارته ماسك السيجارة وماهو حاس بطعمها وشوي يفتكر لمن نهى شالتها منه راح خرجها من فمه ورماها ..
ثاني يوم رجع عمر وراح لعند غرفة ابوه وجلس يكلمه في موضوع
نهى وندى ملقوفين ويبغو يعرفو عن ايش بيهرج
واقفين ورا الباب وجالسين يسمعو بس الصوت ماكان باين وشوي جا عمار من وراهم
عمار : ايييييش تسووو
نهى وندى اتفجعو : عمااار اسسسس
عمار : ابغى اسمع معاكم , ول زي الصغار
شوي فتح عمر الباب ونهى كانت متكية على يد الباب ولمن فتحه عمر طاحت على الارض
عمر مفجوع : يا ملااااقييف ايش تسوو
نهى : عوورتني
عمر : مين قلك اجلسي واسمعي
ندى : مو وقتك دحين يلا قول ايش جالسين تهرجو
عمر : ماني قاايلكم
عمار : هو اكيد راح يقوولي انا
عمر : ولا اننت
الكل : عمررر
عمر : خلاص خلاص لا تاكلووني اسمعو كلكم صاحبي راح يجي هنا ويبات يومين على الاقل
نهى : مين وليش ومتى وفين
ندى : ومين هوا وابوي وافق
عمر : ول عليكم ملقفة اكلتكم سؤال سؤال لو سمحتم صاحبي ومالكم دخل مين هوا وجا يجلس كم يوم في الغرفة اللي تحت اللي فيها اصحابي دايما
( ابو عمر مسويله غرفة في الحوش فيها حمام ومطبخ وغرفة نوم عشان اذا جلس مع اصحابة ما يطلبو شي من فوق )
نهى : اها طييب لييش
عمر : اممم عنده مشاكل ويبغى يجي يريح هنا كم يوم
ندى : طييب مين هوااا
عمر : قلتلكم مالكم صلاح
نهى : طيب متى جي
عمر : اليوم بعد ساعة يمكن
عمار : اعرفه انا ؟
عمر : يب بعدين اقولك مين عشان الملاقيف اللي هنا
ندى ونهى طالعو فيه
عمر : ياويلي خوفتووني خلاص
ندى : هيا قول مين هوا
عمر : انس
نهى قلبها ساار يدق من اول ما سمعت اسمه وحست نفسها في عالم غير
عمر : هيا من دحين اقولكم هوا فيه ولا اشوف وحده من الملاقيف تخرج للحوش كذا وتسوي نفسها ما تدري ولا تدخل الغرفة وانا ما ادري فاهمين
بعد ما خلص كلامه لقى ندى ونهى دايرين وجوههم وماشين : طيب طيب
عمر : اكلمكم انا خلاص اخذتم اللب ومشيتم
نهى وندى طنشوه ومشيو
عمر : خير خير ان شاء الله
نهى تكلم ندى : يا ندىىىى حبيبي جاااي ياااي
ندى: بس لا يغمى عليكي
نهى : هع استبله المهم ليشت توقعي راح يجي
ندى : والله مدري روحي سوي تحقيق مع عمر
نهى : اووك رايحة له , صح افتكرت اسمعي يا ندى تعرفي ايش معنى دايسكي ؟
ندى : باي لغة هذي ؟
نهى : مدررري وحكتها عن اللي سار
ندى : هههههههههههههه مدرري ايش معناها
نهى :يوو دقيت على اسراء ونورة وشهد كمان وايمان ومحد عارفها يا خايسين
ندى : ههههههه لازم تعرفيها بنفسك حتى لو كنت اعرفها ماراح اقوولك
نهى : نذللللله انا اروح لعمر احسن لي
وخرجت من غرفتها راحت لعند عمر
نهى : عمرررر
عمر : نعم
نهى : تعال ابغى اكلمك
عمر : ايش في كمان
نهى : انت تعال بس , قوولي ليش انس جاي
عمر : وليش تسالي
نهى :بس ابغى اعرف
عمر : ماني قايل لك احسن عشان مرة ثانية لمن اهرج ما تطنشيني
نهى : وه انا طنشتك مين قال < تسوي عبيطة
عمر : يا شييخة مرة صدقتك
نهى : ايش تقصدترا اهرج من جد ندى سحبتني معاها
عمر : هههههههههههههههههه مررة
نهى : دحين قوولي لي شجي ؟
عمر : ايش تستفيدي لمن تعرفي
نهى : اممم مجرد معلومات يعني
عمر : اها تبغي الصراحة هو يمكن بيجلس يوم يومين اسبوع شهر الله اعلم الين تهدا الامور عنده
نهى : وليش
عمر : كالعادة اتجادل مع عمه بس هذي المرة ترطع مرة منه وطرده عمه فما يدري متى راح يرجع للبيت
نهى حست بحزن عليه : اها
عمر : هو اصلا عنده شقة سواها قريب لمن كان مع تهاني وكان يبغى يسكن فيها بس انا قلتله تعال هنا بدل ما تجلس لوحدك هناك وكمان خليها مرتبة وجديدة
نهى في نفسها : احبببك يا عممر
نهى : يا عيني على اخويا هههههه
عمر : المهم اسمعي اعرفك وحده مندفعة ومتهورة من دحين راح اقولك لا تخرجي للحوش وقت ما تبغي واتاكدي مافي احد
نهى : لا تخااف
عمر رد على جواله : وعليكم السلام هلا طيب دحين نازل لك سلام
عمر يكلم نهى : يلا يا نهى انا نازل لا تنسي اللي قلته مفهوم
نهى : حااضر حااضر
ونزل عمر لعند انس ودخله للغرفة وجلس الليلة معاه ..
مرت 4 ايام وانس لسى جالس عندهم وطبعا مافي أي مواقف بينه وبين نهى ولا حتى بالصدفة
وفي اليوم الرابع اتجهزت ندى انها تروح للعملها بس كانت في مشكلة صغيرة
عمر في الجامعة وعمار في المدرسة وابوها في العمل والسواق ماكان موجود فماهي عارفة تروح مع مين
ونهى كمان كانت تبغى تروح للدورة حقتها
ندى دقت على عمر وقالتله وعمر قالها ما يقدر يجي مرة بس قالها دقي بعد شوية
رخت السماعة وبعد خمس دقايق دق عليها
ندى : ايوة الو
عمر : اسمعي يا ندى انا كلمت انس تروحي معاه
ندى : نعم مع انس !!
نهى جمبها سمعتها وتاشر لها هيا نروووح معاه
عمر : طيب تقدري ما تروحي اليوم ؟
ندى : لا والله اليوم عندي اشغال كثيرة
عمر : اوك مافي حل غير ذا
ندى : اوك انت كلمته
عمر : اجل اقولك من راسي ايوة كلمته وقال هو فاضي وما عنده شي ودحين هو يستناكم في السيارة انزلو بسرعة لا تتاخرو وخلوكم ساكتين
ندى : خلاص حنا جاهزيين
رخت السماعة ونهى تنطنط من الفرح هع وندى مترددة وفي نفس الوقت نفسها تشوف كيف شكله لانها ما شافته ولا مرة
ندى : يلا يا دووبا انبسطي هههه
نهى : يب مررة
ونزلوا لعند السيارة وهو كان فيها ويستناهم وكان شكله راايق اخر درجة بس شكله شكل واحد باارد
دخلو السيارة وقالو السلام عليكم وهو رد بصوت واطئ وعليكم السلام هع
مشي ومحد اتكلم مرة وهو جالس يتكلم بجواله
اول شي وصل ندى للمستشفى وباقي نهى تروح للدورة حقتها
وفي الطريق هي ساكته وهو ساكت وشوي نهى تكح وتكح وتكح وانس انتبه لها وطالع فيها من المراية
بس وقفت نهى وبعد شوية رجعت تكح ثاني
انس : امم اشبك << مو عارف ايش يقول
نهى : ولا شي ^^ ممكن منديل
اعطاها منديل من العلبة اللي جمبه فاخذتها وحطته على فمه وسارت تكح انس حس بقلق عليها بس ماقال لها شي وشوي كحت كحة قوية فطالع ورا لقاها ماسكة المنديل وفيه دم خرج من فمها
انس: اوديكي المستشفى ؟
نهى : لالا شكرا ما يحتاج
انس : بس هذا دم
نهى : اممم ما عليك مو لازم خلاص راح اتاخر
انس : .....
نهى : انس لو سمحت لا تقول لاحد
انس : وليش ؟
نهى : بس ما ابغى احد يدري
انس : بس مو طيب لو سكتي
نهى : لو سسمحت
انس : اوك بكيفك
نهى حاولت تمسك نفسها وما تكح الين وصلت وخرجت من السيارة ..
مرت يومين وهو يوديهم ويجيبهم وما كلم احد على نهى وفي يوم من الايام في الظهر يوم الخميس ندى ماكان عندها دوام ولا نهى ولا عمار وعمر
نهى : امي اعطيتي البسة الاكل اليوم ؟
ام نهى : لا والله روحي اكليهم شوفيهم في الحوش ولا تدخليهم هنا مرة
نهى : هههههههه << عارفة انو امها ما تحب البسس فاخذتهم بشرط ما يدخلو البيت :امي عمر وصاحبه فيه < افتكرت تحذيراات عمر الكثيرة
ام نهى : لا خرجو لمشوار انتي روحي اكلي البسس وتعالي وكمان قبل لا انسى لا تقفلي الباب رديه بس عشان انا اكون في المطبخ بعيدة وندى اختك نايمة فرديه احسن
نهى : اووك
وخرجت من البيت وردت الباب وما قفلته وراحت للحوش
نهى : كيموو كموو كح كح
الين جاتها البسة وحطت لها اكلها وشوي تسمع صوت الباب ينسك بقوة
جا هوا قوي وسك الباب
نهى : يا الله
راحت لعند الباب وسارت تدق بس لا حياة لمن تنادي فكرت تسمتعمل جوالها جات تخرجه من جيبها بس ما لقته كانت حاطته في غرفتها
نهى من الشمس وقلبها التعبان ما قدرت تتحمل كثير وسارت تكح وتحس بالم في قلبها الين طاحت في الارض وما هي قادرة تسوي شي
وشوي شافت رجل قدامها وطالعت فوق لقت انس واقف قدامها كحت كحة واغمى عليها
انس على طول دق على عمر وعلى الاسعاف جا عمر بسرعة وشالها بعيد عن الشمس وكان قلقان عليها مرة
وبعد عشر دقايق جا الاسعاف طبها امها وندى وعمار كلهم دريو وخرجو بسرعة وهم خايفين عليها بس هيا مغمى عليها ..
وصلو للمستشفى على الطوارئ وحالتها كانت صعبة مرة و السبب انها ساكته من اول على اللي بيسير لها
وهنا حس انس بانه هو السبب لانه ماقال لاحد
شوي خرج الدكتور وقال : لازم عملية مستعجلة ولا حتروح مننا
ندى جالسة تتكلم معاه عن التفاصيل الين وافقو ونقلوها فورا لغرفة العمليات وجلسو تقريبا 8 ساعات وهم في الغرفة
ولا احد من العائلة رجع للبيت حتى انس جلس يستنى معاهم
انس في نفسه : لاول مرة بعد زمن طويل احس بالقلق رجعت لي احاسيسي انا دحين قلقان وخايف مدري ايش السبب عشان صاحبي عمر ولا عشانها هيا
وشوي نزلت دمعة من عينه وحاول يمسحها على طول وخاف على نهى تروح منه زي ماراحت تهاني منه من قبل حس نفسه اتعس واحد فيهم وخصوصا بعد ماشاف الاسعاف تذكر الليلة ذيك ليلة ما ماتت تهاني وهو كان السبب وحس انه راح يكون السبب كمان في موت الانسانة اللي حبها نهى وما لقى شي يسويه غير الندم والدعاء وقطع حبل افكاره عمر
عمر : انس اشبك حزين لهذي الدرجة
انس : لا مافيني شي
عمر : انس اتكلم هيا
انس : اممم عمر انا خايف انها تموت زي ما ماتت
عمر : لا تفااول على شر ان شاء الله العملية بتنجح وبعدين كله قضاء وقدر
انس : لا انا حاسس انو انا السبب
عمر : انت السبب في ايش
انس : عمر ابغى اقولك بس لا تزعل انا ما ادري انو نهى تعبانة في قلبها ولا حاجة بس قبل كم يوم لمن كنت اوصلها كانت تكح كثير وتمسك قلبها ومرة كحت دم بس حلفتني ما اقول لاحد عشان كذا انا سكت وحاسس نفسي دحين اني السبب
عمر ضربه على كتفه ضربة خفيفة : سواء سكت او تكلمت ماراح يتغير شي نهى تعبانة من يوم هي صغيرة فلا تلوم نفسك اكثر من كذا
انس كان اخر شي يتوقعه هو ان يقوله كذا كان على باله ماراح يسامحه او ماراح يسير صاحبه
انس : عمر هذا اخر شي توقعته منك شكرا
عمر : العفو
انس : عمر انا راح اقولك شي مدري تقول عني جريئ ولا لا بس
عمر : بس ايش
انس : انا راح اتقدم لنهى اذا ندحت العملية وسارت طيبة
عمر : وانا ماراح القى واحد احسن منك يتزوجها
وضمو بعض بقوة
انس كان مبسوط حس انه انس البارد والقاسي اختفى وجا انس بشخصية ثانية وبشخصية احلا واحسن ووعد نفسه ووعد عمر انه راح يسعدها ويحافظ عليها من أي شي ..
طبعا حالة ام نهى حالة ثانية بس تبكي وشوي تمسح دموعها وتدعي الله وندى نفس الشي
بعد انتظار صعب وحسو انه مرة طووويل مرة
خرج الدكتور من غرفة العملية طبعا الكل فز عليه ويبغو يعرفو عن حالتها
الدكتور : ابشركم العملية نجحت الحمد لله ودحين هي نايمة وراح ننقلها غرفة عادية وهي بحااجة لرااحة كبيرة فياريت تخلوها هنا كم يوم عشان نطمن على صحتها
ما اعرف كيف اوصف لكم الشعور الكل مبسوط وفرحاان عمر ضم انس وهو مبسووط
ندى ضمت امها من الفرحة وعمار شال تماارة وهو مبسووط والكل سار يحمد الله
و رؤى ضمت خالد وهي مبسوطة وحاسه انو هذي بنتها مو بنت زوجها
بعدها على طول راحو للغرفة يبغو يشوفوها طبعا انس ما دخل وجلس يستنى ودخل الكل
بس كانت نايمة دخلو شافوها وامها باستها وخرجو
ندى : أمي انا راح اكون مرافقة عندها
ام ندى : لا يابنتي انا راح اجلس
ندى : لا يا امي انتي خليكي في البيت وراكي اشغال وحاجات وانا فاضية
ام ندى : طيب وشغلك
ندى : ما عليكي باخذ اجازة كم يوم لا تشيلي هم اهم شي عندي اختي
ام ندى : طيب بس بنرجع دحين وبناخذ اشيائك ونجيبها تبغي ترجعي معانا ولا تستني
ندى : لا خليني ارجع احسن اختار اللي ابغاه ودحين نهى ان شاء الله نايمة وماراح تقوم الا على خير بعدين
ام ندى كلمت عمر وفهمته اللي راح يسير
عمر : اوك يلا مشينا بسرعة , وبعدين راح لانس : انس كيف ترجع ؟
انس : ما عليك يا حبيبي انتم روحو وانا ادبر نفسي وارجع
عمر : وليش ؟ تعال معانا السيارة بتكفي
انس : لالا شكرا وكمان عندي كم شغلة ابغى اسويها < كذاب
عمر : اوك اشوفك في البيت بعدين
انس : مشكوور و لا تنسى اتفاقك معاي
عمر : اذا اتشافت وخرجت ووافقت ^_^
انس : اوك دااري
مشيو كلهم وبقي انس في المستشفى وشوي دخل على نهى وأم نهى كانت مفطية شعرها وجسمها عشان لا يشوفها احد من الدكاترة
انس قرب منها : هنو تقومي بالسلامة ان شاء الله واسف عشاني السبب
نهى مسكت يده : عمرر
انس طالع وهو مبسوط : لا ماني عمر انا انس
شالت يدها بسرعة وقالت وصوتها كان تعبان وحاسه نفسها مخدرة : وليش تتاسف
انس : عشاني سكت عليكي لمن كنتي تعبانة
نهى : لا انا اللي لازم اعتذر انت كل مرة تساعدني فاكر يوم اعطيتني بخاخ الربو ولا من كنت في البحر ولا في الماركت ولا
انس : بس هذا ولا شي يعني
نهى : الا انا ايش اسوي عشان اساعدك انا احس نفسي واقفة في طريقك
انس : بالعكس عارف ايش راح يساعدني انو تظل ابتسامتك على وجهك في أي وقت
نهى ما عرفت ترد عليه وكانت حاسة بسعاده لانها حست انه اتغير كثير حتى في نبرة صوته ماكان في برودة زي زمان
انس : انا استاذنك اتمنى تكون بخير الله يكون معاك
نهى : في امان الله
ورجعت نامت لانها حاسة بالم شديد اما انس خرج من الغرفة وهو مبتسم لانها شافها واطمن عليها وخرج راح للبيت
ودقايق جات ندى ومعاها شنطة ملابسها واشياءها ودخلت لغرفة نهى بس كانت نايمة فجلست تقرا في كتاب
وشوي دقت اسراء عليها وتسالها عن حال نهى فقالت لها اللي سار
واسراء دقت على ايمان وشهد وقالتلها ما يسير هي صحبتهم ولازم يزوروها فقررو ثاني يوم لمن تفوق شوي وترتاح يجوها
ثاني يوم وقبل لا تجي ام نهى جالسة تكلم ندى
نهى : ندى
ندى : هلا امري
نهى : ما يامر عليكي عدو اسمعي امس سار لي شي مدري هو حلم مع المخدر ولا حقيقة
ندى : ايش سار
نهى حكتها لمن دخل انس عليها
ندى : لا مو معقولة يمكن بتتوهمي
نهى : مدري انا حاسة انه ساار
ندى : اممم مافي مجال نسال احد
نهى : امممم خلااص يمكن باتخيل
ندى : ايوة اليوم البنات كلموني وقالو جيين
نهى : مين البنات .؟
ندى : مين يعني اسراء والخ
نهى :اها اها
ندى : ويمكن كمان خالي علي وطلال وبناتهم
نهى : والادهم هع
ندى : ايش تقصدي استحي
نهى : هههههههههه ولا شي سلامتك والله مرة طفش حاسة بالم وطفش في نفس الوقت متى يجو
ندى : اتووقع ماما تجي اول ما تدري امس كيف ساارت كانت خايفة مرة
نهى : بس هيا .؟
ندى : لا الكل حتى كح كح انس هع
نهى : خخخخخ
ولمن جا وقت الزيارة اول من وصل امها وعمر والبقية بس انس ماجا طبعا
طبعا امها لمن دخلت سوت فيلم هندي يعني بكاء وفرح ونفس الشي نهى
وشوي صحباتها جو
نورة واسراء وايمان وماكانو دارين انو في احد عندها على بالهم اول من يوصل
نورة : ايمان اسراء بسسرعة امشو
اسراء : وليش مستعجلة استني
نورة : ابغى اكون اول من يصل هع
ايمان : ما اتوقع انك اولهم يمكن اهلها جو
نورة : طيب عجلو بس
ولمن دخلت نورة دخلت متحمسة وكشفت وجهها
نورة : سلااااااااااااااام
الا شوي تشوف الكل يطالع فيها ومنهم عمر هع هي على طول استحت وخرجت من الغرفة
اسراء : نورة اشبك
نورة مسكتها بقوة : فشيييلة فشيييلة كاشفة وجهي وشاااافني
اسراء : ااي عورتيني يا بت بشويش
ايمان : هههههههه مييين ههههه
اسراء : مين يعني حبيبها
عمر وعمار استحو على دمهم وخرجو من الغرفة وعمر سمع كلمة مين يعني حبيبها وراح طالع في نورة
نورة دقت ايمان بقوة : اسكتي يا خبلة سسسمع
عمر ميت ضحك على شكلها لمن دخلت وشكلها دحين باين عليها مستحيية مرررررة
وعمار ما دري عن السالفة بس ضحك على دخلتها
اسراء : احسسن عشان مرة ثانية لا تتدخلي كذا
نورة : دحين ندخل ولا لا ؟
ايمان : ايش رايك لا بنجلس هنا
اسراء : يلا ندخل
نورة : لالالالالا ماني قاادرة من الفشيلة
ايمان : امشي كلنا نتفشل
ودخلوا لقو الكل بيضحك عليها وجهها حمرر
نهى : هههههههههههه ايش الدخلة الخطيرة ذي
ندى: ههههههههه المشكلة كاشفة وجهها صراحة لو انا تعبانة كان اتشافيت
نورة : اووف يا بنات خلااص
الكل حاول يسكت
نورة : ماشاء الله يا نهى بتدلعي علينا ولا كيف اشوفك طيبة وتضحكي ومبسوطة
نهى : ايوة بس والله حاسة بالم في كل جسمي
ندى : اشبك يا نورة هذي عملية قلب مو لعبة
ام نهى : ايوة جلست فيها 8 ساعات
نورة في نفسها : ولل قامو عليا
نهى : 8 ساااااعااات !!
ندى : اجل ايش على بالك
نهى : والله ما دريت على نفسي على بالي ساعة ساعتين 3 اذا كثرت
اسراء : على العمووم سلامتك يا قلبي وما تشووفي شر والله كلنا قلقنا عليكي ودعينا لك
ايمان : الله يقومك بالسلامة على فكرة شهد تسلم عليكي وتقول سلامات ولو تقدر كان جات لكن ما قدرت
نهى : الله يسلمها ويسلممكم ..
بعد عشر دقايق مشيو ودخل عمر وعمار الغرفة
عمر : ههههههه سلا م
ندى تكلم عمر بصوت محد سمعه : يا حليلك محد قدك خخخ
عمر : هههههه اسكتي لحد يسمع , امي انا عندي اشغال ابغى اسويها تبغي تجلسي ولا نرجع سوا ؟
رؤى : امم اكلم خالد يرجعنا
عمر : طيب دقي عليه شوفي فاضي ولا لا قبل لا امشي
دقت رؤى على خالد
خالد : والله اليوم عندي اشغال وماراح اخلص بدري
ام ندى : مافي حل غير نرجع
رؤى : اجل بكرة يا نهى راح نجيكي من بدري
عمر : وانا راح امر عليكي في الصبح قبل لا اروح الجامعة
نهى : لا يا عموري ما يحتاج لا تتعب نفسك
عمر : تعبك راااحة
عمار : انتبهي على نفسك ندى فتحي عينك عليها لا اوصيكي
ندى : لا توصي حريص
وسلمو على بعض وام نهى كانت زعلانة تبغى تجلس وتشبع من شوفتها بس ما قدررت وبعد ما خرجو
نهى : ابغى ارجع البيييت خلاص
ندى : لسى بدري عليكي هذي عملية قلب مو عملية بسيطة
نهى : ادري بس ابغى ارجع , الا قولي خالي ما جا ؟
ندى : يمكن شوية يجي
رن جوال ندى فردت عليه
ندى : ايوة هلا خالو لا غرفة 244 ايوة الله يحيك
ورخت السماعة
نهى : ها ايش يقول
ندى هو تحت دحين طالع اقولك خليني البس عبايتي يمكن جا وليد
نهى : اجل جيبي طرحتي معاكي شوفيها جمب الباب
ندى راحت لعند الباب وجات تمسك الطرحة الا انفتح الباب ودخل ولييد
ندى :لالالا دقيقة
وليد وبعد ما شافها طبعا ولمحها سك الباب
ندى : وقققح
وراحت جري لبست عبايتها وغطت نهى وفكت له الباب
وليد : السلام عليكم
ندى : وعليكم السلام هلا فين خالو
وليد : طالع ومعاه عمي طلال
ندى : الله يحيهم كلهم
وليد راح لعند نهى : سلامات ماتشووفين شر
نهى : الله يسلمك
وليد : امي تسلم عليكي معليش ما قدرت تجي بس جات الملقووفة منار
منار : نعم كاني سمعت اسمي < <دخل الكل الغرفة وسلمو على نهى وندى
وليد : لا سلامتك ولا شي هههه
ندى باشرتهم بالقهوة والشوكلاته اللي جابتها امها معاهم
ندى : هنو حبيبتي ودك شي من تحت
نهى : لا سلامتك
ندى : انا بانزل اشتري حاجات من البقالة في حد مشتهي حاجة
الكل سلامتك
ندى نزلت للبقالة اللي في المستشفى وجالسة تشتري حاجات تبغاها وبعدين وهي راجعة شافت وليد واقف برا البقالة يستناها
وليد : ندى
ندى : هلا تبغى شي كان قلت لي اجيب لك معايا
وليد : لا ما ابغى شي بس ابغى اكلمك
ندى : اها طيب نطلع فوق نهرج
وليد : لالا ابغى اكلمك دحين
ندى قلبها سار يدق: تفضل
وليد : اممم اول شي سلامت نهى ثاني شي امممم ندى اذا خرجت نهى بالسلامة انا ابغى وسكت مو عارف يهرج
ندى : ؟؟؟؟؟؟؟؟؟؟
وليد : ابغى اتقدم لك موافقة ؟
ندى : ها اممم اااا مقدر ارد
وليد : يعني ايش مو كان اتفاقنا من يوم يحنا صغار
ندى : الا بس نسيت انو اتفرقنا سنييييين ويمكن دحين تغيرنا خليني افكر
وليد : انا برضو شايف كذا بس ابغاكي تعرفي مافي وحده في العالم ذا احبها اكثر منك
ندى ماهي عارفة تهرج ووجها محمر ما ردت عليه ومشيت لفوق
ندى : السسلام عليييكم
الكل : وعليكم السلام
وشافت منار وانوار لابسين العبي
ندى : على فين
انوار : خلاص الزيارة خلصت بس كنا بنستناكي
ندى : منجد : ( بالله خلوكم شووية بس
منار : هههههه ليش تبغينا ننطرد شر طردة ؟
نهى : لا سلامتكم
طلال : يلا يا حبايبي مع السلامة
نهى وندى : مع السلامة خااالوو
وليد : مع السلامة يا حلووين
وغمز لندى واخخس راحت فيها هع وبعد ما خرجو
نهى : ندى ندى
ندى : نعم
نهى : اقوولك ايش ساار لمن نزلتي تحت ؟
ندى : وي ماسار شي
نهى : بس يا شييخة ما تقابلتي مع وليد
ندى : هاا امممم
نهى : هو قاال انو يبغى يشتري ولاعة من البقالة عشان كذا نزل بس انا كنت متاكدة انه نزل عشانك
ندى : وايش يخليكي متاكدة
نهى : اممم مدرري بس متاكدة هيا اعترفي
ندى : اممم كل اللي ساار
نهى : ااااااااااايي
ندى : اششبك
نهى : قلبي يوووجعني ااااه
ونهى سارت تزعق وتتالم وندى على طول راحت تنادي دكتور ولا سستر
ولمن خرجت من الغرفة صدمت بشخص ما انتبهت له وقالت اسفة ومشيت بسرعة
وهو دخل للغرفة وشاف نهى وحالتها التعباانة راح قرب منها
انس : نهى نهى
نهى تتنفس بقووة : ندىى فينك ندىى
انس : نهى هدي شووي دحين بتجي مع الدكتوور
نهى : عممر
انس : لا هذا انا انسس
نهى : انس
ومسكت يده بقوة واغمي عليها
انس تردد اسمه وصوتها في قلبه وما سو شي غير انه ماسك يدها
وشوي دخلت ندى ومعاها الدكتور وسستر ووشافو نبض قلبها ضعيف مرررة
ندى مع الربشة والموقف اللي بيسير ماعندها وقت ابد تكلم انس او تساله عن حاجة بس شافت ايديهم
ماسكة في بعض
ندى : نزل يدك
انس : ما اقدر معليش هي ماسكتني بقوة
ندى بعصبية : نزلها
اول ماشال يده نهى سارت تنتفض : لا تسيييبني
انس : شفتي مقدررر
ندى : دكتوور ايش فييها
الدكتور : هذا ارهااق بسبب العملية انتي عارفة العملية ماهي بسيطة لازم ننقلها دحين لغرفة في العناية وحنسوي لها انتعاش والله يكون معاها
ندى : انس وخر يدك خلاص راح ينقولها الغرفة الثانية كمان تبغى تدخل معاها
انس وهو معصب بس تجاهلها ووخر يده

وجهزو سرير في غرفة العناية ونقلوها فيها ونهى ما تدري عن نفسها وهناك شكلها كان يحزن الاجهزة مشبوكة فيها شي للقلب والضغط وكمامات التنفس ... الخ
انس وندى برا عند الباب وما قدرو يدخلو الين خرج الدكتور
الدكتور : خلاص يا جماعة بكرة تعالو وزوروها دحين حالتها احسن شوية بس لازم تكون في العناية عشان تكون قريبة مننا طبعا ما تقدري يا اختي تباتي معاها معليش
ندى وهي زعلانة : طيب شكرا يا دكتور
الدكتور : العفو
انس جالس يسمعهم بس ما اتكلم وقلبه كان متقطع ونفسه يبكي وفي نفس الوقت ندى كانت تحس انها تكرهه
راحت للغرفة اللي كانت فيها ولمت اشياءها ودقت على عمر وحكتها اللي سار وقالت له تعال خذني
ولمن رخت جالسة تلم في اشياءها وملابسها دخل عليها انس ندى طالعت فيه وشمقت < ما اعطته وجه
انس : امم راجعة للبيت
ندى : انت ايش رايك
انس : طيب في حد بيجيكي
ندى : يخي مالك دخل
انس : ليش معصبة
ندى : اسال نفسك < في نفسها : مسوي روميو وجوليت على غفلة اصلا لو نهى دريت عنك راح تكرهك
انس : ندى لا يجي على بالك اني بالعب على راسها ولا شي على فكرة انا احبها
ندى طالعت فيه وبكل عصبية : ايش الجراة ذي اللي عندك




ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ




ندى طالعت فيه وبكل عصبية : ايش الجراة ذي اللي عندك
انس : جراة عشان قلتلك هذي ما اسميها جراة هذي حقيقة وبعدين اذا كلامي معاكي على قولتك جراة اجل كيف عمر
ندى : عممر !! كلمته
انس : اكيد على بالك باخون اعز اصحاابي مع اخته مستحيل
ندى : اتوقعها منك
انس : ندى لو سمحتي احترمي لسانك وعلى فكرة اول ما تتعافى هنو ان شاء الله راح اخطبها
ندى : وهنو كمان طيب طيب
انس : يلا سلام
ندى : وققح
انس اعطاها نظرة ومشي
ندى : ههههههههههه لا يا نهى منتي صااحية تحبي واحد زيه بس على قولتك تغيير مررة البرودة اللي فيه مو زي اول اشوفه عصب شكله جد يحبك يلا بس كنت انا اختبره لا عناد ولا شي وانا اصلا دارية لانو عمر كلمني على كل شي
شوي دق جوالها : ايوة هلا عمور طيب دحين نازلة
وقبل لا تنزل لعمر راحت لغرفة نهى في العناية وشافت انس عند الباب وشكله زعلان مررة
مشيت من جمبة وقالت : اسسفة
هو سمعها وطالع فيها مستغرب بس طنشها
نزلت بسرعة لعمر وركبت السيارة
عمر : ندى اشششبها نهى ايش سار معاكي
ندى حكته عن اللي سار
عمر : لا حول ولا قوة الا بالله الله يشفيها والله اقلقتيني مرررة
ندى : معليش
عمر : طيب متى بخرجوها
ندى : مدررري اتمنى تخرج قرريب
عمر : مالنا الا الدعااء لها
اما انس المسكين جلس الليل كله عندها وما رجع للبيت بس طبعا برا الغرفة عشان ممنووع ..
ثاني يوم وقت الزيارة في العصر الكل راح لها وكانت في العناية وبرضو ما فاقت
امها جات لعند راسها وجالسه تبكي بصوت يقطع القلب وندى ماهي عارفة تبكي ولا تهدي فيها
والكل على نفس الوضع بعد الفرح اللي فرحو بيه جاهم حزن بس كله مقدر ومكتوب ..
عمر : انا ابغى اخرج شوي شوفوني في غرفة الاستراحة
رؤى : الله معاك
وخرج وراح لغرفة الاستراحة وانصدم لمن شاف انس
عمر : انسسس
انس : هلا عمموري
عمر : اممم ايش جابك لهنا
انس : والله رجعت امس البيت وحاولت انام بس ما قدرت كنت قلقان مرة
عمر : ماراح تكون اقلق مننا
انس بعد ما نزلت دمعته : انس انت ما تدري نهى قد ايش عزيزة علي هي غيرتني رجعت لي حياتي الطبيعية ورجعت احاسيسي انا ما ادري ايش كنت حاسوي لولا الله ثم هي عمر انت ما تدري لو نهى راحت مني ايش راح يسير فيني انا خلاص راح تنتهي حياتي عممر سامحيني ادري كلامي فيه جراة وبيجرحك بس هذي الحقيقة انا اتمنى وارجو من الله انها تكون طيبة وطول الوقت بادعي لها وما قدرت انام ولا اكل شي
عمر غصب عنه نزلت دمعته وراح ضم انس : انس كلامك بيجرحني بس في النهاية انت اعز اصحابي وانا مصدقك في كل كلمة وادري بشعورك ومو بس انت اللي زعلان كلنا زعلانين من اولنا لاخرنا اليومين ذي مرت علينا صعبة مرة كل اللي نقدر نسويه ندعي لها ..
وقت الزيارة في العناية كان ساعتين بالكثير فما قدرو يجلسو عندها كثير وطبعا ما تدرو كيف قلب الام ام نهى كان قلبها متقطع وكانت تتمنى بس تسمع صوتها وكان دعاءها : يارب اجبرني في مصيبتي
وبالفعل ربنا كان معاها وقبل لا يخرجو من عندها فاقت نهى واول كلمة نطقتها : اميي
ام نهى ما تدرو كيف طار قلبها من الفرحة وراحت لعندها
ام نهى : امري يا حبيبتي تدللي انا هنا انا لك يا قلبي
نهى بصوت تعب وعناء ويقطع القلب : وحشتيني يا امي لا تسيبيني
ام نهى ما قدرت تمسك دموعها والكل نفس الشي
وراحت ضمتها : انتي وحشتيني اكثر ما تدري البيت كيف من دوونك يا حبيبتي يلا اتشاافي نبغاكي ترجعي لنا بالسلامة
نهى : ادعيلي يا امي ادعيلي
ام نهى : والله بادعيلك في كل وقت خليكي قوية وادعي ربك دايما
نهى : انا قوية دامك جمبي ومعايا
ام نهى : احببككك
نهى : انا اكثرر ..
اليوم الثاني استقرت حالتها ونقلوها غرفة عادية بس هذي المرة ام نهى اصرت تجلس عندها وقالت لندى خلاص انتي اتحملي مسؤولية البيت انا ماراح اسيب نهى ابدا
ندى ما بيدها شي تسويه مع انها ماكانت تبغى امها تتعب وتبغاها ترتاح في البيت بس عرفت انو راحتها لمن تكون مع نهى
في هذي الايام الصعبة كان وقت اختبارات لعمار وما تدرو كيف حالته كانت فحاول بقدر استطاعته انه يذاكر مزبوط وكان يبغى يجيب نسبة عالية عشان يدخل المطوورة
اول يوم في الاختبارات كان عندهم رياضياات ومادة ثانية
عمار مسك الرياضيات مزبوط وحاول يذاكره عدل رغم الظروف اللي سارت اما المادة الثانية فقرر يزاكرها بين الفترة الثانية
وهناك اول ما ممسك عمار الورقة استعاذ بالله وبدا يحاول يحل خلص كل الاسئلة وباقي له سؤال وحاسس انه طريقة حله اتمسحت من راسه مررة وسار يحاول يفتكر بس مافي فايدة السؤال كان فراغات
وفي نفس القاعة ولد جالس جمبه وكان محتار في سؤال ثاني وماهو عارف له وما لقى احد يغش منه غير عمار
ولمن التقت عيونهم في بعض اشر له على السؤال وعمار ماهو عارف يغششه ولا لا وقال ماراح اخسر شي يمكن كمان يغششني << الغش حرااام 
سليمان يكلم عمار بصوت وااطئ : سؤال 5 ايش الجواب
عمار بخفة وحاول انه محد يشوفه من المراقبين : فقرة ب
سليمان بسرعة حط على الفقرة وكانت اجابته صحيحة ودحين دور عمار ويبغى يغش منه
عمار : طيب سؤال 8 ؟؟
سليمان : عامودي ....
شوي المراقب جا لعنده << على فكرة عمار وسليمان ما يعرفو بعض غير بالشكل وماهم في فصل واحد
ولا واحد منهم يعرف اسم الثاني حتى
المراقب : يا ولد انت محرومين من الاختبار بتغشو ها
عمار : لا يا استااذ ما بنغشش
المراقب : انا شايفك بعيني
عمار : استاذ ستحيل اغش انا وبعدين انا ما اعرفه ولا هو يعرفني
المراقب : ما همني تعرفه ولا لا
سليمان تكلم وجهه ثقه وسكت الاستاذ : استاذ عندك اثبات اننا غشينا
المراقب مو عارف ايش يقول فقال لهم : انا عيني عليكم لو شفت أي حركة ثانية يا وليكم
عمار يبغى يضحك بس ما قدر وطالع في سليمان وابتسمو لبعض
عمار في نفسه : شكله مو غريب عليا الولد ذا امم بس ما كان في السنة اللي فاتت يمكن طال جديد بس يمكن اعرفه ودرس معايا زمان انا لو بس اعرف اسمه افتكره
بعد الاختبار اول ما نزل عمار فتح الكتاب وجالسة يطالع في الحلول حقته وشاف السؤال اللي غش فيه واجابته صح
شوي جا سليمان من وراه دقه على كتفه : اجابتي صح ! صح
عمار : يب ششكرا
سليمان : عفوا حتى اجابتك صح ترا
عمار : والله فرمت الكتاب في مخي بس من كثر المذاكرة المعلومات طاارت
سليمان : ههههههههههه
عمار : استغفر الله اول مرة واخر مرة اغش ان شاء الله
سليمان : كنا حنروووح فيها
عمار : يب مرة الا قوولي ايش اسمك ؟
سليمان : سليمان جابر .........
عمار : لا مو معقوولة سليييمااان يا ورع ما عرفتني
سليمان : شكلك مالوف لي
عمار : هذا انا عماااار خالد ..... معقوولة تنسى اعز اصحاابك
سليمان : عماااااااار هلااااااا
وضمو بعض
سليمان : وحششتنييي يا واااد
عمار : والله انت اكثر فينك انفطعت عني مرررة
سليمان : معليش والله مسؤووليات واشغاال
عمار : ههههههههه يا مسؤول انت
سليمان :عمار لا تتريق
عمار : سوري
سليمان : والله منجد بعد ما توفي ابوي البيت سار على رااسي
عمار : ماات !!
سليمان : ايوة الله يرحمه
عمار : والله معليش ما كنت ادري الله يرحمه ويغفر له
اعرفكم بسليمان : الصديق الصدوووق لعمار من ايام الروضة وهم سوا وما ياخذ عمار شي الا يجيب لسليمان معاه درسو الروضة والابتدائي سوا والاولى متوسط نقل سليمان لدمرسة ثانية وكانو يتقابلو احياانا بس بعدين انقطعو فجاة ومحد نسي الثاني والكل يحب الثااني
سليمان شبه عمار في صفاته حتى الشكل في شبه شوية ..
جلسو فترة الاستراحة في الكلام وعمار ما ذاكر المادة الثانية بس الحمد لله كانت مادة سهلة شوي وقدر يراجعها بسرعة في العشر الدقايق الاخيرة
عمار : سلييمان شووف لو ما جبت درجة عدلة يا ويلك
سليمان : هههه ايش دخلني انا محد قالك لا تذاكر في البيت
عمار : والله ودي بس حصلت لي ظروف كذا
سليمان : اها ايش هيا خير ان شاء الله
عمار : مالك دخل
سليمان : عليا يا عمار حرام عليكي انا صاحبك وحبيبك
عمار : هههههه بامزح معاك
وحكاه على نهى واللي سار
سليمان : الله يعينك ويشفيها ويطمنك عليها يارب
عمار : اميين الله يسمع منك
انتهى الاختبار الثاني وعمار قدر يجاوب من معلووماته القديمة ^^
وقت الخروج
عمار: اشووفك بكرة بالله هات رقمك رقمك القديم ما ترد عليه
سليمان : ايوة والله غيرته خذ الرقم ...... 050
عمار : خلاص ان شاء الله نتقابل على خير سلام
سليمان : سلا م وذاكر مزبووط
جا عمر اخذ عمار من المدرسة وكان باين مبسوط
عمار : عمر اشبك مبسوط كذا
عمر : عشان الحمد لله نهى اتحسنت كثر كنت عندها في الصباح
عمار : ما عندك جامعة
عمر : لا مو اليوم , طيب وانت ليش مبسوط كذا
عمار : ما تصددق قابلت سليمانن
عمر : سليمان !!
عمار : ما تفتكره صاحبي العزيز
عمر : ايووة اللي كنت مطفشني بيه ورجيتنا بيه
عما ر: ايووة هوا ذا هههههههه
عمر : المهم دحين بنروح لنهى تبغى تجي ولا اوديك للبيت
عمار : لا اكيد ابغى اجي معاك
عمر : اوك
وراح للمستشفى ونهى في غرفة عادية وامها معاها وندى في عملها وما جات بس جات في الصباح سلمت عليها ومشيت
عمر : السسلام عليكم
عمار : هلا هنوو حبييبتي
نهى : وعليكم السلام اهلين
وراحو سلمو على خالتهم ام نهى
عمر : خالتي ما ترجعي للبيت وترتاحي ترا ندى تفضالك وتجي لنهى
ام نهى : لا يا عمرري خلي ندى مشغولة وفي عملها كمان
عمر : عادي تاخذ اجازة هي ماشاء الله منتظمة مرة فاكيد بيعذرووها
ام نهى : لالا خليني انا عشان اجلس مرتااحة معاها
عمار : بس بتعبي نفسك
ام نهى : مافي تعب ولا شي هذي الغاالية حقتي والحمد لله الدكتور قال اسبوعين او ثلاثة كمان وتخرج
نهى مفجووعة : اسبووعين كماااان ؟؟؟؟
ام نهى : ايوووة والمفروض اكثر بس الحمد لله اتحسنتي بسرعة انتي وبعدين تبغي تتعبي زي اول محنا ناقصين فجعااات يا عمري
نهى : الله يعين ويمشي الاسبوع ذا بسسرعة
عمر : لا تخاافي ان شاء الله تمر بسسرعة دحين لا تشيلي هم حاجة
عمار : ولا ترهقي نفسك كثيير
نهى شوي وتبكي من الفرح لانها حست انو الكل معاها وما ساابوها ولا لحظة
نهى : شكررا
عمر : طيب يا خالتي ما تبغي شي اجيب لك هوا ما نسيتي شي في البيت
ام نهى : اممم لا شكرا لو ابغى شي اكلمك
عمر : اووك
نهى : عمار كيف اختباراتك مو اليوم اختباارك ؟
عمار : ايوة اليوم بدانا والله الحمد لله ماشي حالها
نهى : ذااكر مزبووط ولا تخلي شي يمنعك فاهم ولا تجيب اعذاار بعدين
عمار : ان شاء الله
عمر : بكرة ايش عليك ؟
عمار : اظن توحيد وعلوم
ام نهى : طيب ذاكر عدل
عمار : حااضر
عمر : تووصون على شي انا خارج
نهى : سلااامتك خيو
عمر : الله يسلمك يلا يا عمار
عمار : اووك ابغى اجلس معاكم بس مقدر ورايا ارجع اريح وانام وبعدها مذاااكرة يا طولها
نهى : الله يكون معااك
عمار : دعووااتكم ........

مر اسبووعين وحاله نهى كل يوم تتحسن بفضل الله وبفضل الادوية والدكاترة والكل جا زارها وصحباتها جو وشهد جات زارتها لانها رجعت مكة مع ابوها وراح يجلسو كم يوم في مكة
ندى جلست عندها اخر يومين وامها رجعت
وقررو يوم تخرج نهى من المستشفى يبغو يسو عزيمة وحفلة بسيطة
وعزمو خالها طلال وعلي والبنات والاولاد ..
جمعة عائلية وصحباتها ما جو بس جوها ثاني يووم
ندى كانت نايمة النهار كله من التعب ويوم خميس مافي دوام لها وقامت على العشاء وهم كانو جايين بعد العشا
فقامت بسرعة دخلت الحمام تبغى تستحم وهما جو قبل لا تقوم بس هي ما دريت عنهم
ام ندى : وليد حبيبي
وليد : هلا عمتي
ام ندى : روحي شوف ندى في غرفتها قولها هيا
وليد جاله حيا وما يبغى يروح لغرفتها : اااممم نهى فين تكلمها
ام ندى : هي لو في كان كلمتك الكل مشغول ومنار وانوار في المطبخ يساعدووني يلا يا ولدي
وليد : حااضر يا عمتي< ماعندي خيار
راح لغرفة ندى ودق الباب ودق محد رد عليه فقال حادخل ودخل
على فكرة الحمام في نفس الغرفة
ندى سمعت صوت الباب على بالها نهى فلبست منشفة وغطت جسمها وفي عينها صابون خرجت نص جسمها ونادت نهى
ندى : ياااا نهىى الله يهدييييييكي فيين الشااامبوو حقيي
وليد وقتها كان داير ظهره وجالس يتفرج في غرفتها واتلقف وشاف له كم حاجة ولمن سمع صوت ندى على باله لابسه وتدري انه في فدار وجهه وشافها وعلى طووول قلب وجهه
وليد : ندى انا وليد
ندى جاتها صدمممة ودخلت الحمام بسرعة وماهي عارفة ايش تقول
وليد : سوري انا خارج
ندى : انت ايش جااابك هنا يا.....
وليد : والله معلييش هذي امك قالت لي
ندى : اخرج بس
وليد : ندى والله ما شفت شي انا خارج وكنت داير وجهي كمان
ندى : وانا استنى انك تشوف يلا يلا على برا
وليد : حاضر حاضر خرجت
ولمن خرج جالس يقول في نفسه : انا اغبى واعفن انسااان في هذا العاالم ياخوفي زعلتها والله مقدر على زعلها
ندى : ياربي ايش اسوي الله يهديكي يا امي ما لقيتي غيره
اتروشت بسرعة باللي عندها ولبست وخرجت لخيلانها وسلمت عليهم
وعينها جات في عين وليد ورفعها على طول لانه حس باحراج من الحركة حقته
المهم جلست مع البنات وانبسطت مرة وحطوا لعشاء واتعشو سوا
ندى ماكان لها نفس تاكل فاكلت كمجاملة وقامت وليد انتهز الفرصة وقام وراها
وليد : ندىى
ندى : خيرررر
وليد : لسى زعلانة
ندى ما ردت
وليد : والله مو قصددي اقسم بالله ورب الكعبة لو اجلس احلف لك لبكرة
ندى : امم خلاااص خلااص صدقتك بس مرة ثانية انتبه
وليد : مين قال في مرة ثاانية خلاص تووبة
ندى : كووويس
وليد : بس يا ندى ابغى اسالك على حاجتين في غرفتك
ندى : يا ملقوووف ايش في
وليد : هههههه لا تعصبي اول شي انا افتكر انك تشجعي الاتحااد صح ولمن كنا في الاستراحة اول جات مباراة وكنتي اتحاادية صح
ندى : يب اكيييد
وليد : طيب ليش عندك حق الاهلي
ندى افتكرت زمااان مع صحباتها لمن اشترت رباطة الاهلي وقالت تفتكر بيه وليد
وهنا ماهي عارفة ترد عليه وجهها حمر
وليد : وي يا ندى هي كورة اشبه وجهك
ندى : لا مافي شي اصلا ذي حقت صحبتي نسيتها عندي
وليد صدقها : اها طيب الشي الثاني
ندى : ايش في كماااان
وليد : معللييش اعذريني شفت دفتر واتلقفت وفتحته
ندى : دفترر ؟؟؟
وليد : دفتر مذكرااتك يمكن
ندى : اها طيب اشبه
وليد : قريت فيه كلما اشتقت إليك ...... دعوت الله ان تكون من ... نصيبي )) ندى انتي تحبي
ندى عصبت لانه فتح مذكراتها : اول شي انت مالك دخل تمسك مذكراتي ثاني شي هذي الاشياء سر وخاصة فيني
وليد : هممم ندى سر !! نسيتي انا مين ونسيتي انو مافي أي اسرار بيننا ؟
ندى : لا بس ذاك زمااان
وليد : يعني ودحين
ندى : وليد دحين شوف قد ايش افترقنا يعني اكيد راح تكون ليا اسرار ولا كمان راح اقولك كل شي عن حياتي
وليد : ندى جرحتيني
ندى : جرحتك
وليد : ايووة معقولة يا ندى انتي ندى الللي قبل كم سنة ندى اللي تموت فيا وما تسيبني ونلعب سوا ونخطط سوا ونفكر سوا واسرارنا دايما سوا
ندى : ما تغيرت ابدا وطول عمري وانا اتمنى ترجع ذيك اللحظات وليد انا مستحيل احب غيرك واشتاق لغيرك
وليد : يعني كلامك ذاك ليا ؟
ندى : يب مافي غيرك
وليد : الحمد لله ما تغيرتي كنت خاايف طول عمري اني اقابلك وحده ثاانية
ندى : لا تخااف ماني متغيرة
قطع كلامهم الرومنسي هع امها تناديها
ندى : ماما تنادي
ومشيت من عنده
وليد : ما تغيرتي بس انا : (
الكل يد وحده رفعو السفرة ورتبو المكان وانتهو من الشغل
ندى خرجت من المطبخ وشافت محد في غرفة الطعام وشافت الاب حق وليد وجواله
راحت تملقفت لمن سمعت صوت المسن تبغى تعرف مين
شافت مكتوب : ولييد فيينك من اول اكلمك
ندى : مين ذا الايميل مو غرريب عليا مرة مييين مين
رسالة ثانية : الووو انت مشغوول
ندى : اممم شوشو يكون دلع ولد ! يمكن هشام ولا هاشم صح يمكن لالالالا هذا الايميل اعرفه انا اعرفه عدل هذي
وفتحت فمها وماهي مصدقة وتكذب نفسها شوي قالت حتاكد
وكتبت : ششهد !؟
شهد ردت على بالها وليد : هلا حبيبي
ندى في نفسها : الا هيا هذي شهد لا مو معقوولة وليد يكلمها ومسمي نفسه لقيت الحب .....
هذا هوا اللي حكتني شهد عليه من اول
وليد فجعها من ورا : ندى ايش تسوي
ندى دارت وجهها وعليه علامات استغراب وحزن ودموع
وليد : اشبك
ندى : هذا ايميلك ؟
وليد : ايوة
ندى : ومين ذي ؟
وليد : قصدك مين ذا
ندى : لا مين ذي
وليد : اقولك ذا صااحبي
ندى : صاحبك له نفس ايميل صحبتي ها
وليد : يمكن تشاابه بس
وليد قلبه يدق خايف تعرف كل شي عنه
ندى : ماعندي خيار راح اتاكد بنفسي
ندى كلمت شهد في المسن : ششهد انا مو وليد شهد على فكرة وليد واحد كذاب وخاااين عارفة مين انا يا شهد هذي انا ندى ووليد ولد خالتي ..
وقفلت الاب ونزلت دموعها
وليد : ندى اسمعيني
ندى : ايش اسمع كمان خلااص انت خنت انت خنتني يا وليد بعد السنين هذي كلها
وليد : هدي شوي يا ندى
ندى : انا هادية وعارفة وفاهمة كل شي لا تفهمني حاجة خلاص يا وليد انسى كل شي بيننا انت خدعتني في كل شي وخليتني اتوهم واحلم
وليد : ندى والله احبك
ندى : قوولها لغيري والعب على غيري على فكرة كلامك حاتقدم لك ومعرف ايش انساه كمان لاني خلاص راح اوافق على اللي يهتم فيني ويحبني حتى لو ماكنت احبه كثير بس المهم هو يحبني بدل ما احب احد يلعب علي خلااص انا تقدم لي ولد جارتنا عبد الرحمن وراح اوواافق
وابتسمت له : شكرا على كل شي
وجات تمشي الا مسك يدها : ندى بليز استني
ندى : انت كيف تتجرا وتمسكني انقلع من وجهي
وسحبت يدها وراحت لغرفتها وجاالسة تبكي وتبكي وتبكي حزناانة اخر درجة معقولة وليد اللي طول عمرها حبته يكلم صحبتها لا وغيرها في بنااات كثير في المسن .
حاولت تهدي نفسها وتمسك نفسها ومسحت دموعها وقالت : انا دموعي ما تنزل لاسباب كذا خلااص ماسار شي
نهى دخلت عليها : ندى فيينك امشي البنات كلهم يستنو
ندى : اووك جااية يلا
نهى : اشبها ندى كانها كانت تبكي << تكلم نفسها
ندى حاولت تكتم حززنها بقلبها وسوت انو ماسار شي وسارت تضحك وتمزح مع البنات
ووليد حاسس بذنب يا كبره لانه خانها وكان يشوفها تضحك وتمزح بس حااسس انها تكتم حزنها زي يوم كانت صغيرة مهما سار لها فهي تسكت وكان حاسس انه اكثر واحد يعرفها من بين الكل
بس كل ماجا يكلمها ندى تصرفه ولا تتجاهله مرة ونهى حست انه سار شي بينهم من تصرافتها وقررت تقول لها بس بعد ما يخرجو ..
منار : نهى بالله كيف جلسة المستشفى ؟
نهى : الله لا يوريكم طفشششش مررة بس الحمد لله امي وندى كانو معي خففو طفشي
انوار : ندى كيف الجو هناك ؟
ندى : امم عادي يوم طفش ويوم حلوو ^^ بس والله قلقنا عليها مررة كثير
نهى : بس الله يخليهم الناس كلهم جوني
ندى : واهم شي جابو هدااايااه هههه
انوار : ايوة انتي اتعبي ويحنا نجيب هدايا
منار : ترا خسرتينا حق الهدايا
نهى : غصب عنككم
ندى : كذا يبان اللي يعزك واللي عادي عنده , نص البنات جو وخيلاني وعماني ... الخ
منار : ايوة صح بنات بكرة بنطلع للبر وخالي طلال جي بس وليد اعتقد ماهو جي رايح مع اصحابه وانتم يا ندى ونهى
نهى : منجد ! والله حمااااس انا راح اكلم امي
انوار : اكيد ابوي ولا خالو كلمو امك
ندى : بكرة ؟!
منار : يب اكيد
ندى : كلكم رايحين
منار : يب
ندى : اها
نهى : اشبك منتي متحمسة ؟
ندى : الا اكييد ^^ << ابتسامة مجاملة هي ماكان لها نفس مرة تروح بس حست براحة لانه وليد مو جاي لانها مالها نفس تشووفه مرة ولا تبغى تقابله مرة
نهى : خلااث ان شاء الله بكرة نكون معاااكم
منار : يلا يا بنات
ندى : على فيين
منار : منتي شااايفة امي لبست العباية رايحين
نهى : لا اجلسسو شوويا
منار : مافي فايدة من اول اكلم امي ماهي رااضية
ندى : نتقابل بكرة على خير ان شاء الله
انوار : ان شاء الله الكل يجي ^^
وخرجو من الغرفة والكل راح سوا بس قبل لا يخرجو وليد كلم ندى بدون محد يشوفهم
وليد : ندى رايحة بكرة للبر
ندى : مالك دخل فيني
وليد : ندى لسى زعلانة خلااص بليز
ندى : يا عيني انت شايف الموضوع بذي السهولة انا مو عندي بذي السهولة
وليد : ندى
ندى : وليد راح اردها لك واحرق اعصابك وتشوف
وليد : ندى لا تحقدي علي وي
ندى : اسكت بس وما ابغى اشوف وجهك ثاني
ومشيت وسابته
وليد : ندى والله مو سهلة عليا انك تزعلي بس على العموم انا بكرة ماني رايح معاكم عشان لا تزعلي زيادة عليا < في نفسه
بعد ما خرجو الضيوف ندى راحت لغرفتها وانسدحت وسكت عينها وتفتكر كل اللي سار دحين وزمان
وشوي وتبكي فطلعت مذكراتها وجلست تكتب (( اليوم الخميس تاريخ ......
المفروض يكون اليوم ذا من اسعد ايامي اول شي لانو نهى حبيبتي خرجت من المستشفى الحمد لله والله يشفيها وثاني شي خيلاني جو عندنا وهم من زمان ما جونا واهم شي وليد جا ويومها اعترفت له بكم حاجة وكان حيعرف اني اشتريت تيشريت الاهلي عشانه هع بس ما دري بس مع هذا كله طلع من اسوا ايامي
بعد ما اكتشفت خيانة وليد , وليد هذا اللي عمري كله حبيته وحرمت نفسي من الحب عشانه
وليد هذا اللي كنا ما نفارق بعض ويحنا صغار من اول يوم في حياتي وهو في وليد هذا اللي كنا نتشارك في الرضاعات والحفاظات والالعاب ...... الخ وليد هذا دايم انا وهو نسوي مصايب سوا واللي امي كانت تخاصمني على اني اجلس معاه دايما وابوه يخاصمه وفي النهاية وبكل سهولة وبساطة يتكلم مع غيري ولا مع صحبتي كمان < وصلت لهنا نزلت دمعتها ,, طيب يا وليد طيب خسارة ثقتي فيك وخسارة حبي لك راح اعيش حياتي واحب غيرك وماراح يهمني شي ( بس للاسف ما اقدر انا اقول كلام وما اقدر اسويه : ( ليش انا كذا ليش حياتي كذا ياااارب انت املي الوحيد ) وحاولت تمسح دموعها وتنسى كل شي
الا دخلت عليها نهى
نهى : ندى نمتي ؟
ندى بعد ما تنهدت : لا صاحية < ومين يقدر ينام في زي هذا اليوم
نهى : ندو حبيبتي اشبك اليوم
ندى : انا مافيني شيي !
نهى : الا
ندى : ايووة صح انا مبسووطة مرة عشان خرجتي من المستشفى الحمد لله
نهى : وغير كذا
ندى : ههههه مبسوطة عشان شفته
نهى : عليا يا ندى انا اعرفك اكثر من غيري ورا هذي الابتساامة مية دمعة صح ولا لا
ندى ما قدرت تستحمل وحضنتها وجلست تبكي
نهى : شفتي ندو ايش سار حكيني مين زعلك ؟
ندى : مافيني شي يا نهى لا تشيلي في بالك
نهى : ندى اهرررجي اذا كان ليا خاطر عندك
ندى : اكيد لك بس ما ابغاك تضاايقي اكثر من كذا
نهى : ماني مضايقة ولا شي
ندى ماتبغى تقول لنهى لانها بعد العملية ما يحتاج لها تزعل ولا تعصب فحاولت تتهرب بس مافي مجال غير لمن دخل عمر عليهم ندى مسحت دموعها بسرعة ولا كانه سار شي لانها ما تبغى أي مشاكل وتدري انو عمر ما يطيق وليد وكانت تتمنى لو انها سمعت نصيحته وما حبته بس مو بيدها
عمر : هلا باخواتي الحلواات
ندى : هاات اللي عندك اكيد عندك طلب
عمر : لالا لاطلب ولا شي
ندى : اجل << كانت تضحك معاه وتحاول ما تبين زعلها ونهى كانت زعلانة اكثر لحالة ندى وكيف تقدر تخفي حزنها
عمر : نهى ابغااك في موووضووع
ندى : يعني انا مطروودة ؟
عمر لالا عادي كذا ولا كذا راح تعرفي
نهى : اللهم اجعله خير نعم ايش في
عمر : في احد تقدم لك
نهى وندى : يوووه ثاااني
عمر : اصبرري لمن تدري مين
نهى : ميين
عمر : وااحد تحبييه مررة
نهى : اصلا انا ما احب احد مررة
ندى : هههههه
عمر : مدام كذا ماراح اقول مين
نهى : عادي
ندى : لالالالا قوووول ابغى اعرف انا
عمر : اوك اقولك انتي بسس ومد لسانه لنهى وراح قال لندى في اذنها
ندى : واااو مو معقوولة هههههههههه
نهى : مين مين
ندى : مود وبك قلتي ما تبغي تعرفي
عمر : منجد
نهى : شفتك متحمسة ابغى اعرف مين
ندى : اممممم عمر قول انت
عمر : اووك نهى يوم كنتي في المستشفى انس قالي اذا خرجت بالسلامة يبغى يتقدم لك
نهى وجهها تووووت : انسسس !؟!؟!
ندى : يب هههههه شوف كيف وجهها قلب
عمر : يب ولاول مرررة هههههه وجهك يضحك
نهى : وجع لا تترييقووو < طااايرة من الفررح : بالله احلف يا عمر
عمر : منتي مصدقتني يعني والله العظيم
نهى : خلاص موافقة
ندى : بدري يا ستي
نهى : ههههه المهم اني موافقة
ندى : يمكن هو مو موافق يمكن شكلك ما يعجبه ههه
عمر : لا مستحيييييل في احد ما يعجبه شكل نهى
نهى : احم احم شوفي كيف مو زيك تحطيم على طول
ندى : كنت امزح يا ستي على العمووم الف مبرووك يا دوووبا عقبالل عياالك
عمر : وعقباالك يا ندى
ندى قلب وجهها على طول وارتبكت : وعقبالك وابتسمت ابتسامة متصنعة
عمر : المهم نامو بدري عشان بكرة راح نطلع للبر من العصر بدري
نهى وندى : ان شاء الله
وخرج من الغرفة ونهى فرحاانة مرة وفي لحظات نسيت مشكلة ندى وندى حمدت الله انها نسيت لانها ما تبغاها تضايق بس في نفس الوقت ندى كانت محتاجة لاحد تفضفض له عن اليي ساار حتى لو ما اعطاها حل وما ساعدها ..
ثاني يوم في العصر كلهم جاهزين وكل واحد راح للبر بسيارته بس عمار اخذ سيارته معاه واخذ نهى وندى وخالد ( ابو ندى ) اخذ سارة ونهى وتمارة وعمار المهم وصلو هناك وكان علي وطلال وصلو والكل وصل بس وليد ماكان موجود وهنا ندى حست براحة انه مافي مع انها عرفت ماراح تنبسط كثثير
بس في ذاك الوقت انبسطت وحاولت تنسى كل همومها وتستمع لنهاية اليوووم وهناك مع نهى ومنار انوار جلسو يلعبو بالرمل وشوي دفنو جسم ندى فيه بس بقو راسها وصوروها وجالسين يضحكو عليها
والرجال جالسين يشوو اللحم والدجاج والامهات جالسين يهرجو كلام حريم اما البزورة وضعهم غير جالسين بكل برااءة ويلعبو بالعابهم في التراب وعاجبهم الووضع
الين جا وقت العشا جلسو سوا واتعشو وكان عشاهم مرررة طعم وعجب الكل وبعد كذا جابو باصرة وضومنة وجالسين يلعبو
الخلاصة كان يوم حلوو في حياة ندى بس هل راح يستمر اليوم الحلو ولا يجيه شي مو حلوو .؟
المهم بعد العشا واللعب الوقت تاخر وسار ليل وقررو يرجعو للبيت وكل واحد قام وشال اشياؤه وحطوها في السيارة وقتها نهى قالت تبغى تركب مع ابوها وندى مع عمر زي توزيعهم الاول بس نهى راحت في السيارة الثانية , ابو ندى مشي بالسيارة والكل مشي وراه وباقي عمر وندى ندى كانت برا السيارة ودخلت شنطتها للسيارة وسكت الباب لانها كانت تبغى ترجع وتشوف نسيو شي ولا لا
بس عمر لمن انسك الباب ما انتبه وطالع وراه وشاف في ندى ولا لا والسيارة كانت مظللة يعني مو باين شي فمشي وراح < وااحد دلللخ
المهم لمن رجعت ندى فتحت فمها وعينها وتطااالع مافي ولا سياارة ولا حتى سيارة عمر فاحتارت وشوي تبكي فافتكرت جوالها بس للاسف حطته في الشنطة والشنطة في السيارة
ندى : عمر يا اهبل فييينك لا يكوون مقلب منك والله ما اساامحك دحين ايش اسوي امشي ولا ارجع ولا كييييييييييف يااااالله
جلست ربع ساعة وهي تستنى : والله هذا مو مقللب اكيد راح ونسيني وباين اصلا عليه من اول انه مسسرح مدري في ايش شكله لمن سمع صوت الباب مشي وسابني يو المكان فاضي ومافي احد وحتى لو فيه احد مستحيل اطلبه يسااعدنيي
فمشيت ورجعت مكان ماكانو جالسين وجالسة تطالع حولينها مافيا مل انها تلقى أي مخلوق وبعدين لفت انتباهها دخان شوي فراحت لمحل الدخان ولمن قربت شافت جلست شباااب يجو 5 او 6 سوا
قالت لو ايش يسير ما رحت لهم دحين يسو فيا شي وخاصة المكان فااضي
جات ترجع الا قابلها واحد كان واقف وبعيد عنهم
محمد : سلام
ندى ما ردت عليه ومشيت
محمد : اختنا ضايعة ولا نسيووها اهلها ههههه
ندى مررة ما اطمنت منه ومن شكله فمشيت الا لحقها
محمد : انا اكلمك تعالي لهنا
لمن هرج الشباب كلهم انتبهو له فقامو وندى في موقف لا تحسد عليه وشوي وتبكي وسارت بس تقول يا الله مالي غيرك وسواك
المهم الكل اتجمع لعندها
محمد : ايش في يا شباب
....: مين ذي ؟
محمد : مدري قابلتها كذا
فراح واحد من الملاقيف لعندها ومسك كتفها وهي كانت بتمشي بس هوا لحقها
...... : هي انتي
ندى : شيل يدك وبعدين بلاشي كلمة هي ماني حيوانة ليا اسم
....... : كويس طيب ممكن نساعدك يعني
ندى : لا شككرا
الملقووف ذا عصب ومسك كتفها وخلى وجهها عليه
وكااااااااااان . . . .. . . .



ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ




الملقووف ذا عصب ومسك كتفها وخلى وجهها عليه
ندى : ولييييييد !؟ زي الجني تطلع لي في كل مكاااان
وليد : ندى انتي أيش جابك هنا
محمد : لك معرفة بالحلوة ذي
تركي : لا تقول وحده متعرف عليها ولا اتعرفت عليها دحيين
حمد : محد قدك يا شييخ
وليد اعطاهم نظرة وسكتهم وندى كانت متقرفة منهم لابعد درجة
وليد : يلا يا شباب ماسار شي كل واحد يرجع
محمد : ولييش نرجع وانت يلا معانا
وليد : ماني راجع خلااص لا تزودوها وبطلو ملقفة
تركي : معقولة يا وليد تسير بس لك انت ويحنا
بس قال كذا الا شااف كف على وجهه
وليد بعصبية : استحو على دمكم وامشو من وجهي
الكل رجع في هذي اللحظة وندى كانت مستغربة مرة لهذي الدرجة وصل بيه وباصحابه الحال وماهي قادرة تصدق الكلام اللي بتسمعو منجد هذول اصحاابه
المهم قالها خليني اووصلك
ندى رفضت ترجع معاه وقالت تدق على ابوها ولا عمر وتكلمهم
وليد : حرام تلاقيهم دوبهم وصلو يرجعو ثاني ليش ولو قلتي انك معاايا ماراح يسير شي انا ولد خخالك ماني واحد غريب , وافقت ندى وهي مترددة بس ما قدامها خيار
ولمن ركبت السيارة طلبت جوال وليد ودقت على عمر
عمر : السلام عليكم هلا وليد
ندى : وعليكم السلام عمرررر < وهي معصبة
عمر : مين معايا
ندى : انا ندى ندى يا عمر
عمر : ندى انتي مو
وطالع وراه بسرعة لقاها مافي
عمر : فينك انتي وايش ساار وليش برقم وليد دقيتي
ندى : مدري مين نسيني ومشي احد ينسى اخته يا فااشل على العموم انا راجعة البيت دحين قول لامي وابوي
عمر : مع ميين
ندى : مين يعني مع وليد
عمر : ولييد
ندى ايوة خلاص مع السلامة
وسمعته صوت القطار ورخت السماعة وكانت معصبة لاخر درجة وحطت الجوال جمبها وما رجعته لوليد
مشي وليد بسيارته وكان الكل سااكت وبعد فترة تكلم وليد
وليد : ندى انتي لسى زعلانة مني والله العظيم انا حاسس بالغلطة وما اقولك هي شي بسيط مرررة ندى انا راح اقولك الصراحة وراح اقولك كل شي عني انا بعد ما دخلت الجامعة تعرفت على اصحاب سيئين وجروني معاهم في البداية كان تعاملي معاهم عادي وبعدين سرت ادخن وابويا خاصمني وضربني وما رحمني وجلست فترة وسبته وبعدين زي منتي شايفة سرت راعي بنات والله يا ندى اني بعد ما قابلتك قررت اسيب كل شي اصحابي وكل اللي كنت اعرفهم ومسحت كل ايميلات البنات اللي عندي
ندى بعد فترة : معليش كنت تكلمني !
وليد وقف السيارة فجاة وندى اتفجعت
ندى : ايششش في
وليد : انا اكلم نفسي من اول
ندى : شايف رديتها لك وليد لو تعتذر لبكرة ما اقدر انا ممكن اسامحك على كل شي لكن الخيانة لا
وبعدين اذا على قولتك مسحت كل الايميلات طيب ارقام الجوالات ؟
وليد : مسسستحها كلها
ندى : باااين مررة
وليد ؟؟؟
ندى : بااين من اسم المتصل ( شوق اللي في السووق )
وليد تنهد ومو عارف ايش يقولها هو نسي يمسح ارقام البنات اللي في جواله
ندى : ليش ما ترد عليها عادي ترا ما عندي مششكلة
وليد : ندى انا اح
ندى : لا تكمل كلمتك وبليز بلاشي تزعجني ابغى ارتاح شوية واخذلي غفوة سلام
وليد كمل الطريق وما تكلم وهو محرووق اما ندى ما تدري كيف قدرت تمسك نفسها وتقول الكلام هذا كله واول ما خلصت كلامها نزلت دمعتين وحاولت تمسحها وما تبين له مرة
الين وصلو البيت وليد رجع بالسيارة لبيته ولمن دخلت ندى قابلها عمر وهو معصب
عمر : بدري
ندى : من عمررك عمر بلاشي تقعد تتفلسف عليا انت الغلطان احد ينسى يشوف في اخته ولا لا وبعدين تجي تخاصمني وتتكلم وتسوي انك معصب تخيل لو وليد مافي هناك كان ايش سار ها
عمر ما رد عليها وهي مشيت وطنشته ودخلت لغرفتها انسدحت فوق سريرها وحس بانهيااار نفسي وعصبي وجلست تبكي الليلة كلها ولا قدرت تنام ونهى حاولت تدخل عليها بس ندى مقفلة الباب ومصرة ما تفتح ولا تقول لها ايش سار بينها وبين وليد
الين جا الصباح وقرب الظهر على الساعة 10 < ياعيني على الوقت بس مشو حالكم
المهم ندى دقت على ايمان لانها كانت فاضية ما عندها دوام ولا شي وهي نفسها ندى ماراحت المستشفى ماكان لها خلق تخرج مررة وقالت طز فيها
ندى : السلام عليكم
ايمان : وعليكم السلام هلا والله ندو
ندى : كييفك
ايمان : انا الحمد لله وانتي اشبه صوتك تعبان كذا
ندى : لا ولا شي بس مضايقة شوية
ايمان : سلامتك من الضيقة اشبك ايش سار
ندى : ايمان انتي في البيت ابغى اجيكي
ايمان : دحييين !
ندى : يب اذا فاضية
ايمان : اكيد فاضية ولو ماني فاضية راح افضالكي
ندى : تسلمي
ايمان : اجل انا بارسل السواق دحين تجهزي
بين بيت ندى وايمان عشر دقاايق تقريبا فاستذنت من امها ولبست أي كلام وحاولت تغسل وجهها وتمسح الفيس الحزين اللي عليها وراحت مع السواق لبيت ايمان ....
ايمان : هلا والله ندو كيفك
ندى : اااه الحمد لله ايش اقول غير كذا
ايمان : شكلها واصلة معاكي مرة تعالي قولي اشبك ايش ساير
ندى : في غرفتك في احد ؟
ايمان : لا والله
ندى : اوك امشي نطلع لغرفتك
وراحو لغرفة ايمان وجلست ندى فووق السرير وايمان جمبها
ندى : تخيلي يا ايمان انك تحبي واحد من كل قلبك وضيعتي عمرك ما حبيتي غيره وفجاة كرهتيه وعرفتي انه خانك ..............
وجالسة تحكي عن وليد وتفضفض وتخرج كل اللي في قلبها وجات ايمان تهدي عليها
ندى : بس بعد هذا كله ماراح انزل دمعتي انا دمعتي ما تنزل عشان واحد زيه غبي ومتخلف اصلا انا ما انجرحت ولا شي بس زعلت شوية
ايمان : ندى انتي ليش دايما تقولي كلام ومو هوا اللي تحسي بيه انا اعرف يا ندى انك زعلانة مرة ومضاايقة ودك تبكي لبكرة بس بتسوي نفسك قوية يا حبيبتي احيانا الواحد لازم يبكي ويقول للي عنده عشان لا يجيه اكتئاب بعدين ومصيبة ورا مصيبة وهو محتفظة بيها لنفسه ولا يحاول يلقى لها حل طيب وكلها فوق راسه صدقيني في النهاية راح ينففجرر انتي اكبر غلطة لك انك تحاول تخلي مشاكلك لنفسك وما تبكي غير بينك وبين نفسك وبس
ندى : عشان انا ما احب اضايق الناس بكلامي
ايمان : ناس عن ناس تفرررق وبعدين انتي لمن كلمتيني ما حسيتي براحة ؟ وانا ما تضايقت ولا شي بالعكس راح احاول اني اساعدك واكون معاااكي عشان يحنا يا ندى اصحاب لازم تفهمي ايش يعني اصحاب مو معناها تعطي وما تاخذي انا اول ما تسير لي مشكلة ولا شي اقولها لك ولا لاي وحده من صحباتي لكن انتي لا من محبتك الزايدة لنا ما تحبي تزعجيني ولا حتى اللي بيضايقك مننا يحنا ندى افهمي يعنا اصحاب وراح نضل للابد اصحاب وما يفرق بيننا أي شي فهمتي
ندى ضمتها جلست تبكي محروقة ومقهورة ومبسوطة من كلام ايمان اللي شفى شي من جروحها
ايمان : يا قلبي يا ندى هذا كله حابسته وقامت وشالت كاسة العصير في يدها وجات تخرج من الغرفة بس كلمتها : طيب ايش حتسوي دحين
ندى : خلاص وليد بح وانتهى امره انا اذا بتزوج راح اتزوج عبد الرحمن
ايمان : عبد الرحمن ميين < وقلبها يدق بقوة
ندى : عبد الرحمن ولد جارنا اكيد تعرفيها قابلتيه زمااااان في المستشفى وبعدين قلتي انه كان جارنا
ايمان من الصدمة طيحت الكاسة اللي في يدها
ندى : ايمان اشبك
ايمان : لا ولا شي بالغلط لا تشيلي في بالك
ولمت الكاسة المكسورة وحطتها في التبسي وخرجت من الغرفة وهي حزناانة معقولة ندى راح تتزوج الانسان اللي تحبه وجلست في المطبخ وتبكي
اما ندى كانت جالسة في الغرفة وشوي شافت دفتر على الطاولة فاخذته وفتحته
((أحياانا أقول اني بأصطنع حبكـ. وانا أصلن ما أحبك وانو ذا كلو وهم وانا عايشة بوهم ومصدقتهـ.
واحيآنآ أقول لا يا اينو انتي بتحبيهـ. أنتي ما تبغي غيرهـ. أنتي تعبآنة مشان وجودهـ.,
وأحيآنآ أقول أنا أحبهـ. بث فترة مؤقتهـ. بث أتمنى غيرهـ. أتمنى غيره يكمل معي مشوآر حيآتي .,
واحيآنآ وأحيآنآ وأحيآنآ .,؟!!؟؟؟ !!!؟
وتأتي أحيآنآ كثيرآ في حيآتي .,
مشكلتي أحيآنآ أيضآ أؤمن بحبهـ. لي .,
خليك منو ..
تصدق لما شفت أخته في الفرح كان نفسي أصرخ . شفت شي من ريحته قريبة مني بخطوة .
كنت أحاول ما أفآرقهآ . وأتعرفت وتدآخلت معآهم
لما جيت من الفرح ولقيته واقف في السيب . وانا طالعة الدرج .
عاد هنا لا تسألوني شو شعوركـ.
كل الشعور وقفت
توقف كول شي فيني .
بث بعدت كل شي فيني تحركـ. حتى أقل أشيآئي تحركتـ..
.
أنا دآيمآ مجروحة
يبآن من عيوني الجرح .
أنت تدري وش جرحي في ذا الحيآة وانا بعدي صغيرة ع الجرح .,
أنت تدري وش جرحي ..
أنت لازم تدري .
بصرآحة بصرآحة . جرحي هو الحب..
جرحي بإختصآر هوآ حبكـ.,
.
جرحي . يتأرجح بين الوهم والحقيقة .,
جرحي يتألم أشد الألآم .,
جرحي . ما أن أضع المكركون وامسح وانظف جرحي بأشد أنوآع الألم أيلآمآ .
وأضع اللصقة .
ما أن ألف وجهي عنهـ.
حتى ينفتح كول شي
تنفتح اللصقة والضمآدة . وكول شي وضع للعلآج .,
ينفتح أشد انوآ ع الفتح إيلآمآ .,
ينفتح بلا سآبق إنذآر .,
ينفتح وينزف بلا سبب ..,
ويبدأ بالتألم من جديد .,
وأبدأ في تضميدهـ.,
.
وهكذآ .,
أبدأ وينتهي أنتهي وأبدأ ...
.
لا شي كحآلهـ.,
حتى جرحي .,
.
ماعاد يهمني أحد .
ماعاد يهمني رأي أي أحد فيني .
ماعاد تفرق معي أي شي .
.
أنا ما بدي في الدنيآ غير شي من وجودكـ.
حتى لو جزء من الأمل .
.
.
افرحكـ.
تصدق وقت لما أخذت الورود من بعد فاطمة .
تدري انت أول وآحد جيت ببآلي .,
حسيت أنو الدنيآ بتشرق في وجهي .,
صررخت من الفرحة .,
أستغربو النآس من صرختي .,
بث صحيت من وهمي وطآلعت حولي
أستوعبت أني من الفرحة صرخت ورميت الورود لخآلتي وقلت والله كنت أمززح .,
ما أبغى يحي ببآل أي حرمة من الحضور اني بغيت أتزوج غيركـ.,
ما كنت أبغآك تحس اني من الفرحة بزوآجي بأنسساك واتزوج غيركـ.,
.
بصرآحة كنت أتمنآك لحظتهآ .,
.
لما شفت اختك تمنيت تقول لك أنو إينو أخذت الورود . وكانت تصآرخ من الفرحة
كنت أبغآهآ تحكي لك كول شي عني .,
كنت أبغآهآ تحكيك كيف أنا رميت الورود وكنت أقول ترى كنت أمزح لا تحسبو اللعبة .,
أبغآهآ توصل لكـ. أنو بآين ع إينو أنهآ تنتظر أحد .,
كنت أبغآهآ تفهمني من نظرآتي وتوصل لكــ. أقسى شعوري .,
.
يآآهـ.
جيت ببآلي كثير .,
مدري حتى انا بأجي ببآلك ولا لا .,
.
ترى عاتي لو ما جيت ببآلك بيوم عاتي لا تكذب عليآ قول ترى ولا مرة جيتي ببآلي .,
صح أنا رآح أنصدم .
صح رآح أبكي .
بث في النهآية لا تكذب .
عاتي لا يهمك
يآمآ بكيت عشانكـ.,
.
لو تدري انت أنو بدآية حبكـ. كان مجرد دمعة نزلت مني .,
ما كنت متوقعة أنو ذي الدمعة معنآهآ :حب: ..
بريئة .
حتى في حبي ..
كنت أتوقعهآ مجرد دمعة . لأنو زي أخويآ ^
يآآهـ.
برآءة حلوة مني .,
.
كبرت ببرآئتي .,
وطآحت الدمعة الثآنية .
والثآلثة .
والرآبعة .
.
ما أستوعبت أنو : ممكن بيوم من الأيآم بيكون :. بدآخي :. شي أسمهـ. :: حب::
.
مع الأيآم .
أستمرت مشآعري في أنفرآط .
كنت ألملم نفسي .
.
كان حدي نظرة في كل يومـ. ,
كان حدي رسمة لهذه الشمس . وهيه في حآلة الغروب .,
كنت أشآهدهآ بتأمل عميق ومعي الكرآسة والمرسآم .,
أشآهد الغروب بكل ألوآنهـ.,
كان يشوفني وأنا أرسم .,
كنت أسوي نفسي مو شآيفتهـ. وأكمل رسم .,
وهكذآ .,
.
مع الأيآم
أعتبرت الموضوع عاتي .
أستمريت لرسمي لهذه الغروب . وشوفت شي منهـ., وشيئآ من نظرآتهـ. المميزة .,
.
كانت مجرد لعبة .
بث أشوفك من الطاقة أصرخ وأنجن .
يآآهـ.
من صغري طلعت مجنونة بيكـ. وما حسيت بيك غير قريب .,.
.
كانو لما يفتح اي أحد أغاني . كنت أشرد .
تدري ليه .؟
تخيل كنت خآيفة أتهور في حبكـ.,
كنت فعلآ خآيفة من حبكـ.
خآيفة بيوم من الأيآم أني أحبكـ.,
.
كنت أبعد من كول شي .يذكرني فيكـ.,
حتى المسلسلات الرومآنسية .
أبعد عنهآ بهدوء ..
تخيل كل هذا أنا سويتهـ. وأنا طفلة .,
فما بآلك دحين .؟!..
.
تبى تعرف ليه أنا حسيت فيكـ. دحين .,
تبي تعرف ليه ؟!!..
.
لأني حسيت أني قربت أصير لغيركـ.,
خلآص ترى أنا مو صغيرة
أنت لازم تعرف
أنا كبرت .,
.
قضبت احلى أيآم عمري بحبكـ. وما حسيت ألا دحين .
توي حسيت أني أحبكـ.,
كنت أستهبل . كنت أقولهآ زمان أني أحبك . بث صدقني كنت أقولهآ بإستهبآل .,
.
توي حسيت .
.
تصدق كنت أقول هيه فترة وبتعدي .,
.
بث شفت وجودك طول في قلبي ..
.
بأقولك سر :.
كل من تقدم لي بأصآب لا شعوريآ . توتر قوي وأتنرفز .
تدري ليهـ؟.
كنت أقول بنفسي ليه ليه مكتوب لي يتقدم لي غيرك .
وانت ما تجي ولا أشوفكـ.,
.
بأستخير ربي كثير بقربكـ.,
تدري ما يطلع في الخيرة غير قربك بعد أيآم .,
.,
.
كنت أقول امكن مجرد شيطآن .,
بث ليه دآيم الشيطآن ما يجي ألا انت لليه ما يجي الشيطان بأحلآمي التانية .,
.
حتى لو نسيتك او بعدت عنكـ.,
ألقآك بحلمي .؟ كأنك تقولي لا يأ إينو لا تنسيني ترآكي في بآلي زي ما أنا ببآلي .< أبتسم وأنا ميتة فرح. وفجأءة أصحي نفسي بالقوة من الوهم مشان لا أصدقة واتعب بعدين .,
.
خلآص .
عرفت مين أنا .
وليه أنا .
وكيف أنا .
.
انا القدر حطك قدآمي وحطني قدآمكـ.
اقولك كول ذا الكلآم .,
.
ما جمعنآ غير القدر .
بيني وبينك مو شي بسيط.,
بيني وبينك أشيآآء .
عجزت أفسسرهآ.
.
أنا قلت أنت لازم تعرفهآ .
حاولت أكتبهآ وأجمعهآ هون .
حسيت أنو صعب كتآبتهآ .
والأصعب جمعهآ بأي جملة في هذه الدنيآ .
لقيتهآ أصعب شي ممكن أقدر أكتبهآ أو أجمعهآ في رسآلة ممكن ما توصل لكـ.,
.
بث كتبت ما أمكنني كتآبتهـ.,
رغم التقصير .
لكن هذا ما أستطعت جمعهـ.,
.
وانت لازم تعرفهآ .
عآجلآ أم أجلآ .
.
أنا إينو .
أنا إينو .
هذا اللي أقدر أقولك عني .,
.
بقي أعرف من أنت

عبد الرحمن احببببببببببك وامووووووووووت فيك ))


المهم في البدآية
ندى تاثرت مرة باللي قراته وجالسة تقول في نفسها : هذا كله حب لهذي الدرجة تحبيه وانا زي الغبية اقول الكلام اللي قلته واقول ليش طاحت منها الكاسة طبيعي مررة

رجعت ايمان بعد ما هدات نفسها واخذت وقت : سووري ندو تاخرت عليكي
ندى : لا عادي وبعدين تعالي هنا قوليلي ايش هذا الكلام المكتووب
ايمان : أي كلام ؟
ندى اعطتها الدفتر : هذااااااااااا
ايمان اخذت الدفتر وضمته : قريتيه ؟
ندى : اياام سووري يب قريته والله كلام مؤثر مررة ساامحيني يا ايمان ادري اني جرحتك
ايمان : وه يا ندو عادي حبيبتي كل هذا قسمة ونصيب وانا ماراح امنعك اذا انتي راح تتزوجيه
ندى : انا لا مسسستحيل لو اخذته راح اكون انسانة بلا مشاعر ولا احاسيس انتي بعقلك واحد يقرا الكلام هذا مستحيل ياخذه منك افهمي بس
ايمان ضمت ندى : ندى انتي اول وحده تقراي كلامي وتقراي المكتووب ومحد داري بشعوري غير اخواتي وبعض الناس لكن انتي اول وحده من صحباتي
ندى : ومدامني اول وحده فابغاكي تثقي فيا اني ماراح اسيبك كذا راح اساعدك هاتي الدفتر بس
ايمان : الدفتر ! ايش تبغي فيه لالالا
ندى : اقوول هاتيه بسرعة انا راح اسوي اللي في بالي
اخذت الدفتر منها ولبست عبايتها وسلمت عليها ورجعت البيت مع سواقها
المهم لمن دخلت البيت وهي طالعة الدرج قابلها في وجهها
ندى : السلام عليكم
عبد الرحمن : وعليكم السلام
ندى : عبد الرحمن انت قد حبيت ؟
عبد الرحمن متفاجئ من سؤالها وكان مفاجئ لها مرة
عبد الرحمن : اممم يب يمكن زمان
ندى : وتبغى تاخذني ليش ؟
عبد الرحمن : لانك مثلها تشبيهها في كل شي لمن اشوفك احسها هيا في رسمك وجلوسك وكل شي
ندى : وطيب ليش ما تاخذها هيا ؟
عبد الرحمن : تبغي الصراحة انا كنت احبها ولمن شفتك حسيتك مثلها وحبيتك عشانك مثلها لكن في النهاية اكتشفت اني احبك انتي اكثر
ندى : اول شي انا لغيت خطوبتناوما ابغى اتزوجك لاني ما استحقك في وحده احسن مني تستحقك اكثر
واعطته دفتر ايمان وقالت : اقرا اللي فيه وكون صادق مع نفسك وبعدين قرر
اخذ الدفتر وهو ما يدري حق مين ومشيت ندى على غرفتها وبكذا رجعت ندى شوي لطبيعتها ومزحها وضحكها
اما عبد الرحمن طلع لبيته وراح غرفته وفتح الدفتر وجالس يتملا ويقرا كل كلمة وحس بشعوور ايمان القوي اللي ما قد حس بيه من اول وعرف انه غلط لمن اختار ندى وانه مافي غير ايمان في قلبه ومستحيل احد يكون غيرها والغى خطبتها مع ندى وراح لايمان وخطبها ..
بعد اسبوع تقريبا مافي احداث جديدة غير زواج اسراء وندى حضرته والبنات كلهم حضروه وهناك شهد جات وتقابلت مع ندى وكانت زعلانة للي سار مع وليد بس ندى سوت نفسها ماسار شي بينهم
وشهد اعتذرت مررة منها وحست نفسها غلاطانة مرة لانها حبت ووثقت في واحد زيه وهي كانت حزنانة لانه خانها بس وليد ما همه شهد مرة كان همه ندى ..
ثاني يوم عمار خرج مع اصحابه يبغى يتمشى وخرج معاه سليمان واثنين كمان اكبر واحد فيهم اخو واحد من اصحابه وفي الثانوي هو كان يسوق السيارة المهم وقفو في محل ونزلو كلهم اشترو اشياء ورجعو للسيارة وكانت في بنت واقفة ومتكية على السيارة وفي الجهة اللي عمار يجلس فيها
عمار مو عارف كيف يقولها وخري وهي كانت مسرحة وفي عالم ثاني المهم كح وطلع صوت مافي فايده دق على السيارة وبرضو مافي فايدة فراح لها وقالها : يا اختي ممكن شوية
البنت ما سمعت كلامه وطاحت عليه وعمار ماهو عارف ايش يسوي بس مسكها لانها اغمى عليها
عمار : سليمان همام ايش اسوي
سليمان : ويا شبها
عمار : مدري منت شايفها طاحت فجاة عليا
سليمان : ايش نسوي امشو نوديها للمستشفى
عمار : اوك باحاول اكلمها بس ما ترررد
شالوها بالسيارة ودوها للمستشفى وللطوارئ وبعد شوي خرج الدكتورة وطمنتهم عليها
الدكتورة : لا تخافو مجرد ارهاق بسيط وتحتاج لادوية وكلها يومين وتخرج
عمار : شكرا يا دكتورة طيب اتصلتي على اهلها
الدكتورة : ايوة هي فاقت ودقت على امها وقالت لها
عمار : اها طيب اقدر ادخل اكلمها
الدكتورة : ايوة بس دقيقة اعطيها خبر
سليمان : اوف خوفتني مرة
عمار : يب حتى انا على العموم ادخل اكلمها ونخرج
همام : راحت الخرجة علينا
سليمان : تتعوض بعدين
دخل عمار لغرفة رنا وكانت مسدوحة فوق السرير وباين عليها التعب
عمار : السلام عليكم
رنا وماهو باين منها شي غير وجهها : وعليكم السلام
عمار : اممم كيفك دحين
رنا : الحمد لله شكرا على اللي سويته
عمار : واجبنا بس المهم دحين بالله خذي الادووية واستمري عليها انا حروح الصيدلية اللي تحت واشتريها لك
رنا : شكرا مالك دخل فيا لا تشتري شي
عمار : وي اجل كيف بتتشافي
رنا : ما بيخصك وانا ماراح اجلس هنا راح ارجع لبيتي دحين
عمار : وانا ماراح اخليكي راح اشتري الادوية وتاخذيها تبغي ولا لا وبتجلسي هنا الين يكتب لك الدكتور خروج
وخرج من الغرفة وما اعطاها فرصة تتكلم ونزل للصيدلية اشترى الادوية الي كتبها الدكتور لها
وراح لغرفتها واعطاها هيا
رنا استحت وماهي عارفة ايش تقول : شكرا تعبت نفسك معليش ما اقدر ادفع تكلفتها
عمار : ومين قال اني ابغى شي مو مهم ما ابغى المهم بتجلسي هنا انتي بترهقي نفسك كثير نفسي اعرف ايش تسوي وحده زيك وتطيح كذا وعندها سوء تغذية وبلاوي
رنا كانت خجلانة من نفسها : امم انا ما اقدر اجلس هنا
عمار : وليش
رنا : عشان امي كبيرة ولازم اكون معاها وغير كذا انا اممم انا ا اقدر ادفع تكاليف المستشفى والجلوس كم يوم
عمار : وليش
رنا : لا تحشر نفسك في كل شي قلت ما اقدر ما عندي تكاليفها
وقامت لمت اشياءها وجات تخرج من الغرفة بس داخت وجلست على ركبتها على الارض
عمار خاف عليها ونزل لها : شفتي انتي تعبانة مرة اجلسي اشوف وبعدين انا اختي تشتغل هنا وراح تساعدك فلا تخافي
رنا رخيت راسها وماهي عارفة تجاوب
عمار : ارحمي نفسك حرارتك مرتفعة وجسمك ضعيف ارتاحي شوي قلتلك اختي ماراح تقصر معاكي وانا ماراح اخليكي تخرجي
رنا : اهممم مافي حل ثاني
عمار : لا يلا يا اختي ااا
رنا : رنا
عمار : يا رنا انا رايح اكلم اختي عليكي واقولها على غرفتك وهي تتصرف معاكي عمااار وابتسم ومشي
رنا ما بيدها شي رجعت على سريرها وريحت نفسها
سليمان : طولت يا سيدي
عمار حكاه اللي سار
سليمان : حركاااات سرت رجاال على غفلة
عمار : ارجل منك يا سيدي ههههه
سليمان : هههه امشي بس نكلم ندى
وطلع لقسم ندى وكلمها على رنا وعن كل شي اما سليمان رجع البيت مع الباقين ..
ندى راحت لغرفة رنا ودخلت وسلمت عليها وعرفتها بنفسها
رنا : هلا يا ندى
ندى : هلا بيكي المهم لا تشيلي هم هنا مدام انا موظفة فراح تتعالجي ببلاش لاني على معرفة بيكي خلاص يا حبيبتي
رنا : تسلمي بس كم يوم راح اجلس
ندى : يومين بالكثير تعدي بسرعة ان شاء الله
رنا : ششكرا
ما عرفتكم برنا : انسانة رقيقة مرة بس ظروف الحياة غيرتها حالتها المادية ماهي كويسة مرة وابوها متوفي من زمان وهي تشتغل وتشقى عشان امها واخوانها الصغار شعرها مرررة حلو بس دايم تربطه وما تهتم بشكلها اصلا ما تلقى وقت انها تهتم بيه واما عن عمار فهي حست انه واحد اهتم بيها ومن زمان ما حست بهذا الشععور
خرجت ندى من غرفة رنا وراحت لعند الاستقبال وكتبت اوراق رنا وانهت الاجراءات وتعالجت
ورجعت لعند قسمها وهي مبسوطة من اللي سواه عمار وجلست على كرسيها وتبغى تاخذ نفس الا قطع انفاسها شخص كانت تتمنى تقابله وفي نفس الوقت ما تبغى
وليد : السلام عليكم
ندى طالعت فيه وقالت هذا ايش جابه : وعليكم السلام أي خدمة
وليد كان باين عليه تعب وارهاق وحتى لحيته طلعت شوي وما شالها ووجه حزين مرة : ايوة ندى ممكن اتكلم معاكي شوي
ندى : علىى ايش وبصفتك مين
وليد : بصفتي ولد خالك الزعلان واللي محتاج لاحد يهرج معاه بليز يا ندى بس كلمتين
ندى ترددت في البداية وبعدين وافقت ومشيت معاه وراحت لحديقة المستشفى وجلست معاه على كرسي مقابل له
ندى : خير
وليد : ندى ماراح تصدقي اللي اقوله لك
ندى : .؟؟
وليد : ندى فاكرة محمد هذاك اللي قابلتيه يوم كنا في البر
ندى : ايوة فاكرته
وليد : ماات
ندى : ماات !!
وليد : ايوة والمشكلة مو بس كذا مات قدامي يا ندى مات وهو معايا وياريت اللي بيسويه كان طيب
ندى : ايش سار
ولاول مرة شاف دمعت وليد بس مسحها بسرعة
وليد : كنت معاه ومع تركي كمان وجالسين في مقهى وانا اشيش وهو ماسك سجارة في يده ويدخن وشوي خرجنا للشارع وقابلنا كم بنت وهو جالس يكلمهم وفي يده السيجارة وبيدخن وفجاة والله والله قدام عيني الاثنين طاح بدون سبب محد مسكه ولحد لمسه طاح فجاة كذا
ندى : طاح
وليد : ايوة طاح وديناه المستشفى بس للاسف قضاء الله وقدره هو مات خلاص جاته سكته قلبيه الدكتور بكل برود يقول كذا وانا ما تدري قد ايش حزنت وتخيلت نفسي مكانه تخيلت اموت وانا بهذي الحاله ايش راح يسير ليا بعدين وانا ولا عمري فكرت اصلي غير نادرا والله يا ندى بعدها خلااص انا تبت وبطلت كل شي ورجعت لصلاتي منتي شايفة كيف حالتي كذا اهملت نفسي بعد ما بعدتي عني واهلمتها اكثر بعد مامات محمد هذا صاحبي من زمان شوفي بس قد ايش كسب ذنوب في حياته مالنا غير الدعاء له
ندى انسانة رقيقة بطبعها فنزلت دموعها : الله يرحمه يارب
وليد : ندى سامحيني انا اسف والله اسف والله ما حبيت غيرك خلاص انا تغيرت انا تبت انا عقلت سامحيني واقبليني مرة ثانية وانا كلمت ابوكي كلمت عمر وخلاص ابغى اخطبك وتسير حتى علاقتنا صحيحة
ندى رخت راسها وما عرفت ترد
وليد : ندى راح اسويلك اللي تبغيه امري واطلبي أي شي بس اهم شي سامحيني واقبليني
ندى : توعدني ماراح تخون
وليد : وعد ولو خنت سوي فيني اللي تبغيه
ندى ابتسمت : خلاص سامحتك واحاول انسى كل شي وتراني موافقة قبل لا يقولولي حتى
وليد : شكرا يا ندى انتي اصلا لو ما وافقتي مدري ايش كان حيسير فيا
ندى : اهم شي بما انك تبت وخلاص انا سامحتك واتمنى ما ترجع للطريق الخطا مرة ثانية
.......
ما تدرو قد ايش ندى مبسوطة خلاص حلمها تحقق وسار اللي تبغاه ولمن رجعت للبيت ابوها كلمها على وليد وهي وافقت على طوول ودون تردد ..
وثاني يوم داومت ندى من الصباح وراحت للمستشفى ورجعت بدري لانه شوفة نهى وانس كانت اليوم
وفي المستشفى وقت استراحتها راحت لعند اسراء بس افتكرت انها في اجازة هههه بسبب زواجها
فراحت لغرفة رنا
ندى : السسلام عليكم كييفك رنوو اخباارك
رنا : الحمد لله احسن كثير من امس
ندى : ها بتاخذي الادوية
رنا : يب يب
ندى : تمام عليكي
رنا : والله مدري كيف راح اشكرك على اللي سويتيه
ندى : عادي يا عمري ما سوينا شي
رنا : متى راح اخرج
ندى : بكرة ان شاء الله
رنا : الحمد لله مرة طفشت ووحشتني امي واخواني
ندى : خلاص كلها يوم
شوي دخل عمار عليهم ويوم شاف ندى خرج بسسرعة
عمار كان يتمنى يدخل ومافي احد لانه حااسس انه جاي هنا بالسر وشوي شاف سليمان وراه ومعاه ورود
عمار : سليمان ايش جابك
سليمان : انت اللي ايش جابك
عمار : اناا امممم ااا جيت اطمن عليها
سليمان : طيب وحتى انا بس ليش انت برا
عمار : عشان ندى في الغرفة
سليمان : ويعني
عمار : غبي انت دحين تفهم غلط
سليمان : هههههههه اجل نستناها تخرج وبعدين نتخل سوا
ندى جوا الغرفة تضحك لانها حست انه عمار في سن مراهقة وحركته ماهي غريبة انه يسويها المهم استاذنت من رنا وخرجت
وعمار وسليمان بعيدين عن الغرفة واول ما شافو ندى خرجت دخلو لها
ندى : بزووورة هههههههه



ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ



ندى : بزووورة هههههههه
عمار وسليمان : السلام عليكم
رنا : وعليكم السلام
عمار : كيفك دحين
سليمان : ان شاء الله احسن
رنا : الحمد لله تسلمو
سليمان : تفضلي
وحط باقة الورد على الطاولة وخرج هو وعمار ...................
اما نهى مرتبكة ولبست احلى ما عندها حلو وساتر وشعرها فاردته وسوت تسريحة بسيطة ومكياج خفييف مرة
ندى : وااو تجننننييييييي
نهى : منجد
ووجهها محمممر ومرتبكة وجسمها حاااار مررة
ندى : يب مرة يلا يا دووبا انوس يستناكي تحت
نهى : ندى لو سمحتي اسمه انس
ندى : ههههههههههههههه بدري عليكي الغييرة يا ستي وانا اختك وخلاص انخطبت وي
نهى : برضوو بس انا اللي اقوله
ندى : خلاص اللي يعجبك بس انتبهي بالله
نهى : اووك
خرجت من الغرفة وراحت لغرفة الضيوف اللي كان فيها عمر وعمار وابوها وانوسي < انس
دخلت وعينها في الارض وزي كل بنت في يوم شوفتها وجلست جمب عمار
انس نفس الشي مستحي يشوفها بس في النهاية رفع راسه وشافها وعجبببته مررة ومو اول مرة يشوفها بس كان شكلها خووقااق
بعد شوي راحت نهى وجلست جمبه وقلبها يدق بقووة ولمن مسك انس يدها شافها حاااااااااارة مررة
انس : سلامات اشبها يدك
نهى : لا بس مع الربكة مافي شي
انس : باين اصلا وجههك محممر
نهى : امم
انس : كيفك دحين مع العملية ؟
نهى : الحمد لله كويسه , ايوة انت جيتني في المستشفى ؟
انس : يب ندى ماقالت لك
نهى : اممم انا افتكر اول يوم ليا وما دريت هوا حلم ولا حقيقي
انس : لا حقيقي حتى قلتلك خليكي دايما مبتسمة
نهى ابتسمت على طول
انس : والله ما اتمنى تروح ابتسامتك ولا تفارقك مرررة
نهى : ولا انا ما احب اني اشوفك مضايق وزعلان
انس : نهى انتي غيرتيني لدرجة كبيرة انا بعد ما ماتت تهاني ما توقعت ابدا راح ارجع لطبيعتي خلاص ياست من الدنيا بس انتي رجعت الامل ليا
شوي جا عمر جلس في النص بينهم وكلم انس في اذنه
عمر : ها يا انس ايش رايك
انس : في ايش وبعدين انت بطل ملقفة وقوم من بيننا
عمر : لا خلاص اخذتوها حلاوه دووبكم حتى الشبكة ماسارت يلا يا نهى
نهى بدون ما يقول لها قامت على الغرفة اللي فيها ندى
ندى : ها كيف ايش سار
نهى : واي واي كان حيغمى عليا
ندى : مرة لذي الدرجة
نهى : يب يب حسي قلبي
ندى مسكت صدرها : وه قلبك يدق بقووة كانك كنتي بتجري
نهى : شفتي , الا قووليلي انس جا في المستشفى
ندى : هوا انا ما قلتلك ؟ ايوة جاكي ثاني يوم لمن كنتي في العناية المركزة
نهى : منجد واييش ساار ؟ اهرجيي
ندى حكتها عن كل شي
نهى : واااااااااااي ولييش ما قلتي من اووول الله ياخذ ابليييسك
ندى : ههههههههههه سوووري نسييت
نهى : احد ينسى شي زي كذا
ندى : خلااص اوف با ....
خرجت رنا من المستشفى الحمد لله وعمار راح لها قبل لا تخرج واطمن عليها وخرجها وهي راحت لبيتها .
أما عن ندى فجا وتقدم لها وليد رسمي وجات شوفتها ونفس الشي لايمان معاكم احداث ايمان وندى
ايمان حاسة حلمها تحقق الحلم اللي كانت تحلم بيه من يوم وهي طفلة وفي ايام طفولتها
هذا عبد الرحمن اللي دايم تلعب وتمزح معاه وتعصبه احيانا وتتريق عليه احيانا ودايم تقول امزح خلاص راح تتزوجه
وعبد الرحمن لقى البنت المناسبة له اللي كان يحبها من يوم وهو ساكن عندها
دخلت اينو بتبسي العصير واعطته عبد الرحمن والباقين وجلس على جمب وهي كلها حياء هع < نفسي اتخيل اشكالهم ..
عبد الرحمن منجد اشتاق لاينو واشتاق لشكلها وضحكها ومزحها اللي تخيل في ندى نفس كل شي
كان متعلق بندى لدرجة كبيرة لانه حاسس انها اينو الثانية بس اكتشف انو ايمان مافي زيها اثنين وشكر الله على انه وفقه ..
اما ندى فوضعها ثاني مرة كانت تحس انها مترددة تقبل ولا لا بس في النهاية الكل وقف معاها ووافقها على وليد وبالذات منار اخته قالت لها
منار : ندى انا ادري انو اخويا سار منحرف في الفترة الاخيرة بس هو راح يكون جاد في الاشياء المهمة وهو جاد في حبك وما بيضحك عليكي ولا فكر يسويها فيكي
ندى : ادري بس انا صراحة عمري ماتخيلت انو وليد يتغيير كذا كان انساان ثاني مرة وهو صغير منجد اتمنى يرجع زي لمن كان صغير
منار : ومين قالك اصلا هوا بعد ما مات صاحبه وسار اللي سار تغير مرة ورجع على قولتك زي ماكان صغير صدقيني انا اقرب وحده له وكل همومو كان يقولها ليا ويشتكيني دايما حتى لمن يضارب مع ابويا ما يلقى غيري يتكلم معاه وكنت دايما انصحه ويسمع كلامي وبعدين يرجع ثاني بس دحين ان شاء الله يتعدل ومدامه راح يتزوج اكيد راح يتحمل مسؤوولية وتراه قدها
ندى : يب قدها وقدود تصدقي من يوم يحنا صغار كنا دايما نفكر نكون لبعض بس للاسف الايام فرقت بيننا
منار : اجل احمدي ربك انه الايام رجعتكم لبعض ثاني
ندى : الحمد لله , الا قوليييلي كيف شكلي
منار : زيي الفلل ماشاء الله عليكي ما يحتاج حتى تحطي مكيااج
ندى : ههههه ادري انه من جمبها
انوار دخلت عليهم هي ونهى وصفرت بفمها
نهى : واخييرا يا ندى
ندى : ايش
نهى : ابغى اشوف تعابيرك لمن ترجعي ابغاكي تحسي باللي حسيته هههههه
ندى : منجد شرييرة
انوار : لو انا كنت مكان وليد كان ما سبتك لحظة هوا دلخ عشان ضيع الفترة ذي كلها
ندى : خلاص بلاشي كلام في الناس
الكل : هههههههههههههه طيب
ندى : يلا دعوااتكم
ندى لابسه فستان اسود قصير لحد ركبتها ومفتوح شوي من رقبتها وشكله خطير ولابسه كعب اسود
ووليد متكشخ لاخر درجة وجالس جمب عمر وبيهرجو كلام رجال هع ...
احداث الشوفه عادية زي كل مرة .. الخ
بس لمن رجعت ندى سوت نفسها قدام نهى انها ما توترت ولا استحت مرة
ندى : احم رجعت
نهى : ها كيف حكينا
ندى : عادي ماسار شي انتي ليش كنتي متوترة مررة
منار : منججد ؟
ندى : ايووة
انوار : ماشاء الله عليكي يا جااامدة
ندى : هههههه امزح والله شوي وادووخ اول مرة اشوفه كذا حلوو ومتكشخ
منار : هههههههههههههه بالله ايش رايك في اخويا ما قلتلك يجنن
ندى : اسكتي بس انا اعرفه من قبلك خخخ
طبعا ايام الخطوبة ابو نهى وندى ما وافق عليهم انهم يتكلمو لا مع انس ولا وليد ولا حتى يخرجو لوحدهم الين ما تسير الشبكة حقتهم وقررو يكون زواجهم في يوم واحد وفي قاعة وحده < <فلله مرة
بس بعد الشبكة كان انس كل يومين كذا يجي لنهى ويا يجلس في البيت معاها او يخرجو سوا
ونفس الشي لندى كان يجيها وليد لمن يفضى من شغله طبعا وليد تغير مرة مسح كل رقم وايميل بنت وبطل تدخين وسار محافظ على صلاته هوا وصاحبه تركي اما بقية اصحابة فسابهم خلااص
وفي يوم ندى جالسة في غرفتها تتمكيج وتصلح نفسها فدخل عليها عمار
عمار : السسلام عليكم يا احلى اخت في الدنيا
ندى : وعليكم السلام هات من الاخر
عمار : ههههه والله مافي شي بس من زمان ما شفتك كذا تتزيني ومعرف كيف
ندى : احم احم
عمار : ههههههههه قولي فين خارجة ؟
ندى : مع ولييد في حاجة ؟
عمار : لا الله يوفقكم بس اليوم خدامتنا الجديدة بتجي
ندى : طيب ايش اسوي امي فيه وخالتو رؤى ونهى خلااص يكفي
عمار : ايوة صح
ندى : ان شاء الله تكون كويس وما تشرد زي اللي قبلها
عمار : الله يسمع منك
ندى : شوفه وليد دق هوا تحت يلا بااي
عمار : الله معاكي
لبست ندى عبايتها وخرجت لوليد وهي مبسوطة وراحو على مطعم وجالسين يتعشو
وبعد ما خرجت من البيت بشوية جات الخدامة الجديدة عمار كان رايح للمطبخ فقابلها في طريقه بس لمن شافها اتافجا مررة وانصدم من اللي شافه وعلى طول طلع لغرفته ودق على ندى ..
وهما في المطعم دق جوال ندى وندى حست بشي مو طيب
وليد : ردي مين ؟
ندى : هذا جوال عماار
ردت عليه : الو
عمار بصوت زعل وارتباك : هلا ندى كيفك ؟
ندى : تمام وانت
عمار : الحمد لله اقولك ندى تقدري تجي دحين ؟ , انتي فين ؟
ندى : انا مع وليد ليش سار شي ؟
عمار : مقدر اقولك هنا تقدري تجي ولا بطولي
ندى : اذا شي ضروري بحاول استعجل
عمار : ايوة الله يخليكي
ندى : اووك تبغى شي ثاني
عمار : سلامتك يلا مع السلامة
رخت ندى من جوالها وهي مستغربة
وليد : ايش فيه . خير ان شاء الله
ندى : ان شاء الله خير بس هذا عمار ما ادري اشبه
وليد : ندو تبغي نستعجل ؟
ندى : والله اذا ما عندك مانع وبيريحك يعني ياريت
وليد : طلباتك اوامر وكل شي منك راح يريحني
ندى : تسسلم يا عمري ..
عجلو في العشاء ورجعو للبيت وندى كانت قلقانة وفي السيارة قدام بيت ام ندى
وليد : خلااص يا ندو انا برجع البيت وبكرة راح اكلمك ولا اذا قدرت باجي لك
ندى : اووك حبيبي وشكرا على اللي سويته ايوة افتكرت بكرة في جمعة خوالي ياريت تقدر تجي
وليد : العفوو , باحاول اجي حتى لو متاخر ^_^
خرجت من السيارة وراحت للبيت واول ما دخلت قابلتها خدامتهم الجديدة سلمت عليها وهيا ماشية بسرعة وما دققت في شكلها وراحت لغرفة عمار على طووول
ندى : سلاام
عمار : هلا ندو
ندى : خير ايش في
عمار : ندى ما شفتي خدامتنا
ندى : دوبني مريت عليها بس
عمار : ما انتبهتي لها ما دققتي فيها ؟
ندى : اممممممم لا والله كنت مستعجلة
عمار : ندى هذي رنا
ندى : رنااا !! رنا ميين
عمار : رنا اللي في المستشفى
ندى : قوول والله << وهي مفجووعة
عمار : والله هيااا
ندى : ياربي عشان كذا ما قدرت تدفع تكاليف لا المستشفى ولا الادوية
عمار : طييب ايش نسوي دحييين
ندى : ايش رايك يعني بنسوي ؟
عمار : ماادرري بس انا ما احب اشوفها تشتغل كذا
ندى : هيا في 2 ثانوي ما ادري كيف اهلها بيخلوها تشتغل كذا
عمار : تلاقيهم محتاجين مررة
ندى : طيب مدام كذا هذا هوا رزقها ما بيدنا شي
عمار : بس يا ندى انا ما احب كذا ما احب
ندى : طيب تبغاني اكلم ابويا
عمار : أيش تقووليله
ندى : ما ادري نشوف حل للمشكلة ولا نكلم رنا نفسها
عمار : يعني تقولي لابويا انها ما تشتغل عندنا بس هذا مو حل هيا اكيد محتاجة
ندى : طيب لا تقولي ما احب كذا
عمار : انا قصدي نبغى نساعدها
ندى : امممم
رنا : ندى امك تبغاكي << دخلت غرفة عمار وهما ما حسو بيها
ندى : هلا امي اووك دحين اروح لها
رنا خرجت بسرعة من الغرفة ما تدرو كيف موقفها كانت حاسة باحرااج
ندى : خلاص باتكلم مع رنا انا
عمار : باعتمد عليكي وششششششكرا ماراح انسااها لك
ندى : عفوااا يا قلبي
خرجت من الغرفة وكانت رنا تستناها برا
ندى : رنو كيفك دحين وبستمري على الادوية ؟
رنا : الحمد لله بخير ايوة شكرا على وقوفك معي
ندى: العفو انا بروح اكلم امي وبعدين باررجع لك
رنا : ندى امك ما تبغاكي
ندى : اجل كيف قلتي ؟ !
رنا : قلت كذا عشان كنت انا ابغى اكلمك , انا سمعتك تتكلمي مع عمار وادري انه موعاجبه اني اشتغل هنا بس الموضوع مو بيدي انا منجد مضطرة عشان امي واخواني والحمد لله احوالي ماشية كذا وهنا باحس بامان اكثر مدام انتي فيه واهلك ماشاء الله طيبين وماراح يقصرو معي وبعدين احس انكم بتعطوني اكثر من اللي استاهله
ندى : شوفي يا رنو مدام كذا انا مااراح اقدر امنعك ومنجد الله يعينك وانا بادعي لك كثيير ربي يكون معك بس كيف دراستك
رنا : انا ما اروح المدرسة غير ايام الاختبارات والمديرة هناك تدري بحالي والحمد لله دحين خلصت اختباراتي
ندى : مدام كذا تماام بس يا عمري انا راح اكلم الكل واقولهم ما يتعبوكي ويحترمووك
رنا : لا والله ما يحتاج انا متعودة على كل شي ممكن اشوفه
ندى : بس برضو
وجات ماشية وقالت لها في اذنها : انتي البنت اللي اخويا عاجبته وراح اساعدك بكل ما اقدر
رنا ما ردت عليها بس تعابير وجهها تكفي كانت خدودها محمرة من الخجل وفي نفس الوقت رنا كانت معجبة او تحب عمار وما تبغى تسيب بيتهم لانه فيه
اما ندى بعد ما مشيت راحت تكلم نهى وامها وابوها وعمر وخالتها رؤى وجالسة تقولهم انه هاذي الخدامة انسانة ولازم ما نحملها فوق طاقتها ونحترمها هي زينا ومو ناقصها شي غير انها فقيرة شوي
والكل اتفاهم الوضع وكانو طيبين مرة معاها وهما اصلا بدون ما تكلمهم ندى راح يعاملوها بالطيب وهوا هذا المفروض اللي يسير في كل بيت من بيوتنا ..
ندى حكت عمار عن الحوار اللي بينها وبين رنا وهو تفاهم الموقف وماكان بيده أي شي
بس محد دري انو في معرفة سابقة بينهم ولا حتى نهى وعمار كلم سليمان على رنا وعن كل شي
وسليمان اصلا يحب رنا فراح نشووف كيف الوضع بين عمار وسليمان ورنا المسكينة ..

اليوم اللي بعده كانت عزيمة خوالها , بس وليد جا متاخر المهم انس في ذاك اليوم جا لنهى وكان في غرفة من الغرف وجالس هوا وياها بس وقبل لا تروح له البنات كلهم يعطوها محشاات وتريقة هع
منار : رووحي يا ستي لزوجك
نهى : بدري لسى
ندى :رووحي لانووسي ههههه خليه ينفعك
انوار : يحنا محنا ملين عينك يا ستي
نهى : حراام عليكم انتم في وجهي دايما بس هوا لا بليز ابغى اروح
ندى : عارفة لو انا كنت مكانك مااراح اقول لا بليز ولا شي امشي واطنشهم
نهى : مدام كذا يلا سلاام خليني ارووح
وخرجت وهي تضحك على كلامهم وراحت لانس وكلام عادي بينهم بس فجاة انس قالها الكلمة اللي قالها زمان ( دايسكي ) واللي نهى الا الان ما عرفت معناها او حتى ما اهتمت لها كثير ونسيتها
ولمن قالها جالس تحاول تذكر متى قالها وبعدين افتكرت في مواقف السيارات في السوبر ماركت
نهى : هذي الكلمة بالله ايش معنااها
انس : معقوولة ما عرفتي معناها من اول
نهى : لا حاولت بس بعدين طنشتها
انس : ههههه معناها يا حلوووه ( احبكــ )
نهى سارت شربة لمن سمعت معناها
نهى : معقوولة من اول كان قصدك كذا
انس : ايووة ومن قبل كمان من اول لقاء بيننا كنت وقتها مكتئب وزعلان على تهاني بس لمن شفتك حسيت بشوية راحة وبعدين انا كل ما تقابلت معاكي بالصدفة و لا بالقصد بيزيد حبي لك ولمن كنا في المواقف كنت قاصدها وابغى اشوف تعرفيها ولا لا بس طلعتي ما تفهمي في الحب هههههههههه
نهى : ههه انا ما افهم
انس : الا بس امزح طيب يا نهى انا احبك بالعربي وبالانجليزي I love you وبالهندي كمان انا في حبي انتي ؛؛ خخخخ اهم شي
نهى : هههههه
ضحكة كلها حيا ووجها سار الواان
فجاة دخل عمر عليهم < مو وقته
عمر : السلام عليكم ايش بتسوو واشبه وجهك الوااان يا نهى
نهى : انا ااا امم
عمر : انس ايش سويت فيها << بعصبية
انس : ولا شي
عمر قرب منه : بقوول ايش سويت
نهى قلبها يدق ومستغربة ليش عمر معصب كذا
انس : يخي ولا شي بس قلتلها احبك
عمر مسكه من رقبته : وانت مين اذن لك تقولها يا قليل الادب يلي ما تستحي
انس : عمر اشبك وي نسيت انا مين بالنسبة لها
عمر شال يده : ههههههههههههههههههههههه لا بس كنت باتريق
نهى وشوي وتبكي لان الجو كان مشحووون : وجججع خوووفتني
انس : هههههه والله حتى انا قلت اشبه هذا
عمر : سووري هههههه بس قلت افاجئكم يلا كملو رومنسيتكم
نهى : دقاايق واجي
عمر : اجل انا بجلس مع انس شوي من زمان ما هرجنا سوا
انس : يب تعالي هنا
خرجت نهى ودخلت على البنات في الغرفة
ندى : بسم الله الرحمن الرحيم اشبك
نهى : اشبي مافيني شي
منار : شوفي وجهك في المراية قد أيش محمر
انوار : هههههه يضحك مرررة ايش ساار يا دوبا
نهى : سرر ومدت لسانها
ندى مسكتها بقوة : ماراح اسيبك الين تقووولي
نهى سارت تكح بشوويش علي خنقتيني
ندى : سووري معلييش
نهى : ههه امزح المهم فاكرة يا ندى لمن حكيتك على مواقف السيارة والموقف اللي بيني وبين انس زمان والكلمة اللي قالها
ندى : اكيد فااكرة
منار وانوار : نحن هنا حكيننا ايش سار
نهى : طييب وحكتهم باختصار اللي سار
ندى : طيب ايش في ؟
نهى : قاالي ايش معنى الكلمة ذي
البنات : ايييييييييش معنااااهااا
نهى : ما اقوولكم
ندى :بطليي عبط ولا ترفعي ضغطي اهرجي
نهى : معناها احببك
ندى : بس
منار : توقعتها
انوار : منجد حتى انا
نهى : يعني انا الغبية اللي ما فهمتها
ندى : ههههههههه عشانك زي ما قلتي غبية , المهم انا رايحة اكلم عمر في غرفته
نهى : اوك لا تتاخري زمان ما جلسنا سوا
ندى : حااضر يختي
خرجت من غرفة البنات وراحت لغرفة عمر
نهى شهقت مفجوعة
منار وانوار : ايش فيي
نهى : نسسيت اقول لندى انو انس معاه في الغرفة ..
ندى لمن راحت لغرفة عمر انس كان في الغرفة لوحده وعمر كان في الحمام ندى دخلت الغرفة بقفاها عشان كانت بتكلم امها من بعيد ولمن شافها انس على باله نهى لانهم توأم ويشبهوو بعض مرة وراح ضمها من وراها
انس : بدري تاخرتي وحشتيني
ندى : هههههه ابعد يا عمر اشووف
كل من سمع صوت انس على باله عمر لانه اصواتهم قريبة من بعض
انس : وه يا نهى انا انس ما عرفتيني
ندى على دفته وبينت وجهها : انسسس
انس لمن شاف ندى رخى راسها على طوول : اسسف والله على باالي نهى , والله مو قصدي انتم شبه بعض
ندى ماردت عليه وجات تخرج من الغرفة لقت وليد في وجهها وعليه نظارت غضب من اللي شافه وعلى باله الحركة متعمدة
ندى : وليد متى جيت
وليد : ندى ايش تسوي هنا مع انس
ندى : والله جيت عشان عمر وما ادري انو فيه انس
انس : ولييد !! والله معلييش على باالي نهى
وليد دخل له الغرفة وقال لندى تخرج
ندى شافت الوضع مشحوون مرة بينهم فراحت بسرعة تدور لاحد يفك بينهم بعد مااتماسكو وما لقت غير عمر اللي جالسة تدق عليه باب الحمام بقووة الين خرج وهو مفجووع
ندى : عمرر بسسرعة روح لغرفتك الحق وليد وانس
عمر : بسم الله ايش في
ومشي بسرعة على غرفته وندى ما لحقته بس كانت قلقااانة وما تحركت من مكانها جمب باب الحمام
عمر لحقهم بسرعة وحاول يفك بينااتهم
عمر : هدوووو يا جماعة وفهموووني ايش سار
وليد وخر عنه : صاحبك ذا باي حق يمسك ندى
عمر : انسس ايش سار ايش سوويت
انس : والله والله يا جمااعة بالغلللط ندى ونهى توام وشبه بعض انا شفت قفاها على بالي نهى وبعدين انا كنت مستنيها ويحنا متفقين انها راح ترجع بعد شوية
عمر تنهد : خلاص يا وليد سار خير مو من انس الغلط
وليد : الا منه وعينه ملييااانة غضب وحقد
عمر : وليد لو سمحت خلااص
وليد : طيييب
خرج من الغرفة بسرعة وهو ماشي قابل ندى فراح لعندها وحط عينه بعينها
وليد : انتي متعمدة ؟ يعني تبغي تقهريني
ندى شوي وتبكي : لا والله لا انا ا سويت شي وانت عرفت كل شي من انس والله هيا ذي الحقييقة
وليد : اوك ليا تفاهم معاكي بعدين
ومشي من جمبها الا ندى مسكت يده : وليد فين راايح
وليد : خاارج خلااص سيبيني لا اعصب زيادة
ندى : ولييد استنى والله مو بالقصصد والله ما سويت شي
وليد : وخري عني
وخر يدها بشويش وخرج من البيت وهنا ندى طاحت على الارض واغمى عليها ولا تسالوني عن السبب : (


ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ




وخر يدها بشويش وخرج من البيت وهنا ندى طاحت على الارض واغمى عليها ولا تسالوني عن السبب : (
وليد ركب سيارته وساق وهو معصب من اللي شافه المهم رجع البيت وما دق على ندى ومسوي ثقيل ويبغاها تدق هيا وتعتذر بس ما دقت فطنش الموضوع
اليوم الثاني نفس الشي استنها تدق مافي فايدة بس اليوم اللي بعده طفح الكيل عنده ودق عليها
دق المرة الاولى ما ترد ولا الثانية ولا الثالثة الين دق خمس مرات وخس بقلق فراح يدق على جوال عمر بس ما رد عليه دق على تلفون البيت و رقم ابو ندى مافي فايدة محد يرد
وليد قلق مررة وقرر يروح لها في المستشفى في عملها
ولمن راح لهناك شاف صحباتها اللي دايم معاها في ( هدير ولبنا ويارا )
المهم راح لعندهم سالهم عن ندى ردو عليه انها ماجات من يومين
فجلس على كرسي ويستنى يمكن تجي ومحتار ايش يسوي
وشوي سمع صوت لبنا ويارا يتكلمو
لبنا : مسكيينة ندى والله تحززن
يارا : والله بكييت عليها كثيير حرام يسير فيها كذا
لبنا : محد يقدر ينساااهااا مهما ساار
وليد قام زي المفجوع وراح للبنا
وليد : ندى اشبها تكلمو
لبنا انفجعت منه :ندى ميين
وليد : ندى الممرضضة
يارا : ندى تبعاانة وهي منومه هنا في غرفة ....
وليد : وليش ما قلتووو من اوول
لبنا ويارا رخو رؤوسهم وما ردو وهما اصلا ما كانو يدرو انو وليد خطيبها ولا يدرو انه يقربلها اصلا
وليد سار ماشي بسسرعة وقلقانة وخاايف معقولة ندى لها يومين منومة وما يدري عنها ولا الكل يقول ماراح ينسووها يعني سار لها شي لالا ا ن شاء الله ماسار شي بس تعبانة شوي الا هيا لو سار شي كان دقو عليا وكلمووني < على فكرة بااقي بس اسبوووع وااحد ويسير زوااج ندى ونهى شوفو قضاء ربنا كيف
وليد وصل للغرفة وهو ينااهج من المشي بسرعة وبدا قلبه يدق وحس بخوف ما قد حسه من قبل ودخل على الغرفة
وشاف ام ندى جالسة على الكنبة وندى مسدوحة على السرير ومغمضة عيونها
وليد : السلام عليكم
ام ندى قامت لمن جا : وعليكم السلام هلا يا ولدي < صوتها كان صوت بكاء وحزن
وليد : هلا عمتي سلامات اشبها ندى حبيبتي
ام ندى ما قدرت تتكلم ونزلت دمعتها : ان شاء الله خيير
وليد ما فهم راح لعند ندى المسدووحة ومسك يدها
وليد : ندى انتي صااحية كلميني
ندى فتحت عينها :ولييد
وليد : عيون وليد وروح وليد اشبك يا قلبي
ندى : ولييد ساامحني والله مو غلطتي
وليد : ندى خلااص انسي سامحتك اصلا ما زعلت منك عشان اسامحك
ندى تنهدت بفرح : الحمد لله
وليد : طيب قووليلي انتي اشبك ايش سار لك
ندى جلست على السرير وفجاة رمت نفسها على وليد وضمته : ولييد ساامحني والله احبك
وليد : ندى انسي خلالااااص
ندى : لا مو على هذا الشي
وليد : ايش كماان يا قلبي ؟
ندى بعدت عنه شوي : انا ما اقدر اتزوجك
وليد وهو مصدووم : وليش اذا على عصبتي والله راح ابطلها وانساها بس لا تقولي زي هذا الكلام
ندى : الغلط مومنك
وليد : اجل من مين
ندى : مني انا ما اقدر
وليد : وليش فهميني خلااص ماني قادر افهم
ندى : انا ما اقدر اتزوجك لاني احتمال اموت بعد مدة بسيطة
وليد : تمووووووتي !!!!!!
ندى دموعها على طول نزللت : ولييد قبل يومين وبعد ما رحت انت وانت زعلان انا اغمى عليا ولمن ودوني المستشفى امي والكل قال يمكن تعبانة شوي بس بعدين اكتشفوو انو عندي
وقفت هنا وجلست تبكي
وليد : عندك اييش ؟ ما عندك الا الخيير ان شاء الله تتعافي هوا بس ارهااق بسيط
ندى : نفسي اصدق الكلام اللي تقووله بس ما اقدر . وليد انا مصابة بالسرطاان
وليد : سرطاان لا مستحيل مو ممكن اكيد سار غلط كلهم كذاابين روحي مستشفى ثانية
ندى : لا مو مستحيل انا رحت لكذا مستشفى مافي امل انا عندي السرطان
وليد مو عارف ايش يسوي ندى تبكي وامها تبكي الغرفة انقلبت بكاء مو داري يبكي ولا يهدي في عمته ولا يهدي في ندى
ندى : وليد انا احتمال اعيش شهرين شهر بارادة الله عشان كذا ما ابغى اظلمك معي وتتزوجني وبعدين اموت خلااص يا وليد راح تلقى احسن مني صدقني
وليد ودموعه على خده ضم ندى : لا يا ندى لالالا مستحييل مافي احسن منك انا عمري كله اتمناكي وماراح يمنعني شي حتى لو مرض زي هذا ما همني انتي لازم تعيشي حياتك دام في وقت لك استغلي كل يوم لك
ندى ما قدرت ترد عليه وجلست تبكي ..
بعد يومين كتب لها الدكتور خروج وما تدرو كيف حال الكل امها شوي وتموت من زعلها وابوها نفس الشي ووليد كان جالس عندها اليومين وما سابها وكان دايم معاها ويواسيها
صحبااتها زعلو مرة واكثرهم اسراء وشهد جاتها وجلست معاها والكل كان يواسيها ندى حست بشوية فرح لانه الكل كان معاها الكل ا نسيها وقف معاها حتى صحباتها ايام الدراسة ما نسوويها وجوها وحتى الممرضات اللي اللي تعرفهم معرفة رسمية كانو عندها وكمان بعض المرضى اللي دايما ندى تساعدهم ويرتاحو لها
مرت اليومين ذي زي العذااب على الكل نفسية الام كيف لمن تدري انه بنتها ماراح تعيش لمدة طويلة
وليد كان يكلم ندى ويقنعها انها تعيش حيااتها وما تحس بالياس مدام كل البشر ذول معاها وجالس يقولها ترا مو كل من جاه سرطان مات في ناس الى الان عايشين ويمكن انتي ربنا يكتب لك عمر طويل ما تدري عن عمرك انتي ..
المهم كل اللي سار ما منع وليد انه يتزوج من الانساانة اللي يحبها وماراح يستغنى عنها
وفي يوم زواجها ندى لبست فستانها ونهى كمان واشكالهم كانت تجنن هما الاثنين حتى ما تفرقي بينهم كثير وندى حاولت انها تنبسطت ولو فيها كل الامراض مدام ربها معاها والناس ما سيبوها فهيا ما راح تخرب حياتهم اكثر
وليد وانس اعتذرو لبعض وبالذات وليد اعتذر له بقووة كمان وعشان ندى قالتله يعتذر لانه ماهو غلطان وسارو اصحاب زي اوول بس اللي في القلب ما يتنسي بسرعة
جا وقت الصوور نهى وانس لحالهم بيتصورو وندى ووليد لحالهم وفي الزفة ندى ونهى ماسكين يد بعض وبيتزفو وعند الرجال انس ووليد
ام ندى تبكيي ورؤى تبكي كانت مبسوطة لانها واخيرا شافت بنتها بالثوب الابيض ثوب فرحها بناتها الاثنين وكانت مرة مبسووطة بيهم
وعمر وعمار كانو مبسوطين كمان وحسو انو نهى وندى اخواتهم من امهم وابوهم
منار وانوار وشهد وايمان واسراء ونورة في طاولة وحده وشوي جات هدير ولبنا ويارا وجلسو معاهم ونسيت اقولكم على رنا واللي سار معاها في يوم الزواج
ندى كانت مصرة انها تجي ورنا كانت ما تبغى وتقولها ليشش اجي
ندى : يعني منتي فرحانة عشان راح اتزوج
رنا : بالعكس مبسوطة مرة بس مالي دااعي لو جيت
ندى : الله يخليكي يا رنا
رنا : الله يخليكي انتي
ندى : والله يا انو انا اعتبرك زي اختي الصغيرة فعادي وابغاكي تجي
رنا : تسلمي بسس
ندى : رناا ابغى افرح في هذا اليوم وابغى كل اللي احبهم يكونو متواجدين وبعدين انتي ما تدري انا بعد فترة بسيطة راح اموت وابغى انبسط معاكي
رنا :لا تقوولي كذا ان شاء الله الله يطول عمررك
ندى : طيب الله يخليكي عشاااني بس
رنا : اوك بس عشانك بس المشكلة
ندى : ادرري المشكلة ايش لا تخافي دولابي وملابسي واشيائي كلها فدااكي امشي معانا
مسكت يدها ومشتها معاها لغرفتها وعمار لمح ندى ماسكة يد رنا بقوة وبتجرها لغرفتها فجاه قلق وجا للغرفة
ندى فكت دولابها وقالت لرنا : اختاري اللي تحبي يا قلبي
رنا : منجد ؟< وماهي مصدقة
ندى : ايوة منجد
رنا : بصراحة عاجبني الفستان البمبى هذا
ندى : ذووقك ناايس مررة خلااص فداكي خذيه وكمان شوفي الميك اب والاكتسوارات
رنا ضمت ندى : احببك منجد حسستيني سندريلا
ندى : هههههه انتي احلا منها يلا جربي البسيه بسسرعة
رنا : هنا ؟
ندى : ايوة فوق ملابسك بسرعة
لبست الفستان فوق الملابس وطلع عليها مررة حلو وخاصة مع جسمها الحلوو
عمار فاتح فمه وحممر وجهه مررة يوم شاف رنا وهي لابسه الفستان وخرج من الغرفة بسرعة << هوا دق الباب بس ندى ورنا ما انتبهو له فدخل وشاف رنا لابسه الفستان
عمار في نفسه : واااو تجنن .....
نرجع للفرح :.:
ندى قبل لا تزف وهي ماسكة في نهى : نهى خاايفة
نهى : انا اكثر منك
ندى : يا يا نهى تخيلي خلااص كل وحده فينا راح تكون في بيت غير
نهى : عمري ما تخيلت هذا اليوم
ندى : اسمعي اذا دخلنا نبغى نرمي الورد على الطاولة اللي فيها صحبااتنا طييب
نهى : اووكي
دخلت نهى وندى وسحرو الكل باشكالهم وكانو شبه بعض مررة زواج اختين تووام وحلوويين ام ندى قرات القران كله عليهم هع عشان العين قولو ماشاء الله
بعد ما اتزفو دارو ظهورهم على الناس ورمو الورد
الورد الاول جا في يد ايماان
ايمان اخذته وضمته بقووة وهي مبسووطة وافتكرت المرة الاولى اللي اخذت الورد فيها بس وقتها كان عبد الرحمن لها حلم وما تحقق بس دحين حلم راح يتحقق لانه بعد شهر او اقل زواجها خلااص
اما الورد الثاني جا في يد شهد
شهد جلست تضحك وهي مستحيية والبنات يضحكو عليها
اسراء : انخطبتي من وراانا
شهد : لا والله بس
ايمان : مدري مين سيئ الحظ اللي راح ياخذك
شهد : نعم نعم
ايمان : ههههههههههههههه امزح والله هذا واحد امه داعية له وراح ينبسط لانه اختاارك
شهد : على العموم انا مااصدق لا الورد ولا شي كله قسمة ونصيب
نورة : هههههههه زي كلام العجايز والحرييم
منار : منجدد وانوار جالسة تضضحك
بعد ما اتفزفت ندى ونهى طلعو لها البنات كلهم وجالسين يرقصو معاها وكل وحده سملت عليهم
بعد ما انتهى الزواج والعشاء وكل المعازيم رجعو لبيتهم ندى سلمت على امها وضمتها بقووووة وكمان نهى نفس الشي وسلمو على رؤى وضموها بقوة لانهمك انو معتبرينها امها الثانية وما قد حسو انها مرت ابوهم لانها كانت طيبة مررة معاهم
وبعدين عمر وعمار دخلو القاعة وراحو لنهى وندى وسلمو عليهم وباركو لهم
ونفس الشي نهى وندى عمرهم ما حسهم انهم اخوانهم من ابوهم كانهم اخواننهم
وبعد كذا ندى مع وليد في السيارة ونهى مع انس في سيارت انس وكل واحد رايح لبيته
ندى : ولييد ابغى امي
وليد : نعم !؟
ندى : عمري ما تخيلت هذا اليوم اللي اسيب بيت امي
وليد : بس لا تبكي
ندى : حاسه شوي وابكي امي ما سبتها من يوم وانا صغيرها ما يهون عليا اسيبها دحين
وليد : هذي هيا الحياة
ندى : ابغى امي دحيين انا حيااة قصيرة ومحدودة وما انبغى انحرم منها انا في أي لحظة حاموت
وليد لمن سمع الكلام رخى راسه على الدركسون وكان حيسوي حادث لولا الله ثم ندى انها حذررته على طوول هوا فحط ووقف السيارة
ندى وكانت خايفه وقلبها يدق : بسسم الله اشبك يا حبيبي
وليد : ندى لا تقوولي زي هذا الكلام بعد اليوم خلي عندك امل في ربك وبعدين انتي ما تدري قد ايش بيجرحني ويزعلني هذا الكلام << ونزلت دمعته ندى لو سمحتي لا تقوولي كذا مرة ثاانية
ندى : انا اسسفة اوعدك مارااح اجيب الموضوع ذا
وليد : وانا ماراح اتخلى عنك ولو ايش
ندى : اوعدني ماراح تنسااني ابد
وليد : انسى كل الناس الا انتي يا عمرري
ندى ما ردت من الخجل . . .
اما نهى مع انس في السيارة نهى سااكتة وماهي قادرة تنطق بحرف < حضرتها مستحية
انس : نهى نمتي
نهى بصوت رقة ونعوومة < تضحك : لا
انس : طيب ليش ساكتة يا قلبي
نهى : امم ايش اقول
انس : اللي في خااطرك
نهى : احبك
انس : وه قلبي
نهى : سلامتك ايش فيك
انس : ههههه ولا شي بس اول مرة اسمعها منك , انا اموت فيكي
نهى : منجد فجعتني
انس : تخافي عليا ؟
نهى: اكييد اذا ما اخاف عليك اخاف على ميين
انس : تسسلمي ..
عمار رجع مع عمر للبيت بالسيارة من قبل الحريم وجا معاهم صديقه سليمان وكانو جالسين في غرفة عمار ومبسوووطين بس بعد شوية عمر استاذن وخرج يجيب امه وساره ورنا
سليمان : عماار هيا رنا لسى تشتغل عندكم ؟
عمار : ايووة بس تصدق قلبي يحزن عليها
سليمان : يا رقيق انت هههههههههه
عمار : هههههه اسكت
سليمان : وفينها دحين ؟
عمار :في الفررح
سليمان : رااحت !!
عمار : يب
سليمان : اها
ام ندى رجعت البيت مع عمروكانت تفتقد ندى ونهى بشكل ما تتصووره
رؤى : ساره اشبك زعلانة
ساره : ماني زعلانة انا فرحاانة مرة في احد يزعل لان بنته تزوجت ؟
رؤى : لا بس
ساره : لا تخافي انا بس ماني متعودة على فرقتهم ليا متعودة اشوفهم داايما معايا وفي وجهي
رؤى : هذي حال الدنيا ولا تبغيهم يجلسو وما يتزوجو
ساره : لالالا الله يسعدهم ويوفقهم وما يفرق بينهم أي شي ..
عمار رجع مع عمر للبيت بالسيارة من قبل الحريم وجا معاهم صديقه سليمان وكانو جالسين في غرفة عمار ومبسوووطين بس بعد شوية عمر استاذن وخرج
سليمان : عماار هيا رنا لسى تشتغل عندكم ؟
عمار : ايووة بس تصدق قلبي يحزن عليها
سليمان : يا رقيق انت هههههههههه
عمار : هههههه اسكت
سليمان : وفينها دحين ؟
عمار :في الفررح
سليمان : رااحت !!
عمار : يب
سليمان : اها , طيب استاذنك ابغى اروح الحمام
عمار : اوك تعرف الطريق
سليمان : ايوة
عمار : طيب اصلا امي وخاله ساره في غرفتهم نايمين وابويا وعمر مافي البيت فااضي
سليمان : اها اوك
رنا كانت في غرفتها وكانت مبسوطة مررة وفسخت الفستان اللي لابسته ولبست ملابس البيت وغطت شعرها وانسدحت على السرير وفجاة لقت احد واقف عند الباب
قامت جلست وصلحت جلستها وطالعت لقته يقرب منها هي حست بقلق شوية بس لمن قرب منها مرة ومسكها من كتفها وسدحها على السرير وانسدح فوقها
هيا ماكانت قادرة تقاوم ووقتها مع الصدمة ما قدرت لا تهرج ولا تصصرخ
حاولت تبعده عنها بس ما قدرررت
عمار معصب ومتفاجئ ويصرخ : سلييييييمااان
سلييمان قام من فوق رنا وماهو لاقي تفسيير للي سواه
عمار : سلييمان ايش تسووي ؟
سليمان يتنفس بصعوبة : مالك دخل ابعد عني
دفه بقوة وخرج من البيت وركب سيارة تكسي وراح لبيته
عمار : رنا سارلك شي
رنا : مالك صلااح ابعد عني
خرجت من غرفتها وراحت لغرفة ندى وسكت الباب بقوة
عمار جلس على الارض وعند باب غرفة رنا وقال في نفسه : مستحيل ايش شفت انا دوبي سليمان ورنا هذا حلم ولا حقييقة ولا كاابوس اتمنى يكون حلم بس لا سليمان انا شايفه بعيني وبعدين هوا دفني يعني مو حلم يا ترى رنا متعمدة ولا مالها ذنب وبعدين اتمنى أي احد يخونني غير سليمان اعز انسان عليا كذا يا سليمان ..
سليمان في السيارة : انا ما دريت عن نفسي ما لاقيت نفسي غير في غرفة رنا لو عمار ما جا ما ادري ايش سار والله اني ظالم بس المشكلة اني احبها يمكن عمار كمان يحبها بس انا
وسكت ورخى راسه متندم ومتحسسر
عمار قلق على رنا فراح لغرفة ندى ودق عليها الباب
رنا : نعم
عمار : امي تبغااكي تعالي
رنا : طيب دحين جية
قامت بسرعة غطت شعرها مزبووط وخرجت من الغرفة وعمار راح لغرفته على طول
دارت البيت كله ما لقت ام عمار وما حبت تدخل على غرفتها وتصحيها من نومها فراحت لغرفة عمار ومن عند الباب كلمته
رنا وهي راخية راسها : امم خاله رؤى فين ؟ موتبغاني
عمار : ماني سامع
رنا في نفسها : بيستعبط ولا هو عبيط : اقووولك امك فييين
عمار : طيب طيب ارخي صوتك امي ناايمة
رنا : ومين قال انها تبغاني
عمار : انا قلت بس انا ابغاكي مو هيا
رنا : في حاجة ؟
عمار : يب تعالي قوولي ايش سار معاكي وسليمان
رنا اتضايقت من السؤال وجات تخرج الا عمار سبقها وقفل الباب
رنا : هي ابعد عني خليني اخرج
عمار : اول شي قولي ايش سار
رنا : روح اساله هوا
عمار : ابغى منك لاني ماراح اقابل سليمان ولا اكلمه مرة ثانية لانه اتعدى عليكي وماراح اسامحه مرة
رنا : هممم
عمار : ما تبغي تردي
رنا : ابببعد عنيي
عمار : وليش ما طلع لك صووت لمن كان في سليمان
رنا : انت شفتنا ؟
عمار : ايوة بس ابغى اشوف النهاية وشفتك ماشاء الله ما تحركتي ولا شي ولا تكلمتي ليش
رنا : ابعد عني الله يخليك سيبني
عمار حزنته رنا : والله ماراح اسوي شي بس قوليلي ايش سار والله اعلمه الادب انا
رنا : لا تعلمه ولاشي تعلم انت الادب وبعدين تكلم
عمار وخر عن الباب وجلس على الكرسي القريب منه : انا اتعلم الادب ها انا ما غلط في حقك ولا في شي انا ما قصرت في حقك مافي شي اقدر عليه الا سويته لك وتقولي كذا << ونبرة صوته كانت تحزن
رنا : وليش كذبت وقلت امك تبغاني
عمار : امم عشان ابغى ارد لك الكذبة لمن كذبتي على ندى اول وكلمتيها
رنا بس انا كنت محتاجة اني اكلمها
عمار : وانا كمان على العموم الباب عندك تبغي تخرجي سلام
رنا راحت لعند الباب وجات تخرج بس مسكت يد الباب وما تحركت
عمار : ايش في كمان منتي خايفة مني ولا خايفة اسوي لك شي
رنا بكيت وضمت عمار وعمار حاول يبعدها عنه بس ما قدر
رنا : والله عمري ما خفت منك انا بس كنت خايفة عليك
عمار : عليا ؟
رنا : خايفة ازعلك ولا اضايقك عشان كذا كنت احاول ابعد عنك
عمار : رنا انتي عمرك ما ضايقتيني فلا تشيلي هم انتي لو تقتليني تعذبيني ماراح تضايقيني لانه منك
رنا : سامحني والله انا ما اعرف سليمان و لا قد قابلته غير مرة من قبل او مرتين وهو اللي دخل علي
وما قدرت اتكلم ولا ادافع عن نفسي لاني ولاول مرة حسيت بخوف شديد خفت يسير شي انا لسى زهرة ما تفتحت وما ابغى اتفتح بالغلط
عمار وبعد ما وخرت عنه رنا : اذا منجد كذا ليش تشتغلي في البيوت
رنا : هوا بيدي ؟ دايما احلم اني اعيش زي أي بنت عندها اسرة تهتم فيها وتعتني بيها وما تحتاج لاحد ولا لمساعدة احد لكن انا اللي اهتم باسرتي ايش اسوي عمي اكل حقنا من الورث وما بقى لنا ويحنا مظلومين
عمار : والله اذا المسالة مسالة ورث ومحاكم انا جاهز
رنا : ؟!؟!
عمار : مستغربة ؟ على فكرة انا ابويا شغله في المحاكم ويعرف ناس كثير هناك يعني أي قضية اضمني انها تكون لك بس اذا كنتي على حق
رنا : والله والله ابويا ساب ملايين بس عمي الله يكاافيه بس
عمار : ليش ما قلتي من اول خلااص لا تخافي اتحلت مشكلتك
رنا ما عرفت ترد راحت تغير الموضوع وتصرفه : انا بروح اغسل الملابس وابتسمت وخرجت بسرعة
عمار ذااب : يااه على ابتسامتها اتمنى تكون مبتسمة داايما ..
ندى اشتاقت لامها مررة وكلمت وليد يجيبها لامها وهو وافق وعلى اساس يوديها بيت سارة وهو يروح لاشغاله بدل ما تجلس في البيت لحالها وكانو مخططين بعد يومين يسافرو في شهر العسل لبريطانيا
ونهى قررت هي وانس يسافرو لجاكرتا .
المهم ام ندى ماكانت تدري انها جية لها وعمار هذاك الوقت كان برا البيت وراح يقابل سليمان راح لبيته ودق عليه وقاله انزلي ابغاكي ولمن نزله .....
ام ندى كانت جالسة في الصالة وفاااضية مرة وتتفرج في التلفزون ومعاها ابو ندى ورؤى ومحد فيهم يدري عن ندى .. دق جرس الباب
ام ندى : رناااا شووفي ميين
رنا : حااضر
راحت رنا لعند الباب وقالت ميييييين
ندى : انا ندووو
فتحت الباب على طوول
ندى : هلا رنااا كيفك قلبو
رنا : الحمد لله بخير مبرووك يا حبيبتي
ندى : الله يبارك فيكي الا امي فيين
رنا : في الصاالة
ندى : اووك لا تقووليلها انا
رنا : طيب
ندى دخلت على الصالة : اميييي
ام ندى قامت وهي مبسووطة : ندوووووش حبيييبتي
سلمت عليها وعلى يدها وراسها وبعدين سلمت على رؤى وخالد ..
ام ندى : ما تووقعت تجي مررة يا حبيبتي
ندى : امم والله وحشتيني وبعدين وليد عنده اشغال حقت السسفر فقلتله خليني اجي لك
ابو ندى : خلااص قررتم تروحو .؟
ندى : ايوة ان شاء الله بعد يومين
ام ندى : انتبهي على نفسك يا قلبي ولا ترهقي نفسك << وكلام كثييير حق الامهااات
ندى : ان شاء الله يا قلبي , الا عمار مافي ؟
رؤى : راح مشوار يمكن شوية راجع
ندى : وعمر ؟
رؤى : مع اصحااابة ماهو في البيت
ندى : اها طيب انا ابغى اشرب موية ^^ واستاذنتهم وراحت للمطبخ
وصبت في الكاسة موية وشربت الا شوي يدخل عمار وكانه مسوي مصيبة وفي يده سكينة
ندى انفجعت مرة : عمااااار
عمار ما تووقع يكون في احد مرة : ندى ؟!
ندى : عمار ايش هذا سكينة في يدك ليش
عمار : اسسكتي
ندى : اهررج بسرعة
عمار : طييب مو هنا تعالي لغرفتي
ندى : امشي بسرعة
اخذته وراحت لغرفته
عمار تنهد بقووة
ندى : طيب ممكن تفسر ليا السكينة اللي في يدك والجرح اللي في وجهك
عمار : امم تضاربت مع سليمان
ندى : لييش وايش سويت له الولد طييب
عمار لا تخاافي ماسار له شي غير جرح بسيط وخلااص تصالحنا يلا ممكن اروح اتروش وارتاح
ندى : هي احترم نفسك اولا انا اختك الكبيرة ولمن اتكلم اسمعني وجاوبني عدل ايش سبب المضااربة
عمار : لازم تعرفي كل شي
ندى : اكييد ولا دحين بقوم اقول لابوي وامك
عمار : لالالالا خلاص باحكيكي
اول شي حكاها عن ليلة امس ورنا وسليمان وبعدين حكاها انه راح لسليمان اليكم الاحداث :
عمار كان معصب من سليمان وزعلان منه على اللي سار فراح له في بيته ودق عليه وقاله انزل ابغاكي في كلمتين ولمن نزله سليمان ..
سليمان : عمار هدي وخلينا نتفاااهم
عمار : نتفااهم ليشش فسر لي على اللي سار امس
سليمان : عمار زي ما انت تحبها انا كمان احبها ويمكن اكثر منك
عمار : والله اذا منجد تحبها مو هذي الطريقة اللي تثبت بيها
سليمان : انت مالك صلاح ولا دخل فيني وابعد عني وبعد السكينة ذي
عمار : مرة راح اسيبك على اللي سار امس
ويلا اتماسكو بالايادي بس الحمد لله سكينة عمار طارت بعيدة وما قدرت يسمتعلمها فتضاربو بايديهم
ندى : طيب وبعديين
عمار : وبعدين بعد ما طحنا في بعض ضرب وقفنا وتعبنا وسرنا نضحك على اشكالنا واعتذر ليا اشد اعتذار وانا كمان اعتذرت له وقالي خلااص ماراح اقرب من رنا ولا اشووفها بعد اليوم وانا اصلا ماليا عذر ولا وجه اني اقابلها بعد اليوم
ندى حست براحة بعد ما سمعت النهاية
عمار : وبس عشان كذا ما يحتاااج نقول لامي وابوي
ندى: اهممم عمار ليش الفيلم هذا كله
عمار : عشانها رنا
ندى : امك وابوك ربوك على كذا وعلى المضاربات
عمار : ندى بليز لا تلووميني والله من حرقتي وبعدين يححنا كنا محتاجيين لهذا الشي عشان نرجع لبعض اما كل واحد يقول اسف راح يبقى في قلوبنا شي
ندى : يعني مافي غير المضاربة
عمار : اووف انتي اصلا ايش دراكي في العيال كيف خليكي في حالك
ندى : ازعجتك ها طيب اسفة
وقامت تخرج من الغرفة وهو كان خايف انها تعلم ابوه
ندى : على العموم على قولتك مايحتاج احد يدري بس لا تنسى انك في يوم زعلتني وانا بانصحك
عمار في نفسه : ايش الدلع دا
ندى : يلا سلام شوية ويجي وليد
عمار : مع السلامه ..
ندى : صح كلامه ما زعلني كثير بس طريقه في تكليمي غلط وبعدين المفروض ما ينسى اني اخته الكبيرة واني عمري في يوم ما قصرت في حقه
وليد : امم ندى يا عمري ما تزعلييش هما زي ماقال شباب وانا لمن كنت زيه سار لي نفس الشي فلا تشيلي في بالك عليه
ندى : يعني طريقته صح ؟
وليد : اممم مو مرة بس قولي الحمد لله ماسار لاحد فيهم شي
ندى : خلااص مدام هذا كلامك مافي مششكلة
ندى ما قالت لاحد غير وليد على اللي سار وهذا كان رده
وبعد يومين وقت السسفر ندى مرت على مامتها وبابتها عشان تودعهم وتسلم عليهم من الصباح ورحلتها في الليل يعني تتغذى عندهم وبعد العشا تقريبا يحركو من البيت
ندى لمن دخلت البيت سلمت على الكل ووليد كمان ولمن جات عند عمار سوت انه ماسار شي
وهوا كمان ما كلمها وبس سلم عليها
وجلست عندهم ووليد استاذنهم يبغى ينام شوية وندى جلست مع اهلها وكان عمر وعمار معاهم ..
وقت الغذا راحت ندى لغرفة وليد تصحيه عشان يتغذى معاهم
ندى : لوولي حبيبتي هيا قوم
وليد : خليني انام شووية
ندى : ولييد هيا اصحى بعدين مامتي تزعل قوم نتغذى سوا
وليد : خلااص دحين قاايم
ندى : اووك انا راح استناااك ماراح اكل الين تجي
وليد : من عيوني راح اقووم دحيين
ندى مشيت تبغى تخرج
وليد : ندى
ندى : هلا عمري
وليد : عمار ما كلمك على شي
ندى :لا بس كيفك ومن هذا الكلام الرسمي وماجاب ليا سيرة أي شي
وليد : اها طييب دحين قاايم
ندى : اوك
وخرجت من الغرفة لقت عمار في وجهها
ندى : عمااااار
عمار ما تكلم وضمها : ندوو سووري على كلامي معاكي اول
ندى : عادي حبيبي بس لا تعيدها
عمار : ان شاء الله بس ممكن
ندى : ممكن ايش
عمار : ابغى اتكلم معاكي في موضوع
ولييد وقتها خرج من الغرفة عمار بعد عن ندى وقالها
عمار : خلااص اكلمك بعدين
وليد : ندى ما رحتي تتغذي
ندى فهمت انو عمار ما يبغى يتكلم قدام احد : لا كنت باستنااك يلا
وليد : طيييب
عمار : بسرعة ترى خالتو بتعصب بعدين
وراحو على سفرة الاكل ووليد ما سال ندى عشان لا يحرج عمار
بعد ما انتهو من الغذى ندى خلصت بدري واشرت لعمار بدون محد يتبه وراحت لغرفة عمار
وهو فهمها وقال
عمار : الحمد لله شبعت
وسحب نفسه وجا لغرفته عند ندى
ندى : هلا عموري
عمار : سووري ازعجتك
ندى : محد يقوول لاخته كذا تعال قوول ايش عندك
عمار : اممم انا ابغى اساعدها
ندى : في ايش
عمار : انتي تعرفي مين اصلا
ندى : يب اكييد مافي غيرها
عمار : ههه داري المهم امممم
ندى : خش في الموضوع بسسرعة
عمار : اممم الموضوع على رنا
ندى : اشبها
عمار : اممم ابوها كان عنده ملايين ويعني هي غنية
ندى : وطيب ليش جية تشتغل .
عمار : عشان عممها اخذ حقها وهي اكبر وحده وما قدرت تسوي شي بس سارت تدعي عليه
ندى : طيب ايش اقدر اسوي لك
عمار : انتي تعرفي انو ابوي شغله في المحاكم ويعرف ناس كثير هناك ودايما يكسب القضايا فممكن اطلب من طلب صغيووون
ندى : تفضضضضل
عمار : ممكن تكلميه وتقوليله
ندى : وليش انا ليش ما تقوله انت
عمار : اممم يمكن يسمع كلامك وبعدين اخاف يسالني انت ايش دراك ومن هذا الكلام
ندى : يا سلام طيب وليش ما تقووله كل شي سار
عمار : لالالالا مستحييل تبغيه يعصب علي
ندى : وليش بيعصب انت ما سوويت شي غلط هيا تششجع وقووله
عمار : اممم والله خايف
ندى : عماار يا اهبل تخاف من ابووك شوف حسسه انه واحد من اصحابك ولا تعتبره ابوك دحين وقوله كل شي وقبل لا تكلمه قوله انا اشوفك دحين زي صاحبي وابغى اقولك كل شي بس بشرط لا تزعل وترى ابوي واحد متفاااهم وماراح يعصب عليك يمكن يزعل شوي بس بعدين يتفهم
عمار : اذا كذا توكلنا على الله بس اذا سار شي على مسؤووليتك فاهمة
ندى : يب يب يلا بدك شي ثاني
عمار: لا بس انتبهي على نفسك هناك وخليكي مع وليد دايما عشان لا تضيعي ولا يسير لك شي
ندى : ان شاء الله شكرا
عمار : عفوا والله راح توحشيني كم راح تجلسي هناك
ندى : اسبوعين او ثلاثة
عمار : اها
ندى : يلا عمووري الكل برا يستناني
عمار : اممم طييب بس دحين متااكدة اكلمه
ندى : ايوووووة
وضربت راسه بشوويش وقامت
عمار : اوو
ندى : قوم بلا دلع
عمار : اوك اكلمه دحين ولا لمن تسافري
ندى : لا خليها لمن اخرج من عندكم
عمار : ومتى خارجة
ندى : بعد العشا
عمار : اها طييب ..
نهى قبلها بيوم جات سلمت على امها وابوها ومرت على ندى جلست عندها شوي مع انس وساافررت
هع الموقف هنا انو انس حاسس انو وليد لسا شايل عليه رغم كل الاعتذارات اللي قدمها بس برضو حركته مو هينة
سافرت نهى لجاكرتا مع انس وانبسسطت مرة هناك وبعد ما مر اسبووع وهما هناك قررو في هذاك اليوم يروحو يتعشو في مطعم من المطاعم
ولمن راحو لهناك جلسو على طاولة نفرين وطلبو وجالسين يتكلمو
انس : مبسوطة يا هنو .؟
نهى : مبسوووطة مررة
انس : اممم ايش احلى شي عجبك هنا
نهى : كل شييي واهم شي انك معايا , انس تحبني
انس : اموت فيكي
نهى يا قلبي عليها استحت ..
اما ندى وضعها ثاني وهي في بريطانيا تعرفت هناك على اثنين من البنات اخوات وكانو سعوديين بس جو لهنا دراسة
ندى : بنات متى راجعين للسعودية تصدقو وحششتني مرة وحشوني اهلي هناك
منار : كم لك هنا ؟
ندى : اممم اسبوعين خلااص الاسبوع الجاي راح ارجع
ميار : اها يحنا لسى باقي ترم واحد الحمد لله
منار : بالله ماعجبتك بريطانيا
ندى : اكييد حلووه وعجبتني مرة بس امي وابوي وحشوني انتم كيف جالسين المدة هذي كلها ما ادري
ميار : وي عادي بنكلم بعض دايما
ندى : اهممم
منار : الاخت الكبيرة اكبر من بشائر بسنة مرررررررررررررررة تحب ولييد وعجبها في كل شي وما تتحجب الا تلبس طرحة وبس وكل البنات كذا . جسمها نحييف وحلو مرة شعرها قصيير لحد رقبتها مع انه كان طويل بس قصته وجات هنا مع بشائر عشان الدراسة وباقي لهم ترم ويرجعوو
ميار : وليد بالنسبة لها عادي زي أي شخص عكس اختها وهي احلى من بشرى بكثيير شعرها لنص ظهرها ورااافضة مرة انها تقصه
وليد دخل عليهم وهم كانو جالسن كلهم في الصالة في بيت ندى ووليد << هم ساكنين جمب بعض فعشان كذا تعرفو على بعض في مصعد الفندق ..
وليد : السلاام عليكم
الكل : وعليكم السسلام
منار مع انها تدري انه متزووج من ندى بس مرة تحبه وكانت تبغى تبين له بس هوا رافضها بالمره وكمان هو عارف من حركاتها انها تميل له بس هو مطنشها وماهو معطيها وجه مرة بس ندى ما تدري عن شي
اول ما دخل وليد عليهم ندى قامت له وسلمت عليه وبشرى وبشائر صلحو طرحهم
وليد : ندى نبغى نخرج اليوم نتعشى منار وميار تجو معانا
منار : والله ايووووة
ميار تدقها ماكانت تبغى وحست ماله داعي بس ما تبغى تفشل منار : مافي مشكلة
ندى : يا سلااام اول مرة نخرج سوا
وليد :خلاص بعد نص ساعة باكون تحت وتجهزو
منار وميار راحو لغرفتهم بسرعة واتجهزوو ومنار كانت مرة مبسوطة لانها ولاول مرة راح تخرج مع وليد ..
ميار تدري عن منار وبتكلمها لمن شافت انها انبسطت مرة (


ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ



ميار تدري عن منار وبتكلمها لمن شافت انها انبسطت مرة
ميار : مناار يا هبله لسى تحبي ذا الولد
منار : يب اكيد
ميار : حرام عليكي متزووج ندى لو دريت ايش راح تسوي
منار : امم انا ما اكرها ولا حاجة بس ايش اسووي احب زوجها
مياار بعصبية : منااااااااااار ما يسير كذا الولد متزووووج
منار : يا ستي مااالك دخلل ابعدي
ميار : مدرري عننك انا حذررتك كلها اسبوع ويروحوا تمنى مايسر شي
منار : عكسك اتمنى كل شي يسير
ميار : اووف تقهرري
ندى دقت عليهم الباب : بنااات هياا وليد تحت في السياارة
منار ميار : خاارجيين خاارجيين
وخرجو من الغرفة وراحو للسيارة ندى ووليد قدام ومنار وميار وراهم ..
وليد وقتها كان حااسس بسعادة ماعمره حس بيها وبالذات لانه قرب ندى
وندى نفس الشي حست انه وليد نساها كل الامها رغم خيانته السابقة بس دحين تحس بسعادة معاه وتحس انه ينسيها المرض اللي فيها ولمن تكون معاه تحس انه كانه ابوها واخوها ويخفف عليها فرقة اهلها .
منار وميار قالو لوليد على مطعم كانو يروحوه مررة طعم وبدون تردد راحو لهناك
وبعد ما طلبو الاكل ميار سحبت منار
ندى : على فين .؟
ميار غمزت لها : نشتري موية ونجي < قصدها تخلي وليد وندى لوحدهم
ندى : هههههههه طيب
بعد ما خرجو من المحل
منار : ميااار ليش ابغى اجلس معاهم
ميار : ليش يا ستي لصقة خليهم يجلسو براحتهم تراهم في شهر عسسل لسى
منار : اوف بسرعة وخلينا نرجع
مياار : طيييييب
وليد وندى عاشو الجو
وليد : ندو حبيبتي
ندى : هلا
وليد : اممم زعلانة مني ؟
ندى : انا لا ولا راح ازززعل منك
وليد : تحبيني
ندى : يب اكيد
وليد : انا اموت فيكي
ندى : امممم دحين احس اني اقدر اثق فيك وانا متاكدة انك
وليد : اني ايش
ندى : يعني اثق فيك في كل شي
وليد : وانا يا ندى اووعدك انك راح تكوني حبي الاول وكمان الاخير ولا راح احب غيرك وماراح اخونك لو ايش
ندى ابتسمت وحمر وجهها : وانا كمااان < في نفسها : اتمنى هذا اللي يسير احببككك
بعد دقايق رجعت منار بدون ميار
ندى : ميار فين
منار : في الحممام
ندى : اها اجل حتى انا دقيقة واجي
وليد : لاتتاخري يا حبي الاكل شوي ويجي
ندى : ماااني متاخرة ^^
وقامت وراحت للحمام عند ميار ومع ثقتها الزايدة نسيت انو منار ووليد لوحدهم ومنار راح تسوي أي شي عشان تكون قريبة منه ومعاه
منار بعد ما خرجت ندى : وليييد
وليد : نعم << مسوي ثقيل
منار : اممم انت تحب ندى
وليد : ايش السؤال ذا
منار : اممم
وليد : اكيد احبها
منار : طيب انا احبك
وليد في قلبه : ياااعيني ايش المصيبة ذي
وليد : طيب ايش اسوي لك انا متزوج وعندي ندى وماراح احب غيرها
منار : اااه
طاح العقد اللي على رقبة منار طبعا هي طيحته بالعنية ونزلت تحت الطاولة تجيبه ولمن وقفت جات لعند وليد وراحت ضمته
وليد مو عارف يتصرف حاول يدفها بس يدها توقف عن الحركة وما قدر يقول شي لمن شاف ندى قدامه وشافت الموقف ذا
ندى ماهي مصدقة اللي تشوفه وليد قدامها ومع مين مع منار حاولت تكذب نفسها وتكذب اللي بتشوفه
بس ما قدرت ونزلت دموعها ومسحتها بسرعة
وليد اول ما شاف دموع ندى وخر منار عنه وجالس يصارخ عليها بس ايش الفايدة
ندى ما قدرت تشووف وتسكت ولا قدرت تكلمه اصلا تعابير وجهها كلها استفهااام من اللي بيسير وحزن وندم لانها وثقت فيه
ندى مشيت واعطت ظهرها لوليد وخرجت من المطعم ودموعها على عينها وسارت تجررري
الين فتحت عينها وهدات بس المشكلة انها شافت نفسها ضاااااايعة =(
وليد خرج ودار المنطقة اللي هوا فيها بس ما لقى ندى فجلس على درج بيت من البيوت وهو ندمان وجالس يقول في نفسه
وليد : حراااام يا ندى لا تفهميني غللط انا والله ما سويت شي والله حراام ثقي فيني لو سار لك أي شي ماراح اسامح نفسي ابدا
اما منار وميار خرجو من المطعم ودقوا على جوال ندى بس ندى ما ترد على احد وحاطه جوالها صاامت
ميار : شايفة هذا نهاية اللي سويتيه
منار : يووه صح ندماانة انا بس حضنه كان حلوو
ميار اعطت منار كف
ميار : منااار ايش الكلام هذا اللي تقووليه لا مو انتي منار اختي اللي اعرفها ليش كذا يا مناار لييش خربتي بين اثنين كانو يحبو بعض وايش استفدتي خلااص لعدت تكلميني
منار راخية راسها وبدات تحس بالندم : طيب ايش حنسوي دحين
ميار : امم كله منك يا هبللله مالنا غير نرجع البيت يمكن وليد ولا ندى رجع ولهناك ولو سار لهم شي راح تكوني انتي من الاسباب فااهمة
منار : هي احترمي نفسك انا اختك الكبيرة
ميار : اختي الكبيرة على عيني وراسي بس تصرفك هذا غلط ولا كمان ابين لك الغلط من الصح يا بيبي
منار : خلااااااااااااااااص امشي نرجع البيييت
ورجعو للفندق وكل وحده مزاعلة الثااانية
اما عن ندى كانت واقفة وبينها نااس كثيرر وماهي عارفة هيا فيين وشوي قطرة موية تطيح على خذها وراها قطرة ثانية وثالثة وبعدها اشتدت ونزل مططر
وليد اول ماشاف المطر قام بسسرعة وجلس يدوور علييها وندى حايرة فين تروح والناس حوليها كلهم يمشو بسرعة وعاملين حسااب تنزل مطرة اللي معاه مظلة وماشي واللي راجع لبيته بس ندى ما تدري فين ترووح
سارت تبكي وتتمنى أي احد يكون عندها تعرفه لو مين كان بعدين لقت لها مكان مظلل يعني ما ينزل فيه مطر فراحت جلست عنده وتستنى يوقف المطر ووليد مستممر يدور عليها
ندى راخية راسها ومغطيته بيدها الاثنين شوي جا صوت واحد يكلمها ويناديها باسمها
.... : ندى
ندى ما استوعبت في البداية وبعدين ركزت انتبهت انه اسممها فرفعت راسها بسرعة وقالت : ايووة
..... : انتي ندى صح
ندى : يب ااااااا << فاكرة الششكل بس ماهي فاكرة مين هوا
اياد : لا تخاافي ماني مسوي لك شي
ندى حاولت تتذكر وبعدين افتكرت في الثانوي اياد وزين والموقف اللي سار
اياد : افتكرتيني
ندى لمن افتكرت عصبت : ايووة ايش تبغى
اياد : ما ابغى شي بس شكلك كذا ضايعة اقدر اساعدك
ندى تنفخ : لالا
اياد : اووك اممم
جلس اياد قريب منها ويستنى المطر يوقف لانه ما معاه مظله
اياد : امممم ندى ايش تسوي في بريطانيا
ندى : انت ايش لك دخل فيني ابعد اشووف
اياد : ندى خلااص والله ماراح اسوي شي انا ابغى استنى المطر يووقف وعلى فكرة ما قلتلك انا تزوجت يعني ماراح اطالع فيكي
ندى : تزوجت !!
اياد : يب تزوجت زيين
ندى يوم افتكرتها وافتكرت اللي سار معاها تقززت اكثثر
اياد : ترانا تغيرنا مررة ويحنا هنا في اجازة ورحنا نتمشى
ندى : طيب ايش اسويلك
اياد : بس ابغى اقولك
ندى : طيب
اياد : على فكرة امممم انتي ايش تسوي هنا اذا اقدر اساعدك في شي ياريت تقولي
ندى : لو سكت هذي اكبر مساعدة تسويها
اياد : لذي الدرجة شايلة في قلبك خلاص راح اسكت
...
ندى رخيت راسها وافتكرت الموقف اللي هيا فيه : انا ضايعة
اول ما وقف المطر ندى وقفت وماهي عارفة فين تروح ومن أي طريق
اياد : ندى لو تبغي أي مساعدة انا موجود
اياد تغير مرة عن اول سار انسان هادئ وتادب وبعد ما تزوجت زين كمان وكان قاصد يساعد ندى بس هي رافضة ..
ندى : شكرا ما ابغى مساعدة
مشيت في طريقها وهو مشي وراها : ندى يا ندى
ندى مطنشة وماشية قدامه وفجاة لقت وليد قدامها وهو يتنفس بقوة < من التعب
اول ما شافته راحت لعنده وضمته وهو ضمها بقوة .. ودموعها على عينها
وبعدين وخرت عنه ورخت راسها وافتكرت وجالسة تقول في نفسها : هذا الحضن كانت فيه منار وهو راضي انا كيف راح اكون معاه كيف
وليد لمن وخرت عنه ندى مسكها بقوة وضمها وندى انتبهت انه ينتفض وينتفض وشكله كان مثير للشفقة كانه طفل صغير وفقد لعبة له ونزلت دمعته وكان خاايف يفقدها ولا يسير فيها شي وقالها
وليد : ندى لا تسيبيني ندى ما اقدر اعيش بدونك لا تسيبيني
ندى ولاول مره تشوف هذي المشاعر منه مشاعر انه خايف يفقدها
ندى : اوعدك ماراح اسيبك ثاااني
وليد وخر عنها وندى مسحت دمعته
وليد : ندى والله والله لو احلف لك من اليوم لبكرة والله مو انا منار هي اللي قربت مني انا والله متجاهلها من اول صدقيني يا ندى انا لك ومارا حاكون لغيرك لو ايش ساار
ندى : مصدقتكك وواثقة فيك
وليد : ساامحيني ,
ندى افتكرت اياد اللي كان يلاحقها وخافت يسوي مشكلة دحين مع وليد فدارت وجهها بس ما شاافته
ندى : اياد
وليد : مين ؟
ندى : لا ولا شي < وفي نفسها : متى راح الادمي هذا انا ولا انتبهت له
وليد : هيا نرجع
ندى : اووك ومعليش عشاني خليتك في هذا الموقف
وليد كان مبلل مررة وحالته حاااله
اما اياد لمن شاف ندى ووليد كذا مشي وسابهم في حالهم وجالس يقول : ندى ما تغيرت مرة انتي البنت القوية اللي ما تقبل باي احد بس على العموم انا كل قصدي اني اسااعدك لا اكثر ولا اقل ربي يهنيكي في حياتك مع الادمي هذا

ندى ووليد رجعو للبيت ودخل وليد غير ملابسه ونشف نفسه ونفس الشي لندى
ولمن خرج وجلس في الصالة جاته زكمه وسخن من البرد والمطر
ندى : وليييد شكلك برردت
وليد : يمكن
وانسدح على الكنبة ويكح ويكح وندى جات لعنده ومسكت راسه وكان حار واتفجعت مرة
ندى : ولييد انت تعبااان كله بسببي انا =(
وليد : لا تقوولي كذا يا ندى انا لو اموت عشانك ما عندي مششكله
وهم يتكلمو دق الباب وليد جا يقوم بس راحت ندى وفتحت الباب
ميار : سلاااام الحمد لله رجعتم
ندى : وعليكم السسلام << كانت ما تبغى تشوف لا منار ومياار وكانت تحسب ميار تدري ومتفقة معاها
ميار : ندوو زعلانة ؟ والله انا ما كنت ادري راح يسير هذا كله واختي بتعتذر بس ماهي عارفة كيف وايش تقولك
ندى : تسلمي على العموم بدك شي وليد تعبان وانا باكون عنده
ميار : لا بس حبيت اطمن عليكي
ندى : شكرا
وسكت الباب ورجعت لوليد وما مرت عشر دقايق الا دق الباب مرة ثاانية وقامت ندى فتحت الباب
ميار : ندو معليش ازعجتك بس خذي هذا
اخذت الكيس اللي في يدها وفتحته كان فيها ادوية وحبوب لوليد
ميار : سوري بس خليه ياخذ من هذي الادوية وراح يتحسسسن
ندى : ششششكرا يا قلبي
ميار : عفووا ..
بعد يومين قام وليد وتحسسن بشووية
ندى : صبااح الفل والياسمين
وليد : صباح الوورد يا قلبي
ندى : كيفك دحيين
وليد : الحمد لله احسسن سوري عشان خليتك تقلقي
ندى : لا ابدا
وليد : انتي كيفك ؟
ندى : تماام الحمد لله
بعد كذا راحت ندى للحمام وطولت فراح وليد ودق الباب
وليد : ندى هيااا ابغى ادخل
ندى ماترد
وليد : يا ندوووو هيااا خلااص اذا بطوولي بروح الحمام الثاني
وسابها عشان لا يضايقها وراح حماام ثاني وبعد ما خرج من الحمام جلس في الصالة وفتح التلفزيون
وقال في نفسه : ندى ما خرجت بالله ايش تسوي لا يكون سار لها شييي
راح يدق الباب وما ترد برضوو : ندى ندى ردييي راح ادخخل رديي
مافي ررد ففتح الباب ودخل وقلبه طاااح لمن شافها طايحة في الارض
وليد : ندى ندوو قوممي اشبك
شالها ووداها فوق الكنبة : قوووومي ندىىىىىىىىىىىىى
منار وقتها كانت راجعة للبيت فسمعت صوت وليد ويصرخ باسم ندى فاتفجعت ودقت البااب
منار : وليد ندى ايش فيي
خافت يسير لهم شي ولا تزاعلو منار : فك الباب ولا راح ادخلل
منار فكت الباب وكان مفتوح ووليد كان قدامها وندى طايحة
منار : ندى ندى اشبها
وليد بخوف : ماادري
منار : خلينا ننقلها مستشفى بسرعة في سيااارتي المستشفى قرييبة
وليد : طيب طيب بسسرعة
وراح بسرعة لبس ندى عباية تغطيها وشالها لسيارة منار ومنار ساقت وودتهم للمستشفى
وهناك دخلوها طوارئ وحالتها كانت صعبة وما سمحو لوليد يدخل معاها
المهم وليد ومنار قريب من باب غرفتها وجالسين على الكراسي بس وليد ما جلس سار يروح ويجي وهو مرتبك وخايف منار حاولت تهدي فيه بس هوا ما اعطاها وجه
منار دقت على ميار وقالت لها انها في المشتشفى مع ندى وحكتها اللي سار وقالت لها ما تقلق عشانها تاخرت
بعد فترة من التوتر والقلق والخووف اللي جا في وليد خرجت السستر ونادت وليد اللي كان يستناها برا
دخل وليد بسرعة وراح للدكتورة الموجودة
الدكتورة : لا تخاف المريض دحين بخير بس كانت مرهقة هيا عندها امراض من قبل
وليد : ايوة عندها السرطان << طبعا الكلام كله بالانجليزي
الدكتورة : عشان كذا هيا شكلها من كم يوم تعبانة يعني مو من اليوم واعتقد كانت سااكتة وهي بتتالم
وليد : طيب ودحين هيا كيف
الدكتورة : دحين اعطيناها محلول وسوينا فحوصات عليها و ماهي في مرحلة خطر او صعبة يعني خلي المحلول يخلص وبعدين تقدر ترجعها للبيت
وليد : شكرا يا دكتورة
الدكتورة : العفو تقدر تشوفها
راح وليد لعند ندى وكانت داايخة بس صاحية
وليد : ندى كيفك دحين والله خفت عليكي
ندى : الحمد لله اسفة
وليد : ليش ما قلتي انك تعبانة من اول
ندى : اممم لسببين الاول كنت اعاقب نفسي عشان ما وثقت فيك والثاني عشان خفت اتعبك وانت اصلا تعبان
وليد : الله يهديكي والله كذا تعبتيني اكثرر
وفي نص كلامهم دخلت منار عليها
منار : ندى حبيبتي << ونزلت دمعه
راحت لندى وضمتها بقوة : ساامحيني يا ندى انا السبب
وليد لمن شاف الموقف هذا خرج من الغرفة وسابهم على راحتهم
ندى : مناار لا تبكي ماسار شي
منار : لالا انا الحيواانة سامحيني ادري انك شايلة في قلبك علي لكن والله اسففة وندماانة
ندى : خلااص يا منااار خلاص
منار : يعني متاكدة سامحتيني اطلبي أي شي تبغي راح اسويه لك
ندى : تسلمي ما ابغى شي وشكرا عشان التوصيل
منار : العفو لو في شي تبغيه قوليلي
ندى : لا شكرا
منار : ندى اعتذري كمان لوليد على اللي سويته تراه مظلوم وما سوا شي بس انا الغلطاانة واسفة عشان خربت بينكم
ندى : تبغي الصراحة هوا شي ما يتنسي بسرعة وما يتسامح عليه بسرعة لكن مادام انتي ندمانة من جد فراح احاول اسامحك ..
منار : ندى لو ادور في العالم كله ماراح اشوف احد زييك
ندى : بالغتي شوية
منار : ابدا ما باالغت , امم اوك انا استاذنك عندي اشغال كثييرة باسيب السيارة والمفتاح عند وليد وارجعو سوا البيت
ندى : يا سلام وكيف ترجعي انتي ؟
منار : كلمت ميار هيا تستنى دحين
ندى : اها بالسلامة الله معاك
منار باستها على خدها : الله يشفيكي ويقويكي
ندى في قلبها : امين
بعد ما خرجت منار دخل وليد وكان جايب معاه الادوية حقتها والمحلول اللي في يدها خرجت فجاب معاه سستر عشان تفكه ..
وليد وندى اخذو سيارة منار ورجعو بيها وفي الطريق
ندى : ولييد خلينا نتمشى شوي
وليد : نتمشى ! بس انتي تعبانة ابغاكي ترتاحي في البيت
ندى :بلييز تراني مرة طفشانة وخلاص يومين وراح نرجع
وليد : خلاص اوعدك بكرة من الصباح نخرج ونتمشى وما نرجع غير في الليل وقتها ننام وثاني يوم في العصر تكون رحلتنا
ندى : والله .!؟ بس ما ابغى اتعبك
وليد : انا اللي ما ابغاكي تتعبي
ندى : ربي ما يحرمني منك يااااارب
وليد : ولا منك
وزي ما قال وليد ثاني يوم ندى قامت من بدري وجهزت نفسها وجهزت ملابس وليد واشياؤه
وجلست تستناه يصحى وهي طفشانة وجيعانة ومافي شي تاكله في المطبخ غير الشاي اللي شربته
الين طفشت مرة وراحت تصحيه اول شي صحته بهدوء ونعوومة
ندى : ولييد ولوودي لوودي هيا قوم
وليد نعساااان مرة : نعم
ندى : هيا قوم قووووم
وليد : ندى سيبيني انااام
ندى : قووم ترا راح استعمل اسلووبي الثااني قوووم
وليد ما رد عليها وراح في نووم
ندى قامت فتحت النور وقفلت المكيف ورفعت البطاانية اللي عليه
ندى : هياااااااا قووووم
وليد : ندى سيبيني
ندى : وليييد انت وعدتننني نروح من بدري يلا قووم
وليد : طيب بش شوية
ندى : هيا قووم ترا بازعل بعدين < وست نفسها بتبكي
فجاة وليد قام وجالس يضحك ضحك هستيري: هههههههههههههههههههههه
ندى : وي باسم الله
وليد : افتكرت يا ندى لمن كنا صغاار وكنتي تجيني تصحيني كذا وتبغيني اروح معاكي العب ولا نروح البقالة ونشتري حلوياات والله ذكرياات حلوه
ندى : يعني انتي صااحي من اول ؟!
وليد : يب بس اشوف ايش تسوي
ندى : اووف هيا قوووم
وليد : هههههه قايم قاايم اعصاابك
ندى : تراني جيعانة وتعبانة وطفشاانة
وليد : وه هذا كله بس عشان تاخرت ولا يهمك دقيقة واكون جاهز
نط من فوق السرير وفسخ ملابسه ندى غمضت عيوونها وجهها حمر : هييي ما تستحي في حمااام
وليد : هههههههههههه طيب يا قلبووو سووري
وخرجت من الغرفة وجلست في الصالة تستناه وهوا دخل الحمام غير ملابسه وجهز نفسه زبط شعره وحط عطر ولبس الساعة واخذ جواله ومفاتيح السيارة والمحفظة معاه << اعتقد هذي اشياء الرجال
ندى واقفة عند الباب تستنى وهي مبسوووطة وبعد ما خرج وليد مسك يدها وخرجو للسيارة
ندى : ايش رايك نمشي وبلاشي سيارة
وليد : اممم طيب ايش رايك لمن نروح لعند البحر نمشي عشان المشوار بعيد ولا تبغي نتمشى قريب هنا
ندى :لالا خلاص اللي تشوفه
وليد : اوك اركبي
ركبو السيارة ومشيو
وليد : جيعانة يا ندى ؟
ندى مسويى ثقيلة : لالا شكرا
وشوي صوت بطنها طالع فضحك وليد ووقف عند اقرب كشك واشترا سندشتات وعصيرين << فقري هع
بعد كذا راحو للبحر ..
بعد البحر راحو لمحل سينما واتفرجو فيلم واخر شي راحو لمطعم رااقي واتعشو فيه وندى انبسطت مرة
وفي المطعم
وليد : ندو حبيبتي مبسوطة
ندى : يب يب الحمد لله ومتشووقة اشوف امي وابوي بكرة بس برضو الجو هنا حلو
وليد : امم ندى
ندى : هلا
وليد : احبك
ندى : من زمان ولا دحين
وليد : من زماااااااااااااااااااااااااااااااااااااااااااااااا اان
ندى : اش ارخي صوتك
وليد : ههههه
ندى : وانا كماان , اممم وليد ممكن اسالك سؤال ؟
وليد : تفضلي يا عمري
ندى : اممم انت لمن كنت تكلم شهودة كنت بتلعب عليها زي الكل حرام عليك هذي من اعز صحبااتي
وليد : ممم اول شي لو كنت ادري انه لها أي علاقة بيكي كان ما قربت منها وبعدين لعلمك انا عمري ما نسيتك من يوم اتفرقنا فسرت اضيع وقتي باللعب على البنات ولمن كلمت شهد حسيت انها الوحيدة من الكل اللي كانت صادقة انا عمري ما ساويتها بيكي بس قلت اذا مالي قدر معاكي ونصيب فشهد راح تكون ليا لانه احسها شبهك في اشياء كثيرة
ندى : امممم << لا رد
وليد : ندى لسى شايلة في بالك وزعلانة
ندى : لا خلاص انا دحين اثق فيك , اسمع يا حبي ابغى اروح الحمام بسرعة واجي
وليد : اوك بس عجلي عشان لا يجي العشاء
ندى : ان شاء الله
قامت للحمام الله يكرمكم وجالسة تطالع في المراية وحاسه دمعتها بتنزل وماهي قادرة تمسك نفسها
وحست برااااحة بعد ما بكت شوية وبعد كذا غسلت وجهها مزبوط عشان لا يبان عليها وخرجت وهي ماشية تفاجات لانها ماهي شايفة ولا احد ومستغربة حتى لمن دخلت ماكان في احد قالت يمكن المطعم مو مشهور مرة بس باين عليه فخم واول واللي زادها خوف انو الانوار مطفية مع انها كانت مفتوحة فخافت مرة يكون سار شي ولا حريقة واول ما خطت خطوة لقدام تفتحت انوار حمرة رومنسية وشموع معلقة في الجدران
وقلب كبير بشموع وداخله كلمة Nada مررررررة خطييييييرة
اوصف لكم ندى فاتحة فمها على الاخررر وماهي عارفة تقرا الكلمة مزبوط والاصح انها قريتها بس ماهي مصدقة وبترجع تقراها وشوي جاها وليد والابتساامة على وجهه وتجذب الوااحد مررة ندى لمن شافته اتاكدت انه اسمها وابتسمت له وحمر وجهها
وليد جا لعندها وخرج علبه شكلها روعة وفتحها قدامها واخذ السلسة ولبسها هيا كانت شكل قلب ولمن تفتحه فيه صورة وليد وندى وهما صغار صورتهم مررة حلووه ياناسو عليهم
ندى : وااااو وليد ايش هذا كله
وليد : هذا لسى البداية تعاااالي
وسحب يدها بشويش وراحو محل ماهم جالسين وكان على الطاولة كيكة كبيرة وشموع وزينة
وليد اخذ السكينة ومسك يد ندى وقطعوها سوا وبعد كذا اخذ الملعقة ولقمها وهيا نفس الشي وكانت مبسووطة مررة ونسيت كل ششي سار
بعد ما قطع الكيكة عينه جات في عينها وكل واحد سرح في الثاني لكم ثانية وقطع صمتهم وليد
وليد : ايش رايك
ندى : عمري ما اتوقعت كذا ممكن اعرف ايش المناسبة
وليد : المناسبة اني عاايش مع احلى واحسن واجمل بنت ممكن القاها
ندى استحت ما قدرت تقول شي
وليد : اهم شي انتي مبسوطة دحين
ندى : يب مرة
وليد : مدام انتي مبسوطة فانا راح اكون مبسوط ندى هذا مجرد اعتذاار بسسيط للي سويته وادري اني جرحتك وزعلتك كثيير واتمنى بس تسامحيني
ندى : انا اصلا مسامحتك وماني زعلانة
وليد : ندى اخدعي احد غيري يعني ما اعرفك انا اكثر واحد يدري عنك تزعلي وتنقهري وتسكتي من يوم ويحنا صغار وضحك فجاة وبعدين كمل كلامه .. فاكرة منصور ولد الجيران اول لمن اخذ حلاوتك وضربك ههههههههههه وجالسة تبكي لوحدك وبعدها جيت انا
ندى : هههههههههه وقتها سويت اني ماني زعلانة وانت عرفت بعدين السبب ورحت لمنصور ومع انه اكبر منك الا انك سويت فيها رجال واضاربت معاه
وليد : هههههههه اكثر شي مؤلم هوا عقاااب ابويا
ندى : ههههههههه تستااهل
وليد : مو ذنبي انا اكسر اللي ينزل دمعتك
ندى : هههه يسلموو
وليد : اووك جاهزة نحط العشا ولا تبغي بعد شوي
ندى : اممم بكيفك
وليد : اجل بنخليه شوي
ندى : اممم لالا جيعانة
وليد : ههه كنت داري اووك ..
بعد ما انتهو من العشا رجعو للسيارة
وليد : ندى في مكان في بالك نروح
ندى : اممم خلينا نرجع احسن بكرا رحلتنا
وليد : طيب ايش يعني
ندى : ابغاك ترتاااح وغير كذا ابغى ارتااح انا عشان بكرة اكون بكامل قوااي لمن ارجع للسعودية
وليد : اممم اووكيشن من عيوني
ثاني يوم كان وقت رحلتهم من العصر وقبل لا يخرجو من البيت ندى سلمت على منار وميار ومنار اعتذرت مرة ثانية على اللي سوته واتاسفت لها وندى اعطتهم رقمها عشان يتاوصلو اذا رجعت للسعودية
ومنار وقت ما كانت ندى وميار يتكلمو راحت لوليد واول ماشافها دار وجهه فجات قدامها وكلمته
منار : وليد انا منجد اسفة لسى انت زعلان
وليد ما رد عليهاواعطاها ظهره مرة ثانية
منار عصبت : وليييد قلتلك اسسفة ماسار شيي وي
وليد : اول شي سواء اعتذرتي ولا لا هذا ما يهمني ثاني شي انا ماراح اسامحك لانك المتي ندى كثيير وغر كذا بسببك ندى عانت وسكتت كمان على مرضها وكانت حضيع مني بسببك
منار : انا ادري بس قلتلك اني اسفة
وليد : وايش راح استفيد منك وبعدين ليش مصرة اني اسامحك خلاص انتهى الموضوع واحتمال ماراح نتقابل ثاني
منار : وعشان كذا ابغاك تكون مسامحني عشان لو ما تقابلنا ثاني
وليد طنشها ودار وجهه ومشي
منار حست باحباااط شديد ولمن جا وليد لعند ندى قالها هيا ماشين
ندى : اووك حبيبي , انت مضايق اشبك
وليد : ولا شي هيا استناكي في السيارة
ندى : اوكييشن , يلا يا منار وميار مع السسلامة اتشرفت بعرفتكم
ميار : يحنا لنا الشرف يا حيااتي
منار : مع السسلامة الله معاكي
ودعتهم ندى وراحت لعند وليد وركبت السيارة معاه وجلسو وكانت السيارة هاادئة ومحد يهرج
ندى : وليد ممكن اعرف انت ليش معصب ومتنرفز
وليد : ما عليكي ماسار شي
ندى : لا تخبي علي قولي الله يسعدك
وليد : والله ما ابغى اضاايقك وموضوع ماله داعي
ندى : لو ماله داعي كان ما شفتك كذا
وليد : الموضوع كله على منار
ندى : مناار اشبها ؟
وليد : جات تعتذر ليا وانا قلتلها ما ابغى اسمع منك شي
ندى : ولييييييييييييش
وليد : ايش ليش انا لا يمكن اسامحها انتي كنتي بضيعي مني بسببها انتي كيف يعطيكي قلبك وتسامحيها ؟
لو انا مكانك كان ولا فكرت اقابلها
ندى : بس هيا ندماانة دحين وغير كذا ما شفت ايش سوت لمن كنت تعبانة
وليد : هذا شي لازم عليها تسويه
ندى : لا مو لازم كان مداها تمشي وطنشك
وليد : خلاص يا ندى خلينا نغير الموضوع
ندى : بككيفك بس ابغاك تعرف انو منار طيبة مو زي ما تظنها
وليد : مدام قلتي عنها طيبة فانا واثق من كلامك كذا ارتحتي
ندى ابتسمت : يب شكرا ..
وصلو للمطار ونزلو وراحو على رحلتهم وركبو الطيارة ندى كانت متحمسسة مرة وتبغى ترجع لاهلها ونفس الشي لوليد
وبعد كم ساعة وصلو للسعودية ولله الحمد واول مكان راحوه هوا بيت ندى
على فكرة ندى قالت لامها انه بكرة راح ترجع مو اليوم وكانت تبغى تسويها مفاجاة له ومحد دري عن الموضوع حتى صديقاتها واخوانها اما نهى فكانت قبلها بيوم راجعة
اول ما وصلت للبيت سارت تدق الجرس بجنووون يعني ورا بعضض وسوت ازعاج
فجات امها معصبة وتبغى تشوف مين
ام ندى : ميييييييييين طيب طيب دقاايق اووف
ندى تقلد صوت حرمة : انا جارتكم ام فلان
ام ندى صدقت فتحت الباب وهي مبتسمة : هلا بام فلان
وفجاة تشوف ندى ناطة عليها : امييييييييييييييي
ام ندى نزلت دموعها ماهي مصدقة : ندى ندى
ندى : حبيبة ندى وقلب ندى وروحها
وليد دقها : احم انا اغاار
ندى ضحكت وكملت ضم امها وبعد ما خلصو دخلو للصالة وجلسو
ندى : بالله كيف عجبتك المفااجاة
ام ندى : مرررة ما توقعت اصلا دوبك جيتي على بااالي والله وحششتنيييني يا بعد روحي
ندى : انتي اكثر يا امي
ام ندى : وانت يا ولدي يا وليد كيفك وكيف السسفر ان شاء الله انبسطت وندى ما طفشتك
وليد: ههههه الحمد لله كله تمام وانبسطت مرة وانتي كيفك يا عمتي
ام ندى : الحمد لله
ندى : امي رنا فين ؟
ام ندى : رنا بعد ما سافرتي باسبوع تقريبا بطلت شغل عندنا
ندى : ولييش
ام ندى: امم مدري
ندى : طيب ابويا فين وعمر وعمار
ام ندى : ابوكي في العمل وعمر وعمار نايمين
ندى : والله من متى نايمين انا رايحة اصحيهم
ام ندى : رووحي من اول اصحي فيهم ماهم رااضين
ندى مسكت يد وليد وجرته : تعاال معاايا نصحيه
وليد : هي هي ابغى اجلس هنا انتي رووحي
ندى : هيااا تعااال
سحبته لمن غرفت عمر وعمار ودخلت عليهم وفكت الانوار وطفت المكيف وراحت لعمار
ندى : عماااااااااااااااااااااااااار هيااا قووم وجالسة تخبط فيه قووم قووم
عمار : ااههه يا امي شوي ابغى انام
وليد يضحكك وجالس يتخيل في نفسه يجي يوم وتصحيه ندى كذا
ندى : وليد ليش تضحك
وليد : هههههههههه ابغى اتاخيل شكلك تصحيني بعدين كذا
ندى : لا مستحييل اصحيك كذا
وليد : تصلمي يا ندى
عمار لمن سمع اسم ندى قام على طوول
عمار : امي فين ندى
ندى ضحكت : يا دلخ انا ندى
عمار مو مصدق وراح ضممها بقووة : وحشتييينني يااحلى اخت
ندى : انت واحشني اكثر
عمار قام من السرير وراح لعند عمر وجلس يصحي فيه
عمر يتكلم في نومه وما يدري عن نفسه : اممم يا حبيبت قلبي خليني انام شوي اموووه << بوثه
الكل جلس يضحك عليه فقام مفجوع من صوتهم : بسسم الله
ندى : هههههههههههههههههههه عمر يا خطيير ايش الكلام ذا
عمر : ندى ايش جابك لا اكون باحلم
ندى : لا يا حبيبي انت شكلك بتحلم بحبيبتك سووري خربنا الحلم
عمر وجهه حمر : اييش ايش سار ايش قلت ؟ قلت اسماء ولا لا
ندى : لالا ما قلت اسماء
شوي عمر بيحاول يستوعب اللي قدامه واستوعب واخيرا انها ندى اخته
عمر : ندى ووليد
وليد : احللف دوبك تشوفنا
عمر : وحشتوووووووووووووووني
واخذ ندى في حضنه وبعدين ضم وليد وسلمو على بعض
ندى : يلا يا شباب نستناكم تحت
عمر : طيب نلبس ونجيكم
وليد : لا ترجعو وتناامو مفهوم
عمار : ايووة
وليد : يلا ندوو
ندى : اووك
خرجو من الغرفة من هنا وعمر وعمار انسدحو فوق السرير
عمار : غريبة من ندى قالت جية بكرة
عمر : مدرري بس المهم رجعت طيبة الحمد لله
عمار : مرة وحشتني هيا ووليد
وكملو نومهم الا دقت ندى الباب بقوووة : عمر عماااار
قامو بسرعة وقاالو جاااااااايين
وندى ووليد من ورا الباب يضحكو عليهم
الكل اتجمع وجلسو في الصالة ويتكلمو ويضحكو وندى ووليد كانو بس يهرجو على اللي شافوه هناك وبريطانيا وكل شي ما عدا موضوع منار محد فتح الهرجة ولا اتكلمو فيه . ندى كانت مبسووطة واكثر وحده تتكلم
ندى : وليييد نبغى نروح عند نهى وصحباتي كلهم وحشوني
وليد : هذا كله اليووم ما يمدي
ندى : بليييز
ام ندى : ندى انتم راجعين من سفر وتعبااانين
ندى : ماني تعباانة انا
عمر : اكيد وليد تعبان
وليد : اسمعي كلام اخوووكي هههه
عمار : ههههاااي
ندى : اووف طيب
وليد : ممكن يا قلبي انتي نروح عند امي وابوي تراهم برضو وحشووني
ندى : اكيد ممكن
وليد : تسسلمي وقام باااسها على خدها
وهي استحت مرررة والكل جلس يضحك عليهم
بعد ما خلصو عشا راحو لبيت ابو وليد وامه بس قبل لا يروحو ندى اخذت عمار في غرفته وجلست تتكلم معاه
ندى : عممار ايش سار في هرجة رنا
عمار : لا تخاافي اخذو كل حقوقهم من عمهم ودحين الحمد لله عايشين مبسوطين و رنا بتكمل دراستها
ندى : والله ! طلعت رااجل يا ولد
عمار : احم احم من زماان
ندى :ههههههه اسمع معليش عشان ما كنت معاك وساعدتك
عمار : لا تعتذري انتي لو مافي كان مدري ايش سويت ابويا لمن قلتله اتفهم الموضوع الحمد لله والفضل يرجع ليكي بعد الله
ندى : اوك كيف الدراسة معاك
عمار : مااشي حالها تصدقي اخذت الشهادة
ندى : والله وكيييف ؟
عمار : طلعت الثاني
ندى : و ي ومين الاول
عمار : سليييمااان
ندى : يلا ان شااء الله تتفوق عليه المرة الجاااية ..




ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ




ندى ووليد بعد ما خرجو من بيت ام ندى راحو على خالهم علي وجلسو اليوم هناك وثاني يوم اسراء كانت مسوية عزيمة لصحباتها في بيتها لكم مناسبة رجوع ندى ونهى من السفر وزواج ايمان من عبد الرحمن
والحاضرين كانو ( ندى ونهى وشهد وايمان واسراء ونورة ) زي ايام زماان وجمعاتهم قبل الزواج
وليد وافق تروح لهم وهوا قرر يروح عند جمعة شباب يعني ومعاهم انس وعمر وعمار وعبد الرحمن فهد
عند البنات الكل جالس في الصالة ومبسووطين على الاخر وضحك ومزح ونورة كانت بتحكي البنات عن المدرسة وعن شهادتها <<نورة داافورة
نورة : شفتم يا بنات يوم اخذت الشهادة ايش سار
اسراء : ههههههههه حكيهم الخبله ما تشوف اسمها اول شي
نورة : يومها كنت خااايفة مرة من الشهادة ومرتبكة ولمن رحت هناك طلبت الابلة شهادتي واعطتني هيا
اول ما شفت الترتيب والنسبة تخيلو يا بنااات نسبتي كانت 80 انا فتحت فممي على الاخر والابلات كلهم يقولو مبرووك يا نورة نسبتك حلوه طالعتهم فيهم واقول في نفسي هذول ماهم صاحيين
وشوي ابلة العربي تكلمني وتقولي اشبك منتي مبسوطة قلتلها شوفي نسبتي كم ولمن شافتها طالعت في الاسم شافت انه اسم وحده غييير , انا اصلا قلبي طاااح من مكانه
ندى : هههههههههههههههه وفي النهاااية كم نسبتك
نورة : قوولو ماشاء الله اول
الكل : ماشاء الله
نورة : 99 وكسوور
نهى : مااشاء الله عليكي ومن هرجة لهرجة وندى تحكي عن ايطاليا ونهى عن جاكرتا
ايمان : بنت انا زعلانة منكم
نهى وندى : لييش
ايمان : ما حضرتم زوااجي
ندى : معلييش يا قلبي انتي على اساس الشهر الجاااي
نهى : منجد ماجا في بالنا تقدميه
ندى : ولا تخاافي جبنا لك هدايا والله اسسفين يا عمري
نهى : انا تمنيييت اني ارجع واشووفك
ايمان : شكرا حبايبي انا اصلا جبت البووم حق الصور عشان تشوفوه
ندى : منجد ليش ما قلتي من اوول هاتي بسرعة
اعطتهم هوا وندى ونهى جالسين يتفرجو عليه وندى سرحت في عبد الرحمن واتفكرت اللي سوااه لها
نهى : هيي ندى اقلبي الصصفحة هياا
ندى : سوووري كنت بادقق في الميك اب حقها
نهى : ايمان ا كوفيرا رحتي
ايمان : امم اللي رحتيه يوم فرحك انتي وندى
ندى : تماام مرة ماشاء الله شغلهم مرة حلوو
اسراء : عكسسي مرة
ندى : هههههههههههه مسكينة يومك عدتيه كم مرة
اسراء : جاابو لي الجووناان مرة ما طلع حلو
نهى : اصلا انتي حتى لو بدون مكياج تطلعي حلوه
اسراء : تسلميلي
نورة : يوو انا جالسة بين حريييييم خخخخخ
ندى :هههههههه احترمي نفسك مصيرك تتزوجي يا ستي
اسراء : بناااااات عندي لكم خبررر مرة حلوو بس خلي شهد تجي
نورة : غريبة تاخرت
وفجاة دق الجرس
نورة : هذي اكيد هيا
اسراء قامت تفتح لها الباب واول ما فتحت الباب ماكان في احد وجات تسك الباب وترجع الا مسكها احد من وراها ومن رقبتها بالتحديد وفي يده مسسدس ودخل معاها محل ماكانو البنات جالسين وفي البيت مافي احد غيرهم واسراء قلبها طاااح من الخووف وشوي وتبكي
البنات لمن شاافووها سارو يزعقو
ونورة تزعق : اسراااااااااء
ريان : اسسكتوو ولا رااح اقتلها
الكل سكت وكلهم كانو خااايفين مرة
ريان : اشوف كل وحده راسها على الجدر بسرعة
نورة جاتها شجاعة فجاة هع : سيييب اختي الله يخليك
ريان : اقلبي وجهك بسرعة
اسراء تاشر لها اسكتي نورة ما قدرت تسوي شي غير تقلب وجهها مع باقي البنات وشوي دف اسراء معاهم
وجلس على الكنبة
اوصف لكم ريان : عمره تقريبا 26 شكله مرة خطير وحلو ومو باين عليه واحد حرامي والشرطة تدور عليه وهو مظلوم في قضية سرقة ماله دخل بيها
ايمان تكلم ندى بصوت واطئ : شكله مو غريب عليا
ندى : لك معرفة بناس زيه
ايمان لا منجد هذا افتكر جا في جريدة ولا شي
اسراء : ايووة عرفته الشرطة تدوور عليه من كم ساعة ما تشوفي اخبار انتي في قضية سرقة
نورة : يعني رااح يسسرقنا يااويلي خاايفة
ريان : وبعدين معاكم ما ابغى اسمع صووت احد فيكم
فجاة دق جوال اسراء ريان ارتبك على طوول
اسراء في نفسها : مو وقته يدق الجواال
ريان : جواال مين هذا ؟
اسراء بارتباك : جوواالي
ريان : مين شهودة
اسراء : صحبتي
ندى : شهد دقت
ريان : طيب اسكتي
اسراء : لازم ارد عليها هيا جية لهنا بعد شوية
ريان : مو لازم خلااص سكتي
شوي ويدق جوال ندى
ندى : لاززم نرد دحين تقلق
ريان : تعالي ردي بسرعة
اخذت ندى الجوال وردت
شهد : الوو ندى ليش ما تردي بسرعة على العموم انا تحت البيت افتحي الباب
ندى لسى بتكلمها الا رخت شهد الجوال وطلعت تدق الباب
رياان : ميين
ندى : هيا شهد
ريان : محد يتحرك فيكم انا راح افتح
راح لعند الباب بعد ما اخذ جوالات البنات عنده وقطع سلك التلفون
شهد : اسرااااء فكي البااب
ريان فتح الباب لها وشهد اتفجعت لمن شافته وشافت اللي في يده وجات تمشي بسسرعة وتجري في الحووش حق البيت وريان يلحق وراها وخايف تروح تعلم الشرطة
ريان : هيييي انتي تعااالي
شهد : انت مييين ابعد عني
وهيا بتمشي طاحت على وجهها وريان جا وقرب منها
ريان : ساار لك شي تبغي توديني في مصيبة ثانية قومي قداامي بسرعة
شهد رجلها تالمها من الطيحة وبالقوة قامت وماهي قادرة تمشي غير بصعوبة ورجعت لبيت اسراء وريان وراها ماشي
وفجاة شهد ما قدرت تمشي وطاحت على اللي وراها < ريان <
وهو مسكها بسرعة وسارت مررة قريبة منه وحتى انها بتسمع صوت نبضات قلبه وججها حمر << مو وقتها
ريان مسك يدها ودخلها للبيت وقفل الباب وجلسها مع الباقين واسراء لمن شافتها جريت لعندها ومسكتها وجلستها
شهد : بناات اش سااير حكووني
ريان : انطقي يا بنت انتي
شهد : هي احترم نفسك وانتم ين وايش تبغى
ندى : اسكتي يا خبلله منتي شاايفة المسدس في يده
شهد : ههههههههههههههه والله انكم خبلااااات
ريان : هي اسكتي احسن لك لا افجر راااسك
شهد : ما تقدرررر
ريان : لا تخليني اسويها
نهى : اسكتي يا مجنونه
اسراء : خلاص يا شهد هدي
شهد : بناااااااااات اشبكم ترا ما يقدر
نورة : وليش ما يقدر
شهد : عشان المسدس هذا اصلا مو حقيقي
الكل : ايييييييش
شهد : والله انكم مضيعااات ما تتفرجوا فلام
ريان عصب مرة وارتبك : مين قال مو حقيقي
شهد : اذا كان منجد يلا اقتلني وفجر رااسي
ريان ما قدر يسوي شي لانه اصلا مو حقيقي رما المسدس على الارض ورخا راسه
ندى : هي بت ايش درااكي
شهد : نسيتي ابوويا شرطي وعنده مسدساات يا كثرها
ريان انفجع لمن دري انه ابوها من الشرطة : اييييييش
ايمان : هي انت اطلع برا احسن لك لا نعلم الشرطة عليك ترا نعرف عنك وانك متورط في قضية سرقة
ريان : و الله انا ما سرقت ولا شي هذول ناس اعرفهم ورطوني في هذي القضية
نورة : وليش ان شاء الله
اسراء : اصلا مستحيل نصدقك
ريان : والله العظيم ما اكذب ورطووني عشان اول علمت على جريمة سوها
نهى : ايش الحال اللي انا فيه ترا تعبت مرة
ندى خافت على نهى لانها تعباانة ولازم ما تنفجع من شي وبعد عملية القلب
فقامت بسسرعة لعند نهى ونهى كانت حاسه بتعب مرة
ندى : نهى نهى ريحي شوي لا تعصبي ماراح يسير شي
نهى وهي بتتنفس بصعوبة : ما عليكي يا ندى
ريان وقف من محله وخرج سكينة من جيبه : صح ما عندي مسدس بس في سكينة يلا كل وحده ترجع لمحلها وما ابغى اسمع صوت وحده فيكم
ندى : هي اختي تعباانة ولو
وما كملت كلامها الا اعطاها ريان كف على وجهها طيحها على الارض
نهى خافت عليها : ندى خلاص اجلسي ماسار شي
شهد عصبت وقامت : هي انت ابعد اشووف البنت تعبانة
اسراء كانت اقرب وحده لريان فشدها وحط السكينة على رقبتها : لو سمعت صوت أي وحده فيكم راح اقتلها
نورة : لالالالالالا الا اختي
ريان : اشبها كمان
نورة : اختي حااااامل ابعد عنها لا يسير فيها شي والله ما اسيبك
الكل : حااااااامل
اسراء ودمعتها على خدها : ايوووة
ريان : ايش البيت المصيبة اللي جيت فيه انا
ايمان : يا استاذ ممكن تهدي شوي وتسيبها وراح نحاول نساعدك الله يخليك لا يسير فيها شي وتكون السبب ونهى كمان لا يسير فيها شي
ريان ما بيده حاجة يسويها وكان خايف اسراء يسير فيها شي فسابها وجلس
شهد : دحين انت صاادق ولا كذاب
ريان : انا صادق
شهد : مافي مشكلة راح نصدقك بس لازم تشوف لك حل لو استمريت تشرد راح يشكو فيك زيادة
ريان : ايش اسوي ماراح يصدقووني
ايمان : يحنا راح نشهد لك
ريان : برضو راح يسو تحقيق معايا وانا ايش عرفني بيكم
ندى : ههههههههه << ضحكة هسترية : بنااات لو وليد ولا عبد الرحمن ولا انس دريوو ايش راح يسير
ريان : مين ذوول
ايمان : ازواجنا يا سيدي
ريان : انتم كمان متزووجين يا مصييبة مو باين عليكم
شهد : هي هي احترم نفسك قلنا بنساعدك هذا ما يعطيك حق تتكلم كذا
ريان : حاضر يا ستي
ندى : شوف يحنا ماراح نكلم احد على الموضوع لو وعدت انك تسلم نفسك وتقول للشرطة الحقيقة
نهى : منجد لانهم لو دريوو عنك ماراح يسيبوك في حالك
ريان : انا لايمكن اثق في حرريم اعرفكم ما تعرفو تخبو اسرار احد
ايمان : مو كل البنات زي بعض تفهم ولا لا
ريان : توووعدوني
الكل : ايوووة
ريان وقف وهو محتاار : ماني عارف اصدقكم ولا لا
شهد : لو تبغى مساعدة راح اكلم ابويا وافهمه عن اللي سار
ريان : منجد
شهد : ايوة بس لازم نجيب دليل على انك ما سرقت
ريان : اهممم هما لصقو التهمة فيا لانو جوالي ومحفظتي كانت في محل السرقة وما عرفو احد غيري
اسراء : طيب انت تعرف الرجال هذول
ريان : ايووة
ندى : ممكن اعرف اسماءهم
ريان : امممم اياد وتامر وراشد
ندى فاكرة الاسماء هذي : متااكد
ريان : مية بالمية وعارف اشكالهم مزبووط
ندى : اوصف لي هما
ريان جالس يوصفهم لها واحد واحد وندى تاكدت انهم هما
اسراء : ندى تعرفيهم !!
ندى تكلم البنات ومعطيه ظهرها لريان : بنات ما تفتكرو ايام الثانوية وزين والشباب اللي معاها
ايمان : الا افتكررنا
ندى : طيب هما ذول يا حيواان يا اياد يا حقير
شهد : انتي فاكرتهم
ندى : مو قلتلك قابلت اياد في بريطانيا واحد كذااااب
دارت وجهها لعند ريان : تعرف ارقامهم ومحل سكنهم
ريان : لا
ندى طلعت جوالها : عندي رقم اياد الغبي اعطاني هوا وانا في بريطانيا
ريان : طيب دقي عليه
شهد عصبت وقفت : هي هي انت مصدق نفسك مرة جالس وسط بنات وكمان شارد لا تصدق نفسك ولا تحسب اننا مرة بنحبك وبنساعدك نبغاك تخرج وبس خذ رقمهم واخرج من بيتنا واحسن لك ما اشوف وجهك ولا اعلم عليك واحد ما يستحي
ريان ما رد عليها وقام نتش جوال ندى واخذ الرقم وراح لعند الباب وخارج
ريان : اسسف على اللي سويته كنت مضطر والله يخليكم انسو اللي سار وانا اسف يا شهد عشان رجلك ويا نهى عشان قلبك ويا اسراء ويا ندى عشان الكف ماراح تشوفو وجهي مرة ثاانية مع السلامة
وخرج من عندهم والبنات حسو براحة وفكو العبي __ على فكرة لمن دخل ريان اعطى كل وحده عبايتها << حرامي مؤدبب
شهد : اووف ايش اليوم هذا
ندى : نرفززني مررة يبغاني اتصل كمااان والله لو ايش ما سويتها
اسراء : الحمد لله انتهى الموضوع وما نشوف وجه ثااني
نهى : اسراااااااااااااء منجد انتي حامل
اسراء : احم احم يب يب
ايمان : قوولي والله مبرووووووووووووك يا سرورتي
اسراء : الله يبارك فيكي
ندى : هي شهد اول مرة اشوفك كذا
شهد : ايش عجبتك
ندى : يب مررة ولا كان جلسنا على عمااانا
نورة : خرب اليوم علينا بنات محد يعلم زوجها على اللي سار
اسراء ونهى وندى وايمان : ان شااااء الله
شهد : نورة منتي ملاحظه بس انا وانتي المساكين
نورة : ليش مساكين عشان ما تزوجنا بالعكس خلينا كذا مبسووطين ومرتااحين
كملو سهرتهم ضحك ومزح ويهرجو عن ريان واللي سار
شهد كانت نص الوقت مسسرحه
ندى جات جمبها وفجعتها : شششهد
شهد : بسسم الله فجعتيني
ندى : هههه مسرررحة في ايييييش
شهد : ولا ششي
نهى : قوولي بسرعة
شهد : وي يا بناات مافي شي ..
ندى : هههههه طيب , ايوة صح ششششششششكرا يا بناااات على التنظيف
الكل : ؟؟؟
ندى : وي شكرا عشان نظفتم بيتي لمن كنت مسافره
ايمان : اها هههه عفوووا
نورة : هههههههه
ندى : ليش تضحكو
اسراء : ولا شي
ندى : بالله قوولو اشبكم
نورة : لمن نظفنا البييت شفنا , وسكتت
ندى : اييش اتكلمووو
ايمان : خلاص خليها مفاجأة لمن ترجعي للبيت
ندى : احلفييي هيا اسراااء حبيبتي قوولي
اسراء : نووو لمن ترجعي اكيد وليد يقولك
ندى : ششكرا << وسوت انها زعلانة
نهى : هههههه مو علينا
ندى : حتى انتي تعرفي يا نهى
نهى : يب اكيد بس خليها مفاااجأة
ندى خرجت جوالها ودقت على وليد
ندى : السسلام عليكم
وليد : هلا وعليكم السلام كيفك وكيف الجمعة
ندى : تماام الحمد لله اسمع يا قلبي متى راجع
وليد : وقت ما تبغي
ندى : يعني تقدر دحين
وليد : ليش تبغي ترجعي للبيت
ندى :ايوة حاسه اني مصدعة شوية
وطالعت في البنات ومدت لساانها
اسراء : لالالا خليكي ترا نمزح
ندى رفعت حاجب عينها : ايوة يا وليد اذا تقدر
وليد : خلاص اوك دقايق واكون عندك
ندى : شكررا ما ننحرمش منك
وليد : ولا منك
عمر : وليد هذي ندى
وليد : ايوة تقول مصدعة وتبغانا نرجع للبيت
عمار : لا تقول رايح دحين
وليد : مقدر ارفض لها طلب
انس : كنا متونسييين
وليد : وانا كمان انبسطت معاكم بس يلا سلااام اشوفكم على خير
عمر : سلم لي على ندى
وليد : ان شاء الله
وقام ركب سيارته ومشي
عند البنات كلهم نطو فوقها وهي تضحك
نهى : ندى يا غبييية ما صدقتي خبر
ندى : ههههه محد قلكم لا تقوولولي
نورة : دقي عليه قوليله امزح
ندى : لالا اصلا انا اشتقت له خلاص
ايمان : يا عيييييني على اللي تشتااق
ندى : احسسن ما تبغو تقولولي
اسراء بارتباك : ندووو كنا نمززح يا غبية
ندى فتحت علينها مفجوعة : منجد
نورة : ايووة كنا نستبله عليكي
نهى : صدق انك غبييييييية
شهد : ههههههههه خلوها تروح لحبيب القلب اللي اخذها مننا يكفي شهر ما شكفناااكي
ندى : قووولي يا شهد انك تغااااااااري
شهد : مع نفسسك ما اغااار اصلا انا خلاث معد احب ولا شي
ندى : اها نشووف
نهى : تصدقي يا ندى حتى انا غرت ابغى ادق على انس يجيني
ايمان : وانا وانا
اسراء : منجد ما تستحو هذا وانتم تتكلمو قدامي خلاص انا بخلي حبيبي يجي واسيبكم كلكم لحالكم واتصرفو بكيفيكم
نورة : منتي ملاحظة يا شهد كل وحده تقول حبيبي هي استحوو يحنا لسى عزااااب
شهد : احلى شي يا نووورة حيااة العزوووبية اطلع وقت ما ابغى وانام وقت ما ابغى واصحى وقت ما ابغى
نورة : منجد انتم وراكم بيت وبزورة بعديين
ندى افتكرت : على هرجة البزورة اسراء منجد حاامل انتي بنت ولا ولد
اسراء : وانا ايش يدرييني بس ان شااء الله بنوته حلووه
نهى : ما فكرتم في اسمااء
اسراء : بنات كل وحده تقول اسم وبعدين بنسوي قررعة مع فهد
ندى : اممممممم انا ابغى اسسم اذا ولد سامي واذا بنت تالة
نورة : انا خالتها لازم اختار كمان اذا بنت وان شاء الله بنت اممم مرام واذا ولد عبد الاله
شهد : وانا وانا سممي اميرة ولا امير
نهى : دووري اممم بنوتة سميها قمر ولد سميه احمد
اسراء : ما صدقتم خبر كل وحده اختارت اسسم انا اصلا اخترت اسم تاالة حلوو وكمان عبد الاله
ندى : بناات دقيقة
دق جوالها وردت عليه : هلا .. خلاص طيب دقايق واجيك .. ان شاء الله .. يلا سلام
اسراء : ولا تعشيتي معانا كماان
ندى : مررة ثاانية ان شاء الله يلا وليد تحت يستنى
نهى : عجلي عليه دحين لا يطفش لوحده
ندى : هاها سخيفة
ايمان : ندى مافي شي في الطريق
ندى مسكت بطنها : لالا
شهد : عجلي لا يتزووج عليكي ههههه
ندى : لا تفاااولي عليا وششع
شهد : هههههههههه بنمزززح
نورة قامت وسلمت عليهم ولمن جات تخرج
اسراء : ندى ندى
ندى : لبيه
اسراء : الموضوع اللي سار لنا اليوم لا تقوولي لاحد
نورة : منجد مالنا وماله يحنا
ندى : ان شاء الله وانتم كمان لا اشوف وحده تعلم
الكل : حاااااضر
وخرجت من عندهم بعد ما لبست عبايتها وراحت لسيارة وليد
ندى : السلام عليكم
وليد : وعليكم السلام والرحمة والاكرام هلا والله نوورتي وحشتييني
ندى : يسسلمو انت وحشتني اكثررر
مشو ونص الطريق ساكتين
وليد : غريبة يا ندو مو قلتي بتتعشي عندها وتطوولي
ندى وهي مستحيه : ايوة بس
وليد : بس ايش
ندى : اممم كيف اقوولك البنات هناك قالو لمن نظفو البيت لقو حاجة مسويها ليا مفاجأة وانا اتحمست ابغى اعرف ايش هيا وهما ماهم رااضين يقولو ايش فقلت ابغى اجي واسالك
وليد : ههههههههههههه منجد ملاقييف ومهاابيل
ندى : عن الغلط لو سمحت
وليد : خخ امززح طيب وفي النهاية ايش قالو
ندى : قالو كنا نمزح ونبغى نشوف ردة فعلك
وليد بقلبه : الحمد لله ولندى : اها طيب ايش رايك نتعشى لوحدنا برا
ندى : اممم خايفة اتاخر بكرة ورايا عمل وانت كمان
وليد : امم ما نتاخر بلييييز
ندى : طيب بس الله يخليك لا نتاخر ما احب اروح عملي متاخرة
وليد : من عنووونااتي
ندى : تسسلم عنوناااتك
ووراحو تعشو في مطعم بيتزا ورجعو للبيت وهم في طريق الرجعة كان في حادث قدامهم
ندى بحزن : يا الله ان شاء الله ما يسير لهم شي
وليد : امييين
ندى : الله يهديهم الشباب ولا الرجال لمن يسسرعو يودو نفسهم في دهييية
وليد : تصدقي انا كنت متهوور نمبر ون بس دحين عقللت كثيير
ندى : لو دريت في يوم انك متهور بالسيارة يا ويلك
وليد : وايش بتسوووي ليا ؟
ندى : بزعل منك وما اكلمك
وليد : ما تقدري
ندى : وليييش لا تخليني اوريك
وليد : ههههه ما اتوقع ندى الطيوبة الحبوبة راح تزعل من وليد عشان سبب زي كذا
ندى : اولا الكلمتين ذي ماراح تغير من كلامي ثانيا مين هوا وليد اللي ما اقدر ازعل منه هو بشر زي أي احد
وليد : ههههه وليد هذا اللي كنتي متحمممسة مرة عشان تعرفي ايش سوا وسبتي صحباتك وما تعشيتي معاهم عشااني
ندى استحت وسكتت ما عرفت ايش تقول وبعد ما مرو من الزحمة كان الحادث بسيط الحمد لله
رجعو على البيت ودخلت ندى لبيتها وهي حاسه براحة لانها مع ولييدوه
وليد : ندووو
ندى : عيوني
وليد : تسلمين اممم تعاالي لهنا
ندى وهي جالسة في الصالة وتعباانة : مافيا حييييل
وليد : ندى بسسرعة تعاالي
ندى : ولييد ايش تبغى قوولي
وليد : قوومي اوريكي الشي اللي متحممسة عليه
ندى قامت بكسل وجات لعنده وكان في غرفة نومه دخلت وغرفتها زي ماهي غرفة هادية وناعمة ومفتوح النور الاحمر والنجف اللي شكله خطير وفخم والشموع اللي على الرفوف كانت الغرفة شكلها تووحفة
ندى : ايش في ؟؟
وليد اعطى ندى كتااب شكله حلو لونه احمر واسوود وعليه ورود حمرا خطيره
ندى وهي مستغربة : اممم ايش ذا
وليد : افتحي وشوفي
اخذته منه وهي متحممسة وفتحته وشهقت : وااااااااااااااو
وليد : ههههههههه اقلبي الصفحات ما شفتي شي
وجلست ندى تقلب في الصفحاات وهي تضحك
الكتاب عبارة عن بوك صور
ندى هههههههههههههه شووف ذي
اشرت على صورة لهم الاثنين وهما ماهم لابسين شي غير الحفاظة الله يكرمكم والشعر حالته حاااله
وليد : هههههه طيب شوفي ذي
صورة بعدها وندى لسى لها شهر مولودة ووليد كان بيشيلها ووراه امه تساعده
ندى : عوورتني لمن شلتني
وليد : هوا انتي فااكره هههه
ندى : اكييييد هههههه شوووف ذي فااكر علاء
وليد : ذاك الولد كرهته من قلبي
ندى : كان يغااار مني عشان دايم اجلس معاك وانت تسيبه
الصورة كانت لندى وهي تبكي ووليد جا عندها واعطاها حلاوه وقتها هما في الروضة تقريبا
وليد : كله كوووم وذي الصووور كوووم
ندى شافتها وفطسست ضحك على شكلها
كانو هما الاثنين في البانيو حق الحمام وبيتروشو سوا والشامبو على اجسااامهم
وليد : صوورتك خطييرة بالفستاان حق العييد
ندى : ههه امي ما تلبسني غير فستان
وليد : لا وكمان منفووووش كانه حق فرحك
ندى : هع هع وهذي في حديقة الحيوان لمن رحنا سوا , ههههههههههه انت كنت خاايف من القررد وما تبغى تصوور جمبه
وليد : وششع ما كنت خاايف
ندى : الصوورة تثبت كل ششي
كانت صورته والدموع في عينه وجمبه القرد يبغى يتصور معاه
وباقي صور كثييرة جالسين يتفرجو عليها مرة وهما في الملاهي وهم يلعبو ومرة مع اولاااد الجيران كلهم
ومره مع جدتها
لمن شافت صورة جدتها مسكتها وقربتها لها وباستها وعيونها بتدمع : الله يررحمك يا جدتي
وليد ضم ندى : اميين , وكملو مشواارهم في الصوور من صورة لصورة وكل صورة يجلسو يضحكو على انفسهم
الين وصلو لاااخر صفحة كانت فاااضية بس مزيينة مرة
ندى مستغربة : ليش هنا فااضي
وليد خرج صورة من درج التسريحة وحطها في مكانها : من زماااان وانا اتمنى هذا اليوووم
ندى وجهها حممر كانت صورتهم في زواجهم وهو يبوس راسها
وليد مسك ندى وسدحها على السرير : ندى منجد انا كنت في عذااب قبل لا اشووفك كنت كل ماا كون مضايق من امي ولا ابوي ولا أي احد اخذ هذا واتفرج على الصور واتمنا انك معايا ونلعب ونمزح ومافي هم ولا غم ونعيش حياتنا ما تدري قد اييش تعبت وانا احاول اقنع ابوي انه يتواصل معاكم بس كان راافض مرة
ندى ساكتة ومتاثرة بكلامه
وليد : ندى انا احبك احبك احبك واعشقك كماان ولو انتي متي انا ماراح اكون وليد اللي تعرفيه
ندى نزلت دمعتها لمن سمعت موت وكذا : لييش تقطع قلبي لييش
وليد اتفاجا من كلامها : اقطع قلبك ؟!
ندى : اذا انا مت ولا سار لي شي بليييز لا تتغير خليك وليد الطيب والحنون واللي كل همه انه يسعدني ويرضيني لا تتغير
وليد رخا راسه وحس بماساة : ندى ان شاء الله ربي يطوول في عمرك خلاص لا تفكري كذا
ندى حاولت تمسك نفسها : خلاص ان شاء الله
وليد : ندى احبك تفهمي ولا لا
ندى بضحك : فاااااااااااااهمة وانا كمااااااااااااااان احبك , ندى مبسووطه : هههههه هذوول المهاابيل البناات شكلهم شاافو كل الصور عشان كذا جالسين يضحكووو
وليد : لو قالولك كان قتلتهم لاني ابغى اوريكي هيا مفاااجأة
ندى : هههه والله اوريهم بعديييييين
وفي غرفة النوم تتابع الاحداث مع الشخصيتين ......................... مششفر هع
~~~~~~~~~~~~~~~~~~~~~~~~~~~~
اما عن شهد فبعد ما رجعت للبيت دخلت غرفتها وحست بصدااع وانسدحت على السرير << على فكرة انتقلووو من الرياض ورجعو لهنا
شوي ددق جوالها رقم غريب
شهد : ارد ولا لا اممم خلاص بلاشي مصدعة وما فيا
رمت الجوال جمبها وتبغى تحاول تنام الا دق ثاني مرة وثالث مرة اخر شي طفشت وردت
شهد : الوو
....: السلام عليكم
شهد : وعليكم السلام مين معايا
..... : انا ما عرفتيني
شهد : ما اعرف احده اسم انا
..... : ههههههه
شهد : لا تستخف تبغى شي غلطان في الرقم
...... : لا ماني غلطاان مو انت شهد
شهد : ايوة أي خدمة
...... : آآآه << تنهد : شهد انا رياان



ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ





...... : آآآه << تنهد : شهد انا رياان
شهد في نفسها رياان مين : اها نعم خير
ريان : اممم كنت ابغى اقوولك اني اسف على اللي سار
شهد : طيب في شي ولا ارخي
ريان : اممم انا امم << مو عارف ايش يقول
شهد : ما عندك سالفة ولا تدق ثاني مرة
ورمت الجوال جمبها على السرير وضمت رجلها لعند وجهها وجلست تبكي
شهد بصوتها وتكلم نفسها : ليش انا كذا سسرت ليش سرت عصبية من أي ولد ولا رجال ما ابغى احب ثاني ولا ابغى احد يحبني من بعد وليد اللي خدعني وحبيته من قلبي انا خلااااااااااص اكتفيييت راح اعيش حياتي ولا افكر احب ولا كلام فاااضي حراام عليك يا وليد في النهاية تطلع لصديقتي وما قدرت تكمل كلامها وجلست تبكي وحاولت تهدي من نفسها وكملت : حراام ريان احسه طيب بس انا مقدررر اتعامل معاه ثااني انا قررت وماراح ارجع في كلامي بعد خمس سنين حب وعشق في يوم وليلة ينتهي الموضوع ماراح انسى ذاك اليووم اللي كلمتني فيه ندى بالمسن حقه وبعد ما رجع وليد لبيته اتصل علي ماكان عارف ايش راح يقول بس اتصل ..
شهد :بدرر ولا اناديك وليد احسن
وليد : .........
شهد : حرااام عليك بعد الخمسس السنين هذي كلها تطلع كذاااب حراام ليش تسوي فيني كذا
وليد : شهد انا ابغى ااقلك شي صح اني كذبت كثير بس في حاجة قلتها ما كذبت عليكي فيها لمن قلت لك احبك
شهد : اووووووووه تحبني ها
وليد : شهد اسمعيني في البداية كنتي زي أي وحده ابغى العب على عقلها بس بعدين حسيتك غير الكل وحبيتك والله احبك والله احبك
شهد : بعد هذا كله تبغاااني اصدقك
وليد : مدري عنك تبغي تصدقي ولا لا بس خليني اكمل كلامي للاخير شهد انا احبك صح من خمس سنين واشوفها كمان مو قليل بس في انساانه ثاانيه حبيتها من يوم عمرها يوووم واحد وقررت تكون ليا ولو ايش ساار وانتي اكيد بتعرفيها والله يا شهد لو ندى ما ظهرت في حياااتي كنتي حتكوني انتي بس عمري ما فضلت احد على ندى شكرا على كل شي سويتيه معايا وعشانك صدقتيني مع اني كذااب بس منجد حسيت بحبك تجااهي وحبيتك بس في النهاااية حبي الحقيقي لندى
شهد حاسه انها شوي اقتنعت وما ردت وكانت تبكي من قلب
وليد : ربي يوفقك وتتزوجي واحد يخاف الله ويحافظ عليكي عيشي حياتك اعرف انو خمس سنين كثيرة بس حاولي تنسي وتعيشي حياتك من جديد هذا كل اللي ابغى اقوله لك
شهد : شككرا وصدقني حبيتك من قلبك
وليد : مصدقك وعمري ما كذبتك
شهد : شوووف يا انساان انت لو جرحت ندى ولا شي يا ويلك هذي وحده عزيزه علي ولو انها أي بنت ثانية كان ما سبتك ولا سبتها ومع كل اكذابك احسك طيب روح ربي يوفقك معاها ولا تقولها على كلامي معاكي مع السسلامة
وليد : شكرا يا شهد ماراح انساها لك مع السسلامة ..
وبكذا انتهت علاقة وليد وشهد بعد خمس سنين حب بس ماهي اهووون من يوم ما تحب واحد عمره يوم الى يومك هذا ..!
اخذت نفسس بقووة وخرجته وحاولت تهدي نفسها وترجع تناام اخذت جوالها وجات تحطه مكانه فوق الكمودينية بس اتفاجات لمن شافت السماعة مفتوح قربتها من اذنها وسمعت صوت
ريان : الووو شهد
شهد فااتحة فمها معقوولة سمع كلامي : ريااااااااااان
ريان : اشفيك من اول تهرجي نفسك ؟؟؟؟؟؟
شهد ماهي مصدقة ورااحت قفلت الخط في وجهه وتاكدت انه قفل فرمته على الكمودينية وراحت للحماام غسلت وجهها واستعاذت من ابلييس وراحت فوق سريرها وحاولت تناام بعد الفشييلة اللي حست بيها
شوي صوت الجوال طلع بس مو اتصاال هذي المرة كانت رسالة اخذتها بفضول وفتحتها وكان نفس الرقم اللي دق عليها –ريان – كاتب لها
(( السلام عليكم سووري مررة على اللي سار بس كنت ابغى اقولك اني خلاص قررت بكرة بروح لمركز الشرطة واقولهم السالفة كلها واعطيهم عنواين وارقاام الشباب ذول
اليوم كان يوم لا ينسى في حياااتي كلها صح كنت غلطاان اني دخلت بيت ناس بس ما توقعت تكون فيه شلت بنناات توقعت بنت على الاقل بس ماشاء الله اتفااجات
وانا اسسف كل الاسف عشان رجلك التعباانة وششششششكرا عشان تفهمتيني وحاولتي تساعديني وحست نفسي تفششلت لمن عرفتي انو المسدس فااضي ومو حقيقي واخر شي اقولك سوري عشان فشلتك دوبي وسمعت كل كلامك واقولك عيشي حياتك وحبي مافيها مشكلة مو كل الشباب زي بعض
وادري خمس سنين فيها ذكريااات حلوه كثير وماراح تنسيها بس حاولي تنسي ولا تنزلي دمعة من دموعك عشان واحد زيك
اتمنى تدعيلي من قلبك الله يخرجني من ورطتي ذي وفي النهاية يا شهد اتمنى نتقابل ثااني
مع السلامة ))

شهد : انا خلااص اكتفيت اقوولكم
وقفلت جوالها بس الرسالة ما مسحتها مرة
في الطرف الثاني ريان كان جالس باائس وحزين على حاله وماسك جواله يستنى رد من شهد بس توقع انه ماراح يلقى له رد وكان متاكد من هذا الشي فحط جواله وناام وحس انه ماراح يناام مرتاح وعلى السرير حقه من بعد يومه ذا وماهو دااري ايش راح يكون مصيره في الايام الجية ..
~~~~~~~~~~~~~~~~~~~~~~~~~~
اما ايمان بعد ما خلصت من اسراء رجعت مع عبد الرحمن للبيت
عبد الرحمن : ها كيف انبسطتي
ايمان : يب مرررة الحمد لله
عبد الرحمن : اينوو تعشيتي
ايمان : يب وانت
عبد الرحمن : حرااام انا ما تعشيت قلت استنااكي
ايمان :قووول والله : ( وسوت فيس زعلان في وجهها : سووري على باالك تعشيت مع جمااعتكك
عبد الرحمن : لا كنت ابغى اتعشى معااكي
ايمان ندمانة وزعلانة عبد الرحمن قرب منها ومسك راسها : وه يا قلبي ما ابغى اشووف الفيس الزعنان هذا ترا امزح بس ابغى اشوف ردة فعلك
وابتسم لها ابتسامة تذوووب
ايمان : يووو وانا على باالي منجدك وشلت هم وحسيت اني انانية وحقيرة وكملت كلام الين مسك عبد الرحمن فمها : هي خلاااص وي هذا كله مستحييل ارضاها فيكي
ايمان : جد يعني منت زعلان
عبد الرحمن : وازعل على ايش ان شاء الله لا يا قلبي
ايمان : الحمد لله لا يهمك بكرة راح اسوي لك اكل ما تسناااه ابد
عبد الرحمن : لالالا بكرا انا ابغى اغذيكي في مكان ماراح تنسيه يعني اسسف عشان شهر العسل ماسافرنا برا بس راح احاول اعووضك
ايمان : مو مهم شهر العسسل اهم شي اني معااااك انت
عبد الرحمن : تسسلمي انا مستحيل القى وحده زييك في العاااالم كلله
ايمان استحت واكتفت بالسكوت والابتسااااااامة ..
~~~~~~~~~~~~~~~~~~~~~~~~~~~~~~~~
وبعد كذا انس جا اخذ نهى وراحو على البيت
وفي البيت انس كان باين عليه زعلان ومضايق
نهى : انس اشبك
انس : مافيني شي
نهى : لا منجد يا حبيبي اشبك شكلك زعلان ولا مضايق
انس : يا قلبي مافيني شي
نهى سكتت شوية وقلبها ما اعطاها تشوفه زعلان : انووووسي انا نهى حبيبتك قوول اششبك
انس عصب وزعق عليها : قووولتك ماافي شي سيبيني لحااالي اووووف
نهى : وه يرضيك تزعق علي وتزعللني
انس جاته عصبية زايدة ومو عاارف ايش السبب وقتها وراح ضربها كف بس مو مرة قوي بس نهى تاثررت مرة كيف يمد يده عليها وبس عشان حاولت تساعده فنزلت دمعتها ودخلت لغرفة النوم وانسدحت وهي زعلانة مررة وحزنانه وحاولت تناام
انس بعد ما مشيت جلس على الكنبة ومسك يده بقوة : انا امد يدي عليها ومين انا عشان اسوي كذا والله يا نهى مو قصدي اعوذ بالله من ابلييس فجاة عصبت كذا ولا عشان سبب تاافه وسوء تفاهم بين واحد من الشباب حسبي الله حاول تهدى شووي
بس ما قدر يسكت فراح لغرفة نهى وحاول يعتذر لها
انس وهي راخي راسه وماشافها : نهى انا اسسسف مررة مو قصدي ازعق عليكي معليش هيا مشكلة بسسيطة نهى بليييز ساامحيني مو قصددي والله ما اعيدها ولا امد يدي عليكي والله هيا قوومي وبيني لي انك رضيتي عني ولوو مارضيتي راح اسوي أي شي تبغييه
انس طالع فيها لقاها ناايمة فضحك على نفسه وحس نفسه بيكلم نفسه << علقت على كلمت نفسه
فخرج من الغرفة بهدووء وسك الباب بس نهى ماكانت ناايمة كااانت ..........
وراح للصالة يتفرج تلفزيون وباين عليه هاادئ بس من جوووه محروووق مرة من حركته اللي سوااها كيف يمد يده عليها ومين انا وايش السبب اصلا
فجأة حس بنغصة في قلبه وانه ماهو مطمن فراح لعند نهى وحاول يصحيها وحس بخوووف شديد
انس : نهى نهى قوومي
يحركها ويهزها مافي فاايدة حس انها ماهي ناايمة وتتنفس بصعووبة جاب بخاخ الربوو وبخ لها مافي فاايدة وسارت تكح وتكح اخر شي جا في بااله انه نهى كانت تعبانة بالقلب ولازم ما تنفجع او تجيها صدممة
مسك شعره وششده على فوق : انا غبي غبي
مو عارف كيف يتصرف يدق على الاسعاااف ولا يوديها بسيارته حس بلخبطه في رااسه ما لقى حل غير يدق على احد
مسك جوالها ويده ترجف يدق على عممر خاف يسوي له مصيبة فراح دق على وليد وهو في عز نوومه وندى نايمة كمان
انس : رد يا اخيي رد
ماسك الجوال في يد ويده الثانية عند نهى يحاول يكب موية على وجهها : نهى قوومي قووومي عشااني
بعد عناء رد وليد وصوته كله نووووم وتعب
وليد : الوو
انس : وليييد الحقني
وليد : انس اشفيك شوف الساعة كم
ندى صحيت من صوته
وليد : نهى اشبها اها طيب ياانس وديها بسيارتك وعلى قسم الطوااارئ انا دحيين اكون عندك مع ندى انتبي بشويش سلام
ندى مفجوعة : وليد ايش في
وليد قام بسرعة وجالس يغير في ملابسه
ندى بخوف : وليييد ايش في مين ذا فين راايح
وليد : يا بنت الحلااااال هديي
ندى : اهدي كيف قوول ايش سار
وليد : ماسار اللا خيير هذي نهى تعبانة شوي وبيوديها المستشفى وانس مو عارف كيف يتصرف
ندى قااامت مرعوبة : نهى اختي اشبها ايش ساار
وليد : قووومي البسي بسرعة خلينا نروووح لهم
ندى : حاااضر حااضر
وقامت بسرعة لبست أي شي وراحت معا وليد للسيارة وانطلقوو للمستشفى . .
~~~~
اليوم الثاني في العصر فاقت وحست انها داايخة وتعبانة طالعت في يدها شافت ابره المحلول وفي اسلاك القلب والضغط لفت يمين شمال شافت انس جالس وشكله تعباان ومانام
نهى بصوت كله تعب والم : انسس انس
انس قام مفجوع والدمعة على عينه : نهى قمتي الحمد لله
ورااح ضمها بقووة
نهى : ايش ساار انا فييين
انس : امس تعبتي ووديتك في المستشفى
نهى : كل اللي اتذكره انك كنت تصرخ علي وتقولي قوومي وكمان افترك حوليني نااس لابسين ابيض < قصدها الدكاترة والممرضات
وماشين بيا وافتكرك كنت ماشي معاهم ووجهك مخطووف وتنادي باسمي
انس : ايوة هذا امس سار وحكاها باااقي التفاصييل
نهى : طيب الدكتور ايش قاال ايش فيني
انس برتياح : الحمد لله يا نهى مافيكي الا كل خيير انتي شكلك زعلتي او انصدمتي فعشان كذا قلبك عورك
نهى رخت راسها افتكرت عصبية انس عليها وقبل كذا افتكرت كيف كانت لمن كان في ريان بس استحملت وطنشت وجا انس زاد الطين بله
انس : نهى نههى
نهى : ها نعم
انس : انا اسسف كل هذا بسببي
نهى ما ردت عليه ورخت راسها : انس انا تعبانة ممكن ارييح
وانسدحت على السرير واعطته ظهره
انس راخي راسه وناادم على اللي سواه
فجاة دخل زااائر لنهى وباين في عيونه قلق وخوف وعصبية وششر
نهى دارت وجهها : عمممر !!
عمر جا لعندها وضمها : نهى الحمد لله انك طيبة والله كنت خاايف عليكي
نهى : الحمد لله
وطالع في انس اعطاه نظره يعني حسابك بعدين ونهى انتبهت لنظرته وخافت يسوي شي لانه انس قال للكل عن اللي سار بالتفصيل
بعد شووي دخلت ندى ومعاها وليد
ندى جات وهي تبكي : نهى انتي طييبة
نهى :الحمد لله
ندى : فجعتيني يا توأميي
وليد : الحمد لله على سلامتك
نهى : الله يسلمك
دقايق والغرفة اتملت ام نهى ورؤى وشوي جات اسراء ونورة وايمان وشهد وعمار وعمر
انس حس نفسه مكانه غلط فسلم على نهى وخرج ونهى ما حبت تكشمه قدام الكل فسلمت عليه
ونفس الشي لكل الرجال وليد وعمر وعمار سحبو نفسهم وخرجو بعد ما تملت الغرفة حريييم
وراحو لعند الاستراحة
انس اشترى موية وجالس يششرب ويبل ريقه وما شااف غير عمر والشرر يتطاير من عينه وعمار ووليد جالسين يحاولو يهدوه
عمر : انت يا ايش اقول عنك ممكن اعرف سبب ضربك لها على فكرة لو كان سار لها أي شي كان ما رحمتك احمد ربك بس
انس قام : لو سمحت لا تدخل انا رجالها
ما كمل كلمته الا جا كف من عمر
عمر : انت رجالها ههه انا اخوها يا حبيبي واعرفها قبل لا تعرفك واصلا انا غلطان عشان وثقت في واحد زيك واعطيته اختي انت مو قد الثقه وما تستااهلها عشان سبب سخيف بينك وبين أي شخص تسوي فيها كذا وهيا كمان تبغى تسااعدك يعني ما ازعجتك
وليد مسك عمر : عمر خلاص هدي
عمار : اعصابك يحنا في مستشفى التفاهم بعدين
انس جلس في مكانه ويده على خده محل الكف ويفكر في كلام عمر وهو مصدووم
عمر جلس يعد في نفسه من واحد لعشره عشان يهدي شوي وجلس على كرسي بعيد عن اناس بس نظراته عليه كلها حقد وغضضب
عمار ووليد جلسو وحسو انو عمر ما خلى له شي وانهم ما يحتااج يتكلمو بعد اللي سواه عمر
انس : عن اذنكم
قام من مكانه وخرج بسيارته وماهو عارف فين يروح والدموع في عينه حس انه خان ثقت عمر فيه بعد ما كان اعز اصحااابه ونهى المسكينة اللي دايم يحبها ويخاف عليها دحين هو السبب في تعبها ..
بعد ما انتهى موعد الزيارة خرج الكل ونهى سالت عن انس بس عمر قالها انه خرج وهو مشغول وما حب يزعجها ولا يزعلها
نهى : يعني مين حيرافق عندي اليوم
عمر : هوا ماافي غيره كلنا هنا عشاانك
نهى : بس
عمر : بدوون بس انا يا حبيبتي رااح اكون معاااك ايش راايك
نهى : والجاامعة
عمر : ما عليكي عندي اوف
ام نهى : يا بنتي خليني انا اجلس معاك
نهى : لا تسلمي يا امي ما ابغى اتعبك معاي عمر في وبعدين كله يوم وراح ارجع البيت ان شاء الله
ام نهى : والله قلبي معاااك يا عمرري
نهى : شكررن يا قلبي
ندى : نهى حبيبتي تبغي أي شي كلميني وبكرة ان شاء الله من الصباح راح امرك قبل لا اروح لقسمي وشغلي
نهى : شششششكرن
الكل : سلاام
نهى : باااي
خرجو كلهم وباقي عمر ونهى
عمر في البداية كان يتكلم معاها عن مواضيع عااادية وشوي فكر يتكلم في موضوع انس بس من اول ما بدا كلام عنه
نهى انزعجت : عمر لو سمحت اجل الكلام والموضوع هذا مو ناقصني
عمر اول مرة يشوفها زعلانة ومضايقة كذا : حااضر يا قلبي ولا يهمك
نهى : طفششششت
عمر : حااولي تناامي طييب
نهى : اوكـ
غمضت عينها حاولت تنام بس كانت تفتكر انس واللي سار فما قدرت تنام وعمر انسدح على الكنبة اللي تنقلب زي السرير وحاول ينااام
وفي قمة الهدووء والغرفة مافيها أي صوت غير صوت المكييف
دخلت بنت من الباب وهي تتنفس بقووة وشكلها كانت بتمشي بسرعة ولا مفجووعة
نورة : وااااااي الحمد لله وصصلت بالقووة قدرت اجي نهى عااارفة انك طفشااانة فقلت اجي اسليييييكي
نهى وعمر قامو وماكانو نايمين اصلا
نهى : نووووووورة حبيبت قلبي والله حسيتي بيييا كنت مرة طفشااانة
نورة ما انتبهت لعمر مرة : الا قوليلي يا نهى مين مرافق معااك فين النذلة ندى ولا أنس
عمر من وارها : احم احم
نورة انفجعت لمن سمعت صووت ولد ودارت وجهها وقلب الوااااااااااان : عمر
نهى ماهي قاادرة تسكت من الضحك على شكل نورة
نورة : سووووووووووووووووري خذي يا نهى واعطتها كيس فيه قمبريات وحلويات وسندوشتات
نورة : اكيد انك جيعااانة يلاسلااام ابغى اسلم عليكي بس << تتكلم وهي مرتبكة مرررررة وعلى الاخر من عمر
نهى : ههههههههههههه تعاااالي هنا يا خبلله
عمر : احم خلاص يا نهى لمن تخلصي دقيا عليا انا بانزل اشم هوا
نورة : لا والله ما تروح تعال هنا
عمر طالع فيها ومتفاجئ من كلامها وهوا نفسه يضحك من قلبه وما قدر يمسك نفسه : هههههههههههههههههه بالله عليكي . . خلاص يا نهى باااي
وخرج من الغرفة بعد ما حست نورة انها تكششمت على الاخر ونهى مازالت تضحك
نورة : وججع يا بت خلااص منتي شااايفة كيف سسرت شووربة
نهى : احسسسن احد يجي في زي هذا الوقت من جد فااااااااضية
نورة : هذا جزاااتي جيت اسليكي
نهى : هههههههههه امزح والله الكل وراه اشغاال الحمد لله انك جيتي انا ما اطيق شي اسمه مستشفى ..
وكملو جلستهم ونهى اتسلت مررة معاها
اما عمر فلمن خرج من غرفة نهى ركب المصعد ونزل لتحت الحديقة والكافتيريا يغير جووو وحااسس انه راايق ومبسووط عشاان نورة
جلس على كرسي من الكراسي وسرح باااله في حال نهى : اممم دحين ايش اقدر اسوي لها لازم ابين لانس انو اختي مو أي وحده بس برضو انس صاحبي وعزيز عليا وما كنت افكر اني اخاصمه كذا ولا اضربه خرجت مني عفويا ومع غضبيي دحين مافي احد مسؤول غيري ابوي مساافر لشغله وانا لازم اتصرف بحكمة انا دحين راح اخذ نهى لبيتنا واخليها كم يووم واشوف انس كيف هذا التصررف الصح ..
بعد ربع ساعة تقريبا نزلت نوورة وانتبه انها جايه له
نورة : امم عمر نهى تستناك فووق سووري عشان نزلتك
عمر : لا عاادي وشكرررا عشان خليتي نهى يتغير مزاجها وتنبسط
نورة : عفوا وابتسمت له ومششيت
عمر في نفسه : والله احببببك ..
ثاني يوم وقت خروج نهى من المستشفى
عمر : رااح تنووري البيت
نهى : يسلمو بس انا راح اروح لبيتي يا حبيبي ماني تعبااانة وحااسه بنشاااط زاايد
عمر : لا يا نهى حترجعي لبيتنا
نهى : وليش وانس
عمر : انتي لسى تفكري فيه خليه يتعلم كيف يعاملك وبعدين يجي لك
نهى : حراام عليك كفااية امس ما شفته غير شوية
عمر : وايش تبغي منه
نهى : عمر مع احترااامي لك بس هذا زوجي وبيتي وماراح اسيبهم
عمر : لا يا نهى اصلا لا امي ولا ابوي راضين على اللي سواه ولا انا نفسي عشان كذا خليه يتعلم احسن
نهى ما جادلته بس كانت زعلانة ورجعت معاه للبيت واول ما دخلت سارة كانت تستناها بشووق
دخلت عليها وضمتها بقوووووة وجلست تبكي في حضنها عمر شافها فراح لغرفته وقفل الباب وانسدح على سريره يبغى يسترخي
اما عمار فكان في غرفته وندى في بيتها بعد ما رجعت من العمل ورؤى تجهز الغذا لهم
سارة ام نهى : نهى حبيبتي اشبك
نهى وهي تبكي : امي شووفي عممر
نهى فهمت الموضوع بعد ماقالت عمر فاخذتها في غرفتها وحاولت تهدي فيها
ام نهى : والله يا حبيبتي هذا كله عشان مصلحتك صدقيني
نهى : مو من حقه يمنعني اشوووف انسس
ام نهى : وانس سمو من حقه يسوي فيكي كذا
نهى كششرت ووقفت بكاء
ام نهى : نهى صدقيني عمر يدري انك تحبيه وانه يحبك بس يبغا يحسسه انه اللي سواه مو قليل انتي عندك عادي يسوي فيكي كذا
نهى : لا
ام نهى : خلاص ادري انه يمكن ما يقصد بس برضوو
نهى : يعني ايش اسوووي انا
ام نهى : انتي هدي شووية ولا تحرقي اعصاابك مرة وبعدين نشوف عمر ايش يبغى يسووي
نهى : بس عشاااانك يا امي مو عشاان أي احد
ام نهى ضمتها لها وباستها : يلا قومي يا قلبي ريحي واتغذي معانا وبعدين يسير خير
نهى : ان شاء الله ..
وجلست اليوم كله مع اهلها وثاني يوم مرت عليها ندى في الصبح تسسلم عليها وتطمن عليها
نهى : هلا ندووو كيفك
ندى : الحمد لله وانتي اخبارك دحين ان شاء الله احسسن
نهى : يب احسسن الحمد لله بس زعلاااانة مرة من عمر
ندى رجعت من عملها وهي تعباانة
وليد : كيف الشغل معاااكي
ندى : الحمد لله ماشي حااله
وليد : وكيف نهى مريتي عليها
ندى : يب مريت عليها في الصصباح والحمد لله خرجت دحين , بكرة كمان راح امر عليها في بيتنا
وليد : ندوو حبيبتي ابغى اقولك موضوع
ندى : هلا تفضل
وليد : انا ممكن اسافر بكرة
ندى : تتسااااافر !! فين
وليد : بساافر عشان الشغل برووح للكوويت
ندى : اها يعني كم يوووم
وليد : احتمال اسبووع ان شاء الله مو اكثررر
ندى : لازم السسفر والله خاايفه عليك
وليد بهم : انا اكثرر والله وما ابغى اسيبك يوم
ندى : يعني ماراح اسافر معاااك
وليد اشر برااسه لا
ندى : اهممم حاولت تشيل الهم اللي فيه : يووووووو ولييدوه ليش مكششر
وليد : خااايف عليكي
ندى : وليييش ماراح يجيني وحشش وبعدين فللله باجلس كم يووم عند امي وابووي ورؤى خلاص لا تششيل هم
وليد : يعني منتي زعلانة
ندى : وليش ازعل بالعكس فلله
وليد : الحمد لله خفتك تززعلي
ندى تغير الموضوع : يلا قوووم ترااني جيعااانة مررة
وليد : اوووكــي
ندى شايلة وهم وخاايفه عليه وفجأة تذكرت كلام اسراء والبناات يوم قاالو عجلي لا يتزووج عليكي
على طووول : اعوووذ بالله فاال الله ولا فااالكم
وليد : وي ندى اششبكك سلاماات
ندى تضحك على نفسها : ههههههه لا ولا ششي
وليد : اووك ندووو حبيبتي جهززي نفسسك بكرة في الصباح بعد عملك ابغى ارجعك على بيت عمتي
ندى : بكرررة !!
وليد بحزن : ايووة رحلتي بعد المغرب
ندى تنهدت : طييب
وليد جا عندها وضمها بحناااااان : ندووو حبيبتي لا تزعلي طيب
ندى : ماني زعلانة لا تخااااف .. اوكـ خليني اقوم اجهز ملابسي واشياءك
وليد : اووك شششكرن
ندى : عفوا
وقامت جهزت اشياءها وحطتها في شنطتها وثاني يوم وصلها للعمل وهو رااح لعمله
وهي في المستشفى كان باين عليها انها زعلانة
هدير : ندوو اشبك زعلانة
ندى : ها لا اني زعلانة ولا شي
لبنا : لا يكوون سار لك شي
ندى : وي يا بناات مافي شي
يارا : ندى شي بينك وبين وليد لا تقوولي تزاعلتم
ندى : بعيييييييييد الششر ان شاء الله لا بس راح يسسافر كم يوم لشغله
هدير : اهاااا طيب لا تزعلي
ندى : ان شاء الله
لبنا : ترا عاادي مااراح يطول ان شاء الله وانتي خذيها من ناحية انك ترجعي لمامتك كم يوم وتنبسطي
ندى : ي بانا قلت زي كذا
يارا : وراح تمشي الايام ان شاء الله وما تحسسي بيييها
ندى : شكرررا يا بناات ما انحرممش منكم ان شاااء الله ..
بعد ما خلصت دوامها جا وليد اخذها ووداها على بيت اهلها وهما عند الباب
ندى : انتبه على نفسسك
وليد : ان شاااء الله وانتي كمااان راح اتصل عليكي وقت ماافضى بليز لا اتصل وما تردي عليا وتخليني اجلس قلقااااان عليكي
ندى : لا تخاااف راح احط الجووال جمبي على طوول
وليد : رااح تووحشيييييييييييييني
ندى : وانت كماااااان
وليد حس انه ماراح يشوفها ثاني او انه راح يسير لها شي وماهو عارف ايش الشعوور ذا وسرح وهو يفكر
ندى : وليدوووه سرحت فيين
وليد : ولا ششي يلا قلبووو مع السسلامة وسلمي على عمتتي وعمي والشباب
ندى : ان شااااء الله مع السسلامة
وفكت الباب وخرجت وهو اشر لها بيده مع السلامة واستنى لمن دخلت البيت ومشي على المطاار
ندى دخلت البيت لمن فتح لها عمر
عمر : ندووو غريبة لي شجيتي
ندى : وي ما تبغاااني
عمر : ههههه الا بس وليد فيين
ندى : ماجا معايا
عمر : وليييش واش الشنط اللي في يدك < وحس بقلق انو سار شي
ندى : وي يا عممر لا تفهم غلط مفهوووم
عمر : ما فهمت غلط
ندى : ههههههههه امزح معاك المهم امي فييين
عمر : في غرفت نهى
ندى : اوك انا راايحة
عمر : ندى تعااااااالي وقوولي ايش سااير
ندى : اممم وليد راح يساافر حق اسبوع ويرجع لا تخااف سففر للعمل
عمر : اها قوولي كذا
ندى : يلا انا رااايحة
راحت بسسرعة على غرفة نهى
ندى : السسسسسسسلام علييكم
سارة ما تدريي انها جاية ولا نهى : وعليكم السلام هلااااا ندوو
ندى راحت سلمت على امها وعلى نهى
ندى : كيفكم شخبااركم
نهى : تمااام الحمد لله والله نوور البيييت
ندى : منوور بوجوودك
ام نهى : ما تووقعت تجي
ندى بوجه حزين : حتى انتي ما تبغيني اجي
سارة : واااااي لا والله بس وليييد فيينه
ندى : وليييد سااااااااااااااافر للشغل
نهى : منجد متى ولمتى وفين
ندى : على مهلك يا نهى رحلته بعد شووي ويمكن يقعد اسبوووع بالكثيير وفي الكوويت
ام ندى : يرووح ويرجع بالسلامة بس الله يهديه ماقال لنا
ندى : ايوة هوا ما دري غير امس وكان مرررة مشغوول معليش يا حبيبتي
ام ندى : لا عااادي
ندى : اووك ماما فين بابا وفين عمار ورؤى
ام ندى : ابووك في غرفته ناايم ورؤى راحت لاهلها ومعاها تمااارة وعمار تلاقيه في غرفته يذااكر يمكن
ندى : ليش كل واحد في جهة غريييبة
ام ندى : هذا اللي يسير كل يووووم
ندى : طيب يا ماما انا باروح اشوف عمار واسلم عليه
نهى : ندو نبغى نخرج بكرة السووق طيب تجي
ندى : استني يا نهى انا ابغى اكلمك بعديييين
نهى : اووك
راحت لغرفة عماار دقت الباب وسمعت صوته وهو يضحك وشكله مبسووط ويتكلم مع احد على بالها احد في الغرفة فدخلت بهدوووء تبغى تفجعه بس لقته يتكلم بجواله استنته الين خلص
وهي تسمعه سمعته يقووول : ايووة يا رنااا الحمد لله كيف الدراسة معاك لا عادي الحمد لله حقك وحق اخوانك وامك ما اتاكل يووصل يلا سلاااام
ورخى السماعة ورخى راسه وهو جالس فوق الكرسي رجعه على ورا وتنهد بفرح
ندى : اشووف الاخ مبسوووط مررة
عماار : يب الحمد لله ولف وجهه : ندىىى
ندى : هلا والله بعمااار
عمار : بسم الله كيف دخلتي ما انتبهت
ندى بتريقه : طبعااا كنت مشغوول تتكلم
عمار : سووري ما انتبهت
ندى : تعاال قوول مين هذي حبيبتك ولا صحبتك
عمار برتبااااك : نعم هااا لا وي صااحبي


ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ



ندى : تعاال قوول مين هذي حبيبتك ولا صحبتك
عمار برتبااااك : نعم هااا لا وي صااحبي
ندى : اووووووووووه صااحبك اسمه رنااا وااو اسم حلووو انا دحين اسال ابوي وعمر عنه
عمار قاام وجا جلس جمبها : ندى ندى وطيي صوووتك
ندى : قوول يمين لا تقوول رنا اللي اعرفها
عمار رخا راسه : يب هيا بليييييييييييز لا تقووولي لاحد
ندى : ماني قايلة لاحد بس قوولي من متى وكيف ولييييييييش
عمار مرة كان خااايف وما قدر يكذب عليها : اهممم والله والله هذي اوول مرة واخر مررة
ندى رفعت حاجب : منجد
عمار : ايووة والله انا اول اخذت الرقم منها وكنت متردد اكلمها ولا لا واليوم قلت خليني بس اطمن عليها
ندى : ها واطمنت
عمار انبسط : ايووة ماشاء الله عايشة في خييييير مع امها واخوانها و اخذو كل حقهم من عمهم ودحين هي تكمل درااستها وماهي مضررة تشتغل عند احد
ندى : الحمممد لله
عمار : يب يب
ندى ابتسمت : يعني خلاص اقووم
عمار : ما فهمت
ندى : يعني راح تكمل كلامك معاها ولا لا
عمار : لالالا والله خلاص انا عاااقل اكبر واتوظف وبعدين اتزوجها
ندى : اووووه احلامك حلوووه
عمار : احم احم لا تتريقي
ندى : ههههههههه ما اترريق وفي نفسها : لسااعك صغيير وورااك مشوااار
عمار : خلاص ندى لا تقووووولي لاحد الله يخليكي
ندى : ليش خاايف من ايش
عمار : تعرفي لو ابووي دري ايش يسوي
ندى : خاايف من بابا ولا انت خااايف من ربنا
عمار : ندى خلاص والله بس قلت اطمن
ندى : رااح اسيبك المرة ذي لكن والله والله لو سمعت انك تكلمها ماراح يسير خيير بنات النااس ساارو لعبة
عمار : ندى انا ما العب علييها
ندى : اعررف وانا واثقة فيك بس انتبه الشيطان مامات
عمار : حاااااااااااااااااااضر من عيوووني
ندى : اووك يلا يا ولد سلام
عمار : على ويين
ندى : برووح لنهى اجلس معاها شووية
عمار :اوووك
خرجت من الغرفة ووقتها ابوها جا فراحت سلمت عليه وجلست معااه وما قدرت تكلم نهى الا على اخر الليل
نهى كانت جالسة في غرفتها وتبكي وزعلانة دخلت عليها ندى وهي ما انتبهت لها
ندى : نهى حبيبتي اششبك
نهى بسرعة مسحت دموعها : ولا ششي
ندى : يووه عليا يا نهى اشبك يا حبيبتي احد زعلك
نهى : عمممر يا ندى عمر
ندى : اشبه عمر
نهى : رااافص اقابل انسس وارجع له
ندى : اها قاالي على الموضوع
نهى : بالله اييش رااايك مو من حققه لا هوا ولا غيره
ندى : اسالي نفسسك يا نهى هذا السسؤال انتي عااجبك اللي سواه انس .
نهى : امممم لا طبعا
ندى : خلاص طييب عمر يبغى مصلحتك وصدقيني انس اكيييد يحبك وراح يجي ويعتذر لك بس لازم تصبرري شووية اذا تبغي حياتك تكون احلى
نهى : اصبر لمتى
ندى : قوووولي يااارب بكرة ينتهي كل ششي
نهى : ياااااااااااااارب
ندى : خلاااص يا دووبا ما ابغى اشوفك تبكي بعد كذا مفهووم وخليكي جاامدة شوية وبيني لانس انو اللي سواه غلط
نهى : فدييييييييتك يا اختي ان شااااء الله اسووي كل شي قلتيه
ندى : يلا وخرري على هنااك خليني اناام جمبك
نهى : ههههه طييب , اسمعي يا ندى بكرة ان شاء الله نبغى نغير جوو ونرووح السوق مع اسرااء والبااقين
ندى : اممم على حسب مزاااجي بعد ما ارجع من الشغل
نهى : لا ان شاء الله ترجعي فاايقة ورااايقة
ندى : اميين يلا طسسي ونااامي
نهى : طييب طييب
وكل وحده قلبت وجهها ونااامت وثاني يوم ندى قامت قبل نهى وراحت لدوامها
ولمن كانت في المستشفى ودوبها عند الباب بتدخلها دق جوالها ودق قلبها معاها اخذته بسرعة وردت
ندى : اهلييييييييييييييييييييين
وليد : يا هلا والله النااس يقولو السسلام عليكم اوول
ندى : هههه وعليكم السلام كييفك شخباارك طمنيي عليك
وليد : انا الحمد لله طييب انتي كيفك وكيف عمتي وعمي والشبااب
ندى : كلهم طيبين وبعدين تعاال انا زعلانة منك لا تكلمني
وليد : افااا عليك لييش
ندى : امسس ما اقلك تدق عليا اول ما تووصل وتطمني عليييك خليتني ما انام في الليل الا بقووة
وليد : اسسسسسسسسسف يا حبيبتي معللييش والله رحت تعباان ونمت ونسيييت مرررة بلييز سامحيني ترا اتهوور وارجع لك ترا اسوويها
ندى : هههههههه لا خلاص ساامحتك بس لا تعيدها مفهووم
وليد : حاااضر يا ست الكل انتي
ندى : هيا دودي ورايا شغل كثييير انا دوبي عند المستشفى
وليد : ههههه حلووه دودي اووك يا قلبي خلي باالك على نفسك مع السسلامة
ندى : مع السسلامة اكلمك اذا رجعت البيت
وسكت الجوال وراحت شغلها وهي مبسوووطة مررة وما صدقت اليوم خلصت ودوامها خلص وكانت تبغى ترجع البيت بسرعة وتتكلم معاه
رجعت البيت كان الوقت عصر تقريبا والكل في بيت اهلها
دخلت العماارة وجات عند باب الششقة حقتهم بس اتفاجأت من الرجاال اللي واقف عند الباب وكان بااين عليه محتاار مرة
ندى تبغى تدخل وهو ما انتبه لها : احم احم
دار وجهه وكان شكل واحد باااائس ماال من الحيااة : سوووري
ندى :انسسس
انس : هلا ندى
ندى : اشبك واقف عند الباب كذا
انس : اممم ايش اقلك ماني عااارف خاايف ادخل ونهى ما ترضى علييا وارجع زعلان زيادة وخاايف عممر يعصب ويرفض اخذ نهى عشان كذا محتااار
ندى : لا تحتاار ولا شي دقاايق ادخل البيت واخرج لك عممر لا ترووح من هنا
انس : ششكرا
ندى : العفوو
دخلت وهي مبسوطة عشان انس جا يعتذر وحاس بغلطته
ندى اول ما دخلت راحت لغرفة عمر
ندى : عمررررررررر قووم بسسرعة
عمر : بسسم الله فجعتيني ايش فيي
ندى : قووم في واحد من الشباب عند الباب يبغا يكلمك
عمر : طييب طييب
وخرج من غرفته وراح للباب ...........
اما ندى راحت جري لغرفة نهى : نهى نهى نهى
نهى : نعم نعم نعم ايش فيكي طاايرة من الفررح
ندى : قوووومي ما تصدقي لو اقلك انسس مع عمر بيتكلمو
نهى قامت نطت : قوولي والله فيييييين بسسرعة
ندى : اصبري يا دووبا اثقلي شووي خليهم يتفااهمو اكيد دخلو للمجلس دحيين
نهى : اووووووووف طييب
عمر : انسسسسسس
عمر دخله لغرفة المجلس
عمر : هلانوورت
انس بدون مقداامت ويبغى يطلع اللي في قلبه وانفجر فجأة وعلى فكرة نهى وندى عند الباب يسمعو الكلام مع انو امهم قالت لهم تادبوو واستحو بس جالسين يتخدعووها الين ساابتهم
انس : حراا عليييك حراااااااااااام اقتلني واحرقني وكل شي بس لا تحرمني منها الله يخلييك نهى هذي حبيبتي انا من دوونها ولا شي عمر حس بيا وحس بشعووري
عمر حس بشفقة كبيييرة عليه ايش الحب هذا : انس لو منجد تحبها كان ما مديت يدك عليها
انس : عمر والله مو قصدي والله واقطع يدي دحين والله احبها والله حراااام عليييك احس اني تعذبت كفاااااااااااااية خليني اشوووووووووووفها اكلمها ابغاها ترضى عني
عمر : لو كنت مكاني يا انس راح تحس بشعووري
انس ما اهتم لكلام عمر الاخير : عمر ما ابغى اخسرها ما ابغى زي ما خسرت تهااني نهى خلاص املي الوحيد عممممر اطلب اللي تبغااه راح اسوويه بس لا تحرمني منها لوو سمحت
عمر ماهو عارف كيف يتصرف شكل انس مرة مو أنس اللي يعرفه باارد وهادئ
عمر : خلاص يا انس هدي خلاص انا ساامحتك بس باقي هيا كلمها واذا رضيت يسير خيير وماراح امنعك منها انا اهم شي عندي انها تكون مبسوطة ورااضية
انس : منجد متااكد
عمر : يب اناديها لك دحيين
عمر راح لباب يبغو يفتحوا لا دخلت نهى هجووم وسوت زي ماقالت ندى انها ثقيييييييلة
نهى : نعم يا عمر ناديتني
انس فز من مكانه وهو مبسووط بشوفتها وهي نفس الششي يس ساكتة
عمر : هنو حبيبتي انس جاا ويبغى يعتذر منك وهو مو قصدته انا اخليكم لوحدكم تتفااهمو
نهى : اووك
خرج عمر من الغرفة واتافجا لمن شاف ندى
عمر : وجع ايش تسووي هنا
ندى : هههههه اسكت خلينا نسسمع اللي يقولوه
عمر : يا لطيييييييييف ملقفة
ندى : اسسسكت بس
في الغرفة نهى جلست على الكنبة وجا انس لعندها وماهو عاارف ايش يقوول بالزبطت
انس : اممم نهى
نهى : نعم
انس : لسى زعلانة وقلبك ما سامحني
نهى : اممممم
انس : نهى هنو حبيبتي ساامحيني يا قلبي
نهى : انسس اسامحك بس مو بكلمتين كذا وخلاص لازم تعرررف قيمتي وقدري
انس : عشاان كذا بقوولك اطلبي اللي تبغييه مني أي شي رااح اسوويه عشاانك
نهى حاسه نفسها زودتها بس عجبتها الشغلة ودارية وراها ندى تسمعها
نهى : اممم انا ما ابغى كلام وبس وبعدين تغلط علي انت تدري انا عندي القلب وما استحمل كثيير و اذا ما تقدر تتحملني قوول
انس عصب من كلامها ورااح شاايلها وهي كانت خفييفة
نهى : اااا نزززلني اششبك انت
انس : نهىىىى خفي علي والله احبك احبك
نهى ما قدرت تكمل تمثيلها : وانا امووووووووووووووووت فيييك
رااح قربها وضمها بقووووة : فقدتك وحشتيني
نهى وهي تبكي : وانت اكثر والله لا تسيبني ثااااني حتى لو العااالم كله ما يبغى
انس : ابششري من عيوووني ماراح اسيبك ثااني ولا اتخلى عنك خلالاص وقفي بكاا
ندى من ورا الباب تاثرت وجلست تبكي وتخيلت الموقف مع وليد اما عمر جالس يضحك عليييها من كل قلبه
عمر : هههههههههههههههههههههههههههههههههههههههه منجد بناااات
ندى : بس يا شيخ احلف المفرووض دحين تحس بالذنب عشاان فرقت بين عصفوورين جميلين ويحبو بعض
عمر : ههههه اقوول امشي بس على غرفتك وروحي كلمي زووجك هذا المساافر وسلمي لي عليه
ندى : ههههههههه حتى هو يسسلم عليك
نهى بعد الفيلم الهندي اللي سوته مع انس خرجت ولقت ندى لسى عند البااب
نهى : ولل عليكي ما مشيتي
ندى : هههههههههههههه لا
نهى : المهم يختي اليووم ما نقدر نرووح السوووق خليها بكرة
ندى : ههههه هذا اكييييييد
نهى : اووك انا رااجعة بيتي دحيين
ندى : على فيييييييين اقوول بتتعشي معانا اليووم انتي وانسس
نهى : اممم اكلمه اشووف
ندى : مو على كييفه ولا ع كييفك بالقووة راح تتعشي معانا
نهى : خلاااص اووك رووحي البسي شرشفك عشان يخرج انس ويسلم على امي وابوووي
ندى وهي مااشية : حاااضر يا عيووني
نهى : تسلملي عيووونك
لفت وجهها لقت انس قدامها وفجعها
انسس ضممها : وعيوووني
نهى :اشبها
انس تفشل : ولا شي المهم تبغي تتعشي معاهم اليووم
نهى : يب لو سسمحت
انس : خلاص اوووك
نهى : تتتسلم
انس : كملييها طييب
نهى : يا عيوووني هههههه
وجلسوو سوا واتعشوو وسارة كانت مبسووطة عشان بنتها رجعت لانسس وبعد السممرة رجع انس للبيت مع نهى
انس : والله رااح ينوور البييت
نهى : انت اليومين ذي فين كنت جالس وكيف تاكل وتشرب
انس : والله ما اكذب عليكي كنت بالقووة اكل وجبة في اليوم كنت قلقااان عليكي
نهى : يسسلمو . طيب البيت كيف مقربع ولا
انس : لالالالا كل يووم انظف واكنسس منجد تعببت وعرفت فضلك
نهى : ههههههههههههههههههه شششكرن
انس : عفووا ^__________^<< ابتسم كذا هع
..........
في غرفة من الغرف جالسة تتكلم بجوالها وفجاة نطت مبسوووطة وطاحت من فوق السرير
ندى : قووول والله
وليد : هههههههههههههههههه والله ايشش ساار لك
ندى : خخخخ طحت من فووق السرييير
وليد : ول هذا كله من الفررحة يا بت لا يسير لك شي ارووح في دهييية
ندى : ههههه لا ماراح يسير ششي بس ماني مصدققة ماراح تجلس اسبووع كاامل
وليد : يب يعني بعد بكرة جااي
ندى : اها
وليد : فررقت يومين يا حلووه
ندى : يب اكيييييد الله يررجعك بالسسلامة وحششتني اووي
وليد : انتي اكثررر . . .
اليوم الثااني قاامت ندى من الصباح وهي نشيييييييييطة وراحت لغرفة نهى تصحيها بس افتكرت انها ماهي هنا وحست بوحده فجاة
عماار : ندى اشبك عند غرفة نهى
ندى : هههه على بااالي في نسيت انها رااحت
عمر : طيب تجهززي ورااكي دوااام
ندى : لا انا عندي اووف اليووم
عمر : منجد حتى انا ماني راايحة جاامعة اليووم
عمار : يا سلاااام بس انا اللي ورايا مدرسة
ندى وعمر : هههههههههه احسسسن
عمار : وجع مصيري اكبررر
عمر : المهم ندى تبغي نخرج نفطر في مكااان
ندى : منجد !!
عمر : يب
ندى : اووووووك بس اتجهز بسسرعة
عمر : استناااكي في السياارة
عمار : اووووف ابغى ارووح انا كماااان
عمر : ورااك مدرسة يا شاااطر ههههههه
عمار : ندى بسسرعة لا اتاخر عن المدررسة
ندى وهي في طريقها لغرفتها : حاااااااااااضر
وراحت لغرفتها بسسرعة ولبست وتجهززت وهي خارجة دق جوالها اخذته وهي خارجة من الغرفة
ندى : هلا اينوو كيفك
ايمان : الحمد لله بخير انتي كيفك وكيف الششغل معاك
ندى : تماام اليوم ماعندي دوااام
ايمان : منجد فلللله
ندى : يب يب دحين خارجة افطر مع عمووري
ايمان : مدام انك فاااضية تعاالي نرووح السوق في العصر
ندى : ان شااء الله حتى نهى تبغى ترووح
ايمان : اجل خلينا نروح سوا وراح اكلم شهد واسرااء ونورة
ندى : اووك
ايممان : ايووة نهى ايش مسوية مع انس كلمتني قبلك بس ما جبت لها هرجة السووق
ندى : الحمد لله رجعو يا ستي الحبب وما قتل هع
ايمان : ههههه وانتي كيفك مع وليد
ندى : تماام تلاقيه دحين نااايم او في عملله
ايمان : الله يرجعه بالسلامة
ندى : اميييين على العموم انا على العصر ادق عليه واقوله اني راايحة وبعدين تعاالي مريني نروح سوا
ايمان : خلاااص اووك دحين ادق على نهى واقوولها وكمان اسراء
ندى : اوك يلا سلاااام
ايمان : مع السسلامة
سكت جوالها وحطته في الشنطة ونزلت للسيارة لانه عمر يستناها
ندى : السلام عليكم
عمر : وعليكم السسلام فينك من اوول استنى
ندى : معلييش كنت اتكلم بالجواال
عمر : اووك ايش تشتهي
ندى : والله أي شي
عمر : اممم اووك راح افطرك فطوور ما تنسيه
ندى : ههههههه طيب
بعد ما فطرو وخلصوو عمر مرة على مكتبة طبع له اوراق يبغاها ورجع للسيارة
عمر : اقول ندى انا طفششان على الاخر
ندى : اصلا بااين علييك ايش راايك نغير جوو
عمر : فيين
ندى : اممم نطلع الهدا
عمر : امااا
ندى : وي ايووة ما نتاخر خلينا نغير جوو وبعدين العصر انا اصلا ورايا اروح السووق مع البناات
عمر : ايوة ايوة عشان وليد مسافر تروحي وتجي محل ما تبغي هاه
ندى : ههههههههه لا ياا دلخ كلمته قبل شووي لمن كنت في المكتبة وقلت له وقاال مدام انتي مع عمر فخلااص سووي اللي تبغيه
عمر : ههههههه على بااالي
رااحو للهدى وفي الطرريق ندى سااكتة ومسرحة وعمر نفسس الشي الين وصلوو وجلسوو في مكان ظل
وكان الجوو حلوو وداافئ لاهو بارد ولا حاار
عمر كانت في شنطته مفرشة فخرجها وفرشها وجلسو عليها وتنهدت تنهييدة
ندى : سلاااامتك من التنهييدة اشبك شكلك مضاايق مرة
عمر : ااه يا ندى
ندى : فضفض قلي ايش في قلبك
عمر : ندى اللي سويته مع نهى وانس ايش رايك فيه
ندى : ما فهمت
عمر : اقصصد على اللي ساار
ندى : فهمتك فهمتك اممم انا اقوول صح اللي سويته لو كنت مكاانك كان سويت الشي نفسه
عمر : الحمد لله والله كنت شاايل هم في قلبي لا اكون زعلت نهى وسويت شي غلطت
ندى : ههههه صح انو يزعل لو انا مكان نهى كان زعلت وعصبت علييك
عمر : لا تكفيييين
ندى : ههه امزح تصرفك كان صح ماشا ءالله سرت قد المسؤوولية يا وااد نبغى نزوجك خلااص
عمر : احم احم مافي احد في باااالي
ندى : اووووووووووووووه ههههههههه
عمر : هههههههههههه وخلاص انتي تصرفي عليا
ندى : يا سلااام
عمر : ايووة اجل كيف راح اصرف عليها وانا لسى في الجاامعة
ندى : يا اخي بنمززح
عمر : ههه داااري
ندى : آآه
عمر : اششبك
ندى : عممر ما ادري راح احضر زواجك ولا لا
عمر : وي ايش الكلام ذا
ندى : مدري وقتها اكون ميتة ولا لا
عمر عصب واتفاجا من كلامها : اعووذ بالله قوولي كلام كوويس
ندى : هههه منجد اتكلم ساامحني لو ما جيت زواجك
عمر : ندى الله يخليكي لا تقوولي كلام ززي كذا
ندى : ليش الكل يقولي كذا تتجاهلو اني مريضة وما في وقت في حيااتي كثير
عمر : بس الموت بيد ربنا يعني ممكن كلام الدكاترة يكون خطا
ندى : امم
عمر : ندى خليكي متفاااائلة لا تزززعلي
ندى : لمتى لمتى << ونزلت دموعها
عمر قام وضمها له ومسح دموعها
ندى : داايما احاول اني انسى واكون مبسووطة ومتفائلة لكن خلاص مليت
عمر : من ايش طفشت ومليتي
ندى : من .. من
عمر : ندى ما تقدري تعترضي حكم الله وبعدين ان شاء الله الله يطوول في عمررك خلاص يا ندى لا تبكي ترا بكائك يعذبني ويعذب كل شخص يشووفك
ندى : ما اقدر اوقف بكا
عمر ضمها بقوووة : ابكي ابكي الييين ترتاااحي
ندى ما اتكلمت وساارت تبكي من قلبها كانت كاابته هذا البكا كله وما قدرت تطلعه ودحين لقت الصدر الحنون اللي هوا اخوها وبكت له .. ..
وهما في هذا الووقت دق جوال ندى بعدت عن عمر وحاولت تمسح دموعها
عمر : جوالك يا ندى
ندى : ايووة هذي نهى خليني ارد
نهى : السسلام عليكم ورحمة الله وبركاااته << راايقة ومبسووطة مرة
ندى تحاول تخفي دموعها : هلا والله هنوو حبيبتي
نهى : كيفك شخباارك فيينك دااشرة دقيت على البيت منتي فيه
ندى : هههه يب خرجت مع عمرر
نهى : وعلى فييين
ندى طلعنا الهدا
نهى : يا سلااااااام وانا فين رحت
ندى : انتي روحي مع انس يا ستي هههه انا زوجي مسافر ورحت اتمشى مع اخويا
نهى : هههه طيب بس لا تعيديها
ندى : ان شاااء الله عمه نهى
نهى : ههههههههههه
ندى : الا قووليلي ليش دااقة في هذا الووقت ها
نهى : اممم عندي خبرر لك مررررررررررررة حلووو
ندى : والله قووولي بسسرعة
نهى : هههه ماني قاايلة الين اقاابلك
ندى : نذلللله قووووولي
نهى : ماااافي يلا يا دوووبا اذا تقاابلنا في السووق وقتها اقوولك عليه مع البنات
ندى : منجد ما تستحي قوولي
نهى : لا تحاااولي يلا يا اختي مع السسلامة
ندى : هي اسستني
ما استنت نهى وقفلت الخط وهي تضحك وتستنى العصرر بسرعة
عمر : ايش في
ندى : مدرري هذي نهى تقول عندها خبررر حلوو بس ماهي رااضية تقوله ليا
عمر : ومتى ان شاء الله تبغى تقوله
ندى : لمن نتقاابل في العصصر
عمر : حمسستني ابغى اعررف
ندى : مو اكثرر مني يلا يلا قووم خلينا نرجع للبيت
عمر : مو بدرري
ندى : لا عشان الحق ارييح وانام شوية
عمر : اهمم اوكيشن يلا قومي
قامو والابتساامة في وجه ندى وتبغى تعرف الخبر الحلوو وراحو للسيارة ورجعو لطريقهم ومدينتهم
وهما في الطريق
ندى : انا اسفة يا عمر
عمر : على ؟
ندى : اممم عشان انت كنت تبغى تفضفض وترتاااح بس انا جييت و خربت علييك ونكدت عليك
ععمر : اسستحي على وجهك ولا تقوولي زي هذا الكلام اجل انا اخووكي لييش
ندى : هع ششكرا
عمر : العفوو المهم ابغااكي تعرفي الخبر الحلو وتقووليه ليا بسرعة مفهووم
ندى : حاااااضر ’ دقيقة ادق على اينو اشوف ايش سوت
واخذت جوالها ودقت عليها بس ما تررد
ندى بعد ما طفششت : اتووقع انها نااايمة
وطول الطريق كلامهم عاادي عن الجامعة والشغل ومواضيع ثاانية ..
اول ما رجعت على البيت دخلت غرفتها ورييحت وناامت لانها كانت حاسه انها تعبااانة ومصدعة وفيها دوخة
ونامت وما صحيت الا على صووت جوالها وصوت الاذاان اخذت جوالها شافت الرقم رقم ايمان فردت عليه وصوتها كله نووم
اما ايمان ردت عليها بعصبية : ندى فييينك من اول
ندى : نااايمة اشبك معصبة
ايمان : منن اول ادق عليكي المغرب اذن وانتي لسى نايمة
ندى : قووولي والله
ايمان : والله اذن قومي صلي عصر ومغرب
ندى : طيب ايش تبغي انتي دحين
ايمان : امم ابغى اقولك منتي راايحة معانا كلمت نهى وقاالت طيب وشهد كمان بس اسراء ما تقدر راجعة من الشغل وتعبانة ونورة ما تقدر عندها اختبار بكرة
ندى : اها اووك حبيبتي اقوم اصلي والبس واعطيكي رنة تجيني
ايمان : من عيوني بس عجلي
ندى : طييب تامرين امر
ايمان :يسسلمو يلا قومي صلي مع السلامة
ندى : مع السلامة
وقامت وغسلت وجهها تبغى تصحصح وطالعت في السااعة وتاكدت انو الوقت مغرب وراحت توظت وصلت المغرب والعصر واستغفرت ربها
ندى : غريبة الوقت هذا كله نمته ومحد جا صحااني خليني اشوف امي فينها ما صحتني
قامت لبست ملابسها وتجهزت وخرجت من الغرفة والكل كان جالس في الصالة وفااضين ويتفرجو على فيلم
ندى : السسلام عليكم
الكل مندمج مع الفيلم : وعليكم السسلام
ندى : قلبي يا امي ليش ما صحيتيني اصلي العصر
ام ندى : يا بنتي صحييتك منتي رااضية تقومي مرة وخليت عمر وعمار كمان
ندى : صاادقة اوك انا برووح السوق ممكن
ابو ندى : مع مين يا ندى
ندى : ايمان و نهى اختي وشهد
ابو ندى : اها
عمر : ندى كلمتي وليد
ندى : وليد !!
عمر : ايووة اتصل كم مرة يبغى يكلمك بس انتي ناايمة ومنتي راضية تقومي
ندى : اوك رااح اكلمه وانا في السيااره دحين ايمان وصلت
ام ندى : حصني نفسك وانتبهي يا بنتي ولا تتاخري
ندى : حااضر يا رووحي ماراح اتاخر
وراحت سلمت على الكل ولبست عبايتها وخرجت على سيارة ايمان وبعده على السووق
وهناك شهد و نهى كانو في يستنوهم واتقابلو سوا وسلمو على بعض وندى نسيت تسال نهى عن الخبرر
وهي في السوق ومع البنات دق جوالها فراحت بعيد عنهم وردت
وليد : هلا والله بالقااطعة
ندى : يخي قوول السلام عليكم اول
وليد : هههه السلام عليكم كيفك يا حلووتي
ندى : بخير الحمد لله وانت كيفك متى ترجع ترا طفشت واشتقت لك
وليد : انا اكثررر ان شاء الله بعد بكرة
ندى : لييييش انت قلت بكررة
وليد : ادريي بس معلييش اجلو الرحلة
ندى بزعل : طيب
وليد : انتي فين دحين
ندى : في السووق مع البنات
وليد : ومتى رااجعة
ندى : بعد ساعة تقريبا ماني مطوولة
وليد : اها ان شاء الله مبسوطة ومرتاحة
ندى : الحمد لله بس مصدعة ودايخة شوي
وليد : ندى اذا ساار شي روحي للمستشفى مو تسكتي اوك
ندى : اووك
وليد : ممكن اخر شي لمن ترجعي للبيت تدقي وتطمنيني
ندى : حاااضر اول ما ارجع
وليد : الله يخليكي لا تنسي ماراح ارتاح الين تدقي او حتى ترسلي رسالة
ندى : لبييه ان شاء الله
وليد : يلا تووصي شي
ندى : انتبه على نفسسك مع االسلامة
وليد : مع السلامة وقفل جواله وتنهد : مدرري ليش ماني مطمن حاس شي راح يسير حلو ومو حلو ياارب احميها من كل ششر
وبعد اللفلفة في السوق ندى كانت حاسه بتعب بس مطنشة الشغلة
ندى : بناات تعبت مرة
شهد : بدررري دوبنا
ندى : دارية بس مرة مصدعة وحاسة بغثيااان
ايمان : بسم الله عليكي طيب نرجع البيت ولا كيف
ندى : والله يا رييت
نهى : اخر كلام
ندى : بناات ابغى اروح الحمام بسسرعة واجي
نهى : انا جية معاكي ايمان وشهد استنو لا تروحو اشووف اشبها
ايمان وشهد : طييب
راحت نهى مع ندى الحمامات الله يكرمك وندى كانت حاسه نفسها داايخة مرة وشوي وتطيح
نهى : ندوو شكلك مرة تعباانة اوديكي المستشفى
ندى : لالا
نهى : بس شكلك مررة تعباان
ندى : ما عليكي مني الا قوليلي ايش الخبر الحلوو بسسرعة نسيت اسالك
نهى دارت وجهها وبخجل يعني انه : بصرااحة يا ندى امممم قولي مبرووك اول
ندى ما ردت
نهى دارت على ندى وصرخت لمن شافتها طاايحة على الارض
نهى : ندى ندى قوووومي
ندى بصوت واطي : اهمم همم ممم
نهى جابت موية كبتها عليها خلتها تفووق شوي
نهى : قومي يا ندى قوومي
ندى فاقت شوي بس ماهي قادرة ترفع نفسها , نهى دقت على جوال ايمان بسرعة وقالت لها تعااالي والحقي
شهد وايمان راحو للحمامات الله يكرمكم محل نهى وندى وهما مفجووعين وخاايفين
ايمان : نهى ايش فيي
شهد نزلت لعند ندى وحاولت تجلسها : ندى حبيبتي قوومي اووقفي خلينا نروح للمستشفى
ندى وهي حالتها حااله سندت نفسها على شهد وايمان وقامت بشوويش وسارو ماسكينها من الجهتين وهي تمشي بقووة وتعررق بقوة
اما نهى دقت بسرعة على السواق وقالتله يقرب السياارة وبعد تعب ومعاناه وصلوو لمحل السيارة وركبو ندى معاهم وندى فقدت وعيها لمن ركبت وجلست
نهى : بسسرعة على اقرب مستششفى
ايمان : هدي يا نهى ساار خير ان شاء الله
شهد : دحين دقي على عمر ولا أي احد من اخوانك خبريهم باللي ساار
نهى : ايوة صح نسيت
واخذت جوالها ودقت على ابوها ولمن دري اخذ العيلة كلها وراحو على المستشفى اللي فيه ندى ..
بعد ساعتين فاقت وهي حاسه بتعب طالعت حولينها ناس زعلانين والدموع على عيونهم وينتظروو ذرة امل بس
حاولت تجلس بس مسكتها امها وضمتها وسدحتها والابتسامة على وججها والدمعة على عينها بنفس الوقت
سارة : رووحي انتي ارتااحي
ندى : ايش ساار انا فيين
نهى ماسكه يدها : الحمد لله يا ندى قمتي
ندى بدات تفتكر كل اللي سار : انا ايش فيني
ابو ندى : مافيكي الا الخير يا بنتي
ندى : امي ابووي عمر عمار نهى قووولو ايش فيني
الكل دمعت عينه فرح وخوف وحزن في نفس الوقت
ايمان حاولت تغير الجو : ندى مبرووك انتي حامل في الثااني
ندى ماهي مصصدقة : انا حاامل ؟
الكل : ايووة
ام ندى قربت وضمتها : الف مبرووك يا بنتي
ندى مبسوطة : امي راح تسيري جدة قررريب
ابو ندى : وانا كمااان راح اسيير
عمر وعمار : ويحنا خيلااااانك
نهى بحيا : ماما بابا مو بس ندى الحامل
الكل طالع فيها بغرابة
نهى : انا كمان امس حللت طلعت حامل
ام ندى ماهي مصدقة بتفرح ببنتينها الاثنين وراحت ضمتها وهي مبسووطة وتشكر الله
والكل انبسط وجلس يضحك الا ندى فجأة فزت
ام ندى : ايش فيكي يا بنتي
ندى : امي وليد دق كلمتووه ؟
عمر : دقيت عليه كم مرة ما يرد وارسلت له رسالة قلتله انك تعبانة في المستشفى ونسيت اطمنه عليكي وشكله ما انتبه للرساالة
ندى : غرييبة قاالي راح يستنى اتصاالي !
شوي دق جوال عمر
عمر : هذا هو وليييد
ورد عليه
وليد بخوف وقلق : عمممر اشبها ندى ؟
عمر : يخي قول السلام عليكم
وليد : السلام عليكم طمني ايش في ؟
عمر : لا تخااف مافيها ششي خذ كلمها
وليد بقلق يستنى يسمع صوتها ويطمن عليها وجاه صوت وحده تعبااانه
ندى : هلا وليد
وليد : اهليين ندوو حبيبتي اششبك
ندى : ولييد لا تخاف تعبت شوي بس
وليد : متاكدة ؟! طيب الدكاترة ايش قاالو ايش فيكي
ندى : مفاااجأة راح اقوولك لمن ترجع ترا شي حلوو فأطمن
وليد : اكيييد يا ندى
ندى : اكيد اكيد
وليد : ماراح اطمن الين اعرف قوولي وطمنيني
ندى : هههه لا احسسن عشان تتحممس وترجع بسسرعة
وليد : وعشان كذا انا بكرة رااح ارجع ان شاء الله
ندى : منجد , وهي مبسووطة
وليد : يب الا قوولي جوالك ليش مقفل يمكن عشر مرات ادق عليكي واخر شي دقيت على جوال عمر
ندى : اووه
وخرجت جوالها لقته مقفل ففتحته على طول وشافت عشر مكالمات من وليد
ندى : سووري مرة
وليد : اوكـ حبيبتي انتبهي على نفسك واذا حسيتي باي شي روحي بسرعة للمستشفى دحين اعطيني عمر اكلمه
ندى : اوك يلا مع السسلامة قلبو خذ عمر
وليد : مع السسلامة
واعطت الجوال لعمر
عمر : ايوة الوو
وليد : معليش ازعجتك
عمر : لا عاادي يا حبيبي
وليد : اووك قولي ندى اشبها
عمر ابتسم : مو قالت لك تبغاها مفاجأة خلاص اصبرر
وليد : حتى انت
عمر : يب
وليد : اوف خلاص طييب لا اوصيك عليها تراها تسسكت على وجعها
عمر : لا تووصي حرييص انا اخووها
وليد : واثق فيك
عمر : يسسلمو
وليد : تاامر امر
عمر : ما يامر عليك احد يلا مع السلامة
وليد : سلاام
ورخى السماعة وهو مطمن وكان نفسه يرجع بسرعة ويشووفها بس ما بيده شي
اما ندى فرجعت البيت وهي مبسووطة مرة في بيبي في بطنها خلااص راح تسسير ام ربها حقق لها اللي تبغااه وجلست تفكر في شكل النونو راح يطلع ولد ولا بنت وتفكر في اسمااء له ومبسووطة عشان وليد خلاص بعد يوم راح يرجع ومشتاااقة له مرررة ..
طبعا امها ما سابتها وهي تعطيها نصااائح ورؤى نفس الشي
طبعا صحباتها كلهم دقوو وطمنو عليها وبااركو لها
ثاني يوم قاامت وهي حاسة بنشااط وراحت استحمت وانتعشت ومسكت بطنها وهي مبتسسمة
ندى في نفسها : يااااي متى متى يطلع
فجأة حس بيأس وتخيلت تموت قبل لا توولده وعلى طوول شالت الفكرة من رااسها : يااارب لا ياارب اعطيني طولت العمر ابغى اشووفه بس ^_^ واربيه واسمعه يقولي ماما
خرجت من غرفتها وراخت لغرفة عمر وعماار وصحتهم من ساابع نومهم << يوم خميس محد عنده دوام
ندى : يلا قوووومو خلاص نمتم كثير
عمار : ندى الله يخلييكي خليني انااام ابغى ارتااح
ندى : قوووم بسسرعة نبغى نختاار اسمااء للبيبي حقي وحق نهى
عمر وعمار قامو بسرعة : والله
ندى : يب
عمر : انا خااله رااح اسمييه
ندى : احلفف طيب انا امه
عمار : هههه قووم يا عمر ونشووف الاسماء اللي اختاارتها ندى
الكل كان جالس في الصالة وكل واحد بيختار اسم ومحتاارين وشوي
ندى : بابا وليد راح يرجع اليوم
ابو ندى : طيب
ندى : ماراح نروح نستقبله في المطار
عمر : ايه والله صح
ندى : هيا نروح
عمار : راجع بعد ساعتين
ندى : ادري بس مشواار الين نوصل
ابو ندى : طيب يلا انا بقوم البس ثووبي البسي عبايتك
عمر : انا كمان ابغى اجي
عمار : وانا كماان
تمارة نطت : وانا وانا
ابو ندى : طيب يلا تجهزوو كلكم
الكل راح تجهز واول من خلص ندى وتستناهم عند الباب
عمار : ولل ايش الحمااس هذا
ندى : ههه لمن تكبر تفهم
عمار : لو سمحتي عن الغلط


ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ




ندى : ههه لمن تكبر تفهم
عمار : لو سمحتي عن الغلط
الكل ركب السيارة ومشيووو ووصلو للمطار وباقي ربع ساعة يستنو
عمر : خلاص ارتحتي باقي ربع سااعة
ندى : يب ارتحت دحييين متى يوووصل ياربي
ابو ندى : ان الله مع الصابرين يا بنتي اصبري شوي
ندى : حااضر
وبعد ربع سااعة وصلوو ركاب الطائرة اللي فيها وليد ندى والكل قام يدورو على وليد
ندى شافته فراحت عنده على طووول ولمن قربت منه مرة حست بيأس لانه ماكان وليد كان واحد شبهه مرة
ندى اعتذرت وزعلت وكشرت وجهها
جا واحد وراها مسك كتفها : ليش زعلاااااانة
ندى طالعت فيه وماهي مصدقة عينها وضمته بقووووووووة
ندى : ولييييد
وليد : ههههه هدي شووي
ندى : حاااضر
وخرت عنه بشويش
وليد : جيتي لووحدك ؟!
ندى : لا طبعا شوف ورا ابويا وعمر وعماار وتماارة
لف وسلم عليهم كلهم وسلم على ابو ندى على رااسه ويده
وبعد السلاام الحار راحو للسيارة
عمر وعمار وابوهم وتمارة في سيارة والسيارة الثانية ندى ووليد < جو بسيارتين
ندى وهي جالسه جمبه ومبسووطه وهو نفس الشي
وليد : ندوو
ندى : لبييييه
وليد : وحششتك ؟
ندى : هذا سؤال ينسسال بالله
وليد : هههه وافتكر على طول اللي سار امس : ندى قووليلي ايش المفاجأة ؟ ؟
ندى : خلينا لمن نرجع البيت
وليد : هيا قوولي دحيين عشان لو كانت حلوه ترا بخطفك وبنروح لوحدنا
ندى : يا سلااام لا ابغى ارجعي لبيت امي
وليد : هيا قولي الله يخليكي
ندى : خلااص طيب حززر انت
وليد : اممممممممم مافي شي في باالي
ندى : مرة مرة منها ولا منها
وليد : مررة مافي اصلا امس ما قدرت انام واناافكر
ندى : وانا كماااان ماني عاارفة كيف اقولك
وليد : هيا ادخلي في الموضوع على طوووول
ندى : قرريب يا حبيبي راح تسير ابوو
وليد وقف السيارة اول ما سمع الخبر : منجد يا ندى
ندى : ايووة انا حامل
وليد ودمعت الفرح في عينه وراح يضمها بقوة : الحمد لله والشكر الحمد لله الف مبرووك يا قلبي
ندى بحيا : الله يباارك فييك
وليد : والله ماني مصصدق راح نسير ام وابوو واخييرا راح اسير ابو يوسف ولا ابو رغد
ندى باستغراب : يوسف ! رغد !
وليد : همم مو عاجبك الاسم
ندى : أي اسم تختاره هو حلو
وليد : خلاص نختار الاسماء بعدين
شوي دق جوال ندى وقطع ضحكتهم
ندى : الو
عمر : يا بنت فينكم منتم ورانا
ندى : ههههه معلييش بعدين افهمك خلاص يحنا ماشين دحين
عمر : طيب يلا سلاام
ندى : خخخ قلقو علينا يلا نحرك
وليد : من عيووني
ندى : يسسلمو ..
مرت الايام وهي حلووه كانو ماهم عارفين هو ولد ولا بنت و اختاروا سماء كثيرة وسو قرعة للاسم اللي يبغووه ووليد ما نسي اشترا هدية لندى بس كان محتاار في البداية ماهو عارف ايش يشتري لها هدية حلوه ومناسبه وفي النهاية اشترى درع حلو كتذكاار وكتب فيه كلمااات مرررة حلووه وتجنن وعجبت ندى مرة ..
نفس الشي صار لنهى كانو محتارين في الاسم وايش يختارو وملو وهم يسوو قرعة ..
وفي يوم سارت عزيمة في بيت ام ندى وجا خالها ابو وليد وبنته وامه يعني جمعة بسييطة وانبسطو مرة
ولمن خرج الكل عمر قال لوليد انه يبغاه في موضوع واخذه معاه لغرفة لوحدهم
وليد : خير في شي
عمر : ان شاء الله خير من ربنا
وليد : ؟!
عمر : وليد ابغاك تكون صاابر ومحتسب وترا كلنا زعلنا وبندعي لها ويحنا ما قلنا لندى عشان لا تزعل وتنصدم ونبغاك تقولها بطريقة محنا عارفين كيف نقولها
وليد : عمر خووفتني قول ايش في
عمر : ندى حامل
وليد : طيب ادري
عمر : اللي ما تعرفه انه ولدها ممكن يطلع معوق على حسب ماقالو الدكاترة
وليد مصدووم من اللي يسمعه ولده البكري راح يكون معاق : معااااق ؟ كييف يعني
عمر : ما ندري يمكن ما يشوف او ما يسمع ويمكن ما يمشي المهم احتمال في اعاقة بس خلي املك بالله ان شاء الله بس كلام دكاترة
عمر ولاول مرة يشوف دمعة وليد ما قدر يقول شي ورخي رااسه
بس الصدمة الكبرى انهم سمعو كسر كااسة خرجو من الغرفة بسسرعة شافو ندى واقفة وسمعت كل شي
وليد مصدوم ماهو عارف ايش يقول لها : ندى !
ندى قربت من عمر ومسكته : عمر تتكلم من جدك قوول انك تكذب علي قوول
وجلست تبكي وهي محططمة مرة
وليد مع انه محطم بس قدر يسوي انه قووي قدامها وقرب منها ومسح دموعها باصابع يدينه
وليد : ندى اذكري الله واصبرري ان شاء الله يكون خير لنا صدقيني ربنا ماراح يسيبك
ندى ما قدرت تقول شي وراحت في ححضنه وحست بامان شووية
هذاك اليوم كان يوم مؤسف لها ولوليد والكل كان يدري ما عداهم الاثنين
بعد يومين حزن والم .,
قامت ندى وراحت تشوف وجهها في المراية تبغى تبتسم ماهي قاادرة بعد الخبر اللي سمعته امس
وليد جا وضمها من وراها : ندووو اليوم انا طفشاان مرة ايش رايك نطلع نتمشى سوا
ندى : ماالي نفس مرة
وليد : الله يخليكي عشاااني بس
ندى نزلت دموعها : كيف اقدر انبسط واضحك وولدي راح يطلع معووق
وليد : ندى هذا كلام دكاترة ما يتصدق يعني مثلا منتي فاكرة اول ماجاكي المرض قالو احتمال ما تعيشي اكثر من اسبوع بس دحين ماشاء الله بتخلصي سنة ترا مو كل كلامهم صح
ندى : صح معاك حق
وليد : طيب اجبري بخااطري اذا كان لي خاطر عندك وخلينا نخرج نغير جوو شوية وايش راايك نروح نشتري ملابس لنونو
ندى : هههه ماما وبابا ما قصصرو اشترو الين طفشو وغير كذا جهزو غرفة لبيبي وسرير مجهز وانا لسى باقي لي شهوووور
وليد : هههه ربي يخليهم لك ان شااء الله يلا يا حلووتي روحي تجهزي بنخرج سوا
ندى : حااضر ثواني بس
ندى وبعد كم يوم من الالم والحزن حاولت تبتسم وتحس برااحة شووي وتثق في ربها اللي ماراح يخليها
وخرجو تمشو وانبسطو وغيروو جوو

بعد كم ششهر ندى ونهى في المستشفى وانس ووليد معاهم وقتها يبغو يشوفو البيبي بيطلع ولد ولا بنت وكانو متحممسين مرة
نهى دخلت كشفت مع انس وندى ووليد برا في الاسترااحة يسستنو
الدكتوورة بعد ما كشفت عليها : بنووته قمر
نهى وهي تطالع الجنين : يااااي يجنن والله وكانت مبسووطة على الاخر لانها تمنت تكون بنووته
انس كان نفسه في ولد بس رضي باللي جاه : مبروووك يا قلبي
وخرجو من الغرفة وراحو لمحل الاستراحة ندى قاامت بسرعة لمن شاافت نهى
ندى : بشششششري
نهى : بنوووووتة ان شاء الله
ندى : اووه مبروووك
وليد : يلا ندوو دورنا
ندى : دعواااااتكم
نهى : اللي يسمعك يقوول بتولدي دحين
ندى : هههه امشي اشوف ( تكلم وليد )
دخلو الغرفة ووليد كان رااضي باي شي يجيه ونفس الشي لندى
الدكتورة : الاخت حاامل بتوأم بناات
ندى طالعت في وليد بفررح : توووأم يا ولييييد
وليد : مبروووووووك يا عممري
كانو مبسووطين اخر درجة وندى شالت هم تربيتهم كيف تربي تووأم بس في نفس الوقت كانت فرحاانة لانها دااايما تتمنى يجيها توأم وتحس شي مرة حلو لانها جربته مع نهى
نهى : ها يا ندى ايييييش قاالو
ندى : انا احسن منك عندي توووووووووأم
نهى : وااااااااو بروووووووووووك يا دووبتي
ندى : الله يباارك فيكي
انس ووليد كل واحد سلم وبارك على الثاني
ولمن رجعو البيت الكل راح لبيت ابو ندى وامها عشان يبشرووهم
عمر : ها بششرو راح اسير خاال لبنت ولا لولد
ندى : لا لبنت
عمار : كلهم بناااات : (
نهى : ههههههه ابششركم انا بنت وندى وطالعت فيها تبغااها تقول
ندى بابتسسامة : انا تووأم
ام ندى : تووأم ماشا ءالله الله يبااارك لكم فييهم ويرضى عنكم ويخلووهم رضيين فيكم
الكل : امييييين
نهى : ندى كلمتي اسسراء وش ساير مع حملها
ندى : لا والله من قبل يومين شفتها بس نسيت اسالها بنت ولا ولد
نهى : اها اجل كلمييها
ام ندى : يا بنتي خلي البنات كلهم يجو لهنا
نهى : منجد
ام ندى : ايووة طبعا من زماان ما تجمعتوو
ندى : ششكرن يا امي بس
ام ندى : بس ايش
نهى : اممم ماما شهد عززمتنا في استراحتهم بعد بكرة يعني ممكن نروح
ام ندى : والله يا بنتي مقدر اقول ايوة ولا لا كلمو زوجاانكم
نهى وندى ضحكو افتكرو يوم كانو يحااولو يقنوعها دحين يقنعو وليد وانس
نهى وندى دارو وجوههم نحاية وليد وانس
ندى : وليييد يا قلبي
وليد ابتسم : امرري اكيد في طلب
ندى : وااي فهمتني غلط
وليد : هههههه مو علي لبيييه
ونهى نفس الششي قالته لانس
وليد : اممم
ندى : لا تخااف تراك معزوم انت وانس
وليد : منجد
ندى : ايوة شهد قالت اكيد دحين مارا حتجي لحالك فخلت عزيمة للرجال كمان
وليد : بس جيتنا مو غلط
ندى : لا مرة لا
انس يطالع في وليد : ها ايش قلت
وليد : اللي تشووفه
نهى وندى : هيااا الله يخلييييييييك
انس ووليد مالهم حيله : اووك
نهى وندى طايرين من الفرح وطلعو جوالتهم ودقو على البنات واكدو جيتهم
وبعد يومين ندى تخرج ملابسها ماهي عارفة ايش تلبس طلع لها بطن مع الحمل وكل ما تلبس شي ما يطلع حلو الين راحت واستشارت وليد واختار لها فستان حلوو مرة ومنااسب لها
اما نهى ما تعبت لانها مشترية ملابس حمل من زماان ومتجهزة ليوم زي كذا
ذاك اليوم حصلت موااقف كثييرة راح تعرفووها ...
واتجوهو على الاستراحة وكان فيها ايمان واسراء ونورة و شهد طبعا صاحبة المكان وكان على البحر
يعني قدامهم بحر جدة والحرييم الباقين في غرفة ثاانية
وعند الرجال انس ووليد وعمر وعمار وعبد الرحمن وفهد والباقي الرجال ابو ندى وابو وليد .. الخ
عمر : عماار قوم معاي
عمار : على فين
عمر : قوم نتمشى في البحر شوي تراني طفششان
عمار : والله مافيا مرة
عمر : اوف منك حاروح لوحدي
وقام راح لعند البحر وكان مضاايق وطفشاان ويبغى يجلس في هدوووء ولا يسمع احد
وشوي يسمع صوت بنتين يصرخو ويتخاصمو وسببو له ازعاج في البداية طنشهم وبعدين ما قدر يصبر فراح لعندهم
عمر: يا اختي لو سمحتي صووتك
دانة بعصبية : طيب
نورة : داانة مع السسلامة
عمر مشي وسابهم وعرف وحده منهم لانها كاشفه < نورة بس ما تلقف وكلمها عشان اللي معاها
انسدح على الرمل وقدامه بحر وطالع لفوقه ناحية السما والنجووم الحلوه وهو مسسرح وقطع تسريحه جواله
قام ورد عليه وكان وليد يسال عنه لانه عمر خرج بدون لا يقول لاحد وقاله شوي وراجع
وقام من مكانه ويبغى يرجع لفت انتباهه صوت بكا وهو يمشي لف يمين ويسار شاف بنت جالسة تبكي
قال انا مالي ومالها بس قلبه ما أعطاه ولمن قرب شووي انتبهت هي انو في احد وقامت من مكانها ومشيت
عمر : نوورة
نورة لفت وجهها : نعم << عرفته بس تسوي ثقيلة
عمر مو عارف ايش يقول : اممم ااا ليش تبكي
نورة : ولا شي
عمر خرج منديله اللي يحبه ودايم معاه في جيبه واعطاها هوا وما حب يتلقف
عمر : اسسف على الملقفة بس نصيحة لك لا تحرقي نفسك وتنزلي دمعتك لحد ما يستاااهل
ومشي وسابها هي مسحت دموعها بنمديله وجلست تتامله وهو رايح ما قدرت تشكره لا على المنديل ولا على كلماته وملقفته ^_^
صلحت وجهها وابتسامتها وراحت لعند البنات في الاستراحة وحاولت ما تبين أنها اضاربت مع وحده من صحباتها عشان شي في المدرسة وعلى قولت عمر حاولت ما تحرق نفسها بعد اليوم
جات تدخل الشاليه لقت البنات خارجين
نورة : على فين
شهد : نواارة نبغى نروح نجلس على البحر كلنا سوا تعالي معانا
نورة : دوبني راجعة فينكم من اول
اسراء : تبغي ولا لا هيا لا تاخرينا
نورة : اووك بس اريح شوي واجي
ندى : نستنااكي يا انسسة
نورة : خلاص جية
توجهو لقرب البحر وفرشو فرشتهم وجلسو سوا ( ندى نهى ايمان شهد اسراء نورة ) المجموعة كملت
شهد : والله يا بناات زمان على خرجاتنا هذه
نورة : كل وحده انشغلت بدنيتها
نهى : حراام عليكم مصيركم
ندى : منجد وبعدين قريب تجمعنا
شهد : يووه لاتذكريني بذااك اليوم
نورة : ان شاء الله ما يتعاااد
الكل : اميين
وجلسو جلسة هبال وفرفشة وضحك ولعب كعادتهم القدييمة فجاة قطع مرحهم شهد بصوت واطئ ويخوف
شهد : بنااااااااات
البنات : نعمم
شهد : ما تلاحظوا احس في احد يراقبنا
نهى : ماني ملاحظة شي
اسراء : ولا انا
شهد : مدري احس في احد يراقبنا من اول ما خرجنا وتمشينا
نورة : يمكن بتتخيلي
شهد : مدرري يمكن
ندى : بناات الجو حار مرة
شهد : لا والله طييب الجو
ندى : ماني مرتااحة مرة
شهد : ها بنات ايش رايكم ندخل
الكل كان مواافق على انهم يدخلو بس شهد الملقفة ما سابتها وتبغى تتاكد من اللي تحس فيه وتشوفه
شهد : طيب بنات انا ابغى اجلس هنا شوويا البيت بيتكم
اسراء : دااارين ششكرا
شهد : جااملي يا ستي انتي في وادي والمجاملة في وادي
اسراء : هههههههههههه سوررري
قامو البنات كلهم ودخلو لجووه وشهد تتلفت يمين ويساار مستحيل تكذب نفسها هيا حاسه باحد يراقبهم من اول وماشي وراهم بس ماهي داارية مين وطول ماهي ماشية تتلفت الين طفشت وقاالت اكيد بتتخيل وكانت واقفة على الجسر اللي على البحر وحوافه مافيها جدران يعني أي احد ممكن يطيح لو ما انتبه
وجات راجعة لطريقها وولشاليه والبنات و هي تفكر وتفكر ومن كثر تفكيرها وشغلة بالها تعنقلت بحجرة صغيرة وماهي قادرة توازن نفسها وشوي وتطيح الا احد مسكها وجرها من عبايتها
شهد تتنفس بقووة كانت خاايفة مرة انها تطييح
شهد : ششششكرا
الرجال : العفوو
شهد وهي ماشية رجعت طالعت فيه : شكله مو غريب عليا اووووووه تذكرت كيف انسى واحد زيه بس اكلمه ولا لا احس ماله دااعي لا اعرفه ولا يعرفني واخاف احد يشوفني ويفهمني غلط
مشيت وسابته وهو جلس يكلم نفسه
ريان : ما عرفتني ولا ايش اكيد ماهي منتبهه انا من اول براقبهم اتاكد هما ولا لا بس شكلها نسيتني اصلا ايش تبغى من واحد زيي وايش راح تقوله وانا الغبي ايش ابغى منها وايش راح قوولها خليني في حالي احسسن
دخلت الشاليه وهي متاكدة انو اللي شاافته هوا رياان كيف تنسى واحد زيه جلست مع البنات بس بالها مو معاها
ندى : يا ست شهد بالك مشغول في اييش
نهى : اعترفي بسرعة
شهد ما صدقت خبر وحكتهم : بنااات فاكرين ذاك اليوم
اسراء : أي يوم بالزبط
شهد : اليوم اللي دخل علينا حرامي .. الخ
ايمان : ايووة تذكرنا ايش في
شهد : رياان نفسه شفته قبل شووي كنت بطيح ومسكني
نورة : يمكن مو هو يمكن شبهه
شهد : لالا متاكدة انا
نهى :كلمتيه سالتيه
شهد : ليش غبية انا طبعا لا
اسراء : تمام عليكي
شهد : بس نفسي اعررف ايش سار في قضيته وبعدين هو شكله ماعرفني ولا عرفكم كلكم
ندى : اممم طيب ايش راح تسوي
شهد : ايش اسوي يعني ولا شي مستحيل اكلمه اصلا ايش نبغى منه غيرو السالفة بالله
اسراء : شوفو مين بدا بيها
شهد : مو غلطتي انكم ملاقيف وتبغو تعرفو كل شي وتسالو عن كل شي
شهد كانت تتكلم وهي معصبة ومتنرفزة البنات طالعو في بعض ماهم عارفين اشبها معصبة كذا بس طنشو وسكو الموضوع مرة
بعد فترة انحط العشا والكل قام يتعششى وبعد كذا شربو الشاي والنعنااع وكل وحده راحت لبيتها
اما شهد فجلست مع أهلها في الشاليه وثاني يوم في العصر رجعو لبيتهم
دخلت البيت وهي حاسه بتعب وارهااق مانامت مرة في الليل مع السهر مع البنات وغير كذ تفكيرها عنه اللي مو رااضي ينقطع
شهد في غرفتها جالسة وحاولت تنام ورجعت الافكاار في راسها : استغفر الله ماني قادرة انام انا ليش اعصب لمن تجي سيرته وفي نفس الوقت احس برااحة انا مااني مجنوونة مستحيل احبه عشان مرتين شفته بس لالا ماني غبية احب بسهولة ماراح اغلط نفس غلطتي راح احب زوجي وبس واخلص له هوا وبس
دق باب غرفتها
شهد : تفضضل
دخلت امها فجلست شهد مزبوط : هلا مااامي
ام شهد : هلا يا حبيبتي ما نمتي مواصلة من امس
شهد : مافيني نووم مرة يا امي
ام شهد : كويس ما نمتي عندي موضوع ابغى اكلمك فيه
شهد : تفضضلي يا عمري
ام شهد : يا بنتي انتي كبرتي وماراح تعيشي طول حياتك معانا وكل ما تقدم لك احد رفضتيه مايسير كذا
شهد : بس يا ماما انا باكمل دراستي
ام شهد : الزواج ماراح يمنعك ابدا
شهد : اخاف يطلع زوجي راافض للشي ذا واندم بعدين
ام شهد : لا يا بنتي مايسير كذا ان شاء الله مايررفض الششي هذا وبعدين اذا ظليتي كذا راح تسير عاااانس
شهد : هههههههه حرام عليكي
ام شهد : ههههه المهم في احد تقدم لك
شهد : ثاني
ام شهد : اجل انا قايلة لك لمحاضرة الطويلة العريضة هذي لي
شهد : مدري على بالي نصيحة بس طيب يا قلبي مين هذا تعيس الحظ ااا اقصد سعيد الحظ < تذكرت يوم زواج ندى والورد اللي جاها وضحكت
ام شهد : وااحد ابوك يعرف ابوه ولهم معرفة سابقة بسيطة ولده تقدم لك البارح
شهد : امسس
ام شهد : ايووة يا بنتي تكلمو في التلفون بس واهله يبغو يجو يشوفوكي ونبغى رايك بعدين
شهد : اسسمه يا امي
ام شهد : الله يهديكي ما همك غير الاسم فكري في شغله دينه أي شي
شهد : امي كل شي راح اعرفه قريب بس خليني اعرف اسمه
ام شهد : اسسمه .........
شهد سوت نفسها ما قد سمعت الاسم هذا
شهد : خلاص يا ماما اللي يعجبك سويه ان شاء الله بيكون خير ليا
ام شهد : الله يوفقك يا بنتي خلاص جهزي نفسك كلها يومين وبيجو اهله
شهد تنهدت : حااضر يا امي
ام شهد : يلا يا شهوده انا راايحة ونامي الله يسعدك ولا تفكري كثير
شهد : تامرين امر
خرجت ام شهد من غرفتها وشهد جلست تبكي ماهي عارفة تفرح ولا تزعل
شهد : بهذي السرعة معقوولة الزواج ماهو لعبة واذا راح اتزوجه يعني راح احبه اكثر ما ادررررررري اوافق ولا لا يااارب استخرررتك بس بس ايش معنى انا , انا ما ادري هوا كذاب ولا لا حرامي ولا لا
ماني عارفة اكلم ميييين اكلم صحبااتي بس ايش راح يسوو لي اممم اكلم ندى هي اقرب وحده واحب اقولها اسراري
اخذت جوالها بدون تردد ودقت على جوالها بس ما ردت استنت شوي ودقت على تلفون بيتها
رد عليها وليد
شهد : السلام عليكم
وليد : وعليكم السلام مين معايا
شهد : ااا ممكن ندى
وليد : امم ندى والله دوبها رجعت و دخلت تنام
شهد : ممكن تصحيها
وليد : في شي ضروري ؟
شهد : ايووة الله يخليك
وليد احتار يصحيها ولا لا : طيب دقيقة
وليد فااكر الصوت هذا مزبووط هذي شهد اللي كم سنة يكلمها
اما شهد ما توقعت يرد عليها ومر شرييط ذكرياتها قدامها بسسرعة وزاد خوفها من فكرة الزواج والحب
وليد دخل لغرفة ندى وندى لسى مانامت وبتحاول تنام
وليد : ندوو
ندى : لبيه
وليد : ما نمتي لسى
ندى : لا في حااجة حبيبي
وليد : يب خذي كلمي
ندى : مييين
وليد : مدرري وحده تبغاكي على التلفوون
ندى قامت وماتدري مين راح يدق عليها دحين واخذت من وليد التلفون
ندى : هلا
شهد : ندووووووووووووووووو
ندى : هلا شهوووودة كيفك
شهد : الحمد لله سووري لا اكون صحييتك
ندى : لا عادي اصلا مانمت
شهد : اها الحمد لله اسسمعي ابغى اكلمك في موضوع ضرووري مررة وماني عارفة استشير مين
ندى صلحت جلستها ووليد فهم انها راح تطول فخرج من الغرفة وسابها على راحتها
شهد : ندى انا انخطبت
ندى : والله مبرووووووووك
شهد : لسى يا ستي بس ماما كلمتني في الموضوع
ندى : اها طييب ايش المشكلة
شهد : ما ادري يا ندى اوافق ولا لا
ندى : اذا هوا انسان طيب ويخاف الله خلاص حتججلسي لمتى كذا انتي كبييرة
شهد : ادرري ادري بس تدري مين هوا اللي تقدم لي
ندى : لا مين
شهد : رياااان
ندى باستغراب : ريان !
شهد : ايووة ما تفتكري
ندى : اها الا بس معليش نسيت
شهد : الحمل مؤثر فيكي سرتي نسااية
ندى : هههه المهم مين فيله يعرفك
شهد : طلع ابوه صاحب ابويا وانا ما ادرري
ندى : ههههه طيب يا شهد توكلي على الله اذا الولد طيب واخلاقه حلوه قداام
شهد : ادري بس يا ندى انا سار عندي خوف من الزواج والحب
ندى : وليييش
شهد ما كانت تبغى تجرح ندى اكثر وكانت تبغى تقولها على وليد وكذا بس سكتت
ندى فهمت الموضوع : شهودة انا فاهمتك ادري انك سرتي ما تثقي في احد بعد اللي سار بس مو كل الناس زي بعض
شهد في نفسها : الحمد لله انها فهمتني ولا كنت حاروح فيها
ندى : الوو شهودة معايا
شهد : يب يب سوري
ندى : المهم انا باقولك مو كلهم زي بعض وبعدين ريان كذا انا حسيته واحد طيب وماراح يظلمك ولا يخدعك
شهد : يعني اتوكل على الله
ندى :يب وسوي استخاارة وبعدين يا بت استحي انتي باين عليكي تحبيه بس بتخدع نفسسك
شهد : وعععععع لا مرة
ندى : ههههههههه طيب تبغي شي ثاني
شهد : لا شششكرا يا ندوو والله انك طييبة مرة ربي يسعدك ويطول عمرك
ندى : اميين يارب وواياكي
شهد : يلا ندو ومعليش مرة ثانية على الازعاج
ندى : استحي على وجهك مافي ازعااج يلا سلاام
شهد : مع السسلامة
شهد قفلت الخط وانسدحت على سريرها وحست براحة : الحمد لله ياارب فرجها ويسرها
وناامت برااحة وبدون ما تشغل بالها ولمن قامت كلمت امها انها موااافقة ..
اما وليد فكان مستغرب ويبغى يعرف الموضوع اللي بينهم فسال ندى وزن فوق راسها الين حكته كل شي
وليد حس بتأنيب ظمير لانه كان سبب في المشكلة ذي
ندى كلمته وحسسته براحة : ولييدووه ما قلتلك عشان تشيل هم وتزعل بالعكس افرح لها خلاص وافقت
وليد تنهد : الله يوفقها
ندى : جزاءا لك ابغى اروح يوم شوفتها
وليد : خييييير وايش راح تسوي هنااك
ندى : الله يخليك البنات كلهم راح يكونو هناك زي ما سوو ليا ولنهى
وليد : لبيه طلباااتك اوااامر
ندى : يسسلمو ^_^
بعد كم يوم جو اهله وتمت الامور على خير ما يرااام وريان كان مبسوط ويوم الشوفه ريان تجهز وتشييك وسار شكله رزه وخطييير مرة
اما شهد كانت مترددة مرة وخاايفة والبنات معاها في غرفتها وهي تلبس و يشجعووها
نهى : هيا شهوودة لا تخاافي
شهد : والله يا بنات خاايفة مررة
اسراء : كلنا حسينا زييك
شهد : بس تخيلو يبغى ينتقم مني عشان التفششيل اللي سويته يومتها
ندى : يووووووو شيلي الافكاار السيئة هذي وامشي قدام
شهد : طيب طيب لا تعصصبي
نورة : ههههههههه << تضحك على اشكالهم
شهد : اسسكتي يا دللخة راح يجي يووومك بعدين
نورة : هههههه حاضر
خرجت شهد من غرفتها وهي فيها بعض من الثقة من صحباتها وكانت لابسة فستان طوويل بمبى فااتح وغامق ومرررة حلوو وناعم وحاطه مكياج مرة خفيف وكحل
بعد فترة بسيطة رجعت للغرفة بوجه مبتسسسسم مرة والبنات كلهم كانو في غرفتها يستنووها
ندى : بشششري ايش سار
شهد : يااي فلله انا مبسوطه
نهى تحك راسها : غريبة انا على بالي احد يرجع وهو مستحي مو زيك
شهد : ههههههه هذي انتي والبااقين انا غير يا ستي
اسراء : مبروووووك يا عرووسة
شهد : الله يباارك فيكي وفيكم
ايمان : تعاالي تعالي حكيني ايش ساار هناك
شهد : عادي ماسار شي بس منجد بابا كان مزاجه رااااااايق ويممزح
ندى : ليش ايش سار
شهد : احم خلوني احكيكم دخلت عادي مستحيه وكان شكله خطيير وزايد انه مبتسم ابتسامة تذووووب
المهم بعد ما جلستنا ابوي جالس يهرج : هذي بنتي يا ريان وهي غالية عليا
ريان : راح احطها في عيني يا عمي
ابو شهد : الله يسعدك بس ابغى اقولك انو البنت المفروض تكون لولد عمها وماتاخذ واحد غرريب
ريان : شكرا يا عمي عشان اعطيتني هيا
ابو شهد : بس يا ولدي يحنا لنا شروطنا
ريان : امر يا عمي
ابو شهد : البنت مهرها مية الف
شهد فاتحة فمها وعينها بتتزوج امير ولا ايش
ابو شهد : ويحنا لنا عاداتنا وتقاليدنا وعشان اولاد عمها يرضو لازم تذبح ذبايح على عددهم عشان يرضو
ريان حاسس انه توورط مرة وشهد ماهي عارفة ايش تقول من فين جا الكلام هذا
ابو شهد : وغير كذا ابغى بنتي تسكن في بيت حلو وكويسس
ريان : حاضر يا عمي
ابو شهد : يعني مستعد لهذا كله
ريان : اذا ما سويت هذا كله لشهد بسويه لمين
ابو ريان مو عارف ايش يقول ومين فين راح يتكلف بهذا كله
ابو شهد : يعني خلاص نتم ان شاء الله
ريان : ان شاء الله بس يا عمي
ابو شهد : نعم
ريان يبغى يقوله بطريقه يرضى بيها بس مو عارف كيف فسكت وما تكلم
ابو شهد ضحك بصووته والكل طالع فيه سلاااماات
ابو شهد : والله تفداااك بنتي وانت كفو ان شااء الله والشروط ذيك بس عشان اشوف ردت فعلك
شهد تنهدت برااحة وريان ضحك ضحكة مجااملة وكان قلبه يدق بقوووة
ندى : ههههههههههههه والله ابوووكي خطيير
نهى : بقوووة كمان
اسراء : لو انا مكانك كان ذبت ايش الكلام هذا احس فششيلة
شهد : ههههههههه
بعد كم شهر من اللي سار سارت ملكة شهد على رياان وندى ونهى واسراء حملهم متقاارب وكلهم في الشهر الثامن بس اسراء في نص الثامن متقدمة عليهم هع
ندى تتكلم مع شهد بالتلفوون : يا ششهوودة خلصينا متى زواجكم ترا طفششنا
شهد : اووف ايش اسوي انا طفشت اكثر بس لسى بنجهز في البيت حقنا واليوم بروح السوق كمان معاه
ندى : اها الله يوووفقك يا حبيبتي
شهد : امين ياارب
رخت من ندى فدق جوالها مرة ثانية على طول
شهد : ايوة الو
ريان : هلا والله
شهد : اهلييين
ريان : شهودة انا عند بيتكم هيا خلينا نرووح للسوق
شهد : حاضر دقيقة وبجي سلام
ريان : مع السلامة
لبست عبايتها بسرعة وخرجت وكانت متجهزة من اول
ريان : هلا نورتي السياارة
شهد : يسسلمو النور نورك ريوني
ريان : حلوو ريووني الا قوليلي جوالك مشغول لييش
شهد : امم كنت جالسة اتكلم مع ندو صحبتي تقولي متى الزواج طفشنا وخايفة يكون زواجي قريب من ولادتها وما تقدر تجي
ريان : اها ابششرك يا حبيبتي كلها اسبوعين بالكثير وخلاص كل شي جاهز
شهد بفرح : والله ؟ ؟
ريان : يب خلاص جهزنا كل شي انتي كيف الاوضاع عندك
شهد : متجهززة من زماااان
ريان : الحمد لله والله يا شهودة ما تدري قد ايش مبسوط واستنى ذاك اليوم
شهد : مو اكثر مني
ريان : شهودة ممكن سؤال
شهد : تفضل
ريان : فاكرة اول لقاء لنا انتي ايش كان رايك فيني يعني كرهتيني اتوقع انك كذا بس عمري ما توقعت انك راح تحبيني وتصدقيني
شهد : ههههه هذاك اليوم ماراح يتمسح من رااسي لو ايش ساار مو كفااية اثر الجرح لسى في رجلي وماراح
ريان : منججججد ؟!
شهد : يب يب
ريان : والله يا شهد اني اسسف مرة
شهد : وااي بالعكس ششكرا مرة اصلا انا من يوم شفتك ما حسيت انك واحد مجرم وكمان كل ما شفت رجلي اسسرح وافكر فيك
ريان : والله ماني مصصدق لذي الدرجة تحبيني
شهد : واكثرر كمااان
وكملو جوهم الين وصلو لمحل غرف النوم عشان يشترو غرفت نومهم ودارو الاسوااق واشترو غرفة حلوه وهادية لونها ابيض وسكري وداخل عليها خطوط سودا معطيتها ششكل روعة
وليد لسى يضارب مع ندى وما يبغاها تروح لعملها في المستشفى بحجة انها حامل وتتعب
وليد : ندو الله يخليكي اذا كان ليا خاطر عندك خذي اجازة ولا ترووحي
ندى : بس اطفشش اجلس في البيت لوحدي الله يخليك ابغى ارووح
وليد : ندى كل يوم نعيد نفس الجدال والنقاش
ندى : ماني داارية ليش ما تبغاني في زيي كثير
وليد : بس انتي غير وانتي عارفة ليش
ندى : عارفة بس برضو خلاص اول ما ادخل التاسع راح اخذلي اجازة
وليد : ااااه تعبت وانا احاول اقنع فيكي خلاص زعللت
ندى : يو ولييد حبيبي بليز لا تزعل
وليد : لا خلاص زعلت لا تحااولي
ندى : وبعدييين
وليد : الله يسسعدك يا ندى والله خااايف عليكي
ندى : افكر وارد لك
وليد : لسى كماااان تفكري ؟
ندى : يب
وليد : باعطيكي فرصة لبكرة انتي عارفة مصلحتك وعارفة ايش الطيب لك
ندى : خلاص اوك
وليد : ندو لا تكون زعلتي
ندى : زعلت شوية
وليد : والله كله عشااانك وعشان التوأم اللي في بطنك خلاص الشهر الجاي
ندى : ان شاء الله
وليد : ربي يرضى عليكي احبك والله
ندى : وانا كمااان ..
ثاني يوم راحت ندى لعملها وقالت لهديل ولبنا ويارا
هديل : منجد خلاص من بكرة بتاخذي اجازة
لبنا : ما كانه بدري
ندى : طيب ايش اسووي وليد بس يزن عليا ويعيد نفس الكلام
يارا : منجد الله يعينك
هديل : كله لمصلتحك يا حبيبتي وبعدين خليكي في البيت وارتااحي احسن لك بكثير
ندى : ان شااء الله دحين ابغى انزل امر لاسراء واسلم عليها واشوف حالها وبعدين ابغى امر على دكتووري حاسة بتعب مرة
لبنا : شفتي حاسه بتعب وساكتة
يارا : هيا ذي غلطتك
ندى : هههه لاتخاافو الالم دوبه جااني اليوم
هديل : الله يعينك ويسهل عليكي
ندى : اميين ياارب
بعد كذا راحت لعند اسراء شافتها مشغولة مرة وما قدرت تكلمها فراحت شربت لها موية وحست بدوخة و دخلت على دكتورها وهناك بعد الفحوصات الدكتور بحزن شديد قال لها ..................

~ اعقل مجنونه ~ 	23-03-2011 04:12 PM
رد: رواية ستظلين في ذاكرتي / بقلمي

تاابع البااارت


ندى على طول نزلت دمعتها بس مسحتها وخرجت من غرفة الدكتور وراحت لعند اسراء شافتها فضيت
اسراء : هلا ندو شكلك جيتي قبل شوي بس كنت مشغولة مرة معليش
ندى : لا عااادي حبيبتي الا طمنيني عنك كيفك دحين وكيف التعب معاكي
اسراء : دعوااااااتك ليا والله تعب مررة
ندى : الله يسهل عليكي كل امر ليش ماراح تاخذي اجازة
اسراء : الا والله ابغى ارتااح قريب راح اخذها وانتي
ندى : انا وليد اصر عليا اني اخذ اجازة وما بيدي حيلة راح اخذ اجازة
اسراء : اها الا فين كنتي قبل شوية ؟
ندى بارتباك : ها امم كنت جالسة استريح شوية
اسراء : اها طيب
ندى : اسراء ممكن طلب صغير ؟
اسراء : تفضضلي
ندى : ممكن تروحي معايا السووق ؟
اسراء : وليش؟
ندى : اممم بصراحة ابغى اشتري هدية
اسراء : ليا طبعا صح
ندى : ههههههه مرة
اسراء : لا منجد لمين لوليد
ندى : يب
اسراء : وايش المناسبة
ندى : بس كذا باقولك بعدين
اسراء : خلاص نروح اليوم ؟
ندى : انتي فاضية
اسراء : اكييد
وبعدين خرجت من عندها وما قالت لاسراء لا على الدكتور ولا على شي دقت على وليد وكان في عمله
ندى : السلام عليكم
وليد : وعليكم السسلام هلا كيفك
ندى : الحمد لله طيبة خلاص ابشرك طلبت الاجازه ووافقو يعني بكرة بجلس في البيت
وليد : والله ششكرا يا ندى طمنتيني عليكي دحين
ندى : عفووا بس ممكن اليوم اروح للسوق
وليد : السوق وليش ؟ في شي ناقصك باجيب لك هوا
ندى : لالا بروح مع اسراء هيا تبغى اشياء
وليد : طيب بس لا تتاخري ربي يسعدك
ندى : لا تخاف بروح وارجع للبيت قبل لا ترجع انت
وليد : خلاص انتبهي على نفسك وحصني نفسك يلا مع السلامة
ندى : مع السلامة
بعد دوام عملهم راحو للسوق سوا وندى محتارة ايش تشتري تبغى تجيب هدية ما تتنسى له
ندى : اسراء ايش راايك اشتري
اسراء : قولي المناسبة اول وبعدين بافكر
ندى : بعدين بقولك المناسبة دحين اعطيني هدية ماتتنسي
اسراء : اشتري عطر فخم ولا ساعة
ندى : خلاص بشتري ساعة وعطر
اسراء : طيب اشتري شي وبعد فترة اشتري شي ثاني
ندى في نفسها : ماراح تكون في فترة ثانية ولا مرة ثانية
اسراء : ندى هيا ايش قلتي
ندى : لا بشتري الاثنين سوا
اسراء : طيب تعالي اعرف محل للعطور مرة خطيير ومحل للساعات كمان
راحو لمحل العطور والساعات واشترت عطر حلو وفخم وساعة حلووه مرة
اسراء : انا جيعااانة مرة
ندى : وانا كماان تعالي نصبر نفسنا بششي
راحو جلسو على طاولة وطلبو اكل لهم وجلسو ياكلو
اسراء : هيا ما قلتي لي ايش المناسبة
ندى : بقولك بس بشرط توعديني محد يدري لو مين كان
اسراء بفرح : لا تخافي ماني قايلة لاحد اكيد هي مفاجأة
ندى : اسمعي يا اسراء انتي اقرب وحده ليا تقريبا وانا احبك من قلبي واعتبرك زي اختي والله
اسراء : يسلمو
ندى : سرورتي اذا زعلانة مني في شي قوليلي واذا شايلة عليا في قلبك قوليلي
اسراء مستغربة ايش دخل الكلام هذا في سؤالها : والله يا ندو انا كمان احبك ولا قد شلت عليكي ولا ابغى اشيل عليكي
ندى : اسراء لا تنسي هذا وعد لا تقولي لاحد
اسراء : ماني قايلة لاحد قولي
ندى بصوت متقطع : سرورتي اليوم كنت عند الدكتور سالم
اسراء : وايش بتسوي عنده ان شاء الله
ندى : بصراحة كنت حاسه بتعب مرة من امس فرحت اكشف واشوف اشبي وبعدين الدكتور قال
اسراء : قاال ايش تكلمي بسرعة خوفتيني
ندى : قال المرض عندي تطوور وفي اخر حالاته ومافي علاج له خلاص
اسراء : مرض أي مرض << دارية بس ما تبغى تصدق نفسها
ندى : المرض السرطان يا دوبا


ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ



اسراء ماهي لاقية كلام ترد بيه فسارت تبكي من قلبها : ندى قولي انك بتمزحي اكيد هذا مقلب وبتخوفيني صح ندى انتي حامل ا ن شاء الله بتولدي وتربيهم وتنبسطي بيهم ايوة اكيد كذا
ندى : لا يا اسراء لا كلامه صحيح وسوا كشوفات وقالي المرض في حالته الاخيرة خلاص يمكن ما ادخل التاسع واولد
اسراء : وعشان كذا الهدية
ندى : ايوة ابغى اجيب له شي يفتكرني بيه وما ينسااني
اسراء مستمرة في البكا
ندى : اسراء لا تزيدي همي الله يخليك ما قلتلك عشان تبكي خليكي قوية انا ابغى احد يواسيني
اسراء حاولت تمسح دموعها وما تبكي بس ما قدرت غير بقوة : ندى ما ادري ايش بقولك ندى ماني قادرة اتخيل حياتي كيف راح تسير بدون لا اشوفك ولا اكلمك ندى والله احبك والله والله
ندى : وانا كمااان يا اسراء وانا كمان
وقلبو اليوم من فرح لبكاء وحزن ندى كانت حزنانة مرة من الخبر اللي سمعته عشان كذا كانت تبغى تودع كل من تحبهم فكرت تشتري هدية لامها بس خافت تجرحها اكثر لا ماتت بتزعل امها زيادة وتحزن عليها
رجعت لبيتها بعد ما خلصو من السوق بس وهي خارجة كان في دكان صغيير وعلى قده دخلته وعجبتها سلسلة مرسوم عليها قلب ومقسومة يعني اثنين يلبسوها سوا فاشترت2 لها ولوليد
وصلت لبيتها بعد ما وصلتها اسراء ودخلت وهي كانت تعبانة وتحس بالم في كل مكان في جسمها وحاسه بانها بالم فظيييع بس بتتحمل ما تقدر تسوي شي راحت حطت طفشها وحرتها في تنظيف البيت وجالسة تقول بعد كم يوم هذا البيت مارا حاكون فيه يا ترى وليد ايش راح يكون شعوره وجلست تبكي وتمسح وتنظف البيت وما طبخت عشا مع التعب
دخل وليد للبيت وماشاف ندى ودور عليها في المطبخ والحمام وغرفة النوم واخر شي لقاها في مجلس الرجال ومغطية فمها بيدها وتنظف الغبار و تمسحه
وليد : ههههههه اتزوجت قمر ولا خدامة ولا انا داخل مكان غلط << اول مرة يشوفها كذا وشكلها كان يضحك
ندى : ههههههههههههه عيب استحي انا قمر وشمسس
وليد : ههه يب دااري بس بمزح
جا خارج سمعها بتبكي خاف وعليها وقرب منها
وليد : ندو اشبك حبيبتي ليش تبكي
رفعت راسها وقالتله : يعني ماني عاجبتك انا خدامة ها شكرا < دوبها تنتبه لكلمته هع
وليد : واااي يا قلبي وقسم بالله منتي خدامه ولا قربتي منها انتي روحي وقلبي وكل شي فيني
ندى : منجد
وليد : يب اكيد وعشان اثبت لك اطلبي أي شي
ندى : أي شي ؟
وليد : يب اللي تبغيه
ندى : اممم والله اليوم رجعت منهكة وتعبانة ممكن نروح نتعشى سوا برا
وليد : بس هذا الطلب ابشري من عنوونااتي
ندى : تسلم عنونك يا قلبي
وليد : اجل دقايق ادخل استحم بسرعة والبس تجهزي اوك
ندى : ههههههههههه اوك
وليد : وليش تضحكي
ندى : عشان قدر اقنعك اصلا ما زعلت ولا شي
وليد بقهر : خير ان شاا ءالله راح اردها
ندى : ههههه طيب يلا بسسرعة انا جيييعانة
وليد : اوووكـ
دقايق وهما في السيارة وطبعا ندى مجهزة الهدايا واخذت الساعة معاها وخلت العطر في البيت ليوم ثاني
وصلو للمطعم ودخلو وطلبو
وليد : كيفك يا ندى وكيف الشغل ؟
ندى : تماام راح افتقده مرة
وليد : بس احسسن لك
ندى : يب ادري
وليد : وكيف السوق ايش اشتريتي ؟
ندى : اممم تبغى تعرف
وليد : ايوة مو قلتي لصحبتك ولا اشتريتي شي
ندى : احم مستحيل اروح السوق وما اشتري
وليد : هذا شغلكم بالحرييم
ندى : لالالا انا مو من هذا النوووع اللي تعشق الاسوااق
وليد : باااين اجل ليش رحتي ؟
ندى بكل حيا طلع الكيس اللي معاها : عشااااان هذااا يا حبيبي
وليد ما اتوقعها منها واخذه : واااو ايش ذا
ندى : افتح وشووف
فتح الكيس كانت هدية مغلفة ومعاها رسالة وعليها قلوب ومكتوب من : NDoO الى : DoODe
فتحها وقراها والمكتوووب : ..
رساله ( من قلب مشتاق )
الى من هو .. قلبي ..
الى من .. ملكني ..
الى من .. سيطر .. حبه علي
بنبض الحرف أكتب لك
بشوق .. الحب أهمس لأجلك

[ رسالتي ]
ساكتبها قلبي [بنبضات]

[الاشتياق] وابعثها مع لحن

الدم بعروقي [تدفق] لحنها

هواك بشرايني [سريان] عزفها

قلبي [عنوان] سأدون لك

بداخلي [العشق] سأتحدث عن بنايات

سأرسم قلباُ وعشقاُ مجنونا

احبك كثيرا يا اغلى مافي حيااتي
اتمنى ان تعجبك مفاجأتي واتمنى ان اظل في ذاكرتك للابد وان لا تنساني مهما حصل
احبك .. زوجتك المخلصة لكـ .. ندى

مو مصدق اللي بيقراه وحاس بفرح شديد وفتح الهدية وعجبته الساعة مرة فلبسها في يده على طول وندى تراقب ووجهها محمر وتتمنى تعجبه الحركة
وليد : ندى ايش الحركات الخطييرة ذي فدييييييتك والله احبك
ندى : انا اموت فيك ,
ندى تسال وليد عشان تطمن : وليد ممكن سؤال
وليد : آمرري
ندى : راح تحب بنت غيري بعدين
وليد : اكيد البنت اللي راح احبها بعدك انتي امها
ندى ابتسمت بارتياح وطمن قلبها
وليد : ندى ممكن اعرف مناسبة الحركات هذي ربي ما يحرمني منك منجد مبسوط انا
ندى : انا مبسووطة اكثر منك والمناسبة
نزلت دموعها ماهي عارفة دموع فرح ولا حزن وما قدرت تكتمها
وليد مسح الدموع من عينها : ندى ليش تبكي
ندى : عشاني مبسووطة انها عجبتك عشان احبك ومقدر انسااك انت راح تنساني في يوم ؟
وليد : ندى انا مستحيل انساكي في يوم يا ندى والله مستحييل
ندى خرجت السلسال ولبستها واعطته النص الثاني
ندى : هذا عشان تذكرني بيه
وليد : حتى من دونه ماراح انساااك
ندى ازدادت دموعها وبتحس بالم اكثر بتحس موتها قرب خلاص بس ما قدرت تقول لوليد عن اللي سار معاها اليوم وخلت امل في ربها
وليد حسب دموعها دموع فرح وما دري عن اللي ساير وراح يهديها ويمسح دموعها
بعدها ندى مسكت نفسها وسهروا سوا ووليد حاس انه هذا اليوم اسعد يوم في حياته وندى نفس الشي ..
اما عن العطر حطته في مكان وتمنت بعد ما تموت انه يقراه مو دحين
بعد العشا رجعو للبيت وهما مبسوطين وفرحانين
ندى : وليد ممكن بكرة مدام ماني رايحة للعمل ما ابغى اجلس لحالي وديني عند امي الله يخليك
وليد : حااضر يا حيااتي وبعد ما اخلص شغلي بجي امر عليكي
ندى : اوك
وثاني ييوم وداها لبيت امها وهو راح لعمله
ندى اول ما شافت امها راحت لها وضمتها بقوووووووة وساارت تبكي
ام ندى : ندى حبيبتي اشبك
ندى بكذب : وحششتيني يا امي والله وحشتيني
ام ندى : وانتي اكثرر
دخل عمر عليهم ولقاهم كذا
عمر : سلامات ايش في
ندى تركت امها وراحت لعمر وضمته حست ماراح تشوفهم ثاني خلاص حتودعهم
عمر : ندى اشبك ليش تبكي
ندى : وحششتني يا دووبا
عمر : ههههه وانتي اكثر بس بلا دلع قومي
ندى : سووري ماما فين ابوي
ام ندى : في غرفته نايم
ندى : طيب ورؤى
ام ندى : تلاقيها في المطبخ
راحت للمطبخ وضمت رؤى من وراها
رؤى : بسسم الله اشبك فجعتيني
ندى : هههههه كيفك دحين
رؤى : الحمد لله طيبة وانتي كيفك وكيف الحمل معاكي
ندى : يتعبب الحمد لله , فين تموورة
رؤى : في المدرسة وعمار كمان في مدرسته
ندى : اها
رؤى : انتي أيش جابك ما عندك دوام
ندى : لا اخذت اجازة عشان التعب
رؤى : اها الله يعينك
ام ندى : ندو فطرتي
ندى : لا يا عمري
عمر : اجل نفطر سوا
ندى : انت يا فاشل ما وراك جامعة
عمر : الا بس بافطر واروح
فطرو سوا وعمر راح لجامعته وندى جلست مع امها ورؤى ومع ابوها بعد ماقام
ولمن رجع عمر وعمار وتمارة تغذت معاهم وانبسطت وقالت هرجات كثيررررة عن الشغل والبيت وكل شي خرجت كل شي في قلبها
وبعد المغرب تقريبا وليد خلص من دوامه ودق عليها
ندى :هلا دودي انت فين
وليد : انا قريب من بيتكم جهزي نفسك
ندى : وليد ليش ما تدخل وخلينا نبات اليوم الله يخليك
وليد : ندو والله راجعة تعباان مرة
ندى : الله يخليك ويسعدك بس اليوم
وسارت تترجاه كانها طفلة صغيرة تبغى حلاوة الين واافق اخيرا
ولمن وصل طلع وسلم على العيلة كلها وسهروا سوا وانبسطو بالكلام واتفرجو فيلم أكشن مررة << ندى تعشقها
الين جا وقت النوم وكل من راح ينام
وليد وندى في غرفتهم غرفة ندى القديمة
ندى : ولييد ممكن اخر طلب
وليد : تفضلي يا عسسل
ندى : ممكن بكرة اجمع صحباتي هنا وباسوي جمعة بسيطة يعني
وليد : قصدك ماراح نرجع البيت
ندى مستحية من ططلباتها الاخيرة ووليد مستغرب كمان منها
وليد بتنهد : خلاص اوك كلمتي امك
ندى : يب وكلمت البنات باقي أكد لهم بس يا وليد
وليد : هلآ
ندى : لا تكون زعلان ترا اذا منت رااضي خلاص مو لازم يوم ثااني
وليد : لالاتخافي رااضي انا اجل بكرة بعد ما ارجع من شغلي بمر على البيت اغير ملابسي واخذلي حمام وبعدين بجي اخذك ونرجع للبيت اذا خلصتي
ندى : ششكرا يا احلى واغلى انسان في هذا العاالم
وليد بابتسامة : عفوااا يا روحي يلا ناامي عشان بكرة تقومي بدري وتجهزين الاشياء
ندى : حاااضر
ونامت وهي مطمنة ومبسوطة لانه وافق
وثاني يوم دقت على البنات واكدت لهم واترجتهم كلهم يجو حتى اتصلت على منار وانوار وكلمتهم يجو
وهما وافقو
جهزة للجمعة البسيطة بكل ما تقدر واستعدت لها وراحت لبست من ملابسها اللي جابها وليد من البيت وتعطرت وحطت روج خفيف وكحل ازرق على لون تيشيرتها واستنت البنات يجو بفارغ الصبر
اول من وصل اسرااء وكانت حزينة من امس ولا اكلت ولا شربت شي ولا قدرت تنام وهي تفكر في ندى
ندى اول ما شافتها انفجعت من شكلها التعباان : اسراااااااااء اششبك
اسراء والدموع في عينها : ندى مني قادرة لا اكل ولا اشرب ولا انام حتى خايفة عليكي
وجلست تبكي فاخذتها ندى في حضنها
مرت ام ندى وشفتهم : بسم الله اشبكم يا بناااتي
ندى تتستر على الموضوع : لا تخاافي يا امي اسراء عندها مشاكل بسيطة مع فهد وزعلانة شووي لا تشيلي هم
ام ندى : اها الله يهديكم ويصلحكم يا بنات
بعد ماراحت ام ندى ندى طلعت منديل من جيبها واعطتها هوا
ندى : خلاص امسحي دموعك محنا جاين نسوي عزا هنا نبغى ننبسط
اسراء : ان شااء الله
ندى : شكلك جيعانة تعالي ناكل ايش شي
وراحت معاها للمطبخ واكلت شبسات وحلويات سدت جوعها شوية الين يجي العشاء على الاقل
شوي نهى جات وبقية البنات وندى كل ما قابلت وحده ضمتهم بقووة وكانها تودعهم
دخلتهم لغرفة استقبال الضيوف وكانو جالسين مبسوطين ومنار وانوار تعرفو على صحبات ندى ونهى وانبسطو سوا
ندى : بنااااااااات عندي موضوع لكم
الكل سكت يسمع
ندى : اسمعو يا بناات اليوم انا مسوية العزيمة ذي عشان نصفي قلووبنا
الكل : ؟!؟!
ندى : احم ما فهمتم يعني أي وحده زعلانة من الثانية او شايلة في قلبها شي تقووله
ايمان : الله يهديكي يا ندى مو وقته الكلام ذا
ندى بالقووة بتجلس وتوقف وحاسه بالم وتعب : الا هيا يا بناات الله يخليكم كل اللي في قلووبكم
نهى : اووك مدام كذا انا صرييحة وراح ابدأ في البداية ندى انا كنت اغااااااار منك مرررة
ندى : ولييييييش يا اختي
نهى : اممم بصراحة كنت احس كل الاهتمام لك من امي وابوي ورؤى واخواني
ندى : الين دحين
نهى : طبعا وبالتأكيد لا اول كان تفكيري تفكير صغاار دحين احس انك اغلى اخت ليا في الدنيا وزاد حبي لك
ندى : كووويس اول نموذج عندكم نهى يلا اللي بتقوول شي
ايمان : انا يا ندى كنت اتمنى اعييييش هنا في هذا البيت
ندى : ولييش
ايمان استحت : اممم عشان عبد الرحمن كان ساكن هنا وخفت تسرقيه مني وكنت اتمنى اشوفه كل يوم
ندى : ههههههههههه شوفو التفكير كيف بس
منار : ندى صراحة مافي شي مزعلني منك ولا اخذت موقف معاكي في يوم
انوار : والله حتى انا
ندى : اها الحمد لله , نوورة وانتي
نورة : ابدااا انا احبككك مررررررررررة احسك اختي الكبيرة يعني زي اسرااء << طبعا اخوها عمر
ندى : تسسلمي وشهودة
شهد : امم زمان كنت احس علاقتنا عادية يعني صحبات وكذا بس احس لمن كبرت دحين تغيرنا احس سرت قرييبة مرة منك وانتي اللي اقولها اسراري وكل شي
ندى : نفس الشي احس بيه انا , اسرااء ليش ساكتة
اسراء اكثر وحده زعلانة وتعيسة فيهم قالت بصوت واطئ : بصراحة مافي ششي في قلبي عليكي
ندى متفهمة وضعها : ششكرا
نورة : ندو امم شغلي شريط فيلم أي شي
ندى : امممم في افلام كثيرة في غرفتي تروحي تجيبيهم
نورة : اووووووك << متحمسسة
راحت لغرفة ندى وتدور الاشرطة فيين فيين واخيرا لقت شنطة الاشرطة وجالسة تقلب فيهم واختارت شريط ورجعت للبنات ....
نورة : بنااات فين ندى
شهد : قالت انها في المطبخ
نورة : اووكـ
راحت للمطبخ وشافت ندى جالسة على الكرسي منزله راسها وتبكي
نورة : ندى ندى اشبك ليش تبكي
ندى : نوورة بتألم نوورة ساعديني بطني توجعني بموووت
نورة ماهي عارفة ايش تسووي وخافت مرة عليها كان شكلها غير مرة
راحت بسرعة للبنات وهي تتناافض : بناااااااااااااااااااااات ندى تعباااانة تعاااالو
وما اضافت ولا كلمه وراحت للمطبخ والكل قاام وهما مفجووعين
جو لعندها وكانت منهلكة مرة
اسراء : ندى اشبك ندى قوومي
ندى : اسرااء ساعديني بطني بطني
منار ما قصرت راحت كلمت ام ندى لمن شافت ندى كيف على طول كلمت عمر ياخذها للمستشفى
عمر اخذ ندى وام ندى ورؤى للمستشفى على طول
ونهى والباقين في البيت جالسين قلقانين عليها ويدعو لها كان على بالهم حتولد ماكان في بالهم انها خلاص في سكرات الموت يمكن
اسراء كانت تبكي بحررررقة وبصوووتها
نورة حاولت تهدي فيها : اسراء هدي الله يخليكي ان شاء الله طييبة هيا وشوية راح يدقو ويقولو انها جابت بنووتات هدي ولا تبكي
اسراء : انتي منتي فاااهمة منتي فاهمة اهئ اهئ
وليد في هذا الوقت رجع لبيته بعد دوامه ودخل ياخذله شور وبعدين غير ملابسه وجلس طفشااان
ويبغى يفتكر الدفتر حقه فين حطه << للعمل
راح يدور في مكتبه وبين اشياؤه مافي ودور عند اشياء ندى وما لقاه فجلس بزهق من اول يدور عليه وبعدين لفت انتباهه شي فضي مغلف راح اخذه كانت علبة مغطاية بغلاف هدية
وليد : ههههه اكيد ندى بتسوي مفاجأة بس راح افجأها انا اممم لا خليني اتظاهر اني ما شفتها
وجا يرجعها بس ما قدر واكلته ملقفته وفتحها
اول ما لفت انتباهه الرسالة اللي لونها اسووود راح فتحها وكان مكتوب عليها بالابيض الكلام التالي :
بسم الله الرحمن الرحيم
الى اغلى واعز ما املك زوجي العزيز ولييد
احبك كثيييرا واتمنى اني ابقى بقربك دوما لكن مافي احد منا خالد وكل منا راح يجي يومه وينتهي اجله
عشان كذا انا ساودعك بكل حب واتمنى انك ما تنساااني لاني قريب كنت تعبانة ورحت كشفت وعرفت اني خلاص ماراح اقدر اعيش اكثر من كذا مافي أمل اني اتعالج عشان كذا حبيت اودعك واودع كل من أحب واكثر شي طمني لمن سألتك راح تنساني ولا راح تحب احد بعدي وحسيت براحة لمن سمعت جوابك البنت اللي احبها راح تكوني امها بس للاسف يمكن مقدر اكون ام ولا راح احس بطعم الأمومة عشان كذا وصيتي لك انك تربيها وتحطها في عينك وتكون لها الام والاب واخر طلب وممكن يكون اناني لا تتزوج بعدي لا تخلي لبناتي مرت ابو ويمكن ما تكون طيبة ان شااء الله ربي يعوضك ويعوضني باثنين حلوين مرة
اخيرا احب اعتذر لك على كل شي سويته وزعلت عشانه واذا رحلت من الدنيا هذي فكل شي عن تفاصيل حياتي راح تلقاه في دفتر مذكراتي تحت سرير دسيته عشان تقراه ويكون ملك لك ولمن بناتي يكبرو يقرأوه اتمنى تحافظ عليه .. وليد كل لحظة عشتها معاك كانت حلووة واستمتعت بيها كل يوم عشته معاك كان يوم حلوو كنت ادري انو يوم زي هذا راح يجي واكتب فيه وصيتي لك وما كنت مستعدة لهذا اليوم بس خلاص لابد يجي يوم زي كذا ولازم تكون انت صابر وانا كمان صابرة وليد لا تتغير اذا مت خليك دايما طيب وحنون زي ما انت ولا تحرم بناتنا من حنااانك وامي وابوووي وصل لهم سلامي ماراح اقدر اقول لهم بهذا الشي وكل اهلي انا بالقوة تشجعت وكتبت كلامي لك والدموع على عيني تنهاار
يلا حبيبي تعيش ان شاء الله في خير داايم وحب وسعادة
زوجتك المحبة والمخلصة : ندى .. اتمنى تتقبل هديتي البسيطة ولا تنسااني
والسلام عليكم ورحمة الله وبركاته )
وليد انهار من كلامها كان زي السكين على قلبه واصلا ما قدر يمسك نفسه وجلس يبكي
وليد مو مصدق اللي بقراه : لالا اكيد ندى خرفت اكيد الدكتور كان غلطاان ندى لا ترووحي وتنسيبيني
دق على جوالها وماكانت ترد عليه خاف عليها وما استنى وراح لبيت امها
دق الباب بقووة علييهم ردت نهى بعد ما لبست غطا : ولييد
وليد بخوف : ندى فين ما ترد فينها
نهى : ودينيها للمستشفى تعباانة هيا
وليد : تبعااانة اشبها وفي أي مستشفى
نهى : يمكن بتولد روح لها في مستشفى ........
وليد : طيييب
ولا قال مع السلامة وراح بسسرعة لمحل المستشفى وهو قلقااان
وقابل عمر هناك
وليد : عمممر اشبها ندى
عمر : ولييد امم ندى وقت ولادتها دحين ولادة مبكرة
وليد : وفينها دحين
عمر : فين يعني غرفة العملياات
وليد : مقدر ادخل
عمر : للاسف لا
وليد يستنى وهو خايف وكلمات رسالتها تتردد في بااله وكل كلمة من الرساالة كانه بيقراها دحين
شوي طالع في السلسال اللي لابسها وافتكر يوم اعطته هيا عشان يتذكرها
جلس على الكرسي منهاار وبيستنى الين خرج الدكتور
وليد قام له بسرعة : دكتتوور
دكتور : ابشرك المريضة جابت توأم بنات
وليد : وهيا ؟
دكتور : نقلناها في غرفة عادية تقدر تروح تشووفها بس قبل انت زوجها
وليد : ايوة
دكتور : اجل تعال عشان عندنا كم شغلة نبغاك تسويها
وليد طالع في عمر
عمر : خلاص روح انا بروح لغرفة ندى واطمنها
وليد : اووك يلا دكتور
راح وليد مع الدكتور وبعد عشر دقااايق رجع لغرفة ندى ماهو عارف يفرح ولا يحزن ساار ابو خلاص بس ندى ..
دخل الغرفة تفاجا لمن شاف امها تبكي حط في باله تبكي من الفرح وطنش عمر اللي كان شكله زعلان
قرب من ندى وبفرح كان يكلمها : ندى ندى قوومي خلاص سرتي ام قومي اولادنا سليمين مافيهم شلل ولا عيب ولا شي ترا جبتي بنتين يجننو واحلا شي شفته في دنيتي
ندى ما ترد
عمر مسك وليد من كتفه
وليد : عمر ابعد ندى ليش ما ترد اكيد هي تعباانة من الولادة صح تكلم صح
عمر جالس يبكي : لا
وليد : اجل نايمة شووية صح من المخدررر صح
عمر : لا
وليد : تكلم اشبها ندى
عمر ما قدر ينطق الكلمة وام ندى تبكي بحرقة وتقوول بنتي بنتي
وليد : تكلم يا رجاااااال
دخل الدكتور عليهم ومعاه ممرضات وجا لعند وجه ندى وغطاه
وليد : دكتور ايش بتسوووي
الدكتور : عظم الله اجرك يا اخوويا
وليد : دكتتوور انقلع انت غلطااان اكيد ذي مريضة ثاانية ندى حية ندى ما ماتت انت غلطااان ابعد عنها
شكله كان مثير للشفقة اخر شي
الدكتور حاول يهدي فيه بس وليد كان مصر انه ندى ما ماتت .......
جلس على الكرسي منزل رااسه ويبكي بششده ومحتاار كيف راح يخبر نهى خايف عليها كفاية مريضة في قلبها مو عارف كيف يقولها
الخبر وصل للرجال انس وعمار ورؤى وابو ندى وفهد وريان بس لسى ما وصل للبنات وانس محتار مو عارف كيف راح يقولها
وليد كان في حاله ثانية خرج من المستشفى وما شافوه ولا عرفو هوا فين وبنات ندى في المستشفى
امها كانت مثل رااائع للشخص الصبوور صح في البداية كانت تبكي بجنون على ندى لانها كانت اغلى شي تملكه في حياتها بس بعدين سلمت لقضاء الله وقدره
اما رؤى كانت تبعتبرها اكثر من بنت زوجها كانت تعتبرها بنتها وحزنت مرة ومستمرة في البكاء
اما عمر كان يطالع في وجه ندى وهو يبكي ويقول في نفسه
عمر : اذا انتي متي مين راح ينصحني ويوجهني ندى قومي لا تخليني وحدي ومين راح يمدحني ويتريق علي قوومي بسوي لك اللي تبغيه الله يخليكي قوومي
وعمار كان جمب عمر ونفس حالته في البكا وكان كلامه نفسه تقرييبا لانه ندى كانت الاخت والصديقة والام بالنسبة لهم الاثنين
اما ابو ندى كان يبكي من الحزن على بنته ويقوول : ندى حرمتك من حنااني سنيين ولمن جيت محتاج لك ولحنانك ما منعتيه عني ندى بنتي وقرت عيني علمتيني اشياء كثيرة وصححتي كثير من اخطائي والله احبك ربي يرحمك ويدخلك فسيح جناتك
الفيلم هذا كله سووه في المستشفى وبعدين كتبوا اوراق الوفاة وراحو يبغو يغسلوها وام ندى ورؤى رجعو على البيت يجهزو للعزى
في البيت كانو البنات موجودين وجاهم خبر انها ولدت وجابت توأم بس خبر وفاتها ما جاهم
انس يكلم عمر : عظم الله اجرك
عمر : جزاك الله خير
انس : عمر كيف بنقول لنهى خايف عليها تجيها صدمة ويسير فيها شي
عمر : يا انت تاخذها بهدوء وتكلمها ولا بكلمها انا
انس : بتوكل على الله وبكلمها دعوااتك
عمر : ان شاء الله
انس راجع لبيت ام نهى وبيفكر في طريقة عشان يخبر نهى بيها وهو قال لخالته ام نهى ما تقوولها ولا تقول لاحد الين يكلم نهى عشان قلبها
لمن وصل للبيت دق على نهى
انس : نهى البسي عبايتك واخرجي لي السيارة
نهى : انوسي ما اقدر ماما باين عليها زعلانة ومحنا عارفين ليش وابغى اهدي فيها هي بتبكي
انس : اخرجي وباقول لك السبب
نهى : خلاص طييب
اول ما خرجت نهى لانس ام ندى قالت للبنات على ندى
محد قدر يصدق كلهم كذبوها مستحيل قبل شوي كانت تضحك وتمزح معاااهم كيف ساار كذا
اسراء كانت داررية وانهااارت بالبكاااء
نورة تكلم نفسها بعد ما سمعت الخبر : ماتت الانسانة اللي اعتربتها اكثر من اخت ماتت خلاص راحت وسابتنا ندى رغم فارق السن اللي بيننا الا اني اعتبرتك من اعز صديقااااتي مين راح يونسني ومين راح يسااعدني الله يرحمك ويدخلك فسيح جناته
وانهارت هيا الثانية بالبكاء
ايمان كانت اصبر وحده فيهم نزلت دموعها بس مو قدهم والسبب مو انها ما تحب ندى او ما تعزها السبب انها تبغى تهدي فيهم ومؤمنة بقضاء الله وعارفة بكاءها ماراح يفيد بس برضو كانت تكلم نفسها وتقوول
ندى الانسانة اللي ماراح انساها طول عمري ندى صديقتي وروحي والله احبك يا ندى كنتي السبب في كثير من الاشيااء الحلووه في حياااتي بعد الله سبحانة وتعالى
وجلست تدعي ربها يرحمها وتبكي
اما شهد كانت تتكلم بصووتها وتبكي : ندى ليييييش بااقي كم يووم بس ما بتحضري زواااجي قوومي وافرحي معااايا قوومي والله ابغاااك
منار : ندى مع اني ما اعرفك كثير وما قابلتك من مدة طويلة بس انتي كنتي اروع انسانة قابلتها في حياتي واعتبرتك قدوة ليا حتى لو ماكانت تقابلاتنا كثير بس من كثر كلام وليد عنك حبيتك اكثر من أي احد
ندى اتمنى تكوني معايا دحين ونفرح سوا بالتوأم ونفرح اني سرت عمتهم بس
واستمرت في بكااااء
وانواار كانت تقول لنفسها : مع انك تزوجتي الانساان اللي حبيته دايما الا اني ساامحتك وما شلت في قلبي والسبب كان انتي واخلاقك الحلووه معانا والله يا ندى كنتي انسانة راائعة وماراح تتنسي على مر السنييين
و قلبو البيت حزن وبكا بس بدون زعيق ونياحة
اما نهى كانت في السيارة وتستنى انس يتكلم
نهى : انس تكلم ايش في
انس : نهى حبيبتي انتي انسانة مريضة بالقلب ولازم تكوني صابرة ومحتسبة
نهى : انسس بنات ندى فيهم شي ماتو سار فيهم شي مو مهم المهم ندى طيبة صح
انس : اولادها كلهم طيبين
نهى : اجل ليش الكل زعلان فهممممني
نهى ماكانت تبغى تحط شك في نفسها ولو واحد بالمية انه ندى ساار لها شي او ماتت عشان كذا كانت تسال وتجيب اعذااار
انس : نهى ندى تعباانة شووي ويمكن
نهى بصووت مرتفع وبعصبية : يمكن ايييش اختي ايش فيها تكلم
انس : نهى هدي شووي الله يخليكي نسيتي انتي حامل وتعبااانة
نهى : ماراح اهدي الين تقوولي
انس بصوت حزيين : نهى اختك ماتت
نهى : ماتت << كلمة كانت قووية عليها وكيف ما تكون كذا وهذي اختها الوحيدة اللي معاها داايما وكل حياتهم سوا
نهى ما قدرت تستحمل المووقف ولا كلمة انس حست بالم كبير في قلبها ومسكت بطنها بقووة
انس خاف عليها مررة
انس : نهى الله يخليكي لا تنفعلي لا يسير فيكي شي
نهى بهسترية وصوت فيه بكا : ما يسير فيني شي هذي اختي يا نااااااس اختي اكيد ما ماتت قبل شووي كانت بتكلمنا مستحيييييييل
انس : مافي شي مستحيل على ربنا قضا وقدر ولازم تؤمني
نهى : انسس بتالم ماني قااادرة انس الحقني سااعدني
انس دعس بنزيين ورااح للمستشفى وهو خايف على نهى دخلو للطوارئ على طوول وكانت وقتها مغمى عليها
جلس ينتظر ايش مصير نهى ايش راح يسير فيها
جالس مو عارف يحزن على مين نهى ولا ندى افتكر ومر شريط ذكريااته يوم كانت نهى تعبانة وكان يكلم ندى وكانت خايفة على اختها ومعصبة منه وجلس يدعي لها ويدعي ربنا يخرج نهى بالسلامة ومايسير لها شي ولا للي في بطنها
بعد وقت قصير خرج الدكتور وطمنه : مرتك ولدت بنت بس هيا دحين في غيبوووبة
انس : غيبوووبة ؟!
الدكتور : ايوة وهذا شكله اثر صدمة قوية عليها ما تقدر تستحملها ان شاء الله تفووق قريب
انس : طيب اقدر اشوفها
الدكتور : معليش هيا بحاجة لراحة دحين وما تقدر بس البنت تقدر تشووفها وياريت تجي بعد ساعة كذا تشوف زوجتك
انس : بس طمني يعني ماسار لها شي تراها تعباانة في قلبها
الدكتور : ايوة عندنا خبر بهذا الشي بس اطمن يا اخووي
انس : ششكرا يا دكتور والله يبشرك بالجنة
انس راح يشوف بنته وشالها وضمها وجالس يقول : مدري افرح بيكي ولا احزن عشان ندى ولا عشان نهى ربي يحفظك من كل سووء خلاص بخلي نهى تختار الاسم اللي يعجبها لك
مرت يومين وفكوا لعزا في بيت ام ندى والرجال هناك كمان بس وليد كان مختفي اليومين ذي وكانو يدورو عنه ما لقووه اما نهى فكانت لسى في غيبوووبة وبنتها مع بنات ندى في بيت امهم هناك الحريم كانو مهتمين بيهم
وليد مقفل جواله وما يبغى يكلم احد ومختفي من أي احد جالس لوحده حزيين فقد الانساانة اللي غيرته فقد الانسانة اللي حبها من يوم وهو صغير مين حيحب دحين بعدها كانت يتمنى لو انه ما سابها ولا لحظه في حياته ويتمنى انه ما قاطعها سنة من السنين ويتمنى لو ما جرحها في يوم كان المفروض هو اللي يتاسف منها مو هيا حاسس انه يدين لها باعتذاار كبييير حس بهم وضيق وكرب وما عرف احد يفك كربته وهمه الا ربه عشان كذا جلس يوم في الحرم لا يتكلم مع احد ولا ياكل ولا يشرب طول وقته وهو يبكي ويصلي ويدعي واليوم الثاني راح للمكان اللي فيه ذكريااته مع ندى اللي هو .........
امه كانت قلقانة عليه والكل ما خلو مكان ما دورو فيه
منار اخته ماهي عارفة فين راح وبعدين افتكرت عن المكان اللي كان يروحه وليد كل ما زعل وضاق بااله
مافي غيره رجعت بسرعة لبيتهم وطلعت الدرج وهي تجرري للسطوووح
فتحت باب السطوح وشافت واحد واقف على الحافة وخطوة وحده وينتحر
صرخت بصوتها : ولييييييييييييييييييييييييييييييييييييييد




ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ




البارت الاخيييييييييييييييييييييييييييييييييييييييييييييي ييير : . .

وليد طالع فيها ورجع يطالع لتحت وكان ناوي يطيح
منار : وليد الله يخليك انزل لا تسوي في نفسك شي
وليد بصووت يقطع القلب : خلاص ايش ابغى من الدنيا ذي خلااااص
منار : ولييد هدي الله يرحم والديك الدنيا ما انتهت هنا وبعدين معقوولة تبغى بناتك يعيشو بدون ام ولا ابوو
وليد : أيش ابغى بيهم اذا ندى امهم مااافي
منار : بس هما محتااجينك ويبغووك انززل الله يخليك والله ماراح تكسب شيي من فعلتك ذي وبعدين ندى قبل لا تموت في اخر عشر دقاايق من حيااتها كانت تتكلم عنك
وليد مصدووم ونزل بسرعة ومسك منار بقوة : ايش قاالت تكلمي









منار : سيبني وانا بتكلم
وليد وخر عنها ويستناها تتكلم
منار : على حسب ما حكتني خالتي سارة قالت انو وليد ماراح يكون لطبيعته اذا مت ذكروووه بكلامي معاه ووعده ليا انه ماراح يتغير وقاالت بنااااتي لا تسيبووهم لحالهم
كانت تتكلم وكلمة مفهومة وكلمة ماهي وااضحة واخر اللي قاالته تشهدت وماتت
( في العشر الدقايق اللي وليد كان مشغول مع الدكتور ندى كانت تتكلم وقالت الكلام هذا غير انها كانت تطالع في امها وتدري موتها قرب كانت تطالعها وهي تبكي وتترجاها تساامحها )
وليد : ندى قاالت كذا ؟ ؟ ؟
منار : ايووة كذا قاالت
وليد جلس على الارض وجلس يبكي كان فااكر وعده لها بس خااف ما يسوييه بس ندى كانت حاسه من هذا الشي عشان كذا تكلمت قبل لا تموت
منار نزلت جمبه وضمته وجلست تهدي فيه : وليد ترا الدنيا فيها الحلو والمر ولا تضييع حيااتك بافكارك هذي ان شاء الله ربنا بيعوضك بيها في بناااتك وان شاء الله يطلعو مثلها في كل ششي
وليد مستمر في البكاء الين خرج اللي في قلبه وقام مسح دموعه ورجع مع منار لخالته سارة
دخل البيت وكان الوقت متاخر والناس رااحو ومافي غير اخوانها اول ما دخل راح لغرفة ام ندى وكانت جالسة في غرفتها تبكي
دخل عليها بهدوء ولمن شافته قامت وضمته : فين كنت يا ولدي اقلقتنا عليك
وليد : اسسف يا خااالتي عظم الله اجررك
ام ندى : جزاك الله خيير
وليد : اصبري يا خالتي ان شاء الله تتعوضي بيها خيير
ام ندى : امين ياارب
خرج من غرفة امها وراح لعند بناتها طالع فيهم بنظرات كلها حزن والم وقاال : راح اشيلكم في عيني واعوضكم حنان امكم راح اهتم بيكم وانفذ وصية ندى انتم اللي تبقيتو ليا من ندى وعرقها
وقرر يسمي وحده ندى والثانية منار على اسم اخته
بعد ما مر اسبوعين من الاحدااث المؤلمة طبعا شهد اجلت زواجها ما قدرت وصحبتها ماتعدت شهر وهي ميتة وريان تفهم الوضع وقدمه كمان
اما نهى الحمد لله خرجت بالسلامة وصارت طيبة وسمت بنتها على اسم اغلى انسانة ( ندى )
وليد خلا بناته ندى ومنار عند بيت خالته ساارة عشان تهتم فيهم وهناك نهى كانت هي اللي تاكلهم وتشربهم مع انه ماكان يبغى يسوي كذا بس نهى اصرت على هذا الشي واصرت انه محد يربي البنتين ذي الا هيا ومحد يرضعهم وياكلهم غيرها وندى ومنار سارو اخوات ندى بنت نهى بالرضاعة ..





رجع وليد من عمله وراح لبيته الا ماسار يروحه غير نادرا وطول وقته عند بيت ام ندى
دخل البيت حاسس بكتمة وحاسس البيت مظللم بدون ندى دخل حمامه الله يكرمكم وغير ملابسه وانسدح على سريره وجالس يتذكر احداث واوقاته مع ندى وشوي افتكر دفتر مذكراتها نزل يده تحت السرير واخذ الدفتر
فتح اول صفحة وكان مكتوب فيها : ( هنا ساكتب يومياتي واحداث مهمة في حياتي سالتجئ الى قلمي ودفتري عندما اكون حزينة او سعيدة وستبقى الايام الجميلة مخزنة في دفتري وفي دااخلي والايام الحزينة كذلك )
وصفحة ثانية : ( زي هذا اليوم قبل ستة سنين شفت وليد ولد خالي اشتقت له حيييل واتمنى وجوده في حياتي )
( الحمد لله ربي رزقني بصحبااات طيباات وحلووين ربي لا يحرمني منهم والله احبهم .. )
هذه مقتطفااات من يومياتها يعني اهم الاحداث
( اليوم انصدمت وبقوة كمان بعد سنين عمري كلها اكتشف انو ليا اخت توأم فرحت مررة بيها لاني كنت احس نفسي وحيدة بدون اخت واكتشفت كمان كل شي عن ابويا ومشاكله وسبب بعده عن امي )
( واخيرا اللحظة اللي طول عمري انتظرتها راح اتقاابل مع ابويا اليووم ما ادري كيف بيكون شعووري افرح ولا ازعل بس مهما سار هذا ابووي ولازم ابره .. بعد ما قابلته حسيت بفرح حسيت انه طييب مرة وندمان على اللي سواه راح احاول اتقرب منه اكثر )
( اكتشفت ليا اخوان عمر وعمار من ابوويا كانو طيبين معايا ومرحيين مرة عمار يا زينه فلاوي وتووحفة وعمر حسيته ما تقبلني في البدااية بس بعدين تعود علي وحبيته وحبني )
وليد جلس يقلب في صفحاات ثاانية وفتح صفحة مكتوب فيها :
( مرت عليا فترة تغيرت فيها سرت بنت ثانية عاقة لامي و مضاربة مع صحبااتي وكل هذا عشان صديقات السوء اللي صاحبتهم ششكرا يا سروورتي على كلامك ليا مدري كنت حستمر لمتى لو ما نصحتيني )
( اليوم ماراح ينسى ابدا حسيت نفسي في فيلم خطفووني شباب وجا عبد الرحمن وساعدني ....... الخ << تفاصيل الحادثة كلها )
( انا في الجااامعة اليوم اول يوم ليا مبسوطة مرة وتحمسسة اتمنى يكون موجود معايا ويبارك لي على قبولي بس ايش اسووي )
( منجد الجامعة عالم مختللف بالكامل عن المدرسة شي فله وصعب ومو حلو مرة مدري كيف تجي بس الحمد لله اسراء معايا في نفس قسممي )
( خلاص راح اتوظف بعد كم سنة دراااسة وتعب وتدريب سرت ممررضة هدفي من هذا الشي اني اسااعد الناس اللي يحتااجوني واكون معاااهم اليوم اول يوم دوام ليا يااارب وفقني مرة خايفة )
( تعرفت على بنااات طيبين وفلله في المستشفى وقفو معايا وسااعدووني يارب تستمر علاقتنا للابد و عندي نية اعرفهم على صحباااتي القداامى )
البااقي يوميات عادية فقلب وليد الصفحات بسرعة ووقف عند :
( يوم غررريب في حيااتي وتسمتر الايام العجيبة في الظهوور فاليوم وانا راجعة لبيتي مريت بسيارة وفيها ولد غريب ومصاااب وشكله كان متورط في مشكله ساعدته واتصلت على الاسعاااف جو بسسرعة بس للاسف نسيت اسال عن اسمه ايييش خساارة )
( واخييييييرا حلم حياااتي تحقق قاابلت الانساان اللي تمنيت اقاابله من سنين صدف غرريبة مررة
ولييييد اشتقت لك وما تووقعت تكون انت اللي سااعدتك في الطرريق وشكلك تغيير مررة وسرت احلى بكثييييييييييير عن زمااااان هههههههه )
( اليوم وليد راح يخرج من المستشفى ما ابغاااه يروووح اخاف ما اشووفه ثااني وخالي يظل متزااعل مع امي ياارب وفق يناتهم وريحووونا بس فرحت اكثر لمن قااال راح يحاول يصلح بيييينهم )
طول ما وليد بيقرا وهو يبكي عليها الين وصل للصفحة الاخيرة اللي مكتوب فيها
( اليوم كنت عند دكتور ساالم كشف علي قال مافي امل اعيش اكثر من كذا حزنت مررة بهذا الشي راح اودع كل الناس اللي احبهم واكون لوحدي يااارب احمني واغفر لي ذنووبي ياارب وفق بناتي وزوجي
ادري رغم اني حأموت الا اني راح اكون في بااال كثيير من الناس اعرفهم اتمنى يدعولي دااايما وما ينسسوني اممم هذي اخر صفحة من صفحاااتي اتمنى اللي قرا الدفتر يكون مستمتع بيه
والسلام عليكم ورحمة الله وبركاته )
قفل وليد الدفتر ومسح دموعه وقام صلى ركعتين وجلس يدعي لها بالرحمة والمغفرة
مر شهرين وبعدها سار زواج شهد وكانت شهد تبكي وهي بتحط مكياج والكوفيرا تقوولها هدي ماني عارفة احط لك كانت تتمنى تكون ندى معاها في هذي اللحظة وتقولها مبرووك
وبالقوة مسكت نفسها وخلصت مكياجها دخلت اسراء ومعاها ايمان لعندها
ايمان : اخيرا خلصتي
شهد : بالله اسكتي
اسراء : ههههههه
شهد : سروو فين ولدك
اسراء : مع نووورة ماهي راضية تسيبه
شهد : طيب ندى اقصد نهى فين
الكل حزن لمن سمعو شهد تقول ندى بالغلط
اسراء : جالسة هناك مع الصغاار
شهد حاولت تكتم دموعها بالقوة : اها طيب انا بقوم البس الفستاان
ايمان : طيب نسااعدك ؟
شهد : لا ششكرا وبالذات انتي يا ايمان ما ابغى اتعبك
ايمان : وليش انا
شهد : عشاان اللي في بطنك
ايمان ابتسمت : هههه طيب يا ستي
شهد : شكرا يا بناات ماما معايا
اسراء وايمان : عفوووا
وخرجو من الغررفة وشهد قامت تلبس الفستان وامها كانت واقفة معاها وتدمع عينها
شهد : امييي دحين ليش تبكي مو من اول نفسك تزوجني وتتخلصي مني
ام شهد : لا والله ايش اتخلص منك انا مبسووطة يا شهد مبسوووطة
شهد ضمتها بقووة وبعدين بعدت ولبست الفستاان وخرجت لزفتها
الكل كان جالس على طاولة وحده نهى وايمان واسراء ونورة ومنار وانوار والصغار خلوهم مع الخدامات عشان لا يبكو
وعلى طاولة ثانية قريبة مرة منهم لبنا وهدير ويارا وكل وحده مع اختها ولا امها ..
دقاايق بس والقاعة ظلمت وانفتحت اضاءات حلوه وخفيفة ومن فووق شهد وريان ماسكين ايادي بعض ونازلين من الدررج الين وصلو للكوشة وجلسسو
والبااقي احداث عادية .
وبكذا تقريبا كل وحده من صحبات ندى تحققت امانيهم ما عدا نوورة كانت تنتظرر عمر بفارغ الصبر
وعمر نفس الششي وبعد ما خلص جامعته ولقى وظيفة حكومية قرر يتزوجها
اما عمار وراه مشوااار طويل يخلص الثانوي والجامعة وبعدييين بيتزوج رنا وفي الفترة ذي ماكان بينهم أي اتصال الا احيانا نهى تتكلم معاها لمن عمار يززن فووق راسها ويقنعها
الكل عاش حياة طبيعية مليئة بذكرياات حلوه وموح لووه عن ندى اللي محد رااح ينساها
وبعد كم سسنة ..
وليد رجع من عمله دخل للبيت وتخيل ندى رااجعة من اول وتستناه وتقوله : فييينك تاخرت
شوي دخل للمطبخ تخيل وافتكرها وهي واقفة تغسل في الصحوون يجي لعندها ويغطي عينها وهي تضحك وتعرفة ولمن يقول لها ابغى اساعدك ويحاول يساعدها هي ما ترضى وتقوله روح ارتاح
وليد ما قدر ينسى حب حيااته وبعدها ما حب احد
وهو جالس في المطبخ وسرحاان في افكااره
ندى : باااااااابااااا من اوول اكلمك
وليد انتبه لها : هلا ندووو حبيبتي معلييش
ندى : شووف منااار ماهي راضية تخليني اذاكر
وليد : لييش
ندى : تبغااني اتفرج تلفزيون معاها ومسوية لي ازعااج
وليد : طيب برووح اكلمها انا
وراح لعند منار
وليد : منااار خلي اختك تذااكر
منار : يو يا بابا طول اليوم وهي بين كتبها ماهي راضية تتفرج معايا
وليد : طيب انتي ذااكرتي ؟
منار : ايووة من اول
ندى : بس انا عندي اختباار وابغى اذاكر وهي تقول خلصت مدري متى امداها تذاكر
وليد : مناار متاكدة خلصتي مذاكرة
منار : اممم ااا
وليد : ايش يعني يلا يا قمر قومي زااكري
منار : يوو طييب
ندى تمد لسانها : احسسن
منار: امشي بسس
وليد يضحك عليهم كل يوم لازم يسوو كذا ندى طلعت شاطرة مرررة بعكس منار اللي تحب اللعب وتكره المذااكرة ...
مشاري : امييي الله يخليكي بس شوية
اسراء : لا قلت لا
مشاري : ايش معنى تالا وانا لا
اسراء : يخي تحط عقلك بعقلها اختك لسى صغييرة وعاادي
مشاري : بس انا ابغى
اسراء : كبررت انت على هذي الاشياء يلا قوم ذااكر
مشاري : طييييب
فهد يكلم اسراء : ايش يبغى
اسراء : ههههههه يبغى يلعب سووني وما خلص مذاكرته
فهد : هههه متى يبطل غيره ما ادري مع اني كبيييير على هذي الحركاات
اسراء : انا ادرري
اما الووضع عند نهى
ندى : امي متى بتجي ندى ومنار ابغى اجلس معاهم
نهى : اكيد نهاية الاسبوع دحين عندهم درااسة
ندى : اها انتي ما وحشووكي
نهى : الا اكيييد
ندى : اجل قومي نروح لهم
نهى : ماراح تخدعيني زي كل مرة ماراح نروح الين تخلصي مذاكرة كلمت ندى وقالت عندها اختبار اكيد انتي كمان عندك مدام في نفس المدرسة
ندى : ايوة عندي بس خلصت
نهى : روحي رااجعي ثاني
ندى : لا بروح العب مع لولو
نهى : خلصي مذاكرة وبعدين العبي مع اختك
ندى : اخخ طييب
ايمان : عبد الرررحمن الله يخليك امسك احساان شووية ابغى اغسل
عبد الرحمن : هههههه طييب
ايمان بعد كم سنة من زواجها جابت بنت وحده ودحين هي حاامل في الثاانية
اما شهد بعد شهرين تقريبا من زواجها حملت في ولد يجنن وسمته وليييد ولا تسالو لييش
وتووته توته خلصت الحتووتة

النهااااااااااااااااااية ..

