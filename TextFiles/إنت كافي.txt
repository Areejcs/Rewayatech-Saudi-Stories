
بوطلال ( محمد ) 52 سنة عنده شركته الخاصة وهو طيب وحبوب وحنون على عياله ومدلعم وخصوصا آخر العنقود مشعل

ام طلال ( حصة ) 49 سنة مرة طيبة وحبوبة بس عصبية شوي

عيالهم :
طلال 23 سنة آخر سنة بالجامعة تخصصه ادارة اعمال واول ما يتخرج راح يشتغل بالشركة مع ابوه

نوف 17 سنة آخر سنة بالثانوية وشاطرة وهي اقرب وحدة لاخوها طلال
وابوها مدلعها لانها بنته الوحيدة


مشعل 10 سنوات آخر العنقود وابوه مدلعة وما يرفض له طلب


بيت بوحمد :
بوحمد ( خالد ) اخو بوطلال الصغير 49 سنة ويشتغل بالشركة مع بوطلال وشديد شوي مع عياله

ام حمد ( عنود ) 45 سنة طيبة وحبوبة ومدلعة عيالها عكس ابوهم

عيالهم :
حمد 22سنة ثالث سنة بالجامعة تخصصه ادارة اعمال مثل طلال ولد عمه

شيخة 19 سنة اول سنة بالجامعة تخصصها علم نفس مغرورة وشايفة نفسها وتموت على طلال ولد عمها بس ما يعطيها ويه


بطلة قصتنا :
حورية 17 سنة صديقة نوف الروح بالروح دايما مع بعض وحورية يتيمة توفوا اهلها بحادث سيارة وهي عايشة مع يدتها وماعندها خوال ولا عمام
طيبة وحبوبة وتدخل القلب بسرعة بتتعرفون عليها اكثر

البداااية :


كانت جالسة في غرفتها منسدحة ع السرير وحاضنه دبدوبها وماسكة التلفون وتكلم رفيجتها حورية
نوف : يلا عاد حورية لا تصيرين بايخة تعالي عندي بالبيت ؟؟
حورية : نوف والله فشلة استحي كل يوم قاطة ويهي عندكم
نوف : شنو اللي فشلة انتي بعد ترى اقول لامي ادري فيج ما ترفضين لها طلب ؟
حورية : لا عاد الا خالتي الغالية ما اقدر ارفض لها طلب بس والله استحي
نوف : انتي ما ينفع معاج الا امي ...يمه .....يمه
حورية : لا نوفوه يالخبلة
نوف : يمه ...يمه
ام طلال : خير اشفيج تصارخين ؟؟
نوف : الخير بويهج بس حورية مو راضية تيي عندنا تقول استحي كل يوم قاطة ويهي عندكم ؟؟
ام طلال : شهالحجي عطيني خل اكلمها ؟
نوف : ان شاء الله ........ تعطي امها التلفون
ام طلال : الووووو
حورية بحرج : هلا خالتي
ام طلال : هلا يمه حورية شلونج ؟؟ وشلون يدتج؟؟
حورية : الحمدالله بخير انتي شلونج خالتي ؟؟
ام طلال : الحمدالله بخير .... شهالحجي اللي تقوله نوف؟؟
حورية : اي حجي خالتي ؟؟
ام طلال : شنو اللي تستحين تيين عندنا .... حياج يايمه البيت بيتج انتي الداشة واحنا الطالعين
حورية : تسلمين خالتي
ام طلال : خلاص عيل اليوم العصر تيين عندنا ؟؟
حورية : ان شاء الله خالتي تامرين امر
ام طلال : مايامر عليج عدو يابنيتي ..... هاج نوف
نوف تضحك : ههههههههههه ادري فيج ما ينفع معاج الا امي
حورية : يالسخيفة انا اوريج
نوف : المهم اليوم تيين سامعة ؟؟
حورية : ان شاء الله بس اقول حق يدتي اول
نوف : اوكي يلا باااي
حورية : باااي



حورية ويدتها ساكنين بالبيت اللي خلاه لهم يدها الله يرحمه ويدتها تموت في حورية ودايها جارتها ام عيسى تكون عندها بالبيت ام عيسى حبوبة وتحب حورية وتتمناها لولدها عيسى .

راحت حورية للصالة وشافت يدتها وام عيسى قاعدين بشربون شاي .
حورية : السلام عليكم
ام عيسى + اليدة : وعليكم السلام
حورية : شلونج خالتي ام عيسى ؟؟
ام عيسى : هلا والله بحوريتنا الحمدالله بخير انتي شلونج ؟؟
حورية : الحمدالله تمام ...... التفتت على يدتها ...... يمه ؟؟
يدتها : هلا يمه
حورية : يمه انا اليوم بروح بيت رفيجتي نوف ؟؟
يدتها : ايه يمه روحي انا بقعد ويا ام عيسى
ام عيسى : ايه روحي انا بقعد مع يدتج اونسها على ما ترجعين
حورية : تسلمين خالتي ما قصرتي
ام عيسى : الله يسلمج ما سويت شي ويدتج حسبة وخيتي
حورية بابتسامة : يلا عن اذنكم
الكل : اذنج معاج
وكملوا اليدة وام عيسى سوالفهم


راحت حورية غرفتها تكلم نوف
حورية : هلا نوف
نوف : هلا وغلا بحوريتي ها شصار ؟؟
حورية : خلاص اليوم بييكم
نوف بوناسة : يس وناسة يلا عيل لا تطولين
حورية بابتسامة : ان شاء الله ..... يلا بااااي
نوف : بااااااي
وراحت حورية تتسبح وتلبس عشان تروح بيت نوف


بيت بوطلال :
نزف كانت طايرة من الفرحة وراحت المطبخ تجهز العصير والفطاير والحلو ووووووو ..... الخ .
نوف وهي تجهز كانت تغني : ياعاشقين اسمعوا .... قصة غراام احكموا ... لا تظلمون الغريب ... بالله عن تظلموا .... عاشقين ارحموا ...الحب شي عظيم .....
وشوي شوي دخل دخل عليها طلال المطبخ بيخرعها ومرة وحدة صرخ باذنها .....
طلال بصرخة : بووووووووووووووو
نوف بخرعة : واااااااااااااااااااااااااااااي
طلال مات من الضحك على شكلها : ههههههههههههههه يالخوافة
نوف بعصبية وطقته على جتفه : يالسخيف وقفت قلبي من الخرعة
طلال بابتسامة : بسم الله على قلبج ..... شعندج تحوسين بالمطبخ؟؟
نوف بابتسامة حلوة : حوريتي توأم روووحي اليوم بتيينا
طلال : اهااا السالفة فيها حوريتي وانا اشوفج مستانسة
نوف : طبعا بستانس
طلال : انزين يلا عيل انا بطلع تبين شي ؟؟
نوف : لا سلامتك
طلال بيرفع ضغطها : عاد شدعوة اذا قلتي تبين شي راح اييبه لج ؟؟
نوف مسكت الملاس : الشرهة مو عليك علي انا اللي معطيتك ويه يلا اقلب ويهك
طلال وهو يضحك على اخته : بااااااااااي
نوف تضحك على خبال اخووها : بااااااااي








ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ






البارت الثاااني

بيت بوحمد

نزلت من فوق بغرور وراحت للصالة شافت امها واخوها حمد قاعدين ...
شيخة : السلااااام
ام حمد + حمد : وعليكم السلام
حمد : زين نزلتي كله قاعدة بغرفتج
شيخة : حمد تكفى ترى مالي خلقك
ام حمد : وانتي ما تحترمين احد ؟
شيخة : أووووه يمه خلاااص عاد لا تغثوني
حمد : انتي شفيج اليوم نفسج بخشمج؟؟
شيخة : مليت من قعدة البيت ابي اطلع كله قاعدة بروحي واذا طلعت اطلع مع منو؟؟
حمد : روحي بيت عمي بوطلال قعدي مع نوف؟؟
شيخة : وييع انا اقعد مع هالياهل لا وبعد هذي رفيجتها كله قاعدة عندهم ما الومها ماعندها اهل وهايته
ام حمد بعصبية : احترمي نفسج والله انها خوش بنت اخلاق وثقل وعقل مو مثلج انتي كله رافعة خشمج على شنو مادري ؟؟
شيخة بعصبية : يمه الحين تعصبين علي عشان وحدة مثل هذي ؟؟
حمد عصب : احترمي نفسج ولا تتكلمين على البنت ما سوت لج شي
شيخة : أفففف انا اروح غرفتي احسن
حمد : يكون احسن بعد
شوي ودخل بوحمد : السلام عليكم
الكل : وعليكم السلام
حمد : ها يبه شخبار الشغل ؟؟
بوحمد : والله الحمدالله تمام
ام حمد : احطلك عشا بوحمد ؟؟
بوحمد : ايه والله ياليت على ما اريح شوي
ام حمد : ان شاء الله




بيت بوطلال

دخلت حورية ونوف للصالة وشافوا ام طلال قاعدة تشرب شاي
حورية : السلام عليكم
ام طلال : وعليكم السلام
حورية : شخبارج خالتي ؟؟
ام طلال : بخير عساج بخير
نوف : يلاا يمه احنا بنروح غرفتي تامرين بشي ؟؟
ام طلال : لا يمه سلامتكم اخذوا راحتكم
وراحوا نوف وحورية غرفة نوف وقعدوا يسولفون ويطالعون افلام ويعلقون على الفلم ويستهبلون بعد تعرفون استهبال البنات



نروح لطلال اللي كان يحوس بالشوارع ومشغل المسجل على اغنية انت كافي لحسين الجسمي ويغني معاه : انت كافي وما ابي غيرك ابد .... انت كافي وانت بزيادة عليه ..... اوعدك ما تلتفت عيني لاحد ..... ايش ابي اكثر مادامك انت لية .........
رن تلفووونه وقصر ع المسجل ورد .....
طلال : هلا والله بفيصل عاش من سمع هالصوت ؟
فيصل : عاشت ايامك شخبارك؟؟
طلال : والله الحمدالله تمام انت شخبارك؟؟
فيصل : ماشي الحال .... انت وينك الحين ؟؟
طلال : قاعد احوس بالشوارع ضايق خلقي ما ادري وين اروح؟
فيصل : والله حتى انا ضايق خلقي شرايك تمرني ونطلع مع بعض؟؟
طلال : والله فكرة بس وين نروح؟؟
فيصل : اممممم شرايك نروح السينمااااا؟؟
طلال : اوكي خلاص عشر دقايق وانا عندك
فيصل : اوكي ديربالك ع الطرج ... يلااا مع السلامة
طلال : ان شاء الله ... مع السلااامة
خل نتكلم شوي عن فيصل :
(( فيصل شاب عمره 23 سنة وهوه رفيج طلال الروح بالروح من ايام المتوسطة وتخصصه ادارة اعمال نفس طلال ))


عند نوف وحورية .....
حورية : يلا نوف انا الحين لازم امشي
نوف : وين تو الناااس
حورية : والله نوف ما اقدر اتأخر على يدتي اكثر
نوف : اوكي حبيبتي اشوفج عقب باجر بالمدرسة
حورية : اوكي يلا بااااي
نوف : باااااااي



عند فيصل وطلال توهم طالعين من السينما .......
طلال : والله خوش فلم
فيصل : احم احم طبعا لان انا اللي مختار الفلم
طلال : اقوووول مالت عليك بسس
فيصل : ههههههههه كل هذا محتر مني
طلال : انزين فكنا الحين من الهذرة الزاايدة ترى انا حدي يوعان ومو متغدي شرايك نروح نتعشاا؟؟
فيصل : ايه والله حتى انا يوعان
طلال : انزين انا ابي فرايديز ؟
فيصل : اوكي وانا وياك
طلال : يلااا مشيناااا

ومر ثاني يوم بشكل عاتي على ابطالنا



الباااارت الثالث

بالشررررركة
كان قاعد على مكتبه وملفات وااااايد جداااامه وشوي وينطق الباب ....
بوطلال : تفضل
طلال : السلام عليكم
بوطلال : وعليكم السلام هلا بولدي
طلال : هلا فيك يبه ها شخبار الشغل ؟؟؟
بوطلال : الشغل ينطرك يقولك متى تمسكني
طلال : ههههه ان شاء الله يبه اول ما اتخرج راح امسك الشغل
بوطلال : ليش مو رايح الجامعة اليوووم؟؟
طلال : ماعندي محاضرات وقلت امر اسلم عليك
بوطلال : حيااااك الله يبه
طلال : الله يحييك يبه ... يلاا انا بروح اسلم على عمي بوحمد تامرني بشي يبه ؟؟
بوطلال : سلامتك ياولدي
طلال : الله يسلمك يالغالي يلااا فمان الله
بوطلال : الله يحفظك
وراح طلال مكتب عمه بوحمد وسلم عليه وطلع من الشركة .....





عند نوف وحورية بالمدرسة بوقت الفسحة .....
نوف : أففف والله مدرسة العربي تغث
حورية : ايه حدها تغث
نوف : انزين اقول شرايج نروح المقصف ترى انا ميته من اليوع
حورية : ايه والله حتى انا يوعااانة يلااا مشينااا




الساعة 2 الظهر ببت بوطلال ... كان بوطلال وطلال وام طلال ومشعل قاعدين يتغدووون....
نوف توها راجعة من المدرسة : السلام عليكم
الكل : وعليكم السلااااام
نوف : خيااانة ليش ما تنطروني ع الغدا
طلال : ونموت من اليووع عشان حظرتج ؟
نوف : طلول يوز عني ترى مالي خلقك
ام طلال : يمه روحي غيري ملابسج وتعالي تغدي معانا
نوف : ان شاء الله يمه





حورية توها راجعة من المدرسة دخلت البيت ما لقت يدتها بالصالة استغربت وراحت غرفة يدتها لقتها منسدحة ع السرير ....
حورية : السلام عليكم يمه
بس يدتها ما ترد عليها ..... زاد استغراب حورية وراحت عند يدتها ...
حورية : يمه اشفيج ردي علي .... وصارت تهز يدتها بس ما ترد عليها
حورية ببجي وصارخ : يمه يمه تكفين ردي علي ... يمه انا مالي غيرج بهالدنيا ...
لا تروحين وتخليني برووحي يمممه.....وزاد صراخها وبجيها ... وراحت تتصل على ام عيسى ....
ام عيسى : الووووو
حورية بصراخ وبجي: خالتي لحقيني
ام عيسى خافت : حورية يمه اشفيج ؟؟؟ شصااير ؟؟؟
حورية : خالتي يدتي ماترد علي ..... وماقدرت تكمل من البجي
ام عيسى : خلاص خلاص يمه انا الحين بييج




عند نوف بغرفتهاااا تتصل على حورية متعودة كل يوم العصر تتصل عليها....

نوف : الوووووووو
حورية بصوت مبحوح من البجي : هلا نوف
نوف : حورية حبيبتي اشفيج؟؟
حورية واهي تبجي : خلاص يانوف يدتي راحت وخلتني بروحي ..... راحت وخلتني وحيدة بهالدنيا ..... انا مالي احد غيييرهاااا .. وزاد بجيها

نوف : خلاص حبيبتي انا الحين بييج بس لا تبجين ... وسكرت التلفون ونزلت تركض .....
نوف : يمه ... يمه
ام طلال : خير نوف اشفيج ؟؟
نوف : يمه حورية يدتها توفت
ام طلال : انا لله وانا اليه راجعون ...متى؟؟
نوف : الحين ... يمه انا بروحلها ما اقدر اخيها بروحها
ام طلال : ايه يمه وانا بيي معاج حورية حسبة بنيتي ما اقدر اخليها بروحها
روحي قولي حق طلال عشااان يودينا
نوف ركضت غرفة طلال .... طقت الباب ...
طلال : منو؟
نوف : انا نوف
طلال : دخلي
نوف : طلال قوم بسسرعة ودنا بيت حورية ؟
طلال : ليش ؟؟ شصاير ؟؟
نوف : طلال مو وقته الاسئلة يلااا بسررعة
طلال : انزين انزين يلاا ثواني بس على ما البس ......وبسرعة لبس طلال وصلهم بيت حووورية ...




ببيت حورية كلهم عندها ام عيسى ونوف وام طلال ..... وحورية تبجي واهمه يحاولون يهدوونها .....
ام طلال بحزن : بس يمه حورية مو زين عليج لا تسوين بنفسج جذي
حورية تبجي : خلاص ياخالتي راحت الغالية وخلتني بروحي مالي احد غيرها بهالدنياااا.....
نوف بحزن على حال رفيجتها الغالية : خلاص حبيبتي حورية احنا معاج وماراح نخليج بس خلااااص بسج بجي ......


ومرت ايام العزا بطيئة على حووورية .....وعزا الرياييل ماسكينه بوطلال وطلال وعيسى ..... وام طلال ونوف وام عيسى ما خلوها وحتى ام حمد .... دايماااا معاها ....
ام طلال : يمه حورية
حورية : هلا خالتي؟؟
ام طلال : يمه الحين ما يصير تقعدين في البيت بروحج؟
حورية : يعني وين اروح ياخالتي مالي مكان اروحله ؟
ام طلال : افاا يمه وانا وين رحت اعتبريني امج وتعالي عندي واذا ما شالج البيت تشيلج عيووونه؟
حورية : تسلمين يا خالتي بس مابي اثقل عليكم انا جذي مرتاحة
ام طلال : شهالكلام يا يمه انتي بنيتي لا تثقلين علينا ولا شي
نوف : ايه حورية تكفين تعالي عندنا لا تخلينا نحاتيج وانتي بروحج بالبيت
حورية : بس ما ابي اضايقكم ؟
ام طلال : لا يمه لا تضايقينا ولا شي و العين اوسعلج من المكاااان
حورية : والله خالتي ماني عارفة شقول لكم
ام طلال : لا تقولين ولا شي قومي اخذي اغراضج وتعالي معانا البيت
حورية رمت نفسها بحضن ام طلال وتبجي بحرقة قلب وام طلال تمسح على شعرهااااا ........وخلصت ايااام العزااا .






ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ








السلام عليكم
( البارت الرابع )

مرت 3 شهور على وفاة يدت حورية

وبعد اصرار من ام طلال ونوف على حورية انها تسكن معاهم وافقت حورية بس كانت تتجنب انها تقعد مع طلال وبوطلال عشان ما تحرج نفسها وتحرجهم معاها....وام طلال جهزت غرفة حق حورية .....

بيت بوطلال
حورية ونوف كل وحدة بغرفتها تدرس لانها كانت فترة امتحانات فاينل ولازم يشدون حيلهم لانهم آخر سنة بالثانوية وحورية كانت نفسيتها شوي تعبانة بسبب وفاة يدتها....

نوف تطق الباب على حورية : حورية
حورية : تعالي نوف
نوف : ها حورية خلصتي والا بعد؟؟
حورية : ايه خلصت بس قاعدة اراجع شوي
نوف: اف والله تعبت من الدراسة مخي قفل
حورية : يلا مابقى شي كله باجر آخر امتحان ونفتك
نوف : ايه والله متى يخلص باجر عشان نفتك ... يلا حورية
انا بروح انام تبين شي ؟؟
حورية بابتسامة : لا سلامتج
نوف : الله يسلمج يلا تصبحين على خير
حورية : وانتي من اهله
لمن طلعت نوف قعدت حورية تراجع لين داخت حطت راسها على المخدة وغطت في سابع نومه ... والكل كان لاهي بالامتحانات وشادين حيلهم ....



ثاني يوم بالجامعة عند طلال وفيصل توهم طالعين من الامتحان ..
طلال : اف مابغينا نفتك من الدراسة والهم
فيصل : ايه والله هم وانزاااح
وكل واحد راح بيته عشان يرتااااح



بالمدرسة عند حورية ونوف طالعين من الامتحان
حورية : الامتحان سهل
نوف : ايه حده سهل .... وناسة افتكينا
حورية : انا حدي تعبانة وابي انام
نوف : حتى انا ابي انام حدي دايخة



ببيت بوحمد
بوحمد وام حمد قاعدين بالصالة

شيخة توها راجعة من الجامعة : السلام عليكم
بوحمد + ام حمد : وعليكم السلام
ام حمد : ها يمه شلون الامتحان ؟؟
شيخة : آخخخ يمه الامتحان كله شيرته وايد صعب
بوحمد : لو انج دارسة عدل جان ماصار صعب
شيخة : ايه الحين بتحطون اللوم كله علي وانا اللي ما ادرس انا لو تامه بالثانوية واايد ابرك من الجامعة ؟
ام حمد : انتي مو اول ولا آخر وحدة تدخل الجامعة... شوفي اخوج حمد بسم الله عليه شاطر من ايام المدرسة والحين اهو ثالثة جامعة
شيخة : اوووه يمه فكوونا من سيرة الدراسة اللي تسد النفس
بوحمد : وانتي كله مو عاجبج .... انتي وين وحمد وين ؟
شوي دخل عليهم حمد : وشفيه حمد بعد ؟؟ وقعد يم ابووه
ام حمد : ما شاء الله عمرك طويل
حمد بابتسامة : ها قاعدين تحشون فيني ؟؟
ام حمد : لا يمه بس اختك تقول انه الامتحان صعب وكله شيرته عكسك انت شاطر بسم الله عليك
حمد بفخر : انا حمد ولد خالد تقارنوني بهذي ويأشر على اخته
شيخة بعصبية : هذي لها اسم واسمي شيخة
حمد : ماراح ارد عليج ..اذا خاطبكم الجاهلون قولوا سلاما
شيخة بعصبية : يبه شوف ولدك؟؟
بوحمد : انا مالي شغل انتي واخوج تنيازون ... المهم سمعوا اخوي بوطلال عازمنا عالعشا عنده بااااجر ؟
شيخة بغرور : انا ماني رايحة
حمد : وليش ان شاء الله ؟؟؟
شيخة : انت مالك شغل ؟
حمد عصب : احترمي نفسج انا اخوج العود كلميني عدل
بوحمد بعصبية : بتروحين وغصبا عليج سامعة ؟
شيخة انقهرت : افففف .. وصعدت غرفتها
بوحمد طنشها : المهم باجر الساعة 7 خلكم جاهزين .. يلا انا
بروح ارتاح ....
وحمد قعد شوي مع امه بعدين راح غرفته




الساعة 8 ببيت بوطلال
بغرفة نوف كانت توها قاعدة من النوم وتحس انه راسها يعورها قامت غسلت ويهها وخذت لها بنادول وراحت غرفة حورية ودخلت شوي شوي شافت حورية مبطلة البلكونة تطالع السما وسرحانة .....
نوف بتخرعها : الحلوة بشنو سرحانة ؟؟؟
حورية بخرعة : بسم الله الرحمن الرحيم .. نوفوه وويعة خرعتيني
نوف : ههههههههه يالخوافة ...... بشنو سرحانة ؟؟؟
حورية تنهدت : ولا شي
نوف عرفت انه حورية تفكر بيدتها : خلاص حبيبتي حورية انسي اللي صار وعيشي حياتج يدتج ماتت والله يرحمها ولو كانت عايشة جان مارضت بهالحالة اللي انتي فيها؟؟
حورية دمعت عينها : بس انا مالي احد غيرها .. من توفت وانا احس نفسي ضايعة .... مالي احد بهالدنيا
نوف : افاااا حورية واحنا وين رحنا ؟ احنا اهلج
حورية رمت نفسها بحضن نوف وقعدت تبجي : والله يانوف ماني عارفة شقولكم انتوا ماقصرتوا معاي بشي ؟؟
نوف : لا تقولين شي وقومي غسلي ويهج الحين يلااا
راحت حورية تغسل ويهها ورجعت لنوووف......
نوف بمرح : يلا تعالي شوفي لي شي البسه حق باجر وانتي بعد شوفي لج شي ؟؟
حورية باستغراب : ليش شنو فيه باجر ؟؟؟
نوف : باجر بيت عمي بوحمد بييون عندنا على العشا
حورية : اهااا بس انا ماراح انزل ؟؟
نوف : لييش ؟؟
حورية : نوف انتوا اهل ومتيمعين وانا شكلي غلط بينكم ؟؟
نوف ك اقول بلا هالكلام الفاضي وامشي معاي شوفي لي شي البسه يلاااا ...... وسحبت حورية من ايدهااا ......


تحت بالصالة ...كان بوطلال قاعد يقرا الجريدة وام طلال قاعدة تشرب شاااي .... شوي وينزل طلال كان كاشخ يبي يطلع ......
طلال : السلام
بوطلال + ام طلال : وعليكم السلام
وراح طلال باس راس امه وابووه : شخباااركم؟؟؟
بوطلال : بخير عساك بخير يا ولدي
ام طلال : ها يمه اشوفك كاشخ وين بتروح؟؟
طلال : والله بروح القهوة مع الربع
بوطلال : طلال باجر الساعة 7 ابيك تكون بالبيت لان بيت
عمك بوحمد باجر بييون عالعشا؟؟
طلال : ان شاء الله تامر امر يالغالي.. يلا انا طالع
تبون شي ؟؟؟
ام طلال : سلامتك
طلال : الله يسلمج .. يلا فمان الله
بوطلال + ام طلال : الله يحفظك





بغرفة نوف .... طبعا نوف طلعت كل الملابس اللي بالكبت ... وغرفتها صارت عفسة والملابس فوق بعض .....

حورية : بس نوف عفستي الغرفة ؟؟
نوف : افف مادري شنو البس ؟؟
حورية : قلت لج لبسي التنورة التركوازية انتي
ما تبين ؟؟
نوف : مادري مو مقتنعه فيها ؟؟
حورية : والله حلوة عليج
نوف : خلاص اوكي راح البسها المهم انتي
الحين شوفي لج تلبسينه ؟؟
حورية : يلاااا امشي
وراحوا غرفة حورية ...... نوف طلعت لهاا تنورة .....
نوف : ها شرايج بالتنورة ؟؟
حورية : امممم حلوووة
نوف : احم طبعا لان انا اللي
مختارتها
حورية : عشتو عاد من زين ذوقج؟؟
نوف : احلى من ذوقج يالدبة ....
وقعدوا يتناجرون .... آخر شي حورية قالت راح تلبس التنورة اللي اختارتها لها نووووف .....



نروح عند طلال وربعه بالقهوة
دخل عليهم طلال : هااااي قااايز
الكل : هايات
فيصل : مااقدر انا على الثقافة ؟؟
طلال : احم احم انا من زمان مثقف
محمد رفيجهم : اقول لا تشوف نفسك علينا ..اشفيك تأخرت ؟؟؟
طلال : راحت علي نومه طول فترة الامتحانات ما انام
عدل
وليد رفيجهم : شباب بمناسبة انتهاء الامتحانات انا اليوم عازمكم ع العشا
واختاروا المطعم اللي تبونه؟؟
طلال : اووه وليد مدلعنا اليوم
وليد : طبعا انتوا ربعي الغالين لازم ادلعكم شوي
محمد : امممم شرايكم نروح فرايديز ؟؟
فيصل : ملينا من فرايديز ؟؟
محمد : انزين ابل بيز ؟؟
الكل : اوووكي
وليد : يلاااا عيل مشينا ؟؟
الشباب : يلااااا



ثاني يوم ببيت بوحمد
بوحمد : حمد ... شيخة يلااا تأخرنا ؟
حمد : هلا يبه انا خلصت
بوحمد : ام حمد وين بنتج تأخرنا الحين الساعة 7 ونص ؟؟
ام حمد : والله مادري عنها .... شيخة .. ياشيخة
نزلت شيخة من فوق : اشفيكم تصارخون ؟؟
حمد : يلاااا أخرتينا ما صارت كل هذا تلبسين ؟؟
شيخة : كاني خلصت
بوحمد : يلاااا عيل مشينا...



ببيت بوطلال كلهم قاعدين بالصالة ..
طلال وبوطلال وام طلال ونوف وحورية .....طبعا حورية كانت منحرجة لان كلهم اهل وتحس انه مكانها غلط بينهم ......
شوي ويسمعون صوت الجرس وراح طلال يفتح الباب .....

بوحمد : السلام عليكم
طلال : وعليكم السلام هلا عمي حياااكم
وطلال سلم على عمه و حمد وام حمد وتجاهل شيخة .. وشيخة انقهرت منه ..... المهم دخلوا داخل وسلموا على بعض وبعدين قعدوا.....
وشيخة طول الوقت تخز حورية .... وحورية مستغربة من هالنظرت ...
حورية : نوف
نوف : هلا
حورية : اشفيها بنت عمج تخزني جذي ؟؟
نوف : شعليج منها حقريها اهيه مغرورة
ام حمد : اشلونج يمه حورية ؟؟
حورية بابتسامة حلوة : الحمدالله تمام انتي شلونج خالتي؟؟
ام حمد : بخير عساج بخير

وقعدوا يسولفون شوي بعدين تفضلوا ع العشا .. وشيخة تحاول انها تلفت انتباه طلال بس طلال مطنشها واهي منقهرة .. المهم عقب العشا قعدوا
بالصالة .....
شيخة راحت وقعدت يم طلال : احم طلال شلونك؟؟
طلال بدون نفس : الحمدالله تمام
شيخة بنفسها (( حتى ما كلف نفسه يسـألني شلونج اففف منه )): دوم مو يوم
تمت شيخة تسولف مع طلال وهو حاقرها وما يعطيها ويه ... بعدين طلعوا بيت بوحمد وراحوا بيتهم .....








ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ







( البارت الخامس )

بيت بوطلال
بغرفة نوف....نوف وحورية قاعدين وضايق خلقهم مايدرون شيسوون.....
نوف: آفف ضايق خلقي مادري شسوي ؟
حورية : مي تو شنسوي بعد؟
نوف : لقيتهااااا!
حورية : شنووو؟؟
نوف : شرايج نروح نقعد بالحديقة الجو حلو اليوم؟؟
حورية : لا نوف اخاف عمي بوطلال وطلال موجودين فشلة
نوف : توالناس ابوي ما ايي هالوقت وطلول طالع مع ربعه
حورية : اوكي
ونزلوا بالحديقة وافتحوا النافورة ... الجو كان وااااايد حلوووو.......
حورية : الله الجو وااايد حلو اليوم
نوف : ايه حده عجيب
حورية سكتت ومبين انها قاعدة تفكر ........
نوف : حورية ؟
حورية : هلا
نوف : شتفكرين فيه ؟؟؟
حورية : افكر بالنتايج حدي خايفة ؟؟
نوف : لا لا تخافين انتي شاطرة بسم الله عليج
والامتحانات كانت سهلة
حورية : متى راح تطلع النتايج ؟؟؟
نوف : امممم الاسبوع الياااي
حورية : اهااا
سكتوا شوي بعدين قالت نوف : حورية انا بروح اييب لنا عصير
حورية : اوكي
نوف : نطريني اهني مو تتحركين
حورية : ان شاء الله عمتي نوف....راحت نوف واهي تضحك .........
شوي ودخل طلال كان توه راجع من بره ..... وتوه بيدخل البيت بس لفت انتباهه شخص واقف بالحديقة ....التفت وانصدم من شكلهااا وتم يناظرها....
حورية ....كانت واقفة يم النافوة وتلعب بالماي ... والهوى يطير شعرها الطويل لنص ظهرهاا...كانت لا بسة بيجامة بيت لونها بينك وعليها قلوب فوشية ... حست انه في احد واقف وراها... التفتت وشهقت بقوة ... وتجمدوا اهم الاثنين من الصدمة وتموا يناظرون بعض.....
طلال نزل راسه : آسف ما انتبهت... ودخل البيت
وحورية تمت متجمدة بمكانها ما تحركت... شوي رجعت لها نوف وبيدها عصير .....
نوف : حورية اشفيج؟؟؟
حورية بارتباك : م ...م ...مافيني شي
نوف تعطيها العصير : هاج عصيرج
حورية : يسلموووووو
وتموا يسولفون ويضحكون ...بس حورية كانت مرتبكة شوي بسبب الموقف اللي صاار ....



عند طلال ... اول مادخل البيت شاف امه قاعدة بالصالة ويمها اخوه مشعل قاعد يلعب بليستيشن......
طلال : السلام عليكم
ام طلال : وعليكم السلام
طلال يبوس راس امه : شخبارج يالغالية ؟؟؟
ام طلال : بخير دامك بخير يمه
طلال راح بيصعد غرفته ...... بس وقفته امه ....
ام طلال : طلااال ؟
طلال التفت لها : هلا يمه ؟؟
ام طلال : يمه ماراح تنزل بقعد معاك شوي من زمان ما قعدت معاك؟؟
طلال بابتسامة : ان شاء الله يمه بس اتسبح وانزل
ام طلال : خذ راحتك يمه





بيت بوحمد
بوحمد وام حمد قاعدين بالصالة ......
بوحمد : ام حمد وين عيالج اليوم ؟؟
ام حمد : شيخة فوق بغرفتها وحمد طالع مع ربعه
بوحمد : وبنتج كله بغرفتها ما نشوفها كلش؟؟
ام حمد : بنتك من زمان جذي
بوحمد : الله يعين



عند حمد وربعه بالدوانية قاعدين يلعبون جنجفه ( ورق )
حمد : عبيد يالغشاش وبعدين معاك؟؟
عبدالله : ياخي انت ما تعرف تلعب ؟
خالد : بسكم نجره انتوا الاثنين
حمد : انا شفته وهو يخش الجيكر بمخباته
تموا طول الوقت يتناجرون .........



بالحديقة عند حورية ونوف ملوا من القعدة بروحهم.......
نوف : حورية شرايج نروح نقعد مع امي؟؟
حورية : اوكي ... يلاااا
ودخلوااا قعدواا مع ام طلال ....
ام طلال : يمه حورية شلونج اليوم؟؟
حورية : الحمدالله خالتي
مشعل : حورية ؟؟
حورية : هلا
مشعل : تعالي لعبي معاي بليستيشن؟
حورية : بس انا ما اعرف العب ؟؟
مشعل : مو مشكله تعالي انا اعلمج؟
حورية بابتسامة حلوة : اوكي
شوي ونزل طلال وقعد معااااااهم .............
مشعل يضحك على حورية : هههههههههههههههههههه
حورية : مشعل انت كله تفوز علي ؟؟
مشعل : هههه انتي ما تعرفين تلعبين
حورية : العب بروحك .... وراحت قعدت يم نوف..
طلال : اقول شرايكم نلعب اونو؟؟؟
نوف : الله وناسة عاد من زمان ما لعبنا اونو
طلال التفت على حورية وابتسم : حورية تلعبين معانا ؟؟؟
حورية منحرجة من الموقف اللي صار : ها..ل ..لاااا
طلال قاصد يحرجها : لييش؟؟
حورية باحراج كبير : ما اعرف
طلال بابتسامة : مو مشكله انا اعلمج
حورية : هاااااا؟؟؟
نوف تخزه : وليش انت اللي تعلمها ؟؟ انا بعلمهااا؟
طلال التفت على حورية : حورية منو تبين يعلمج انا والا نوف؟؟
حورية بارتباك : ن....نوووف
نوف : هههههههههآآآآآي واحد صفر
طلال : آفآآآآآ... والتفت على مشعل .. مشعلوه تلعب معانا؟؟
مشعل وهو يقوم : ايه يلااااا
وقعدوا كلهم يلعبون وطلال ما وخر عينه عن حورية ... وحورية كانت منحرجة حيل من نظراته ......
وظلوا يلعبون شوي بعدين ملوا وقاموا .... طلال قعد يسولف مع امه وكل شوي يلتفت على حورية ويبتسم لهااا....ونوف قاعدة مع حورية وحورية منحرجة حيل من نظرات طلال .... ومشعل كمل لعب بليستيشن ..... شوي ودخل بوطلال .....
بوطلال : السلام عليكم
الكل : وعليكم السلام
بوطلال : يبه حورية شلونج ؟؟
حورية بابتسامة : الحمدالله بخير عمي
بوطلال التفت على طلال : طلال
طلال : هلا يبه
بوطلال : ان شاء الله من الاسبوع الياي تداوم بالشركة وتتعلم الشغل ؟؟
طلال : ان شاء الله يبه
ام طلال قامت : انا بروح اجهز العشا
حورية قامت : بيي معاج خالتي
ام طلال : لا يمه قعدي ارتاحي
حورية : لا عادي خالتي بيي اساعدج
ام طلال التفتت على نوف : وانتي منتي يايه تساعديني ؟؟
نوف تقوم : ان شاء الله الحين ايي.. وراحوا كلهم المطبخ
وبقوا طلال وبوطلال بالصالة ..........
بوطلال : والله انه حورية ونعم التربية ... تربية يدتها الله يرحمها
طلال وهو يفكر بحورية : الله يرحمها ..... وسكتوا مدة
شوي وياتهم ام طلال : العشا جاهز تفضلوا
وقعدوا كلهم على طاوله الطعام .... وحورية كانت قاعدة قبال طلال وهو كل شوي يطالعها ويبتسم .... وحورية منحرجة منه وبداخلها (( اشفيه يطالعني جذي ؟ )) ......المهم بعد العشا كل واحد راح غرفته يناااام .......


طلال .....اول ماراح غرفته بدل ملابسه وانسدح عالسرير وقعد يفكر بحورية (( صج انها حورية اسم على مسمى ... وقعد يتذكر شكلها وهي بالحديقة وابتسم .... اوووووه انا شفيني ليش افكر فيها ؟...... ليكون بس ..... لا لا ....اوووه انا الظاهر ضربت فيوزاتي خل انام احسن ... وغط في ساابع نومه ...))




بغرفة حورية ....منسدحة عالسرير وتفكر بطلال (( ليش كله يطالعني جذي ؟؟..... وشقصده من هالنظرات ؟...... اوووه انا ليش افكر فيه .... معقوولة .... لا لا مستحيل..... طلال مستحيل يفكر فيني ...انا وين وهو وين ..... اففف خل انام احسن .... وطردت هالافكار من راسها ونامت ...))


( مر اسبوع بشكل عاتي على ابطالنا )

الساعة 9 الصبح ببيت بوطلال
حورية كانت نايمة بغرفتها .... شوي ودخلت عليها نوف وهي تصرخ وماسكة بيدها جريدة .......
نوف : حورية ... حورية قومي بسرعة بسرعة
حورية فيها النوم : خير اشفيج ؟؟
نوف : النتايج طلعت
حورية صحصحت : صج انزين انا جم يايبه ؟؟
نوف بتنرفزها : اممممم خمني ؟؟
حورية تنرفزت : نوفوه يلاااا عاد
نوف : انتي يايبه 96%
حورية : صج ..... الحمدالله وانتي جم ؟؟
نوف : انا 93%
حورية : مبروووووووووك
نوف : الله يبارك فيج وانتي بعد مبرووك
حورية : الله يبارك فيج
نوف : انزين يلااا نزلي قعدي معانا تحت
حورية : اوكي .... وراحت تسبحت ونزلت مع نوف ....
لقوا طلال قاعد بروحه بالصالة يطالع التلفزيون .....
حورية + نوف : السلااام عليكم
طلال : وعليكم السلام
نوف : طلول ما باركت لي ؟؟
طلال باستغراب : على شنو؟؟
نوف : طلعت النتايج ونسبتي 93%
طلال بابتسامة : مبروووك
نوف : الله يبارك فيك
طلال التفت على حورية : وانتي حورية جم نسبتج ؟؟
حورية بصوت اشبه بالهمس : 96%
طلال : مبروووووك ما شاء الله اشطر من نوفوه هالكسلانة
حورية بابتسامة : الله يبارك فيك
نوف : انا كسلانة هاااا؟؟
طلال يضحك : هههههه لا اتغشمر معاج انتي اختي الغالية
نوف بابتسامة : فديتك والله اخوي
طلال : خلاص عيل بهالمناسبة هذي اليوم انا بطلعكم
نوف بوناسة : صج ؟؟؟
طلال : ايه صج
نوف : هيااااا
وعلى الساعة 4 العصر طلعهم طلال يمشيهم ورجعوا البيت الساعة 8 بالليل ......




ببيت بوحمد ( بغرفة شيخة )
قاعدة تكلم رفيجتها بالتلفون.........
شيخة : دلول قوليلي شسوي ؟؟
دلال رفيجتها : والله مادري بس انتي حاولتي تلمحين له ؟؟
شيخة : ايه لمحت له وقاعدة احاول اتكلم معاه بس اهو ما يعطيني ويه ؟
دلال : امممممم انزين ليش ماتروحين بيت عمج وتحاولين تتقربين منه ؟
شيخة : والله خوش فكرة خلاص عيل من باجر بروح لهم
دلال : اوكي بس اي شي يصير قوليلي
شيخة : اوكي يلاااا باااااي
دلال : باااااااااي
وسكرت التلفون وراحت تشوف لها شي تلبسه حق بااااااجر .......




ثاني يوم ببيت بوحمد الساعة 7 بالليل
شيخة نزلت من فوق واهي كاشخة وحاطة فل ميك آب اللي يشوفها يقول رايحة عرس مو بيت عمهاااا... شافت امها قاعدة بالصالة........
ام حمد : ها شيخة وين رايحة ؟؟
شيخة : بروح بيت عمي بوطلال
ام حمد مستغربة : غريبة شعندج؟؟
شيخة : ترى ما عرفت لكم ان رحت ما عجبكم وان ما رحت هم ما عجبكم شتبوني اسويلكم .... اقول يمه انا بروح تبين شي ؟؟؟
ام حمد : سلامتج بس ديري بالج عالطريج
شيخة : ان شاء الله مع السلامة
ام حمد : مع السلامة



ببيت بوطلال
طلال كان طالع مع ربعه وبوطلال كان بالشغل .... ام طلال ونوف وحورية .... شوي ويسمعون صوت الجرس ... راحت الخدامة تفتح الباب..
ام طلال : غريبة من ياينا هالحزة ؟؟
شوي ودخلت شيخة : السلام عليكم
الكل مستغربين : وعليكم السلام
ام طلال مستغربة بس ما بينت : هلا شيخة شلونج يابنيتي ؟؟
شيخة : الحمدالله بخير ... وسلمت على نوف وحورية بدون نفس ...
ام طلال : عن اذنكم .... وراحت المطبخ تييب العصير والفطاير ووو...الخ
وبقوا شيخة ونوف وحورية بالصالة .....
شيخة بحقد : حورية شلونج؟؟
حورية : الحمدالله بخير ...... شوي ودخل طلال ...
طلال : السلام عليكم
الكل : وعليكم السلام
شيخة بدلع ماصخ : شلونك طلال ؟؟
طلال من شافها لاعت جبده ورد بدون نفس : بخير .... وقعد ع القنفة ...
شيخة التفتت على حورية وبحقد : حورية انتي ليش قاعدة اهني ماعندج عمام ولا خوال ؟؟؟
نوف انبطت جبدها منها ودها تقوم تكفخها : والله عاد مو شغلج ؟
حورية تبي تهدي الوضع : لا ماعندي
شيخة باستهزاء : ههههه يعني مقطوعة من شيرة ؟
حورية سكتت ونزلت راسها والدمعة بعينها .... طلال عصب ووصل حده منها : شيخة كرمينا بسكوتج
شيخة انقهرت الكل يدافع عنها : انتوا اشفيكم علي كل هذا عشان وحدة غريبة مثل هذي ؟؟
طلال ماقدر يتحمل اكثر قام وعطاها كف : جب
؟؟؟؟؟؟؟؟؟: طلاااااال





ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ







( البارت السادس )
بوطلال : طلاااااال ... وراح لطلال وعطاه كف ......
حورية ونوف وقفوا منصدمين .... ام طلال طلعت من المطبخ على الصراخ وانصدمت من اللي شاقته .... وشيخة قاعدة تبجي بقهر .....
بوطلال بعصبية : صج اني ماعرفت اربيك ... تمد ايدك على بنت عمك ياجليل الحيااا ؟؟
طلال : يبه .......
بوطلال يقاطعه بعصبية : جب لا تقول يبه من اليوم لا انت ولدي ولا اعرفك اذلف ....... طلال طلع من البيت معصب ....
ام طلال بتلحقه : طلااااال ؟؟
بوطلال : اللي بيلحقه ماله رجعه لبيتي ...... وصعد غرفته .....
ام طلال قعدت تبجي .... ونوف ضامه امها وتبجي .... شيخة طلعت من بيت عمها وهي تبجي وتتوعد بحورية ......
حوررية صعدت غرفتها وهي تبجي ....اناالسبب باللي قاعد يصير ....انا سبب المشاكل في هالبيت .... طلال لازم يرجع البيت لازم ..... وخطرت في بالها فكرة بس ماراح تنفذها قبل ما يرجع طلال البيت وترجع الاوضاع طبيعية .....


بيت بوحمد
شيخة دخلت البيت وهي تبجي وركضت على غرفتها .... ام حمد كانت قاعدة بالصالة وشافت شيخة وهي تبجي وخافت ....
ام حمد : شيخة ...... شيخة .....
شيخة صعدت غرفتها وقفلت الباب ... ورمت نفسها عالسرير وكملت بجي ....
ام حمد تطق عليها الباب : شيخة ...شيخة يمه فتحي الباب ؟؟
حمد توه داخل البيت سمع صراخهم وصعد لهم فوق ....
حمد : يمه اشفيكم ؟؟ اشصاير ؟؟
ام حمد : يمه مادري اختك يات من بره وهي تبجي مادري اشفيها ؟؟
حمد يطق الباب على شيخة : شيخة .... شيخة فتحي الباب ؟؟
شيخة ببجي وصراخ : اوووه مافيني شي خلووني بروحي
حمد : كل هالبجي ومافيج شي ... فتحي الباب ؟؟
شيخة بصراخ : ماني فاتحة الباب خلوني بروحي الله يخليكم خلوني بروحي ...
حمد يلتفت على امه : خلاص يمه خليها لين تهدى وكلميها ؟؟
ام حمد : الله يستر .....

عند طلال
قاعد عالبحر مايدري وين يروح ... قعد يفكر بحورية : (( آآآه ياحورية والله ما تستاهلين اللي يصيرلج ... وقطع عليه تفكيره صوت تلفونه ))
طلال : الوووو
فيصل : هلا والله بوفيصل
طلال بضيق : هلافيك
فيصل : اوووف طلوول اشفيك عسى ماشر ؟؟
طلال : مافيني شي ... انت وينك الحين ؟؟
فيصل : انا قاعد بالقهوة مع الشباب
طلال: تقدر تمرني ؟؟
فيصل : انت وينك ؟؟
طلال : انا قاعد عالبحر
فيصل : اوكي عشر دقايق وانا عندك
طلال : اوكي باااي
فيصل : باااااااي


بيت بوطلال
نوف تمت قاعدة مع امها لين هدت ونامت ..... وراحت عند حورية ..
نوف تطق الباب على حورية : حورية ... حورية ...
حورية بصوت مبحوح : تعالي نوف
دخلت نوف ... شافت حورية قاعدة عالسرير وعيونها حمرة من كثر البجي ....
نوف : حورية اشفيج ؟؟
حورية ماردت عليها وتمت تبجي :........
نوف راحت لها وضمتها : بس حوريةحبيبتي لا تبجين ؟؟
حورية وهي تبجي : نوف انا السبب باللي صار ؟
نوف : انتي مالج ذنب ؟
حورية : شلون مالي ذنب وانا من ييت عندكم وانا قاعدة اسبب لكم مشاكل وعمي طرد طلال من البيت ؟؟
نوف : حبيبتي انتي مالج ذنب كله من شيخووه هالعلة ؟
حورية : نوف اتصلي على طلال قوليله خل يرجع البيت ؟
نوف : اتصلت عليه ما يرد ؟
حورية : اتصلي عليه مرة ثانية ؟
نوف : ان شاء الله بحاول


عند طلال وفيصل
طلال : وهذا كل اللي صار ؟
فيصل : اسمحلي ياطلال انت غلطان ؟
طلال : لا تلومني يافيصل كلامها استفزني ولو شفت شكل حورية وهي تبجي ما قلت هالحجي ؟
فيصل : بسألك سؤال ؟؟
طلال : تسأل ؟
فيصل :انت تحب حورية ؟؟
طلال : مادري بس ماقدرت اتحمل دمووعها عورت قلبي ؟
فيصل : شكلك تحبها وانت ما تدري ؟
طلال سكت مارد : .........
فيصل : انزين انت الحين وين بتنام ؟؟
طلال : مادري ماني قادر افكر
فيصل : شرايك تيي عندي البيت ؟؟
وقطع عليهم صوت تلفون طلال ... بس طلال مارد حطه سايلنت ...
فيصل : منووو؟؟
طلال : هذي نوف ..
فيصل : رد عليهايمكن تبي تتطمن عليك؟؟
طلال : اكيد تبيني ارجع البيت وانامستحيل ارجع
فيصل : عيل وين بتروح ؟؟
طلال : مادري بس يمكن اروح فندق؟؟
فيصل : افااا ياطلال تروح فندق وبيت اخوك موجود ؟؟
طلال ابتسم : ما تقصر يابوطلال بس مابي اضايقك ؟؟
فيصل: اشهالحجي ياطلال انت اخوي الغالي واذا ما وقفت معاك الحين متى اوقف معاك؟؟
زتم فيصل يحاول يقنع طلال انه ينام عنده بالبيت .... لكن طلال رفض وراح قعد بفندق .....


بيت بوطلال عند حورية ونوف
نوف : هذي عاشر مرة اتصل عليه ومايرد ؟
حورية : كله مني انا السبب..
نوف : لا حبيبتي انتي مالج ذنب .. والحين نامي وارتاحي وباجر يصير خير ؟؟؟
حورية : وشلون على طلال وين راح ينام ؟؟
نوف : لا تحاتين طلال يقدر يدبر نفسه ..يلااتصبحين على خير ؟
حورية : وانتي من اهله
راحت نوف غرفتها .. وحورية تمت تبجي وتفكر بطلال .. لين نامت من كثر التعب .....



ثاني يومالصبح ببيت بوحمد
بوحمد وام حمد وحمد قاعدين ع الطاولة يتريقون شوي ونزلت شيخة ...
شيخة : صباح الخير
الكل : صباح النور
ام حمد : شلونج اليوم يمه ؟؟
شيخة : الحمدالله احسن
حمد : واشفيج امس تبجين ؟؟
شيخة بارتباك :ها ... لا بس رفيجتي سوت حادث
حمد بشك : اهااااا
ام حمد : الله يقومها بالسلامةان شاء الله
شيخة بارتباك : ان شاء الله






( مراسبوع بشكل عاتي على ابطالنا وطلال للحينه مارجع البيت .... وحورية ونوف يحاولون يتصلون عليه بس جهازه يا مغلق يا ما يرد عليهم )


بيت بوطلال
بغرفة نوف ..... نوف وحورية قاعدين وكل وحدة تفكر بشي ...نوف تفكر باخوهاوليش مايرد عليها .... وحورية تفكر بطلال ووينه الحين وليش ما يرد عليهم وتفكر شلون تقنع بوطلال انه يسامحه .....
حورية : نوف
نوف : هلا
حورية : وين عمي بوطلال ؟؟
نوف : تحت بالصالة ليش ؟؟
حورية : بروح اكلمه
نوف : بشنو ؟؟
حورية : بحاول اكلمه انه يسامح طلال ويرجعه البيت؟
نوف : ما اتوقع راح يسامحه ؟
حورية : انا بحاول اكلمه
نوف : اوكي كيفج ...... نزلت حورية بالصالة ......


حورية : السلام عليكم
بوطلال: وعليكم السلام
حورية : شلونك عمي ؟
بوطلال : الحمدالله بخير يبه انتي شلونج ؟؟
حورية : الحمدالله عمي بخير
بوطلال حس ان ودها تقول شي : خير يبه بغيتي شي ؟؟
حورية : عمي ابي اكلمك بموضوع ؟؟
بوطلال : خير يبه آمري ؟
حورية : ما يآمر عليك عدو عمي ... الموضوع يخص طلال ؟؟
بوطلال : .....................
حورية : عمي الله يخليك سامحه مهما كان هذا ولدك والظفر ما يطلع من اللحم ؟؟
بوطلال : بس اللي سواه مو شوية انه يمد ايده على بنت عمه ؟
حورية : انا معاك عمي ان طلال غلطان بس الانسان مو معصوم من الخطأ ؟
بوطلال سكت وكأنه اقتنع بكلامها : ...............
حورية : ها عمي شقلت ؟؟
بوطلال : خلاص ان شاء الله
حورية : يعني مسامحه ؟؟
بوطلال بابتسامة : ايه
حورية بوناسة : مشكوور عمي ..... وراحت حق نوف تبشرها ...
حورية : نووووووووووووووووف
نوف بخرعة : ها شصار ؟؟
حورية : عمي سامح طلال
نوف بوناسة : صج ؟؟
حورية : ايه صج يلااا اتصلي على طلال ؟
نوف تتصل على طلال بس ما يرد : مايرد ؟؟
حورية : دزيله مسج ؟؟
نوف : اوكي .... ودزتله مسج



كانقاعد بالقهوة مع ربعه بس باله مو معاهم .... قطع عليه تفكيره صوت تلفونه ... فتح المسج وكان من نوف : ( طلال ليش ما ترد علي ؟؟.....خلاص ابوي سامحك .... ارجع البيت تكفى ...)
ما صدق اللي قراه واتصل عليهااا .......
طلال : هلانوف
نوف : هلا طلوول
طلال : صج ابوي سامحني ؟
نوف : ايه صج
طلال : شلووون ؟؟
نوف : حورية كلمته واقتنع
طلال " يابعد عمري ياحورية " : ............
نوف : طلوووول متى بترجع البيت ؟؟
طلال : انا الحين يايكم باااااااي
نوف بوناسة : بااااااااااااااي










ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ







( البارت السابع )

دخل طلال البيت وشاف امه وابوه قاعدين بالصالة .......
طلال بتردد: السلام عليكم
بوطلال + ام طلال : وعليكم السلام
ام طلال راحت له بسرعة وحضنته : شلونك يمه؟؟ شخبارك؟؟
طلال باسها على راسها : بخير يالغالية انتي شلونج؟؟
ام طلال دمعت عينها : بخير بشوفتك يمه
طلال راح لأبوه وباسه على راسه : شلونك يالغالي ؟؟
بوطلال : الحمدالله بخير يبه
طلال بتردد: يبه انا آسف عاللي .........................
بوطلال يقاطعه : لا تكمل ياولدي ماصار الا الخير
طلال : يعني مسامحني يبه؟؟
بوطلال بابتسامة : ايه يبه مسامحك
طلال باس راس ابوه : الله لا يحرمني منك يالغالي
ام طلال : يلايمه روح ريح وبدل ملابسك على ما اجهز الغدا
طلال : ان شاء الله يمه ..... يلا عن اذنكم
ام طلال : اذنك معاك


طلال اول ما صعد فوق راح غرفة اخته نووووف .............
طلال يطق الباب على نوف : نوف ... نوف
نوف فتحت الباب وصرخت : طلووووووووول ..... وضمته
طلال يضحك عليها : اشتقتلج يالدبة
نوف : وانا بعد اشتقتلك يالدب جذي تخوفنا عليك؟؟
طلال : انا بخير لا تخافين علي .... وانتبه لحورية اللي كانت قاعدة عند نوف .... حورية شلووونج؟؟
حورية : الحمدالله بخير انت شلونك؟؟
طلال بابتسامة : الحمدالله بخير .. مشكورة حورية
حورية : على شنو؟؟؟
طلال : لأنج كلمتي ابووووي
حورية : العفو ما سويت شي
طلال تم يطالع حورية واهي منزلة راسها.... نوف انتبهت له وطقته على جتفه ......
طلال استوعب : هااا.... ايه ... يلا انا بروح اريح عن اذنكم
نوف تخزه : اذنك معااااك



طلال اول ما دخل غرفته رن تلفوووونه ..........
طلال : هلا بولد العم
حمد : هلا فيك يالقاطع ؟
طلال : انا القاطع والا انت ؟ ماتقول عندي ولد عم اسأل عنه؟؟
حمد : علم نفسك اول ..... المهم شخبارك؟؟؟
طلال : الحمدالله تمام ... انت شخبارك؟؟؟
حمد : تمام ... اقول طلووول اليوم عندك شي ؟؟
طلال : لا ماعندي شي ليش؟؟؟
حمد : والله ولهت عليك من زمان ما شفتك قلت اليوم نطلع نتمشى؟
طلال : توله عليك العافية يالغالي ..... متى يناسبك اليوووم؟؟
حمد : اممم اليوم الساعة 7 يناسبك؟؟
طلال : اوووكي
حمد : يلا عيل اشوفك على خير باااااي
طلال : باااااااااي





بيت بوحمد
كلهم قاعدين على طاولة الاكل ماعدا حمد ................
بوحمد : عيل وين حمد ؟؟؟
ام حمد : حمد فووق الحين بينزل
حمد نزل من فوووق : السلااااااام
الكل : وعليكم السلااااام
ام حمد : حمد
حمد : هلا يمه ؟؟؟
ام حمد : يمه اليوم الساعة 7 ابيك توديني بيت خالتك ام ناصر؟؟
حمد : لا يمه اليوم ما اقدر بطلع مع طلال ولد عمي
شيخة من اسمعت اسم طلال تذكرت الطراق ومسكت خدها بقهر .....
بوحمد التفت على حمد : شخبار طلال ؟؟؟
حمد : الحمدالله بخير
بوحمد : اهو تخرج والا بعد ؟؟؟
حمد : ايه تخرج
بوحمد : يلاااا الفال لك
حمد : ان شاء الله
ام حمد : وشلون انا منو يوديني؟؟؟
حمد : يمه انا قلت لج اليوم ما اقدر خلي شيخة توديج
شيخة باستغراب : نعم !
حمد باستهزاء: نعم الله عليج
ام حمد : خلاص شيخة انتي اليوم بتوديني بيت خالتج؟
شيخة بعصبية : وانتوا على كيفكم قررتوا؟؟؟
بوحمد : وانتي محد يطلب منج شي؟؟
شيخة : افففففففففففففففف
بوحمد عصب : لا تقعدين تنافخين بتودين امج يعني بتودينها سامعة ؟؟
شيخة انقهرت وصعدت غرفتها وكلهم طنشووها وكملوا غداهم........




بيت بوطلال
كلهم قاعدين يتغدون .... وطلال كل شوي يطالع حورية وهي متجاهلته ... نوف انتبهت لنظراته وقاااعدة تخزه .... عقب الغدا كل واحد راح غرفته...

بغرفة طلاااال
كان منسدح عالسرير ومشغل المسجل على اغنية في خاطري شي لعادل محمود .... ويغني معاه وهو سرحان ويفكر .........


ياكثر ما جيت اسولف له عن احوالي
بينت له شي ما قلته لأحد غيره
في خاطري شي وشي مشغل بالي
مشيت دربه وطالت بي مشاويره


اسكت وصوت الغلا في مهجتي عالي
والشوق صعبة على العشاق تفسيره
هو ما يشوف بعيونه ناحل حالي
وماحس باللي على وجها تعابيره
ياكثر ما جيت اسولف له عن احوالي
بينت له شي ما قلته لأحد غيره



مدري ابيه وقلبه ماهو بخالي
احترت مابين قلبي وبين تفكيره
وشلون ابين واقول انه هوى بالي
واقول له شي ما قلته لأحد غيره
ياكثر ما جيت اسولف له عن احوالي
بينت له شي ما قلته لأحد غيره


شوي ودخلت عليه نوف وماحس فيهااا..............
نوف : طلااااااال
طلال سرحان : ...............
نوف تحرك ايدها جدام ويها : ياااهوووو يالأخووو وين سرحااااان ؟؟
طلال بخرعة : بسم الله نوفوه وويعة ما تعرفين تطقين الباب؟؟
نوف بخبث : اللي ما خذ عقلك يتهنى فيه
طلال بابتسامة : اشقصدج ؟؟
نوف بخبث : انت فاهم قصدي لا تستهبل .. اعترف انك تحبها..؟؟
طلال : منو تقصدين ؟؟
نوف : طلووول بلا عبط تدري اني اقصد حورية ؟
طلال بابتسامة : ايه احبهاااا واموووت فيهاااا
نوف : وليش ما تقول لها؟؟؟
طلال باستغراب : وشلون اقولها؟؟؟
نوف : قووولها انا احبج
طلال : لا صعبة
نوف : عيل شلووون بتعرف انك تحبها؟؟؟
طلال : عاد البركة فيج يعني لمحيلها سولفي لها عني .......
نوف : اممم تدري طلووول انا احس انها تحبك ؟؟
طلال تحمس : صج ؟؟؟ شلوووون ؟؟؟
نوف : مادري يعني انا مو متأكدة بس لما طلعت من البيت كانت كله تبجي وكل يوم تقولي اتصلي على طلال طمنينا عليه ... ووينه الحين ووين ينام وكانت خايفة عليك وااايد.............
طلال استانس : فديتها والله
نووف : هيييي استح على ويهك
طلال : اقول قومي قلبي ويهج خليني انام وراي طلعة
نوف : متأكد اقلب ويهي ؟؟
طلال : لا لا انا اللي اقلب ويهي طال عمرج بس لا تزعلين
نوف تخزه : ايه علبالي بعد
طلال حذفها بالمخدة : يلا عاد عطيتج ويه مصختيها يلا قلبي ويهج ...
نوف طلعت وهي تضحك على اخوووها ..........




الساعة 7 بالليل ببيت بوحمد
ام حمد كانت قاعدة بالصالة تنتظر شيخة شوي ونزل حمد وكان كاشخ .....
حمد : يلا يمه انا بطلع تامرين بشي؟؟
ام حمد : سلامتك يمه
حمد : الله يسلمج .... فمان الله
ام حمد : فمان الكريم .....وراحت تنادي شيخة ....
ام حمد : شيخة .... شيخة يلا تأخرنا ؟؟
شيخة نزلت : اففف انزين كاني نزلت يلاا ..... وطلعوا من البيت ....




عند بيت بوطلال
حمد سفط سيارته جدام بيت عمه واتصل على طلال ...........
طلال : هلا حمد
حمد : هلا فيك يلا انا عند الباب
طلال : اوكي الحين اييك بااااي
حمد : بااي ........ دقايق طلع طلال وركب السيارة .......
حمد : ها وين بتروح ؟؟
طلال : مادري براحتك
حمد : اووكي .... وحرك السيارة ........



بيت ام نااااااصر
ام حمد وشيخة توهم واصلين .... وفتحت لهم الخدامة الباب ..........
ام حمد : السلام عليكم
ام ناصر : وعليكم السلام هلا والله بأختي الغالية شلونج؟؟
ام حمد : الحمدالله بخير انتي شلونج؟؟
ام ناصر : الحمدالله بخير ... والتفتت على شيخة ...يمه شيخة شلووونج؟؟؟
شيخة : الحمدالله بخير خالتي
ام ناصر : تفضلوووا
ام حمد : دام فضلج
وتموا يسولفون دقايق ونزل ناصر ........
ناصر : السلام عليكم
الكل : وعليكم السلام
ناصر باس راس خالته : شلونج خالتي ؟؟
ام حمد : بخير يمه انت شلونك؟؟
ناصر : الحمدالله بخير .... والتفت على شيخة .......
شيخة شلوووونج؟؟؟؟
شيخة بغرور : الحمدالله تمام انت شلونك ؟؟
ناصر ابتسم : تماااام .... يلا انا طالع تبون شي؟؟
الكل : سلامتك
ناصر : الله يسلمكم يلا مع السلامة
الكل : مع السلامة .......وكملوا سوالفهم .......
خل نتعرف على ناصر :
( ناصر عمره 24 سنة تخرج من الجامعة والحين قاعد يدور له وظيفة ... طيب وحبوب بس عصبي شوي ....... )



بيت بوطلال
ام طلال قاعدة بالصالة تطالع التلفزيون ... ونوف وحورية قاعدين بعيد شوي ويسولفون .... ومشعل قاعد يلعب بليستيشن ..........

عند نوف وحورية ....
نوف : اقول حورية تدرين طلال اليوم قالي انه بيتزوج؟؟
حورية بصدمة : صج ؟؟
نوف : ايه صج وقالي ادور له وحدة
حورية بضيق : اهااااااا الله يوفقه ..... يلا عن اذنكم
ام طلال : وين رايحة يمه ؟؟؟
حورية : بروح ارتاح شوي احس اني تعبانة
ام طلال : سلامتج يمه
حورية : الله يسلمج خالتي ..... وصعدت غرفتها .......
نوف مستانسة " الحين تأكدت انها تحبه يافرحتك ياطلووول "

بغرفة حورية ......... قاعدة عند البلكونة .... تحس انها متضايقة......
حورية (( الحين انا ليش تضايقت لما عرفت انه بيتزوج ؟؟.... معقولة انا احبه؟؟.... لا لا مستحيل ..... وحتى لو انا احبه طلال مستحيل يفكر فيني انا وين وهو وين ؟؟.... اففف انا الحين ليش قاعدة افكر فيه ...... بس ان شاء الله بنفذ اللي في بالي بأقرب وقت .....))






ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ






( البارت الثامن )

دخل البيت وكانت الساعة 1 بالليل ما لقى احد بالصالة صعد غرفته....
نوف تطق عليه الباب: طلال ... طلووول
طلال فتح الباب : ها يالساحرة شمقعدج؟؟
نوف : انا الساحرة ها الشرهة مو عليك علي انا اللي يايه ابشرك
وكانت بتروح غرفتها بس طلال مسكهااا........
طلال : هههههههه خلاص اتغشمر قولي البشارة؟؟
نوف بخبث : جم تعطيني ؟؟
طلال : ولا فلس ومابي اعرف بشارتج
نوف تحرك حواجبها : انت الخسران .. لان البشارة تخص حبيبة القلب..
طلال : حورية اشفيهاااا ؟؟؟
نوف : لا والله جم تعطيني اول ؟؟
طلال : اللي تبينه بس تكلمي ؟
نوف : بل جذي الحب يسوي
طلال : نوفوه خلصيني حرقتي اعصابي
نوف : شوف انا اليوم تأكدت 100% انها تحبك
طلال تحمس : شلوووووون ؟؟
نوف : انا اليوم قلت لها انك بتتزوج عشان اجس نبضها ؟؟
طلال : مينونة انتي الحين بتظن اني ما احبها ؟
نوف : بتخليني اكمل والا شلوون؟؟
طلال حط ايده على حلجه : خلاص بسكت
نوف : المهم اول ما قلت لها تضايقت وصعدت غرفتها على طول اتوقع مو اتوقع الا متأكة انها تحبك ....
طلال : فديتهااااا يااااا نااااااااااس
نوف : وي اخوي ين المهم اسمع بطلب منك طلب ؟؟
طلال : امري تدللي
نوف : ما يامر عليك عدو بس باجر ابيك تطلعنا ملينا من قعدة البيت
طلال : ان شاء الله على هالخشم
نوف : يسلم لنا هالخشم يلااا تصبح على خير
طلال : وانتي من اهله



ثاني يوم ببيت بوطلال
كلهم قاعدين بالصالة ما عدا حوورية ......
ام طلال : نوف وين حورية ؟؟
نوف : بغرفتها يمه تقول تعبانة
ام طلال : وي بسم الله عليها اشفيها؟
نوف : مادري يمه تقول راسها يعورها
طلال: قومي قوليلها نوديها الطبيب؟؟
نوف : اووكي .... وراحت غرفة حورية .....
بغرفة حورية .... من امس مو نايمة قاعدة تبجي وتفكر وين تروح مالها احد بهالدنيا ...يدتها راحت وتركتها وحيدة ... وتفكر متى بتنفذ خطتها عشان ترتاح وتريحهم معاها ......وقطع عليها تفكيرها صوت الباب ...
نوف تطق الباب : حورية
حورية تمسح دموعها : دخلي نوف
نوف دخلت : حورية اشفيج ؟؟
حورية : مافيني شي
نوف : مو علي انا هالحجي انتي فيج شي قولي اشفيج ؟
حورية تبتسم غصب : نوف مافيني شي
نوف : تبين نوديج الطبيب؟؟
حورية : لا ماله داعي الطبيب الحين آخذ بنادول وارتاح
نوف : اوكي اذا بغيتي شي ناديني ؟
حورية : اوووكي





نوف نزلت بالصالة .....
طلال : ها شقالت ؟؟
نوف : تقول بتآخذ بنادول وترتاح
طلال : براحتهااا
نوف : خلاص طلول نأجل طلعتنا باجر
طلال : اوووكي



عند حورية ... من طلعت نوف من عندها كمات بجيها لين داخت ونامت من التعب والبجي ........



ثاني يوم بيت بوطلال
نوف وطلال ومشعل قاعدين بالصالة ......
نوف : طلووول وين بتودينا اليوم ؟؟
طلال : مادري كيفكم وين بتروحون ؟؟
مشعل : طلال ودنا المدينة الترفيهية من زمان ما رحنا ؟
نوف : ايه والله فكرة
طلال : خلاص اوكي عيل عالساعة 5 خلكم جاهزين
نوف + مشعل : يسسسسس .... طلال يضحك عليهم
نوف : بروح اقول حق حورية .... وصعدت فووق
نوف تطق الباب على حورية : حورية
حورية فتحت الباب : هلا نوف
نوف : ها شلونج اليوم ؟؟
حورية ابتسمت : الحمدالله احسن
نوف : حورية اليوم بنروح المدينة الترفيهية الساعة 5 خلج جاهزة
حورية : انا ماني رايحة
نوف : ليييش؟؟
حورية : مالي خلق اروح مكان احس اني تعبانة
نوف : حورية انتي وايد متغيرة هاليومين ؟؟
حورية : لا متغيرة ولا شي بس تعبانة شوي
نوف : انزين تعالي معانا على الاقل تغيرين جوو......
وبعد اصرار من نوف رضت حورية تروح معاهم ..........




نوف رجعت الصااالة ..........
طلال : ها رضت ؟؟
نوف : بطلعة الروح
طلال : نوف اذا تعبانة على تضغطين عليها ؟؟
نوف : لا لا تخاف مافيها الا العافية

وعلى الساعة5 الكل كان جاهز ....... بسيارة طلال ..........
نوف كانت قاعدة جدام يم طلال وحورية ورا نوف ومشعل ورا طلال .....

نوف : طلووول شنو آخر سيدي سويته؟؟
طلال : آخر سيدي اغاني راشد الماجد
نوف : وينه ؟؟
طلال : بالدرج
نوف شغلت السيدي واول اغنية كانت من قلب ..........

من قلب ينبض غلا ومن روح مسؤولة
ما ابالغ ان قلت لك اني اللين اليحن
كل ما اشوفك تصد عيوني مذهولة
من كبر حبك في قلبي وخاطري والعين
وطبعا طلال طول على المسجل وكل شوي يطالع حورية من المنظرة ...
حورية كانت تدري انه يطالعها بس تجاهلت نظراته وتمت تطالع الشارع..
المهم وصلوا المدينة الترفيهية ......

مشعل : انا بركب قطار الموت منو بيي معاي ؟؟
نوف : انا ... حورية تيين معانا ؟؟
حورية : لا انا اخاف
نوف : يلا عاد لا تصيرين خوافة
حورية : اوووكي
نوف : وانت طلووول ما ارح تركب ؟؟
طلال : امبله يلااااا
واركبوا اللعبة حورية ونوف مع بعض وطلال ومشعل مع بعض .......
وحورية طول الوقت مغمضة عيونها وماسكة نوف وتصرخ ونوف تضحك عليها ..... طبعا طلال كان وده انه يكوون مكان نووف .....
المهم بعد ما العبوا راحوا تعشوا بمطعم وارجعوا البيت ..........



بغرفة حورية ..
كانت قاعدة بغرفتها ومجهزة كل اغراضها وتنتظر لين الكل ينام عشان تنحاش من .... ولما صارت الساعة 2 بالليل تطمنت انه الكل نايم وطلعت شوي شوي من غرفتها عشان محد يحس ..... اول ما وصلت عند باب البيت توها بتطلع ........
؟؟؟؟؟؟: حووووورية
حورية بصدمة : طلاااال
طلال : حورية وين رايحة ؟؟
حورية مرتبكة ما تدري شتقول : ..........
طلال : حورية اشفيج ؟ وين بتروحين هالحزة ؟
حورية : طلال انا لازم اطلع من البيت
طلال انصدم : شنوووووووووو؟؟؟
حورية : انا من ييت عندكم وانا قاعدة اسبب لكم مشاكل ...
طلال : لا ماراح تطلعين لان هذا بيتج ؟
حورية مو فاهمة شي : ........
طلال : حورية انا .... انا احبج
حورية انصدمت وما عرفت شتقول :..........









ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ




آلبآرت آلتآسع
طلآل : حوريهـ آنآ ... آنآ آحبج
حوريهـ آنصدمت ومآعرفت شتقول :..........
طلآل : ورآح آخطبج
حوريهـ بحزن : بس طلآل شلون تحب وحدة مثلي آنآ وين وآنت وين؟؟
طلآل تضآيق : حوريهـ مآبي آسمع منج هآلكلآم مرة ثآنية وآنتي آشفيج كآملة وآلكآمل آلله وكل من يتمنآج حوريهـ آنآ آحبج ومستحيل آحب وحدة غيرج
حوريهـ آنحرجت وبنفسهآ ( وآنآ آموت فيكـ يآطلآل ) : ...
طلآل آبتسم : يلآ آلحين مسحي دموعج ولآ تفكرين آنج تطلعين مرة ثآنية
حوريهـ : آن شآء آلله ...... طلآل
طلآل : عيووووونهـ
حوريهـ آستحت : خلآص ولآ شي
طلآل : برآحتج ... دخلوآ آلبيت وكل وآحد رآح غرفته وهو مو مصدق آللي صآر طلآل كآن مستآنس آنه صآرحهآ بحبه وحوريهـ ودهآآ تصآرحه وتقوله آنهآ تحبه بس مو عآرفة شلون ...


ثآني يوم آلصبح بآلشركة
بوطلآل كآن بمكتبه ولآهي بآلشغل .... طق آلبآب ....
بوطلآل : تفضل
طلآل : صبآح آلخير يبه
بوطلآل آبتسم : صبآح آلنور هلآ وآلله بولدي
طلآل : هآ يبه شلون آلشغل ؟؟
بوطلآل : آلحمدالله الشغل ماشي .. بس مو من عوادك تزورني بالشركة ؟؟
طلآل : آحم يبه بغيتك بموضوع ؟؟
بوطلآل : خير يآولدي آمر ؟
طلآل : مآ يآمر عليك عدو يآلغآلي يبه آنآ نويت آتزوج
بوطلآل : وآلله هذي آلسآعة آلمبآركة يآولدي ومنو هذي سعيدة آلحظ ؟؟
طلآل : حوريهـ
بوطلآل : وآلله وآلنعم زين مآ آخترت يآولدي
طلآل : يعني موآفق يبه ؟؟
بوطلآل : آكيد موآفق وين بتلقى آحسن منهآ
طلآل قآم وحب رآس آبووه : آلله يخليك لي يآيبه ولآ يحرمني منك



ببيت بوطلآل
حوريهـ كآنت توهآ قآعدة من آلنوم تسبحت ورآحت عند نوف ..
حوريهـ تطق آلبآب : نوف .... نوف
آستغربت نوف مآ ردت عليهآ ودخلت شآفت نوف للحين نآيمة ..
حوريهـ تقعدهآآ : نوف ... نوفووووه وويعه
نوف تتقلب : همممم
حورية : يلآآآ قومي بسج نوووم
نوف : آوووه حورية تكفين خليني آنآم
حورية : هين آنآ آوريج .. ورآحت يآبت قلآص مآي بآدر وكبته على ويههآآآ ....
نوف تصآآآرخ : آآآآآآآحححححح بآآآآآرد
حورية : ههههههههههههه مآ تنفع معآج آلآ هآلطريقة
نوف : آوريج يآلدبه وحذفت عليهآ آلمخدة
حورية : ههههههههه يلآآ قومي خلينآ نقعد مع خآلتي
نوف : آنزين .... وقآآمت تسبحت ونزلوا مع بعض ......
حورية + نوف : صبآآآآح آلخييير
آم طلآل : صبآآآح آلنور وآلسرور هلآ وآلله ببنآآآتي
حورية : شخبآآرج خآآلتي ؟؟
آم طلآل : بخير يمه آنتي شلوونج آليووم ؟؟
حورية : آلحمدالله بخير
نوف : يمه آبوي متى بيي ؟؟
آم طلآل : آلحين بآلطريج
شوي ودخلوآ طلآل وآبوووه .....
بوطلآل + طلآل : آلسلآم عليكم
آلكل : وعليكم آلسلآم
طلآآل من آول مآدخل وهو ينآظر حورية وهي تتجآهل نظرآته ...نوف ملآآحظة هآلشي وسآكته وبدآخلها تضحك عليهم ..
بوطلآل : يلآآ جهزوا آلغدى علي مآ آصلي
آم طلآل : آن شآء آلله
حورية : بيي معآآآج خآآلتي
نوف : و آنآ بعد .... ورآحوا يجهزون آلغدى .......

عآلغدى آلكل كآن سآكت مآعدآ طلآل آللي طول وقت ينآظر حورية وهي ودهآآ تآخذ آلصحن وتكسره على رآآسه ..... وبعد آلغدى كل وآحد رآح غرفته يرتآآح ..... مآ عدآ بوطلآل وآم طلآل قآعدين بآلصآآلة .....
بوطلآل : آم طلآل بكلمج بموضوع
آم طلآل : خير شصآآير ؟؟
بوطلآل : كل خير آن شآء آلله طلآل آليووم يآني آلشركة وقآلي آنه يبي يتزوج حورية
آم طلآل آستآنست لآنهآ كآنت تتمنى هآلشي : هذي آلسآعة آلمبآركة ومتى بنكلم حورية ؟؟
بوطلآل : \آليوووم آن شآء آلله


آلسآعة 8 بآلليل نوف كآنت قآعدة عند حورية وقآعدين يسولفون .... شوي ويآهم مشعل .....
مشعل : حورية
حورية : هلآآ مشعل
مشعل : آبووي ينآديج
حورية استغربت : لييش ؟؟
مشعل : مآدري قآلي آنآديج لآنه يبي يكلمج
حورية : آن شآء آلله آلحين بنزل
نوف بضحكة : عسى مآ يكون آللي ببآلي هههههههههه
حورية : وشنو آللي ببآلج ؟؟
نوف : لآ ولآشي رووحي
حورية آنزلت بآلصآلة لقت بوطلال و ام طلال قاعدين ......
حورية : السلام عليكم
بوطلال + ام طلال : وعليكم آلسلآم
حورية : خير عمي صآير شي ؟؟
بوطلآل بآبتسآمة : مو صآير آلآ خير بس بنكلمج بموضوع
حورية : تفضل عمي قوول
بوطلآل : حورية يبه آنآ يآي آطلب آيدج لولدي طلآآل
حورية سكتت ومآ توقعت بهآلسرعة بيخطبهآآ : ..........
بوطلآل : هآيبه شقلتي ؟؟
حورية منحرجة : وآلله مآدري شقولك عمي
بوطلآل : لآ تقولين ولآشي آلحين فكري زين عندج اسبوووع
حورية : آن شآء آلله ....... ورآحت بسرعة حق نوووف ... آول مآدخلت وشآفتهآ نوف قعدت تضحك عليهآآ ويهآآ كآن آحمر ......
نوف : هههههههههههههه آشفيج ؟؟
حورية : آخووووووج
نوف : آشفيه ؟؟
حورية منحرجة : خطبني
نوف : ههههههههههههه كنت متوقعة
حورية عصبت : وليش ما قلتي لي هآآآ ؟؟
نوف : وليش آقوولج خليهآآ سبرآآيز
حورية تمت سآآكته : ..................
نوف بجدية : حورية حبيبتي فكري عدل وترى طلال يحبج ويموت فيج وماراح يلقى احسن منج .... وخلتهاا وطلعت وحورية تمت قاعدة بغرفتهآآ ومحتآآآرة ..........








ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ





البارت 10




حورية كانت بغرفتها من بعد ما تركتها نوف تفكر ... حورية بنفسها : آآه يآيدتي ياليتج معاي الحين وفرحتي لفرحتي ... ودمعت عينهاا .. ماني مصدقة اني بتزوج طلال ... طلال اللي حبيته ولا عمري حبيت غيره ... آآآه بس ... وبعد مآتعبت من التفكير على طول نامت ..




نرجع لنوف اللي من طلعت من غرفة حورية ركضت على طول لغرفة طلال ... وفتحت الباب بدفاااشة هههه ...

نوف : طلووووووووووووووول
طلال اخترع : بسم الله انتي ما تعرفين تطقين الباب قبل ما تدخلين ؟
نوف حدها مستانسة : نوووو .. ونطت على طلال وضمته ... الف مبروك يا احلى معرس
طلال : هههههه الله يبارك فيج عقبالج ..
نوف : احم احم الله يسمع منك .. عاد يابخته اللي بيآخذني
طلال : هههههههههه الا امه داعية عليه اللي بياخذج
نوف : بسم الله عليك حبيبي ليش ان شاء الله ؟؟ عاد يحصله وحدة مثلي
طلال : هههههههههههه الله يعينه عليج
نوف : آآه فديته بس وينه وينه
طلال :ههههههه هيييي استحي على ويهج
نوف : عادي شنو بعد سنة الحياه هذي
طلال : اقول روحي نامي الله يستر على مخج
نوف : ههههههههههههه اوكي .. يلاا تصبح على خير معسرنآآ
طلال : هههه وانتي من اهله




بعد مرور فترة بسيطة انتشر خبر خطبة طلال وحورية ... وحورية وافقت على طلال ... وفرحتهم فرحة .. وكلهم مختبين وحالتهم حالة يجهزون حق الملجة اللي حددوهاا بعد اسبوعين ... واكثر وحدة فيهم متحمسة نوف هههه ... طبعا شيخة اول ما وصلها الخبر ينت .. وقررت تنتقم من حورية بأي طريقة ... بس تبي تبعدهاا عن طلال ...




طلال كان طالع مع ربعه قاعدين بالقهوة ... وكلهم كانوا فرحانين له ويباركون له ...
محمد : مبرووووك طلووول أخيرا بتدخل القفص الذهبي هههههه
طلال : هههههه الله يبارك فيك .. عقبالكم ان شاء الله
وليد : لا بسم الله علينا خلنآ عزوبية احسن لنا من الزواج وحنة الحريم
طلال : ههههههههه شكلك بتعنس
وليد : ههههههههه
فيصل : بس طلول ترى احنا متفقين اول ولد اييك تسميه فيصل
طلال : ايه اكيد افاا عليك بو طلال وانا عندي اغلى منك
محمد + وليد : آفآآ وآحنآآآآ ..؟
طلال + فيصل : هههههههههههههههههه
طلال: والله كلكم غالين على قلبي بس فصيل طالب مني
محمد: خلاص عيل الثاني على اسمي
وليد : وانا الثالث
طلال : هههههههههههههههههه ايه مو على كيفي انا احدد 3 صبيان
محمد: ههههههههههههههه ان شاء الله
وكملوآ سوالف وضحك .....


نروح لشيخة ... كانت تتمشى على البحر مع رفيجتها وتبجي ...
شيخة : آآه يالقهر .. الحين انا بنت عمه اللي احبه واموت فيه يبدي علي بنت الفقر هذي
دلال : شيووخ حبيبتي لا تحرين روحج كيفه هو الخسران مو انتي انتي الف واحد يتمناج
شيخة بقهر : وانا ابي طلال من بين هالألف كلهم .. والله ما اخليهم بحالهم وبتشوف هالغبية اللي خذت مني طلال شبسوي فيهاا
دلال : شيووووخ خطرت على بالي فكرة
شيخة بسرعة : شنووو ..؟
دلال بخبث : انا اقوولج ... وقالت لها عن خطتهم الخبيثة عشان يخربون عليهم ....
شيخة بخبث : والله خوش فكرة طلعتي مو هينة دلول ههههه
دلال بفخر : هههههه آفآ عليج آعجبج
شيخة : هههههههه المهم قومي انفذ اول خطوة
دلال : أووكي




بعد مرور اسبوع ... وباقي اسبوع بعد على موعد الملجة ... وطلال وحورية طآيرين من الفرحة مو مصدقين انهم أخيرا بيكونون مع بعض ...



المغرب الساعة 6 في بيت بوطلال محد كان موجود بالبيت غير نوف اللي نايمة بغرفتها وحورية ومشعل اللي قاعدين بالصالة .. مشعل مقابل السوني ... وحورية تقرا مجلة ....

شوي جان ينطق الجرس ... ويت الخدامة لحورية وشايلة معاها صندوق صغير قالت لها : ماما هزا فيه سندوق حق انتي
حورية باستغراب : صندوق حقي انا ... من منو ..؟؟
الخدامة : مافي معلووم ... وعطتهاا الصندوق
حورية خذت منها الصندوق وقعدت تطالعه باستغراب ... من منوو هالصندوق ...؟ فتحت الصندوق وانصدمت من اللي شافته ..... كانت صورة طلال في برواز على شكل قلب ... ومكتوب على جنب
( أحبك طلال ) ... خذت الكرت وقرته وانصدمت أكثر كان مكتوب ( حبيبي طلال ... اتمنى تقبل مني هالهدية البسيطة ... احبك ... من حبيبتك شوشو )
حورية للحينها منصدمة مو عارفة شتقول او شتسوي .... وعلى طول قعدت تبجي ... معقولة ... معقولة طلال يسوي جذيه ... انزين ليش ..؟ ليش يخوني ..؟ انا شسويت له واذا كان يحب وحدة غيري ليش جذب علي وقالي انه يحبني لييش ليييش ..؟ وقعدت تبجي بحرقة قلب ... مو مصدقة اللي يصير ...
شوي دخل طلال البيت وهو يغني ومنطرب ... بس أول ماشاف حورية سكت وانصدم وهو يشوفها تبجي
طلال بخوف : حورية قلبي شفيج ...؟
حورية وهي تبجي : ليش جذيه ياطلال ليش انا شسويت لك عشان تسوي فيني جذيه ..؟
طلال : حورية حبيبتي فهميني شصآير شلي سويته ؟
حورية صرخت عليه بقهر : لا تجذب علي انا مو حبيبتك يالخآين
طلال آنصدم : خآآآين ....؟
حورية ما قدرت تتحمل على طول ركضت غرفتهاا وقعدت على السرير تبجي بقهر وبحرقة قلب ... آآخخخ يآطلال ليش تسوي جذيه ليش ...؟ وانا اللي حبيتك ولا عمري حبيت غيرك .. ليش كل هذا يصير فيني ... آآه يارب ارحمني تعبت تعبت مو قادرة اتحمل اكثر تعبت .....



نرجع لطلال اللي للحينه منصدم من كلامهاا ... مو قادر يستوعب ... خآآين ..؟ ليش شسويت عشان تقول عني خاين .... وربي شاهد علي اني احبها واموت فيها ولا عمري حبيت غيرها ... ولا فكرت اني اخونهاا ... فجأة انتبه على الصندوق فتحه وشاف الصورة والكرت وانصدم ... منو شوشو ...؟ هو مو من النوع اللي يكلم بنات وله خرابيط .... منو هذي .. وليش سوت جذيه ...؟ ومن وين يابت الصورة ....؟؟ على طول راح طق الباب على حورية ....
طلال : حورية بطلي الباب
حورية تبجي : ماراح ابطل الباب طلال الله يخليك خلني بروحي
طلال خلاص بيستخف : حورية حبيبتي الله يخليج بطلي الباب خل افهم السالفة
حورية : مابيك تفهم شي خلاص ياطلال خلني بروووحي خلني برووووحي
طلال بعد ما يأس انه حورية تبطل له الباب ... راح غرفته وقعد يفكر ... آخخخ بس لو آعرف منو هالحقيرة اللي دازه الصندوق ... أدفنهآآ بيدي ....وتعب من كثر التفكير خلاص مو قادر يبي يعرف شاللي صار ... على طول راح حق نوف آخته .. هي الوحيدة اللي تقدر تفهمه ...










ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ









البارت 11


طلال بعد ما يأس انه حورية تبطل له الباب ... راح غرفته وقعد يفكر ... آخخخ بس لو آعرف منو هالحقيرة اللي دازه الصندوق ... أدفنهآآ بيدي ....وتعب من كثر التفكير خلاص مو قادر يبي يعرف شاللي صار ... على طول راح حق نوف آخته .. هي الوحيدة اللي تقدر تفهمه ...


طلال يطق الباب : نوف ... نوف
نوف بطلت الباب وويها كله نوم : هلا طلول
طلال بضيق : نوف صحصحي الشوي ابيج بموضوع ضروري
نوف بخوف : خير شصاير ...؟
طلال وهو يقعد عالكرسي : حورية
نوف : شفيها ..؟
طلال وهو يحس انه بيختنق : اول ما شافتني هبت فيني وقالت يالخاين
نوف بشهقة : هاااااه ليش .....؟
طلال قالها سالفة الصندوق : وبس هذا اللي صار
نوف : طلول تذكر يمكن هذي وحدة كنت تكلمها وسمعت خبر زواجك وتبي تخرب عليك ..؟
طلال : نوف انتي تدرين انا ما عمري كلمت بنات
نوف : عيل منو اللي يابت الصندوق ...؟
طلال : مادري ... مااادري
نوف : انزين امش خلنا نروح نشوف حورية ونتفاهم معاها
طلال تنهد : يلاا




حورية كانت للحين بغرفتها تبجي ... ما توقعت بيوم من الايام انه طلال بيخونهاا .. شوي وسمعت الباب ينطق ...حورية بصوت مبحوح : منوو..؟
نوف : انا نوف
قامت حورية فتحت الباب : هلا ... بعدها شافت طلال وصدت
نوف : حورية انا وطلال نبي تكلم معاج شوي ممكن ..؟
حورية من غير ما تناظر طلال هزت راسها ....
نوف : حورية طلال اخوي وانا اعرفه عدل عمره ما كلم بنات ولا عنده هالخرابيط
حورية وعيونها غرقانة : عيل ممكن تفهموني منو اللي يابت الصندوق ...؟
طلال اخيرا تكلم : حورية والله ما اعرفها مادري منو اللي يابته وشنو قصدها من ورى هالشي
نوف : اللي محيرني شلون قدرت تحصل الصورة ...؟
حورية باستهزاء : هه سألي اخوج
طلال : نوف ممكن تخلينا بروحنا شوي
نوف : اوكي ... وطلعت
طلال بألم : حورية حبيبتي احلف لج اني ما اعرف بنات ولا ادري من وين يابت الصورة ... عمري انتي تكفين فهميني
حورية : طلال بلغي الملجة
طلال بصدمة : شنووووووو ... مستحيل
حورية وهي تبجي : مابيك ما احبك مو غصب
طلال بعصبية : سمعي عاد الملجة راح اتم برضاج او غصبا عليج فاهمة ... وطلع وصفق الباب وراه .... وحورية تمت تبجي وهي مو قادرة تتحمل اللي يصير .... طلال اول ما طلع لقى نوف واقفة تنتظره ....
نوف : ها بشر ...؟
طلال بعصبية : نوف قولي حق حورية جدمت الملجة آخر هالأسبوع
نوف بصدمة : طلال من صجك ما يمدي ؟
طلال بصراخ : لا يمدي ابدوا من باجر .... وطلع من البيت حتى ما عطى نوف مجال تتفاهم معاه ... نوف راحت حق حورية عشان تهديهاا ....
نوف : حورية حبيبتي لا تضايقين نفسج مو من اول مشكلة تواجهكم تستسلمون جذيه ... يمكن هذولا ناس حاقدين عليكم ويبون يخربون عليكم ... وانا احلف لج انه طلال ما عنده سوالف بنات ... وترى توه قبل لا يطلع قالي انه جدم الملجة آخر هالأسبوع
حورية انصدمت : لاااا مستحيل
نوف : هذا اللي قاله وطلع من البيت حتى ما عطاني مجال اتفاهم معاه



طلال قاعد مع فيصل : وهذا كل اللي صار
فيصل مو مستوعب : انزين شنو مصلحتهم يخربون عليكم ..؟
طلال : مادري مااادري انا بنفسي مو قادر افهم شي بس كل اللي صار اني جدمت الملجة آخر هالأسبوع
فيصل تنح : طلاال مو من صجك
طلال بضيق : لا من صجي وما بذني ماي ولو بيدي اخليها باجر عشان ما اخسر حورية
فيصل : لهالدرجة تحبهاا ...؟
طلال : واكثر حورية حياتي هي الهوى اللي اتنفسه
فيصل يصفر : ياعيني ياعيني طلوووول لااا لااا ما اقدر على جذيه
طلال : هههههه
شوي جان يرن تلفون طلال ..طلال : هلا حمد
حمد : هلا فيك يالمعرس
طلال : هههههه عقبالك
حمد : لا يبه سمله علي .... المهم شآخر اخبارك ؟؟؟
طلال : ماشي الحال ... حموود ترى جدمنا الملجة آخر هالأسبوع
حمد : ههههههههه لهالدرجة مستعيل ؟؟
طلال : حموود يوووز عني آحسن لك
حمد : هههههههههههه اوكي اوكي يلاا عيل نشوفك
طلال: يلاا باي
حمد باااي




حمد بعد ما سكر التلفون من طلال .......كان قاعد بالصالة مع امه وابوه وشيخة
حمد : ترى طلال يقول جدموا الملجة آخر هالأسبوع
شيخة انصدمت : شنوووووو ...؟
حمد : شفيج ...؟
شيخة حست على نفسها : هاااه لا لا ولا شي
بوحمد : الله يوفقه ان شاء الله ... والدور يايلك
حمد : هههههه لا يبه تو الناس علي
ام حمد : وليش توو الناس ... اول ما تتخرج راح اخطب لك
حمد : هههههه من الحين مخططه الوالدة ... ان شاء الله خير
شيخة طبعا كانت طول الوقت سرحانه و مو مستوعبة .... يعني معقولة عقب الصندوق اللي شافته بدال لا يلغون كل شي يجدمون الملجة .... لاا لاا مستحيل مستحيل




يوم الخميس اللي هو يوم الملجة
حورية كانت توها رده من الصالون هي ونوف وام طلال .. وقاعدة بغرفتهاا وتحس بضيقة تخنقها .... شوي دخلت عليها نوف ...
نوف بمرح : يلااا يا عروس ما بقى شي عالزفة
حورية بضيق : هه وهذا شكل عروس ...؟
نوف بجد : حورية شاللي اتفقنا عليه مو قلنا نقط كل شي ورانا
حورية والدموع بعيونها : مو قادرة يا نوف مو قادة انسى
نوف : ياقلبي لا تبجين وتخربين مكياجج ما بقى شي عالزفة
حورية : ان شاء الله
نوف :يلاا حبيبتي انا اخليج الحين بروح اشوف الناس
حورية : اووكي




في بيت بوطلال بمكان بعيد شوي عن المعازيم ... شيخة كانت تكلم دلال بالتلفون ...
شيخة وهي حدها منقهرة : دلوووول وربي بموووت معقولة عقب الصندوق اللي دزيناه لهم ... وما أثر عليهم افففف قهر وربي قهر
دلال : بعد شنو بيدنا الحين نسويه خلاص
شيخة : لا مو خلاص انا بنتقم يعني بنتقم
شيخة ما تدري انه في وحدة كانت وراه وسمعت كل شي .... كانت نوف وافقة منصدمة من اللي سمعته .... كان ودها هاللحظة تذبح شيخة بس قالت مو وقته خل يعدي هاليوم على خير بعدين اتفاهم معاها .....


الحين وقت الزفة ... نزلت حورية على زفة ( هب السعد ) والكل يطالعا باعجاب وام طلال ونوف يسمون عليها ..... كانت لابسة نفنوف اوف واايت ماسك عالجسم صاير مديل سمجة ... وصلت حورية للكوشة ... وقعدت بمساعدة نوف لان النفنوف كان واايد نافش ......
وشيخة تطالعهاا بحقد .... وبنفسها : الله ياخذج ان شاء الله .... خذيتي مني طلال يالحقيرة .....



عند الرياييل طلال قاعد يتحلطم وربعه يضحكون عليه ......
فيصل : ههههههههههههههه طلال بس اركد لا تفضح روحك جدام الاوادم
طلال : يولون زين شعلي منهم ... والله زهقت بدخل الحين
وليد : هههههههههههههههه طلوووول اثقل شوي
طلال : يآعمي طيروآ زين بدخل الحين
المهم يه وقت دخلت طلال .... طبعا طلال كاشخ بالبشت الاسود ... وشاق ويهه من الضحكة .... وشيخة تطالعه وهي ودها تبجي ..... وصل للكوشة ..... وباس حورية على راسها : الف مبرووووك حبي
حورية بارتباك : الله يبارك فيك
طلال : احبج
حورية ويها صار احمر وما ردت عليه .... طلال ضحك عليها ... المهم يوا الناس سلموا عليهم وباركوا لهم .... وطلال لبسها الدبلة والشبكة .... وبعدها صوروا .....
طلال : حورية يلااا روحي بدلي عشان نطلع ... انا بنطرج بالسيارة
حورية : اوكي .... راحت حورية بدلت ... وبمساعدة نووف ههههههه
حورية راحت السيارة ركبت بهدوء بدون ما احد يتكلم فيهم ......
بعد فترة صمت طلال تكلم : حورية
حورية : هلا
طلال : تحبيني ...؟
حورية تفاجأت من سؤاله : ليش هالسؤال ...؟
طلال بضيق : ابي اعرف اذا كنتي تحبيني والا لا ...؟
حورية : ايه ... وصار ويهها احمرر
طلال: ههههه بس انا ما احبج ..... اموووووت فيج
حورية ويهها شب ضو وما تكلمت .... وصلوا ولمعطم وطبعا طلال كان مخطط حق الطلعة وحاجز لهم كبينة .... دخلوا المطعم قعدوا بالكبينة .... وعقب ما طلبوا .....
طلال : حورية غمضي
حورية : لييش ..؟
طلال : لا تخافين ماراح اذبحج غمضي ...؟
حورية : هههههه اوكي .... وغمضت
طلال : مو تغشين
حورية : طلوووول خلصني
طلال : ههههههههههه تامرين امر ياعيون طلوووول .... حورية استحت وماردت
طلال : الحين بطلي عينج
حورية فتحت عينها وطلال كان يايب لها هدية خاتم كله الماس ...
طلال : شرايج ..؟
حورية انحرجت : تسلم بس ليش كلفت على نفسك ..؟
طلال رفع حاجبه : انتي تستاهلين اكثر جم حورية عندي ..... وبعدها تعشوا وردوا البيت .... وكل واحد راح غرفته ... وناموا بسرعة من التعب طول يوووم ....




ثاني يوم الصبح
نوف قعدت من النوم ونزلت الصالة لقت امها وابوها وطلال : صبااح الخير
الكل : صباااح النوور
نوف : طلال
طلال : هلا
نوف : ابي اكلمك بموضوع تعال الحديقة
طلال : اوكي .... وراحوا الحديقة
نوف : طلال بقولك شي
طلال : نوف خرعتيني شصاير ..؟
نوف : عرفت منوو اللي يابت الصندوق
طلال انصدم : منووووو ؟؟
نوف : شيخة
طلال : شنوووووو ... شيخة ..؟؟؟؟
نوف قالت له كل اللي صار ... طلال : مستحيل ... مستحيل هذي مو صاحية
نوف : الحين لازم تقول حق حورية لازم تعرف
طلال: اكيد راح اقولها ماراح اسكت ... وشيخوووه شغلها عندي






ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ







البارت 12

ثاني يوم الصبح
نوف قعدت من النوم ونزلت الصالة لقت ابوها وامها وطلال : صباح الخير
الكل : صباح النور
نوف : طلال
طلال : هلا
نوف : ابي اكلمك بموضوع تعال الحديقة
طلال : اوكي ....... وراحوا الحديقة
نوف : طلال بقولك شي مهم
طلال : نوف شصاير خرعتيني ...؟
نوف : عرفت منو اللي يابت الصندوق
طلال بصدمة : منووو...؟
نوف : شيخة
طلال : شنوو ..؟ شيخة ...؟
نوف قالت له كل اللي صار .... طلال : مستحيل ... مستحيل هذي مو صاحية
نوف : الحين لازم تقول حق حورية لازم تعرف
طلال : اكيد راح اقولها ماراح اسكت وشيخوه هذي شغلها عندي

: صباح الخير
نوف + طلال : صباح النور
طلال : صباح الورد يا أحلى وردة بحياتي .... حورية ويها صار احمر
نوف : احم احم نحن هنااااا
طلال : هههههههه ادري انج هنا وقاعدة على قلبي بعد
نوف تسوي روحها زعلانة : افاا افاا هذا وانا اخيتك اللي دايما تستشيرني
طلال : ههههههههه ذليني عاد ...... حورية
حورية : هلاا
طلال : احبج ..... حورية هني صارت علبة الوان ههههه
نوف : ولييييييييه شكله الحبيب ناسي وجودي خل اروح انادي امي وابوي احسن الجو حلو اليوم يبيله نتريق بالحديقة ..... وراحت بسرعة
طلال قرب من حورية وباس خدها .... حورية بغت تنحاش بس طلال مسكها
طلال : ههههههههههههههههههههه خلاص خلاص اتوب بس قعدي
شوي يوا كلهم وقعدوا بالحديقة وتريقوا ... بعدها قعدوا سوالف وضحك ... وطبعا طلال كل شوي يحرج حورية وهي ودها تكفخه ....
بوطلال : ترى اليوم بيت اخوي بوحمد بييون ع العشى
ام طلال : حياهم الله
طلال ونوف يطالعون بعض ومحد علق ......





بالليل يوا بيت بو حمد وكملوا القعدة بالحديقة خصوصا بالليل الجو يصير احلى واحلى ..... شيخة طول الوقت تخز حورية وطلال .....
حمد : طلال الاسبوع الياي الربع بيروحون المخيم شرايك تيي معانا ..؟
طلال : والله مادري اشوف واعطيك خبر
شيخة : حورية
حورية ( الله يستر ) : نعم
شيخة بحقد : شلونج مع طلال ..؟
حورية ( اللهم طولج ياروح ) : تمام الحمدلله
شيخة : عاد تصدقين شكلكم مو لايقين على بعض كلش
نوف عصبت : ليش ان شاء الله شناقصهم ....؟؟
شيخة : انا ما قلت شي مجرد راي
نوف ودها تكفخها : احتفظي برايج حق نفسج وكرمينا بسكوتج
شيخة عصبت : نوفووه احترمي نفسج انا بنت عمج
نوف : والله انا محترمة نفسي قبل لا اشوف ويهج
حورية تبي تهدي : صلوا ع النبي
شيخة : انتي بالذات ولا كلمة كل المصايب من تحت راسج من دخلتي هالبيت وانتي يايبه المصايب معاج
بوحمد صرخ فيها : شيخة
حورية كانت بتروح بس وقفها طلال : حورية ..... وقفت من غير لا تلتفت له .....
نوف : انتي المفروض ما ترفعين عينج بعينا من عقب اللي سويتيه
شيخة بحقد : وشاللي سويته ...؟
نوف هني انفجرت : نسيتي سالفة الصندوق والا اذكرج ...؟
شيخة ارتبكت وبخوف قالت : اأأي .... أي صــ .. صندوق تتكلمين عنه ...؟
نوف : الصندوق اللي دزيتيه بيتنا وحاطه فيه صورة طلال وكاتبه على الكرت من حبيبتك شوشو كل هذا ليش بس عشان تخربين عليهم زواجهم
طبعا الكل كان منصدم ... بو حمد معصب : صج هالحجي ...؟
شيخة بخوف : لا لا يبه جذب جذابة لا تصدقها
نوف : انا ماني جذابة ولا قاعدة اتبلى عليج انا سمعتج باذني يوم ملجة طلال تتكلمين بالتلفون وتقولين ( دلول وربي بموت عقب الصندوق اللي دزيناه لهم وما أثر عليهم .. انا بنتقم يعني بنتقم ..) يلاا قوليلي منو اللي قال هالحجي ....؟؟
شيخة سكتت وما قالت شي
نوف باستهزاء : هه اكيد ما تردين لانه ما عندج رد
حمد راح لشيخة وعطاها كف : الله ياخذج من اخت قومي طسي البيت لا بارك الله فيج
وبطعا بيت بوحمد بعد مالهم ويه يقعدون ببيت بو طلال بسرعة طلعوا ....
حورية على طول ركضت على غرفتها .... وطلال بسرعة لحقها وانصدم لما شافها تلم اغراضها بتلطع من البيت ....
طلال : حورية وين رايحة ..؟
حورية وهي تشاهق : كلام بنت عمك عدل انا ييت بيتكم وانا ما يبت لكم غير المشاكل وعوار الراس .... وانا ما ابي اضايقكم اكثر
طلال عصب : ينقص لسانه اللي يقول هالحجي من قال انج مضايقتنا ... وبعدين هالبيت بيتج انتي الداشه واحنا الطالعين ولا تنسين انج الحين زوجتي
حورية بصوت مبحوح : تقدر تطلقني
طلال بصدمة : شنو اطلقج انتي مينونة .... مستحيل اطلقج سامعة وهالكلمة مابيج تعيدينها لاني طلاق ماراح اطلق
حورية : خلاص عيل انا بطلع من البيت واريحكم ... وتوها بتطلع جان يغمى عليهاا
طلال صرخ : حوووووورية
والكل يوا عنده يركضون ام طلال شهقت : شفيها ...؟
طلال : مادري يمه مادري ... وبسرعة شالها وطار فيها المستشفى




نورح لبيت بو حمد
بو حمد : لا بارك الله فيج من بنت صج اني ما عرفت اربيج
حمد وهو ماسكها من شعرها : سمعي ان شفتج معتبة باب غرفتج لا تلومين الا نفسج ... وقد اعذر من انذر ... واخذ تلفوونها وسويج السيارة .... وتركوا شيخة بغرفتها تبجي وتسب وتدعي على نوف وحورية ....





نروح المستشفى عند طلال اللي حده متوتر وناطر الدكتور يطلع ....شوي طلع الدكتور طلال راح له ركض ....

طلال بخوف : هاا دكتور بشر .. شفيها ...؟
الدكتور : ما فيها شي جايد بس انهيار عصبي .... بس لازم تديرون بالكم عليها هالمرة عدت على لكن المرة الثانية الله اعلم شراح يصير ... ولازم تبعدونها عن اي ضغوطات
طلال : ان شاء الله دكتور ... اقدر اشوفها ...؟؟
الدكتور : اي اكيد تفضل
طلال : مشكور ما قصرت
الدكتور : العفو ولو هذا واجبي
دخل طلال عند حورية لقاها نايمة ومبينه اثار الدموع على خدودها .... قعد عالكرسي يمها مسك ايدها وبيده الثانية قعد يلعب بشعرهاا .....
شوي حورية فتحت عيونها : طلال
طلال : عيون طلال
حورية : ابي اطلع من هني
طلال : ياقلبي ما يصير نطري يخلص المغذي وبعدها راح اطلعج
حورية بتعب : ابي اروح بيت خالتي ام عيسى << ام عيسى جارة يدتها جان تذكرونها
طلال بضيق : ويهون عليج تخليني بروحي
حورية وعيونها غرقانة : انت راح تلقى اللي تعوضك عني
طلال : بس انا ابيج انتي ومابي غيرج
حورية : انت الف وحدة تتمناك شتبي فيني ..؟
طلال : وانا ابيج انتي من بين هالألف
حورية قعدت تبجي وطلال يهديها وهي مصرة تروح عند ام عيسى لما اخر شي طلال وافقت يوديها عالأقل عشان تتعدل نفسيتهاا ......


في بيت بوطلال
الكل كان متوتر وخايف على حورية ....
نوف : افففف هذي عاشر مرة اتصل عليه وجهازه مسكر
ام طلال : حاولي مرة ثانية يمكن معلق
نوف : ان شاء الله



نروح لطلال اللي عقب ما طلع حورية من المستشفى وداها بيت ام عيسى ....
طلال : حورية متأكدة هذا بيتها ..؟
حورية : اي
طلال بحزن : حبيبتي تكفين ردي معاي مابيج تكونين بعيدة عني
حورية : طلال هذي اخر مرة تشوفني فيها وابي ورقتي توصلني
طلاال : قلت لج مستحيل اطلقج انا يبتج هني عشان ترتاح نفسيتج شوي بس مو معناته اني بطلق
حورية حدها تعبانة : يصير خير .... فمان الله
طلال بحرن : ديري بالج على نفسج واي شي تبين اتصلي علي او على نوف
حورية : ان شاء الله .... ونطرها لما دخلت بعدها حرك
طبعا ام عيسى تفاجأت لما شافت حورية ....
حورية : شلونج خالتي ...؟
ام عيسى : بخير يمه انتي شلونج ..؟
حورية : بخير عساج بخير ... خالتي سامحيني بس هالجم يوم بثقل عليج
ام عيسى : افاا عليج يمه البيت بيتج انتي الداشة واحنا الطالعين
حورية بحزن : تسلمين خالتي ما تقصرين
ام عيسى قامت : خل اييب لج شي تشربينه
حورية : لا خالتي ارتاحي مابي شي
ام عيسى : يعني ما نضيفج يمه ما يصير
حورية : ماني غريبة خالتي لي بغيت شي بقولج
ام عيسى : براحتج يمه .... شخبار رفيجتج نوف واهلها ...؟
حورية : بخير الحمدلله خالتي
ام عيسى : وطلال شلونه معاج ..؟
حورية بألم : الحمدلله تمام
ام عيسى : مضايقج بشي
حورية : لا خالتي ابد .... وكملوا سوالف ......




بيت بو طلال
طلال اول مادخل نوف ركضت له : وين حورية ...؟
طلال ساكت
نوف : طلال وينهاا ...؟
طلال : وديتها عند ام عيسى
ام طلال : ليش ...؟
طلال بحزن : اهي تبي تروح وديتها عشان ترتاح نفسيتها شوي بعدها برجعها ... تصبحون على خير ... وراح غرفته انسدح على سريره وهو يفكر بحورية ...




بيت ام عيسى
عيسى : السلام عليكم
ام عيسى + حورية : وعليكم السلام والرحمة
عيسى : اوووه حورية عندنا هلا وغلا
حورية ابتسمت : هلا فيك عيسى شخبارك ...؟
عيسى : بخير عساج بخير انتي شخبارج ..؟
حورية : تماام الحمدلله
عيسى : عسى دوم .... يمه وين العشى ترى ميت من اليوع
ام عيسى : ثواني بس ويكون جاهز
حورية : اساعدج خالتي
ام عيسى : لا يمه خلج مرتاحة
حورية : لا عادي شدعوه



مرت شهور وحورية للحينها عند ام عيسى ..... وطلال دايما يتصل عليها ويدز لها مسجات بس هي مطنشته وما ترد عليه ..... هي تبيه يكرهها ويعيش حياته مع وحده غيرهاا ..... وطول هالأشهور اللي طافت وكل واحد فيهم يتعذب فبعد الثاني عنه .....

بيت ام عيسى
حورية : خالتي
ام عيسى :هلا يمه
حورية : وين عيسى ...؟
ام عيسى : والله عيسى نايم امري يمه بغيتي شي ...؟
حورية باحراج : مايامر عليج عدو خالتي بس بغيت اروح السوق اخذلي جم شغلة
ام عيسى : ان شاء الله لما يقعد من النوم اقوله
حورية : تسلمين خالتي
شوي وياهم عيسى : سلام عليكم
حورية + ام عيسى : وعليكم السلام
ام عيسى : الله يابك ... حورية تبي تروح السوق وتبيك توديها ..؟
عيسى : حاضر يلاا عيل قومي خل اوديج
حورية باحراج كبير : ان شاء الله ... وقامت بدلت وراحوا السوق



بيت بو طلال
( غرفة طلال )
طلال يحس حياته ما تسوى شي بدونها .... من راحت عنه وهو ما ذاق طعم الراحة .... وكان مشغل المسجل على اغنية فقدتك ...


وقطع عليه تفكيره صوت التلفون ...
طلال : الوو
: الأخ طلال الــ
طلال باستغراب : اي نعم منو معاي ...؟
:..........
طلال ويحس قلبه بيوقف من الخووف : شنوو ...؟ شقاعد تقوول...؟ لاااااا


انتهى البارت




ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ





البارت الاخير

وقطع عليه تفكيره صوت التلفون ...
طلال : الوو
: الأخ طلال الــ
طلال باستغراب : اي نعم منو معاي ...؟
:معاك مستشفى الــ....
طلال ويحس قلبه بيوقف من الخووف : خير شصاير ...؟
المستشفى : حورية الــ.... سوت حادث
طلال وقف بسرعة : شنووو ...؟ هي بخير
المستشفى : والله مادري شقولك بس تعال وانت تعرف بنفسك
وبسرعة البرق طلع من البيت .... وصل المستشفى ...... وسأل عن غرفة حورية وقالوا له انها بالعمليات .... راح وشاف ام عيسى قاعدة ....
طلال : ام عيسى
ام عيسى تبجي: هلا يمه
طلال بخوف : شلون حورية الحين ..؟ وشلون سوت الحادث ..؟
ام عيسى : كانت رايحة السوق مع عيسى وانقلبت فيهم السيارة .... والدكتور يقول حورية حالتها خطرة وعيسى ولدي بغيبوبة
طلع الدكتور طلال ركض له : هاا دكتور شلونها الحين ..؟
الدكتور : بصعوبة وقفنا النزيف بس الحمدلله هي الحين بخير
طلال بارتياح : اقدر اشوفها ..؟
الدكتور : اي اكيد
طلال :يعطيك العافية
وراح لحورية اول ما دخل شافها نايمة بهدوء والمغذي بايدها ومركبين عليها الاكسجين ... راح وقعد يمها بهدوء ...
طلال : بعد عمري ياليته فيني ولا فيج ... ودمعت عينه ... شوي ودق تلفونه
طلال طلع بره عشان ما يزعج حورية : هلا نوف
نوف : طلال شفيك طالع من البيت ركض شصاير ...؟
طلال بحزن : حورية بالمستشفى
نوف شهقت وقالت بخوف : شنو ؟ لييش ؟ شفيها ؟
طلال : سوت حادث
نوف : وهي شلونها الحين ..؟
طلال : الحمدلله بخير بس للحينها نايمة
نوف : اي مستشفى ..؟
طلال : مستشفى الـــ
نوف : احنا الحين يايينكم بااي
نوف : يمه .. يمه
ام طلال : خير شفيج تصرخين ..؟
نوف : حورية بالمستشفى سوت حادث
ام طلال بخوف : سمله عليها اي مستشفى ...؟ قولي حق ابوج بسرعة خل يودينا
نوف : اوكي ... وراحت بسرعة

نرجع لطلال اللي من عقب ما سكر التلفون من نوف دخل عند حورية .... وقعد يلعب بشعرها ...
لين تعب وناام وهو ماسك ايدها لأنه صارله جم يوم ما نام ....
شوي ويوا بوطلال ونوف وامها ... دخلوا ولقوا طلال نايم وحورية بعد وطلعوا ما حبوا يقعدونهم لانه طلال مبين عليه تعبان ....
بعد عشر دقايق قعد طلال من النوم وطلع شاف اهله قاعدين ....
طلال : متى ييتوا ...؟
ام طلال : من عشر دقايق
طلال : وليش ما دخلتوا
نوف : امي ما تبي تزعجكم ... قعدت حورية ..؟
طلال تنهد : لا للحين نايمة من تأثير البنج .... بعدها كلهم دخلوا لها ... وقعدوا جم ساعة بعدها تعبوا وراحوا البيت وطلال تم قاعد معاها .... وهو ماسك ايدها ودموعه بعيونه ... تكفين قومي بسج نوم
حورية تحركت شوي وفتحت عيونها وبتعب : طــ..طــ ــلال
طلال بفرح : يا عيون طلال الحمدلله على سلامتج
حورية بتعب : الله يسلمك
طلال : حبيبتي تبين انادي الدكتور
حورية : لا .... خالتي ام عيسى وينها ...؟
طلال :عقب ما تطمنت عليج راحت حق عيسى
حورية : وعيسى شصار عليه ..؟
طلال : بغيبوبة
حورية بحزن : الله يقومه بالسلامة ... طلال ابي اطلع
طلال : لا حبيبتي انتي للحينج تعبانة والدكتور قال لازم تمين هني جم يوم
حورية : اهى اهى ما احب المستشفيات بطلع
طلال : خلاص حبي باجر ان شاء الله بكلم الدكتور عشان يطلعج اوكي
حورية : اوكي


ثاني يوم الدكتور رخص حورية بعد ما كلمه طلال لانه حورية يننته بالحنة الا تبي تطلع .....
بيت ام طلال : هلا والله تو مانور البيت
حورية ابتسمت : بوجودج خالتي
طلال برطم : افاا يعني بس حورية وانا بالطقاق
ام طلال : هههههههه بعد تغار من زوجتك ...؟
طلال وصار يحب هالكلمة : اي اغار منها وعليها
حورية استحت وقالت لنوف تساعدها عشان تروح ترتاح بغرفتهاا


بعد جم يوم حورية تحسنت حالتها وكانوا كلهم متيمعين بالصالة .....
طلال : اقول شرايكم نطلع نتعشى براا
نوف + مشعل : اي والله صج ملل
بوطلال : انا ما عندي مانع
ام طلال : ولا انا
طلال : هاا حورية شقلتي
حورية : اوكي
بعدها كلهم قاموا بدلوا وطلعوا راحوا يتعشون وبعدها راحوا السينما
نوف : طلوول هالفلم سمعت عنه الكل يقول حلو
طلال : لا انا رايح له من قبل سخيف
نوف : انزيــ ......
: طلال
طلال التفت : فيصل اهلين شيايبك هني من وراي ...؟
فيصل : هههههههه انا اللي شيايبني والا انت يالخاين كاشت فيني وياي هني
طلال : ههههههههه والله ياي مع الاهل
فيصل : انا يايب اختي ذبحتني بالحنة عشان اطلعها
طلال طالع نوف بنص عين : عندنا وعندك خير
نوف خزته : شقصدك ...؟
طلال : لا سلامتج ما اقصد شي
مشعل : فيصل شلونك ..؟
فيصل : هلا والله مشعل سوري ما انتبهت بخير انت شخبارك ..؟
مشعل : تماامووو
طلال : فيصل شوفلنا فلم سنع ترى نوفوه ذبحتني كل فلم مو عاجبها
نوف : طلووووول
طلال : خلاص خلاص سكتنا
فيصل وهو يطالع نوف : هههههه خلاص اوكي طلوول شوف هالفلم حلوو ... وتموا فترة يتناقشون عالأفلام بعدها فيصل اختار لهم فلم ودخلوا وطبعا طول الوقت وفيصل ماشال عينه عن نوف ... وبعدا رجعوا البيت .... اول ما دخلوا كل واحد راح يرتاح بغرفته بس طلال وقف حورية قبل ما ترووح ..
طلال : حورية
حورية التفتت : هلا
طلال : ابي اقعد معاج شوي
حورية : اوكي ..... وطلعوا بالحديقة عشان ياخذون راحتكم بدون محد يزعجهم
طلال : حورية متى تبين العرس ...؟
حورية : ماله داعي عرس
طلال استغرب : شلون يعني ...؟
حورية : طلال انت عارف الوضع يعني محد بيكون موجود غير اهلك بس واحنا سوينا حفلة ملجة وكل اهلك يوا ... فماله داعي العرس نسافر احسن
طلال ابتسم : براحتج حبيبتي ..... وتموا يسولفون مدة ويخططون حق حياتهم

نورح لغرفة نوف .... اول ما رجعت البيت تسبحت ولبست بيجامتها وقبل لا تنام قعدت تفكر بفيصل : وه فديته شحلاته ... وعيونه مو صج تذبح .... امبيه لا لا نوف شفيج ينيتي تفكرين فيه نامي احسن لج ...
ونامت وطيف فيصل ما فارقها .....


بعد مرور اسبوعين
بيت بوحمد
بوحمد : سمعي عاد ناصر ولد خالتج تقدم لج وانا وافقت والملجة الشهر الياي
شيخة وهي تبجي : وانا مالي راي ...؟
بو حمد بعصبية : لا مالج راي بعد اللي سويتيه وسمعي ماكو طلعة من البيت الا ريلج على ريل امج سامعة .... وخلاها تبجي وطلع


بيت بوطلال

طلال : حورية .... حورية
حورية وهي عالدري : هلا شفيك ...؟
طلال : تعالي بسرعة
حورية نزلت : هااه شفيك ..؟
طلال : سمعي سفرتنا بعد يومين جهزي نفسج
حورية انصدمت : هاااه بعد يومين من صجك ...؟
طلال وهو طاير من الفرحة : اي من صجي سفرتنا عقب باجر الصبح
: وين بتروحون ...؟
طلال : ياشين اللقافة
نوف برطمت : افاا هذا وانا اختك وانــ....
طلال : بس بس عسى ماقلنالج كلمة عدتي لنا هالموال
حورية : هههههههههههههه
طلال ابتسم : فديت هالضحكة
نوف : هييييييي انتوا استحوا والحين قولولي وين سفرتكم ...؟
طلال مسك ايد حورية : مو شغلج
نوف : يالنحيس خلها عندي بسولف معاها قبل سفرتكم
طلال : نووو نوووو .... وسحب عليهااا


بعد مرور شهرين
بغرفة طلال وحورية قاعدين يطالعون التلفزيون ....
حورية قامت .. طلال : وين رايحة ...؟
حورية : ابي اسويلي نسكافيه تبي اسويلك ...؟
طلال : ياليت
حورية ما مداها قامت جان يغمى عليها وبعد ما وداها المستشفى طلعت حامل ... وكلهم فرحتهم فرحة
ام طلال : الف مبرووووك يمه
طلال + حورية : الله يبارك فيج
نوف طايرة من الونااسة : وناااااسة اخيرا بصير عمه
مشعل : وانا بصيرر عم
الكل : هههههههه
نوف : بس عاد سمعوا اذا بنت تسمونها نوف
طلال : لا يبه عشان تطلع نسرة مثلج
نوف تطالعه بنص عين : يحصلك بنتك تطلع علي
مشعل : انزين اذا ولد سمه مشعل علي
طلال : ههههههههه لا اذا ولد بسميه فيصل لانه فيصل موصيني اول ولد على اسمه
نوف من سمعت اسم فيصل قلبها قام يدق بقوووة
طلال قام : يلاا انا طالع
ام طلال : وين يمه اقعد معانا ..؟
طلال : والله يمه بروح حق فيصل يبيني بموضوع
ام طلال : سلم عليه يمه الله يحفظك
طلال : فمان الله
الكل : فمان الكريم
بيت بو حمد
( غرفة شيخة )
كانت قاعدة تبجي على قرادة حظها ... هي ما تبي ناصر تبي طلال طلاااال ماتبي غيره .... وعرسها تحدد هي وناصر بعد اربع شهور وحتى ما خذوا رايها ... شوي رن تلفونهاا
شيخة بدون نفس : الوو
ناصر : هلا شيوخ شلونج ..؟
شيخة : بخير
ناصر : شفيج ...؟
شيخة : مافيني شي خير شبغيت ..؟
ناصر : شيخة شفيج تحاجيني جذيه بدون نفس ..؟
شيخة : افففف قلت لك ما فيني شي ما تفهم انت
ناصر عصب : يلاا عاد جب احترمي نفسج انتي قاعدة تكلمين ريلج مو واحد من الشارع سمعي انا خمس دقايق واكون عندج يلاا باي
شيخة حذفت التلفون بقهررر وقامت بدلت بسرعة ....

عند فيصل وطلال
فيصل : مبرووووك مبروووووك اخيرا بتصير ابوو
طلال : ههههههه الله يبارك فيك عقبالك
فيصل : ان شاء الله قريب اخيرا بيي ريل بنتي
طلال : ههههههههههه من الحين مخطط على ولدي
فيصل : هههههههه اي طبعا ... بعدها قال بجدية طلال انا نويت اتزوج
طلال بفرح : ومنو هذي تعيسة الحظ قصدي سعيدة الحظ اللي بتاخذك ..؟
فيصل خزه : تعيسة الحظ هاااه
طلال : هههههههههههه
فيصل : طلال بقولك شي بس مابيك تفهمني غلط
طلال : افااا ومن متى افهمك علط قول لا تخاف
فيصل بارتباك : طلاال بصراحة انا بطلب ايد اختك نوف
طلال انصدم : نوووف
فيصل : اي نوف
طلال ابتسم : والله هذي الساعة المباركة وين بنلاقي احسن منك وبعدين من حظها نوفوه هالخبلة تاخذ واحد مثلك
فيصل خزه : يلاا عاد ما ارضى تقول عنها خبلة
طلال : هههههههههه يا انت من الحين .. عاد تصدق لايقين على بعض خبل وخبلة
فيصل : هههههههههههههه ماشي يا طليل ماشي ان ما خليت عيالي يطلعوون الحرة بعيالك ماكون فيصل
طلال : ههههههههههههههههه نشوف

بيت بوطلال
(غرفة نوف )
طلال يطق الباب : نووف
نوف : ادخل
طلال ابتسم : مشغولة ...؟
نوف : لا
طلال : ابي اكلمج بموضوع مهم
نوف باهتمام : خير شصاير ..؟
طلال : مو صاير شي بس فيصل طلب ايدج
نوف قلبها قام يدق بقوة ويها صار احمر : هاااه
طلال : ههههههههههه فيصل طلب ايدج وانا وامي وابوي ما عندنا مانع يعني بس باقي رايج
نوف : مـ ... مادري
طلال : فكري بالموضوع عدل وردي علي
نوف باحراج : ان شاء الله
بعد فترة نوف وافقت على فيصل وحددوا موعد الملجة

بعد مرووووور سنتين
طلال وحورية يابت ولد وسمووه فيصل وعمره سنتين وحورية الحين حامل بالشهر الثالث وطبعا فيصل ميننهم طالع شيطان على عمه ههههه
نوف وفيصل صارلهم سنة من تزوجوا ونوف الحين حمال بالشهر الخامس

شيخة وناصر
شيخة تطلقت من سنة بسبب المشاكل اللي ما تخلص بينهم وناصر ما قدر يتحمل شيخة ونفسيتها الزفت وهي اساسا ما تحبه للحينها تحب طلال
ملاحظة : شيخة عندها ولد من ناصر عمره سنة واسمه محمد

وه بس تعبت
تمت
