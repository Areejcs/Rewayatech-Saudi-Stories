//////////////////////////////////////////
ظلوا واقفين يناظرون ببعض وكل وحدة منهم لها نظراتها الخاصة اللي تعبر عنها وعن الموقف اللي هي فيه...
حصة بنظرات الثقة والتحدي مخلوطة بالكراهية,,,
ونوف بالنظرات الحايرة المتسائلة واللي ماخلت من ثقتها الزايفة بنفسها,,,,,
بعد تنهيدة طويلة طلعت من نوف سئلت حصة سؤال مايمر شهر ولااسبوع ماتردده عليها,,,
نوف بتنهيدة/ليه كذا ياحصة؟ليش تسوين كذا معي!!
حصة بحقد/ببساطة لاني اكرهك...
نوف/بس انا ماسويت لك شي يضايقك بالعكس انتي مثل اختي واعتبرتك دايم مثل اختي الكبيرة....
حصة/انا مااحبك يانوف وبظل اقولك اياها دايم انتي دخيلة علينا وماْخذة ابوي وامي منا....
نوف دمعت عيونها ومسحت دمعتها بسرعة وقالت/ليه...قاصرك شي وانا السبب ياحصة؟عمرهم ماجابو لك الشي اللي نفسك فيه علشان يعطوني اياه؟؟
حصة/مو رادة عليك؟
نوف ببحة/لان ماعندك شي تقولينه,,,همك تطرحين افكار سودة مالها أي اساس....يابنت الناس انا فلوس العالم ماتهمني ولو كانت تهمني ماكنت تنازلت عن حقي وخليته باسم عمي!!!
حصة بقوة/انتي واخوك مخططينها لبعيد اكيد؟
نوف بتنهيدة/تدرين انا غلطانة في الوقت اللي لازم ادور مشاعل واتكلم معها فيه جلست اضيع وقتي معك بحكي مامنه نتيجة,,,
حصة بشماتة/روحي دوريها...بس حطي في بالك الوقت يمشي وتاْخيرك عن كتب الكتاب يمكن يعتبروه انك رافضة؟
نوف/وطبعا هذا الشي اللي انتي تتمنينه؟
ماردت عليها حصة بس ناظرتها من فوقها لتحتها ومشت,,,
/////////////////////////////////////////////////////////////////////
ياسمين ونواف حالتهم ماكانت مستقرة ابدا....
الدورة هاذي وقفت قلب ياسمين من سمعت عنها وشي واحد ظل في بالها اللي هو ان نواف ماراح يحضر ليلة العرس وبيكسرها قدام نفسها وقدام الكل...
بعكس نواف اللي كان متمني يلتقي فيها كل ليلة ويشيل عن قلبه وتصرفاته قناع الامبالاة فيها وهو اللي غرقان فيها كلها....
كانوا يكلمون بعض بالتلفون علشان يكملون سوالف العرس واللي يبونه وبدون مقدمات وبتردد كبير منها سئلته بخوف..
ياسمين/نواف كم بتقعد بالرياض؟
نواف/بحاول ارد قبل ليلتين ثلاث من العرس لاتخافين...
ياسمين بضيق/بتحاول؟؟؟
سكت وماعرف شيقول لانه حس انه قال كلمة ماهي بمكانها وما المفروض يقولها,,,,,
قالت برجاء وكانها تستعطفه/اكيد بتجي ليلة العرس يانواف ولامنت بجاي وبتعلقني!!!!
مافهمت ذيك اللحظة التنهيدة الحارة اللي طلعت منه وسكتت
بعدها قال بانكسار بعد مافهمته/وين رحتي؟
قالت بلهجة باكية/ماراح تجي ليلة العرس صح؟
ذبحه انكسارها..حس انه مخنوق ولازم يقولها ويدري انها ماراح تصدقه وخصوصا بها الموقف بس لازم يقولها حتى لو مابتصدق بس تكون واثقة من جيته ليلة العرس...
بس انكسارها موته وذبحه وقرر يسكت ومايرد لانه حس انه معذبها ومحملها فوق طاقتها وهي انتبهت على نفسها وتندمت انها بترمي نفسها عليه كذا وقالت بشموخ مغاير لاانكسارها اللي قبل شوي/مايهم...اصلا لو ماتجي احسن بعد!!!
ولانه نواف وماحد يتحداه بكلمة قال بشماتة ومن ورى قلبه اللي مقرر يعترف لها/مو علشانك راح اجي وانتي عارفة ها الشي..علشان عمي وبنت عمي انا اعرف بالاصول يابنت عمي!!!
تمنت انه يظل ساكت ومايرد ها الرد اللي فعلا خلاها تبكي بصمت وقهر.....
وتمنى هو بعد انه ماقاله لانه حس انها قاعدة تكرهه مع كل سؤال ورده.....
///////////////////////////////////////////////////////////////////
اول مانزلت لقاها تركي بنص الدرج وظلوا يناظرون في بعض كثير...
تنهد وقال بلهفة/تاْخرتي!!!زمان وانا قايل لهم ينادونك؟
صدت عيونها عنه وقالت بقوة/مشاعل زعلانة مني ياتركي؟
تركي بذهول/وش يعني انها زعلانة؟وش يدخل زعلها بكتب كتابنا؟
نوف/اللي وصلها ان بيني وبينك قصة حب ازلية وها الشي ضايقها كثير,,,
تمنى بها اللحظة يقولها ياليت تكون بينا فعلا قصة حب ازلية,,,بس اكتفى انه يتنهد ويناظر بنوف اللي كملت بنفس الثقة/وانا رايحة افهمها ان الموضوع مو مثل ماهي متصورة...
تركي بعصبية/خلي مشاعل لبعدين يانوف ماهو وقتها ابدا!!
عصبيته كانت من شي واحد بس!!! كلمتها اللي قالتها(بفهمها ان الموضوع مو مثل ماهي متصورة!!حرقته ها الكلمة وكانه ذنب عظيم بترتكبه نوف لو حبته بيوم من الايام)
نوف بتحدي/تركي مايهمني كتب كتابنا بقدر مايهمني ان مشاعل تفهم الحقيقة؟
تركي بدم ثاير/نوف...مشاعل بتفهم اللي تفهمه وانتي تعالي ابوي يبيك بالمجلس ولاحقة عليها بعدين فهميها كل اللي تبينه على راحتك!!شدد على اخر كلمة وهو عصبيته مشتعلة منها..
قالت بلامبالاة وهي اصلا بدت تخاف من عصبيته لانها ماكانت تاخذ منها ولو جزء بسيط,,,,
نوف/تركي انا مشاعل عندي بالدنيا كلها ...ويهمني تفهمني صح ومايجيها عني بالنيابة أي شي يفرقها عني ولايشككها بمكانتها عندي وانها اخر من يعلم بحياتي...وتقدر تقول لعمي انك ماشفتني ماهي صعبة ترى؟؟
قالتها ولفت تمشي ومسك يدها بقوة كبيرة وقال بهمس/نوف..
غمضت عيونها وسكتت وماتدري وش اللي كان اقرب لها ذيك اللحظات ريحة انفاسه ولاعطره؟؟؟
تركي وهو يتاْملها وهي بين يدينه ومغمضة عيونها خوف منه قال برقة/انتي وش تبين اللحين؟
نوف وهي بعدها مغمضة عيونها/ابي اراضي مشاعل ماابيها تظل زعلانة مني!!
فك يدها بشويش وهو يتنهد وقال/خذي راحتك وحطي في بالك اني بظل منتظرك علطول يانوف...
مشت اول ماخلص كلامه بدون ماتعطيه أي مجال يعلق بحرف زايد لانها ماتحملت كلامه اللي يقوله لها وموقفه كبره بعيونها اكثر واكثر ....بس مشاعل وعشرة العمر اللي بينهم هم اللي خلوها تمشي بذيك اللحظات,,,
///////////////////////////////////////////////////////////////////////
من بعد مامشى فارس حست بضيقة مو طبيعية,,,,
دخلت غرفتها وقفلت وراها الباب وظلت تفكر بكلامه على مهلها....
وش يقصد بكلمته اللي قالها ياترى؟؟
معنى كلامه واحد مايختلفوا فيه اثنين عاقلين,,,
انه كان يحبها هي وهو بدبي ويوم رجع وعرفها غير رايه؟؟
بس لا...فارس والى اخر اللحظات ماحست مشاعره مبدلة حتى سئلها اذا تبي شي من ايطاليا بيجيبه لها ولااذا كانت تبي تروح معه؟؟لايانورة هو سئلك من باب الذوق ليس الا؟؟؟
لامو معقولة هذا فارس وهاذي اطباعه من وطت رجله ارض الشرقية وعرفته ماتغير فيه أي شي؟
وش اللي صاير ياترى؟؟؟؟
وش اللي قلب تفكيره فجاْة وغير كيانه ناحيتي!!!
مو معقولة ابدا....
اصلا لحد الصباح كان مخاويني على طريق الجامعة وقال بيوصلني بنفسه وسولف معي عن قهوتي؟,,,,,ليش تغير فجاْة وحس انه مايحبني!!!
طيب يانورة انتي مو تبينه يغير رايه عنك ويقول مايبيك وتخلصين من ها السالفة...كاهي جاتك باردة مبردة وقال لك انه مايبيك يالله افرحي وش تبين بعد!!!!
لا ياقلبي لا..في شي غلط بالتوقيت كنت ابيه يقولها لاني ماكنت اعرفه.....اللحين انا ابيه وابيه بقوة بعد ماابيه يروح ويتخلى عني!!!!
//////////////////////////////////////////////////////////////////////
وضحى/لا
خالد/ليه طيب؟
وضحى/خالد لاتحاول مقدر...
خالد/مو لازم افهم ليه؟
وضحى/لاني مقدر اظل معك بمكان واحد ؟
خالد تنهد وقال لها بهمس/يمكن تكون فرصتي علشان تسمعيني!!!
بحدة قالت/واذا سمعتك؟
خالد/..........
بحدة اكبر قالت/واذا سمعتك وش بيصير يعني؟
خالد بتعب/وضحى حرام عليك اللي تسوينه فيني!!!
ناظرت بعيونه مباشرة وقالت بتشكيك/متاْكد حرام؟
تنهد وسكت وكملت هي تاْنبه بتجريح/واللي انت سويته فيني مو حرام ياولد عمي!!!
خالد/.............
وضحى/يالله رد ليش ساكت؟؟؟خلنا نشوف منهو فينا يعرف الحلال عن الحرام ويفرق بينهم!!!
خالد وهو يمسح دموعه/عاتبيني,,,حاسبيني...اذبحيني...لاتسامحيني...بس عطيني فرصة اخيرة ياوضحى تكفين؟
وضحى بحرقة/لشنو اعطيك اياها ياخالد؟
خالد/علشان....
وضحى/علشان شنو يالله تكلم انا اسمعك؟؟وش بتقول؟بتعطيني مبرراتك لخيانتي!!!طيب بدوس على نفسي وبسمعك...يالله قول؟
خالد ببكي/وضحى لاتسوين كذا تكفين,,,لاتقولين ها الحكي؟؟
وضحى/انت تقول اعطيك فرصة....وهذا انا عطيتك اياها يالله قول وش عندك.....ليش خنتني!!!ماكانت مالية عينك؟؟ماكنت ارضيك؟؟تحبها؟؟كنت عايق بينكم؟؟؟كنت تمثل عليّ الحب؟؟كنت مفروضة عليك؟ابي افهم بس وش اللي كان يصير وليش كنت معي غير وبالنهاية رحت لغيري...يالله تكلم قول عطني اللي عندك انا عطيتك فرصة تتكلم؟؟؟
مايدري ليش قرر انه يحمل حاله ويمشي.....لان كلامها كان قاسي وفوق المتوقع ولا نه مالقى أي اجابة عليه!!!
تنهد وراح بعيد يفكر بللي جاي وهل بيعيشون مع بعض لو يوم واحد في بيت اهله وبيقدر يقولها ...وش اللي يقوله مايدري بس يبي يتكلم معها ويشيل ها الحاجز الاسود ويعيش معها باقي عمره بس كيف؟؟؟
///////////////////////////////////////////////////////////////
كانت مشاعل واقفة بالحديقة وهي تتنهد وافكارها كلها عند نوف وبالها مشغول....شي مستحبل؟؟شي مو معقول؟من متى صار اصلا ها الشي,,,نوف طول الوقت معي كيف ماحسيت على شي!!!
لفت بتروح فوق ولقت نوف جالسة قبالها ومكتفة يدينها وقالت بهدوء يوم شافت مشاعل تناظرها/لاتشيلين هم ترى مو كاتبة كتابي على احد وانتي عندك فيني شك واحد بالمية؟
بتهيدة حارة قالت مشاعل/نوف انا اسفة الفكرة خلتني اتضايق
يعني مدري كيف اوصف لك بس حسيت اني سراب بحياتك وشي لايذكر...انا عارفة ان ها الشي من خيال حصة ومافي شي موجود بس برجع اقولك اياها ها الساعة اللي فكرت ان الشي ممكن يكون صحيح ضايقتني وبس!!
نوف/ماعندي أي تعليق!!!
مشاعل تنهدت وقالت/وين تركي؟
نوف بلامبالاة/مدري عن احد طلعتي من الغرفة وطلعت وراك علشان اشوف سالفتك واذا كنتي بتصدقين ولالا؟
مشاعل/هههههههه
نوف/جنيتي انتي!!!وش عندك تضحكين بروحك؟
مشاعل/صادوه بليلة الملكة...يالله هاذي اول الهدايا اللي جاتك من حصيص شوفي وش بتعطيك بعد!!
تنهدت نوف وابتسمت..
مشاعل جرتها من يدها وقالت /يالله قومي تلاقي تريك اللحين قالب الدنيا ومو بعيدة يذبحني اذا عرف انك معي!!!
جاهم صوت تركي من وراهم /انا من ناحية بذبحك بذبحك بس بالاول بكتب كتابي!!
مشاعل مسوية خايفة/يمه يايمه نوفوا طلبتك الا رقبتي لاتسلمينها؟
نوف بصدق/مشاعل انا خايفة...ماابي اكتب كتابي خلاص؟
التقوا نظرات تركي ومشاعل ها المرة ووقف قلب تركي...
////////////////////////////////////////////////////////////////////
مشعل/كلمتي خالد يمه....
ام مشعل/أي كلمته...
الجدة/انا مو مرتاحة؟
مشعل/خير خير سمعيني!!
الجدة/صار البيت فندق؟؟
ام مشعل/يمه شها الكلام؟
الجد بعد ماغمز له مشعل/استحي هذا ولدك ومرته؟
الجدة/ولدي يجي اما هي لا...
الجد/هاذي بنت اخوي....
الجدة/أي قول كذا تبي تعطي الحلال بنت اخوك وتطلعني من السالفة,,,,,
ام مشعل هزت راسها وراحت لياسمين اللي كانت قاعدة مع احمد يسولفون ..
مشعل/انتي عادة نفسك شنو بالله انتي ضيفة هنا حالك من حالنا والبيت لجدي؟
الجدة/انت اسكت؟
الجد/لا هو يتكلم وانتي تسكتين؟
الجدة/لامو ساكتة ماابي احد يورثني غير ولدي خالد
مشعل/يعني تبين تذبحين جدي وهو حي يرزق!!
الجد/خلها خلها هذي ماراح تتاْدب الا اذا اعرست عليها وكسرت راسها؟؟؟
//////////////////////////////////////////////////////////////////////////////////////////////////
اشوفكم بكرة على خير 



****
***
**
*



يا سبحان الله ,,كنت عارفة ومتوقعة ردة الفعل ذي وان الكل بيقول ملوحة حرام عليك بعد ها الانتظار كله توقعنا بارت طول بعرض مو ذا البارت اللي صغنون مرة(هههههه) عموما انا لو احط لكم صفحكة كاملة بعد بتقولون البارت قصير فشنو الحل معكم(؟؟؟)
بس مع هذا قلت لازم اعاند واحط لهم بارت قصير خل يعرفون ان مو كل عيدية تبرد القلب(ههه ابتدى العرق الشراني)
المهم بارت اليوم بيكون طويل مو علشانكم ولاعلشان عيدية بس لاني بالايام الجاية مابطول شي خلاص راح الدلع اللحين ايام برد مافي غير كلمتين تقرونها وتقومون تدفون ابرك لكم,,,,
والصراحة الصراحة ان جزء من بارت امس مانزلته وماانتبهت الا توي انه مانزل مع بارت امس,,,
************************************
البارت الثاني والستين,,,/////
//////////////////////////////////////////////////
الجدة بفزع/بتتزوج على منو؟
مشعل بثقة/اكيد مو على امي؟
الجد/ههههههه
الجدة بصراخ/انت اسكت لااطردك من البيت؟
مشعل/على كيفك هي تطرديني؟
الجد/البيت بيتي واذا ماعقلتي عن مشعل انا اللي بطردك؟
مشعل/مو بس عني ...ترى سعيدان جاي بالطريق خل تحسب له حساب..تراه هيبة بس مايبين عليه؟
الجد/أي...
الجدة/زين يامشيعل زين......ام مشعل ياام مشعل لحقيني,,,
مشعل/لو تصارخين من اليوم لبكرة مابتجي امي لانها ملت من سوالفك كل خمس دقايق,,,,,
الجد/أي انا موصي عليها اذا سمعت صوتك تحقر ولاتجي لانك ماعندك سالفة؟
الجدة/انا ولاانت يالشيبة؟
مشعل/شيبة بعيونك يالعجوز..
الجدة/انت اسكت لاتتدخل..
مشعل/بتشوفين ها الشيبة اللي تقولين عنه وش بيسوي؟
ابتسم الجد ونفخ ريشه لمشعل,,,
//////////////////////////////////////////////////////////////
ياسمين/هيه يابنت وين رحتي؟
نورة/موجودة..
ياسمين/وش تفكرين فيه؟
نورة/فارس سافر ايطاليا ياياسمين..
ياسمين/وشنو بيجيب لنا من هناك..
نورة بضيق/حرام عليك انا وين وانتي وين؟
ياسمين/ههههه علامك انتي...
نورة بتنهيدة/حاسة اني متضايقة..
ياسمين/من شنو من سفره...
نورة/يمكن بس الاكيد من كلامه...
ياسمين/كلامه؟
نورة/أي قبل لايروح جانا البيت وسلم عليّ وقال كلام حيرني...
ياسمين/بخصوص علاقتكم يعني...
نورة/اممممم كانه بيفك الارتباط اللي بينا....
ياسمين/وش اللي بيخليه يفكه عاد!!!انتي مو تقولين كل المواقف اللي صادفتكم كانت تنصفك دايم وتحسينه متعلق فيك...
نورة/والى سلامه عليّ ماتغير ها الاحساس فيني بس ها الكلمتين اللي قالهم قلبوني فوق تحت كان يتكلم عن الحب ياياسمين وكيف ان الواحد يعيش طول عمره يحب ناس وبا النهاية اذا التقى فيهم يحس انه مايحبهم!!بالذمة مو انا المقصودة واللي مفهومة من كلامه؟
ياسمين/.............
نورة بحزن/شفتي ان معي حق....
ياسمين/نورة يمكن هو يبي يغايظك علشان كذا قال ها الكلام انتي بعد سوالفك ماقصرت فيه كل يوم ودازة له رسالة وبعدين انتي تبينه يتركك ليش زعلانة؟
نورة/لاني عرفته..
ياسمين بجدية/بس انتي ماعرفتي الا الظاهر لسه ماعرفتي حياته الصدق وش فيها.....شفتي شكله واسرك واسلوبه وعذبك وقلتي ياناس حبيته!!!مايصير وين اللي ماتبي واحد ماتدري عن حياته هناك شنو وكيف صايرة,,,
نورة/والله مدري ياياسمين حاسة بخنقة مو طبيعية من ها الموضوع..
ياسمين/ادعي اذا فيها السالفة خير لك وله تكمل واذا مالكم فيها غير التعب توقف,,,
/////////////////////////////////////////////////////////
مشاعل/يمه سوي هلاهل وها الحركات حق الاعراس...
ام تركي /لو اعرف ماانتظرتك من زمان سويت....يمه تركي مااوصيك على نوف لاتقولي بعيونك تراها غالية عندي وماابيها تكون بعيونك ابيها تحطها بقلبك وتسكر عليها...
تركي وهو يناظر بنوف اللي ماكانت معالم فرح مبينة عليها وكانها تمثال جامد/نوف غالية عندي يمه ومايحتاج توصيني عليها...عارف مقدراها زين....
ام تركي/مبروك يمه يانوف....
نوف/الله يبارك فيك ياخالتي..
مشاعل/يالله بسرعة وين بتعزموني وشنو بتعطوني و..
تركي/انتي منو مسلطك عليّ الليلة؟ترى لك حساب طويل عريض بس بعدين....
مشاعل لزقت بنوف/نوفوا انا بحمايتك لاتخذليني!!
نوف/انا متبرية من نفسي مو بس منك
ام تركي/هههههه..اقول تركي طلعوا الرجاجيل ولالسه...
تركي/مااعتقد كلهم مشوا...
مشاعل/روح اجلس مع الرجاجيل اجل وش جايبك عندنا..
تركي/انا مو جاي لك انا جاي لاامي ولزوجتي؟
مشاعل/وامك ماتبيك وزوجتك ماتبيك...
ام تركي فهمت انه يبي يوقف مع نوف بروحهم/اقول مشاعل تعالي بس دقيلي على جدتك وخالتك بقول لهم..
مشاعل/دقي بروحك تكونين ماتعرفين الارقام...
ام تركي/وانتي وش عندك واقفة؟
مشاعل/امنع الاهتزازات الارضية ان تحدث....
همس تركي لنوف بعد مامشت امه/فينا نطلع مشوار بروحنا؟
نوف بنفس الهمس/تركي لاتنام الليلة الا اذا حددت موعد العرس لاني طلعة معك بروحنا مابطلع ولاتحرجني وتحرج نفسك؟
تنهد بقوة وحست بالخوف.....
مشاعل وهي تناظرهم /فيه شي..
نوف سوت الامور طبيعي وابتسمت/سلامتك بس كان يبي شي ومايبيك تسمعينه وانا وعدته اني مااقولك؟
مشاعل/نعم نعم نعم....وخير ان شاءالله وش عنده الاخ بعد مايبني اسمع...
نوف وهي بتمشي/اسئليه....
////////////////////////////////////////////////////////////////////
خالد/انا برى ياوضحى..
وضحى/وخير ان شاءالله وش عندك؟
خالد/بنروح البيت...
وضحى/انا ماقلت ابي اروح...
خالد/انا قلت مو حلوة كل واحد يروح بوقت لازم نروح اثنينا سوا...
وضحى بعناد/وانا قلت مو رايحة..
خالد بشوية عصبية/كلمي ابوي وقولي له..
وضحى/.............
خالد/.............
وضحى/..........
خالد بعد تنهيدة طويلة/انا منتظرك بالسيارة وقت اللي تخلصين اطلعي,,,
سكر منها وظلت هي مترددة وبعد دقايق طويلة طلعت وكل مافتح لها سالفة بالسيارة سكرت الموضوع وصدته لين وصلوا البيت,,,
ام مشعل/نور البيت بوجودكم....
خالد/منور فيك وفيني بس!!!
مشعل/وين اغراضكم؟
ناظروا في بعض وقالت ياسمين بسرعة/في السيارة اكيد يعني وين بيكونون...
ام مشعل/تركي الليلة كتب كتابه على نوف..
وضحى/لا....الف مبروك وليه مارحتوا؟
ياسمين/محد عزمنا!!اصلا خالتي تقول مامداهم ابوه كلمها قال تركي يالله اللحين نخلص السالفة؟
وضحى وهي تضحك/ليش خاف العصفورة تطير يعني؟
الجدة بكره/لو بتطير طارت !!!
مشعل/هههههههه جدتي اكره ماعليها ولاتجيبون طاري مزايين جنبها تموت؟
خالد وهو يجلس جنب امه/أي انت يا اللي لسانك متبري منك كل شي ولاالغالية لاتحط لسانك بلسانها....
الجدة بتشكي/شوفه ياخالد يايمه مو مقصر علي!!
خالد/ولايهمك انا اطلع لك عيونه...
الجدة بتبكبك/وابوك بعد..ماتدري ياخالد وش ناوين عليه ها الاثنين وثالثهم اللي جاي بالطريق.
ياسمين/اقول وضحى تبين تكملين الفلم العربي المباشر ولاشرايك نروح نسولف داخل براحتنا
وضحى/أي اذا هي اسرار خاصة بين الولد وامه خل نقوم...
مشعل/هههههههه عجبتني الكلمة...
قاموا ياسمين ووضحى وراحوا المجلس لان وضحى بتسلم على عمها وام مشعل قامت تشوف التلفون..
الجدة/شفت ياخالد مرتك؟
خالد/شفيها؟
الجدة/ماهي طايقتني بغتها من الله تقوم علشان لاتقعد معي!!
خالد/لايمه وضحى مو قصدها هي بس بتسولف مع ياسمين انتي ماسمعتي ياسمين كانت تبيها تقوم معها...
الجدة/لاتدافع عنها انا اعرفها واعرف نواياها تبي تفرق بيني وبينك؟
مشعل/يالله كحل عيونك بالغالية واللي ماترضى عليها بتشوف اذا حياتك ماصارت جحيم من مجرد افكارها؟؟
//////////////////////////////////////////////////////////////////
فواز/وش ها الغلا يابنت..
مشاعل برومنسية/منو اللي متغلي فينا!!
فواز/اللي احنا في بيتهم ومو عاطينا وجه...
مشاعل/حرام عليك انا ماسويت شي....
فواز/وليه ماخليتيني اشوفك..
مشاعل/وكيف اقولك ابي اشوفك وانت بمجلس كله رجال
فواز برومنسية/يبى ابيع العالم كله واجيك....
مشاعل/خلاص لاتخليني استحي!!
فواز/انا مالي شغل معقولة قاعد بمجلسكم واشم ريحتك بكل زواياه وبعدين مااشوفك؟كيف بنام الليلة انا قولي لي؟
مشاعل/طيب وانا شسوي...حسيت انه احراج ادق لك؟
فواز/انا زعلان؟
مشاعل/طيب والحل؟
فواز/راضيني؟؟
مشاعل بهمس/مااعرف...
فواز/مو عليك ماتعرفين يالله بسرعة راضيني؟
مشاعل/اقولك مااعرف..
فواز/تعلمي..
مشاعل/خلاص بروح اتعلم واذا عرفت بدق لك طيب...
فواز/مالك مجال تسكرين الا اذا راضيتيني؟
مشاعل/طيب وش اقول علشان ترضى...
فواز/قولي لي احبك
مشاعل/طيب في اختيارات ثانية؟
فواز/قولي لي تعال بشوفك وبضمك لصدري؟
مشاعل/وغيره...
فواز/انتي اللحين تسمعين الخيارات حاطتهم في بالك ولامطنشتهم؟
مشاعل/بلى بس اشوف الانسب لي؟
فواز/ماشاءالله....وعلى شنو رسيتي ان شاءالله؟
مشاعل/مدري وش عندك انت بعد!!!!
فواز/لاتضيعين وقتي ويالله بسرعة لاارجع بيتكم اللحين واخطفك بالقوة
مشاعل/ليش ارهابي انت!!
فواز/لاوالله بس انتي مرتي حلالي ليش انتي هناك وانا متعذب هنا لاني ماشفتك اليوم؟
مشاعل/............
فواز/يالله راضيني بسرعة قبل لايطق لي عرق واسويها...
مشاعل/طيب ....انا..انا...انا....انا اغليك حيل...
فواز بتعب/وليه مااحبك؟ليه ماتبين تقولينها؟
مشاعل بهمس/قلت لك بقولها لك لمى تكون معي!!
فواز/اجيك اللحين وقوليها؟
مشاعل/لاتصير مجنون...
فواز/اذا السالفة فيها اني اسمعها بصير مجنون ماعندي أي مانع...
//////////////////////////////////////////////////////////////////////
ابو تركي/عقبالك؟
عبدالله ناظر بامه وقال/قريب ان شاءالله...
ام تركي وهي تغير السالفة/أي بس انا مو راضية تركي وتركي واخر شي يكتب كتابه سكاتي ومحد يدري من حبايبنا؟مايصير كذا!!!
قالت حصة بحدة/الاميرة قالت لك تبي العرس بسرعة؟
ابو تركي بتاْييد/وانا مع نوف ماله داعي التاْخير وهم ساكنين في بيت واحد؟
ام تركي/اللي تشوفونه بس عاد ياتركي ياقبل عرس ياسمين ونواف يابعده؟
تركي/وماتبونه سوا؟
مشاعل/لاطبعا وابو تركي موجود لازم نفلسه حق عرسين؟
ابو تركي وام تركي/ههههههه
ابو تركي/انتي بس هاذي نيتك؟
مشاعل/شفت وحدة مثلي بريئة؟
ابو تركي/يبى تدرين خل تتزوجين انتي بالاول وبعدين تركي علشان مصرفك يروح لفواز انا مالي شغل فيك؟
ام تركي بهمس/سعود جا ولا لا؟
ابو تركي/بلى...
ام تركي/وماقال شي...
ابو تركي/كلها بكلها ماجلس نص ساعة...
تركي/اقول مشاعل روحي نادي على نوف..
حصة/وليه بعد!!
لفوا لها كلهم وكانهم مستغربين سؤالها..
وقالت وهي تحاول ترقع نفسها لان الكل كان يناظرها وخصوصا تركي/انا قصدي اقول يمكن هي حاسة انها مستحية ولاشي خلوها على راحتها..
تركي وهو يكلم مشاعل ويناظر بحصة/سمعتيني روحي ناديها قولي لها ابو تركي يبيك تنزلين؟
مشاعل/طيب....
//////////////////////////////////////////////////////////////////
في غرفة خالد القديمة اللي مازالت مثل ماهي سكر الباب وراهم وظلوا يناظرون في بعض وقالت بحدة/اكرهك...
بهمس قال لها خالد/وانا اشتقت لك...
وضحى بحسرة/ليه حطيتني بها الموقف...
خالد وهو يناظرها بهيام/احبك...
وضحى/على فكرة مو مطول وضعنا هنا نواف رايح الرياض عنده دورة وانا بروح اقعد مع لؤلؤة..
تنهد بقوة وتقرب منها وقال برجاء/وضحى ليه...انا ابي اقول لك عن ......
وقفت نظراته عليها وسكت.......
وضحى/كمل...عن غلطتك؟وليه سويتها؟ انا اسمعك؟
خالد بهمس/شايف انك ذبلانة ياوضحى....ارحمي نفسك وارحميني!!!
وضحى/خالد لو عرفت مجرد معرفة اني كنت مع رجال غيرك وش بتسوي؟
تنهد وصد بعيونه بعيد عنها...
وضحى/ماتقدر حتى تتخيل الموقف....شفت!!وتلومني ليش اني تعبانة وماابي اسمعك؟
خالد تقرب منها ومسكها بقوة واخذها بحضنه بالغصب...
وضحى بتعب/خالد ابعد عني ماعدت اتحمل قربك صدقني؟
خالد باصرار/مو بكيفك انا مو قادر ياوضحى والله حاس اني بموت من صدك ومن بعدك....
وضحى/خالد تكفى واللي يرحم اهلك اتركني احس اني بموت من حضنك....صدقني صار حضنك يخنقني وماعدت اتحمله....
خالد/لمتى ياوضحى لمتى؟
وضحى/ابعد انت خاين ولايمكن اسمح لك تتلمس مني شعرة وحدة فاهمني!!
خالد ببكي/والله غصبا عني مااهو بكيفي,,قص علي الشيطان ياوضحى..
وضحى/ابعد عني ماابي اسمعك...
////////////////////////////////////////////////////////////////
نزلت نوف وكانوا كلهم قاعدين وقاموا يسولفون لين حصة ماتت بغيظها وقالت لعبدالله يروح يوصلها وام تركي وابو تركي ترخصوا ينامون وماظلوا غير تركي ونوف ومشاعل,,,,
تقرب تركي منها ومشاعل كانت قبالهم,,,,
همس لها/نوف..
نوف وهي تناظر بالارض/نعم...
تركي بهدوء/ممكن اشيل شيلتك من على راسك؟
نوف بدون ماترفع راسها عن الارض/ليه؟
تركي بهمس/لاني زوجك؟
نوف/تركي.....خلينا مانتمادى لين العرس الله يخليك؟
تركي/اذا شفت شعرك معناته اني تماديت يانوف؟
رفعت راسها والتقوا عيونهم ببعض وظلوا ساكتين فترة وبعد ثواني مرت سمعوا صوت تصفيق ولفوا اثنينهم لمشاعل...
مشاعل/مشروع ناجح جدا...افتتاح اول سينما مباشرة بالشرقية وتحديدا في بيت الحربي....
تركي/انتي ليه ماقمتي معهم؟
مشاعل/وافوت على نفسي ها اللحظات؟لااسفة مقدر؟
تركي/قومي بس انقلعي عن وجهي؟
مشاعل/ليه؟
تركي/لانك عارفة انك الليلة احد اسباب ضيقي بسب زعلك اللي مدري من وين طلع لنا؟
مشاعل/هذا اختبار بسيط لك على التحمل بس قدرت تتماشى مع الوضع ...اهنيك...
تركي/قومي شوي ابي نوف بسالفة؟
مشاعل/شنو انا اعرف كل شي...وبجاوب بالنيابة؟
تركي بنفاذ صبر/مشاعل لاتخليني اطلع من طوري؟
نوف بهدوء/وش مضايقك بوجودها..
تركي بهمس/ابي اكون لوحدنا شوي...
نوف بهمس/معليش خليها شوي انا مقدر اتعود اني اقعد معك بروحنا بسرعة كذا!!
تركي بنفاذ صبر/نوف لاتزودينها عاد وش بسوي لك انا!!!
نوف/مجربتك من قبل وادري انك تخوف؟
ناظر فيها مباشرة وهي لفت لمشاعل تهرب من نظراته وقالت لها/وش كنتي تقولين؟
مشاعل/اللي تبي تعرفه ..تعال اسئلني انا؟
تركي بقهر/مايحتاج اسئل اعرف كل شي الحمدلله؟
مشاعل/متاْكد تدري انها تحب كنتاكي ...والايس تي بالخوخ و..
قاطعها تركي/والافلام الهندية ومتحب المشروبات الساخنة وتكره الاجواء الباردة والمطر وتكره تلبس ساعة بيدها و..
مشاعل بصوت عالي/ول..ول....في شي ماتعرفه؟
تركي بثقة/لا....يالله شرفينا وقومي؟
مشاعل/انا ابي افهم انت وش تبي منها؟
نوف/انا بقوم وتفاهموا انتوا مع بعض...
وقف تركي معها ومسك يدها وقال/يالله اجل بوصلك على غرفتك مدام مشاعل بتقعد هنا تكلم الجدران؟
///////////////////////////////////////////////////////////////////
اليوم الثاني الصباح...
نواف/سمعتي ان تركي البارح كتب كتابه على نوف؟
ياسمين/أي...
نواف/وش تسوين؟
ياسمين/كنت افطر مع وضحى واللحين انت دقيت وقمت اكلمك....الا انت مشيت؟
نواف/لالسه بمشي اخر الليل؟
ياسمين/بتروح بسيارتك؟
نواف/أي....
ياسمين/انا بروح بيت خالتي الليلة هي عازمتنا على العشى علشان ملكة تركي...
نواف/طيب,,,,
ياسمين/.............
نواف/...............
ياسمين/..............
نواف/شلون تجهيزات العرس؟
ياسمين/ماشية....
نواف/خلصتي شغلك؟
ياسمين/لاطبعا.....
نواف/اممممم....تمام..
ياسمين/نواف..
نواف/نعم...
ياسمين بتردد/اذا مشيت دق عليّ يعني اذا جيت بتمشي..
نواف بارتياح/طيب...
ياسمين يوم شافته رايق قالت بخوف/وانتبه وانت تسوق وسوق على مهلك ولاتسرع......
نواف بدون مقدمات/ليه تخافين عليّ!!
ياسمين/ها...
نواف بهمس/سئلتك تخافين عليّ!!
ياسمين/......
نواف بهمس/ليه تبيني اسوق على مهلي واسوق وانا منتبه؟
ياسمين بسرعة/انا بسكر لان امي تناديني يالله مع السلامة؟
ابتسم وهو يناظر بجواله هروبها مايدل غير على شي واحد يانواف بس ليه انت ماتعطيها مجال وتعطي نفسك مجال انكم تعترفون بها الشي...
دق على تركي بسرعة..
تركي/هلا والله..
نواف/وينك انت؟
تركي/انا بالبيت..
نواف/طالع اليوم ولا..
تركي/لامااعتقد..
نواف/انا بجي ابارك لك.
تركي/وخير ان شاءالله ليه تجي وصلت تبريكاتك؟
نواف/ماتبيني ابارك لك؟
تركي/ومتى بالضبط بتجي تبارك لي؟
نواف/من اللحين..
تركي/من اللحين يعني السالفة فيها تخييم ببيتنا....
نواف/أي لين الليل ان شاءالله..
تركي/من اللحين لين الليل معناته علشان ياسمين بتجي الليل صح؟
نواف/وليه ماتعتبره وداع يااخي لاني بروح الليلة الرياض ومو راد قبل ثلاثة اسابيع؟
تركي/لاني فاهم عليك مايحتاج...المهم انا بكون منتظرك..
/////////////////////////////////////////////////////////////////
مشعل/انت رايح بيت خالتي اليوم؟
سعد/والله مدري؟
مشعل/ليه ماتدري.
سعد/نوير مرضانة..
مشعل/وانت بتقلب لي ممرضة؟
سعد/لامو كذا....
مشعل/اجل شنو؟
سعد/يعني في احد بيقعد معها ولابيقعدوني انا؟
مشعل/اعترض مالي شغل تعرفني مااحب اروح بيت خالتي بروحي؟
سعد/المهم متى اجي بيتكم؟
مشعل/وقت اللي تحب مكانك وجاهز ..
سعد/وعسى بس مزاج جدي رايق؟
مشعل/رايق وبس...انا روضته خلاص صار تحت سيطرتنا التامة وعجوز النار شابة؟
سعد/جعلها تحرق روحها ثقيلة الدم..
مشعل/على قولتك...
سعد/اسمع اصوات وينك فيه؟
مشعل/ابد والله حسينا بالجوع انا وحمدي وجينا ناخذ لنا وجبة من ها المطعم يالله اكلمك بعدين..
//////////////////////////////////////////////////////////////////////////
مشاعل/لاتقولين بتروحين الجامعة؟
نوف لفت لها وقالت بهدوء/بلى...
مشاعل/ممكن اسئلك سؤال...
بمرح قالت نوف/لا..
مشاعل/ليه مانمتي طول الليل يانوف؟
وقفت مكانها وتنهدت وبعدها قالت/مدري الايام الجاية مخوفتني يامشاعل؟
مشاعل/قولي الصدق الايام الجاية ولاتركي نفسه؟
صدت بعيونها عنها وقالت/تركي وش فيه عاد؟
مشاعل/وش صار معكم البارحة يوم ركبتوا؟
نوف تنهدت وناظرت بالارض..
مشاعل/قولي قولي محد يسمع غيري وش سوا لك تريك باشا ؟
نوف بتردد/وليش انتي جازمة انه يكون سوى شي؟
مشاعل/لانك يوم دخلت انا الغرفة كنتي مقلوبة فوق تحت..
نوف بتبرير/طول وقتي انا وتركي اخوان وفجاْة اكون زوجته بتكون العلاقة مربكة في البداية؟
مشاعل/انا معك بس في شي صار...اعترفي بسرعة....
حطت نوف يدها على خدها تمسح عليه مكان يد تركي وبوسته ورفعت راسها لمشاعل ولقتها تضحك عليها وانحرجت وقامت من مكانها..
مشاعل بصوت عالي/شفتي انه سوى شي وماهو خالي!!
نوف بعصبية/روحي قلبي وجهك انتي الثانية؟
وقفت قبال المرايا وغمضت عيونها وهي تطرد صورة تركي البارحة من خيالها علشان تهداْ وترتاح....
////////////////////////////////////////////////////////////
اشوفكم بكرة على خير...ولاحد يقولي ان البارت قصير لاينذبح (هههه)



****
***
**
*




البارت الثالث والستين,,,,
//////////////////////////////////////////
خالد/متى امر اخذك؟
وضحى/ماله داعي...
مسك يدها وقال بقوة/وضحى انا تعبت من صدك؟
ببرود قتله قالت/اكيد بتتعب لانك مو متعود تعيش ها الدور...
ناظرها ثواني وبعدها ترك يدها وقال/انا ادري انك انجرحتي وان أي اعتذار بالعالم ماراح يوفيك حقك بس صدقيني انا متندم فعلا انا متندم ومو عارف شسوي...بعدك وصدك عني قاعدين يجننوني وحاس انك مابتلينين....
وضحى انا ماابيك تولدين ويجي وليد للدنيا واحنا متباعدين عن بعض....
ظلت تناظره وماعلقت بشي...
قال برجاء/قوليلي وش اللي ممكن اسويه وماراح اتردد ابدا صدقيني...
وضحى بهدوء/ابعد عني وخليني ارتاح...
خالد بتقطع/مااقدر...
وضحى/انا قايلة لك اني ماراح اقول لااي احد عن اللي بينا ...وش اللي يمنعك تبعد؟
خالد/وضحى...
وضحى/قول اني ماناسبتك...قول انك ماارتحت معي وتزوج ...المهم تبعد؟
كانت تتكلم بحسرة وهو يناظرها وفاهم ان كل كلمة من ورى قلبها وماعرف شيقول غير انه يناظرها وبس؟؟؟
////////////////////////////////////////////////////////////////
في الجامعة,,,,
كانوا مشاعل وياسمين يتمشون مع بعض.....
مشاعل/كانت بتجي لو ماغسلت لك شراعها؟
ياسمين/عمري ماتخيلت انهم بيكونون لبعض ابدا!!
مشاعل/انا انصدمت والله وماعرفت شسوي لحظتها وكلام حصة شوشني الله ياخذها...
ياسمين/اقول ميشو...انا بروح لمهاوي باخذ منها الاجراءات وجايتك..
مشاعل/انا بدخل ازبط شكلي.....
دخلت مشاعل الحمام وكانت رغد بنت عم فواز داخل بس هي ماانتبهت لها لانها مشت قدام شوي..
حطت اغراضها على الطاولة اللي جنب المرايا وفكت شعرها ترتبه..
رغد من وراها/سلمنا ولاماسمعتي؟
وقفت يدها على شعرها وهي تناظرها من المرايا اللي قدامها
رغد/شكلك ماتبين تسلمين يامشاعل؟
كان كلام فواز في بالها يوم يقول لها بعدي عنها لانهم يبون يبعدونك عني انتي كنتي ولاغيرك هم يبوني اخذ وحدة منهم علشان الحلال مايضيع وبتحاول تشوه صورتي في مخيلتك قد ماتقدر والقرار بالنهاية قرارك....
شالت اغراضها ومشت ولحقتها رغد..
رعد/مشاعل فيك شي..
مشاعل وهي تمشي/لا
رغد/وش فيك ماتبين تكلميني؟
مشاعل/ولاشي بس انا مستعجلة؟
رغد/ولا فواز قايل لك لاتسمعيني ...خايف ينفضح مو؟
مشاعل وقفت وقالت/نعم؟
رغد/اكيد ماقال لك ان احنا كنا مرتبطين وبعد مااخذ مني اللي يبيه تركني وماحسب أي حساب اني بنت عمه من لحمه ودمه؟؟؟؟؟
////////////////////////////////////////////////////////////////////
على البحر....
كانوا خالد وعبدالله جالسين وكل واحد يناظر بالبحر وشارد بفكره...
خالد بحسرة/اشتقت لها ...لدلعها,,,لحنانها,,,لعنادها,,,لجنونها,,,لغيرتها, ,,لكل التفاصيل الصغيرة قبل الكبيرة فيها......علامك ياعبدالله انا اكلمك وانت مو معي!!!
عبدالله بتنهيدة/انا جاي اشكيلك ياخالي,,,,
خالد/خير فيك شي...البنت اللي تحبها فيها شي؟
عبدالله بزعل/أي..
خالد/وش صاير؟
عبدالله بتنهيدة اكبر/اختك تبي تحرمني منها ياخالد؟
خالد/امك ؟؟؟ليه؟؟؟
عبدالله/تقول ماتناسبنا ولاهي من مواخيذنا....
خالد/..............
عبدالله/شفت يا خالد....بذمتك هذا كلام؟؟
خالد/انت كلمتها يعني وقالت لك ها الكلام؟
عبدالله/أي....
خالد/وش قالت لك؟
عبدالله/عارضت وبشدة....
خالد/عبدالله انت تبيها ولاماتبيها؟
عبدالله/وش ها السؤال الغريب ...اكيد ابيها؟
خالد/اذا تبيها ومصر عليها وماتبي غيرها...ظل على رايك ياعبدالله ولاتغيره ابدا...خلها تشوف تمسكك فيها وبعدين بترضخ لك...لاتخلي أي شي ياْثر عليك اذا انت فعلا تبيها....
عبدالله/فكرك بتغير رايها؟
خالد/اذا شافت حبك لها وتمسكك فيها اكيد بتغير رايها وبتلين....
عبدالله/الله يسمع منك ياخالد...والله من قالت لي وانا حايس بعمري ومو عارف شسوي ...حتى مو قادر اكلمها عدل....خايف انصدم بعدين برفض امي لها...
خالد/وابوك قال شي؟
عبدالله/ابوي لسه ماعرف عنها...بس اذا امي حلتها بتحلى واذا طيحتها بالقاع ماراح تعلى عنده...
خالد/الله كريم ياعبدالله الله كريم...
عبدالله/انت شلونك معها ماصار شي جديد...
خالد تنهد ومسح دمعة طاحت من عينه,,,,
//////////////////////////////////////////////////////////////
كانت قاعدة بغرفتها ومحتارة....
كان غباء منها يوم تسمع كلام مشاعل وماتروح الجامعة....
شتسوي اللحين وهي حابسة روحها بالغرفة؟؟؟
مالها غير تنزل تقعد مع خالتها ام تركي لاتحط في بالها شي عنها..بس الخوف اذا انزلت تشوف تركي يمكن انه ماراح الشركة اليوم.....
يوه شسوي انا انزل ولااقعد...انزل ولااقعد...
لالالامو حلوة اقعد خل البس عبايتي وانزل....
لبست عبايتها ونزلت,,,,,,
ماكان احد بالصالة وها الشي طمنها يمكن ان تركي مو هنا,,,,
دخلت المطبخ وماكان غير الشغالة هناك تجهز صينية الشاي..
نوف/وين ماما ام تركي؟
ميري/يروح السوبر ماركت....
نوف/امممم ولمنو ها الشاي...عمي عنده ضيوف؟
ميري/لا...بابا نواف يجي لبابا تركي؟
نوف/يعني بابا تركي هنا ماراح الدوام؟قالتها ولفت لقت تركي متسند على الباب....انحرجت وماعرفت تطلع ولاتدخل ولاشتسوي...حتى ماقدرت تسلم وظلت ساكتة...
تقرب منها وقال بهمس/خفت اتصل فيك من الصبح وتكونين نايمة وازعجك باتصالي!!
نوف/............
تركي/ليه مارحتي الجامعة اليوم؟
نوف/مشاعل مارضت؟
تركي ابتسم/ومشاعل تقرر حياتك!!!
نزل راسه لمستواها وقال بهمس اكبر/يابختها...كل شي تقوله ولاتسويه له الف حساب ومقدار بقلبك؟
نوف ابتعدت عنه ومسك يدها...
نوف بارتياك/تبي شي...
تركي/ماقلت لك صباح الخير لسه كيف بتمشين؟
نوف/عندك ضيوف مو حلوة تتركهم؟
تركي/بترك كل العالم مو بس الضيوف..
ميري/خلص بابا هذا شاي..
تركي/وانتي عاد وقتك بعد!!!روحي دخليه المجلس...
نوف برجاء/تركي خلاص ابعد عني تكفى..
تركي/انتي خايفة مني يانوف؟
نوف بقوة/أي...
تركي بذهول/ليه!!!تتوقعين اني باْذيك؟
نوف/انت سئلتني اذا كنت اخاف منك ولالا؟وانا فعلا اذا وقفنا بروحنا اخاف منك....
تركي/أي بس انتي زوجتي!!
نوف/لسه ماصرت......اذا تقفل علينا باب واحد بعدها يصير خير..
تركي /خلاص مو مشكلة نسكر علينا اللحين باب واحد علشان يروح خوفك؟
برجاء وتوسل قالت/تركي..
تركي بروقان وهيام/يالبيه.....
ام تركي وهي داخلة/اقول ورى ماتترك نوف لي وتروح تقابل ضيفك مو احسن؟
لفوا ثنينهم لاام تركي اللي توها داخلة وعبايتها لسه عليها ماشالتها وهي تناظرهم,,,,
/////////////////////////////////////////////////////////////////////
ام خالد/هاذي شنطة منو بعد!!
احمد/هاذي شنطة العم سعد؟
ام خالد/قصدك الهم سعد؟؟؟وبعدين وش عنده هذا بعد جاي؟
ابو خالد/انا عازمه..
ام خالد/انت قالب البيت فندق وانا مدري!!
ابو خالد/بيتي وبكيفي!!
ام خالد/لامو بيتك وانا ماابي احد يعيش معي في بيتي!!
ابو خالد/خلاص طلعي اذا مو عاجبك؟
ام خالد/بخلي خالد يوقفك عند حدك؟
ابو خالد/وش بيسوي يعني؟
ام خالد/بتشوف وش بيسوي؟
ابو خالد/بيطردني من بيتي مثلا!!!
ام خالد/اعقل يابو خالد..
مشعل/ومن قال لك ان جدي مجنون لاسمح الله؟.
ابو خالد/انا ادري عن جدتك؟؟انت بس لاتتعب حالك وترد عليها؟
مشعل/لاافا عليك لازم ارد عليها واعلمها منو ابو خالد..مايصير تهينك ياشيخ الشباب وانا اسكت ماادافع عنك؟
ابو خالد/كفو ياوليدي كفو...
ام خالد بصراخ/ام مشعل...ياام مشعل ..تعالي شوفي ولدك ماراح المدرسة؟
مشعل/شوف النذالة؟
ابو خالد/ماعليك منها تخبى وراي وانا بدافع عنك....
احمد/اسكر الباب علشان ماتجي امك؟
مشعل/لا شدعوة هاذي الوالدة تمون لو تضربني....
ابو خالد/انكسرت اليد اللي تفكر تنمد عليك ياامل المستقبل؟
مشعل/أي امل مستقبل ياجدي وانا كل يوم غايب عن المدرسة؟؟؟
ام خالد/ان شاءالله ماتنجح وتظل ساقط كل سنة؟
///////////////////////////////////////////////////////////////
وضحى/ممكن اكلمك...
ياسمين/على حد علمي بنشوف بعض في البيت كثير..
وضحى/بس مانقدر نتكلم براحتنا..
ياسمين/خير...
وضحى/ياسمين...ليه قلتي لاامك ها الكلام وخليتينا نجي البيت؟
تنهدت ياسمين وماردت..
وضحى/انتي سامعة شي ولاجايبة ها الكلام من راسك؟
ياسمين بضيق/خالد مزعلك وها الشي فهمته منه؟كيف وليش مايهمني!!!بس اللي عرفته ان كل واحد فيكم قاعد بمكان...انا مو قصدي اجمعكم علشان تشوفون بعض اجباري وانتوا مو طايقين...بس ياوضحى انتي حامل ومايصير تتعبين نفسك علشان خالد ولاغيره..بعد ماتقومين بالسلامة ارمي الكل بعرض الحايط اللحين صحتك قبل كل شي...
تنهدت وضحى وماقالت شي....
ياسمين/ولامو هامك ان البيبي اللي بتجيبنه يكون بصحة وسلامة.....
وضحى/ياسمين مدري شقولك..
ياسمين/صدقيني انا مو مع خالد وعارفة انه غلطان..
وضحى/هو قال لك...
ياسمين/انا اعرف خالد ياوضحى مايحتاج يقولي...مابيكون بها الوضع الا اذا كان غلطان وغلطه كبير بعد....
وضحى/انا مو عارفة شسوي ياياسمين صدقيني ..حاسة اني على وشك الأنفجار....
ياسمين/بعدين....لاتنفجرين اللحين ترى احتاجك بتجهيزي والله مو عارفة شسوي؟
وضحى/انتوا شلي خلاكم تقدمون العرس كذا فجاءة؟
ياسمين بارتباك/ها...لامو فجاءة اصلا نواف من البداية كان يبيه بسرعة...
وضحى/الله يتمم لكم بخير وتراه طيب...بس كوني معه مثل مايبي وتاخذين منه اللي تبينه....
ياسمين/وضحى........تتوقعين انه بيتركني مثل ماترك ريم بيوم من الايام!!!!
///////////////////////////////////////////////////////////////////////
محمد/اليوم نوير مرضانة؟
فارس/نوير بعينك؟اسمها نورة...
محمد/ول...
فارس/انت من قال لك؟
محمد بخبث/شكله يهمك تعرف؟
فارس/اكيد يهمني انت ناسي انها زوجة المستقبل...
محمد/شفت سعد اليوم طالع الصباح وسلئته ليه اخته مو معه قال مرضانة ومابتروح الجامعة...وعاد تعرفني انا راعي واجب قمت رفعت سماعة التلفون وتعافيت لها وسئلتني عنك متى وصلت ايطاليا وهل كلمتنا ولالسه؟
فارس/أي...
محمد/وهاذي اول مرة طبعا تسئل عنك حضرتها...
فارس/امممم...وغير كذا؟
محمد/ولاشي....
فارس/طيب لاعرفت شي ولاسمعت عنها شي مااوصيك عطيني اخبارها اول باول؟
محمد/اقول فارس ورى مااتزوجها انا اريح ترى متفاهمين انا وهي عكسكم تماما!!
فارس/اقول اذا شفت صاحبك عسل...
محمد/خلاص خلاص..ماتسوى عليّ صرت مطراش ولاانت حاس فيني!!
فارس/يالله روح وسلم عليهم ..
محمد/في امان الله....
سكر من محمد وابتسامة انتصار مرسومة على شفايفه....يالله يانورة كملي الخطوة الجاية ومثل ماعلقتيني فيك انتي بعد تعلقي وبنشوف لمنو النصر ولمنو الهزيمة بالنهاية؟؟
/////////////////////////////////////////////////////////////////////
تركي/احم احم...
مشاعل اللي كانت راكبة الدرج لفت له وقالت/هلا وغلا...
تركي/اليوم ماراحت الجامعة؟
مشاعل تخصرت/أي وخير...
تركي بجدية/شفيها؟؟
مشاعل/والله!!تصدق مايناسبك عاد!!!ارسي على بر احسن لك ياثقيل يامجنون؟
تركي/اعقلي يالله اعقلي وقولي شفيها؟
مشاعل/مافيها شي قاعدة تتدلع..
تركي/لاوالله!!!قولي الصدق....
مشاعل/هي بيني وبينك كانت بتروح بس انا حبيت اعطيها شوية شخصية وبرستيج وقلت لها غيبي,,,,
تركي/أي..
مشاعل بنفخة/وانت تعرف نوف ماتمشي الا باوامراي ورغباتي,,,
مسكها من كتفها وجرها عنده وقال بتهديد/اذا مفكرة اني معدي لك امس ترى لاتحلمين انا بس قاعد افكر كيف ارد لك حركاتك..
مشاعل بخوف/وانا شسويت؟
تركي/يكفي انها كانت مابتملك الليل منك ومن زعلك اللي مدري وشهو له..وبعدين لزقتك وحشريتك ..انا ماانسى ولاافوت أي شي يابابا؟
مشاعل/ياربي.....طيب مدامك ناوي تعذبني ومابتنساها لي كمل جميلك وقولي شسويت لها البارحة؟
تركي بعصبية/وانتي شيخصك بالله!!
مشاعل/ولاشي...بس تراها مانامت طول الليل وكل شوي وحطت يدها على خدها تقول محد عنده خد غيرها؟؟؟؟
تركي /روحي انقلعي غرفتك يالله.....
ركبت مشاعل وهو ظل مبتسم بينه وبين نفسه وهو يتخيل شكل نوف البارحة وسهرها...معقولة نوف تبادله الحب؟؟؟
يمكن ويمكن لا....ويمكن صدق انت قاعد تخوفها بحركاتك...اي بس انا ماسويت شي..كل اللي سويته بوسة صغيرة على خدها وبس!!!!
اه يانوف...ياحلمي بها العالم....واخيرا...اخيرا صرتي لي....
//////////////////////////////////////////////////////////////////////
الليل كان الكل متجمع في بيت ابو تركي وسوالف وعشى ووناسة ونواف من سمع صوت ياسمين تنادي مشعل بتطلع اخذ عمره وطلع الحديقة.....
مشعل/ليش قايمة بدري؟
ياسمين وهي تعدل نقابها/بدري في عينك.....
مشعل/لاصدق مالك بالعادة....
ياسمين/مشاعل ماسكة التلفون مع فواز ونوف تركي صاير حارس شخصي ومو متزحزح من الصالة وحصة ماتنطاق ونوير مرضانة ماجت....بالنسبة لي انتهت السهرة؟
مشعل/وضحى وينها؟
ياسمين/ماطولت قعدت شوي وراحت...
احمد/امك مابتجي؟
ياسمين/لا بتجي بعدين......اقول اخوي الغالي مشعل ويللي ماعندي غيرك..
مشعل/اكيد تبين شي....
ياسمين/في باسكن قريب من هنا وش رايك يعني.....
مشعل/وكم تعطيني؟
ياسمين/ياربي على الاستغلال...
مشعل/خلاص دبري حالك...
ياسمين/عشرين؟
مشعل/ليش هندي انا تعطيني عشرين؟
ياسمين/وكم تبي حضرتك؟
مشعل/اقل من خمسين مو متحرك من مكاني؟
ياسمين/امري لله امشي.....
احمد/وانا ابي بطاطا مقلي؟
مشعل/انت طالع لي متشبع!!توه العشى داخل شكثره اللحين تبي بطاطا...بس ماعليه انت صاير خوش ولد وماشي على الصراط ناخذ لك....
كان نواف وراهم ويسمع كلامهم ويوم طلعوا بعد طلع وراهم لانهم راحوا يمشون وبيت بو تركي مو بعيد كثير عن بيت الجد,,,,
كان يودعها بنظراته وكل دقيقة والثانية يمسك نفسه لايكلمها...لانه من الصباح كان هنا ينتظرها ليش مايدري......
دخلت باسكن واحمد ومشعل راحوا المطعم اللي جنبه واخذها نواف فرصة ودخل وراها وكان المحل زحمة شوي وطلبت لها وتركه لها البايع على الكاونتر عطته الفلوس ويوم جت بتمد يدها تاخذه لقت يد وراها تشيله...
ياسمين بهمس وهي تناظر بالارض/لو سمحت هذا لي...
نواف بهمس/متاْكدة؟؟؟انا اشك..وبعدين انا قايل لك من قبل الايسكريم مايصلح بس انتي ماتتوبين ترجعين تاخذين؟
رفعت راسها علشان تتاْكد من ها الهمس واللي لايمكن يكون لغير نواف وشافته ياكل اسكريمها بهدوء..... وارتبكت من الخوف..
نواف بهدوء/ماقلتيلي انك جاية باسكن؟
//////////////////////////////////////////////////////////////////
انا اقول مدام الجو صار بارد شرايكم ماننزل كل يوم بارت احس السالفة فيها تعذيب بصراحة ههههه
اشوفكم بكرة على خير ان شاءالله.... 



****
***
**
*



صباح الورد...صباح الروقان والحب..(اليوم مو برد ورايقة ههههه)
شخباركم ياعسل...شلونكم..عساكم بخير..
مشكورين كل اللي انضموا لنا وتسلمون على كلامكم الذوق ياذوق..وياهلا وغلا بناسي الحلوين اللي كانوا متابعيني من قبل(المفروض اقول ها الكلام من اول بارت رجعنا فيه بس كنت بردانة ههه)
سامحوني على اي قصور مني وعلى اي بارت مايعجبكم ..وان شاءالله دايم اكون عند ظنكم ومااخذلكم....


////////////////////////////////////////////////////////////////////////////////////////////////////////////////////////////////////
البارت الرابع والستين,,,,,,,,,,
////////////////////////////////////////
في سيارة نواف...
ياسمين/نواف لازم اقوم اللحين مشعل واحمد بيدخلون باسكن ومابيلقوني؟
نواف كان ياكل اسكريمها بلامبالاة وماكانه يسمعها وهو اصلا ذايب من خوفها...
نواف/أي وبعدين؟
ياسمين بحرقة/اقولك بنزل تقولي وبعدين؟؟؟
نواف/اذا مروا قريب دقينا لهم يجون يركبون معنا واردكم انا البيت بالسيارة ؟
ياسيمن/لابنروح مشي ماله داعي تتعب نفسك؟
نواف/ليه في مكان ثاني بعد ناويين تروحونه؟
ياسمين بعصبية/ليش ان شاءالله شقالوا لك عني!!!
نواف/ولاشي....
قهرتها كلمته وقامت تناظره بغضب وبدون مقدمات سحبت منه الايسكريم وقالت بلهجة طفولية/وبعدين هذا اسكريمي وش سالفتك انت كل مرة اشتريللي تقوم تاْكله عني!!!
بالاول ظل يناظرها بس يوم اكتشف مدى براءة حركتها تبسم داخله ومابين ها الشي وقام اخذ الايسكريم منها وكمله اكله فيه وقال/هذا بدل ماتقولين بالعافية على قلبك...
ياسمين/وليش ماتشتري لنفسك بالله!!!
نواف/مااعرف...وماافكر اشتري اصلا لانه مايصلح؟
ياسمين/واذا مايصلح ليه تاكله بالله!!
نواف برقة/علشان لاتاْكلينه انتي وتمرضين؟
ياسمين/ماشاءالله على العيارة!!اجل تدري شلون جيب الباقي باكله انا عنك لاني ماابيك تمرض,,,,
مدت يدها بتسحب منه الايسكريم ومد هو يده لها بدل مايخليها تشيل الايسكريم ومسك يدها بقوة وشد عليها...
ارتبكت منه ومن نظراته لها ومن مسكت يده اللي كانت تحمل الشي الكثير,,,
تنهدت بحرقة وقالت بهمس/خلاص عليك بالعافية ماابيه بس فك يدي!!
نواف بهمس/تجين معي الرياض؟
رفعت عيونها ولقته يناظرها بس مو مثل نظرات كل مرة...ها المرة نظراته كانت مختلفة تماما عن كل مرة...نظرات فيها احتياج وحنان وحب...نظرات كان فيها استرحام وكانت تناديها بقوة,,
لفت عنه للجهة الثانية وقالت بهمس/خلني انزل يانواف؟
تنهد بقوة وقال بهمس/بحتاجك كثير وبشتاق لك....وش اسوي ساعتها؟
وقف قلبها...وش اللي قلبه مرة وحدة...وليه هو كذا صاير,,,وليه لهجته فيها رقة وحنان حقيقين....
تقرب منها بهدوء وطوقها بكتفه وقال بهمس/انتبهي لنفسك هنا....وخلصي بسرعة تراني مستعجل مووت ياياسمين....
تنهدت وماقالت شي....
نواف/قربي بشوفك...
ياسمين/نواف احنا بالسيارة محنا بالبيت....
نواف/نروح البيت مو مشكلة مو بعيد من هنا؟
ياسمين برجاء/لالالا خلاص روح وارجع بسرعة....نواف تكفى لا....
قالتها وشالت شنطتها وطلعت بسرعة وسط نظراته اللي ماكانت بتمنعها اصلا من انها تنزل,,,,,
////////////////////////////////////////////////////////////////////////
ياربي هذا رقم فارس؟؟؟اكيد محمد قايل له اني سئلت عنه...اوووف لا....
اخر شي اتمنى اسويه اني اسمع صوته اللحين وبها النفسية وبها التعب....
بس عيب اصفطه وهو متصل فيني من برى يسال عني!!!لامو عيب يانورة بس لانك بتموتين علشان تسمعين صوته وكاهي جاتك الفرصة المناسبة,,,,
ردت وهي ترتجف من الارتباك وكان صوتها مبين فيه التعب...
فارس بحيوية/هلا نورة....
نورة بارتباك وكانه واقف قدامها/هلا...............الحمدلله على سلامتك...
فارس/الله يسلمك.....شلونك؟
نورة/بخير...
فارس/كاْن صوتك تعبان؟
نورة/ها...لا شوي بس...
فارس بثقة/وشكله من فراقي!!!
ماعرفت شتقول.......
فارس/خلاص مو من فراقي مو من فراقي لاتزعلين...
نورة بارتباك/فارس...
فارس/امريني...
نورة/يمكن وحدة ثانية ماكانت بتسئلك ها السؤال...
قاطعها فارس/وانا متصل لاني عارفة ان نورة غير عن ها البنات كلهم وتبي تسئلني ها السؤال ومن قلت لها اللي قلته وهي تبي تسئلني علشان كذا ماحبيت اطول عليك باتصالي وارتب اموري وادق لك بسرعة لايطول انشغالك.....لاني واثق مية بالمية انك تبين تعرفين وش الاجابة ولامن المقصود,,
تنهدت بارتباك وماعرفت تعلق على كلامه,,,,
فارس/كنتي تبين تعرفين اذا كنت اقصدك بكلامي ولالا؟
نورة بانفعال/انا عارفة انك تقصدني بس....
فارس/أي...بس شنو؟
نورة بثقة مهزوزة وغالبها التعب/كنت بسال وش الخطوة الجاية منك.....يعني اذا ممكن اكون بالصورة واعرف الامور مباشرة.....
سكت فترة طويلة وبعدها قال بعمق/تقصدين اذا كنا بنكمل علاقتنا ولا بنفكها؟
قالت برجفة/بالضبط؟
تنهد وقال بهمس/نورة....عن جد مارسمت لك ها الشخصية ويوم عرفتك فاْجاتيني....واذا تبين الصراحة خليتيني اتمسك فيك اكثر ويزيد ارتباطي فيك......بس هذا مايعني انك ......
نورة بعد فترة من سكوته قالت بارتباك/مايعني شنو؟
فارس/بتعرفين مع الايام؟
نورة/شنو يعني؟
فارس/ولاشي انسي السالفة المهم وعرفتيه ان ارتباطنا ساري وماراح اتخلى عنك...
نورة بكبرياء/ومن قال ان هذا المهم عندي؟
فارس بهمس وهو يبتسم بينه وبين نفسه على كبرياءها/ولاشي بس جنيتي اللي ترافقك قالت لي انك كنتي خايفة وبالك مشغول فقلت اطمنك باتصالي.....
نورة بحدة من ورى قلبها/قول لها غلطانة...غلطانة جنيتك..انا ماكنت شايلة همك اصلا!!!
فارس/اممممم...طيب مو مشكلة معلومة عندي وان شاءالله وصلت لك؟
نورة/.............
فارس/تبين شي...
نورة/ها...بتسكر؟
فارس/الا اذا ماكنتي تبين تتركيني اسكر فهذا شي ثاني....
///////////////////////////////////////////////////////////////////////
لؤلؤة/شلونك..
وضحى/ماشي حالي..
لؤلؤة/متى موعدك بيكون؟
وضحى/بعد اسبوع...
لؤلؤة/ياربي ابي ادور السوق لسه ماشفت لي شي...
وضحى/الله يغربل ابليسك يانواف قول امين..وهقتنا انت بها العرس...انا اللي شلبس؟
لؤلؤة/والله ارتحتي يوم انك حامل ماتشيلين هم اللبس..اسمك فيك حامل؟
وضحى/لاياعيوني عذر مو مقبول ولاانتي ناسية اني اخت المعرس...
لؤلؤة/لا مانسيت..انا عموما من بكرة بنطلع انا وبنات خالي ندور لنا على ثياب ..
وضحى/وخير ان شاءالله مو معزومة معكم انا؟
لؤلؤة/هههه ماقلت شي بس هم قالوا لي بما اني بنام معهم...
وضحى/لحظة لحظه..وش السالفة ليه بتنامين معهم؟
لؤلؤة/وضحى شفيك نواف بيروح الرياض الليلة...
وضحى/أي عارفة عندي خبر توه داق لي وقال انه مسك الخط....
لؤلؤة/أي طيب.....
وضحى/ليه بتنامين عند بنات خالي...انا قلت بجيك البيت؟
لؤلؤة/لا خالي قال لي وماعرفت اقول لا...وبعدين بتعبك وانتي بروحك يبيلك من يدير باله عليك وخالد....
وضحى بحزن/أي بس...
لؤلؤة/لاتخافي يوم تكلمني ام مشعل مع عمي قلت لهم ان خالي قال لي اجي البيت ومو حلوة اقوله لا وانا عطيته موافقتي بالبداية...
وضحى/...................
لؤلؤة/حبيبتي بشوفك كل يوم...بجي اتطمن عليك بنفسي.....
وضحى/.............وامك تشوفينها اذا رحتي لعند خالك؟
لؤلؤة/لا....هم مايشوفونها كثير بعد هي لازقة بحمولتها...ولا خالي يتراواللي ماتدري عنه حي ولاميت؟
وضحى/اه......
لؤلؤة/انتي وينك؟
وضحى/كنت قاعدة اشيل اغراض لي لاني بروح لك بس بما انك عند خالي بروح بيت عمي وامري لله..
لؤلؤة/احد مضايقك هناك؟
وضحى/لا ابدا..بالعكس شايليني بعيونهم؟
لؤلؤة/حاستك متضايقة؟انتي وخالد متهاوشين؟
وضحى بمرارة/لاابدا صافيين بس قولي تعب الحمل شوي يضيق الخلق.....يالله الله ييسر ويسهل الامور ...
///////////////////////////////////////////////////////////////////////
اخر الليل ,,,
نوف/انا قايمة انام.....
مشاعل/تصبحين على الف خير ومو تسهرين مثل البارحة ماتنامين؟
نوف ناظرتها بمعنى اسكتي لااذبحك..
ام تركي/ليه وش فيك يانوف البارحة؟
نوف بارتباك من نظرات تركي اللي كانت تبتسم بنصر/ولاشي بس ..
مشاعل/بلى....
نوف/ماتعرفين مشاعل......
ام تركي/لاعاد يامشاعل خلاص نوف وصارت زوجة تركي محد يجيب لها كلمة وحدة...
تركي/وانا من ضمن القائمة؟
نوف وهي تناظره/انت اولهم!!
ام تركي/ها سمعت!!
تركي/ول..متفقين عليّ معناته رحت فيها؟
نوف/يالله تصبحون على خير...
وانتي من اهله......
بعد ماركبت الدرج
ام تركي/مشاعل يمه ابي اخوك شوي..
مشاعل/لاعادي امون قولي اللي تبينه؟
تركي/انتي ماتستحين؟
مشاعل/وش قلت انا عاد علشان استحي؟
تركي/زين الوعد بكرة ان شاءالله بتاكلينها يعني بتاكلينها..
مشاعل/ششنهي؟
تركي/بكرة بتعرفين..
ام تركي/قومي عاد بتكلم مع اخوك..
مشاعل وهي قايمة/يمه عارفين وش بتقولين له...يعني تركي وماخذ نوف وش بتقولين مثلا!!!حطها في عيونك ياتركي تراها امانة عندك..هاذي بغلاوة خواتك والله يشهد....عادي اعرفه ها الكلام؟
ام تركي/لاوالله ماكنت بقوله؟
مشاعل رجعت قعدت/يعني كلام جديد مااعرفه!!!شنو؟
تركي بعصبية/انتي بتقومين ولاشلون؟
مشاعل فزت وطيران ركبت الدرج...
تركي/يمه...في شي....صاير شي...
ام تركي/أي في شي...
تركي/خير ان شاءالله...وش صاير؟
ام تركي/انا مشيت اليوم كله طبيعي وبدون مااكلمك بس مو معناته اني ساكتة...
تركي/مافهمت؟
ام تركي/بنت عمك؟
تركي بثقة/صارت زوجتي....
ام تركي بتنهيدة/تركي خف عن ها الحركات شوي.....اصبر لين العرس...انا يوم اجي اليوم المطبخ كانت تقولك ابعد عني....وماقالتها اكيد من موقف واحد؟؟تركي حط في بالك انها اذا بتخاف منك من البداية ماراح تاْمن لك بعدين.....
تركي/هاذي زوجتي...
ام تركي/مااختلفوا فيها اثنين يمه... بس بعد لاتنسى ان عرسكم باقي عليه واي غلطة من هنا ولامن هنا يمكن تزعلها منك وتضل متحملتك بس علشان انك ولد عمها ولاهي بداخلها كارهتك...
تركي/أي شسوي انا!!يعني مااسولف معها بروحنا ولانطلع بروحنا بس علشان ..
ام تركي/ يمه لاتفهمني غلط... انت عاقل ومافي منك بها العالم...بس بعد راعي حالتها النفسية وش بتقول يشوفني قباله طول اليوم رخص فيني....طيب هي وين تروح علشان تثقل وتتغلى عليك وهذا بيتها؟
تركي بتمتمة/يصير خير...
ام تركي/ماابي يصير خير...اعتبر نفسك لسه ماارتبطت فيها وارتباطكم بيكون ليلة العرس يمه......وتعامل معها مثل قبل....
التقت نظراته بنظراتها وكانت نظراته تحمل الشي الكثير بس تنهد وقال/ان شاءالله يمه...ولايصير خاطرك الا طيب,,,,
///////////////////////////////////////////////////////////////////
في غرفة خالد ووضحى,,,,
خالد/تعالي نامي ليه قاعدة هناك؟
وضحى/كيف اجي انام وانت منبطح على الفراش؟
خالد/أي...ووين المشكلة؟
وضحى/...........
خالد/ماتبين تنامين جنبي صح؟
وضحى/أي...
خالد/وحتى عبايتك وشيلتك ماتبين تشيليهم وانتي معي صح؟
وضحى/أي...
خالد/وش نوع ها العقاب ياوضحى....
ناظرته بدون ماتتكلم...
خالد باستسلام/طيب....
قام من الفراش وقال لها/تعالي انتي ارقدي هنا وانا بنام على الارض...
وضحى/...............
خالد فرش على الارض ويوم خلص قال لها/قومي نامي انا متعود على نومة الارض لاتخافين ...وشيلي عبايتك وطفي النور...ترى وعد مابتقرب منك الا برضاك واذنك...ومابسوي شي انتي ماتبينه؟
قامت لفراشه ومشت من جنبه وكان هو جالس على الارض ويوم مرت جنبه علشان تدخل فراشه مسك طرف عبايتها وقال بمرارة/لاتطولين بقسوتك عليّ ترى مو قادر اتحمل والله....تكفين يابنت عمي تكفين....انا مشتاق لك فوق ماتتصورين ومو عارف شسوي؟
يمكن لو ظلت ثانية بعد انهارت بحضنه...بس انها سرعت خطوتها ومشت بسرعة ودخلت الفراش..
كانت انفاسها متسارعة...
قرب خالد يثير فيها اشياء ماتبيها تنثار...صوته يجرها لذكريات تبي تتناساها علشان ترتاح...بس العذاب واللهفة اللي بصوته حرقوها بنارها...ومثل ماهو يبي وجودها قربه هي بعد تبي وجوده قربها...بس شلون تضمن انه مايخونها...او شلون تسامحه على خيانته؟
//////////////////////////////////////////////////////////////
نوف/مافي شي....
نورة/اكيد..
نوف/أي.....اصلا طول اليوم كنا انا وخالتي ام تركي سوالف وبعدين مشاعل جت من الجامعة وكملناها وبعدين امك وخالتك جوا وماصار في مجال انه احنا نقعد مع بعض بروحنا؟
نورة/بس يقولون معسكر فوق راسك؟
نوف/هههه من يقول؟
نورة/ياسمينوا دقت لي قبل شوي...تقول يااني بحسد نوفوا عليه ولا تخليه يعادي نواف شوي؟
نوف/هههه يقطع ابليسها تصدقين ماطولت؟
نورة/أي قلبها حاس انها بتشوفه..
نوف/جد؟؟على خبري انه كان في بيتنا كيف شافته؟
نورة/طلعتها هو كان طالع مدري شافها يوم راحت تاْخذ الها ايسكريم...المهم انه هو اللي ردها البيت بعدين...
نوف/اممم...وكيف نفسيتها؟
نورة/والله نص ونص...وضحى عندهم بالبيت وتقول شكلها مو مرتاحة من شي؟
نوف/جد...ماسمعت؟
نورة/اوووف...نجي للشي الاهم.....فارس دق لي!!
نوف/أي قولي كذا!!وش قلتوا...
نورة بارتياح/قال انه ماغير رايه...
نوف/وانتي ليه فرحانة مو على اساس انك ماتبينه؟؟؟
نورة تغير الموضوع/تحسينه شخصية...يفهم وش تبين قبل لاتنطقين.....يدري انتي تفكرين بشنو؟عمري ماصادفت ولاحاصادف شخص مثله بحياتي!!
نوف/مااعتقد.......احس تركي رزة اكثر منه؟
نورة/قلبي وجهك انتي وتريك قالت تركي رزة اكثر منه وش جاب لجاب عاد؟
نوف بثقة/شكلك تتناسين منهو تركي يانورة؟على حد علمي كلكم تتراجفون اذا انطرى اسمه مو اذا شفتوه؟
نورة/يبى خلاص انتي اللحين عندنا واسطة مو يقول يحبك خلاص احنا تحتك مايقدر يدانينا بكلمة؟
نوف/ياسلاااااام....تصدقين عاد نورة...انا ابي اتغير مع تركي...بس اخاف يزيد بحركاته معي!!
نورة/ليه؟
نوف/مدام انه يحبني ماابي اخسر حبه ابي اكسبه لقلبي...وانسى كل العالم...اصلا اكون مجنونة لو فرطت بقلب يحبني مثل تركي....بس ادعي اني مااخبص السالفة فوق راسي....
//////////////////////////////////////////////////////////////
عبدالله/اقول الو ولاغريبة؟
عبير/والله عاد انا قلت مو داقة بس قلبي ماطاوعني!!
عبدالله/كم صار لك ماتدقين لي ولاتردين اذا شفتي رقمي؟
عبير/اولا انت قاطعني اكثر من ثلاثة ايام....وقلبي حاس انك ماتبي تكمل علاقتنا؟
عبدالله/دايما تتركين موضوع تهربك من اتصالاتي ونتغيرين السالفة ياعبير؟
عبير/مبروك على ملكة تركي؟
عبدالله/اه منك......الله يبارك في عمرك...
عبير/الله يهنيهم.....
عبدالله/قولي عقابلنا....
عبير/..........
عبدالله/اشوف سكتي...
عبير بمسكنة/مدري عندي احساس ان احنا مو لبعض...
عبدالله بالم/ليه تقولين ها الحكي؟
عبير/مدري حاسة ان نوف ماتبيني اناسبكم؟
عبدالله/ونوف ان شاءالله وش يدخلها بعلاقتي فيك؟
عبير/اكيد انها ماحبتني ولابتحبني وبتحاول تشوه صورتي قدام امك علشان امك ماتوافق عليّ!!
عبدالله بشدة ماتناسبه/نجوم السماء اقرب لها...اذا هي اختارت تركي فمايعني ان لها تاْثير على حياتنا...هذا اللي ناقص شكلها نست العيش والملح اللي بينا؟
عبير/قصدك اللي تصدقتوا عليه فيها ...يعني نست انكم قمتوا فيها وعدت روحها وحدة منكم...
عبدالله/حبيبي ماله داعي تحطين في بالك سوالف مثل كذا وتتعبين نفسيتك...انتي ماعندك ثقة فيني!!
عبير/عبدالله اذا حسيت للحظة انك بتخسر اهلك ولابتتزاعل معهم علشاني فنساني احسن...رحت ولاجيت بظل غريبة وبيظلون اهلك؟
عبدالله بتاءثر/حبيبي وش ها الكلام تدرين مقدارك بقلبي شنو...وبعدين احنا جيران والوالد والوالدة اكيد يعرفوكم من زمان وكلام نوف لابيقدم ولابياْخر.....
عبير/ماابي ابني لي قصر من الاوهام وبعدين اطيح من فوق...
عبدالله/حبيبي ....تزعلني اذا صرت متشائم كذا...انا لك وانتي لي صدقيني,,,
////////////////////////////////////////////////////
يوم ثاني الصباح في سيارة تركي...
مشاعل/صايرة اكرامية من المليك وحضرتك بتوصلنا الجامعة؟
نوف/القصد مو انتي ولاتفرحين كثير القصد انا لاني زوجته ولازم يتطمن عليّ!!
لفت لتركي وابتسم لها وقال/تعجبيني...
مشاعل من وراهم/مقدر انا...وبعدين المفروض انا اجلس جنب اخوي؟
نوف/ياسلااام ماكفاك طول السنين اللي فاتت وانتي جنبه خلاص عاد اتركوه لي شوي؟
مد يده ومسك يدها وارتبكت وناظرت بالارض وتركي فهم عليها وشال يده وقال بثقة/تسلمين يالغالية....
مشاعل/المشكلة فواز لسه نايم ولاكان ماقهرتوني؟
نوف/هههههه
تركي/متى تطلعون اليوم؟
نوف/بدري....ليه بتعزمنا؟
تركي/والله قلت لو نطلع نتغذى كلنا اليوم مدام الوالد هنا وماعنده دوام...انتي شرايك؟
نوف/اممممم ليش لا....
تركي/خلاص صار وين تبون احجز؟
نوف/لالا تحجز...خاطرنا بملك المندي من زمان عنه..ولاشرايك انت؟
مشاعل/أي والله من زمان؟
تركي وهو يبتسم لمشاعل/ملك المندي ملك المندي زين يامشاعل....اريح بعد علشان تشوفين وش اللي ناويلك عليه؟
مشاعل/شوف مدام الوالد معي والله ريال مو دافعة ادري بنيتك بتخليني ادفع انا بعدين؟
نوف/والله عاد مو محتاج لك..فديته؟
تركي بسرعة/شنو؟
نوف /................
تركي/شقلتي؟
مشاعل/قالت فديته...ولاانك بدوي ومو متعود ان احد يجي يقولك كلام كذا اكيد جتك صدمة قلبية
تركي بنفاذ صبر/الوعد بالمطعم يامشاعل بتشوفين.....
سكتوا كلهم وكملوا مشوارهم لين وصلوا الجامعة,,,,
نزلت مشاعل ونوف كانت متعمدة تكون بطيئة وتخليها تنزل قبلها....
تركي/انتبهي على نفسك...
نوف وهي تناظر بالارض/ليه وش بيصير فيني يعني!!
تركي/مدري...بس المهم انك تنتبهين لنفسك...
نوف/تركي...
تركي بهمس/لبيه..
نوف بارتياك/كنت بسئلك.....
تركي/امريني....
نوف ظلت تناظره وماقالت شي بعدها شالت شنطتها بتنزل ويده كانت عليها اسرع منها..
تركي/وين...اول اسئلي وبعدين انزلي!!
///////////////////////////////////////////////////////////////////
يالله عاد ابي تعليقات للي جاي.... 



****
***
**
*



هلا وغلا فيكم...
ادري خليتكم تنتظرون على الفاضي..
عموما انا قلت لكم مابيكون للبارت وقت ثابت بس شكلكم تعودتوا يكون بالصباح,,,
معليش ان شاءالله مااتاْخر مرة ثانية بس ظروفي شوي وماقدرت ادخل الا اللحين...
وهذا بارت الاربعاء والخميس مدموجين مع بعض واشوفكم على خير يوم السبت باذن الله,,,
/////////////////////////////////////////////////////////////////////////////////////////////////////////////////////////////
البارت الخامس والسادس والستين,,
//////////////////////////////////////////////////
تركي/نوف انا ابي اعرف السؤال اللي تبين تقولينه؟
تنهدت وقالت/خلاص مو لازم...
مسك يدها وقال بحدة/بس انا مصر اعرف...
نوف بتنهيدة وهي مرتبكة/انت تشفق علي وتواسيني بحبك ولا.....شنو؟
تركي بصدمة/نوف انتي عندك فيني شك واحد بالمية اني احبك بجد؟
نوف تنهدت وماقالت شي...
تركي/نوف.....من زمان..من زمان حيل وانا احبك....
انتي هنا...محفورة بها القلب من سنين.....يمكن تصدقين ويمكن ماتصدقين بس اذا تزوجنا بتشوفين ان مكانك بقلبي ماهو عادي وانك عايشة ومتملكة افكاري من زمان...
نوف بمرارة/تركي انا مو قصدي اشكك بحبك....
انا كل اللي كنت ابي افهمه ....
قاطعها بحدة وقال/تركي اذا قال انه يحبك معناته انه يحبك وها الشي مايبيله شرح وتفسير.....
نوف/...................
تركي/لازم تفهمين ان انا مشاعري لك صادقة وطالعة من اعماق اعماقي وماطلعت الا لك انتي وبس!!
نوف بهمس/اترك يدي بنزل...
تركي/مو قبل ماتفهمين ها الشي.....
نوف/تركي...احنا عند باب الجامعة ومو حلوة يشوفونا كذا!!!
تركي/...............
نوف برجاء/فك يدي ياتركي......
تنهد وفك يدها وقال/تاْكدي يانوف اني اعشقك.....من قبل حتى لااعرف وش معنى الحب والعشق؟؟؟؟
شالت شنطتها ونزلت من السيارة,,,,
وتركته يناظر بسرابها اللي مشى وهو حاير.......
معقولة ياتركي...توقعتها تكون لانت وبتسهل عليّ عملية التجاوب وبتبادلني مشاعري...بس انها تشك في حبي لها وتعتبر شفقة ها الشي بيجنني!!!!!
/////////////////////////////////////////////////////////////////
سعد/صراحة انا مانمت زين ابدا...
مشعل/شدعوة عاد نايم في بيت ناس غريبين ؟
سعد/مو كذا القضية بس جدتك عن جد ازعجتنا بهذرتها...يبى درينا اذا كبروا صاروا حنانين بس مو كذا!!!
مشعل حط رجل على رجل وقال/أي وانت شتقترح بالله!!!
سعد حط رجل على الثانية وقال بتضخيم/يااحمد..انت ياولد يااحمد روح اوقف عند الباب لايجي احد وقول العمام عندهم اجتماع...
احمد/حاضر ياسيدي...
مشعل/اخلص وش عندك؟
سعد/انا مقرر اني اخوفها بالليل؟
مشعل/وش دعوة ماجربتها قبل لقيت نفسي انا اللي اخاف مو هي؟؟؟جدتي تخوف كل الشياطين وماتخاف؟
سعد/لا ماعليك انا اقدر عليها.....
مشعل/في خطة جاهزة...
سعد/وش رايك نلعب معها لعبة مثل فلم saw
مشعل/احلف!!!!قول والله؟
سعد/أي شفيها....
مشعل/طيب اللحين بنحط برقبتها سلسلة حديدة ونقفلها بقفل والقفل وين نحط مفتاحه؟
سعد/نربطه بمضاعدها؟
صدقني مابتقدر توصل له؟
مشعل/تتوقع؟
سعد/أي وانا اخوك...انا حالف اطلع الايام اللي زعلتك فيهم من عينها؟
/////////////////////////////////////////////////////////////////
وضحى/احنا بخير لاتحاتي شي اهم شي انت وصلت بالسلامة..
نواف/الحمدلله هذا انا اللحين بحط اغراضي وباخذ لي حمام وبريح شوي...
وضحى/الله يعطيك الف عافية...
نواف/اختك كلمتها ماترد...
وضحى/أي بالجامعة اللحين عندها محاضرة...
نواف/انتي انتبهي لنفسك وللي في بطنك....
وضحى/ان شاءالله...
نواف بتردد/شخبار ياسمين...
وضحى/ماشي حالها راحت تسوي لنا شاي وبتجي نكمل تجهيزاتنا وحجوزاتنا؟
نواف/نعم نعم نعم...عيدي ماسمعت....شنو يعني....
وضحى/هههههه
نواف/تشتغل عندك هي ولاتشتغل عندك؟انتي تخدمينها مو هي تخدمك؟
وضحى/عدال عدال...يبى ماتسوى علينا ها الشاي اللي بتسويه ... مسوية مندي هي؟؟؟يبى مويه مغلية وبتحط فوقهم ثلاث لبتنات وين المشكلة؟
نواف/يوم مافي مشكلة كان قمتي تسوينه انتي..ولاتبين ترتاحين وتبين تتعبينها؟
وضحى/لاحول والله مايسوى علي اني قلت لك...هاذي هي جاية تبي تكلمها...
نواف/أي...
مدت وضحى الجوال لياسمين اللي توها حاطة الصينية على الطاولة وقالت/منو؟
وضحى/لازم تعرفين؟
ياسمين وهي تضحك وشايلة الجوال قالت تكلم وضحى/يمكن معجبين لازم انعم صوتي واحليه.....
اول ماحطت السماعة على اذنها جاها صوت نواف الواثق/عاجبني كذا لاتغيرينه؟
حمدت ربها ان السماعة ماطاحت على الارض من كثر ماجمدت بمكانها.....
وضحى ناظرت بالارض تمنع ضحكتها لانها عارفة نواف عادي يقول أي شي اللحين يحرج فيه ياسمين بايعها ومايهمه شي.....
نواف/وين رحتي؟
ياسمين بارتباك/الحمدلله على السلامة...
نواف/الله يسلمك...وينك...ها الكلام لاعاد تقولينه الا اذا انتي عارفة منو على الخط لااذبحك انا بعديها لاني متوقع انك عارفة الخيارات اللي بتجيك من وضحى ولا ان سويتها مع غيرها ذبحتك؟
ياسمين بنفس الارتباك/تمام الحمدلله..
نواف عجبه انها مرتبكة وقال بعناد/لاتروحين بعيد عن وضحى ترى ابيها بعد شوي...
ياسمين/أي.....
كانت مرتبكة حييل ..هاذي اول مرة تكلم نواف قدام احد ...ومو أي احد اخته....وحست انها منحرجة موووت...
نواف بهمس وهو مستغل ارتباكها/نمتي زين البارحة؟
ياسمين/ها...اي...
نواف بنفس الهمس/وفكرتي فيني كثير..
ياسمين/اكيد...
نواف/واشتقتيلي؟
ياسمين/أي....
نواف/اجيك اخذك يعني؟
ياسمين خلاص ماقدرت تكمل قالت بسرعة/هاذي وضحى جنبي....
وعطت وضحى السماعة بدون ماتسمع رده,,,,
/////////////////////////////////////////////////////////////////////////
عبد الله/يمه..
ام تركي/انت شعندك مارحت الدوام..
عبدالله/ماعندي شي...
ام تركي/لاعندك...اكيد وراك شي منت خالي..
عبدالله/وين ابوي....
ام تركي/يريح بغرفته شوي....انت شعندك..
عبدالله/يمه انا تعبان...فضلت ان احنا نتكلم والبيت مافيه احد؟
ام تركي/خير يمه وش اللي متعبك اسم الله عليك؟
عبدالله بتعب/يمه انا ابيها...قلبي متعلق فيها؟
ام تركي بحدة/يمه ماتناسبك..كم مرة بعيدها هاذي؟
عبدالله/وقلبي شلون افهمه ها الحكي؟شقوله؟ماتناسبني؟ليه؟؟
ام تركي/يمه...انت تفكيرك غير عن تفكيرها وتربيتك غير عن تربيتها...هذا عدى طبعا اني بشيل انك بتاخذها عن طريق علاقة؟
عبدالله/يمه انا وهي متفقين وتفكيرنا واحد؟
ام تركي/مستحيل ..انا اعرفها...تفكيرها شنو وشللي تبيه...وانت ولدي انا مربيتك بيدي وعارفة انت شنو؟مابتجتمعون ياعبدالله....كلام التلفون والحب هذا كله مو صحيح...هي قاعدة تزيف نفسها لك علشان توصل لك وتعلقك بس بعدين اذا اكتشفتها على حقيقتها بتندم يمه وساعتها ماراح يفيد الندم يمه....
عبدالله بتاءثر/لهدرجة مشوهين صورتها في بالك يمه؟لهدرجة كرهتها ها الانسانة ؟
ام تركي/يمه...لااحد يكرهها ولااحد شوهها في نظري انا اعرفها شخصيا..ولو ماان الرسول عليه الصلاة والسلام وصى على سابع جار كان مااخليهم يوطون بيتي,,,,,
عبدالله/لايمه لا...انتي ماتعرفينها..عبير مثل النسمة يمه صدقيني...
عطيني فرصة وبعد الملكة لو شفتيها مو مثل ماانا شايفها لك مني مااكمل معها يمه..
ام تركي/يمه..بنات الناس مو لعبة تملك وبعدين تقول خلاص ماابيها؟انت ترضاها لوحدة من خواتك عاد؟
عبدالله/يمه انا عن نفسي مقتنع فيها وابيها بس انتي اللي مو راضية تشوفينها بصدق ووضوح مثل ماهي وقاعدة تسمعين كلام اللي حواليك عنها؟
/////////////////////////////////////////////////////////////////
في الجامعة,,,,
مشاعل/الحمدلله على السلامة يالتعبانة...
نورة/الله يسلمك..
نوف/الحين انتي مصدقة انك تعبانة؟؟؟يعني كاذبة الكذبة ومصدقتها....
نورة/حرام عليك عن جد كنت تعبانة وبموت...
نوف بشماتة/سبحان الله وبين ليلة والثانية طبتي ومافيك الا العافية!!!
نورة/انتي هي شفيك عليّ!!
نوف/مدري عن ها التعب اللي جاء بدون مقدمات وبعد راح بدون اسباب؟؟؟
مشاعل/كيف بتكون الجامعة بدون ياسمين..
نورة/والله مااتخيل...يالله ها الفترة بس ان شاءالله الفترة الثانية راجعة لنا!!
نوف/مااعتقد...
نورة/ليه؟
نوف/لانه نواف.....وماظني بيخليها ترجع تكمل.....
مشاعل/مو بكيفه...غصبا عنه يخليها تكمل معنا.....
نورة/اقول مشاعل وش ها الاعجاب ياربي...البنت ذي اللي ورانا بطاولتين...ماشالت عيونها عنك من جلستي!!
تنهدت مشاعل وسكتت...
نوف/شفيك؟
مشاعل بحزن/هاذي رغد بنت عم فواز؟
نورة/ماشكلكم اخذتوا على بعض..
مشاعل/البنت بدتها سوالف وعزايم ووناسة ويوم قلت لفواز عصب وقال انهم يبون يخربون علاقتي فيه وقلت لكم طبعا عن عمه راشد واللي قاله عني
نوف/أي اذكر..
مشاعل/المهم البنت قالت وطولت وعرضت عن فواز وانه يبيها واخذها وبعدها رماها...
نورة/وانتي سكتي عنها؟مااعتقد طبعا..اكيد مسحتي فيها الارض وبالشعر والاظافر...
مشاعل بروقان/لاوالله...قلت لها فوازي يمون بللي بيسويه ان شاءالله يرميني بالشارع انا رهن اصبعه وحلاله مقدر اقوله لا بحياتي!!!
وصل نوف مسج ها اللحظات وكان من تركي(احبك...مدري شلون يقولونها ولاشلون يعبرون عنها...بس ادري انها كانت بقلبي من سنين ومااقدر اتحمل اتركها عندي ولازم تعرفينها)
//////////////////////////////////////////////////////////////////////
خالد/انتوا شتسولفون فيه...
ياسمين بدون نفس/سوالف بنات ماتخص احد غيرنا!!
وضحى/هيه انتي تكلمي عدل مع زوجي؟
لفوا لها اثنينهم وكانهم كانوا ناسيين وجودها والتقت نظرات خالد مع نظراتها وسوت هي ان الوضع طبيعي..وابتسمت له...
حس انه قاعد يتقطع...تمنى انها تجرحه وتعانده وتصد...لكن انها تكون قدام الكل على طبيعتها ها الشي حس انه تعبه كثير لانه قاعد يشوف بعدين الوجه الثاني والمعاملة الثانية....
ياسمين حست انه شرد وفكرت انها هي السبب وانها كانت قاسية...لان هذا خالد وطول عمرهم مع بعض اخوان ويحبون بعض بس من قال لها عن سالفته مع وضحى وهي مو معبرته...
حبت تفرفش الجو شوي..
ياسمين/انت وش ناوي تعطيني هدية زواجي؟
ابتسم لها بضعف وكانه بيبكي لانها كلمته وهو من زمان يحاول يراضيهاوقال بحب/عيوني لك..
ياسمين/لاماابي عيونك....انتي وش تقترحين اخليه يعطيني هدية الزواج؟
وضحى/اكيد مو شي غالي ورانا بيبي جاي بالطريق؟
ياسمين/ياسلاام وان شاءالله المفعوص اللي جاي اهم مني!!
وضحى/لابالله قولي انك اهم منه بعد!!!
خالد/انتي بتحطين نفسك وبتحطين ولدي بنفس الكفة؟
ياسمين/مالت عليكم وعلى ولدكم بعد زين؟
وضحى/عليك انتي...احنا شكوا...
ياسمين/هذا اللي اقول بروح معك موعدك الجاي اتطمن عليه بنفسي..
خالد/لاشكرا مقدرين خدماتك يالغالية بس مالها داعي تتعبين نفسك انا موجود..
وضحى/وان شاءالله انت مصدق انك بتجي؟
خالد باعتراض/الدكتورة قالت انها بتشوفه؟
وضحى تكلم ياسمين/مصدق انه بيشوفه صدق!!!
ياسمين/ههههه لاتفكر انك بتشوف سوداني يلعب كورة صغيرون؟
وضحى وخالد بوقت واحد/سوداني بعيونك....ماغير عيالك السودانينين....
/////////////////////////////////////////////////////////////////////
في سيارة تركي...
تركي/كيف بتروحون البيت ولا ..
مشاعل بصراخ/لاطبعا البيت بنبدل وبعدها نطلع...
نوف وهي تبتسم لتركي/بسم الله عليك....عادي تعود هي كذا عندها حالات تحول كثيرة,,,,
ابتسم لها وكانه يبي يقراْ شي ثاني متغير فيها بعد المسج اللي دزه لها وهل غيرت تفكيرها ولالا..
تركي/اهم شي انتي لايصيبك شي من طشارها..
نوف/لالاتخاف عليّ متعودة عليها...
مشاعل/اقول كومار انت ومرتك بتقلبوني اللحين سالفة لكم...
تركي/مشاعل ماعندك سلف....
مشاعل/ا................
تركي لف لنوف/خلاص كملي سالفتك...هي كذا اذا تبينها تطخ وتسكت قولي لها تبين سلف...
نوف/ههههههههههه
مسك يدها بين يدينه وقال بهمس/شلون كان يومك..
نوف/تمام....
تركي/وانتي شلونك؟
مشاعل بحلطمة/يعني شبيكون لونها بالله؟؟شوفها مافيها الا العافية انت بس لاتدلعها كثير لاتركب فوق راسك وماتقدر عليها...بتصير لك بعدين مثل جدتي!!!
تركي/لاحوووول...نوف مو حرام عليك...يعني لابالبيت ناخذ راحتنا بالكلام وبمشوار الجامعة..
نوف بهمس/تحمل.....
تركي بهمس/ماعدت اقدر..
نوف/متى العرس؟
تركي بقهر/الليلة....
////////////////////////////////////////////////////////////////////
عبدالله/هلا بحبيب قلبي وعمري..
عبير/شكلك رايق اليوم؟
عبدالله بفرح/وكل يوم ان شاءالله مدام خطوتنا قربت من بعض؟
عبير/مافهمت...
عبدالله/بلى فهمتي واذا مافهمتي ترى الليلة الوالد والوالدة جايين يخطبونك لي!!
عبير/.............................
عبدالله/وين رحتي؟
عبير/انت متاءكد انهم بيجون...
عبدالله/أي....
عبير/أي بس امك مااتصلت تاءخذ موعد من امي..
عبدالله/انا قبل شوي كنت معها وتكلمنا وهي قالت لي انها بتكلم ابوي يجونكم الليلة....
عبير/شكلها تبيك بس تسكت عنها وقالت لك كذا...ولاهي تكذب عليك ولاراح تجي ولاهم يحزنون...
عبدالله بعتب/حبيبي شها الكلام....
عبير/وليش مااتصلت...
عبدالله/طيب يمكن تلفونكم مشغول ولاشي...
عبير/انا جالسة جنبه قبل شوي ماسمعته دق اصلا,,,
عبدالله/والله مدري...طب يمكن دقت لاامك بالجوال..
عبير/امك ماراح تجي ياعبدالله انا عارفتها..هي تبي تتهرب واللحين بتتحجج لك من هنا وهنا علشان تكسر بقلوبنا..بس يكون بعلمك انا احبك واذا ماكنت لي قبري بيكون اقرب شي....
//////////////////////////////////////////////////////////////////
في المطعم....
كانت الجلسة ارضية..
وابو تركي وام تركي جنب بعض وقبالهم نوف ومشاعل اللي كانت مشاعل بنفس جهة الباب ..
دخل العامل وفرش لهم السفرة وحط الاكل ودخل وراه تركي وفواز ومشاعل ماانتبهت لانه وقف عند الباب وماتحرك لانه كان يناظرها....
مشاعل رفعت اكمام العباية وقالت وهي مضخمة صوتها/هاالمندي يبيله تشميرة عن الاكمام والتخلي عن كل انواع البرستيج؟
ابو تركي/لاحححووووووول..عقلي بس يابنيتي..
تركي/لالالاخليها ليش تعقل..انا ابي اطلع جنانها..
مشاعل/طلع اللي تبيه ترى شنطتي تركتها بالسيارة يعني مو دافعة ولاريال عندك البنك الفرنسي السيد الوالد....
تركي/أي وبعد...انتي تصورين المندي اللحين لشنو بالله؟
مشاعل وهي تصور بجوالها/علشان انزله بعدين بالفيس بوك...تركي لاتتعب حالك انت ماتدري وش يعني...الناس راحت القمر وانت بعدك بها الدنيا...
تركي/والله لو ماهي نعمة وامي وابوي قاعدين كان علمتك...
مشاعل رفعت راسها لنوف وقالت بشماتة/سمعتي ماانتي من ضمن القائمة اللي هو راضي عنها..اصلا تريك سوالفه سوالف بعدين اقولك عنها.....علامك انتي منطقة لاتسوين مستحية مدري شنو....هيه شفيك...
لفت لعند الباب وشافته وانصدمت..
مشاعل/فواز...
فواز ببتسامة/هلا وغلا...بس ترى انا ساكت لان تركي قال لي اسكت ومااتكلم...يقول انتي بتجيبين العيد اليوم؟
حست انها بتذوب بثيابها...الله ياخذك ياتريك على ها الفعلة اللي سويتها فيني....ناظرت بعبايتها وهي مرفعة الاكمام ونزلتهم شوي شوي...
وانتبهت ان فواز فتح موضوع علشان يلهيهم عنها وترجع هي لطبيعتها بس وين ترجع وهو شاف عربجتها كذا....حست انها ودها تذبح تركي بس للاسف ماتقدر عليه....
/////////////////////////////////////////////////////////////////////
ام سعد/اقول نورة..
نورة/نعم يمه..
ام سعد/خالتك ام فارس دقت تسال عنك لاني قايلة لها انك تعبانة امس علشان تكلميها
نورة/طيب...
ام سعد/غريبة...مالك بالعادة اذا انطرت هي ولاولدها لازم تدوشيني بالحكي ووجع الراس؟
نورة/والله امهات صدق ماينعرف لكم؟؟؟
ان قلنا لا وعارضنا سويتوا سالفة...واذا قلنا أي وان شاءالله بعد سويتوا سالفة....
ام سعد/خلاص لاتوجعين راسي..
نورة/سعيدان وينه؟
ام سعد/راح بيت جده..
نورة/خلاص ابتدت فترة الاقامة هناك..
ام سعد/الله ياخذه ماقال لي...البارح طرش اغراضه مع السايق...واليوم الصبح راح هناك وخلى جدك يكلم ابوك يقوله انه يبي يبات عنده وهو اصلا مبيت النية من قبل...
نورة/خلي يتونس هناك...
ام سعد/الله يساعد اختي...وش تلاقي علشان تلاقي...
نورة/خالتي ام مشعل بتدخل الجنة بدون أي نقاش....جدي وجدتي بروحهم سالفة...ومشيعل ولدها بروحه سالفة اكبر واعظم!!!!
//////////////////////////////////////////////////////////////////
نواف بروحه كان قاعد وحاير بعمره.....
وش يسوي...
يكلمها.....يبي يسمع صوتها...بس يحس اذا سمع صوتها بيجن...لانه ماراح يكتفي ويبيها تكون جنبه...
ماله الا انه يقطعها نهائيا لين ليلة العرس علشان يهداء باله عنها شوي...
صحيح بيتعب ومابيقدر بس بتمضي سريع.....ولاانه يسمع صوتها كل ساعة والثانية وتاخذه افكار وتجيبه افكار عندها؟؟؟
خله يتركها...صدق بيستوي من اشواقه لها لين ليلة العرس...بس بعد بتكون اريح لباله ...
هو هنا بعيد ومايقدر يروح لها كل مااشتاق يشوفها...
كان يبتسم كل مايتذكر شكلها وهي معصبة على الايسكريم اللي اكله امس وشلون شالته منه بقهر وهي تقوله(انت شسالفتك كل ماجيت اشتريلي ايسكريم تجي تاخذه)
ياسميني...عسى ربي يحفظك ويحميك لي...ولا يبعدنا عن بعض يارب,,,.
/////////////////////////////////////////////////////////////////
الليل على التلفون...
فواز/يمه منك يالعيارة....بالمطعم محد قدك وعلى الكورنيش صوتك يوصل للجبيل ومسوية تستحين مني اللحين؟
مشاعل بهمس/مالي عين اكلمك...
فواز مسوي يهددها/بتكلميني وغصبا عنك.....قالت مالها عين...
مشاعل/احس بطني يعورني...
فواز/تصدقين حاس بالذنب..
مشاعل/ليه؟
فواز/لانك ماتغذيتي اليوم...شفتيني وسديت نفسك..
مشاعل/لا مو كذا حرام عليك انت تفتح النفس مو تسدها...
فواز/كنتي مستعدة للمندي ومشمرة الاكمام وبعدين قمتي تناظرين بالاكل بس!!
مشاعل/لامو كذا بس كنت فاطرة بالجامعة؟
فواز/علي يامشاعل؟يوم ادخل انتي تقولين بتاكلين وماعليك من احد ميتة جوع ..
مشاعل/اوووف فوزا سكر السيرة ترى من جد مو طايقة نفسي..
فواز/ليش...لاني شفتك بطبيعتك...
مشاعل ببكي/ادري اني عربجية وافشل..
فواز/اقول لك شي..
مشاعل بخوف/شنو..
فواز/ضحكتك تهبل...خفة دمك مافي منها...اهلك حيل محظوظين فيك...وانا اكثر منهم لاني بتملكك...مشاعل ابي ابتسامتك وضحكتك تلازمك وتلازم حياتنا..وعد ياقلبي...ابي مثل ماشفتك اليوم اشوفك كل يوم بالايام اللي جاية..
مشاعل/فواز انت تقول الصدق...
فواز/والله اني حبيتك من شفتك يابنت الحربي...واليوم يوم شفت بساطتك بالحياة وضحكتك ووناستك حسيت اني فاقد ها الشي وابيك تعوضيني....
حسيت ان ضحكتك ومقالبك تدخل القلب وتحبب اللي حوالينك فيك...احبك قلتها قبل ادري وبرجع اقولها مرة وثنتين وثلاث...كل لحظة تمر اكتشف فيك شي جديد يعلقني فيك اكثر واكثر.....
بعد تنهيدة طويلة طلعت من مشاعل قالت بهمس/وانا اموت فيك...ومااعتقد اني بقدر اعيش حياتي بدونك يافواز....
///////////////////////////////////////////////////////////////////
في غرفة خالد ووضحى....
بدلوا ثيابهم وقعدوا قبال بعض..
بس هي على الفراش وهو على الارض....
خالد/وضحى...
رفعت عيونها له بدون ماتتكلم....
خالد بمرارة/ماابيك تسوين كذا!!
وضحى/شلون؟
خالد بمرارة اكبر/تكلميني قدام الكل وتبينين ان احنا سعيدين.....وبعدها نلتقي هنا واحنا اقرب الى التماثيل من جمودنا وبرودنا؟
وضحى/..............
خالد/مقدر...مااتحمل....احس ان في شي داخلي يتقطع...
وضحى/وكيف تبي الامور تمشي بالله!
خالد/عادي...لاتكلميني....واذا سمعتي شي عني اسكتي او قولي اللي بخاطرك...
انتي كذا قاعدة تقطعيني كل لحظة والثانية اكثر واكثر ياوضحى..
تنهدت وتنهد وراها.....
وبعد فترة طويلة قال باستسلاام/بكرة موعدك مع الدكتورة..
وضحى/امممم
خالد/متى...
وضحى/الصباح....
خالد/وبكرة بنشوف وليد....
وضحى بتشكيك/انت بتجي معي!!
خالد/طبعا....
///////////////////////////////////////////////////////////////////
في صالة ابو تركي...
تركي بهمس/اللحين احنا مابنلتقي الا هنا كل ليلة؟
نوف/أي...
تركي/ليه طيب؟
نوف/وش تبي يعني؟
تركي/ماابي كذا...
نوف/أي شتبي؟
تركي/ابي احس اني لك وانك لي....
نوف/.........
تركي/تعالي معي الغرفة؟
نوف/لا...
تركي/محد بيدري....اللي نايم واللي طالع واللي يكلم..
نوف/أي بس انا ماابي ...
تركي/ليه...
نوف/اللي بنقوله داخل نقوله هنا...
تركي/ اوووف..
نوف/خلاص اجل تصبح على خير انا وراي جامعة....
تركي/خلاص سكت.....مو معترض بس قعدي وسولفي..
نوف/انا ابي افهم اسولف شقول...والمشكلة انا اسولف وانت بس تناظرني...
تركي بهيام/اتاْملك...
نوف/أي...وبعدين...
تركي/فتحي عبايتك يانوف...
نوف/عبدالله ماهو بالبيت وبيجي باي لحظة..
تركي بقهر/شفتي ان احنا مو ماخذين راحتنا!!!
نوف/.........
تركي/طيب خلينا نروح المجلس..
نوف/تركي انا مااحب الاماكن المغلقة ابدا!!!
///////////////////////////////////////////////////////////////
مرت الثلاثة اسابيع سريعة جدا على ياسمين اللي حالتها كل مالها وتزيد بالتعب والقلق خصوصا ان نواف من راح مااتصل ولاسمعت صوته الا يوم تكلمه مع وضحى وها الشي تعبها كثير وشكوكها ودتها لخيار واحد انه ماراح يجي...
وانهيارها قرب......صحيح انها كانت تعرف اخباره كل يوم من وضحى وامها لانه يتصل فيهم بس استغربت تطنيشه لها ؟؟؟
وبيوم العرس ......
نوف/انتي شايفة وجهك شلون صاير؟
ياسمين بتعب/ماراح يجي؟
نوف/يابنت الحلال شفيك؟قلتيها سبعين الف مرة وبكل مرة اقولك وصل كاهو مع تركي....
ياسمين/ادري انه وصل بس ماراح يحضر العرس....
نوف/خلك من ها الافكار السودة اللي ماتودي ولاتجيب واذكري الله...
ياسمين تنهدت/لااله الا الله..نوف انا عن جد مو عارفة شسوي...حاسة رجلي مو شايلتني ..مو قادرة اوقف...
نوف/تدرين شلون....دخلي توضي وقومي صلي لك ركعتي قبل كل شي عسى ربي يهونها...
دخلت ياسمين الحمام ودخلت نورة الغرفة وكانت ساكتة..
نوف/وانتي شعندك بعد داقة بوز؟
نورة بلهفة/طيارته العصر توصل....
نوف/الحمدلله على السلامة مقدما...
نورة/الله يسلمك......... اسمع امي تقول بعد ليلتين ملكة عبدالله صدق؟
نوف بدون اهتمام/أي....
نورة/وانتي شلونك؟
نوف بحدة/مايهمني....عندي سيد سيده..عسى ربي يحميه ويخليه لي...
/////////////////////////////////////////////////////////////
مر العرس بسرعة وفرح على الكل وباقل من مهله على نواف وياسمين اللي ماصدقوا انهم دخلوا غرفة وحدة تجمعهم...
كل واحد فيهم تنفس هوى كان ضاغط عليه وخانقه...
دخلت تبدل ثيابها وظل قاعد على طرف السرير ينتظرها تطلع بعد ماشال مشلحه وفتح زراير ثوبه وشال شماغه....
كان يعد الثواني ثانية ثانية..وكل ثانية تمر يوقف علشان يدق عليها الباب ويقول لها تاْخرتي تعالي بسرعة لحضني وشوفي اشواق قبل لاتبرد...
شوفيها شكثر هي حارة وحارقتني..مو قادر اتحملها ياياسمين تعالي لها انتي....
تنهد بقوة اكبر يوم لقاها طلعت من غرفة التبديل ووقفت قباله,,,
///////////////////////////////////////////////////////////////////////////////////////////
لاتنسوا تعليقاتكم الكريمة 



****
***
**
*



انا مااختصرت الاحداث من يقول بس!!!(الناس تدخل وتسلم مو تدخل بشرها خخخخ)
شلونكم عساكم بخير...
لا من جد يعني وش اللي اختصرت فيه...انا بس مااحب اسلوب السرد المباشر اللي يكدس الاحداث ورى بعض يعني بتلاقون اللي اختفى بين السطور على قولتهم ومافي شي جاكم باختصار..
ماعلينا ....بنتظار تعليقاتكم على احداث اليوم وعلى اللي الاحداث اللي بتجي,,,
///////////////////////////////////////////////////////////////////////////////////////////////////////////
البارت السابع والستين,,
///////////////////////////////////////////
ماامداهم نوف ومشاعل يدخلون الغرفة ويشيلون عبيهم وشيلاتهم الا والباب يندق...
ناظروا في بعض,,,,مين ممكن يكون بها الوقت ومشاعل قالت بسرعة/يعني منو اكيد تريك..
نوف/تريك بعينك !!ولفت للمرايا تتاكد ان شكلها لسه تمام لانها عارفته اكيد محترق جاي يبي يشوفها...
وابتسمت وهي تتذكر شكله اليوم وكمية اتصالاته لها وكل شوي حجة علشان يشوفها كيف صايرة بالعرس بس ماعطته فرصة للشوفة...وابتسمت....ماقطع الامل انتظر لااخر الليل علشان يجي يشوفها,,,يالله ياتركي بحياتي ماممكن اصدق ان هيبتك وجبروتك يتلاشون وتحل محلهم عواطف حب وشوق وهيام...الا جنون عمره ماصار!!!!
انتبهت ان مشاعل تناديها ورفعت راسها لها لقتها واقفه مع تركي اللي كان يناظر بنوف,,,
نوف/ها...
مشاعل/قايلة لك انا انه تركي ماصدقتيني!!!
نوف/ها.....
تركي تنحنح وعيونه تتاْمل كل شبر منها/دقيت لجوالك مقفل..
نوف وهي تتابع نظراته عليها/أي الظاهر قفل وانا ماانتبهت له..
تركي/انا كنت عند الفندق انتظركم وتفاْجات بعدين انكم رجعتوا مع السايق...
نوف/أي خالتي قالت انها ماعطتكم خبر وخافت ماتجون ولاتتاْخرون دقت لعمي يطرش لنا السايق...
مشاعل/انا طبعا مااقدر اقول لك أي شي لان اذا تلاحظ صار لي قرابة الاسبوعين وانا دايم ساكتة اذا شفتك..
تركي/هذا لانك خايفة مو اكثر ولااقل,,,
مشاعل/بصراحة أي....المهم بتطول انت بوقفتك ولاشلون؟
تركي بتهديد/وخير ان شاءالله؟
مشاعل/لاولاشي بس كنت بشوفك اذا بتوقف تسولف مع نوف بدخل الحمام ببدل وبشيل مكياجي...
تركي/الله معك ومنو ماسكك....
هو يبيها من الله اصلا انها تترك له جو مع نوف,,,,
بعد ما مشت خطوتين لورى رجعت ولفت لااخوها وقالت له/تركي وش رايك فيني حلوة...
تركي وهو يتفحصها/شافك فواز....
نوف بثقة وهي مبتسمة/كان بيشوفها بس انا خربت عليهم !!!
ابتسم لها وقال/زين تسوين فيهم..
مشاعل بغيظ وقهر/سبحان الله وافق شن طبقة؟؟؟
نوف/بالذمة تبين تشوفينه كذا سريع سريع ومشي حالك....
مشاعل/يااخي انا راضية انتي وش دخلك...
نوف/خلاص ماشي مرة ثانية بسمح لك تشوفينه...
مشاعل/شكرا عمتي نوف ماتقصرين جميل مابنساه لك.....انت خلصني يالله وقول وش رايك فيني!!!
تركي بلا مبالاة/ماشي حالك.....
مشاعل شهقت بقوة ونوف ماتت ضحك...
تركي بامر/روحي يالله بدلي وخلصينا ترى ماباقي وقت كثير على الصلاة,,,,
مشت مشاعل ودخلت الحمام وراح هو وجلس بصالتهم الصغيرة(اللي بجناح نوف ومشاعل) وظلت واقفة تناظره بمكانها
همس لها بهدوء/قربي ليش بعيده؟
بتردد قالت وهي تصد عن عيونه/تبي شي؟
تركي بنفس الهمس/اذا ماكان عندي شي ليه بكون جاي؟
تقربت منه وهي شايفة بعيونه نفس الرغبة بس ماقدرت ماتجي...
ظلت واقفة بعيد عنه
وهمس لها برغبة/تعالي قربي مني ليه واقفة بعيد...
تقربت منه بخوف وقالت بلهفة/وش تبي ياتركي...
مسك يدها اول ماقربت وسحبها جنبه وصارت قباله وقال برغبة/ليه صادة عني اليوم وحاقرتني,,,كم مرة دقيت لك كنت ابي اشوفك وانتي مطنشتني!!
نوف وهي تناظر بالسقف/مو صادتك بس ماصار فرصة نشوف بعض فيها...ماقدرت اترك القاعة واطلع لك....
تركي بنفس الهمس/لو كنتي تبين كنتي بتدبرينها...
نوف/مصيرنا بنلتقي بالبيت...ماحسيتها حلوة نلتقي قبل...وبعدين هذا انت هنا...
تركي برغبة وهو يناظر فستانها اللي كان عريان من فوق وبدون اكمام/وماتبين تعرفين راي فيك الليلة؟
قالها وهو يناظرها برغبة..حسستها بخوف اقوى وقالت وهي تسحب يدها منه وتحاول تخفف الجو/اذا اختك ماشي حالها انا شبطلع بالله!!!تبيعني بسوق الخميس اكيد؟؟؟
تركي بثقة وهمس/متاْكدة؟
وقف قلبها....هذا تركي صاير يخوفها بها النظرات...وبها اللمسات...
حاولت تسحب يدها منه بس مارضى يتركها...
نوف بترجي/تركي مشاعل بالحمام وباي لحظة بتطلع...
تركي بثقة/الشي الحلو فيكم انكم اذا جيتوا تحطون مكياج ولاتشيلونه تاخذون لكم ساعة على الاقل؟
نوف بخوف/ولو ماهي حلوة وقفتي معك كذا!!
تركي وهو يسحبها اكثر جنبه/خلاص تعالي اجلسي ليه بعد واقفة....
مامداها تقول شي لانه جرها بقوة من يدها وحطها في حضنه بالغصب....
ارتبكت بقوة ووقف الدم بعروقها...
صحيح شافته قبل باكثر من موقف احرجها واربكها...بس اللحين غير...ثوبها عريان ومتزينة على الاخر...وهي بحضنه...والاهم الرغبة اللي بعينه...ولمساته اللي قاعدة تحرقها,,,,
نوف بترجي وهو متقرب منها/تركي الله يخليك قوم...
تركي بتحدي/انا زوجك؟
نوف وهي تتنهد بقوة/معليش...قوم ياتركي...تكفى...
تركي وهو يناظر فيها بثبات وعيونه متوزعة على شفايفها ورقبتها/واذا قلت مو قايم...
نوف بترجي/لاتكفى.....الله يخليك..
تركي/خايفة مني يانوف..
نوف بسرعة/أي..
تركي بشاعرية وهيام/أي بس انا احبك ولايمكن ااْذيك يانوف...
نوف/علشان كذا لازم تقوم...تكفى اذا تحبني قوم....الله يخليك..
تركي/بس انا ماابيك تخافين مني يانوف...انا بحميك من كل العالم معقول يجي في بالك اني اضرك؟
نوف/ادري انك مابتضرني بس انا اخاف من شيطاني وشيطانك ياتركي.....
سكت وهو يناظرها...رغبته بجهة..وترجيها وخوفها منه بجهة ثانية..وصارت الاصوات متعارضة عنده.....
بالنهاية قال باستسلام/طيب بس ببوسك وبقوم...
`,

///////////////////////////////////////////////////////////////////////
ببتسامة ناظرها وهو يشوفها قاعدة تعفس بتسريحة شعرها وتشيل المشابك منه/يعطيك العافية...
شالت يدها عن شعرها وقالت بعد تردد/الله يعافيك....
خالد/الله يسهل عليهم ان شاءالله....
وضحى/امين..ويبارك لهم ويجعل العشرة بينهم طويلة ودايمة...
خالد/يارب..
وضحى بتعب/تصدق ياخالد تعبت الليلة حييل....ماتوقعت ان الاعراس كذا تهلك اذا الوحدة حامل...
قام من مكانه وتقرب منها وقال بهمس وهو ياخذ يدينها بين احضانه.../ترى مو كل الحوامل يتعبون بس اللي بيجيون وليد...
وضحى ناظرته ...كان وسيم حييل...اشتاقت له....زمان عنه وعن حبه ودلعه....
قال بهمس/اساعدك...
وضحى بهمس/قربت اخلص لاتشغل بالك...
خالد وهو يلعب بيدينها/منهي صارت احلى وحدة الليلة؟
وضحى بثقة/ياسمين......
خالد ابتسم/عشانها صارت زوجة نواف؟
ضحكت وضحى وقالت /اه من نواف...الليلة حسيته غريب...اول مرة اشوفه كذا مرتبك على خايف على قلقان...مدري ماقدرت احدد مشاعره وانطباعته...
خالد/الله يسعدهم ان شاءالله.....
سكتوا فترة بعدها قال خالد وهو يتاْملها/امك حضرت العرس ياوضحى؟
تنهدت وتركت الفرشة على الطاولة وقالت وهي تناظر بالعرس/أي...
خالد بحنان/وضايقتك بشي...
رفعت عيونها تناظره ..لقت فيها حنان غريب...وكانه يبي ها المدخل علشان يرجع لحياتها ويرجعها لااحضانه...رغم ان بكل مرة تلتقي فيها مع امها تطلع بعيونه هي الغلطانة الا اليوم خالد يبي يطلعها على حق ويطلع امها غلطانة!!!
قالت بضيق/مو مهم...
قال وهو يتجراْ ويحط يده على شعرها/ماعليك منها لو شقالت...انتي عايشة بدونها.....
وضحى بتنهيدة/على قولتك......
ماتدري ليش سيرة امها عكرت نفسيتها......
بس خالد كان اسرع واخذها بحضنه بسرعة وحرارة.....
وهي كانها تنتظر ها الشي منه...لانه بمجرد سوى كذا استجابت له وتركت نفسها بحضنه تهيم,,,,,,
/////////////////////////////////////////////////////////
تنهد وهو يشوفها طالعة من غرفة التبديل وراحت عند التسريحة اخذت فرشتها ومشطت شعرها وبعدها طلعت من الغرفة بس بعد اقل من ثانية رجعت وقالت بتردد/في احد غيرنا بالبيت؟
بعد تنهيدة طويلة قال/ليه تسئلين؟
ياسمين بدون ماتحط عيونها بعيونه قالت/ابي اروح اشرب مويه؟
نواف وقف وصار قبالها ويوم تقرب منها همس باذنها/ليه مالبستي ذاك الثوب اللي لبستيه ذيك الليلة؟
حست بحرقة تسري بضلوعها من لهجته وناظرت بنفسها كانت لابسة بيجاما ستان سودة ومكممة بعد!!ليه ماتدري...حتى يوم تشتريها ماقالت للبنات انها بتلبسها اول ليلة لايذبحونها...شي بخاطرها وسوته وتندمت اللحين بعد ماسمعت لهفته..حست انها تبيه وانها اشتاقت له وتبي تقول له الحمدلله على السلامة...بس وقفت مثل التمثال الجامد..
نواف برقة وربكة ماتعودتهم عليه ياسمين كثير/روحي اجلسي وانا بجيب لك مويه...
ياسمين باعتراض بدون ماتناظر بعيونه/لا انا بروح اشرب...شكرا...
طلعت قبل لاتسمع منه أي كلمة.....
ولقت نفسها تدخل الصالة اللي تحت وتجلس على الكنبة تسترد انفاسها اللي حست انها تتلاحق بسرعة...ونست المويه وابوها ....
غمضت عيونها...رغم ان المكان كان مايل للظلام اكثر من النور لان الانارة فيه كانت خفيفة مرة,,,,,,


مر عليها شريط اليوم بطوله.....
كانت مونايمة اصلا من البارح,,,,تعبها وتفكيرها ...من ان نواف بيحضر ولاماهو بحاضر.....
ونوف اللي كانت تطمنها كل شوي ان تركي معه....وانهم بالصالة وانهم بيجون....
زفتها......وحضن امها لها....الحضن اللي ماتمنت اصلا انها تبعد عنه....
سعد ومشعل واحمد ورقصهم....ودموع مشعل اللي كان يحاول يخفيهم...وهي متاْكدة مليون مرة ان نيرانه بتطلع بجدها وجدتها الليلة...بس زين ان سعد معه......
رقص البنات حولها وهم كل شوي يهدونها اغنية...
خالاتها وفرحتهم فيها...
توصيات جدها وجدتها لها....
خالد وسلامه عليها ,,,خالد بروحه كانت سالفته سالفة ..ياكثر مااشتاقت الى ها الاخو الحبيب العضيد,,,,
تمنت حاله يتغير مع وضحى علشان ترجع له مثل قبل تشكيه ويشكيها ويخفف عنها قبل لاتقول اللي مضايقها...
حست يوم يحضنها ويبارك لها انها بتبكي....وبكت فعلا...خالد بقلبها غير عن الكل.....الله يهديه ويهدي سره مع وضحى ويوفقهم ويعطيهم اللي يبونه ويقوم وضحى بالسلامة,,,,
كل شي كان يدور في بالها وفجاْة كل شي اختفى...ليه ماتدري...حست بالخوف... جمدت حركتها....فتحت عيونها شوي شوي..ولقت نواف واقف قبالها ومكتف يدينه وهو يناظرها....
حست بالارتباك والاحراج...اللحين عرفت ليش فتحت عيونها وحست ان جوها متغير لان ريحة عطر نواف انتشرت بالمكان وقبله ماكان في شي موجود...
ماقدرت تناظر بوجهه وسوت روحها مو مبالية لوجوده...
نزل نفسه لمستواها وقال بشوية حدة/وراك قاعدة هنا؟
قالت بلامبالاة وهي متجنبة شوفته/عادي...
نواف بعصبية وهو يناظر ببجامتها/هذا المويه اللي جاية تشربينه!!!
ياسمين بعد تنهيدة قوية/حسيت اني مو عطشانة قلت اجلس شوي...فيها شي ذي؟
نواف مسك يدها بعصبية وقومها...
ياسمين بحدة/خير في شي؟
نواف بنفاذ صبر/لاولاشي....بس قومي ندخل غرفتنا...ماابي اقعد هنا؟
ياسمين بعناد/روح انت ومن ماسكك...انا بظل هنا؟
نواف مشاها معه بالقوة وسط اعتراضها...
حس انه بينفجر فيها على ها العناد...رغم انه كان يمني نفسه طول الوقت انه اول مايشوفها ياخذها بحضنه..وكان فعلا ناوي يسوي كذا ويصير معها قمة في الرومنسية بس هي اللي خربت على روحها وكانها ناوية على الشر...
دخلوا الغرفة وسكر الباب...
ياسمين بحدة/انا ابي افهم كل شي لازم يصير على كيفك؟
نواف وهو يناظرها/والله الواضح ان كل شي يصير على كيفك انتي!
ياسمين/وانا شسويت عاد؟
نواف بلامبالاة/سلامة قلبك....بس تاركتني علشان تنزلين تجلسين بروحك؟
ياسمين/نواف انا ماكنت متقصدة اني اتركك بس حسيت اني ابي اجلس بروحي وجلست وين المشكلة؟
نواف بشماتة/والله!!والمطلوب اصدقك يعني!!
تنرفزت منه ومن رده....هذا والليلة عرسهم؟؟بس مقيولة مايبي منها شي اخذ اللي يبيه وانتهت سالفتها وش له بعد يداريها؟
لفت عيونها عنه علشان لايشوف دموعها اللي تجمعوا...اصلا لولا وجوده قربها كان من زمان بكت بس ماتبيه يشوف دموعها وانكسارها,,,,
نواف وكانه انتبه انها بتموت من اسلوبه..حاول يلطف الجو وتقرب منها وصار مايفصل بينهم شي...
وجوده كذا قبالها اربكها...
بعدت عنه بسرعة قبل لايقول ولاكلمة وراحت دخلت الفراش تنام....
بس يوم دخلت الفراش حست انها ماتبي تنام نواف ماينضمن له ...سندت ضهرها على السرير وجلست بزعلها.....
تقرب منها وجلس قربها وتنحنح....
كان يبيها ترفع راسها بس مارفعته...هي بعد مافي اشطر منها بالعناد...هذا اللي كان يدور براسه بذيك اللحظات..
تقرب منها وحوط يدينها بكتفه اليسار ورفع وجهها له بيده اليمين وقال بهمس/هذا استقابلك لي ....كذا يقولون الحمدلله على السلامة بعد غياب ثلاثة اسابيع ياياسمين؟
ماقالت شي بس ماقدرت تحط عيونها بعيونه...وظلت تناظر بالارض...
قال بلهجة امر/ناظريني...
ياسمين/..........
نواف /اقولك ناظريني..
ياسمين بعد هدوء /ماابي...
نواف وهو كاتم ضحكته/ليه؟
ياسمين بعناد/كيفي...غصب اناظرك؟ماابي....
تنهد بارتياح...شكثر اشتاق لها ولعنادها ها المجنونة اللي ضيعته.....وضيعت علومه.....
بس مايدري ليش وده يذبحها لانها لبست ها البيجاما...
قال بسرعة/وش تعني بيجاما لونها اسود بليلة العرس ياياسمين؟
بسرعة قالت/تعني ان ايامنا كلها سودة....
رفعت راسها له وظلوا يناظرون في بعض......
قال بعصبية/خير...
بعدت عن كتفه اللي محاوطها وجت بتقوم كدليل على كلامها بس يد نواف مسكتها بسرعة وقال لها بحدة/انتي علامك انتي....
ياسمين بدون ماتلف لجهته/خير بغيت شي مني؟
نواف/ياسلاام؟انا زوجك اذا ماتدرين والليلة عرسنا يابنت الاوادم؟
ياسمين ببرود/واذا كان...
نواف/ناظريني وانتي تتكلمين ليه بعد لافة وجهك عني؟
ياسمين بقهر/ماابي.....لك عندي شي..مالك تصبح على خير نام وارتاح...
نواف بعصبية/اذا كلمتيني مرة ثانية بها اللهجة تشهدي على نفسك قبلها...انا الرجال هنا وانا اللي صوتي بس يعلى..فاهمتني ولااعيد...وبعدين تعالي وين رايحة على الله؟
ياسمني/جهنم..
نواف/تروحينها بس اذا انا قلت لك...يعني بالعربي الفصيح تشوفين انا اول وش ابي؟
ياسمين/وخير ان شاءالله وش تبي بعد؟
نواف بالصريح/انتي ناسية ان الليلة عرسي وان لك علي حقوق؟
ياسمين بحدة/وانت ماقصرت اعتقد اخذت حقوقك قبل....
نواف/لا......
ياسمين/أي...
جرها بالقوة من يدها وصارت بحضنه ومايفصلهم شي..وقال بشراسة/اخذت حقوقي مرة وحدة ومجنون اني ماطعتك وخذيتها مرة ثانية...
ياسمين وقف قلبها.....
كانت لهجته تخوفها...وحست انه ماله مجال للتراجع..يعني هي لازم تلين شوي...
ياسمين بهدوء/انت ليش تحب تنرفزني...
مو على نواف ياياسمين لانه عارف نيتك وعارف انك تبين تلهينه عنك وتبعدينه وتتحيالين عليه علشان يتركك..
بس هو نواف ماعطاها مجال اصلا تقرب منها وعيونه فيها شر على رغبة على حب ومارد عليها سؤالها,,,,,,,,,,,,,,,,,,,,,,,,,,,,,,,,,,,,
(احس المقطع كان طويل خخخخ مابغيت اخلص وانا اكتبه)
////////////////////////////////////////////////////////////
وحده عايش بالاماني...
ماصدق على الله يجي عرس ياسمين بنت خالته.....
ملكته بعد يومين...يعني ماباقي غير ليلتين وتصير عبير له...ويكمل الحلم اللي بناه...
حاس بسعادة مو طبيعية...
حتى يوم خطبوا له عبير امه وابوه تضايقوا من اهلها لانهم بس رجعوا البيت اتصلوا فيهم وقالوا موافقين واذا يبي عبدالله يملك من الليلة...
طيب وشنو فيها ذي بالله..البنت وفكرت وشافت انه مناسب لها واهلها عارفين اهله وماحبوا يفرطون فيه فمااعترضوا..بس اهلي مدري شلون يحبون يسون من الحبة قضية,,,,,
ماعلي من شي مدامها بعد يومين بتصير خطيبتي...
فكر ياعبدالله كيف بتسعدها..وشلون بتقضون الساعات الحلوة مع بعض...
فكر ان حلمك بيتحقق ومثل ماوعدتها هذا انت وفيت ورحت خطبتها ,,,
لاتشغل بالك بالعذال واللي يقولونه...عبير تحبك...صحيح ساعات تصد وتغيب بلا اسباب مقنعة بس خلاص اللحين هي لك ومابيبعدها عنك أي شي...
غمض عيونه واكبر ابتسامة كانت مرسومة على وجهه....
//////////////////////////////////////////////////////////////////
هي بروحها مانامت ولاشافت النوم....طول وقتها من رجعت من الصالة ومن قبل ماترجع وهي ماسكة الجوال وتحاتي فارس...
طيارته الليلة...بس باي ساعة ماتدري؟
ياترى وصل ولالسه....
من قبل لاتنزف ياسمين ارسلت له مسج(الحمدلله على سلامتك مقدما...نورت الشرقية)
لانها كانت بتنشغل بزفة ياسمين ومابتدري عن شي بعدها...
وفعلا اول ماخلص العرس ورجعت البيت حدها بس بدلت فستانها وشالت المكياج ومسكت الجوال تناظر فيه وكل شوي تفتحه تتاْكد اذا فيه شبكة ولالا؟
لين قربت الساعة على الاربع وربع... ودق جوالها مسج(مدري اذا كنتي نايمة وازعجتك برسالتي بس حبيت اقولك وطت رجلي مطار الدمام اللحين.....)
ماصدقت على الله خبر انه يرسل لها دقت له علطول....
ويوم دقت تندمت..يعني اكيد ماراح يرجع من المطار للبيت بروحه وبيكون حوله احد وبيقول هاذي ماصدقت على الله اتصلت بسرعة وكانها ماتنعطى وجه!!
يوم جت بتسكره رد عليها صوت فارس الواثق/هلا والله...اسفين اذا صحيناك من نومك يالغالي...
تنهدت بارتياح...ها الشي اللي كانت تبيه فعلا...انها تسمع صوته وتحس انها ملكت العالم...
في شي بصوته يخليها ترتاح وتندمج معاه.....
تنبهت على صوته يناديها..
فارس/نورة معي على الخط ولالا؟
نورة بارتباك انها سرحت/ها...اي....الحمدلله على سلامتك...
بفرح قال/الله يسلمك...بس صوتك سهران مو نايم يعني ماصحيتك؟
نورة بسرعة/لالالا مانمت كنت منتظرتك ..
فارس بثقة/يعني كنتي منتظرتني يانورة؟
نورة /ها....لاطبعا...بس توني رادة من العرس ومابعد نمت...
ابتسمت على ضحكة فارس اللي ملت المكان واللي ماكانت مصدقة كلام نورة..
فارس/قلتيلي....وكيف كان العرس..
نورة/حلو...
فارس/وانتي كيف صرتي...اكيد مميزة؟
نورة/مايخصك...
فارس/طيب وش كنتي لابسة؟
نورة/بعد مايخصك؟
فارس/عنيدة مووت ها النورة؟
نورة/...........
فارس/ماقلتي بعد مايخصك؟
نورة/..................
فارس/اقدر اعرف وش كنتي لابسة ماهو صعب لاتخافين؟
نورة/لاوالله؟
فارس بهمس/اشتقت لصوتك....اشتقتيلي انتي!!!
بهيام قالت/طبعا...
فارس/تحبيني؟
نورة بنفس الهيام على صوته/طبعا...
فارس باستغلال/طيب قوليها..
نورة انتبهت على نفسها وقالت بسرعة وانحراج منه/طيب يوم انك وصلت الحمدلله على السلامة ...تصبح على خير,,,,
قالتها وسكرت بسرعة وانفاسها تتلاحق....
الود ودها ماتسكر وتظل تسمع صوته بس حست انه قاعد يجرها بالحكي وشوي وتقوله احبك...واذا ظلت تكلمه اكيد مابتتحمل نفسها وبتقوله احبك....
////////////////////////////////////////////////////////////////////
طلع من غرفتهم وهو حاس انه مو بوعيه...
ها البنت قاعدة تسحبه لهاوية الجنون.....ولاهي بمسمية عليه بعد!!
لازم يحدد بكرة موعد العرس لانه اذا بيظل كذا ماراح يقدر يكمل ابدا وبيتهور لامحالة...
جاه صوت امه من وراه/تركي..
لف لها ولقاها توها راكبة....
تركي/يمه ..وش قاعدة تسوين تحت على بالي نمتي!!
ام تركي/وعلشانك فكرتني نمت رحت لنوف؟
تركي/يمه...حرام حتى اني اسولف معها..
ام تركي بهمس/هذا مو وقت سوالف ياتركي وانا قايلة لك الف مرة..
تركي بتنهيدة/يمه مشاعل معنا جالسة...وش مفكرة ان احنا بنسوي وهي بوسطنا جالسة؟
ام تركي/ها المرة بمشيها لان مشاعل معكم..بس ياليت ماتوطي ها الغرفة مرة ثانية ياتركي ..
تركي بتفاذ صبر/يمه مرتي ...
ام تركي/حدد موعد العرس وخذها...
تركي/حددته والله حددته....حرام كذا لااشوفها ولاتشوفني على حساب مدري منو....
وفي داخل غرفة مشاعل ونوف..
مشاعل/خلص الفلم العربي......
لفت نوف لمشاعل اللي طلعت من الحمام وجلست قبالها...
نوف/ها..
مشاعل/وين تركي؟زمان صار له طالع؟
نوف بضيق/يعني...
مشاعل بخبث/منتي على بعضك....في شي؟
نوف تنهدت وحمر وجهها وحست برجفة....
مشاعل بخبث اكبر/على مااظن انا تركتكم عند الباب كيف وصلتي انتي هنا؟طرتي مثلا!!!
نوف تنهدت بشكل اكبر وبعدها قالت/تتوقعين اني بقدر اسعد تركي....
مشاعل بثقة/لا طبعا...
رفعت راسها لها تستفسر ومشاعل ماتت ضحك..
نوف بضيق/احر ماعندي ابرد ماعندك....
مشاعل/وش تبيني اقولك يعني..انتي عارفة تركي مثل ماانا عارفته..وتدرين انه يحترمك ويحترم جميع قراراتك ومايرفض لك طلب...وش اللي يخليك تفكرين كذا!!
نوف/علشان كذا انا اسئل يامشاعل...لانه قاعد يسوي كل شي علشاني..مالازم اقصر انا معاه...
وقالت بنفسها(ولانه يحبني يامشاعل يحبني....وحرام اني ماابادله نفس شعوره واحطم قلبه..افهميني ابي اعطيه قد مايعطيني وماابي احسسه انه ظلم نفسه يوم اختارني...بس هل بقدر ياترى)
///////////////////////////////////////////////////////////////////
مشعل/يمه....
رفعت راسها ومسحت دموعها اللي حس فيهم وسط ها الظلام....
ام مشعل بحنان/شفيك يمه..ليش مانمت!
تقرب منها مشعل وقال/انتي ليه مانمتي؟
ام مشعل بغصة/ولاشي.....
مشعل بحنان/تحاتين ياسمين مو؟
ام مشعل تنهدت...
مشعل/انا مو قادر انام...هاذي اول ليلة ياسمين تنام برى البيت واحنا عارفين انها مو نايمة عند وحدة من البنات...مدري كيف احس الجو صاير...حتى مو قادر اتحركش بجدي وجدتي....
ابتسمت له امه وماعلقت...
مشعل/ليش تخلينها تتزوج يمه؟
ام مشعل/هاذي سنة الحياة يايمه...انت بعد بكرة بتتزوج وبتتركني هنا؟
مشعل بسرعة/مستحيل...انا بشتري لنا بيت انا وانتي ومرتي....ماراح اقعد في بيت ابوك اذا تزوجت علشان يعاير عيال عيالي خوب امك وابوك شاطرين بالمعاير؟
ام مشعل/اذكر الله توك زعلان وشايل هم الدنيا من فراق اختك قلبت بسرعة...
مشعل/لابعدني زعلان ومالي خلق....
ام مشعل/وين سعد؟
مشعل/نام....
ام مشعل/قوم انت بعد يمه وحط راسك ونام....
تنهد مشعل وسكت وبعدها قال/يمه بياخذون احمد عندهم...
ام مشعل/اكيد بعد مايردون من السفر بيروح معهم يمه...
مشعل/أي بس انا مااابيهم ياخذونه يمه..
ام مشعل/لايمه مايصير هذا ولده واحنا مانقدر نمنعه عنه وبعدين كل يوم روح جيبه وين المشكلة...
مشعل/لايمه ماابي ازوره واجيبه وبس...ابيه يظل عندنا علطول؟
ام مشعل/تعلقت فيه يامشعل...ماتقدر على فراقه؟
مشعل/لامو كذا...بس اذا راح ماعندي احد يخدمني؟
///////////////////////////////////////////////////////////////////////
اليوم الثاني الظهر,,,
وتحديدا بغرفة نواف وياسمين..
كانت تناظره وهو يناظرها بعد مافتحوا عيونهم...
تقرب منها وباس شفايفها وهمس لها/صباح الخير...
ماقالت شي.....وظل يناظرها وهي عيونها بعيد عنه وكاْنها خجلانة منه,,
تقرب منها وحط وجه بوجهها وعيونه على شفايفها....
تنهدت وحست بالارتباك وكانت بتقوم بس مسكها ورجعها مكانها,,,ولسان حاله يقول
شفت النحل لو ذاق سكر شفايفك,,,يترك رحيق الورد ويحط يمك
وذاك البرد لو شاف لمعة رهايفك,,يذوب غيره لانظر صوب فمك
حتى القمر صار ايتمنى وصايفك,,والليل وده وسط حضنه يضمك
سبحانه اللي من حلاة الكون قاطفك,,كملك ربي ياحبيبي وتمك
شعرك اليا من تثنيت لحفك,,والورد ذاب ووده انه يشمك
شاعرك باحساسه عجز لايوصفك,,لنك جمعت الزين في راس كمك
ياويش اوصفبك..قوامك..سوالفك,,,,,كلك جميل وميزك خف دمك
جراْة عيونك في هدبهن وضايفك,,لاسلهم(ن) ترسل بهن سهم سمك
////////////////////////////////////////////////////////////////////////////////////////////////////
اشوفكم بكرة على خير,,,



****
***
**
*




صباح/مساء الورد,,,
كيفكم...شخباركم...وش مسوين...عساكم رايقين ومبسوطين...واخبار الرواية معكم..ان شاءالله مو ثقيلة على قلوبكم
انا عندي تعليق على واحد من تعليقاتكم...بس غيرت راي...بتركه لنهاية الرواية وبنشوف...
///////////////////////////////////////////////////////////////////////////////////////////////////////////////////////////////
البارت الثامن والستين,,,,,,,,,,
////////////////////////////////////////////
مشاعل بصوت نايم/هلا..
فواز برواق/صباح الخير..
مشاعل/أي..
فواز/بعدك نايمة؟
مشاعل/امممم
فواز/وبتقومين ولابتكملين نومك؟
مشاعل/يعتمد على كم الساعة؟
فواز/واذا عرفتي الساعة كم بتقومين؟
مشاعل /لا
فواز/خلاص لاتساْلين عن الوقت اجل؟
مشاعل/حرام ترى مانمت الا الصباح..
فواز/انا مايخصني....بما انك البارحة مارضيتي اشوفك فا انا زعلان وبقوة منك...
مشاعل وهي نعسانة/خلاص لاقعدت اكلمك اعرف سالفتك اللحين باي...
فواز وهو يضحك/ههه وين باي ..تعالي بس..مافي تسكرين...انا اللي داق..
مشاعل/فوازي وقسم مانمنا الا الصبح ماشبعت نوم؟
فواز/انتي عارفة كم الساعة اللحين؟
مشاعل/وحتى اذا عرفت مابتشكل عندي أي شي لاني مو قايمة...
فواز/يا الكسلانة الساعة اللحين عشر وربع؟
مشاعل بفزع/شنو؟
فواز/شفتي شلون؟
مشاعل بانفعال وهي شوي وتبكي وتصارخ/يعني مانمت غير خمس ساعات بس!!!حرام عليك ليه مصحيني؟
فواز/هههه ول ول ول...واذا نمتي خمس ساعات وش بيصير بالعالم يعني!!
مشاعل وهي مبوزة والنعس داق فيها/مااقدر...مااتحمل...انت ماتدري ان احلى شي بالعالم هو النوم؟وانا اذا مانمت اقل شي باليوم تسع ساعات مااكون بطبيعتي.
فواز/شلون يعني اقل شي تسع ساعات!!!هاذي جديدة يعني عادي تنامين نص اليوم؟
مشاعل/طبعا....
فواز/طيب وكيف ماتكونين بطبيعتك..
مشاعل /مدري بس اسوي اشياء وكاْني مسيرة مو بكيفي..يعني شبه سكرانة....
فواز/امممممم اجل شوفي حبيبتي انا شويات وجايك؟
مشاعل/خير ان شاءالله وش تبي؟
فواز/جاي اشوفك بدل البارحة...
مشاعل/مااقدر بكمل نومتي ..يالله مع السلامة...
فواز/بجيك مايخصني اصلا هذا عرض مايتفوت تقولين سكرانة وتسوين اشاياء مو بكيفك..والله لااجي يعني لااجي....
//////////////////////////////////////////////////////////////////////
بعد ماقامت من فراشها وغسلت وتحممت ولبست لها بيجاما طلعت للصالة اللي فوق,,,,,,
ظلت قاعدة بروحها دقايق وبعدين جاها نواف..
جلس قبالها وقامت تناظر فيه بدون ماتتكلم...
نواف بهدوء/مافطرتي؟
ياسمين/ماابي....
نواف/ليه؟
ياسمين/مو جاي على بالي اكل؟
نواف/أي بس مايصير تجلسين بلا اكل بتتعبين بعدين؟
ياسمين/لاتخاف الجوع ذباح وقت اللي بحس اني مو قادرة اتحمل باكل لي شي...وماباقي وقت كثير لين يصير وقت الغذى ويجون الجماعة...
نواف/كيفك..لاتقولين ماقلت لك...
سكتوا اثنينهم فترة وبعدها قال نواف/بالنسبة لسفرتنا....
ياسمين/أي سفرة؟
نواف وهو يضحك/شهر العسل,,
ياسمين بانفعال/أي عسل؟؟؟انا وانت لو وين نروح مايتغير حالنا فما له داعي المخاسير لو سمحت,,,,
نواف بصرامة/انتي اكرمينا بسكوتك وبيكون الجو عسل...هو مايخترب الجو الا اذا انتي نطقتي!!
ياسمين بحدة/بس انا مو مسافرة معك مو غصب السالفة,,,
نواف/...........
ظل يناظرها وهو ساكت...
ياسمين بتاْثر/البارحة متزوجين تبي بعد نسافر وابعد عن اهلي مو كفاية اني ادري انك ماراح تخليني اشوفهم كل يوم؟
نواف.بهدوء/انا شنو بالنسبة لك؟
ياسمين بدون ماتناظره /جلاد....وجلاد قاسي بعد!!!
نواف بحدة/معناته انسي انك ماتسافرين....
قالها ورمى عليها نظرة قاسية ونزل تحت,,,,
///////////////////////////////////////////////////////////////////
تركي/صباح الخير,,,,
نوف وهي تجلس جنب عمها/صباح النور..
ابو تركي/عقبالكم....
نوف/تسلم ياعمي....
تركي/نوف وش رايك العرس يكون بالشهر الجاي...
نوف/قبل عرس مشاعل ولابعد؟
تركي/لاقبل.....
نوف بعد سكوت/بكيفك..
تركي/اذا انتي ماعندك مانع بنحدده...
نوف/الشور لعمي وهو كبيرنا...
ابو تركي/اهم شي رايك انتي وتركي ماعليك مني ولامن خالتك..
نوف/ياعمي انا ما افهم بها السوالف ولا لي شغل فيها...انت سوي اللي تشوفه مناسب....
ابو تركي/اذا كذا ياتركي على بركة الله..توكلنا...الليلة نقعد ونتشاوف..
تركي/خلاص....
ابو تركي/اخوك وينه...
تركي/مدري بس الاغلب انه طالع لاني ماشفت سيارته الصباح...
ابو تركي/بكرة بعد ملكته...والله اني لو ماامك اللي اختارت له بنت الفالح ماكنت حطيت يدي بيد ابوها..
تركي/مدام هو مقتنع فيها خلاص مالنا وماله..
ابو تركي/هو مااقتنع الا من امك اكيد..وكاْن البنات خلوا من الديرة ماظلت الا هي...
تركي/قول الله يوفقهم...
ابو تركي/ان شاءالله.....انتي شرايك فيها يانوف؟
ابتسمت له بدون تعليق...
ابو تركي/شفتيها اكيد يوم رحتوا تخطبونها...
نوف/انا مع تركي بما انه مقتنع فيها مالنا وماله....
ابو تركي تمتم بشويش على انه مو عاجبه وقام عنهم...
نوف/تركي...
تركي/اممم...
نوف/تصدق ماراح يدومون لبعض...وبذكرك؟
تركي/ليه؟
نوف/ولاقاسم مشترك بينهم....تضاد قوي بشخصياتهم.....
تركي بعصبية/أي وانتي ليش متضايقة؟
نوف/انا مو متضايقة...مالي شغل فيه ولافيها..بس ليش طاحت فوق راس خالتي...يعني لو صار شي بتكون هي بالواجهة...
تركي/وهو مو رجال يعني علشان يتحمل مسؤلية اختياره!!ماعلينا..متى نروح لنواف وياسمين..
نوف/يصير اللحين؟
تركي/لا طبعا...
نوف/ليه تسال اجل؟
تركي/علشان اعرف متى بنتحرك..
نوف/طب ليه مانروح اللحين دقينا لها جالسة وهو بعد قالت انه صحى يعني مافيها شي بعدين هم عازمينا يعني
قاطعها تركي بهمس/لاتحاولين..لاني يوم عرسي ماابي اشوف احد الا يوم ثاني؟
///////////////////////////////////////////////////////////////////////////
وضحى/صباح الخير..
رفعت ام مشعل راسها./هلا...وش مقومك انتي؟
وضحى سحبت كرسي وجلست قبال ام مشعل على الطاولة/شكلك مانمتي؟
سكتت ام مشعل وتبسمت لها وضحى...
وضحى/ماسوت فيك خير ها الياسمين....سهرتك من امس لليوم..يبى مافيها الا العافية صدقيني..
ام مشعل تنهدت/ادري يمه...مااخذها الا شيخ الرجال ومابيصونها ولابيسعدها غيره..بس قلب الام ياوضحى...انا اعرفها ماتدبر عمرها ولو تموت من الجوع مابتقوم من مكانها..وزواجهم صار بسرعة وماقعدوا مع بعض شي ولاعرفوا بعض زين علشان تعتاد عليه ويعتاد عليها...
وضحى/لاتحاتين انا موصية نواف عليها ياا م مشعل..
تنهدت ام مشعل ومسحت دمعة طلعت من عينها وقالت ببحة/قولي له لايكسر بخاطرها ياوضحى....تراها يتيمة وفقدت حضن ابوها من بدري...
وضحى تنهدت وقامت من كرسيها وراحت ضمت ام مشعل ومسحت على راسها.../لاتحاتين يابنت عمي والله بيحطها بعيونه اصلا هو من زمان يبيها.....
بس علشانك بكلمه قدامك علشان تتطمنين اني قاعدة اوصيه عليها واذا رحنا بعد شوي بعد بوصيه عليها....انتي بس قومي ورينا ابتسامتك ياام العروس,,,
////////////////////////////////////////////////////////////////////
بعد صلاة الظهر في بيت ام فارس....
كانت نورة واقفة قبال الباب وبيدها بوكيه ورد,,,,,,
روان/طب ادخلي كلهم هنا..عماتي وخالاتي..
نورة/لاماحقدر تعرفين اليوم عندنا غذى احنا بعد علشان ياسمين بنت خالتي...
روان/لانورة ادخلي تكفين...
نورة/خالتي مشغولة....
محمد/دخلي بس دخلي مسوية ذربة وماتقدر تدخل وسيدة اعمال..
نورة/هلا...
محمد/صراحة عجبني عرس نواف البارحة..
نورة/جد...يالله عقابلك...
محمد/وانتي وفارس متى اذا عقبالي؟
نورة بمرح/مو لازم..
محمد/ياحظي انا ابي احضر العرس وارقص واستهبل مو اصير معرس ورزة مثل نواف ويالله اطالع بالناس..
نورة/صير معرس بس لاتصير رزة خلك مجنون....خخخخ
محمد/زين لكن دواك عندي يانوير..
نورة وقف قلبها لانه مدام قال كذا معناته بينادي فارس وهذا اللي هي جاية علشانه انها تشوف بس سوت روحها طبيعية وهي قلبها بيموت...
نورة/نوير بعينك ياحمدي..
محمد وهو يدخل من باب المجلس صارخ عليها/حمدي بعيونك....
روان/يالله انا بنادي امي....
دخلت روان بعد...
وتقربت نورة شوي داخل البيت علشان تتقرب من المرايا وتتاْكد من شكلها اذا كان مرتب ولالا.ووقفت قريب من باب الصالة علشان المرايا اللي كانوا مثبتين جنب الباب ويوم تطمنت من شكل الكحلة اللي مكثرتها اليوم عمد وان شكلها مافيه شي...بعدت عن الباب شوي شوي..بس وقفت يوم جاها صوت فارس من وراها..
فارس/ليه مادخلتي...البيت بيتك ياراعيته؟
لفت له وحست ان الدم جمد بعروقها اصلا من صوته.....
التقوا عيونهم في بعض وماتدري ليش سكتت.....
تقرب منها اكثر بس ظلت بينهم مسافة قصيرة....
فارس/ليه مادخلتي...
نورة بثقة وهي مباعدة عيونها عنه/كنت بدخل بس قلت ماهي حلوة ادخل واهلك هنا..انا اساسا جيت اسلم على امك واتحمد لها بسلامتك بس مادريت ان اهلك هنا....
فارس/أي واذا دخلتي وهم هنا وش بيصير؟
نورة/ماابي احرج نفسي و...
فارس/تحرجين نفسك؟؟وش ها الحكي؟
نورة مدت يدها بالورد وقالت/لاتطولها مالها داعي...انا جاي اتحمد لاامك بسلامتك...وبس!!
فارس وهو يشيل الورد تقرب منها وهو بعده مامسك الورد كله عدل قال/تتحمدين لاامي بسلامتي...اممم وليه ماتتحمدين لي انا بسلامتي مباشرة؟
نورة/لاني تحمدت لك البارحة ...مرتين اتحمد لك؟
فارس/ههههه واذا ..وش فيها يعني...ان شاءالله كل دقيقتين تقولين لي الحمدلله على السلامة....وين المشكلة؟
نورة لفت بتمشي بس مسك طرف عبايتها وجمدت انفاسها وقالت بهمس/فارس...
فارس بهمس اكبر/تحبيني؟
نورة وانفاسها تتلاحق/لازم امشي...
فارس/ليه؟
نورة/السايق ينتظرني..
فارس/انا موجود خله يمشي.....
نورة/بعد عني...
فارس/أي بس ماسمعتي وش ابي منك؟
نورة ناظرته وقالت بتردد/وش تبي؟
فارس وهو يناظر بعيونها مباشرة/ليه مثقلة الكحل بعيونك...مو كافي هي تسحر بدون شي...بعد مكحلتها؟
ظلت تناظره وهي انفاسها انقلبت نيران منه ومن كلامه وقربه..
فارس باْمر هامس/مابتمشين الا اذا مسحتيه قدامي...يالله بسرعة...
تقربت منه شوي علشان يرخي يده على مسكة عبايتها وفعلا تركها وبعدها مشت بسرعة بدون ماتلفت له وهي تحس بحرارة تسري بعروقها منه,,,,
////////////////////////////////////////////////////////////////////////
سعد/علامك انت ضايق خلقك من البارح اذيتنا؟
مشعل/مدري ياخوك حاس بكتمة على صدري....
سعد/علشان اختك تزوجت؟
مشعل تنهد/لاتفكر ان انا واختي بتف
سعد قاطعه/ادري انك صديقها وانك تحبها وهي تحبك...بس شوفها اتصلت تسال عنك ولاتشوف اخبارك؟ولاهامها بعد قوم انت عيش حياتك؟
مشعل بعصبية/انت ليش شراني؟
سعد بذهول/انا شراني؟
مشعل بعصبية/لا انا الشراني اجل؟
سعد/وليش ان شاءالله انا شراني؟
مشعل/ليش تبي تشوش بيني وبين اختي ان شاءالله؟
سعد/انا ابي اشوش؟؟؟انا اقول الحقيقة..
مشعل/الله والحقيقة عاد؟
سعد/شوف مشيعل لاتعصبني..
مشعل/اسمي مشعل مو مشيعل..
سعد/مشيعل ونص بعد زين...عاجبك عاجبك مو عاجبك طق راسك بالطوفة؟؟
مشعل/تكلمني انا...انا كذا تحاكيني يالثور؟
سعد/ماثور الا انت.....زين لكن يامشيعل خل اروح افضحك عند جدي وجدتي علشان تعرف منهو الثور؟
مشعل/ويكون يعني بقعد مكتف يديني عنك انا بعد بفضحك....
///////////////////////////////////////////////////////////////
نوف/خلاص والله صار شكلك حلو..
مشاعل بقهر وهي قبال المرايا تعفس بشعرها/بذبحه على ها العناد اقوله بنام قال بجي...وماكذب شرف حضرة جنابه؟
نوف/انتي....الرجال صار له فوق الربع ساعة تحت جالس مع اخوك قومي شوفيه مايصير تخلينه ينتظر؟
مشاعل بنرفزة/منو قال له يجي وانا نعسانة؟
نوف/نعسانة؟لاوالله صدقتك...انتي اصلا لو تنامين اليوم كله بتقولين بعد نعسانة.....
مشاعل/ياربي ششسوي....
نوف بجدية/مشاعلوا كلمك قبل وقال لك انا طلعت من الشركة وبجي اقعد معك قبل لانروح بيت نواف صار ولالا...خلاص يعني عندك خبر قبل ساعة قومي اخلصي انا ابي تركي؟
مشاعل بغباء/ليش تبينه؟
نوف بشماتة/برقص معه؟
مشاعل /البارحة العرس مو اللحين...
نوف/أي عادي....وين المشكلة انا وهو حياتنا عكس الناس والعالم....
مشاعل/قولي الصدق..
نوف بنفاذ صبر/يابنت العالم اقولك بنروح لياسمين وونواف ولاانتي ناسية ان الغذى عندهم هناك بالبيت...
مشاعل/لامانسيت...
نوف/خلاص خلصيني تلاقي نورة وصلت وانا اللي عندي سيارة تحت تصرفي مارحت للحين؟
مشاعل/يالله عاد ماتسوى علينا وبعدين محد ضرب تركي على يده وقال اجلس معه...
نوف/أي مو من زود الذوق اللي عندك تبين الرجال يجلس بروحه؟
مشاعل/ابوي وينه؟
نوف/هذي اللي بتجيب لي الجلطة؟يبى كل العالم راح عند نواف وياسمين الا انا وانتي؟
مشاعل/اممممم...يالله هذا انا قمت.....
نوف/مابغينا.....
نزلوا بعد ماشالت مشاعل عبايتها معها علشان تجلس شوي مع فواز وبعدها تروح معه لبيت نواف ونوف وتركي طلعوا....
في المجلس...
فواز/هلا وغلا...
جلست بعيد عنه وهي تتبسم من بعيد لبعيد ومسوية زعلانة منه...
قام من مكانه وتقرب منها وجلس جنبها ولفت عنه للجهة الثانية
فواز بهمس/عيوني...
مشاعل وهي بعدها لافة عنه/لاتحاول تكلمني انا زعلانة منك قلت لك مانمت ورى تعاند وتقومني من نومتي!!!!
فواز/اوووف اوووف اوووف...وبعد تبين تنامين؟
مشاعل/ما اكلمك...
تقرب منها وقال بهمس/عسى ماصحصحتي بعدك نعسانة....
مشاعل ابتسمت له وقالت بهمس/قوم خل نروح بيت نواف...
فواز حوط يدينها بكتفه وقال بهمس/وليه تبين نروح؟
مشاعل/بروح لياسمين اشتقت لها....
فواز/البارحة كنتي معها...وين لحقتي تشتاقين لها بعد ولادلع وبس!!!!
مشاعل/صديقتي ,,حبيبتي,,بنت خالتي..اشتاق لها بكل وقت....
فواز وهو يتقرب من وجهها اكثر/وفواز؟
مشاعل بارتباك من قربه/قوم يالله لانتاْخر...
فواز برواق خوفها/مو قايم...مافي احد بالبيت...غيري وغيرك صح؟وانتي على قولتك سكرانة وماتدرين وش تسوين.. وثوبك قصير وحلو(وحط يده على رجلها)بذمتك احد يلاقي عرض مغري مثل ذا ويتركه ويروح بيت نواف يتغذى؟
مشاعل حست بالخوف وجت بتوقف ومسكها بسرعة وجلسها بحضنه...
فواز بهمس وهو يرفع شعرها/وين؟
مشاعل بخوف/فواز قوم...
فواز/لامو قايم...انا تارك الشركة بللي فيها علشان اجي اشوف وش تسوي اذا ماصحصتي من نومك وانتي تقولين قوم؟
/////////////////////////////////////////////////////////////////////////
في بيت نواف...
كانت ياسمين بالمطبخ وهي لابسة ثوب احمر طويل واكمامه شيفون ولابسة فوقه سلاسل فضية طويلة....
ومعها نوف ونورة ووضحى ولؤلؤة,,,,
وضحى قامت تصافر وهي تشوف ياسمين لانها توها جاية...
ياسمين /أي انتي علامك؟
وضحى وهي تضحك وتضم ياسمين /اشوف احمر ومولعة...شسويتي باخوي؟
ياسمين تخصرت/ولاشي....
نورة/وليش لابسة احمر؟
نوف/لا السؤال وش لبستي البارحة؟
وضحى بتاْييد/توي بسال تصدقين بس سبقتيني...اذا اليوم احمر البارحة وش لبستي؟
ياسمين بثقة/طبعا اسود...
ضحكوا البنات وعلى بالهم انها تمزح معهم....
ياسمين/وانتي وينك فيه البارحة وين نمتي؟
لؤلؤة/وان شاءالله تبين اقعد بالنص بينك وبين زوجك؟
ياسمين/مالك طلعة اليوم؟
لؤلؤة/تحلمين...اصلا انا مقدمة اوراقي بجدة وبروح مع بنت خالي يعني مابشوفك نهائيا؟
ياسمين بخوف/لاتقولين؟
نورة/ههههه شوف شكل ياسمينوا التحفة؟
نوف دزت وضحى/كله من اخوك سبب للبنت اكتئاب من اول ليلة؟
وضحى/بسم الله عليه اخوي....وش زينه..قولي هي اللي مدري وش مسوية فيه؟الا صدق زحمة عنده ابي اشوفه؟
نورة/وش بتشوفين فيه؟
ياسمين بشماتة/من زينه عاد تبين تشوفينه...لاتخافين بعده شين ماحليته....
دفتها لؤلؤة بكتفها/ها ياسمينوا طلعتي وجهك الحقيقي ترى توك ماخذته...وبعدين مانسمح لك هذا الغالي عسى ربي يحميه...
ياسمين/الله يحميني بعد.....يالله كل وحدة تشوف شغلها بسرعة....
وضحى/انا مايخصني بروح المجلس يعني بروح...
طلعت وضحى ولؤلؤة قالت/انا باخذ لي كم شغلة من الغرفة قبل لاانسى....
ياسمين/انتي مالك امل تطلعين....مو تفكرين بتركك تروحين ؟
لؤلؤة طلعت وهي تضحك...
نورة ونوف بسرعة وهمس/شسويتي البارحة؟
ياسمين ناظرتهم شوي وبعدها قالت وهي لافة عنهم بتطلع/مالكم شغل وبلا لقافة زين....يالله كل وحدة على شغلها جهزوا غذى الحريم والرجال ولاتتدخلون بمواضيع الكبار....
ناظروا في بعض ويوم استعدوا انهم يلحقونها كانت طلعت عنهم وهي تضحك على اشكالهم,,,,,
/////////////////////////////////////////////////////////////////
تركي بهمس/شسويت البارحة؟
نواف بهمس/طلعت الشيب براسي...
تركي/ليه....
نواف/يعني ياسمين وش تتوقع...
تركي/أي بس البارحة عرسكم...
نواف/ماتفرق عندها ليلة عرس ولا غيرها...اصلا قلبت الليلة الى ليلة نكد لو ماتداركت نفسي كان ذبحتها ....
تركي/أي..
نواف بتنهيدة/كانت لابسة اسود تصدق؟ومومثل الثياب اللي يلبسونها لا...لابسة لي بيجاما ومسكرة من فوقها لتحتها...
تركي بشماتة/وانت ليش حارق دمك...
نواف/وحضرتها ماتبي تسافر وتخانقنا من الصباح....
تركي/خناق بصباحية العرس...عشتوا والله؟
//////////////////////////////////////////////////////////////////////////////
اشوفكم بكرة ان شاءالله



****
***
**
*



مرحبا بالغوالي والله,,,
شلونكم عساكم طيبين...دوم منورين الصفحة بتواجدكم بس وين الباقي اختفوا مع البرد وماعاد شفناهم...عسى بس من البرد مو زعلانين علي !!
/////////
البارت التاسع والستين,,,,,,,,,
/////////////////////////////////////////////////
مشاعل بخوف وترجي/فواز تكفى قوم ...
فواز برواق وهو يناظر خوفها/ليه؟
مشاعل بارتباك/علشان لانتاْخر كلهم هناك ماغيرنا بس...
فواز/أي واذا يعني؟
مشاعل/تركي شافك هنا وبيقولهم ان احنا رايحين وراهم واذا تأخرنا بينشغل بالهم...
فواز تقرب منها اكثر/لاتطمني انا عاطي تركي خبر ان انا باخذك وبنطلع نتغذى برى وماحقدر اتغذى معهم وهو مااعترض؟
شهقت بقوة وخوف وزادت ابتسامته...
مشاعل ببحة مقربة للبكي/شنو يعني؟
فواز تقرب اكثر منها بعد مازاد بحضنه لها /يعني انا وانتي وبس!!!
مشاعل قامت تبكي/فواز تكفى انا اخاف...واللي يسلمك قوم...
فواز بهمس/اششششش...يالله وريني الحركات اللي
قاطعته مشاعل/فواز والله ان مابقى فيني قطرة دم خلنا نقوم؟
فواز/علامك انتي....انتي مع فوازك حبيبك...ليه خايفة يابنت الناس مني؟
مشاعل/.........كانت تبكي وتشاهق...
طبعا هي كانت قاعدة بحضنه يعني ظهرها بصدره علطول....
ولفها له وصار وجهها بوجهه وهي بحضنه...
مسح دموعها باصابعه وقال بلهفة/من جدك تخافين مني!!!
مشاعل وهي تناظره/فواز...
فواز بهيام/احبك...وانتظر لحظة لقانا على نار...بس هذا مايمنع انك تحرميني من كل شي...عطيني شوي...
مشاعل وهي تبلع ريقها/متاْكد تحبني؟
فواز بثقة/طبعا...مايختلفوا فيها اثنين ياروحي..
مشاعل/واذا قلت لك خلينا نقوم نروح وش بتقول؟
فواز تنهد وقام يناظرها وتقرب من اذنها وهمس/بقولك تم يالغالية بس قربي ابي احضنك بقوة اكبر...ابي احس ان روحك دخلت روحي....
/////////////////////////////////////////////////////////
مشعل/هذا بيت اختي لاتتجول فيه واجلس مكانك...
سعد/بيت نواف مكتوب باسمه مو باسم اختك؟
مشعل/ونواف يصير زوج اختي مو زوج اختك؟
سعد/بكرة اذا تزوجت نورة مابخليك توطي بيتها؟
مشعل/وانا بموت علشان ادخل بيت اختك عاد؟
سعد/بنشوف بكرة....
مشعل/احمد...وين غرفتك؟
احمد/فوق...
مشعل/وانا طبعا بجي اسكن معكم بعد ماتجلس انت هنا..
احمد بفرح/طبعا...
سعد/وانا بعد يااحمد؟
احمد/طبعا...العم سعد والعم مشعل؟
مشعل باعتراض/لاانا بس!!
سعد/ماعليك منه حتى انا!!
مشعل/انا بوديك المطعم والبقالة والكورنيش..
سعد/وانا بوديك تلعب مع فريقنا كورة وتلعب معي بلاي ستيشن..ها شقلت؟
احمد بحيرة/اثنينكم..
مشعل وسعد بصوت واحد/لا...
مشعل بتهديد/اختار بسرعة ياانا ولاهو؟
سعد/واذا اخترته ترى مابتجي معي ابدا ولاراح اكلمك...
خاف احمد وقام يناظرهم وهو مو قادر ينطق...(والله يااحمد عزك تروح لاابوك عنهم وعن مذلتهم)
//////////////////////////////////////////////////////////
عبدالله/ماتدري شقد انا طاير من الفرحة..
خالد برواق/الله يتمم على خير...
عبدالله/احس ان الوقت قاعد يمشي بطيء...بس مع ذلك قاعد اترقب بكرة بكل مافيني..
خالد/قلت لك اذا تبيها خلك متمسك براْيك ولاتتنازل عن الارتباط فيها...
عبدالله/أي والله....الا انت علامك النفسية حلوة ورايق..
خالد تنهد بارتياح وبعدها قال/تقدر تقول فاتحة خير وصارت...
عبدالله/بشر..
خالد/يعني...من البارحة سولفت معي شوي...ومامانعت حضني لها ونامت فيه طول الليل ...صحيح اليوم ماتكلمنا لانه من صحت راحت عند اختي وبعدها تحممت وجينا هنا...بس حاس انه بداية وبشارة خير...
عبدالله/يالله ان شاءالله ها السحابة تزول ...وخلك واعي ومنتبه لنفسك لاتعيدها مرة ثانية؟
خالد بمزح/لا اذا رضت وضحى نعيدها مرة ثانية بمكان ثاني بس مابحمل معي شي لايطيح؟
عبدالله بفزع/انت من صدقك؟
خالد مات عليه ضحك وقال/يبى امزح انا شفيك.....والله اموت ولااسويها...يكفيني ترضى عني بنت عمي وتردني لحياتنا اللي قبل...
عبدالله/متى تولد...يعني متى بتصير ابو؟
خالد بتنهيدة/بعد اربعة شهور....
عبدالله/الله يتمم على خير...
//////////////////////////////////////////////////////////////////////
نوف/علامك...
مشاعل وهي تتنفس بقوة/بغيت اموت...
نوف بهمس/وش دعوة...
مشاعل/ورى تركتوني بروحي معه...طلع روحي..
نوف/هو قال لتركي انت خذ مرتك وانا بشيل مشاعل معي ابي اسولف معهابا الطريق..شنو يعني يقوله لا....
مشاعل وهي تهدي نفسها/تصدقين اول مرة احس ان فواز يخوف....
نوف/يمكن علشان بروحك بالبيت...
مشاعل/أي والله..مو بس كذا...صاير جريءمرة...حسيت بشي غريب يسري فيني..
نوف بخبث/وعسى بس ماحصل على شي؟
مشاعل/قلبي وجهك انتي الثانية بعد!!
نوف/هههههه
مشاعل/.اسمع هاذي بعد هي مع ها الاحمر سولفتوا مع بعض؟
نوف/لا مو كثير مايمدي....
مشاعل/قالت لكم اذا صار شي البارحة ولا...
نوف/ماجلسنا بروحنا بعد...تعرفين ماهي حلوة....
مشاعل/طيب وشلون نفسيتها؟
نوف/شكلها زينة...يعني تعرفين ياسمين اذا تضايقت تقلب على الكل..بس عادي سولفت وضحكت....
مشاعل/دوم ان شاءالله...ونوير وش فيها هي مع ها الابتسامات اللي توزعها يمين وشمال؟
نوف/هههههه يقال لك البنت واصلة مرحلة الجنون؟
مشاعل/راحت لفارس...
نوف/طبعا...نورة اذا قالت بروح يعني تروح لو شيصير؟
مشاعل/وشافته شخصيا...
نوف/اي وقال لها مابتطلعين من البيت الا اذا مسحتي كحلك....
مشاعل/كان قالت له انا مااتطالع بدونه؟؟؟
نوف/هههه الله ياخذ ابليسك توك بتموتين اللحين رقتي علينا؟
مشاعل/أي اللحين الجو امان....
//////////////////////////////////////////////////////////////////////
كان جالس وقباله الورد اللي جايبته...وهو يتامل فيه...
سمع دق على الباب ومافكر يرفع راسه يشوف منو لان الباب كان مفتوح مو مسكر واكيد اللي يبيه بيدخل ...
سمع صوت امه ورفع راسه..
ام فارس/علامك يافارس دخلت دارك وماطلعت منها...
فارس ابتسم لها/تبين شي....
ام فارس وهي تضحك/ها العيلة اللي جاية كلها تتحمد لك بسلامتك مو مكفيتك ووردها صار المهم؟
ناظر بالورد لاشعوريا ورفع راسه لاامه لقاها تبتسم..
ام فارس/قالت لي روان انها جاية تسلم عليّ ويوم طلعت بسلم عليها لقيتك واقف معها تسولفون ماحبيت احشر نفسي بينكم قلت خلكم تاخذون على بعض شوي.....
فارس/شدعوة يالغالية مكانك محفوظ.....انا بس كنت طالع اكلم وشافتني وسلمت عليّ ومشيت مارضت تجلس...
ام فارس/أي مو البارحة زواج ياسمين..
فارس/وعسى نورة غطت بنورها على الكل...
ام فارس وهي تضحك/يالله قوم عماتك يساْلون عنك عبالهم جالس تحكي بالعمل....
فارس وهو يناظر بالورد/وهذا مو عمل يعني!!!ورد نورة جايبته لازم اشغل تفكيري فيه...
ام فارس قامت تضحك عليه..
فارس بجدية/يمه..
ام فارس/حبيبي..
فارس/الاسبوع الجاي لازم نروح نخطبها رسمي ونحدد موعد الملكة والزواج؟
وقفت امه مكانها..ولف لها وقال/خلاص عاد لمتى؟
ام فارس/انت مو تقول باقي بعد عندك كم شغلة متعلقة بدبي ماانتهيت منها؟
فارس/انا مخطط نملك نهاية الاسبوع الجاي ونحدد عرسنا بعد شهرين اكون رحت دبي ورجعت والمكتب اخذ له وقت على مافتح...
ام فارس/اللي تشوفه....
فارس/مدري انا اشوف كذا ويوم كلمت ابوي قبل شوي ماعارض بس انتي شرايك؟
ام فارس بتنيهدة/انا ابي الله يسعدك انتي وهي واشوف عيالكم حواليكم يمه..
فارس/الله كريم يمه...
ام فارس/طيب نورة باقي للها سنتين لو سنة ونص ..شلون يعني؟
فارس/اذا هي لها رغبة تكمل اكيد مابوقف بطريقها وبخليها تكمل...
ام فارس حطت يدها على كتفه/حط بالك عليها تراها مسمية لك من الصغر يافارس ورفضت شباب كثير علشانك....داريها ولاتفكر بيوم تزعلها ولاتجرحها,,,,تراها شيخة البنات,,
فارس وهو يشيل كتف امه من عليه ويبوس يدينها/لاتوصين يايمه...هاذي نورة الغالية بعيوني....
///////////////////////////////////////////////////////////////////
على المغرب كان الكل مشى من بيت نواف ماعدا ام سعد وام مشعل...اللي كانوا قايمين خلاص بيمشون.....
ياسمين/اللحين مايصير ارجع البيت الليلة انام معكم؟
ام مشعل/يمه شها الكلام؟
ياسمين ببراْة/محد بيدري...
ام سعد/حبيبتي....معليش البيت ماهو بعيد...وكل ساعة بنجيك وبتجينا...بس بعد لازم تاخذين على نواف شوي....مايصير البنت تترك بيت زوجها من ثاني ليلة...
ياسمين نزلت راسها,,,
ام سعد/كلنا تزوجنا مانعرف اشكال ازواجنا ولاسمعنا صوتهم بعد...بس انتي بعد لاتحاولين تبعدين نفسك عنه..كلنا نعرف نواف حليو وماينعاب وعشرته مامثلها...
ياسمين بزعل/وانا الكدر يعني ياخالتي؟
ام سعد وهي تاءخذها بحضنها/لالالا يالغالية كذا تقلبين علينا من اول يوم حساسة وبتزعلين وتفهمين الامور على كيفك...اصلا انتي مامنك لو يلف العالم كله..
ام مشعل/فهميها يااختي لاتخلي بالي مشغول عليها....
ام سعد/سمعتي..
ياسمين وهي مانعة دموعها تنزل/خالتي انا احبكم..احبك واحب امي واحب خالتي ام تركي واحب العيال..وجدي وجدتي...
ام مشعل/يمه...خلاص كل شوي تعيدين نفس الحكي وكاءنه رايحين ديرة وانتي بديرة ثانية وتوجعين قلبي...كل البنات بيتزوجون يايمه ويودعون اهلهم ويبدون مع رجالهم...
ام سعد/لا ياسمين عاقلة وتعرف شلون تمشي حياتها وماله داعي تحاتيها ياام مشعل يااختي....
ياسمين /طيب ماحتكلميه يمه بسالفة السفر؟
ام مشعل/يمه شقلنا...
ياسمين/خلاص...سكت....
ام سعد/يالله بحفظ الله.....الله يدوم العشرة بينكم ان شاءالله ويبعد عنكم عيون الشياطين...
مشوا بيطلعون وظلت هي شادة على يد احمد ولد نواف..
ام مشعل وهي تناظرها/بنمشي....
ياسمين/طيب...
ام مشعل/فكي يد احمد؟
ياسمين برجاء/خلاص خليه ينام هنا ليه بتاخذينه معك؟
ام مشعل/بيجي بس مو اللحين بعد ماتردون من السفر بيجي عندكم...
ياسمين/طب انا ابيه يونسني ويسليني...
ام سعد وهي تضحك/نواف مابيقصر لاتخافين ماحيتركك بروحك....
///////////////////////////////////////////////////////////////////////
في سيارة نوف وتركي....
نوف/ليه غيرت الطريق...
تركي/ليه حرام ناخذ لنا مشوار بروحنا....
نوف/ماقلت كذا بس ماعطينا احد خبر
تركي بحزم/انا رجال وقراراتي بيدي مالازم اعطي منشورة بحياتي..
نوف/.............
تركي/............
نوف/خلاص لاتعصب انا ماقلت شي...ولاكنت قاصدة شي ياتركي؟
لف لها وناظرها وشال يدها وحطها بيده وقال بهمس/انا معصب اللحين؟
نوف وهي تناظره/شوي....صوتك اذا صار كذا معناته انك معصب...
رفع يدها وقربها من شفايفه وطبع عليها بوسة خفيفة وقال/انا لو اعصب من الدنيا كلها مقدر اعصب معك...
نوف نزلت راسها بالارض....
تركي بهمس/نوف..
نوف وبعدها عيونها بالارض/امرني ياولد عمي...
تركي بشاعرية/تحبيني!!!
قتلها سؤاله...ابدا ماتخيلته بيوم من الايام بيسئلها ها السؤال؟؟
هي تدري انه يحبها بس ماتوقعت انه مايكتفي بحبه بروحه ويسالها عن مشاعرها ناحيته...
حست برجفة تسري بااطرافها....وماقدرت تنطق...غمضت عيونها لايشوف فيهم الحيرة...بس تركي شد على يدها اكثر وبقوة اكبر وقال بتعطش اكبر/سئلتك تحبيني!!!
كان مالها أي مفر من الاجابة ياتقوله لا وتكسر بخاطره وترفض حبه اللي هي عارفة ان تركي بينهيه وماراح يقدمه مرة ثانية ولاتقول أي وماتدري وش يصير بعدها...
بس اللي عرفته ان شفايفها تحركت ونطقت بهمس/طبعا...
يوم قالت ها الكلمة زاد هو بشد يدها بيده وقال بعمق/قوليها ابي اسمعها..
نوف برجاء/تركي خل نرجع البيت؟
تركي/لاتعاندين يانوف انا ابي اسمعها...
لفت عنه لجهة النافذة وقالت بهمس/كل شي بوقته حلو ياتركي لاتتعجل.....بتجيك هي بنفسها..
تركي باصرار/نوف انتي تقولين انك تحبينها...صعب يعني تنطقين فيها...
نوف/اتركها للوقت....
تركي/ليه؟
نوف/خل اتعود عليك اكثر....
تنهد بقوة وباس يدها مرة ثانية ,,,,
//////////////////////////////////////////////////////////////////////////
مشاعل/على فكرة هاذي اخر مرة نشوف بعض فيها بروحنا؟
فواز بضحكة/ههه ول ول ول...بتردينا الى زمن الجاهلية انتي!!!
مشاعل/يعني مسوي انك بري وانت اصلا تخوف...
فواز برقة/خوفتك؟
مشاعل بدلع/قول موتك لاتقول خوفتك....اصلا انا ماحسيت اني بعيش بعد ها القرب يافواز..
فواز/متاْكدة هذا القرب كان بيموتك؟
مشاعل بهيام/طبعا...بس لاعاد تسوي فيني كذا ترى من جد اموت؟
فواز تنهد/قربت لحظة زواجنا ماباقي كثير...بتجين وبتتوجين مملكتي يااميرة قلبي,,,
مشاعل بدلع/تحبني؟
فواز/عندك شك فيها....
تنهدت مشاعل وبعدين قالت بهمس/انا بعد احبك..
فواز بهيام/قوليها ثاني...
مشاعل بنتفس الدلع/احبك....ماااتخيل حياتي بدونك....
تنهد فواز وقال لها بنفس الهمس/ولاانا يامشاعل...تصدقين حياتي كلها تغيرت بعد ماعرفتك وحبيتك...قبل ماكنت كذا...كل همي شغلي ومشاريعي وبس...ويوم زوج عمتي عرض علي اني اتزوج وحدة من بنات ابو تركي حطيت الفكرة كذا بس علشان لاازعله وهو بمثابة ومقام والد لي....
بس يوم شفتك يامشاعل اول مرة حسيت بشي غريب....وبعد ماصرت اكلمك اكثر واتقرب منك اكثر احس ان روحي تتعلق فيك اكثر واكثر....
مااتخيل مجرد تخيل انه يمر يوم من ايام حياتي مااسمع فيها صوتك ولا اشوفك...انتي ماتدرين يامشاعل وش سويتي فيني...صدق صدق..غيرتي حياتي...قولي امين..اقدر اسعدك واهنيك اذا صرتي قربي!!
مشاعل/قربك هذا هو سعادتي وهناي يافواز...لاصرت قربك معانته اخذت الدنيا بللي فيها...ياعمري انت...
فواز/...................
مشاعل/ياحبيبي ...صدقني انا اعد الساعات علشان اجي واصير خدامة تحت رجلك واقول امرني ياسيدي....بحبك وبظل احبك حتى لو ماحبيتني انت...
فواز/...............
مشاعل/فواز وين رحت بعدك معي!!
فواز/أي معك كملي وشنو عندك بعد؟
مشاعل/كل شي....وش تبي...
فواز/ماكذبوا علي اخوانك يوم يقولون عنك نذلة؟
مشاعل بصدمة/انا!!!
فواز/اجل انتي بحضني اليوم ماغير تترجين وتبكين!!اللحين يوم صرتي في بيتكم وانا في بيتنا ونكلم بعض بالتلفون قامت ها السوالف عندك؟احبك وامرني..واعد الساعات؟؟
مشاعل/ههههههههه
فواز/ياربي يسلم لي ها الضحكة وراعييتها ولايحرمني منهم ابدا,,,
//////////////////////////////////////////////////////////////////////////
تعب من كثر ماهو جالس بروحه بالمجلس....
شكلهم كلهم مشوا....
طيب لو راحوا كلهم ليه ماجت تقولي ولاحضرتها مبسوطة وهي هناك وانا هنا؟؟
لاتظلمها يانواف يمكن انها تفكر ان احد معك بالمجلس؟
طب والدبرة كيف....مالك الا لؤلؤة...
طلع جواله ودق على اخته...
لؤلؤة/هلا بالعريس...لاتقول تخانقتوا وتبينا نصلحكم!!!مستحيل؟
نواف/اقول لايكثربس!!!وينك انتي!!
لؤلؤة/سؤال غريب يعني وين بكون في بيت خالي...
نواف/يوم طلعتي انتي طلع احد قبلك ولابعدك...
لؤلؤة/ليه تسال؟
نواف/ابي اعرف في احد ولالا؟
لؤلؤة/ههههه اما انك عبقري وبقمة الذكاء...طب قوم شوف بعد ليش ها العجز وتتصل ....
نواف/كيفي...
لؤلؤة/لا مافي احد انا يوم امشي مع وضحى كانت ام مسعد وام مشعل ورانا والباقي طلعوا قبلنا...
نواف/يالله خلاص روحي قلبي وجهك مانبيك...
لؤلؤة/خلصت المصلحة يعني!!
نواف/باي...
سكر وقام بسرعة وسكر الانوار وطلع من المجلس....
كانت انوار تحت مطفية كلها يعني انها ركبت فوق...
طلع لفوق مالقاها لابالصالة ولابغرفتهم....وباقي الغرف مقفلة ..راح لغرفة لؤلؤة ومالقاها...
حتى غرفته القديمة اللي فوق قافلها....
معقولة جالسة بالمطبخ وانا ماانتبهت لها....
توه بينزل الدرج غير رايه وراح لغرفتهم...
ويوم سمع صوت المويه بالحمام تاْكد انها تتحمم...
تنهد وراح قفل ابواب تحت وصعد من جديد...
راح غرفة التبديل وشاف الثوب الاحمر اللي توها شايلته لمحها الصباح لمحات خفيفة لانها لبسته ونزلت بسرعة يوم تجي خالتها وبعدها هو راح المجلس ومن راح ماشافها...
شاله بين يدينه..تمنى انهها ماشالته من عليها لانه اشتهى يشوفها فيه...
دفعه الفضول انه يترك الثوب على جنب بعد ماشم ريحة عطرها فيه الى انه يفتح خزانة ثيابها ويشوف وش الموجود...
ظل يتاْمل بين الثياب واللي يبهره بملمسه ولاشكله ولالونه يطلعه ويشوفه عن قرب...
تنهد وهو يطالعهم وفي باله اكبر غيظ من تصرفاتها...ثياب اشكال والوان وحضرة جنابها لابسة لي بيجاما وسودة بعد!!
بس ياترى وش بتلبس اللحين اذا طلعت من حمامها....
معقولة بتلبس واحد من ها الثياب ولامثل البارحة بعد!!
طلع قميص ستاني قصير ولونه ابيض...
ظل يناظر فيه مدة طويلة وتركه على جنب وقرر اذا ماعجبه لبسها بيخليها تلبس هذا.....
التفت يوم سمع صوتها طالعة من الحمام.....
مشى من مكانه وراح غرفة النوم لقاها واقفة قبال المرايا ترتب شعرها وشافته وراها من المرايا...
ظلت تناظر بالاغراض قدامها على انها مو مهتمة وهي حاسة بالخوف منه....تمنت انها مالبست ها الثوب ولاطاعت قلبها.....
ياربي ساعدني ابي اروح ابدله اللحين شبيقول عني برمي حالي عليه...البارحة شحليليل واليوم كذا!!
هو بعد كان يناظرها من بعيد وعيونه فرحانة ...اي هذي الناس ياياسمين مو لبس البارحة اللي مابنساه لك اياه ابدا!!
كان يناظر بقميص نومها كان قصير لفوق الركبة زيتي بذهبي ولانها بيضة طلع عليها اللون مولع وكانت تاركة شعرها طايح عليها بعد ماسشورته...
ظلت حايسة تمشي ولاماتمشي..وقلبها يدق من الخوف,,,,
تبيه...تعشقه بكل مافيها...عمرها ماحبت ولاراح تحب احد غيره...هو بقسوته وبجبروته وبكل مافيه....بس معه ماتقدر تصرح بمشاعرها ناحيته,,,,
لان ردة فعله اكيد بتكون مو متوقعة...
وهو بعد ظل يناظرها من بعيد,,
اسم ياسمين عشقه قبل لايشوفها...ياما كسر بخاطرها وجرحها بس كله من ورى قلبه ولا هو يموت على التراب اللي تمشي عليه...بس حظه مو معه عانده مرة ومرتين وثلاث معها وحس انه حتى لو اعترف لها ماراح تصدقه فمو لازم يعترف بمشاعره ,,,
تقرب منها لانه عارف انه لو ظل دهر واقف هي بعد بتظل واقفة ومابتجي وبما انه الرجال لازم هو يبدي بمحاولة التقرب منها...
صار وراها حيل وانفاسه وانفاسها اختلطوا في بعض وهي بعد من شافته يتقرب منها طاحت عيونها بالارض وماقدرت ترفعها له,,
حوط خصرها بيدينه ولاحظ هو تنهيدتها الحارة اللي طلعت منها,,,
قال بهمس وهو راسه فوق راسها/هذا الثوب والا البارحي؟
ماردت عليه ...
قال بهمس/تدرين انه ذكرني بذاك الثوب اللي كنتي لابسته...تصدقين مو قادر انساه وانسى شكله عليك؟
حاولت تبعد بس يده كانت اقوى منها قالت بهمس/بمشي؟
نواف بهمس/وين؟
ياسمين/أي مكان...
نواف/ولابتهربين مني؟
ياسمين/بروح اشاهد فيلم...
نواف/تعالي نشاهده سوى..
ياسمين بتهرب/ولااقول لك روح شاهده انت انا احس اني نعسانة وبروح انام؟
نواف شد بحضنها اكثر وقال/معك...مو تاركك بروحك لاتخافين ادري فيك تخافين لاصرتي بروحك؟
ياسمين باعتراض/لامااخاف...مو بيبي انا؟
نواف وهو يلعب بشعرها/احلفي!!
/////////////////////////////////////////////////////////////////////
اشوفكم بكرة على خير في ملكة عبدالله وعبير,,,



****
***
**
*



مرحبا فيكم يالغوالي...
شلونكم وشلون الجو معكم,,,,
واحشيني مووت(من متى)
ههه والله مدري بس صدق احس انكم واحشيني من زمان ماسولفنا مع بعض ...
////////////////////////////////////////////////////////////////////////////////////////////////////////////////
البارت السبعين,,,,
//////////////////////////////////////////////////
ياسمين بارتباك/اتركني...
نواف بهمس في اذنها/ليه؟
ياسمين بارتباك اكثر/ابي امشي...
نواف/وين بتروحين؟
كان يناظرها بالمرايا ويناظر ارتباكها وعاجبه ارتباكها وخجلها منه ..وراق له الجو على عنادها واحراجها اكثر...
نواف/تدرين لو مالبستي ها الثوب طلعت لك انا على ذوقي!!!
ما غاب عن عينه انها رفعت عيونها بسرعة له وكاْنها تستفسر...
كمل علشان يربكها اكثر/اجل ثياب وش كثرها داخل اشكال والوان كل واحد يقول الزود عندي وانتي البارحة لابسة لي بيجاما وسودة بعد!!!
ياسمين ولع وجهها بكل الالوان وهو ارتسمت عليه ابتسامة مكر واسعة...يعني دخل حضرته وشاف ثيابها..زين يانويف زين بعدين مو اللحين...
حس برجفتها اكبر وهو محاوطها من وراها وقام لزق فيها اكثر وضمها كلها لعنده...
نواف/بردانة؟
ياسمين/ها....
نواف/سئلتك بردانة...
ياسمين بتهرب/بروح ابدل...
نواف زاد مسكته عليها بقوة اكبر وقال بهمس/ليه تبدلين؟؟
ياسمين/علشان...الجو صاير بارد....
نواف/لا مايحتاج تعالي انا اضمك عندي وتدفين!!!
غمضت عيونها وبلعت ريقها تبي تقوله لا..وتبي تقوله أي بسرعة...تحبه وتموت فيه وقربه منها مجننها....ترك عنادها له على جنب...ومدامه رايق خل تروق هي بعد وتبعد النكد عنها...
لفت على اساس انها بتبتعد عنه وهي عارفة انها بتكن على صدره وهي هذا اللي تبيه انها تكون بحضنه لانه اذا كانت بحضنه يصير رجال ثاني....حبيب لاابعد حد..يعطيها كل العواطف اللي بقلبه ..
وصدق بس لفت بتمشي....الا وهو جارها لحضنه بقوة علشان لاتبعد....
حست انها بتموت من ريحة عطره وانفاسه...جسمها كله انشل يعني مالها مجال تتحرك لو نص حركة...
تضيع علومها اذا كانت مع نواف بها الوضع.....
همس لها/بعدك بردانة؟
ياسمين بهمس/خلاص بروح انام!!
نواف بخبث/وش جايك انتي تبين تنامين بسرعة الليلة؟
ياسمين تفشلت ورفعت راسها علشان تقوله أي شي وبس طاحت عيونه بعيونها لقت بعيونه هو الرغبة اكثر من اللي عندها.....
وحست ان انفاسها كلها خنقتها وماقدرت تقول أي شي....
تقرب منها وصار وجها بوجهها وغمضت عيونها وانفاسه كلها بوجهها....
///////////////////////////////////////////////////////////
خالد/تعشيتي؟
وضحى/الحمدلله....
خالد/كيف ياسمين...ماصار وقت اجلس معها كثير..
وضحى/ماشي حالها....
خالد/بكرة بتروحين بيت اختي علشان ملكة عبدالله معهم؟
وضحى/بشوف اذا صار الوضع زين بروح....
خالد/اممممم...
رجع لسكوته ورجعت هي لسكوتها لانها كانت مجرد ترد على اسئلته,,,,
تقرب منها وحط يده على رجلها ...بس ظلت بمكانها ومارفعت راسها...
خالد بهمس/بعدك تعبانة من البارحة؟
وضحى بهمس/لا...
خالد/ووليد شلونه؟
رفعت راسها له وقرب يده وحطها على بطنها....
خالد/تحرك؟
ابتسمت له وضحى وبادلها الابتسامة....
خالد ببراءة/لاتقولين ماتحرك بعده؟لمتى عاد؟؟
وضحى ببتسامة/لا بلى تحرك...
خالد باسف/متى؟
وضحى/من زمان؟
خالد بزعل/وليه ماقلتيلي ...كنت ابي اشوفه مدري اسمعه...
وضحى/................
خالد/بيتحرك مرة ثانية؟
وضحى/كل يوم يتحرك....
خالد برجاء/بتخليني اسمعه اذا تحرك مرة ثانية؟
كسرها سؤاله...بس هي عارفة انه بيموت على ها الوليد حطت يدها على يده اللي بعدها على بطنها وتسندت وغمضت عيونها وقالت/اذا لك خاطر تنتظر انتظر يمكن يتحرك بعد شوي!!
خالد بحماس/أي بنتظر.....
كانت مغمضة عيونها علشان تداري دمعة حست انها بتطلع منها باي لحظة...خالد مشاعره دافية وحنونة...وماتقدر تنكر انها تحبه..اصلا حتى غلطته قاعدة تتناساها لحظة عن لحظة لانها لو خسرته مابيظل لها شي بها الدنيا...ماعندها غيره وغير اخوانها....لاام ولاابو.....ها الشي بس اللي قررت انها تسويه علشان نفسها وعلشان اللي جاي بالطريق وعلشان اعتذار خالد وحالته اللي شافتها بعيونها,,,,,
ورب العالمين فوق ومايظلم احد,,,,
//////////////////////////////////////////////////////////////
ياترى وش جالس تسوي اللحين يافارس,,,,
وينك؟؟سيارتك مو جنب البيت....بالعادة انت تتركها برى وماتحب تدخلها...طالع!!طيب وين رايح؟؟
اووووف....ادق عليه ولالا.....طيب ادق وش اقول...مو لازم اقول شي..ابي بس اسمع صوته.....
اه يانورة اه....وش اللي جاك وخلى فارس يلعب بتفكيرك كذا!!!
ليش صار ماخذ تفكيرك منك!!!ليه صار مايغيب عنك ابدا!!!
وش مسوي ها الفارس وخلاك تتجننين عليه يانورة؟
كل شي ياقلبي كل شي...شخصيته...قلبه...كلامه...صوته...اسلوبه..وسامته
وس ابي اكثر بعد من كذا!!!
ياسبحان الله..معقول ها الشخص نفسه اللي انا كنت رافضته وماابيه!!!!
أي انا رفضته لاني مااعرفه ولابحياتي شفته..
كيف كنت بس بحبه؟؟؟
وهي بغمرة تفكيرها فيه جاها مسج منه(النور جالسة ولانايمة)
ابتسمت بفرح وردت له بسرعة وكانها ماصدقت(حنا اهل السهر يافارس)
فارس(طيب فيني اكلمك)
نورة(ليه...تبي شي)
فارس وهو يجاريها(أي والله)
طبعا هي مسوية بس حركات ثقل ولاهي خاقة تبي تكلمه وبس قال كذا هي دقت عليه...
فارس قبل الالو قال/اجل انتي من اهل السهر؟
نورة بثقة/أي طبعا..اجل تبيني ارقد من بعد الصلاة...واروح على نفسي شوفة ها الليل؟
فارس/اممممم وش بعد؟غير السهر وش عندك؟
نورة/انت مو تقول تبي تقول شي مدري عندك شي...خير وش عندك؟
فارس/بس كنت ابي اعرف ليه تسهرين؟
نورة/ماشاءالله....
فارس/اجل شلون لازم اعرف انتي ليه تحبين السهر؟
نورة/احب الليل...
فارس/أي بس انا انام بدري...اشغالي كلها بالنهار ومااحب اسهر؟
نورة بدلع/غير نظامك؟
فارس برومنسية/وليه ماتقطعين انتي السهر وتنامين معي بدري؟
نورة/هاذي يبيلها هدنة ..
فارس/حاضر بللي تبينه...
نورة/...........
فارس/الو...بعدك معي على الخط؟
نورة/أي....
فارس/وش بغيتي؟
نورة/بغيت لشنو؟
فارس/لعقد الهدنة؟
نورة/وانت ليه تبي تعقد هدنة بينا ان شاءالله؟
فارس/يعني انتي فكري فيها ليه؟
نورة/......
فارس بهمس/لانك زوجتي...وحبيبتي...
نورة بتهرب وهي بتموت/انا لااني حبييبتك ولاصرت زوجتك علشان تحكي معي كذا وتقول ها الكلام...
فارس/كل العالم عارف انك لي!!
نورة/الا انا!!
فارس/عارف انك ماتؤمنين الا بشي واقعي ومو مجرد كلام...والسالفة طولت بس حقك عليّ يالغالية...ان شاءالله ماباقي وقت كثير....
نورة/انا ماقصدت أي شي من ها القبيل ولاتفهمني غلط؟؟انا اصلا ماارمي نفسي...
قاطعها/علامك شبيتي نار مرة وحدة؟توك وش حليلك....
نورة تنهدت وقالت/فارس انا مابموت اذا ماتزوجت...ولاتفكرني قلت لك ها الكلمة علشان شي؟
فارس/عارف...اصلا محد فاهمك بها العالم غيري....بس اليوم بعد ماطلعتي جلسنا وحكينا انا والوالد والوالدة الله يعطيهم الف عافية على ها الاختيار الحلو اللي بحياتي ماراح اقدر اوفيهم شكر لانهم اختاروه لي...
سكتت نورة...وكمل فارس/تعرفين....كنت حاط في بالي شي من كلام امي ويوم التقينا طلعتي شي ثاني....وراحت الخطوة الاولى وجتنا الثانية وبنستقر ان شاءالله....
////////////////////////////////////////////////////////////
مرت الليلة ثقيلة على بيت ابو تركي عدا عبدالله طبعا اللي كان ينتظرها بكل مافيه...
بس الباقيين عارفين او بعضهم عارف ومتوقع الايام الجاية وش بيصير فيها,,,,,
طلع صباح اليوم الثاني سريع وبجو متوتر ومشحون عندهم بس بالنهاية كلهم قرروا يتركون الموضوع ياخذ مجراه بدون مايعطون أي انطباع سيء قدام عبدالله لانه مهما كان ولدهم وقلبهم معه لانه كان طيب ومتسامح وهادى مع الكل وماعمره تصرف بطيش ولاجنون حتى بمراهقته فاكيد ها القرار هو دارسه ومتاْكد منه,,,
//////////////////////////////////////////////////////////////
الجدة/سعيدان وينه؟
مشعل/وانا ادري عنه؟
الجدة/وش فيك تصارخ ..شوي وتقوم تضربني بعد!!
مشعل/انتي سئلتي وانا عطيتك جوابي!!
الجدة/أي مو بالعادة لانكم دايم مع بعض ياالشرانيين غريبة مانتوا جالسين قرب بعض؟
مشعل/وماابي اقعد معه بعد اليوم؟
الجدة/ليه وش صاير؟
مشعل/روحي سئليه؟
الجدة/سئلته قبل لااجيك وقال لي روحي سئليه؟
مشعل/يعني شايفته قبلي!!
الجدة/أي...
مشعل/مدام هو مارد عليك انا مابرد عليه..
الجدة/اخ يالقهر بس...قلت يوم انه زعلان منك وماتتكلمون من البارحة بيروح بيتهم بس طلع لزقة يوم اقوله روح مارضى..
دخل سعد بها اللحظات وجلس على الكنبة قبال مشعل ورجل فوق الثانية....
مشعل/روح بيتكم مانبيك؟
سعد/والله البيت بيت جدي ومحد له شغل فيني!!
مشعل/انا اقول لجدي يطردك؟
سعد/اذا تقدر روح يالله...
الجدة/يالله بسرعة روح كلم جدك خل يطرده....
قام مشعل ووراه الجدة ووراهم سعد...
واقتحموا على الجد المجلس...
الجدة/مشعل يبيك بسالفة؟
الجد/ومايعرف مشعل يتكلم؟
مشعل/اطرد سعد خل يروح بيتهم!!!
سعد/وحط في بالك اذا طردتني مابتشوف جميلة؟
مشعل/انت اطرده وماعليك منه؟
سعد/هذا وجهي اذا قدر يجيب لك جميلة...مستحيل مايقدر....
الجد/وليه مايقدر...
سعد ناظر بمشعل/اقوله ولابتقوله.....
الجدة/وش السالفة؟
//////////////////////////////////////////////////////////////
في بيت ابو تركي,,,
مشاعل بنرفزة وهي ترمي شنطتها قبلها على الكنبة/انا وحدة ماعجبني الوضع ابدا!!!
حصة بقهر ونرفزة اكبر/لاوانا اللي عاجبني عاد!!!تقولين احنا بنموت على ماترضى عنا حضرة جنابها؟
مشاعل/لاوالقهر تخز فينا من فوق لتحت وكاْن مو عاجبينها؟
نوف بشماتة/انتي شفتي وش لابسة؟
حصة/انا مدري شلون رضيتي ياامي ياخذها...
تنهدت ام تركي وبلعت قهرها وماتكلمت,,,
وسكتوا مشاعل ونوف لانهم عارفين عبدالله واصراره عليها,,,,,
حصة/ولاالاهل الحمدلله والشكر مدري من وين طالعين...كل واحد جالس بجهة ولا كاْن عندهم مناسبة وملكة مو على بالهم...اللي ماسك تلفونه يسولف واللي مدري وش قاعدة تسوي واللي حاطة لاب توبها؟؟؟وش ها التخلف والناس اللي ناسبناهم....لاوامها....ماسكة سماعة التلفون تكلم مدري منو تقوله عن خطبة بنتها وكم دفعوا لها مهر؟؟..انتي جلسي معنا ضيفينا واذا قمنا امسكي سماعة التلفون وتكلمي براحتك,,,اه يالقهر اه....وش مسوين احنا بالدنيا علشان يصير فينا كذا!!
ام تركي بهدوء/سكروا السيرة بروحه ابو كم متضايق هو وتركي من ابوها واخوانها....مدري وش مسودين الوجه فيه فلايدخل اللحين ويسمعكم بيشب فيني انا!!
حصة/انتي ليه وافقتي ياخذها؟
ام تركي /أي شسوي مدامه اصر عليها؟
حصة/وكل شي بيقولونه اخواني بنرضخ لهمّّ!!هذولا مايعرفون مصلحتهم وين تصير؟
مشاعل علشان تسكر السيرة لاتقلب على نوف لانها عارفة حصة/شرايكم بكرة نروح المشغل نشوف فستان العرس وش صار فيه؟
سكتوا الباقين وناظروها...
مشاعل/اللحين مو تنشغلون لي بعبير وتتركون سالفة عرسي ترى ماباقي كثير اقل من شهرين....وعلى فكرة عبير واهلها من اللحين مو معزومين؟
نوف/لاتقولين ها الحكي لايزعل عبدالله؟
حصة/وانتي مالك ومال عبدالله وزعله؟مو اخذتي تركي بكبره بعد وش تبين بزعل عبدالله؟
توها ام تركي بتتكلم الا وتركي وابوه وعبدالله داخلين....
قامت نوف بسرعة قبل لايلاحظ تركي انزعاجها بعد ماسلمت على عمها وركبت وكانت ام تركي تناظرها بلوم...
مشاعل /مبروك ياخوي...
عبدالله بفرح/الله يبارك بعمرك....
مشاعل/مبروك يبى..
ابو تركي/الله يبارك فيك....علامه فواز كان مستعجل الليلة؟
مشاعل/عنده بكرة اجتماع بجدة ويادو ب يلحق يروح..قال انه انحرج منك بس يعني مدري وش يقولون مو بكيفه مدري مو بيده...
تركي/ابتدت المعلقة؟
مشاعل/اوه ه ه ه ه ه بعد انا صرت مقدر اقول شي...
ابو تركي/اكلتي منه مقلب بالمطعم خلاص اعلنتي التوبة؟
مشاعل/أي والله ياهو مقلب نشف دمي ذاك اليوم؟
ام تركي تبي تلطف الجو/قولي الحمدلله طلع ولد ناس واودم وماقال ماابيها؟
مشاعل/ول؟
ضحكوا عليها الباقين..
تركي/نوف ليه ركبت فوق...
مشاعل/نورة دقت لها وقالت بتركب تكلمها...خوب تعرف مرتك اذا جت تكلم تنفعل بزيادة وتصارخ وترمي الوسايد وكل شي تكسره فماحبت ابوي يشوفها بها الحالة..
تركي بتهديد/بتعقلين عن نوف لو بها العقال؟
مشاعل ضحكت عليه....
ابو تركي/تستاهلين..تدرين مايرضى على بنت عمه ولو بالمزح لاتسوين لنفسك سالفة؟
مشاعل ناظرت بحصة وعيونها تقوله مايدري عنك ياحصة ولاكان قام ذبحك...
كان وده يقوم يركب لها بس امه جالسة ولو ركب بيصير بعيونها صغير ومو قد كلمته...فقرر انه يطلع احسن شي لايحرج نفسه ولايحرجها....
استئذن وقام وحصة بعد شوي طلعت وام تركي وابو تركي طلعوا غرفتهم ينامون...
عبدالله/واخيرا صفى الجو؟
مشاعل/لشنو؟
عبدالله/شفتيها؟
مشاعل/تقصد عبير...
عبدالله/أي...
مشاعل/طبعا شفتها....
عبدالله/وكيف صايرة؟
مشاعل/اممم حلوة..بس مو كثير لاتفرح...
عبدالله/مالت عليك..
مشاعل/انت شايفها قبل؟
عبدالله/لا
مشاعل بصدمة/ولامرة بالغلط؟
عبدالله بهيام/لا
مشاعل/وكيف حبيتها؟
عبدالله/مو شرط تشوف شخص علشان تحبه؟
مشاعل/على قولتك.....
دق جوال عبدالله وناظر الرقم وابتسم..
مشاعل بصدمة اكبر/لاتقولي هي؟
عبدالله بفرح وهو يرد عليها بعد ماقام/هلا بااحلى عروس بالدنيا....
///////////////////////////////////////////////////////////////
يوم ثاني بعد صلاة الظهر,,,,
بغرفة نواف وياسمين..
كانوا بعدهم على السرير ماقاموا منه بس صحوا...
ياسمين بكسل/يصير انام بعد؟
نواف/ماتشبعين نوم انتي!!!
ياسمين بخمول/ابي انام شوي اليوم ماعندنا شي ولا عندنا احد؟
نواف/أي بس بعد صلاة المغرب بنروح المطار يابابا؟
لفت له بجهته وقالت بجدية/ليش انت ماغيرت رايك؟
نواف تسند على يده وصار قبالها وهو بعده مااعتدل بقعدته/لاماغيرت رايي...
ياسمين بزعل/بس انا ماابي اسافر؟
نواف حط يده بشعرها وقال/وليه ماتبين تسافرين يعني!!!
ياسمين/مدري..حاس اني ماراح انبسط هناك..
نواف/أي بس انتي ماتدرين وين بنروح؟
ياسمين/أي بس انا مااحب غير السعودية؟
نواف بشماتة/لسه باقي كثير على اليوم الوطني!!
ياسمين بدفاع/انا مااكذب!!!مااحب اسافر احب دايم اظل بالسعودية...كل مكان فيها الرياض والشرقية والمدينة وجدة....نواف تكفى كنسل السفرة وخل نروح ناخذ جولة على مناطق المملكة اذا انت معزم على السفرة...
نواف ناظرها بدون مايقول شي...
حست انه يمكن يلين....
تقربت منه اكثر وبعدت عنه الغطاء وتسندت على صدره العاري وقالت/تكفى....مانبي نسافر برى...نبي نظل بالمملكة...
كان يناظرها...وده يعترف بحبه بس في شي يمنعه..لازم اول يعرف هي بتكون قد حبه ولالا؟بتكون نسخة من ريم ولاشي مغاير له وتضاد عنه...
تنهد وضمها لصدره بقوة وقال بعناد وهو يضحك/مدام قلتي تكفى مابغير رايي؟
ياسمين بقهر وهي تبي تبعد نفسها وهو حاضنها بقوة/ليه العناد عاد؟
نواف/كذا بس..
ياسمين/طيب وش اقول علشان تغير رايك؟
نواف بهيام وهمس/قولي احبك..حبيبي ..اي شي..
ياسمين بغتها من الله تقول له ها الكلمة حتى لو كانت بوضع كذا وماراح يصدقها بس المهم تطلع من قلبها ها الكلمة..
ياسمين بانفعال/حبيبي نواف تكفى كنسل السفرة...
ظل يناظرها بنظرات غريبة تشوفها بعيونه اول مرة...
ماغاب عنه ابدا الحرقة اللي قالت فيها الكلمة...ماكانت مجرد اخذ وعطا معه بالموضوع...
كانت قايلتها من قلبها وها الشي لايمكن يغلط فيه ابدا...لانه هو اصلا بيوم اللي دخل عليها قال لها الكلمة بنفس الاحاسيس حتى لو ماصدقتها...
ظلوا يناظرون في بعض فترة طويلة وكل واحد يقرا عيون الثاني وش مكتوب فيها وبالنهاية ضمها نواف لصدره بقوة وبدون مايقول أي شي,,,
///////////////////////////////////////////////////////////////
في بيت ابو تركي كانوا ام تركي وبناتها ونوف جالسين بالمطبخ يسولفون..
وتركي وابوه بمجلس الرجال يسولفون بالعرس وعبدالله بغرفته مابعد نزل....
دخلت الشغالة المطبخ..
ميلين/ماما في ضيفة يجي؟
ام تركي/مني؟
ميلين/مايدري انا..
مشاعل/احد يجي بعد الصلاة؟وش ها الناس ياربي..
نوف/خالتي انتي ماتنتظرين احد؟
ام تركي/لا..
حصة/يمكن وحدة من خالاتي ولابنات خالتي بس هاذي شغالتكم بقرة يمه...
عبير وهي قابلة عليهم/مرحبا...
ناظروا فيها كلهم وبعدين ناظروا في بعض....
عبير/انا قلت خل نتغذى اليوم مع بعض مدامكم متجمعين نتعرف على بعض اكثر ونحدد كل شي من اللحين؟
حصة بقهر/أي بس عبدالله ماقال لنا انك جاية؟
عبير/ماله داعي الرسميات حبيبتي..كلنا اهل..
ام تركي بقهر مكبوت/لابس كنا حسبنا حسابك بالاكل وقمنا بالواجب معك...
عبير/اللي بتاكلونه باكله معكم لاتشيلين هم ياخالتي انا خلاص وحدة منكم وفيكم..ولا شرايك يانوف؟
راحت الانظار كلها لنوف اللي حست بالاحراج اصلا من كلمتها واللي ماتدري ليش قالت لها كذا اصلا,,,,
ام تركي/تفضلي المجلس يمه..
عبير/لالالا عادي خالتي انا اجلس باي مكان لاتشيلين همي..
حصة بحدة/يعني عادي تروحين تنادين على عبدالله من غرفته مابعد نزل لانه؟
عبير/أي عادي طبعا...
مشت للدرج بثقة وعيونهم كلها عليها واشكالهم من الصدمة كانت تحف..
مشاعل/انا بكلم فواز بطلع اتغذى معه برى..مستحيل اقدر اكمل اليوم معها؟
نوف/مايصير يكون تركي مو فواز؟
ام تركي/بنات انتي وهي بلا حكي فاضي..شلون تطلعون وهي جايتكم..
حصة/ومفكرة انها بتدخل وتطلع بالبيت على كيفها...والله مااتركها وراها..اذا ماانشف دمها..
نوف بهمس لمشاعل//أي والله هذا وقتك ياحصة...استلميها وحلي عني شوي؟
مشاعل/كنا بنضيع بدون حصة اليوم اول مرة تكون لجيتها فايدة؟
///////////////////////////////////////////////////////////////////////////////////////////////
لاتنسون تعليقاتكم الكريمة ونشوف بعض بكرة ان شاءالله



****
***
**
*



البارت الواحد والسبعين,,,,,,,,
///////////////////////////////////////////
الجد بنفاذ صبر/بتتكلمون ولاشلون؟
سعد بتحدي/انا اتحداه يروح يجيب لك جميلة اللحين؟
مشعل/طبعا مابتجي شنو شايفها ماعندها اهل يخلونها تطلع باي وقت؟
الجد بتاْييد/عدل كلام مشيعل وش مفكرها انت ياسعيدان بنت شوارع!!!!تعال قرب خل اوريك..
سعد/لانه اصلا مايقدر يروح يجيبها...اصلا شي اسمه جميلة بح مافي؟
مشعل/مو بكيفك انت شفتها لو ماشفتها ياجدي؟
الجد/أي شفتها...
مشعل يغير الموضوع/خلاص اتفقنا اجل انها موجودة...
سعد/ماعليك منه.....يروح يكلمها اذا هو صادق...مايقدر تدري ليش لان جميلة هي نفسها انا؟؟؟
مشعل/شقاعد تقول انت مو بصاحي وش جاب جميلة لك عاد ياحظي؟؟
سعد/اروح البس ثيابها علشان تتاْكد ياجدي؟
الجد بتهديد/روح البس ياسعد....
سعد بحماس/ان شاءالله ياجدي على امرك...راح طيران ومشعل على اعصابه...
جا سعد بعدين وهو بالعباية والكحل والشكل المعتاد لجميلة والجد وقف مكانه وقال بتهديد/مشيعل؟
مشعل/اصلا الفلوس اللي قلنا بناخذ لك ثياب فيها عنده سحب له ثلاثة الاف وماخذ لك غير بخمسين ريال وقال الباقي بيروح فيهم المدينة بعد اسبوع شفت شلون بيروح يزور النبي بفلوس حرام؟
الجد راح قفل الباب وشال المفتاح وحطه بجيبه وقام يحوس بين الاغراض وهم يناظرونه بخوف لين طلع لهم عقال قديم وقاموا يتراجفون,,,,,,,
/////////////////////////////////////////////////////////
حصة بغيظ/انتي هيه..وين مفكرة نفسك بتروحين يعني؟
لفت لها عبير وقالت/بصحي عبدالله...
حصة باحتقار/وماعندك أي مشكلة تدخلين غرفته؟
عبير/اسمه فيه زوجي...
حصة/البارحة مالكين على مااعتقد....
عبير بدلع/احبه ويحبني؟
حصة/خبري بللي يحبون يستحون مو يبعون بالسوق ومايهمه شي؟
عبير/ماعندي معك كلام..اصلا انا لو ادخل عليه اللحين تلاقينه يطير من الفرحة؟
حصة بصوت عالي /انتي هيه...وقفي مكانك...انتي داخلة بيت ناس محترمين مو على شاكلتك...واذا سمحتي اللحين نزلي واجلسي تحت باْدب ترى فوق مافي احد؟
عبير/وعبدالله؟
حصة/تقولين تحبينه؟يعني المفروض عارفة انه مايكون نايم لها الحزة ومايقعد بروحه بعد!!!
عبير/..................
حصة/ناس ماتستحي صدق!!!
عبير بحدة/شوفي يااخت حصة انا مو نوف ماعندي احد وشنو مابتقولين بسكت لك...
حصة/مبين انك مو ربعها بعد!!!مايحتاج اصلا وش جاب لجاب؟
عبير/..............
حصة/تفضلي الطريق من هنا؟
عبير/اقول حصة تركي اذا تزوج وين بيجلس؟
حصة/............
عبير/بنقعد احنا جنبهم طبعا وين ماقعدوا؟
حصة/والله عاد هذا شي يتفاهمون عليه هم وابوي انا مدري عن ها السوالف,,,,,,
ام تركي راحت لعبدالله ونادته ودخلت معه وسكرت الباب وراهم,,,,
عبدالله/خير يمه...في شي..
ام تركي بتردد وضيق/عبدالله عبير بتجي اليوم؟
عبدالله/والله مدري يمه...اكلمها اللحين اشوف اذا صحت ولالسه؟
ام تركي/يعني انت ماقلت لها البارحة تجي؟
عبدالله/لايمه انتوا ماقلتوا لي اعزمها؟
ام تركي بضيق/مايحتاج تدق لها...هي جت واخذتها من قاصرها؟
عبدالله ابتسم/صدق!!!متى؟ماشفتها؟
ام تركي باحتقار/الظاهر طلعت لك فوق تصحيك,,,
نزل عبدالله راسه وماعلق بشي...
ام تركي وهي تفتح الباب وتطلع/عشنا اذا هاذي بدايتها يابنت الفالح؟
/////////////////////////////////////////////////////////
ابو سعد/نورة...
نورة/هلا يبى..
ابو سعد/تعالي بكلمك..
نورة/خير ان شاءالله..
ابو سعد/خير ان شاءالله....
نورة وهي تجلس جنب ابوها/وهاذي قعدة يابو سعد؟
ابو سعد/فارس كلمنا قبل يومين ...اول مارجع من ايطاليا؟
نورة/................
ابو سعد/ماقلتي شي؟
نورة/وهو شيبي منك؟
ابو سعد وهو يرفع شعرها عن عيونها/يبون الملكة الاسبوع الجاي يانورة ...قال بيجي يخطب رسمي هو وقبيلته ويملك نهاية الاسبوع والعرس بعد شهرين يانورة...
نور دق قلبها...يعني ناوي ومخلص ومضبط اموره....
ابو سعد/انتي عندك اعتراض يبى؟
نورة/اعتراض على شنو بالضبط يايبى؟
ابو سعد/على الموعد؟ماعندك اختبارات ولاشي؟
نورة بهدوء/لايبى ماعندي شي......
ابو سعد/يعني اكلمه اقوله خلاص كل شي تمام...
نورة/اممممم
ابو سعد/بتصيرين عروس يانورة....والله وكبرتي وكبرتينا معك..
نورة/يبى اهم شي اسكن هنا قريب منكم....علشان من ازعل منه اجيكم؟
ابو سعد وهو يضحك/هههه وحاسبتها انتي من اللحين انك بتزعلين منه؟
///////////////////////////////////////////////////////
نواف بعد ماطلع من الحمام جلس قبالها وظلوا ساكتين شوي بعدها قال/وين تبين تتغذين؟
ياسمين/مدري..
نواف/تبين نطلب لنا هنا ولانطلع نتغذى برى؟
ياسمين /بكيفك...
نواف/جهزتي اغراضك وضبيتيهم خلاص؟
سكتت واشرت براسها لا
نواف/طب قومي جهزيهم علشان نحطهم بالسيارة ونمشي مرة وحدة نتغذى وبعدين نروح المطار على راحتنا....
ياسمين/يعني مصر؟
نواف بثقة/طبعا...
ياسمين/طيب وبشوف امي ومشعل,,,,,
نواف/واذا ماشفتيهم وش بيصير يعني؟
ياسمين ببراْة/مااقدر ماأشوفهم؟
نواف بهدوء/تحبينهم..
ياسمين بصدق/اكثر من أي شي يانواف....
كان يدور في باله سؤال واحد وماعرف يقوله..كان بيقول لها وانا تحبيني مثلهم!!!
نواف/يالله قومي جهزي اغراضك.....
ياسمين وقفت وهي تمشي بهدوء ويوم صارت جنبه مسك يدها ولفت له...
ظلت قباله...
نواف/خايفة تكونين معي؟
ياسمين بارتباك/لامو كذا بس ماتعودت اسافر بدون اهلي.....وحاسة اني مرتبكة شوي....هاذي كل السالفة...
نواف/وبتتخطين الازمة ولا بتطول معك؟
ياسمين/..........
نواف/شيلي لك ثياب خفيفة وثقيلة...
ياسمين/ليه احنا وين بنروح؟
نواف/انتي في بالك مكان معين تبين تروحينه؟
ياسمين/لا...
نواف بضحكة/غير الجولة اللي تبينه حول المملكة؟
ياسمين استحت منه ومن ضحكه عليها وسكتت ومشت وهو حس انها بتبكي..هو مو قصده يجرحها ولايزعلها وقام وراها.....
دخلت غرفة التبديل وفتحت الدولاب وهي تقلب بين الثياب...
جلس هو على الطاولة اللي قبال الدولاب واللي جنبها كانت شنطة السفر مفتوحة...
نواف/بنروح لبنان وصلالة,,,
لفت له وماقالت شي...
نواف/معليش هو مابنسافر شهر كامل يعني اثنين وعشرين يوم بس بنعوضها مرة ثانية...
ياسمين بلا مبالاة/اذا بتصير يومين بعد انا ماعندي مانع بالعكس بكون مبسوطة؟
بها اللحظة كانت تقولب باقمصة النوم ووخرتهم على جنب وهو يناظرها وقام وقف وراها ومد يده وشال الثوب الاحمر القصير اللي كانت مباعدته وهمس لها وهو يشيل الثوب/ليه باعدتي ها الثوب الحلو؟
حست بانفاسه وراها علطول وماقدرت تتحمل...وجوده بها القرب منها يجننها ويضعفها ويتركها بلاحواس غمضت عيونها وقالت بهمس/نواف اتركني ارتب اغراضي؟.
نواف/طيب بس شيلي هذا معك؟
ياسمين اخذت الثوب منه وعلقته من جديد وقالت بارتباك/مايلزمني؟
نواف وهو يناظر ارتباكها قال بخبث/بس انا يلزمني؟
ياسمين لفت له/وش تبي مني انت؟؟روح جهز اغراضك وخلني اجهز اغراضي؟
نواف وهو يناظرها بخبث وهو عارف انه قاعد يشتتها/أي وليه مستعجلين احنا ماورانا أي شي؟
حست انها كل مابعدت شوي قرب هو شوي ولو تبعد خطوة وحدة بتطيح داخل الدولاب..وقفت مكانها وقالت بضعف/نواف اتركني انت قاعد تلخبطني؟
نواف مسوي انه بريء وقال وهو يلمس خدها بظاهر يده/وانا شسويت!!!شوفيني بعيد؟ 
/////////////////////////////////////////////////////////////
كانوا ام تركي والبنات وعبير جالسين بالصالة....ومعهم ابو تركي...
وتركي وعبدالله بالمطبخ اللي كان نصه مفتوح على الصالة,,,
ابو تركي/حيا الله عبير...
عبير/الله يسلمك ياعمي...
مشاعل بهمس/احس ابوي مو قادر يبلعها ماغير كل كلمتين وقال حيا الله عبير؟
نوف بنفس الهمس/سكتي لاتسمعك؟
حصة/مادرينا انتي تدرسين ولاموقفة ولاشسالفتك؟
عبير بصوت عالي/لا ادرس قالت...الدراسة وجع قلب...
نوف/لوين واصلة بتعليمك؟
ناظرتها عبير وبعدها لفت كانها ماتشوف نوف وقاموا الباقين يناظرون في بعض..
مشاعل /سئلنا لوين موصلة تعليمك؟
عبير وهي تناظر بنوف/عندي الثانوية...
مشاعل/واخذتي لك شي بعدها ولاجلستي كذا؟
عبير/مفكرة اللحين اروح الجامعة المفتوحة؟
حصة/وليه مااخذتيها قبل؟ولاماسمعتي فيها الا اللحين(قصدها تقول يعني عبدالله مو مسؤل عنك)
ام تركي/والله مصير البنت بيت زوجها بالنهاية؟
نوف/وانا اقول لتركي شكلي بصير معلمة لاتخرجت قال قعدي مكانك ماعندي حريم يشتغلون...لا ويقول لو تنتهي ها السنة وتوقفين بعد اريح لك؟
ام تركي/لاماعليك منه مدامك بديتي خلصي لاتتحسفي انك ماكملتي...
ابو تركي وهو يضحك لها/ماعليك منه صيري معلمة شوفي شبيسوي؟
نوف وهي تضحك لعمها/اذا بتوقف انت بالنص نسويها..
مشاعل/اسمع بعد ابوي يدعو للشر والعصيان والتمرد؟
نوف/لا اساسا دوام تركي يسمح اني اكون يعني هو يطلع من الصباح ومايرجع الا العصر اكون جيتي ورجعت...
عبير وهي متضايقة من نوف/انتي من زمان هنا؟
سكتوا الباقيين وقالت نوف ببتسامة/هذا بيتي..طول عمري هنا...
عبير/علشان كذا تزوجك ولدهم!!!اخاف بس غاويته؟
//////////////////////////////////////////////////////////////
رغد/عمي...
رفع راشد لها راسه وقال/خير..
رغد/وش صار؟
راشد/على شنو؟
رغد/على بنت الحربي.....
راشد تنهد/والله مدري...بس ابوك ماهو راضي يسوي شي....وانا بروحي متحمل السالفة...اصلا لو يطلع شي مابعطي ابوك فلس واحد منهم لاني حارق دمي وهو انسحب من السالفة..
رغد بعصبية/يعني ببساطة تاخذه بنت الحربي!!!لاتموتني بغيظي عاد؟؟؟منهي هي علشان تاخذ فواز...وحدة حثالة مالها امل تاخذه ولو على جثتي؟
راشد/متى قلتي لي عرسهم؟
رغد/اللي عرفته من بنات الكورس اللي معها بعد العيد باسبوع....
راشد/وش تبين اسوي اللحين ماباقي وقت كثير كلها شهر واسبوعين...
رغد/أي شي ياعمي.....الله يخليك انت ماتدري أي قهر بيجيني اذا شفتها قبالي بالجامعة؟
راشد/حلوة مرته؟
رغد بحقد/مو ذاك الزود؟
راشد وهو يضحك/مدام قلتي كذا يعني حلوة؟
رغد/انت اللحين بتدبر شي يفكهم ولاتسئلني عنها اذا كانت حلوة ولالا؟
راشد/المشكلة فواز ينوي على نوايا ماتدرين شنهي؟
رغد/والحل؟
راشد/مالنا الا ليلة العرس؟
رغد/وش بتسوي؟
راشد/مدري بس ليلة عرسهم مالازم تتم واذا تمت مالازم يدخل عليها لازم يظلون بعيدين.....؟
//////////////////////////////////////////////////////////////
دق جوال نوف وكان سعود المتصل....
وقالت بصوت شوي واطي هذا سعود واللي سمعها ابو تركي وام تركي بس...
ابو تركي/قومي كلميه هناك....
اخذت جوالها وقامت وعبير تناظرها...نوف انحطت في بال عبير من ليلة ملكة مشاعل يوم تجي تتعرف عليها ومن عرفت انها اخذت تركي زادت حالة الحقد عندها..
عبير/وين الذوق؟جالسة مع جماعة وتقوم عنهم تكلم؟
ابو تركي بحدة/علشان نكمل احنا سوالفنا وماتحرج نفسها وتحرجنا وهي تسولف بتلفونها؟
عبير/ولا لان تركي مو موجود جنبها وهي ماخذة راحتها؟
ابو تركي بعصبية/نعم؟
ام تركي/اقول بو تركي ماشفت وش صار على غذانا اليوم من راح السايق مارجع..
ابو تركي/انا قايم.......وبصعد فوق شوي لاجا الغذى نادوني....
يوم قام لفت ام تركي وقالت لعبير بصرامة/علامك انتي!!وش بينك وبين نوف؟ليه تتكلمين عنها كذا!!
عبير/انا!!!ليه وش قلت؟
مشاعل/سلامتك...بس تاْكدي ان تركي مو ابوي يعني ابوي بيظل محترم انك زوجة ولده بس تركي مايعرف احد اذا السالفة فيها نوف؟
عبير باحتقار/ساحرته!!!
ام تركي/عبير......اذا تبين تكسبين اللي بها البيت تعاملي مع نوف باحترام؟
حصة/خلوها تجرب تركي ليش قالقين حالكم عليها....
عند سعود ونوف....
يوم تطلع تكلم شافها تركي وطلع وراها من باب المطبخ الخارجي...
وصار وراها وهي ماتدري عنه....
نوف/هلا سعود...شلونك...
سعود/زين انك مانسيتي اسمي؟
نوف/شدعوة ياخوي...وانا نسيتك...انت بس اللي مزعل نفسك مني وماتبي تكلمني...حتى مكالماتي ماتبي ترد عليها؟
سعود/كنت متضايق؟
نوف/متضايق مني؟
سعود/لا متضايق من سالفة صايرة لي!!
نوف/سعود ..تركي قال لي انه بيردك شغلك وانا واثقة انه ماخذلني صح؟
سعود/أي رديت بس مو هاذي مشكلتي؟
نوف/خير....
سعود/نوف انا تعبان ماليا....وابي منك سلف؟
نوف/..........
سعود/بتسلف منك وبعدين بردهم...شقلتي؟
نوف بتردد/أي بس انا ماعندي شي.....غير مهري ماعندي ياسعود....
سعود بنفاذ صبر/وحلالك اللي حطيتي عمي وكيل عليه؟
نوف/انا كتبته باسم عمي وماقدر اخذ منه ريال واحد؟
سعود/أي بس عمي قال لي ليلة ملكتك انه الحلال بعده محفوظ وبيرده باسمك اصلا!!
نوف/عندك شي تبي تقوله؟
سعود/خير .....
نوف/مانبي نتكلم بسوالف فلوس ياسعود تكفى,,,,
///////////////////////////////////////////////////////////////
خالد/وضحى...
لفت له/خير...
خالد/يعني انا اقول مالك سالفة تروحين الشغل ياوضحى...مالك حاجة فيه بتتعبين نفسك على الفاضي؟
وضحى/وش تقصد؟
خالد/اللي بغيت اقوله طلعي من شغلك؟
وضحى ببرود/ليش؟
خالد/انتي مو ملاحظة انه تعب عليك تروحين ودوامين وعلى شنو بالنهاية؟
وضحى/اسلي نفسي؟
خالد/سلي نفسك بشي ثاني
وضحى/خلاص....خذ الاجابة الثانية..على الاقل اكون ضامنة نفسي....
خالد/شنو؟
وضحى/انت بغيت تفتح الموضوع وجاتك اجابته؟
خالد/مافهمت؟
وضحى/يعني ان احنا صرنا نتكلم مع بعض مايعني ابدا اني سامحتك...واذا سامحتك مايعني اني مابظل اشك فيك من جديد وانك ماممكن تسوي ها الشي مرة ثانية...عاد اذا سويتها مرة ثانية وش بيكون العذر بعدين؟ووين اروح انا؟
حس انها جرحته بالكلام وهي بعد حست..اخذ بعضه وترك المكان لها وطلع...
كانت تبي توصل له ها الشي بس يمكن انها قلبت السالفة بس بالنهاية وصلتها له ولو بطريقة مو حلوة..لازم يعرف انهم حتى لو رجعوا تصالحوا يحط في باله انه مايرجع يجرحها من جديد ويسوي ها الشي؟
//////////////////////////////////////////////////////////////
بعد الغذى في بيت ابو تركي(ادري تمللتوا اليوم كل الاحداث هنا)/تركي دخل الصالة بعد ماتنحنح هو وعبدالله علشان عبير تتغطى ويوم حطت غطاها قالت له امه يدخل...
عبدالله جلس جنبها وكانه مو مصدق خبر وتركي جلس قبال ابوه يعني عطاها ظهره...
عبير/شلونك تركي...
تركي بثقل/هلا...بالبركة ان شاءالله...
عبير/الله يسلمك عقبالك ان شاءالله...
تركي لف بسرعة وقال بضيق/نعم..؟
عبير/يعني اقصد عقبال العرس...
مشاعل تبي تغير السالفة/دق لك فواز ياتركي؟
تركي/أي...
مشاعل/قال لي الصباح انه بتروحون اليوم تشوفونوها...
تركي/تمشي معنا يبى؟
ابو تركي/هي وين تصير؟
تركي/عند العثير...
ام تركي/ول قريب الحساء يعني؟
تركي/أي....
حصة/وشي؟
ام تركي/تركي وفواز بيفتحون لهم مشروع مع بعض وفواز شرى الارض ويبي تركي يروح يشوفها وماعنده غير اليوم لانه بيكون بين جدة والرياض....
مشاعل/على فكرة انا مو موافقة ابدا على سالفة الشراكة بينك وبينه بس شسوي امري لله ولاتنسى الارباح نتقاسمهم مع بعض؟
تركي/خذي ارباحك من فواز انا مالي شغل فيك ارباحي لمرتي وعيالي!!
مشاعل/شفت يبى اللي يسوي خير لعيالك؟
عبير بهمس لعبدالله/حبيبي..
عبدالله بنفس الهمس/هلا ياقلبي...
عبير/انت مو مشاركهم بمشروعهم؟
عبدالله/لا انا وين وتركي وين ؟
عبير/امممممم
تركي/تمشين يمه معنا.....
ام تركي/وانا شسوي؟
تركي/مانستغني عن وجودك يالغالية وبعدين هذازوج بنتك ذبحني كل شوي ومتصل اذا بتجي ومشاعل ماهي معك لاتجي؟
مشاعل/يسلم لي قلبه...
نوف وهي تضحك لتركي/يعني تعزم امك وماتعزمني!!!شفت هو يبي مرته انت ماتبيني!!
ام تركي وهي تضحك/وانا كنت بروح بدونك يانوف والله رجلي على رجلك؟
نوف وهي تضحك/لا خالتي عزيمتك انتي غير عن عزيمته؟
تركي وهو يضحك/تدرون شلون قوموا كلكم سرينا نشوفها وبعدين نروح الاحساء,,,,
نوف/لاتحاول ماتنفع ها العزيمة..عرفت قدري عندك؟
تركي بهيام/متاْكدة؟
ابو تركي/ها بتقلبون لنا فلم انت وبنت عمك؟يالله اذا لكم عزم قوموا من اللحين قبل المغرب,,,,,
///////////////////////////////////////////////////////////////
مشعل وهو متاْلم/كله منك ياوجه النحس؟
سعد وهو ماسك ظهره من الالم/الله ياخذه جدي طلع عنيف واحنا ماندري؟
احمد يناظرهم بتاءثر وهو دموعه على خده/ليش ضربكم العجوز؟
سعد/لانه مايتقبل مزح؟
مشعل/قصدك لانك حمار وخربت كل شي..
سعد/انت شريك ولاتنسى نفسك...
مشعل/اضطريت اصير شريك لاااكلها كلها فوق ظهري...
سعد/انت بديت اول؟
مشعل/لاوالله انت اللي بديت اول...
سعد/من قال لك تصير مثل البنات وتزعل لان اختك تزوجت؟
مشعل/وانت وش عليك اختي ولااختك؟
سعد/انا مااحب كذا!!!
مشعل/حتى ماقدر اسلم عليها مثل الناس يوم تجي تسلم علينا قبل تروح المطار؟
احمد/وعدتني تجيب لي لعبة كبيرة؟
مشعل/وانت متفرغ للالعاب...روح نادي عمتك وضحى قول لها العم مشعل يبيك تدلكينه..
احمد/اقولها تضرب العجوز الشرير لانه ضربكم...
سعد/لا لاتفضحنا....
احمد/شلون بتاكلون هو قال انتوا محرومين اليوم من الاكل؟
///////////////////////////////////////////////////////////////
بعد الساعة تسع ونص كانت طائرة نواف وياسمين وصلت لبنان ودخلوا جناحهم واستقروا....
جلس نواف بالصالة يطالع بالتلفزيون وهي دخلت ترتب اغراضها بالدولاب وتحممت ولبست لها بيجاما ستان بنفسجية برمودا وقميص مخصر بخيوط وحطت لها خلخال برجلها فضي وصبغت اظافرها بالمناكير العنابي ورفعت شعرها كله لفوق وتعطرت وطلعت,,,,
كانت عيونه على الباب اللي هي بتطلع منه مو بالتلفزيون اللي كان مشغله ويوم شافها طالعة قام يناظرها شوي وبعدين لف للتلفزيون وكانه مو مهتم لها...
دخلت المطبخ وشربت مويه ورجعت طلعت الصالة وجلست على نفس الكنبة اللي هو جالس عليها وبينهم فاصل صغير..
قال بدون مايناظرها/تبين نطلع شوي نمشي؟
ياسمين بلامبالاة/لا...احس اني تكسرت من المطار وماابي اطلع ابي ارتاح...
نواف وهو حاس ان ريحة عطرها قاعدة تخدره/طيب نطلب لنا عشى هنا؟
ياسمين/مو تغذينا؟ماله داعي العشى؟
نواف/منتي جوعانة؟
ياسمين/لا...
لف لها يناظرها وهو مو متحمل يشيل عيونه عنها...زمان وهو متمني ياخذها وكاهي صارت له وعنده بكل وقت..
نواف وهو يناظرها من فوقها لتحتها/انا مو قايل لك قبل مااحب البنطلون؟
ياسمين وهي تناظره/أي بس هاذي بيجاما؟
نواف/مايشكل عندي اسمه بنطلون وانا قلت لك البنطلون بكل اشكاله مااحبه ولاهي عناد بس تلبسين شي انا قايل اني ماابيه!!!
ياسمين وهي تتاْفف/طيب وش اسوي يعني ماالبس بيجامات؟
نواف/لا....
ياسمين وقفت/طيب بقوم ابدله وانام..
قامت تمشي للغرفة وقام وراها وطفى التلفزيون وهو يقول في باله وهذا المطلوب انك تقومين داخل واجي لك؟
//////////////////////////////////////////////////////////////////////////////////////////////////////////////////////////////////////////////
اشوفكم بكرة مع رحلة بيت ابو تركي للحساء واللي بيصير فيها؟



****
***
**
*



البارت الثاني والسبعين,,,,
/////////////////////////////////////////
قامت تدخل الغرفة وقام وراها وهو هذا اصلا اللي كان يبيه انها تقوم الغرفة وطفى التلفزيون واول ماصار وراها بغرفة النوم سكر الباب والتفت له...
ياسمين/خير في شي؟
نواف/سلامة قلبك...
ياسمين/أي يعني ليه جاي؟
نواف/وحرام اذا جيت يعني؟
ياسمين/على اساس ان توك بتشاهد ولابتطلع؟
نواف/وتتوقعين اني اتركك بروحك؟
ياسمين/خلاص لاتطلع روح شاهد؟
نواف/وانتي ليه متضايقة؟
ياسمين/مو متضايقة بس ابي ابدل وانام؟
نواف وهو يناظرها/ليه تحبين العناد انتي!!
ياسمين/انا؟
نواف مسكها من يدها وقربها وقال وهو يناظر فيها /انا مو قايل لك ماابي تلبسين بنطلون؟
ياسمين بتاْفف/خلصنا من ها السالفة..اذا تسمح يعني..
نواف/لاماخلصنا قلتها لك قبل وماقاعدة تطيعيني؟
ياسمين بعصبية/هذا انا ببدل بس اتركني....
نواف قام يناظرها بدون مايقول شي وتوقعت هي انفجار منه لانها عصبت ورفعت صوتها....بس كان هادي...
نواف بهدوء/شوفي ياسمين......
رفعت عيونها له تبي تسمع اللي بيقوله بس صار ت عيونها بعيونه وجلس يناظر فيها وبللي قاعدة تقوله عيونها وسكت هو وماقال شي...
ظلوا يناظرون بعض فترة طويلة وكانهم يقولون اللي يبونه بعيونهم وماهم قادرين ينطقون فيه قدام بعض....
ولو مادق جوال نواف ماكانوا بعدوا نظراتهم عن بعض ولافك يدها وراح يرد على الجوال وهي راحت عند النافذة تناظر الشارع قبل لاتبدل,,,,
////////////////////////////////////////////////////////
مشوا قروب الاحساء كلهم وحتى عبدالله وعبير مشوا معهم...
في سيارة فواز...
كان فواز وجنبه تركي وابو تركي ظل جالس ورى مع ام تركي ونوف ومشاعل ومرام..
وبسيارة عبدالله وعبير كان عبدالله جالس قدام وجنبه محمد زوج حصة وحصة وعبير ورى وعبير مرة متضايقة من وجود حصة معهم بس حصة قالت الموت ولااتركها بروحها معاه اليوم ,,,,
***بسيارة فواز....
كان الجو حلو ورايق...
فواز وتركي وابو تركي يتكلمون عن المشروع اللي بيسوونه وعن اخر مشروع سواه فواز وكيف كان ناجح ومردوداته كثيرة وام تركي ومشاعل ونوف سالفتهم الوحيدة كانت عبير ومرام مستمع بس ..
ام تركي بهمس/والله ان روحي طلعت اليوم من ها البنت؟
مشاعل بنفس الهمس/هذا اول يوم شلون بكرة؟شبتسوي ها العربجية؟
نوف/لا واذا مشت ياارض اتهدي ماعليك قدي....
ام تركي/انا نفسي افهم وش اللي عجبه فيها؟؟؟حالف لي مليون مرة ماشافها بحياته بس تكلموا مع بعض مرة ولامرتين وبعدها اخذ رقمها وصاروا يسولفون مع بعض...
مشاعل/وش يسولفون فيه هو مع وجهها؟ليش هاذي تعرف تسولف لو تقول شي مثل الاوادم؟
ام تركي/انا متاْكدة الايام الجاية مابتكون فيها خير علينا من وجودها..
نوف/لاخالتي لاتتشائمين ماتدرين بكرة وش يصير....
ام تركي/باينة من اولها يانوف مايحتاج ...
مشاعل/ولو عبدالله لازم يحط لها حدود تمشي معها...لعن ابو دارها هاذي مااستحت حتى من ابوي؟
ام تركي/ابو ك سكت لانها توها تدخل البيت والله لو تعيدها ثاني قدامه طردها ولاشال هم شي بعد؟
مشاعل/بيسوي فينا جميل لو يسويها...
نوف/انتي بتتزوجين ماعليك وبتطلعين من البيت وبتجي لنا انا وخالتي؟
ام تركي/انا بشتري راحة بالي وبقوله حط لها شقة بعيد عني ماابيها...كل ساعة تنزل لي وهاذي سوالفها...الله الغني عن قعدتها معي!!!
مشاعل/أي بس يمه مكانه موجود بالبيت وماظني ابوي يرضى انه يطلع..وبعدين عبد الله من وين له ايجار الله والراتب اللي يستلمه وماراح يرضى ان ابوي يدفع عنه..
نوف بضحكة/انتي مو بيسكنك فواز بفيلا بروحكم فيها خذيهم معك يونسونك وش رايك؟
فواز/اللحين نروح نشوف الارض ولاندخل الاحساء...ماهي بعيدة نص ساعة واحنا فيها؟
ابو تركي/والله مدري عليكم؟
فواز/انا اقول الارض جنب الكورنيش ونشوفها الليل ومرة وحدة نقعد على الكورنيش نتعشى ونستغل الفرصة ندخل الاحساء مدام الشمس طالعة.....
***بسيارة عبدالله .
.كانت حصة هي اللي مستلمة الكلام عن كل شي وزوجها الوحيد اللي كان ساكت بس من ترفع صوتها يياْييد الموضوع حتى واذا ماهو عارفه
وعبدالله كلامه كان خفيف ونظراته كانت على عبير اللي كانت عيونها على النافذة وتحديدا بسيارة فواز...
حصة تكلم عبير/كم اخت عندك ؟
عبير /ليش ماشفتيهم امس؟
حصة/الله وها الشوفة امس من كثر مافيهم من ذوق ماجلسوا كثير جلست معنا ذيك اللي طول الوقت بلاب توبها فرحانة فيه ...هاذي مهندسة؟
عبير بطولة بال/لا
حصة/اجل وش له مافارقت ها الاب توب؟
عبير/.....................
حصة/عندك خوات متزوجين؟
عبير/عندي اخو واختين؟
حصة/طيب وانتي وش تسوين بالدنيا..
عبدالله يبي يغير السالفة/يعني اللحين هم وين بيروحون؟
عبير/ليش ماقالوا لك بيروحون لاارض فواز اللي مشاركه فيها تركي؟
عبدالله/بلى...بس ماخذين المشوار بس علشان الارض ولابينزلون الاحساء اول؟
حصة/دق على اخوك اساله؟
محمد ولد حصة/ابي اروح عند خالتي مشاعل ونوف ؟
عبير بسرعة/روح ومنو ماسكك؟
حصة/شوي شوي على ولدي ان شاءالله قاعد على قلبك وانا ماادري...كاهو قاعد بحضن ابوه ولاهو بمضايقك بشي؟
عبدالله بدفاع/وهي ماقالت شي ياحصة الله يهداك هي بس قصدها اذا خاطره يروح يروح..
حصة/تقولها بنفس مو بدون نفس؟
عبير دزت مسج لعبدالله(ترى انا مو جاية معك حبيبي علشان تقعد اختك وزوجها ويخنقون علينا فرحتنا!!ابي نكون انا وانت وبس وناخذ راحتنا بعدين دبرها ولا بقعد وانا متضايقة)
///////////////////////////////////////////////////////////////
كانت جالسة بغرفتها تفكر فيه وهي عارفة ان ماعندها أي سالفة اصلا غير انها تفكر فيه...
بس ها المرة تفكيرها كان غير ...خلاص السالفة صارت جد الجد والملكة بتكون قريب على الاسبوع الجاي مدري نهاية ها الاسبوع...
بيصير فارس شريكها بكل شي خلاص....
دق جوالها مسج وابتسمت قبل لاتفتحه لانها عارفة مسبقا انه بيكون منه لانها تدري ان بها الوقت يكون بالمكتب....
فتحته وكان راسل لها_وش طلباتك يالنور)
ضحكت بقوة ومن كل قلبها لانها عارفة انه قاعد يتحركش من بعيد لبعيد علشان ترد عليه بس ولايهمك يالغالي اذا تبي تتحرش انا ماعندي ابدا!!
رسلت له وهي تسوي روحها مو فاهمة قصده(انا ماطلبت منك شي على مااذكر)
كانت دارية انها بالرسالة ذي بتخليه يتصل قبل لايستئذن مثل كل مرة وفعلا اتصل وابتسمت لانها تبي تسمع صوته...
ردت بفرح ماغاب عن فارس ابدا بس سوى روحه مو منتبه له..
نورة/هلا..
فارس/هلا والله...
نورة/خير..
فارس/الخير بوجهك ياوجه الخير...
نورة/لا ...يعني وش عندك...؟
فارس/سلامتك بس قلت اشوف طلباتك؟
نورة/أي طلبات؟
فارس/طلبات العرس...يعني وش شروطك وش اللي تبينه وش اللي ماتبينه...
نورة/ماابي شي....
فارس/مايصير انتي النور بكبره وماعندك شروط؟
نورة بدلال/وبتوافق عليهم لو عرفتهم؟
فارس بهيام/اكيد..
نورة/واذا قلت لك نكون كذا كل واحد في بيت ونسولف مع بعض بالتلفون حتى لو جمعتنا ورقة زواج!!
فارس بعتب خفيف/هذا تعذيب لي هذا مو طلب يانورة؟
نورة/انت قلت وش تبين وانا قلت لك...
فارس/خلينا نتكلم جد؟علشان بساعتها نكون على بينة...
نورة/انت مكلم ابوي من رجعت صح؟
فارس/صح....وين المشكلة؟
نورة/ليه ماقلت لي!!!
فارس/توقعت ابوك يقولك من اول مانخبره....
نورة/فارس....بجد...انا ابي اكمل دراستي....
فارس/لك اللي تبينه ومن قال عاد اني برضى ماتكملين شي بديتيه علشان ارتباطنا..
نورة/وابي اسكن في بيتنا!!
فارس باعتراض/لاحبيبتي بتسكن بقلبي ومابتطلع منه لااي مكان ثاني...
نورة وهي تتنهد براحة وقالت بهمس/متاْكد..
فارس/ليه انتي بعدك عندك شك....
نورة/لا
فارس برقة/ممكن اسئلك سؤال؟
نورة برقة/تفضل..
فارس بهمس/لي بحياتك مكان يانورة؟
نورة سكتت شوي وبعدها قالت بارتباك/طبعا....
فارس/وممكن اعرف انا وين؟
نورة بهمس/انت هنا....
فارس/وين هنا...
نورة/بالمكان اللي قاعدة ااْشر عليه بيدي..
فارس بمسكنة/أي بس انا مااشوف..
نورة بدلال/مو ذنبي انك ماتشوف...
////////////////////////////////////////////////////////////
الجد/انتهينا من عقاب المرحلة الاولى باقي عقاب المرحلة الثانية؟
مشعل بتوسل/جدي تكفى...
سعد/خلاص جدي والله مانعيدها...
مشعل/بعدين احنا كنا نمزح معك والله؟
الجد بصرامة/الليلة الساعة سبع ونص الاقيكم واقفين قدام الباب باخذكم معي!!
مشعل بخوف/وين بتودينا؟
سعد/انا برد بيتنا مالي شغل؟
الجد بتهديد/لو تكون في قبرك بطلعك منه وبخليك تجي معي!!
مشعل/طيب وين بنروح؟
الجد/مالكم شغل..
سعد/شلون يعني؟
مشعل/لازم اقول لاامي مايصير مااقولها بعدين كل شوي بتتصل تساْل وينك فيه؟
الجد/باخذكم معي ديوانية الشياب ..
مشعل وسعد ناظروا في بعض..
سعد/وش بنسوي هناك؟
الجد/كل شي...
مشعل بصدمة/يعني شنو كل شي؟
الجد/يعني اللي يبي اغراض تروحون تشترون له...والهندي بنعطيه اجازة وانتوا تغسلون وتنظفون وتغسلون الحمامات وترتبون العشى واللي مايقدر يمشي تحملونه...وتعتبرون نفسكم خدم لهم.....ويالله اللحين بترككم ترتاحون شوي وراكم الليلة شغل كثير تعرفون بعد الشياب يبي لهم صبر....
///////////////////////////////////////////////////////
نرجع لااهل الاحساء......
بسيارة فواز...
فواز/هذا احنا وصلنا الاحساء وين وجهتكم اللحين؟
ابو تركي/كيفكم..
تركي/يعني وين بنروح يا..السوق...يا مجمع.....يالله لكم خمس دقايق تقررون قبل ندخلها داخل..
نوف طلعت جوالها وكتبت لتركي رسالة ورسلتها له..
وطلع جواله وفتحه وقراها(زمان عن جبل القاره ياتركي من كنا بزارين صغار خلنا نروحه )
تركي سكر الجوال ودخله بعد ماارسل لها(ابشري)
تركي وهو يكلمهم/ خلاص مو لازم تقررون انا قررت..
فواز وهو يضحك/توك عاطيهم حرية القرار..
تركي/مو انا قولبتها وقلت اللحين حريم وين بيودونا غير السوق...خل نوديهم مكان ماشفوه من زمان؟
ابو تركي/وين؟
تركي/جبل القاره...
ام تركي/وين بتودينا ياتركي؟
تركي/من زمان مارحتوه يمه...
مشاعل/انا اذكر انه مكان مهجور وكله اشباح؟
تركي بشماتة/ماعندك أي مشكلة طبعا كلهم اخوانك لاتخوفينهم ولاتخافين منهم!!
مشاعل/طيب معليه...
فواز/لاعاد ياتركي ترى ماارضى على مرتي لك اقل من دقيقة تراضيها ولاترى مو مكل معنا المشوار؟
مشاعل تكلم فواز/شفت شلون ..هذا وقدامك ومن وراك اعظم بعد؟
فواز/افا ياعمي هاذي امانة عندك لين اخذها لبيتي ترضى عليها؟
ابو تركي بضحكة/مايحتاج هاذي تاخذ حقها وحق اجدادها اللي بقبورهم بعد؟
فواز/وين طريق الجبل انا ماادله مو كثير اجي هنا؟
تركي/ادري انك تبي تغير الموضوع عن مرتك بس ماعليه بتمشي...قوم خل اكمل انا المشوار..
ضحكوا الباقيين عليه ونزل فوازعلشان يروح مكان تركي وتركي نزل علشان يجي مكان فواز..وطبعا مشاعل كانت جالسة  علطول جنب الباب اللي وراه ويوم نزل كانت تناظره من النافذة غمز لها بعيونه ومشى وطلعت جوالها وكتبت له مسج بعد مااستقروا كل واحد بمكانه ومشى تركي,,,
مشاعل(اتحداك تعرف شقد انا احبك)
ابتسم ورسل لها(تحديك مو بمكانه لانه حبك مايوصل لربع حبي لك)
كانت بتكمل ترسل له بس امها كلمتها وهو دخل جواله ورجع يسولف مع ابوها وتركي...لين وصلوا للجبل ووصلت وراهم سيارة عبدالله..ونزلوا كلهم...
عبير بهمس وهي تمشي جنب عبدالله/قمة الرومنسية اهلك صراحة؟
عبدالله باعتذار/معليش حبيبتي بس احنا قلنا بنجي معهم لازم نسايرهم بمشوارهم للنهاية؟
عبير/تونا امس خاطبين يجيبونا جبل القاره؟؟؟وش بيشوفون ياخلاف....
تفرقوا هناك من عند المدخل وصاروا كل اثنين يمشون جنب بعض..
تركي ونوف...فواز ومشاعل ..ابو تركي وام تركي ومعهم مرام..عبدالله وعبير وحصة وراهم هي وزوجها,,,,
نوف بهمس لتركي اللي كان ماسك يدها/شكرا...
تركي بهمس وهو يضحك/عاد مادورتي تجين الا بها المكان اللي كله صخور وغبار ورمل وماينمشى؟
نوف بنفس الهمس/لانك معي بختار أي مكان ولو في سابع ارض؟
تركي ناظرها بنظرة حب ولفت هي عيونها عنه...
قرب يدها منه وصار ماسك خصرها وهو يمشي ويسمي عليها لاتطيح...
مشاعل وهي مع فواز قالت بضحكة وهم يناظرون المكان/جيت قبل لهنا يافواز؟
فواز/زمان من حياة ابوي الله يرحمه...يعني وانا عمري سبع ولاثمان...
مشاعل/تخاف اذا جيت...
فواز/وين اللحين ووين قبل اللحين مايخوف المكان...قبل اذكر ماكان فيه درج ولافيه أي نوع من انواع الانارة ولافيه سور...كان موحش اكثر..
مشاعل بحماس/احسه مكان جرايم عدل؟
فواز وهو يناظرها/اكيد...
مشاعل بنفس الحماس/امممم
فواز قرب منها وقال بهمس/وش رايك اسوي فيك جريمة هنا؟
ناظرته وقالت وهي تغمز له بعيونها/ماتقدر اهلي كلهم وراك
فواز/مو مشكلة في جوانب مظلمة ماراح يدخلونها اهلك ادخلك فيها وارتكب فيك جريمة؟وش رايك...
ماردت عليه وقامت تضحك..
مسك يدها ومشاها بسرعة وبعدوا عن الكل اللي كانوا يمشون على راحتهم وهو يسولفون وقربوا من ممر ضيق ومظلم..
فواز بتخويف/ها وش رايك؟
مشاعل ومسوية شجاعة/مايمديك تقتلني !!!
تقرب منها وقربها للجدار وحط يده على نقابها يشيله ..
مشاعل /فواز لاتصير مجنون؟
فواز بشوق/ابي اشوفك واحشتني طول الطريق وانتي ها النقاب مافكرتي ترفعيه؟
مشاعل/.........
بعد ماشال نقابها تقرب منها وباسها.....
مشاعل بارتباك/فواز خلينا نمشي لايروحون عنا!!
فواز ضحك بقوة وقال/خايفة يروحون؟
***بجهة ثانية كانوا تركي ونوف يمشون وهم يتذكرون جياتهم هنا وهم صغار....نوف وهي تناظر بالكتابات اللي على الصخور...
نوف/احس ان الشباب السعودي يصير فيه غلط لو ماطلع بقلم خطاط وترك ذكرياته وراه؟
ضحك تركي بدون تعليق..
نوف بنرفزة/ليه دايم كذا يعطون انطباع سيء عن كل الشعب؟
تركي/وانتي وش اللي مضايقك؟
نوف/ماهي حلوة الحركة؟
تركي/لاانتي اللي مسويتها ولااخوانك بتجلسين تضايقين عمرك ليه؟
نوف/لابلى السعوديين واحد ياتركي والحركة هاذي يعطونها الشعب باكملها مايقولون لك فلان سواها؟
مارد عليها تركي ووقفت قبال صخرة تقرا الذكريات اللي مكتوب عليها..
تقرب منها وظل يقراْ معها...
واللي كاتب الذكريات كاتب رقمه تحتها...
نوف/شوف ها....
تركي/لاتعليق؟
نوف بضحكة/وش رايك اخذ رقمه اكلمه؟
تركي/بعد هذا اللي قاصر؟
نوف وهي تضحك/يبى يمكن انه ميت من عشرين سنة الله يرحمه نتاْكد بس!!!
تركي بعصبية خفيفة/صح ميت من عشرين سنة وهو رقمه زين وزين توها جاية المملكة كيف تجي ذي بالله!!
نوف/ههههههه
***عبير بهمس لعبدالله/ابي اطلع من ها المكان البغيض؟
عبدالله/ان شاءالله....
مسك يدها ومشوا علشان يلفون يطلعون...
حصة/وين بتروحون؟
عبدالله/بنطلع من هنا..
حصة/أي يعني وين بتروحون؟
عبدالله/برى..
عبير/بنروح البقالة اللي برى بنوقف فيها شوي وبعدها ببنتظركم بالسيارة؟
حصة/يالله جاية معكم باخذ لي مويه حاسة نفسي عطشانة...محمد بتجي معي ولابتوقف عند ابوك؟
عبير ناظرت فيها بقهر وقالت/خلاص نشتري لك مويه ونجيبه خلك عند ولدك ؟
///////////////////////////////////////////////////////////
نواف/اللحين انتي وش تسوين واقفة بس تناظرين؟
ياسمين وهي تناظر من البلكونة/ولاشي بس جالسة اشوف العالم كيف صاير؟
نواف/وماتشوفين العالم الا هنا وكذا؟
ياسمين بضيق/ليش حرام اناظر من هنا؟
نواف بضيق/لو واحد مر وشافك؟
ياسمين سكرت البلكونة بعصبية وقالت وهي تلف له/نواف احنا بالطابق السابع منو هذا اللي عينه بتشوفني وهو بالشارع؟
نواف/دخلي؟
ياسمين/ومن قال لك اني بظل واقفة اكيد بدخل....حتى الهوى حرام نتنفسه مثل العالم!!
دخلت وجلست على طرف السرير وفتحت شعرها وصارت تلعب فيه وهو سكر النافذة وطفى انورا الغرفة وظل بس النور اللي جنبها شغال ودخل الفراش وتقرب منها..
نواف بامر/تعالي نامي؟
ياسمين بدون ماتلف عليه/مالي نفس انام اذا نعست بنام؟
نواف بعصبية/بس انا قلت لك تعالي نامي؟
ياسمين وهي حاقرته/ماابي انام موغصب السا لفة؟
تنهد بقوة ودرت انه تقرب منها اكثر وغمضت عيونها علشان لاتشوف عيونه...دايم حظها كذا اذا تقرب منها وتقربت منه واوشكت تعترف له بللي بقلبها يقلب عليها ويبعدهم عن بعض!!!
حضنها من ظهرها وقال بامر/تعالي ولاترادديني..
لفت له بتقوله لا بس حطت راسها على صدره العاري باخر لحظات ليه ماتدري....
ماتوقع حركتها ابدا لانه توقع تنفجر فيه...بس انها تحضنه لا...
حط يده على شعرها اللي توها فاتحته...
وقال بهمس/ياسمين..
ياسمين وهي مخبية وجهها بصدره/ابي ارجع بيت اهلي يانواف؟
نواف/ليه احنا نلعب؟
ياسمين/ياريته لعب.....انا متضايقة ومقدر اكمل؟
نواف/..........
ياسمين/انت تدور أي شي علشان تقلب قعدتنا لهواش ومشكلة اذا ماتدري يعني!!
نواف/انتي اللي تدورين المشاكل ياياسمين ماهو باانا!!!
رفعت راسها وقالت/انا!!!
كانت تتمنى تصير عيونها بعيونه بس عيونها صارت على صدره ورجعت تخبت فيه من جديد....
نواف بهمس/أي انتي اذا مو ملاحظة...
ياسمين/والحل؟مافي حل طبعا...
نواف/بلى في حل...
ياسمين/شنو؟
نواف/نسوي هدنة بينا...
ياسمين/كيف...
نواف وهو يمسح على شعرها/نظل متصالحين وماندور الشي اللي يزعل الطرف الثاني ونبعد عنه..
ياسمين/طيب لمتى؟
نواف/طول محنا مسافرين واذا رجعنا بعدين يصير خير..ها وش رايك؟
ياسمين بعد تردد/موافقة
////////////////////////////////////////////////////////
طلع الكل من جبل القاره وراحوا السيارة واخر ناس كانوا يمشون على مهلهم نوف وتركي...
تركي/خلاص نمشي..
نوف/امممم...شكرا مر ثانية..
تركي/واللحين وين تبين؟
نوف/ههه خلاص اللحين دور غيري يقرر؟
تركي/لاحبيبتي المشوار كله يمشي على كيفك انتي!!
نوف/تسلم بس انا ماعندي مكان اروحه وين مابيكونون بكون معهم...
تركي/خلاص ننزل...
نوف مدت له يدها لانه كان ماد يده لها/يالله....
تركي/انبسطتي..
نوف وهي تضحك/لدرجة اني احس اني تلبست بجن منهم!!
تركي/ياسلااام!!!هههه
نوف/تتوقع تلبسني جني؟
تركي/والله عاد اذا بيتلبسك وبيخليك تحبيني ياريت؟
نوف بهمس وهي تصد بعيونه عنها/عارف قدرك زين ياولد عمي ماله داعي تتغلى..
تركي بهمس/نوف تحبيني؟
//////////////////////////////////////////////////////////////////////////////////////////////////////////////////////////
اشوفكم يوم السبت باذن الله



****
***
**
*



اجل تقولون البارت قصير خخخخخخخ انتوا وش اللي يرضيكم بس الدنيا برد وانتوا تبون بارتات طويلة يبى انا مراعية لمشاعركم علشان ماتطولون وتقومون تتدفون,,,,
المهم مشكورين على تفاعلكم وتسلموا على كل كلمة كتبتوها كلكم بدون استئثناء,,,
//////////////////////////////////////////////////////////////////////////////////////////////////////////////
البارت الثالث والسبعين,,,
//////////////////////////////////////
مسك يدها ومشى قبلها ياْمن لها الطريق علشان تمشي باْمان وهم يسولفون ومندمجين مع بعض,,
وبالمقابل كانت هناك عيون تناظرهم...
عبير بقهر وهمس لعبدالله/انت كنت تبيني اجلس بالسيارة وانتظر اخوك ومرته يشرفون من وناستهم وضحكهم؟
عبدالله/.......انتي قلتي مو عاجبك الجو هناك وطلعنا علشانك؟
عبير/ماتوقعت ان ها البنت ماعندها ذوق...يعني وش بتشوف داخل بالله؟ولا بس لاني قلت الجو مو حلو وابي اطلع حليت لها الجلسة داخل؟
عبدالله وهو يناظر بنوف/غريبة....ليه بتسوي كذا يعني!!
عبير/مايبيها فاهمة ياحظي!!تبي تقهرني وتكسر كلمتي من اول يوم وتثبت انها هي وبس اللي كلمتها تمشي عند اهلك وانا صفر على الشمال؟
عبدالله/.........
عبير/انت مشكلتك ماتصدقني اذا قلت لك شي عنها وعلى بالكك اني اتبلى عليها؟
عبدالله/حبيبي لاتزعل نفسك.....خلنا نكمل المشوار...
عبير/ووين اللحين؟
عبدالله/بيروحون السوق.....
عبير/يو...انا ماجبت معي فلوس؟
عبدالله/كيف؟
عبير/مااحب ادخل السوق ومااشتري هذا عيب فيني من زمان ومو قادرة اغيره...كيف بروح معهم...لالابظل بالسيارة؟
عبدالله/حبيبتي هذا مو عيب هاذي غريزة عند البنات كلهم مايدخلون السوق الا ويشترون...وبعدين وش ها الكلام انا معك ...
عبير/لاعبدالله فشلة تشتري لي تونا البارحة كاتبين كتابنا تجي اليوم وتتشرى ماهي حلوة؟
عبدالله مسوي شديد/عبير...بلا كلام فاضي.....انا زوجك خلاص....
عبير/أي بس اذا رحنا البيت تاخذهم؟
عبدالله/يالله السيارة وبلا سوالف فاضية...كلهم ركبوا....
/////////////////////////////////////////////////////////
جلس من النوم ولقاها جالسة بس تتاْمل صبحها بالخير وماردت...
نواف/صباح الخير يابابا؟
ياسمين/............
نواف بخبث/يابنت في هدنة سلام بيني وبينك لين نرجع الشرقية؟
لفت له ياسمين وهي تبتسم/تصدق نسيت!!!معليش علشان اول يوم اكيد في سماح......
نواف/ياسلاااام..
ياسمين/صباح النور....وهاذي بوسة علشان ماتزعل بعد...
تقربت منه وباسته على خده وهو يتمنى انه يكون بحقيقة وواقع مو مجرد هدنة لكم يوم وبعدها يرجع عنادهم لبعض؟
يوم تقربت منه مسكها علشان لاتبعد وهي بعد ظلت جنبه خدها بخده تشم ريحته ...ياريتك تكون كذا دايم يانواف ...كان بكون اسعد الناس بها الكون....
نواف بهمس/وش برنامجنا اليوم؟
ياسمين/السوق طبعا؟
نواف/ليه مطيورين على السوق ماعمرنا شفنا اسواق؟؟
ياسمين/هههه لابس نشوف اسواقهم كيف صايرة؟
نواف/وش رايك نجلس بالفندق...نشوف فنادقهم كيف صايرة؟
ياسمين باعتراض/نواف ؟؟؟من جينا واحنا مافارقنا ها الفندق؟
نواف/نشوف مستوى خدماتهم..نقيمهم يعني!!!
ياسمين/ليش ان شاءالله جايين مندوبين من هيئة السياحة وش سالفتنا!!!
نواف قام يضحك بقوة..
ياسمين تقربت منه اكثر وقالت بهمس/حبيبي...
نواف بنفس الهمس/لبيه؟
ياسمين/انت ناسي ان في هدنة ...يعني كلامك ماراح يمشي..فقوم خلص بسرعة علشان نطلع؟
نواف/طيب اقدر اسوي هدنة مافيها طلعة؟
ياسمين/لاطبعا!!ويالله قوم بلى كسل....
/////////////////////////////////////////////////////////
في مجمع العثيم مول,,,,
مشاعل/ياربي يجنن ها الثوب شوفي يمه....
ام تركي/أي والله لونه حلو كثير نوف شرايك فيه؟
نوف/امممم يناسبك تصدقين...
تركي كان جنبهم بعكس فواز اللي كان ابعد وواقف جنب زوج حصة علشان ياخذون الباقي حريتهم...
تركي/لاانا مااصدق؟
مشاعل/خير من اخذ رايك؟
تركي/تصدقون مالكم سالفة؟المحلات نفسها عندكم بالدمام والخبر يعني وش له تشترون من هنا؟
نوف/وش المانع ان احنا نشتري؟طيب يمكن القطعة تلفت انتباهنا هنا اكثر وماتكون هناك معروضة فما انتبهنا لها؟ولا يمكن توها واصلة وعلى مانطلع هناك السوق الا وهي خلصت؟
تركي/لااذا كذا خذوا راحتكم!!
ام تركي وهي تضحك/ههه يمه منك يالعيار؟توك مو راضي لااختك اللحين جت السالفة عند نوف وتغيرت؟
تركي/اقنتعتني يمه مشاعلوا مااقنعتني؟
مشاعل/شفتي يمه؟؟؟وش طولي ووش عرضي وزوجي كاهو بعد اربع خطوات وبيشاركه بعد وبيطلعه لدنيا رجال الاعمال وهو يقول مشاعلوا؟
نوف/لافي هاذي مالك حق ياتركي....افرض سمعك فواز وش بيقول بايعين البنت واحنا اهلها؟
مشاعل/شفت؟
تركي يكلم نوف/وانتي بتقلبين عليّ!!!
نوف/انا مع الحق؟
مشاعل/خلها تدافع عني؟
تركي/حصة وينها؟
مشاعل/ناشبة بحلق عبير وعبدالله وواقفة بالنص؟
تركي/لاوالله عدل...هاذي مابتعقل؟يعني توها البنت جاية وش له توقف بالنص؟
مشاعل بهمس له/احسن خلها تحل عن نوف شوي ولاشرايك؟
وغمزت له بعيونها ومشت بعيد....
فواز من وراه/وش له تقول لمرتي مشاعلوا؟
لف له تركي/انت كيف سمعت؟
فواز/المول كله سمع وعرف اسم مرتي!!مفكر ان صوتك همس ماينسمع يعني!!!
تركي/هههه
فواز/عمي وينه مو شايفه؟
تركي/شكله جلس بالقهوة تحت...
فواز/خلاص انا بنزل له بجلس معاه شوي وبعدين انت انزل وانا بروح مع مرتي؟
تركي/مستحيل مرتي ماتمشي مع غيري؟
فواز/وانا متى اشوف مرتي ان شاءالله؟
تركي/لين تتزوج؟
//////////////////////////////////////////////////////////
بديوانية الشياب...
الجد ابو خالد/انا من زمان وانا اقول ودي اشكركم واوفيكم حقكم بس مو عارف شلون...عاد قلت مالي غيراجيب العيال يخدمونكم ويشوفون وش طلباتكم الليلة وانتوا عاد لاتقصرون فيهم قصدي لاتستحون منهم ترى اعتبروهم عيالكم...
سعد بخوف/رحنا وطي؟
مشعل/انا اول مرة اسمع عن ديوانية يتجمعون فيها من العصر؟
سعد/أي والله هم قايللين الساعة سبع ونص وش اللي غير رايهم بس؟؟؟
واحد من الشياب/تعال انت هنا جيب لي القهوة؟
مشعل راح له بسرعة من نظرات جده التهديدة ومسك الدلة وصب له فنجان....
وسعد ناداه واحد ثاني وراح عنده...
مشعل/بالعافية..
الشايب/الله يعافيك....صب الثاني بعد!!
مشعل/مايصلح؟
الشايب/شنو؟
مشعل/اقصد يعني لاتكثر منها بالليل تسهرك بعدين؟
الشايب/لا..متعودين احنا على السهر...
مشعل/أي امحق بعد!!
الشايب/احنا اهل السهر....
مشعل/قعدت انا لك ولسهرك.....اقول ياجدي ماتبي تعرس مرة ثانية؟
الشايب/اعرس...على منو؟
مشعل/على جميلة؟
الشايب/ومنهي جميلة؟
مشعل/ماتعرف جميلة؟
وبالجهة اللي كان فيها سعد...
راح مسك الدلة وبيصب للشايب...
الشايب/انا ماقلت لك صب لي قهوة؟
سعد/وانا شدراني عبالي الشياب كلهم يشربون قهوة؟
الشايب/تعال همز لي رجليني ...تراني مو قادر اتحرك منهم!!
سعد/ويوم انك مو قادر تتحرك وراك طالع من بيتكم وجاي الديوانية؟
الشايب/جدك قال انك بتحملني بعدين وبتوديني بيتنا؟؟
سعد/ياويلي ياويلي؟
الشايب/انت شتقول؟
سعد/سلامتك يالشيبة....مااقول شي..
الشايب/لابلى انا سمعتك تقول..
سعد/اقول ماودك تعرس؟
الشايب/ليش في وحدة بتاخذني وانا كذا يشيلوني ويحطوني؟
سعد/في لقطة نازلة من السماء...اسمها جميلة؟
الشايب/أي جميلة؟
سعد/جميلة ماتعرفها؟
///////////////////////////////////////////////////////////
على كورنيش العقير بعد صلاة العشاء..
كانوا كلهم جالسين مع بعض وفواز وتركي وزوج حصة عاطينهم ظهرهم....وفارشين لهم سفرة ويتعشون ...
ابو تركي/حلاوة العشى على البحر شوي...
فواز/ماحسبنا حساب نشوي مرة ثانية ياعمي ان شاءالله...
مشاعل/يعني هي يبى وش تفرق هذا انت تاكل مشاوي؟
ابو تركي/لاتفرق غير تشوين الشي بيدك وعلى مهلك..غير تاكلينه مشوي ومنتهي وبرد بعد!!
مشاعل /عدال عاد انتوا وشويكم!!!يامو ناضج عدل يامفحم ومحترق ومنتهي؟
تركي/أي لان تظلين جوعانة يوم الللي نشوي على الكورنيش...
مرام/يبى قوم امشي معي عند البحر...
ابو تركي/قومي يالله.... بتجين ياام تركي؟
ام تركي/لا انا بتعشى اول وبعدين بمشي..
عبير/واذا مابتمشي خالتي يعني ماراح تمشي ياعمي؟وش ها الحب...شوف ياعبدالله وتعلم من ابوك؟
قام ابو تركي وسط نرفزته ومعه مرام وام تركي سكتت مرة وحدة ...الشي اللي موحلو ان حصة ماكانت جالسة وها الشي اللي خطر في بال نوف ومشاعل ذيك اللحظة لانها اكيد كانت بترد على عبير بس حسافة ولدها كان يبي يلعب بالمراجيح ومارضى الا تكون هي وابوه معه ...
مشاعل ناظرت بوجه امها ونوف وضحكت ثنتينهم كانوا متاْزمين من كلام عبير وهي تضحك قامت تكح..
فواز من وراهم/سلامات سلامات...
عطاها غرشة مويه..
مشاعل/ماابي مويه...
فواز/وش تبين؟
مشاعل/ابي فيمتو؟
فواز وقف/اللحين نشوف لك فيمتو؟
تركي/اقعد بس اقعد من وين بتجيب لها فيمتو بها الحزة وهنا؟
فواز وهو يناظرها/اقلب لها انا فيمتوا ولايصير بخاطرها؟
عبير/مقدر على الرومنسية يافواز؟
ام تركي/صلي على النبي...
عبير/وانا شقلت عاد....
نوف رسلت لتركي/×فينا نمشي على البحر شوي بعد ماتتعشى)
تركي(اللحين اذا تبين)
ماردت عليه وفهم ان ماعندها مانع..
وقف وقال/انا بمشي مع مرتي....احد بيسير معنا؟
مشاعل/عادي نجي؟
فواز/لا طبعا ماتمشين معه وانا موجود ؟
//////////////////////////////////////////////////////
الجدة ام خالد وين القهوة ياوضحى؟
وضحى وهي داخلة بدلة القهوة/هذا انا جيت ياخالتي....
صبت لها فنجان وعطته اياه..
وضحى/خالد تبي؟
خالد/يالله جيبي فنجان...
ماكان موجود احد غير وضحى وخالد وامه وام مشعل عندها ضيوف والجد ماخذ سعد ومشعل معه,,,
خالد/وين العيال..
الجدة بفرح/اخذهم ابوك معه الديوانية يخدمون الشياب؟
خالد وهو يضحك/ليه وش مسويين؟
الجدة/مدري عنهم مارضى يقول لي؟
بس زين يسوي فيهم؟
وضحى/حرام ياخالتي...والله مامنهم يفرحون وويونسون ويحلون الجو بقعدتهم..
الجدة ام خالد بغيظ/الا يسدون النفس....وبعدين انتي ليه تدافعين عنهم؟
وضحى/انا ماادافع انا اقول اللي تشوفه عيني.....وهم ماشاءالله حبوبين والكل عارفهم....
الجدة ام خالد/أي صح قلتيلي حبوبين...وبعدين تعالي وش ها القهوة مالها طعم!!
وضحى بذهول/شفيها ياخالتي؟انتي شربتي فنجانين؟
الجدة/مابين معي الطعم صح...شيليها ماابيها؟
وضحى/اسوي لك غيرها...
الجدة/وش الفايدة بترجعين تسوين مثل كذا...لالا ماابي من يدك شي؟
خالد/يمه شحليلها القهوة مافيها شي...قربيلي الدلة بس ياوضحى انا بشربها...
الجدة/اشربها عليك بالعافية انا بروح اجلس مع الحريم..
قامت الجدة ووضحى تناظر بخالد وهو يضحك..
وضحى/اللحين القهوة مالها طعم ياخالد؟
خالد/لا بلى لها طعم من يقول هههه
وضحى/وليه تضحك انت بعد!!لايكون حطيت فيها شي بالغلط وانا مو منتبهة؟
خالد/يابنت الحلال مافيها شي.....بس امي كله ولاينطرون العيال قدامها ماتقدر عليهم سيرتهم ثقيلة عندها...وحطت القهوة حجة علشان تقوم لاتسمعك تدافعين عنهم....
وضحى/اممم وانا صدقت ان القهوة فيها شي...
خالد/لاحبيبي مافيها شي...
ناظرته وضحى بنظرة عادية وهو فكر انها ماتبيه يقول ها الكلمة قال بسرعة/اسف مو قصدي؟
وضحى مافهمت عليه وقالت بذهول/اسف على شنو؟
خالد فهم انها مافهمت وضحك..
وضحى بحيرة/خالد شفيك؟تتاءسف وتضحك بروحك قول الصدق شكلي فيه شي؟
خالد وهو يكتم ضحكته/لاوالله اضحك على نفسي..
وضحى/أي اضحك اجل لان شكلك صاير تحفة وانت تضحك ماتدري وش اللي صاير بالعالم؟؟؟
/////////////////////////////////////////////////////////
بجهة بعيدة عن مكان جلستهم كان واقف تركي وقدامه نوف قبال البحر,,,
تركي بهمس/بعدها العلاقة بينك وبين البحر حلوة؟
نوف وهي مغمضة عيونها/امممم
تركي/ليه تحبينه؟
نوف/ومنو اللي مايحب البحر بس ياتركي...
تركي/أي بس انا حبيته بس لانك تحبينه يعني مافي اسباب خاصة فيني!!
نوف/البحر شي حلو كثير..مدري احسه دايم يواسينا على كل العالم اللي حوالينه..
تركي تقرب اكثر وصار مايفرق بين صدره وظهرها أي شي..قال بحنان ذايب/أي بس اللي حوالينكم يحبونكم وانتوا عارفين بها الشي...
نوف/...........
تنهد وحست انها بتموت من قربه قالت بلعثمة/بعدنا كثير عنهم!!
تركي/فرصة علشان اشوفك بروحي وماتشوفك معي عيون اللي حوالينا؟
نوف/خلينا نرد لهم؟
تركي/لا...
لفت له وصارت شبه بحضنه وقالت بهمس/تركي...
تركي بهمس/احبك.....
تنهدت وسندت راسها على كتفه...
وبعد لحظات تباعدوا ومسك يدها وصاروا يمشون جنب بعض وهم ساكتين...
**اما بالجهة الثانية اللي كانوافيها فواز ومشاعل...
فواز/شوي شوي وش له تركضين؟
مشاعل وهي تضحك/انت مو جاي تمشي على البحر..خلاص لازم تسرع؟
فواز/ياسلاااام داخلة ماراثون انتي!!
مشاعل/ههههه
فواز بهمس/هدي يابنت؟
وقفت مكانها ووصل لها ومسك يدها ومشى جنبها...
فواز/أي كذا العالم يمشون؟
مشاعل/وش رايك نتسابق؟
فواز وهو يناظرها/من جدك؟
مشاعل وهي ميتة ضحك/أي...
فواز/اقول مشاعل وراكم اقتصادين بالعيال ماعندكم غير حمود الصغير؟
مشاعل/من وين بيجونا عيال وتركي توه بيعرس هو وعبيد؟
فواز/أي بس حتى حصة ماعندها غير واحد بس..وماشاءالله كاهو عمره ست سنوات يعني كبير؟
مشاعل/والله الاخير ان حصة ماتجيب اريح لعيالها؟
فواز/عيب يابنت هاذي اختك؟
مشاعل/هههههه
فواز/ترى انا ابي عيال واااجد يعني ستة سبعة ثمانية كذا..
مشاعل/اممممم
فواز/سايريني ...بتجيبيهم وغصبا عنك....
مشاعل/وانا قلت شي اللحين؟
فواز/شكلك مو متقبلة السالفة..
مشاعل/ماعلينا انت شلونك؟
فواز/قلبي يعورني ليش اني ماقدرت اجيب لك فيمتو؟
/////////////////////////////////////////////
ياسمين/الجو مرة يهبل؟
نواف/وانتي طايحة لي ماابي اطلع الشرقية والشرقية واذا كلش كلش اخذ جولة بالمملكة...وين جوهم ووين جونا؟
ياسمين/ماقلنا شي جوهم احلى من جونا بس بعد ديرتنا مامن ازين منها...
نواف/ماقلنا شي يالوطنية وين تبين تتعشين؟
ياسمين/خلينا من العشى ..ومدام احنا بهدنة بغيتك بسالفة؟
نواف بحذر/خير؟
ياسمين ببتسامة/الخير بوجهك..بس يتراواللي وش مابقول انا بامان لان بينا هدنة؟
نواف/قولي...
ياسمين/وعندي الامان طبعا..
نواف/انتي تكلمي...
ياسمين/طلع جوالك..
نواف/ليه؟
ياسمين/ابيك تكلم احد..
نواف/منو؟
ياسمين/انت طلعه علامك تناظرني كذا!!
نواف طلع جواله..
نواف/منو؟
ياسمين/ولدك احمد؟
نواف وكانه انتبه على شي كان ناسيه.. بس ظل ساكت ماتكلم...
ياسمين بتشجيع/حاسة ان في فراغ كبير بعلاقتكم...احسكم بعيدين عن بعض ماكاْنكم ولد وابوه...
نواف تنهد وقال بصراحة/جيته لها العالم كانت غلط؟
ياسمين/بس انها صارت وطلع للدنيا؟لمتى بتظل علاقتكم كذا مايشوفك الا وانت تامره وتنهيه ومايحس بوجودك؟
نواف/بس انتي ماتحبينه ليش تبيني اكلمه؟
ياسمين/خلك من احاسيسي ناحيته مو هاذي وجهة كلامنا...المهم انك تكلمه وتغير نظرته عنك وتخليه يتعلق فيك...يحس انه عنده ابو يحبه بها العالم....اسئلني يانواف ترى احلى شي انه يكون عندك ابو..انا وانت واحد..يتامى ماعندنا ابو فلا تخلي فقدك لاابوك يحرمك من مشاعرك ناحية ولدك؟
نواف/بس انا فعلا مااحبه....
ياسمين/انت ماعشت معها طول عمرك يانواف...انت توك من قبل فترة قصيرة شلته من حضن امه وجبته يعيش معك بالاجبار...بحياتك ماشفته ولاسئلت عنه....بس انت اللحين قرييب منه صلح ها الغلطة...يظل احمد ماله ذنب يانواف باي شي كان بينك وبين امه....
كان متردد بس هي شالت جواله ودقت على البيت وهو واقف بمكانه وطلبت احمد علشان يكلمه...
اخذ منها السماعة وحس انه يتكلم بثقل وفوق مشاعره...وسكر السماعة بسرعة...
ياسمين/مختصرة شوي المكالمة بس كبداية تعتبر رائعة؟
مارد عليها وضحكت وقالت/شفت شحليلك وانت ماتعاندني؟
نواف/ياسلااام واذا عاندت يعني وش بيصير؟
ياسمين برقة/بظل احبك اكثر من أي شي بها العالم....
////////////////////////////////////////////////////////
فارس(نايمة ولاسهرانة)
نورة(مدري)
فارس(شلون يعني)
نورة(اساْل نفسك)
فارس/نفسي طمعانة تسمع صوتك)
نورة/ليه)
فارس(لانها بتموت على ماتسمعه)
نورة(اجابة مو مقنعة)
فارس(خلاص نورة شيلي ثقلك شوي وردي علي)
نورة(ارد عليك شقولك)
فارس(قولي احبك)
نورة(احبك)
اتصل فيها علطول ورفعته وهي تبتسم...
فارس بلهفة/قوليها؟
نورة/كتبتها لك؟
فارس بالحاح/لاابيك تقولينها وابي اسمعها؟
نورة/ماتفرق..
فارس/بلى تفرق...لمى اسمعها غير لمى اقراءها؟
نورة/.......
فارس بترجي/نورة تكفين؟
نورة/ليه تبي تسمعها؟
فارس/علشان ارتاح؟
نورة/اتركها للوقت؟
فارس/لا
نورة/ماراح اقولها اللحين لاتحاول؟
فارس/طيب توعديني؟
نورة/بشنو؟
فارس/الاسبوع الجاي اذا كتبنا كتابنا تقولينها بنفس الليلة؟
نورة/اممم افكر..
فارس بجدية/لا ابيك تقولينها تكفين؟
لهجة الالحاح بصوته خلاها توافق.....
فارس/ريحتيني؟
نورة/اللحين تبي تقنعني انك ارتحت بس لاني بقولها؟
فارس/طبعا...
نورة بثقة/انا نورة يافارس وعارفة انك تبيني اقولها لغرض بنفسك بس شنو مدري؟
فارس ضحك وماعلق...
نورة/شفت ان وراها شي....
فارس/ابي اطمن انك تحبيبني وشلتي ذيك الصورة عني ورفضك انزاح من طريقنا !!يافاهمتني!!
/////////////////////////////////////////////////////
على اخر الليل عند بيت عبير كانت سيارة عبدالله واقفة وهو وهي جالسين بالسيارة مابعد نزلوا...
عبدالله مسك يدها ورفعها له وباسها...
عبير/شفت اخوك وشقد رومنسي مع مرته ولا فواز اللي بيموت على اختك؟
عبدالله/أي فواز ماشاءالله يحب مشاعل والكل يدري؟
عبير/هي من وين صايدته؟
عبدالله/شنو؟
عبير/كيف قلبها قدر يصيده ويحبه؟
عبدالله/هذا الله يسلمك ولد اخت ابو سالم رفيق ابوي...بتشوفينه كثير بالايام الجاية لان احنا نطلع كثير مع بعض ونسافر مع بعض؟
عبير/اها يعني اخذته بعد علاقة؟
عبدالله/لاابدا...يمكن المرات اللي طلع فيها فواز معنا ثنتين ولاثلاث...باغلب الاحيان مايجي.....
عبير/وكيف خطبها؟
عبدالله/ابد والله زوج عمته اللي هو ابو سالم رشحها له على اساس انه يعرف ابوي وصار النصيب....ماعلينا بنقعد احنا عليهم وعلى سالفتهم...بنسهر مع بعض؟
عبيرلاحبيبي خلاص ابوي شوي ويذبحني لاني توي برد البيت؟
عبدالله/ادخل معك اسلم عليه واقوله اني انا اصريت تكونين معنا برحلتنا لايفهم الموضوع غلط؟
عبير/لاماله داعي انا بقوله بس اذا بتنزل نكمل سهرتنا بيتضايق؟
عبدالله بهمس/بتوحشيني؟
عبير/وانت اكثر؟
عبدالله/احس ان احنا ماقعدنا كثير مع بعض اليوم؟
عبير/الايام جاية حبيبي...يالله تصبح على خير
عبدالله/بدق لك لاتنامين طيب..
عبير/لو صار في وقت ارد عليك لاني مااوعدك وش بيكون الوضع بالبيت تعرف انا من الظهر غايبة...
عبدالله/بظل انتظرك لو الفجر...ماراح انام الا لين اسمع صوتك طيب...
//////////////////////////////////////////////////////
وبصالة ابو تركي..
كانت نوف جالسة ومعها تركي اللي كان قبالها...
تركي/اقدر اجي اجلس جنبك؟
ابتسمت له وقالت/هذا استئذان ولاشنو؟
تركي/ماابي اسوي شي يضايقك؟
نوف/امممم من متى؟
ضحك لها...
نوف/قول الصدق وش عندك
تركي/قلت لك؟
نوف/ليش منو اللي كان عند الكورنيش معي اليوم؟اخاف بس مو انت؟
تركي تنهد وقال/نوف....بتكونين سعيدة معي!!
نوف بسرعة/مافيها شك....ومنهي ماتاخذ السعادة وهي بجنبك ياتركي وانت سيد الرجال وشيخهم؟
تركي/ماابيك تجاوبين بسرعة...ابيك تعطيني اجابة طالعة من قلبك؟
نوف/معقولة منت مصدقني!!!
تركي/لايانوف مو قصدي لاتفهمينها كذا!!!بس ابيك تفكرين شوي بالاجابة قبل لاتجاوبين عليها بسرعة..
نوف/انا وانت واحد ياتركي وماعمري بحس اني افرق عنك بشي..
تركي/وهذا اللي ابي اوصل له؟
نوف/مافهمت؟
تركي/يعني كل سوالفنا بتكون مشتركة يانوف...اقولك عن اللي يصادفني بيومي وانتي تقولين لي عن اللي تشوفينه ويضايقك ويسعدك..
نوف/طبعا ياتركي...
سكت شوي وبعدها ناظرها وقال/سعود اتصل فيك اليوم؟
سكتت شوي وقالت /أي....
تركي/مو قصدي اتدخل بينك وبينه بس ممكن اعرف وش يبي؟
نوف/غريب امرك وش بيكون يبي يعني!!
تركي/اكيد مايسال عنك وها الشي انا واثق منه؟
نوف بضيق/ممكن تعفيني من الاجابة؟
تركي/اذا ضمنتي لي ان الشي اللي يبيه منك مايضايقك؟
نوف/لاابدا اساسا تسكرت السالفة بيني وبينه؟
تركي بحنان/تبين تشوفين عياله؟
تنهدت وبانت دمعة بعينها بس قالت بكبرياء/لا...
قام من مكانه وجلس قريب منها....
كانت بتبكي....لازم تبكي...طاري عياله دايم يبكيها وتركي عارف ها الشي علشان كذا تقرب منها,,,,,
تركي بهمس/بيجي يوم وبيتصلح كل شي صدقيني؟
نوف بتقطع/متى؟احس نفسي عدوة مو اخت ياتركي؟
تركي بحنان/اخوك اعمى...بس صدقيني بيجي يوم وبيفتح عيونه وبيعرفك على حقيقتك وبيجيك نادم على كل لحظة ضيعها بفراقك؟
نوف/....................
تركي/...........نوف
نوف بهمس/هذا اخوي ياتركي اخوي...تفهم يعني شنو انت واخوك تكون علاقتكم كذا!!وقسم بالله مدري ليش هو يسوي كذا فيني!!عمري ماقلت شي يزعله ولايتضايق منه؟ليش بس تبرى مني!!!
تقرب منها خطوة زيادة وسند راسها على صدره وجلست تبكي بهدوء وهو يمسح على ظهرها من فوق عبايتها,,,,,,
/////////////////////////////////////////////////////
صباح اليوم الثاني....
فواز/صباح الحب والشوق والفيمتو ؟
مشاعل وهي تضحك/ههه مابتنساها؟
فواز/انساها؟؟مستحيل طبعا انا ماانسى شي تحبه مشاعلي؟
مشاعل/على ها الحال ذاكرتك مابيبقى فيها غير الاكل وبس!!
فواز/شكلك لسه نايمة؟
مشاعل/أي؟
فواز/والجامعة؟
مشاعل/أي جامعة اليوم خميس؟
فواز/اوووف مافي جامعة يوم الخميس وانا اداوم؟مايصير ...لازم نلغي دوام يوم الخميس..
مشاعل/ليه؟
فواز/للمستقبل.....تخيلي بعدين انتي يوم الخميس نايمة وانا اقوم اداوم تصير ذي؟
مشاعل/أي..
فواز/شوف النذلة؟
مشاعل/.هههههه علشان انت اللي لازم تكدح وتوفر لنا الفلوس علشان نعيش؟
فواز/وانتي حضرتك تنامين وترتاحين يالاميرة؟
مشاعل بدلع/والله عاد فوازي عودني على كذا وانا مقدر اخالف اوامره...
بها اللحظة دخل راشد مكتب فواز وتسند على الباب وفواز كان يقلب بالاوراق اللي بيده وماانتبه له...
فواز/وفواز يقدر مايدلعك ياقلبه....
مشاعل/خلاص اجل اتركني انام وروح كمل شغلك؟
فواز/مستحيل...تنامين انسيها هاذي....مو كفاية لاجامعة ولاشي بعد تبين تنامين وانا اشتغل على الاقل واسيني بصوتك..
مشاعل/وش صار على الفيلا...
فواز/ماتبين تجين تشوفينها...ترى الفرش كله وصل؟
مشاعل/عطني المفاتيح علشان اجي؟
فواز/وليه ماتجين معي؟
مشاعل بدلع/اخاف منك..
فواز/اممممم ليه وش اسوي انا؟
مشاعل بنفس الدلع/ماتسوي شي بس شوي متوحش؟
فواز/اها....تحسيني دراكولا يعني؟
مشاعل/لا مو بالدرجة الاولى بس يقرب لك يعني شكلكم عيال عم؟
فواز/زين.....
مشاعل/قول الحمدلله انك صرت قريب من شخصية معروفة علشان تظل مشهور كل ماطروه طروك معه؟
فواز/خلني بس اشوفك اذا ماوريتك حسابك يابنت الحربي؟
مشاعل/تعال تغذى معي اليوم؟
فواز/لاماحقدر عندي اجتماع على الساعة وحدة؟
مشاعل/احد يسوي اجتماع يوم الخميس بس؟
فواز/شسوي ياقلبي...صارت كذا...بس وينك جايك الليل؟
مشاعل/لابطلع ماابيك الليل...انا ابيك النهار بيتنا كلهم موجودين؟
فواز/هههههه واذا كلهم موجودين وش بيردوني عنه؟
مشاعل/........
فواز بشاعرية/تحبيني!!
مشاعل بهمس/اموت فيك....بس تكفى لاتتركني احبك وتروح؟
فواز/ليه تقولين ها الكلام ياقلبي.....انتي تدرين انك صرتي الهوى اللي اتنفسه...انا صرت مااعيش بدونك يامشاعل.....
مشاعل/تسلم لي حبيبي...
فواز/اقول مشاعل متى بيجي عيد ميلادك؟
مشاعل/ليه تسال ؟
فواز/علشان اشتغل في هدية عيد ميلادك على راحتي..تعرفين انتي هديتك مو أي كلام.....
طاح الكاس اللي بيد راشد بها اللحظة ورفع فواز راسه والتقوا نظراتهم ....
مشاعل/وش عندك...
فواز/خلاص بدق لك بعدين طيب...
مشاعل/وين اللي مستحيل تتركني اسكر ولاانام!!!
فواز/خلاص معليش قلبي بعدين ادق لك جاني شغل...
مشاعل/طيب باي حبيبي....
فواز سكر السماعة وقال بحدة/خير..
راشد بقهر/شكلك غرقان....تلاحق على عمرك بس لايضيع كل شي منها؟
فواز بحدة/كيف تدخل بدون استئذان ياراشد؟
راشد/وش مفكر تعطيها بعيد ميلادها ؟
////////////////////////////////////////////////////
يالله عاد لاتنسون التعليق ..ونلتقي بكرة ان شاءالله



****
***
**
*




هلا وغلا فيكم كلكم...
مشكورين كلكم على ذوقكم ياذوق وعلى مشاعركم الطيبة ربي مايحرمني منها ابدا....
وان شاءالله اكون دايم عند حسن الظن فيكم,,,
///////////////////////////////////////////////////////////////////////////////////////////////
البارت الرابع والسبعين,,,,
///////////////////////////////////////////////
راشد جلس وقال بقهر/اقول شكلك غرقان ياولد الاخو؟
فواز برواق/واذا غرقت وين المشكلة؟
راشد بحدة/فيه انك بتضيع وبتضيعنا معك؟
فواز بشماتة/وانتوا شكوا تضيعون معي!!!
راشد/...............
فواز/دافعين لي ريال من توفى ابوي ولاصارفين على تعليمي ولااخذتوا الحلال وكبرتوا ولا شسالفة؟
راشد/فواز..
قاطعه فواز/للمرة الاخيرة بقولك ياراشد مالكم عندي شي؟
راشد/حتى ان احنا نكون اهل ماتبي؟
فواز/انا ماقصدت ها الشي....
راشد/ياولد الحلال ابي افهم بس من مشيش قلبك علينا ومخليك تكرهنا....
فواز/انتوا لو حبيتوني لقيتوني احبكم..بس من وانا مراهق وصغير مالقيت منكم الا البعد...ياترى ليه تبي تكون علاقتنا اكبر ياراشد؟حتى انت اللي بعمري وكنت معي زين وبصف واحد يوم صار تقسيم الحلال بعدت بعد مااخذت نصيبك وكرهتني وعاديتني يوم مارضيت اتنازل لكم...يبى هذا حقي ولو كنت انت بمكاني وابوك قبل لاياخذ الله امانته ظل يوصيك على الحلال انه يكون تحت يدك ومايطلع منه كنت بتتمسك فيه عدل ولاانا غلطان ياراشد؟
راشد/اللحين من جاب طاري للحلال بس يافواز..موضوع وانتهينا منه من زمان؟
فواز بتنهيدة/ياليت ينتهي ها الموضوع ياراشد ياليت...انا ابي استقر..بتزوج وبجيب عيال ..ماابي كل يومين وطالعة لي سالفة مدري من وين....على موضوع يخصني وماهو لغيري؟
راشد/انا ماقلت شي بس اكيد بنت ابليس اللي كنت تكلمها هي اللي جابت لك ها الطاري وقست قلبك علينا ولاانت ماازين منك ياولد اخوي؟
فواز/لو سمحت طاري مرتي ماابي يجي لابخير ولابشر؟
راشد/ليه؟؟؟
فواز/السالفة بينا احنا وهي مالها شغل...وبعدين اشوف محد دمه محروق بالسالفة غيرك وغير رغد ولا الباقيين تنازلوا وابتعدوا؟
راشد/انا ابيلك الزين؟
راشد/ورغد؟
راشد/عاشقتك؟
فواز/وبعد...الجزء اللي نسيتوه بالرواية اللي جالسين تاْلفونها انت وهي؟
راشد/خذها من الاخر اترك مشاعل وتزوج رغد..
فواز بعصبية/قلت لك طاري مرتي لاتجيبه على لسانك..
راشد/كل العالم يدري ان بنت الحربي اسمها مشاعل..
فواز بضيق/راشد اطلع برى..ولاتعتب مكتبي مرة ثانية وبذكر الامن بها الشي واذا عندك شي قوله بعد ماترفع سماعة التلفون؟
راشد قام وهو مقهور/طيب يامشاعل طيب انتي الوعد...
لكن صدقني يافواز مدام ظليت على عنادك ماراح تتهنون بها العرس؟
فواز/لاتقعد تهدد...غلطة وحدة بترتكبها بخليك تجلس طول عمرك بالحبس وماراح اتندم عليها ابدا لاني فعلا مليت منك ومن تصرفات المراهقين تبعك سامعني ياراشد؟
//////////////////////////////////////////////////////
بعد ماطلعوا من مغارة جعيته....
ياسمين/تصدق دايم اشوفها بالتلفزيون بس ولاعمري تخيلت ادخلها؟
نواف بشماتة/وش دعوة داخلة البيت الابيض يياسمين؟
ياسمين بانحراج/نواف لاتحرجني؟
نواف/ههههههههه
كانت تتاْمله وهو يضحك...صاير كثير يضحك بعد الهدنة وكانه انقلب انسان ثاني...ياليته يدوم كذا علطول....
نواف/هيه..وين سرحتي يابابا؟
ياسمين/ها معك..
نواف/وين اللحين؟
ياسمين/مدري انت اللي ماسك البرنامج اليوم؟
نواف/طيب تعالي نمشي هنا في اسواق خل نتفرج عليهم...
مشت جنبه وظلوا يسولفون يعلقون على هذا ويتشمتون في هذا ويناظرون بذاك لين وقفوا عند محل اطفال..
ياسمين/خل ندخل نشوف..
نواف/لايكون تحبين الدباديب وها الخرابيط؟
ياسمين/واذا كنت احبهم وش بتسوي يعني!!
نواف/لا ولاشي بس بحذفهم لك بالشارع اول مانروح...
ياسمين/أي زين قلت لي!!
شالت قطار كبير كان معروض..
نواف بهمس/وقطارات بعد!!!
ياسمين/نواف خلك معي...
نواف/ها..
ياسمين/وش رايك ناخذه؟
نواف/لمين؟
ياسمين/لمين يعني؟اكيد لااحمد...
نواف/.........
ياسمين/شلناه؟
نواف بلااهتمام/كيفك.....
ياسمين/طيب خل يجيب لنا مثله....
بعد ماشروه وطلعوا من المحل...
نواف/انتي ليش مهتمة باحمد ها الكثر خبري علاقتك مو كويسة مرة؟
ياسمين/يكسر خاطري....
نواف/ليه؟
ياسمين/امه وابوه عايشين وهو يتيم منهم اثنينهم؟
نواف/.....
ياسيمن/لاتزعل مني بس انت سئلت وبما ان احنا بهدنة بقولك اياها بصراحة انت كثير مقصر مع ولدك يانواف....ياليت ابوي يرجع لها الدنيا واعيش بقربه كل ثانية تمر وماافارقه....الفلوس ماتعوض عن مشاعرك له وخوفك عليه يانواف صدقني....
نواف/خلينا نغير السيرة..
ياسمين/على راحتك.......تحب الورد؟
نواف/ابدا!!
ياسمين/اوووف
نواف ابتسم لها....
نواف بجدية/بعد وش غير احمد تبين توصلين له ياياسمين..
ياسمين ببراْة/طلاقك من ريم وش اسبابه ياترى؟
تغيرت ملامح وجهه كلها وظل ساكت وهي حست بالخوف...
//////////////////////////////////////////////////////
نورة/مابغيتوا تنشافون؟
نوف/يالله عاد قبل ليلتين متلاقين ببيت عبير يوم الملكة وين اللي ماننشاف ماغير امس بس؟؟؟
نورة/شسوي وحشتوني!!
مشاعل/اقول بنات وش رايكم ندق على ياسمين؟
نورة/لاانا بصراحة اخاف من نواف...
نوف/ماندري كيف اوضاعهم هناك؟
مشاعل/بس انا مشتاقة لها...
نورة/يوم اكلم خالتي قالت انها كلمتهم مرتين بس...وانها بخير..
نوف بشماتة/اذا كانت معه وش بتقول غير انها بخير يعني!!
مشاعل/على قولتك..
نوف/أي نورة هانم ومتى الملكة؟
نورة مسوية مستحية/يوم الاربعاء..
مشاعل/يعني ياسمين ماراح تحضر؟
نورة باسف/لا....وانا مقدر اقول اجل اكثر لانه بيروح دبي ينهي اعماله ويسكر مكتبه ويادوب يرجع ويرتاح كم يوم ويصير العرس....
نوف/بتحضر العرس ان شاءالله..
مشاعل بشماتة/ماابيه...لو تحلمون مااخذته..شلون اتزوج بها الطريقة..انسان لايعرفني ولااعرفه شلون اتزوجه بس!!
نورة/عرفته وعرفني وانتهينا؟
نوف/هههههه
نورة/الا شلون عبير معكم؟
مشاعل ونوف ضحكوا...
نورة/علامكم...
مشاعل/بتطلع عيونا؟
نورة/ول...توكم امس بس ..
مشاعل/احر التعازي اقدمها لاامي ونوف انا كم يوم وبتزوج ومالي شغل فيها...
نورة/لهدرجة..
نوف/مو طبيعية ابدا..
نورة/ياربي احس حرام يعني عبدالله مايستاهل..
مشاعل/عساه كلنا قلنا له انها ماتناسبه ليش اصر عليها وقال ابيها..خل يتحمل....
/////////////////////////////////////////////////////////
الجد/بتقومون ولاشلون؟
مشعل/اتركنا شوي ياجدي تعبانين مرة؟
الجد/وش اللي تاعبكم انا ابي افهم بس!!!امس يادوب صبيتوا فنجانين قهوة وبعدها دقيتوا لي سوالف واللي موصينهم عليكم ماسووا شي وقاعدين يسولفون معكم...
سعد/هم اللي سولفوا معنا..
الجد/وش كنتوا تقولون؟
مشعل/ولاشي بس نتكلم بالاسهم والعقار..وها السوالف يعني!!
الجد/قوموا بسرعة غسلوا وافطروا ترى عندنا مشوار اليوم؟
مشعل/لوين بعد؟
الجد/انتوا قوموا ولاتكثرون اسئلة؟
سعد/اهم شي مكان يرد الروح؟
الجد/خمس دقايق وانتوا قبال الباب..
مشعل/طيب وين..
الجد/مزرعة صاحبي عبدالرحمن؟
سعد بصدمة/وين؟
الجد/سمعتوني؟
مشعل بخوف/جدي عبدالرحمن صار لك فوق العشر سنين مقاطعه وماتكلمه وش اللي صاير؟
الجد/شفت اني ظالم الرجال وقلت اروح اعتذر منه ونرجع علاقتنا؟
سعد بخوف/وكيف بتعتذر منه وتصلح المجاري معه؟؟
الجد وهو يمشي للباب قال بلااهتمام/باخذكم معي تشوفون البقر وتأكلوهم وتحلبوهم وتنظفون مكانهم ...والخيل ..والسمك وكل الحيوانات اللي عنده تديرون بالكم عليهم؟؟
/////////////////////////////////////////////////////////
في بيت ابو تركي...
بالمطبخ تحديدا..
حصة/انتي دخلي ماعليك..
ام تركي/وش بتسوين معها ؟
حصة/انتي ماعليك..
ام تركي/حصة اعقلي علشان اخوك؟
حصة/باخذها لعند جدتي...مو مسوية شي ولو انها تستاهل الذبح ها المطيورة؟
الشغالة من وراهم/يجي ماما عبير..
حصة/خلاص انتي خلك بالمطبخ الخارجي علشان لو سئلت عنك بقول انك موهنا...
طلعت حصة وكانت عبير تتجول بالصالة وتناظر بالتحف والصور اللي موجودين..
حصة/هلا..
لفت لها عبير/هلا حصة...
حصة/اسمي ام محمد..
عبير/وانا اقول بصغرك وبخليك شباب وبناديك باسمك؟
حصة بحدة/صغيرة وشباب مااحتاج شهادتك!!!انا اقول خبري بالبنت اذا انخطبت تستحي من ذاك الرجال وتذوب من اهله مايسمعون حتى صوتها بس شكله الوضع تغير؟
عبري/لامازال موجود عند بعض الناس بس اذا كانت تحبه وهو يحبهامايحطون لبعض حواجز,,,
حصة/انتي ماتستحين كل كلمتين وقلتي تحبه ويحبها؟؟؟لو سمعك ابوي شبتقولين له وشلون بتفسرين كلمتك؟
عبير/عادي بقوله ولدك يحبني!!!وبعدين ليش خطبني لو ماكان يعرفني!!
حصة/اقول عبير عسى بس مو مرتبطة بمشاوير وبتطلعين؟
عبير/لاابدا مفرغة نفسي لكم ولااكتشافكم...
حصة/قلتيلي....معناته مشينا؟
عبير/على وين؟
حصة/باخذك بيت جدي ...علشان تسلمين عليه وعلى جدتي وعلى خالي خالد وزوجته وخالتي ام مشعل...مو هاذي الاصول...
عبير/أي...بس ليش هم مايجون هنا ؟
حصة/ولو تظل لجدتي احترامها وهيبتها ولازم الافراد الجديدة للعايلة تتعنى لها وتقوم بالواجب..
عبير /عدل كلامك..يالله مشينا..
حصة وهي تلبس عبايتها/يالله...الا مابتقولين لعبدالله وتاخذين منه الاذن؟
عبير بانحراج/ها.....أي قلت بدق له وانا بالسيارة؟
حصة/يمديك دقي له اللحين قبل نطلع..
طلعت عبير جوالها ودقت على عبدالله وقالت بسرعة.../هلا عبدالله...هلا شلونك...بقولك انا رايحة مع حصة لبيت جدك طيب....بتمرني...لالاانا عندها...اي في بيتكم يالله بعدين اكلمك واقولك السالفة؟
حصة بحدة/شكله اصلا مايدري انك جاية هنا البيت؟
عبير بلامبالاة/أي تدرين هو بالدوام.....
حصة/اول مرة اشوف وحدة تجي بيت خطيبها وهو مو هناك؟
عبير بثقة/هذا لاني موجاية له جاية لكم انتوا علشان اتعرف عليكم انتوا!!
/////////////////////////////////////////////////////////
نورة في السيارة/مشاعلوا درينا يحبك بس مو كذا عاد كل شوي واتصل فيك وسئلك وينك فيه؟
نوف/نورة انقهرت فارس مااتصل فيها؟
نورة بضحكة/وش قصدك غيرانة منها؟
نوف وهي تضحك/شكلك كذا....
مشاعل/يالله ابي هدوء تام ولانفس..
نورة/مااقدر انا على الناس الرايقة....والله مايدري عن الخافي المستور؟
نوف/من قال لك مايدري...بس مصبر نفسه وعلى الله الاجر؟
مشاعل/قلبي وجهك انتي معها...يالله ولاصوت...
هلا حبيبي...
فواز/هلا....
مشاعل/ها...
فواز/وينك؟
مشاعل/بقطر؟
فواز/وين؟
مشاعل/مدري عنك؟قبل شوي متصل فيني وقايلة لك اني بمنطقة اسمها سيهات...قريب القطيف...
فواز/وليه رايحة هناك....
مشاعل/نوف جاية لمصممة ازياء هنا و مفصلة لها ثوب العرس....معنا قريبتها بالجامعة وثيابها يهبلون؟
فواز/وكل امورك تمام..
مشاعل/ماشي حالي...
فواز/طيب ومافي شي لفت انتباهك؟
مشاعل/وين بالضبط؟
فواز/قولي بلالف ودوران؟
مشاعل/في سيارة مرسديس تمشي ورانا وين مارحنا اذا هذا اللي تبي توصل له؟
فواز/يعني شفتيها؟
مشاعل/شسالفتها؟
فواز/لالاتخافين هذا انا حاطه يمشي وراك وين مارحتي؟
مشاعل/طب ليه؟؟
فواز/زوجتي وماابي ااخليك تمشين بالشوارع بروحك...افرضي تعرضوا لكم شباب وش بتسوون ذيك اللحظة وانتوا بروحكم؟
مشاعل/مااقنعني كلامك..حاسة في شي صاير بينك وبين راشد صح؟
فواز/في....واعتبري ها الحارس نوع من الاحتياط....
مشاعل/كبرانه بينكم حييل؟
فواز/لاحبيبي ماصاير شي بس انا افضل بها الفترة وطالما انك بتكثرين من طلعة الاسواق ان تكون لي عين معك....يضايقك ها الشي؟
مشاعل/اذا انت يريحك ها الشي اكيد ماراح يضايقني...
فواز/طيب حبيبي اتركك اللحين وبعدين ادق لك...
//////////////////////////////////////////////////////////
العصر في بيت الجد...
حصة/اكرمك الله ياخالتي....
ام مشعل/حياكم الله بكل وقت ....
الجدة وهي تتفحص عبير/انتي من أي قبيلة؟
عبير/أي قبيلة ليش انا عايشة بالبر وبين الخيام؟؟؟انا من بيت الفالح؟
الجدة/منهم خوالك.....
ام مشعل بهمس لحصة/اللحين مابتعتق البنت وبتخليها تحرم تطب هنا مرة ثانية؟
حصة بشماتة/انا اليوم موكلة المهمة لجدتي تطلع عيونها...لعنبو دارها امس مارحمتنا ولاتركتنا بحالنا...هذا وتوها داخلة توها اول يوم؟
ام مشعل/الله يعين قلبك يااختي ياام تركي...مسكينة شكلها ماتبيها بس لو ماغلاة عبدالله واصراره عليها...
حصة/صبري عليها اذا شافها تركي ولاابوي وهي بها الحالة ولا الشيانة هاذي مالها مكان بالبيت مابيتركونها..
ام مشعل/الله يستر عليها ويهديها ان شاءالله...
الجدة/ابوك وين يشتغل؟
عبير بدون نفس/وانتي بتناسبينه؟مالك ومال ابوي؟؟
حصة بحدة/تكلمي عدل مع جدتي يابنت...هاذي تاج راسك انتي واهلك..
الجدة سوت روحها زعلانة وقامت راحت غرفتها وراحت وراها ام مشعل...
عبير/والله عاد انا اعرف اول مباركية للعروس يحفون فيها العروس ويشيلون ويحطون مو يحطونها بلجنة تحقيق؟
حصة/وش ماقالت لك قولي ان شاءالله وعلى امرك ياجدة؟
عبير/ياسلاااام وماتبين اخدمها بعد!!
حصة/انتي الحكي ضايع معك...
عبير بضيق/أي لاني مو نوف...مسوية روحي الكل بالكل ..
حصة /وش يجيب نوف اللحين بنص السالفة؟
عبير/ابي افهم ليش كلكم منغشين فيها؟
دخلت وضحى بها اللحظات...
وكان خالد بيدخل بس يوم سمع صوت غريب وقف مكانه ومادخل...
وضحى/السلام..
حصة وقفت/وعليكم السلام...هلا والله شلونك..
وضحى تقربت لها وسلمت عليها/بخير انتي شلونك؟
حصة/نساْل عنك....
وضحى/عبير هنا..هلا والله..
عبير/هلا....ماعرفتك؟
وضحى/انا وضحى زوجة خالد؟
عبير/اها انتي اللي ماخذة اللي بيورث الحلال كله؟
وضحى وقفت مكانها بعد ماكانت رايحة تسلم عليها وناظرت فيها باحتقار وقالت/نعم!!
حصة/تعالي جلسي قولي شخبارك؟
كان خالد بيدخل بس حسها فشلة وظل واقف مكانه...
حصة/تغذيتي ولالسه...
وضحى/لا مو ها الوقت اكل مرة وحدة بعد صلاة المغرب..
حصة/كم باقي لك؟
وضحى/ثلاثة شهورونص....
عبير/دبلتك حلوة....شكلها الماس صح؟
ناظرت وضحى بدبلتها...وقالت وهي تناظر بعبير/أي...
عبير/بشوفها...
مدت وضحى يدها لعبير بدون ماتشيل الدبلة...وقالت بابتسامة/شوفيها في يدي خالد مايرضى اشيل الدبلة لو شنو ماصار من يدي ...
ابتسمت حصة على موقف وضحى وعلى الغيظ اللي بان بعيون عبير....
/////////////////////////////////////////////////////////
باخر الليل...
بالفندق اللي فيه ياسمين ونواف...
كانوا جالسين يشاهدون التلفزيون وبعدها نواف قام بينام وتنهدت ياسمين...
من فتحت اياه موضوع طلاقه اليوم بالسوق وهو مو معها ابدا دايم شارد ومتضايق...واذا كلش كلش قال أي ولالا...
دخل ينام وظل يقلب بالجريدة قبل لاينام ودخلت هي تبدل....
هي اللي ضايقته ولا هو كان شزينه من ابتدوا الهدنة وماعمره ضيق خلقها ولازعلها.....
لبست لها ثوب نوم رصاصي...مزموم على جسمها وحطت لها ميك اب خفيف وغمقت الروج وبخت لها بختين عطر تحت اذنها وطلعت...
كان عاطيها ظهره..وحست انها خايفة انه مايتقبلها الليلة ..يمكن لانها فتحت موضوع دايم تسمع انه مو لازم ينفتح......
تقربت منه وجلست جنبه...وضمته من وراه والتفت لها...
يوم التفت لها سندت راسها على كتفه وقالت بهمس/حبيبي شفيك؟
قال بهمس وهو يمرر يده على شعرها/ولاشي...
ياسمين /حاستك متضايق؟
نواف/يتراوالك؟
ياسمين/انا اسفة ماكان لازم اضايقك واسئل عن اشياء مالي شغل فيها..
نواف حط اصبعه على شفايفها وقال بهمس/انسي الموضوع انا نسيته...
ياسمين بخوف/متاْكد....
هز راسه بالايجاب وهو مغمض عيونه....
تقربت منه وباسته على خده وقالت بهمس/انا اسفة...
مافتح عيونه يشوفها بس اخذها وسندها على حضنه وقام يمسح على شعرها بهدوء,,,,
//////////////////////////////////////////////////////
عبدالله/شلونك..
عبير بزعل/انا حيل متضايقة؟
عبدالله باسف/ليه؟
عبير/انا كذا يسوون فيني!!
عبدالله/منو؟
عبير/منو بعد اختك وزوجة خالد وضحى وجدتك؟
عبدالله/ليه وش سووا...
عبير/حطوني اليوم بوسطهم وهم بس يطعنون فيني وانا ظليت جالسة ومتحملة علشانك بس حبيبي..لانهم اهلك ورضاهم رضاك بس عاد كل شي له حدود ياعبدالله...
عبدالله/حصة اتوقع منها أي شي بس وضحى اللي اعرفه انها مسالمة وجدتي يعني هي صدق ساعات تاْذي البنات بس والله انها حبابة ..
عبير/انا ادري هذا كله من تدابير نوف؟
عبدالله بصدمة/نوف؟؟ونوف وش يدخلها فيهم!!!
عبير/أي لانك موداري عن الدنيا ياعبدالله..
عبدالله/انتي شايفتها اليوم؟
عبير/أي شفتها قبل اطلع مع حصة وحلفت انها تردني بيت ابوي وتشوه صورتي قدام الكل علشان تتركني؟؟
عبدالله/؟؟؟؟؟؟
عبير/عبدالله انت تحبني صح؟
عبدالله/طبعا وانتي شاكة بها الشي ياقلبي...
عبير/يعني ماراح تتخلى عني مهما صار ياقلبي...
عبدالله/حبيبي انا ماصدقت تكونين لي ..تبين بعد اتخلى عنك...
عبير/ابي اقولك شي بس خايفة تفهمني غلط؟
عبدالله/لاماراح افهمك انتي بس قولي...
عبير/ابي نتزوج بداية الشهر الجاي مع اخوك تركي بنفس الليلة؟
عبدالله/ليه بنفس الليلة عاد؟
عبير/هي مافارقت يالغالي حجوزات تركي كلها خلصت واذا علي انا بتحمل امشي حالي باي شي بس نتزوج ياعبدالله انا احس اني موقادرة اخذ راحتي معك..انا ابي اظل جنبك علطول وكذا انت تشوف الوضع بس اذا تزوجنا...بتكون حياتنا لنا....ها شقلت؟
/////////////////////////////////////////////////////////
كان متمني يشوفها بس للاسف ماصار نصيب اليوم لانه طلع لزواج واحد من الشباب وتوه راد والبيت شكلهم كلهم ناموا واستحى يدق لها وهي عندها بكرة جامعة يمكن انها نايمة ولاشي...
دخل غرفته وشغل الانوار وشال ثوبه وغسل وجا بيحط راسه على المخدة لقى بوكيه ورد على سريره
رفعه بين يدينه...ولقى فيه كرت صغير...
شاله وقراءه بسرعة....
(حبيبي....تصبح على خير كان يومي مو حلو لاني ماشافتك فيه....احس انه كان ينقصني شي...نوم العوافي......نوف)
تنهد بقوة وهو يقراْ كلامها مرة ومرتين وثلاث,,,,
ناظر بالورد وصورة نوف مرسومة فيه....معقولة نوف تحبه..ولاابتدت تحبه؟؟؟
هذا بيكون يوم السعد بالنسبة له....
حس انه بيطير يبي يسمع صوتها باي طريقة...
رفع سماعة الجوال يدق عليها وحس ان قلبه يدق بسرعة وكانه مراهق ماصدق متى يحب وينحب؟؟
بس تردد ...ورد السماعة مكانها...يمكن تكون نايمة واتصالي يزعجها؟؟
لاخليها لبكرة افضل ..صدق مو قاوي مااسمع صوتها بس ماابي اخرب عليها نومتها...
***نوف وهي بفراشها عرفت انه وصل ودخل غرفته واكيد انه شاف الورد ومتحير يدق لها ولالا..ابتسمت وهي تتخيل شكل تركي وهو محتار...
ورفعت سماعة الجوال بعد مالفت على مشاعل ولقتها بسابع نومة..اخذت الجوال وطلعت جلست على الكنبة اللي بصالتهم ودقت عليه...
حست ان قلبها يدق بقوة...بس لازم حياتها مع تركي تكون غير وعلاقتها فيه تقوى اكثر واكثر وهي شايفة بعيونها مثل ما الكل شايف انها بعيون تركي غير ومعاملتها منه خاصة جدا....


جاها صوته الملهوف من اول رنة وهذا دليل انه كان ماسك الجوال بيدق لها..
تركي بلهفة/هلا..
نوف/توقعتك مانمت!!
تركي/كنت متردد بين ادق ولا ماادق خفت تكونين نايمة وازعجك باتصالي ؟
نوف/ولو ازعاجك مرحب فيه باي وقت؟
تركي/نوف تسلمين؟
نوف/كلها شوية ورد..
تركي /المشكلة في الورد ان قيمته فيه...للي يفهمون له؟
نوف/كذا بتحرجني..
تركي/ليه..
نوف/مدري...
تركي/مانمتي!!
نوف/كنت اذاكر...وبيني وبينك كنت انتظرك ترجع علشان انام!!
تركي/وليه ماانتظرتيني تحت ولادقيتي علي مدامك تنتظريني؟
نوف/ماابي احد يفكر باي شي لو جلست تحت هذا اولا...ثانيا ماحبيت اتصل فيك بعدين تقول هاذي ماصدقت على الله تركي يعطيها وجه قامت تسأله وين رايح ووين جاي ومتى بترد؟
تركي/ياريت؟
نوف/ياريت شنو؟
تركي/اشوف اهتمامك فيني قبل حتى لايتسكر علينا باب واحد؟
نوف/طيب ابشر ولايهمك....وين كنت وليه تاءخرت لها الوقت؟
///////////////////////////////////////////////////////////////////////////////////////
لاتنسوا تتركون بصماتكم يالغلا,, 



****
***
**
*




هلا وغلا فيكم حبايبي...
منورين كالعادة...
بارت اليوم ماراح يكون طويل مرة....ولافيه ذيك الاحداث المهمة على قولتكم...بس كله لبكرة ان شاءالله...بس عاد مو تتركون تعليقكم لبكرة واليوم ماتكتبون شي خخخ
/////////////////////////////////////////////////////////////////////////////////////////
البارت الخامس والسبعين,,
,,,,,,,,,,,,,,,,,,,,,,,,,,,,,,,,,,,,,,,,,
تركي/هذا تحقيق ولاسؤال ولاعتب ولاشنو؟
نوف بضحكة/توك تقول ماعندك أي مانع في اني اسئل؟
تركي/أي بس بعد تعتمد الاجابة على نوعية السؤال..
نوف/امممم يعني في احتمال اذا كان تحقيق تقولي وانتي شيخصك؟
تركي/مدري جربي..
نوف/لاتكفى ماابي افشل حالي....
تركي بتنهيدة/باقي اقل من ثلاثة اسابيع...
نوف/متردد...
تركي/أي..
نوف ماتوقعت اجابته فسكتت..
تركي بتنهيدة اكبر/كان المفروض اني مااوافق على عرس بعد شهر...وضعنا مابيختلف فيه شي يانوف...بنسكن بنفس البيت وين المشكلة لو كان بعد الملكة بليلة ولاليلتين..لاتقولين مافي حجوزات تلاقين والله....
نوف/..........
تركي/بصراحة انتي متى كنتي تبين العرس...؟
نوف/مدري بس اكيد الوقت اللي انت بتختاره بيكون الانسب...
تركي/ماابي اجابة دبلوماسية؟
نوف تنهدت وقالت بخجل/ماكنت ابي اطول...
تركي/كيف زوجة عبدالله معك؟
نوف /خطيبته ماهي زوجته!!
تركي سكت شوي وبعدها قال/ليه؟
نوف/لانها ماراح تطول ياتركي؟
تركي/انتي ليه مصرة انها ماراح تطول؟
نوف/لانها ماناسبت اهل ها البيت...
تركي/كيف يعني ماناسبتهم...
نوف/يعني انت اليوم مارجعت البيت الا توك والكل نايم بس لو كانت امك جالسة ولاوحدة من خواتك كانوا حكوا لك عن سوالفها اللي ماانتهت من امس لليوم,,,
تركي/والله مدري...بس انا اشوف يعني انها خفيفة ماهي ثقيلة وها النوع مايستهويني ابدا يعني مو معقولة ينكتب كتابها الليل يوم ثاني الظهر هي في بيت خطيبها وجاية بلا عزيمة وطالعة معهم للاحساء ..مدري حسيت موقفها نزلها في عيني.....بغض النظر قلنا قبل مالنا شغل فيها؟
نوف/المهم حبيبي انا بتركك تنام علشان انا عندي جامعة وتاءخر الوقت وسوالفك ماينمل منها بس اخاف اروح مواصلة واتوهق بالجامعة وانام هناك..
تركي/قايلة حبيبي وتبين تسكرين؟؟؟
نوف/خلاص بسحبها..
تركي برومنسية/قوليها مرة ثانية وبتركك تسكرين علشان تنامين؟
نوف بهمس/اخاف اقولها ثاني واتورط تشبك اكثر وماننفك بعدين؟
/////////////////////////////////////////////////////////
يوم ثاني الصباح,,,
ام مشعل/تبين حليب زيادة يمه...
الجدة/لايمه ماابي....بنتك مااتصلت؟
ام مشعل/اتصلت البارحة يمه..تسلم عليك كنتي نايمة ولاكانت بتكلمك كلمت جدها وخالها...
الجدة/متى بترجع؟
ام مشعل/الليلة بيطلعون صلالة وبيجلسون اربعة ولاخمسة ايام وبعدها بينزلون,,,
الجدة/الله يسعدها...
ام مشعل بحنان/كثري منها يمه....
الجدة/اقول ام مشعل....حرمة عبدالله ماعجبتني ابدا!!
ام مشعل/يمه خلاص لاتجي بعدين اختي ام تركي وتقولين قدامها بروحها صاير بخاطرها ها الخطبة محد مبارك لها؟
الجدة/مدري وش له اخذتها وزينتها لولدها؟
ام مشعل تغير الموضوع لانها ماتبي تقول ان عبدالله كان على علاقة بعبير/ابوي طالع من بدري وين رايح؟
الجدة/والله مدري عنه....
ام مشعل/امس اخذ العيال معه على مزرعة عبدالرحمن ومارجعوا الاظهورهم متكسرة ورجايلهم مايقدرون يرفعونها من التعب؟
ام مشعل/يستاهلون؟عساهم من ها الزود واكثر؟
ام مشعل/لا يمه لو شسووا يظلون صغار ماانشد عودهم بعد توهم احدعشر سنة...انا اذا شفته بكلمه بعد شوي.....
دخل الجد وقال بسرعة/خلهم يتعلمون المرجلة من الصغر؟
ام مشعل سكتت...
جلس قبالها/على بالك اني ماابي لهم الزين؟
الجدة/هم وش مسووين كل يوم وجارهم معك مكان؟
الجد/ماهم مسويين شي بس قلت لك ابي اطلعهم رجال...
وضحى كانت طالعة من غرفتها وبيدها عبايتها علشان بتطلع اللحين ووقفت قبال المدخل اللي قبل الصالة تضبط شكلها بس كانت تسمع اصواتهم....
ام مشعل/أي بس يبى توهم صغار...
الجد/انا خالد كنت اسوي معه كذا وهو صغير؟
ام مشعل /عيالك وانت ادرى وش مصلحتهم بس خف عليهم شوي....
الجدة/لاماكنت تسوي لخالد كذا...الله يرحم ايامه كان مايفارق حضني ابدا من كثر دلاله..بس وين ربيناه لغيرنا...من تزوج عمت عيونه ها الوضحى ماصار يقوم بواجبه معي!!
ام مشعل/يمه...خالد كل يوم عندنا وين مايقوم بواجبه....
الجد/ماتعرفين امك بعد من يجي الطاري عند بنت اخوي تقلب الموجة لصالح ولدها وان الغلطانة بنت اخوي؟
الجدة/وهي غلطانة وستين غلطانة...ماتشوف شلون صاير ذبلان منها ومن طلباتها ويالله تكلمه من قمة راسها....وش عليه ان شاءالله من زينك ولامن زينك ولدي احلى منك ...لاوبعد اللحين يوم حملت راحت اشتغلت علشان التعب زيادة..لاوهو يجي وهي حضرتها ماتشرف الا المغرب؟
ام مشعل/يمه...وش ها الكلام لاتسمعك وضحى ويصير بخاطرها انتي ناسية انها حامل؟
الجدة/وش بعده حملت بعد ماطلعت عينه مسكين والله لو هو واحد ثاني كان اللحين بيجيه الثالث مو توه بيصير ابو؟
الجد/يابنت الناس هم متفقين مايبون عيال...انتي ناسية ان خالد كل يوم ودورة بمكان مايبي يشتت نفسه ويشتت العيال معه....
الجدة/دافع دافع عن بنت اخوك والله لو هي غيرها مادافعت ووقفت بصف ولدك بس فيها بنت اخوك تظل جنبها..اصلا انا ماكنت موافقة ياخذها بس انت اللي اصريت...
كفاها اللي سمعته اخذت اغراضها ورجعت الغرفة تنتظر خالد يطلع من الحمام علشان يوصلها الدوام,,,
//////////////////////////////////////////////////////////
بالجامعة..
نورة/ماقلتيلي اللحين البس الاحمر ولاالبرتقالي..
مشاعل/اللونين يناسبونك يابقرة مفكرة نفسك انا سمرة واللونين مايلوقون عليّ!!
نورة/مو بس ها اللونين مايلوقون لك كثيرالوان بعد ماتلوق لك بس مو هذا موضوعنا؟
مشاعل بشهقة/شوف الكلبة؟؟
نورة/ههههه
مشاعل/لاتخليني اشمر عن اكمامي اللحين قدام الجماعة؟
نورة/انا الغلط مني لو منتظرة نوف تخلص امتحانها ومشاورتها مو ابرك لي من مقابل وجهك؟


مشاعل/زين لكن..ان قلتي بكرة بتجين تزوريني بقصري اللي بسكن فيه بخليك تموتين وانتي تبكين قبال الباب ومابخلي الخدم يدخلونك؟
رغد بشماتة من وراها/الله يبلغك لها اليوم بس تصدقين ماظني؟
سكتوا مشاعل ونورة يوم شافوها واقفة معهم بنفس الطاولة ومعهم مجموعة بنات كثيرة..ومشاعل دق قلبها..
رغد بضحك وشماتة اكبر/وش ها الاسلوب الطفولي حق البزارين عاد يامشاعل بتخليها تبكي عند الباب ومابتخلين الخدم يدخلونها؟
صاحبة رغد بشماتة/أي يحق لها مو متعودة تسكن بعز ومرة وحدة بتسكن بقصر والخدم والحشم حوالينها ماتدري وش تسوي حتى بنت خالتها ماتبيها؟
نورة بثقة/خير منهي اللي مو شايفة العز بالله؟انتي ولابنت خالتي؟
مشاعل بهدوء/لاتتعبين حالك يانورة في ناس الكلام معهم خسارة؟
رغد بحدة/من تقصدين يابنت الحربي؟
نورة بشماتة/على قولتك....
رغد/انتي هيه..على بالك فرحانة يوم تسرقين ولد عمي يابنت الشوارع؟
مشاعل وقفت من كرسيها وقالت بحدة/مافي غيرك هنا بنت شوارع ولمي ها البنات وامشي لاتشوفين شي ماصار ولااستوى بحياتك؟
رغد لفت للبنات/مو قلت لكم همجية وراعية مشاكل وبنت شوارع وسراقة رجال ماصدقتوني؟
صاحبتها/لاحبيبتي مصدقينك....ومو مشكلة ندق اللحين على احمد ولاناصر ولاواحد من الشباب اللي يعرفونها؟
مشاعل جلست بكرسيها وطلعت جوالها ودقت على فواز وتقدمت رغد بتسحب جوالها بس انها ضغطت على السبيكر وعلى صوت فواز المكان...
فواز/هلا مشاعلي..
مشاعل بضيق/هلا فواز..
فواز/فواز حاف؟؟وين حبيبي وين عمري؟
مشاعل بسرعة لان البنات قاموا يناظرون بعض ويتغامزون/اقول فواز بنت عمك رغد تبي تكلمك؟
فواز بصدمة/رغد؟وش تبي ها البلوة بعد؟
رجعت ابتسامة الانتصار تعلو وجه مشاعل شوي من بعد ضيقها وارتباكها وقالت/ترى هي حاطة الجوال سبيكر وتبي تسمع هي وصاحباتها كلامك؟
فواز سكت شوي وبعدها قال/انتي تسمعيني يارغد مدري وش اسمك؟
حست رغد بالانحراج,,
بعدها قال فواز/خسارة اسم العيلة المشترك اللي نحمله مع بعض؟؟والله ماتشرفيني بنت عم ولاحتى من بعيد...عموما انا مدري انتي وش تبين بس اذا عندك الشجاعة تكلمي اللحين وخلينا نشوف وش عندك بدل مو كل يوم وتنطين على مشاعل؟
سكتت رغد وحست مشاعل انها بدت تربح الجولة لان رغد ماتوقعت تسمع صوت فوازوقالت بانتصار/وش تبي بعد الا تبي تحضر العرس قلت لها ماتلزميني حتى صبابة قهوة مو راضية تصدقني؟؟؟
بدوا جماعة رغد يمشون وحدة ورى الثانية لين تفرقوا كلهم وبعدها مشت رغد وسط قهرها من مشاعل بس بدون ماتقول ولاكلمة...
مشاعل عدلت السبيكر وقالت لفواز/بكلمك بعدين طيب؟
فواز برجاء/مشاعل لا ..وش صاير معك ابي افهم؟
مشاعل بعصبية لاول مرة/خلاص قلت لك بكلمك بعدين اناشوي متضايقة وبس اروق بكلمك....معليش راح اقفل الجوال اللحين بنتكلم بعدين ماشي حبيبي؟
سكرت منه وقفلت الجوال وبدت تبكي..
نورة/لامايصير وش له تبكين؟
مشاعل من بين د موعها/انتي ماسمعتي كلامها؟
نورة/اللي اعرفه انك وقفتيها عند حدها وحركة حلوة منك انك كلمتي فواز ودخلتيه بالصورة اللحين بتفكر مليون مرة قبل لاتجي تكلمك...وعلى فكرة هي اللي طلعت مهزومة من السالفة وانتي طلعتي برفعة راس يامشاعل ياحبيبتي؟
مشاعل وهي تاءشر على صدرها/ناصر واحمد والله اعلم بعد منو غيرهم؟
نورة/مشاعل ياعمري اللي يعرفك مايصدق فيك؟
مشاعل/وانا مالي ومالهم ليه كذا يصير فيني؟
نورة/انتي تدرين عن اللي بينهم فمالازم كل ماتواجهتوا تتعبين حالك وتبكين يابنت الاوادم؟
مشاعل وهي تمسح دموعها/البنات مايعرفوني ولايدرون وش السالفة والولد ولد عمها واكيد مصدقينها؟
نورة/وانتي وش عليك من عامة الناس انتي عندك ناس يحبونك ويثقون فيك وبعدين فواز يبيك ولو صح كلامها عنك وعنه ففي النهاية انتوا بتتزوجون وين المشكلة؟
مشاعل/وسمعتي؟
نورة/قلت لك اللي عارفينك اكثر من اللي ينشرون بالفلوس علشان يقولون كلام مايدرون عنه؟
////////////////////////////////////////////////////
حست بدغدغة باصابعها وعلى يدها وهي النوم فيها...
تفتح عيونها وتسكرها..وتسمع همس يكلمها بس النوم بعيونها مانعها تستوعب العالم اللي حوالينها لين كثرت الدغدغة فيها..
فتحت عيونها ولقت نواف جالس قبالها على الفراش وحاط يدها بحضنه يدغدغ فيها ويوم شافها فتحت عيونها همس لها/مابغيتي تصحين يابنت؟
ياسمين وهي تتمغط/ليه من زمان وانت تصحيني!!!
نواف/طبعا؟؟
ياسمين بجدية/صدق!!!شلون ماحسيت؟؟كم صار لك يعني!!
نواف وهو يضحك/زمان يمكن اربع دقايق؟
ياسمين اعتدلت بجلستها وناظرته بنص عين وقالت بضحكة/اللحين اربع دقايق زمان!!!اجل لو يصير حالك حال امي المسكينة وهي تصحيني ومااجلس الا بعد ربع لو ثلث ساعة..وش بتقول؟
نواف/اوه ه ه..يعني كسلانة مع مرتبة الشرف؟
ياسمين/هههههه
نواف/يالله قومي...
ياسمين بكسل/وليه نقوم بدري والله لاورانا طباخ ولاتنظيف ولاشي..خل ننام احسن؟
نواف/اقول ورانا اليوم مطار ولاانتي ناسية ان احنا رايحين صلالة المغرب؟
ياسمين وهي تعدل المخدة وتنبطح عليها من جديد/ اقول باقي فوق الخمس ساعات على روحتنا للمطار خلني انام ابرك؟
نواف وهو يجرها من يدها/قومي بس صار لي ربع سا عة جالس بروحي؟
ياسمين/أي وخير ان شاءالله ربع ساعة ماهي عشرين ساعة وانت جالس بروحك؟
نواف/شلون يعني كم بعد اظل جالس بروحي؟
ياسمين/يمكن ساعتين بعد!!
نواف باعتراض/لالالا قومي بس قومي قالت اجلس ساعتين بروحك؟
ياسمين /لاتحاول بنام تعبانة البارحة مانمت زين؟
نواف/مو ذنبي انا جلست خلاص؟
ياسمين رفعت المفرش من عليها وقالت له/تعال نام معي لاتظل بروحك وبعدين نقوم سوا؟
/////////////////////////////////////////////////////////
خالد/وضحى..شفيك جالسة مارحتي تفطرين؟
كانت جالسة وهي سرحانة وماانتبهت له وهو يتكلم..
جلس جنبها وهزها من كتفها وشهقت يوم هزها..
خالد باسف/بسم الله عليك والله مو قصدي ماحسبتك سرحانة والله؟
وضحى/لالاعادي ماصار شي..
خالد بخوف/متاْكدة ماصار لك شي؟
وضحى ببتسامة/لا بس جلست البيبي من نومه؟
ابتسم لها وحط يده على بطنها علشان يحس بحركاته...
خالد/اسف حبيبي مو قصدي اخوفك واجلسك من نومك مرعوب..
وضحى/اللحين حدد الاعتذار لمنو فينا؟؟
خالد وهو يضحك/للي تاءثر فيكم وبما انك قلتي مافيك شي فالاعتذار موجه له هو لانه كاهو يتحرك شكله خايف....
وضحى/يالله مشينا..
خالد/فطرتي...
وضحى/خالد بنفطر برى ابيك بسالفة معليش؟
خالد/خير ..في شي؟
وضحى/لامافي شي بس بغيت اسولف معك بروحنا...
خالد/نسولف هنا...
وضحى/لاماعليه اذا طلعنا بنسولف اذا ماعندك مشكلة؟
خالد/لامو مشكلة اللحين بتصل بعطيهم خبر اني بتاْخر اليوم.....
/////////////////////////////////////////////////////////
نوف/ادري فيك بالدوام وماتحب احد يكلمك وانت بالدوام الا وقت البريك بس ماقدرت اصبر مااكلمك؟
تركي/لاولو في استثناءت طبعا بالسالفة....
نوف/تسلم...
تركي/وش عندك؟
نوف/ولاشي بس فرحانة وقلت اكمل فرحتي بسماع صوتك؟
تركي/دوم ان شاءالله ها الفرح والرضا..بس وش القصة؟
نوف/ولاشي بس كان عندي اختبار وخايفة منه حييل والحمدلله قدمت فيه كويس....
تركي/اممم وليه ماقلتيلي امس ان عندك امتحان علشان اتركك تذاكرين؟
نوف/يوم ادق لك كنت مخلصة.....
تركي/طيب كنتي قلتيلي ان عندك اختبار صعب؟
نوف/ليه؟؟؟علشان تجيب لي اسئلة الاختبار؟
ضحك لها تركي وقالت/طيب انا بتركك تشتغل اللحين مابعطلك ادري شوي وتسكر بوجهي يالنظامي؟
تركي/ههه خلاص اشوفك بالبيت طيب...
نوف/طيب حبيبي....يالله بحفظ الله... 
/////////////////////////////////////////////////////////
ام مشعل/جهزت اغراضكم جدكم بياخذكم برحلة معه؟
اثنينهم بشهقة وحدة/شنو؟
ام مشعل/يالله يقول ماعندكم وقت...
مشعل برجاء/يمه كفاية رحلات مع جدي وقسم بالله قلت التوبة؟
ام مشعل/انت وش مسوي مع وجهك انت وولد خالتك؟
سعد/ولاشي ياخالتي بس جدي حاط دوبه ودوبنا مدري ليه؟
ام مشعل/لاقوموا ها المرة بتعجبكم الرحلة؟
سعد/ليه وين قال بيودينا نشتغل مع شركة اليمامة ونشيل الزبالة من الشوارع؟
ام مشعل/هههه
مشعل/يمه قايل لك وين بيودينا؟
ام مشعل/لايمه مدري...
سعد/شلون بعد ياخالتي تقولين بتعجبكم؟
ام مشعل/هو قايل لي بوديهم مكان بينبسطون فيه؟
مشعل/اذا على جدي واثق من نفسه ان كل مكان بيعجبنا؟
مشعل/من اللحين اذا مكان بيشغلني فيه ماراح اصمد بهرب ؟
سعد/وانا معك؟
مشعل/اصلا محد حطنا بها الموقف غيرك يالثور؟
سعد/اثنينا اشتركنا فيها ...وعلشان نطلع منها لازم نسوي صلح سريع علشان نتفق على خطة للهرب؟
ام مشعل/انتوا شجالسين تحكون فيه؟
مشعل/يمه هاذي لغة الاعمام والمشايخ واهل الرايات الكبار انتي شعرفك فيها وانتي حدك تقابلي جدتي وجدي وطلباتهم وتروحين للجيران وخواتك والسوبر ماركات والسوق؟
ام مشعل/وين بعد تبيني اروح علشان اعرفها؟
مشعل/يمه خلاص لانطول عندنا خطط....
/////////////////////////////////////////////////////////
نورة/بكرة الملكة يمه والله حايسة مو عارفة شسوي بعمري؟
ام سعد/وليه عاد ها الحوسة كلها..
نورة/مدري يمه..حاسة ان في شي....
ام سعد/فالك ماقبلناه يانورة وش ها الكلام؟
نورة/احس اني متحمسة بزيادة؟
ام سعد/لانك ماكنتي عارفة فارس زين اللحين يوم عرفتيه تبينه يكون عندك باسرع مافيك...
نورة/يمكن..
ام سعد/يمه ترى فارس مامنه اثنين يايمه..ديري بالك عليه طيب يمه...
نورة/فارس بعيوني يايمه..
ام سعد/الله يحرسكم لبعض ويخليكم ويبعد عنكم عيون الناس...
//////////////////////////////////////////////////////////////////////////////////////
بارت بكرة وش راح يصير فيه ياترى,,,
***نورة وملكتها وشنو راح يصير فيها ياترى وموقف نورة شنو؟
***فواز ومشاعل وهل فعلا نهاية الطريق فراق اختارته مشاعل ورضخ له فواز؟
***نواف وياسمين والهدنة هل بتدوم لين يردون الشرقية ولابمجرد يوصلون المطار بتنتهي؟
**وين بياخذ الجد مشعل وسعد ها المرة وهل بينبسطون ولا بيرجعون معلنين التوبة؟
**خالد ووضحى وشنو راح يصير بعد اللي سمعته وضحى من امه؟



****
***
**
*




هلا وغلا فيكم...
راح انزل لكم ثلاث بارتات مع بعض لاني ماحقدر ادخل ها اليومين ونلتقي يوم السبت باذن الله,,,مع تمناياتي لكم بقراْة ممتعة
///////////////
البارت السادس والسبعين والسابع والسبعين والثامن والسبعين,,
///////////////////////////////////////////////
في مجمع الظهران مول وتحديدا بقهوة الليلوان..
كانوا جالسين قبال بعض..
خالد/وضحى ترى اقلقتيني؟
وضحى وهي تبتسم بس تناظر بالارض/لاتشغل بالك ترى مافي شي بس كنت ابي اتكلم معك برى البيت؟
خالد/صاير شي؟
وضحى/لا
خالد باصرار/اكيد...
وضحى/صدقني ياخالد ماكو شي...
خالد/طيب وش تبين؟
سكتت شوي وبعدها رفعت راسها وقالت/ابي اطلع من بيتكم ياخالد؟
خالد وهو يناظرها بتشكيك/ليه؟؟؟
وضحى بتبرير/ولاشي...بس حاسة اني ....يعني وجودنا صاير ماله لزمة ياخالد؟
خالد/شلون يعني ماله لزمة؟
وضحى/يعني احس ان انا متعبة ام مشعل معنا على الفاضي وانا مافيني الا العافية...انا قادرة اقوم بنفسي ياخالد وماابي اطول هنا اكثر؟
خالد/لاياوضحى ام مشعل طايرة بوجودنا معها وخصوصا ان ياسمين غايبة..
قاطعته بسرعة/اقل من اسبوع وبيكونون هنا....
خالد/وضحى ابي افهم احد قايل لك شي يضايقك...
وضحى/لا...
خالد/ولاحتى امس يوم تشوفين خطيبة عبدالله؟
وضحى/لا ياخالد والله ماقالت لي شي؟
خالد/بس انا متاْكد ان في شي؟
وضحى/تقلبات حمل لااكثر ولااقل صدقني,,,,
خالد/شلون يعني؟
وضحى/يعني احس اني اذا ظليت ماراح اكون مرتاحة ابدا ياخالد فلازم ارجع...
تنهد بقوة وقال/السؤال الاهم وين ترجعين اذا طلعنا من هنا؟
//////////////////////////////////////////////////////
ام مشعل وهي تضم مشعل لصدرها/انتبه على نفسك؟
مشعل بتشكيك/ليه يمه وانا وين رايح؟
ام مشعل/وحرام اذا ضميتك وقلت لك انتبه على نفسك؟
مشعل/لا.....
ام مشعل/سمعوا كلام جدكم ولاتعاندوا وتقلبون عليه الموجة تراه يحبكم وغلاتكم بغلاة خالد ولده بس يمكن مايبين لكم...
سعد/أي صح قليتيلي ياخالتي؟
ام مشعل/انت انت لسانك يمه منه.......يبيله قص على فكرة....
الجد/يالله انا بالسيارة .....قلتي للسايق يجهز السيارة ياام مشعل؟
ام مشعل/كاهو ينتظرك فيها يبى؟
الجد/يالله سبقوني ياعيال..
مشوا سعد ومشعل بلا خيار وسلم على بنته وطلع وراهم ,,ركبوا السيارة وهم طول الطريق ساكتين لين وصلوا المطار....
ناظروا في بعض وهم يتهامسون..
سعد/اختك اليوم بتجي؟
مشعل/حتى لو فرضنا انها بتجي اليوم مالقيت غير جدي يجي يستقبلها بالمطار ؟
سعد/اجل وش السالفة؟
مشعل/والله علمي علمك..خل ننزل ونشوف السالفة؟
شهق مشعل وهو يفكر وقال/لا مستحيل لو يسويها جدي؟
سعد بارتباك/شنو؟
مشعل/ان جدي يخلينا نشتغل بالمطار!!!!
سعد وهو يناظر بالجد ويقول بصدمة/ننظف الطائرات مثلا!!ولا ننظف حمامات المطار!!!ولا نحمل الشنط؟؟؟
مشعل/لو هي كذا صدقني باخذ قشي وبهرب من اللحين اقولك؟
الجد بصيغة امر/يالله نزلوا...
سعد بمسكنة/جدي احنا ليه جايين هنا؟انت جاي تستقبل احد من ربعك اللي من زمان ماشفتهم؟؟
/////////////////////////////////////////////////////
عبدالله/يمه وين ابوي؟
ام تركي/راح الرياض قبل شوي؟
عبدالله/اوووف...
تركي وهو يشرب شايه/ليه ..وش كنت تبي منه؟
عبدالله/كنت بسولف معه بموضوع العرس؟
ام تركي بصدمة/عرس منو؟؟؟عرسك؟
عبدالله ببتسامة/أي...
ام تركي بارتباك/ليه متى تبي تتزوج؟
عبدالله/انا فكرت في ان احنا نتزوج سوا انا وتركي انتي شرايك يمه؟
ام تركي سكتت وماعلقت بشي؟
عبدالله/انا اقول التطويل والتعريض ماله داعي
تركي/في هاذي انا معك....
عبدالله/يمه ماقلتي شي؟
ام تركي/وليه ماتسويه بعد زواج اخوك؟
عبدالله/يمه الحجوزات انتوا مخلصينها بدل ماينكتب اسم تركي ينكتب تركي وعبدالله وجناحنا هنا مايبيله شي...بلادوخة راس...
ام تركي/أي بس انا ابي افرح فيكم كل واحد بروحه....مو حرام نسوي عرسين ونفرح؟
عبدالله/وش له وجع الراس وعرسين بعد!!!قايم عندنا العرس قايم...
ام تركي/أي بس ليه اثنينكم سوا عاد؟
عبدالله/يمه الاعراس تعب ومصاريف وروحة وجية ...خلوها عرس واحد وبس!!
ام تركي/اولا المصاريف انتوا مو متكفلين فيها الله يخلي لي ابو تركي ان شاءالله ولايحرمني منه والتعب مقدور عليه هو كله يوم واحد والروحة والجية بس ينتهي العرس مانحس فيها وبعدين انت ولد يمه مابنروح وبنجي لك هي عرسها بروحها واحنا عرسنا بروحنا يعني ماعندنا ذاك التعب....
ام تركي/مازلت مصرة على ان كل واحد عرسه يكون بروحه بس معليش لو وصل ابوك نكلمه بالموضوع نشوف وش رايه؟
قام تركي من مكانه وقال /وقبل كل شي انتظروا موافقة نوف على الموضوع يمكن ان زوجتي ماتبي احد معها بنفس الليلة؟
ابتسمت ام تركي له ومشى هو فوق لداره وعبدالله قال بصوت واطي شوي/هذا اللي ناقص بعد ننتظر راي نوف حضرة جنابها؟
لفت له ام تركي/وليه تتكلم عن بنت عمك كذا!!
عبدالله/وليه ناخذ رايها من الاساس؟؟هي وش دافعة من جيبها علشان نشاورها؟
ام تركي بصرامة/ولد...
عبدالله/أي وانا الصادق يمه..
ام تركي /انا عارفة هذا مو كلامك كلام ست الحسن والدلال..
عبدالله/وان كان رايها معها حق يمه اعتراض نوف على الزواج مو معناته غير شي واحد؟
وقفت ام تركي وقالت بتحدي/اذا نوف قالت ماتبي معها احد بالعرس فمعناته مابتنزف معها وحدة ثانية وروح وصل لها ها الكلام وزيد لها ها الكلمتين من عندي وقولها ثقلي وثقلي حالك وعقلي....ترى احنا ناس شايفين الدنيا وقلوبنا على بعض مابتجين انتي وتخربين بينا!!!!
//////////////////////////////////////////////
فواز بعصبية/نعم!!انا مو قايل لااحد يجيني؟
السكرتير/أي بس حبيت اذكرك ان الموعد مع شركة...
فواز بعصبية اكبر/الغيه..طلع احد ثاني سوي أي شي بس اتركني هنا ولاتدخل احد عليّ!!
السكرتير/حاضر طال عمرك...
طلع من المكتب وسكر وراه الباب..
وكان فواز بحالة ضيق...
كان ماسك جواله وهو يدق عليها وهي للحين مقفلة الجوال....
افكاره كلها رايحة لعندها ...ياترى وش اللي صاير لها؟وش قايلة لها رغد؟وش مسوية؟؟
أي موقف انحطيتي فيه يامشاعل اليوم وهل طلعتي منه ولابعدك تعانين منه ؟؟؟
انا السبب لولاي ماكنتي تعرضتي لها الشي؟؟
لولاي كنتي بخير ومحد يتعرض لك ويكدر لك يومك وحياتك؟؟؟
تنهد بقوة وهو يستعرض صورتها وهي تضحك ولاتمزح ولا اذا كانت رومنسية ومستحية ولاخايفة؟؟؟
هو السبب بتعاستها....
وعلشان تكون مشاعل سعيدة ومرتاحة لازم هو يبتعد عنها؟؟؟
صحيح الحل مر ومايقوى عليه لانه يحبها...اي من شافها وهو حاس انه بيتعلق فيها وفعلا..دخلت قلبه بسرعة ماتوقعها ويوم عن يوم يزيد بالتعلق فيها...
صحيح فراقها بيكون صعب وقاسي بس لازم يبتعد..ماراح يضحي بسعادتها وارتياحها على حساب حبه لها وسعادته هو؟؟؟
رفع جواله ودق لاامين السايق اللي حطه ورى مشاعل..
امين/نعم طال عمرك؟
فواز/طلعت مشاعل ولالسه؟
امين/سايقهم توه واصل وكاني وراه يعني يمكن على دقايق ويطلعون....
فواز/بس تشوفها راكبة السيارة دق لي!!
امين/حاضر طال عمرك.......اقول كاهم ركبوا السيارة؟
فواز/خلاص بس يوصلون البيت عطني خبر واذا تغير برنامجهم وراحوا مكان ثاني قولي طيب..
امين/طيب..
سكر ورجع دق لها وكان جوالها لسه مقفل..
تنهد بحرقة ورمى الجوال من يده بقوة....
///////////////////////////////////////////////////
نورة سكرت باب غرفتها وهي تشوف اتصال من فارس عندها..واستجمعت انفاسها وردت بهدوء/هلا..
فارس/وغلا...
نورة/......
فارس/وين رحتي؟
نورة/موجودة؟
فارس/طب وليه ساكتة؟
نورة/علشانك انت اللي متصل مو انا!!
فارس/واذا كنت انا اللي متصل تظلين انتي ساكتة؟
نورة/لان مو انا اللي متصلة فما لازم اتكلم؟
فارس/وحتى اذا كنتي تبين شي؟
نورة/أي بس انا ماابي شي؟
فارس/مو صحيح؟
نورة وقفت قبال المرايا وقالت له/نعم...
فتحت شعرها وقامت تحوس بشعرها وهي تكلمه..
فارس برومنسية/يعني بالذمة انتي مو محتارة تلبسين أي ثوب ولااي لون ومترددة تتصلين فيني ولالا تاخذين رايي؟
ابتسمت لنفسها بالمرايا وقالت له بثقة وهي تضحك/لا طبعا اخر مايلزمني رايك في الشي اللي بلبسه؟
فارس/مو صحيح...
ضحكت بقوة ها المرة...
فارس/لاتلعبين على نفسك انا متاْكد بس جالسة تكابرين علي! تبيني اصدقك؟
نورة/بكيفك لاتصدقني بس رايك مايلزمني؟
فارس/طيب اللحين وش الالوان اللي محيرتك عطيني وانا اشوف وش نختار؟
نورة/أي الوان؟
فارس/اللي بتلبسيهم؟
نورة/ومن قال اني بلبس شي اصلا؟
فارس قام يصافر/ماشاءالله فالة الدنيا انتي مابتلبسين شي اصلا!!
نورة وهي تصارخ عليه/روح اقلب وجهك عني ؟؟انا قصدي بجلس بعبايتي لين تمشي بيتكم؟
فارس/انا امشي بيتنا!!انا الود ودي من اللحين مااطلع من بيتكم بعد شلون اذا طلعت عندي ورقة تثبت انك لي...ماراح اطلع بجلس طول الليل في بيتكم وش تبين بعد!!
نورة/سعد مو هنا وابوي بيروح الرياض وامي ..
فارس/ماعلي من احد علي من راعية السهر وبس!!
نورة/قلنا التوبة مانسهر اللحين؟
فارس/عناد هي..يوم جيت بجلس معك الليل قلتي بطلتي تسهرين؟
نورة بدلع/شسوي بعد مو انت قلت انك مو راعي سهر وتنام بدري....قلبت نظامي انا بعد علشان اواسيك؟؟
فارس/ماشاءالله بنت اصول مافي كلام...قلبت برنامجها علشاني وين الاقي انا مثلها بها الدنيا؟
نورة/تسخر حضرتك؟
فارس/لا اجاريك تقولين قلبتي برنامجك...
نورة/يمكن قلبته صدق؟
فارس/من متى؟
نورة/من زمان؟
فارس/وسهرة البارحة كانت عارضة يعني؟؟
نورة/وش تقصد؟
فارس بخبث/كنتي جالسة للساعة وحدة وربع ولاتنكرين انا ماقدرت اقاوم نومتي اكثر وتركتك ورحت انام..
نورة/ليه حضرتك تراقبني!!
فارس/مو بالمعنى الصحيح...يعني اراقب غرفتك ومتى يكون النور فيها مشغل ومتى ينطفي؟
نورة/ياسلالالاام طيب من الليلة بسهر والنور مطفى زين كذا!!!
/////////////////////////////////////////////////
تنهدت وضحى وماقالت شي...
خالد باسف/بنرجع بيتنا ياوضحى....
وضحى وهي تتنهد/قصدك مملكتنا اللي خليتني اكره كل شبر فيها بقد ماكنت احب كل شبر فيها؟
خالد باعتذار/قلت لك اني ا
قاطعته وضحى/اول قول انت ماعندك مانع ان احنا نطلع من بيت اهلك؟
خالد/مو قبل ماتتكلمين معي بصراحة...
وضحى/قلت لك ليه مو راضي تصدقني؟
خالد/وضحى....
رفعت راسها له وقالت/نعم...
خالد بتعب وارتباك/بتسامحيني!!
وضحى سكتت وماقالت شي...
خالد/قولي انك بتسامحيني....
وضحى/انا...انا...
خالد بتعب اكبر/وضحى انا تعبان احس اني عايش ومو عايش....صدق لحظة ماحسبت حسابها ابدا... بس وحياتك اني متندم وقلت لك ها الشي....
كل اللي ابيه انك تسامحيني..انا حتى بنومتي مو مرتاح ياوضحى.....
تنهدت وضحى وسكتت....
خالد/وضحى...انا باقي لي اسبوعين واروح الرياض عندي دورة هناك وبظل شهر واسبوع...ابيك تفكرين بها الموضوع براحتك...انا حتى ماراح اتصل فيك وابي اذا رجعت تكونين حسمتي الموضوع طيب.....ماابي اضغط عليك وكل يوم اسئلك عن رايك.....ظلي فكري بروحك...بس حطي في بالك اني احبك ومااقدر اعيش بدونك.....ومني لذاك الوقت اتمنى انك تظلين مع ام مشعل علشان اقدر اتطمن عليك لاني ادري انك ماراح تجلسين عند نواف وياسمين.....
/////////////////////////////////////////////////////
الجد/يعني بذمتك احد يستقبل ربعه من باب المغادرين؟؟
مشعل وسعد رفعوا رؤؤسهم وناظروا في بعض وهم يمشون ورى الجد اللي راح قدام بعد ماطلع تذاكر من جيبه...
سعد/تتخيل بيسفرنا برى البلد وبيخلينا خدم؟
مشعل/ليش طلع لنا هو فيزا علشان يسفرنا ويخلينا نصير خدم؟
سعد/يالغبي مو كل البلدان يحتاجون فيزا؟
مشعل/طيب تتوقع قال لهم فيزا خادم ولاسايق؟
سعد/لااكيد خادم لان سايق بنفس طولنا ماينفع؟
مشعل/عادي الفلبين ماهم بذاك الطول ويجون عندنا يسوقون؟
سعد/يعني تتوقع نروح الفلبين ونصير سواويق؟
مشعل/شفت شلون انقلبت الاية بعد ماكانوا يسوقون عندنا صرنا نسوق عندهم!!!
جاهم الجد وراحوا جلسوا بالكراسي..
مشعل مسوي نفسه مستحي/جدي اقدر اسئلك وش اللي صاير؟
الجد/اسئل؟
مشعل/وش اللي صاير؟ليش احنا هنا؟
الجد/من غبائك سئلت ها السؤال؟؟يعني جاي المطار وش تسوي؟
سعد/انا ادري عنه اكيد بتسافر؟
مشعل/انت اسكت محد كلمك يالشراني اصلا كل اللي جانا من تحت راسك؟
الجد/عقلوا يالله عقلوا..
مشعل/أي ماجاوبتني ياجدي....
الجد/بنروح المدينة؟
مشعل وسعد ناظروا في بعض/وش بنسوي؟
الجد/الناس ليش تروح المدينة مو علشان تزور النبي؟
سعد/اللهم صلي وسلم عليك يانبينا يامحمد... بس ليش وكيف؟
مشعل/يعني احنا حتى ماجبنا لنا ملابس واغراض ..
الجد/مايحتاج بنبات الليلة هناك وبكرة المغرب بنرجع هنا؟
سعد/وليه كذا سريعة الرحلة؟
الجد/كيفي ابي اصلي الليلة عند النبي وارجع بكرة احد له عندي شي!!!
////////////////////////////////////////////////////
بعد صلاة المغرب في بيت الحربي...
مشاعل/حلويات وكيك وسوالف وش المناسبة؟
ام تركي/والله اللي جابه تركي سئليه؟
لفوا لتركي اللي كان يناظرهم...
تركي/خير في شي؟
مرام/وش المناسبة؟
تركي/ابدا بس نوف كان عندها امتحان صعب ويوم قدمت فيه زين قلنا نجيب لكم حلوان..
نوف ابتسمت..
مشاعل/اها...روحي.ان شاءالله ياربي كل يوم تقدمين زين بامتحاناتك يانوف؟
ام تركي/اقول لاتكثري منها ترى انتي اللي بتروحين فيها وراك عرس يابنت ؟
مشاعل/مايخالف يمه نظل على حلوياتهم بس مو لازم ناكل غيرهم؟
مرام/نوف وش بتشتغلين اذا تخرجتي؟
نوف ماقالت شي بس ناظرت بتركي وابتسمت...
مرام/صيري ابلة احس يناسبك....
نوف/جد؟؟؟ترى بتدخل براسي..
مرام/أي بس صيري ابلة عربي لان البنات مايخقون الا على ابلات العربي...
تركي/لانها تكون رازة الوجه كل يوم عندهم ياحصتين ياثلاث بيضطرون يحبونها علشان ياْقلمون نفسهم على الموضوع؟
نوف/طبعا هو يقول ها الكلام علشان يشيل الفكرة من راسي ؟
تركي/أي طبعا مافي شغل؟
مشاعل/ول...ههههههه
ام تركي/ماعليك منه اذا تبين تشتغلين اشتغلي هو بدوامه وانتي وش تسوين بس تنتظرينه؟
تركي/بتكون تربين ولدنا ولابنتنا؟
ام تركي/انا اربيها...
تركي/يمه انتي معي ولاضدي؟؟
ضحكوا الباقييين عليه...
مشاعل/يمه ترى مو شافع لك غير انك امه ولاكان من زمان توطى في بطنك هذا مايمزح؟
نوف/ههههه ماعليك ياخالتي وقفي معي مو معه....
تركي/وين عبدالله؟
مرام/بالمجلس ...
ام تركي/ليش هو مو طلع؟
مرام/أي بس جت عبير ورجع يجلس معها؟
ام تركي/متى جت ها العبير؟
مرام/قبل ساعة يمه....
تمتمت ام تركي بكم كلمة مو مفهومة....
تركي/اقول مشاعل...انتي تتزوجين مع وحدة ثانية بنفس الليلة؟
مشاعل/يعتمد على ها الوحدة؟
تركي/كيف يعني...يعني اذا وحدة احبها مستحيل لازم احضر لها وتحضر لي بس اذا وحدة مشي حالك لا عادي...
تركي/وانتي نوف؟
نوف بثقة/ماعندي مشكلة ابدا...
تركي/طيب ماتكون في مقارنات وها السوالف..
قاطعته نوف/انا واثقة من حالي ....مايهمني راي احد عني اذا كان مايعنيلي شي؟
تركي/حلو واعتقد ان خطيبة عبدالله ماتعنيلك شي وماهي بمستوى جمالك؟
ناظروا نوف ومشاعل في بعض وبعدها ناظروا بتركي اللي امه قالت له تركي/تركي انا قلت لا..
تركي/انا بشوف رايها بس....
نوف/شا السالفة...
تركي/ولاشي بس عبدالله مقترح نتزوج مع بعض وقلت بشوف رايك؟
مشاعل/عبدالله ولاخطيبته؟
تركي/مو مهم المهم عندي رايك؟
مشاعل/وابوي شقال؟
ام تركي/مابعد عرف السالفة....
تركي/انتي شرايك نوف...
نوف بثقة/عادي ماعندي أي مشكلة؟
مشاعل/وان شاءالله اهلها ها الهلاقة بيكونون معنا بنفس العرس؟
ام تركي/مستحيل هي بروحها وانا بروحي!!
مرام/أي ترى البنت هنا لاتسمعكم؟
جت الشغالة ميلين/ماما مشاعل بابا فواز عند الباب؟
ام تركي/بتطلعون؟
مشاعل/لا...ماقال انه بيجي؟
ام تركي/اكيد كلمك وجوالك مقفل؟
مشاعل/يو نسيت افتحه...طب دخليه المجلس انا جاية اللحين؟
////////////////////////////////////////////////////
دخلوا الفندق بعد يوم شاق قضوه بين المطارات والروحة والجية...
ياسمين وهي ترمي صندلها/ياربي رجليني تكسروا....
نواف/محد قال لك امشي كل ها المشي تقولين اول مرة تشوفين طبيعة بحياتك؟
ياسمين/بصراحة اول مرة اشوف قدامي ها المناظر كني باوروبا مو بعمان...اهلها مبسوطين فيها بها الاماكن الحلوة؟
نواف/توك اول يوم وش تقولين اذا بكرة تمشيتي فيها صح؟
ياسمين/هذا اذا جلست من نومتي بكرة...انا بروحي من المطار للمطار وانا اقول بروح بحط راسي وبنام بس بصراحة وانا بالسيارة حسيت اني مو مقاومة شكل الطبيعة
نواف/وبكرة بتشوفين اماكن احلى واحلى ..
ياسمين/اكيد..
نواف/اكيد..
ياسمين/وعد..
نواف/طبعا وعد لاني بكون نايم طول بكرة وماراح اقوم؟
على مااستوعبت كلامه كان انبطح وتغطى..
ياسمين لفت له/نعم نعم نعم...ماسمعت عيد كلامك...
نواف سوى روحه دخل بالحلمة العشرين ومايسمعها..
قامت من مكانها وتقربت منه وشالت الغطاء عنه..
نواف وهو مغمض عيونه/اتركيني انام!!من زمان وانا النوم فيني!!
ياسمين بسخرية/أي بس حبيبي صار لك زمان نايم؟
نواف فتح عيونه/جد والله؟كم يعني؟
ياسمين/اوه ه ه من امس وانت نايم؟
نواف/صدقّّّّ!!!
ياسمين/يعني انا اكذب عليك...يالله حبيبي اترك الكسل عنك وقوم...
نواف/يالله حبيبتي قايم...
ياسمين/مو تطول يالله وراي...
نواف سوى روحه قايم/أي يالله قمت..
لفت بتمشي ونواف طفى الانوار لانهم كانوا جنب فراشه وغرقت الغرفة بالظلام...
ياسمين وقفت مكانها وقالت بخوف/نواف طفى النور...
نواف/جد؟؟؟يالله وش نسوي خلنا بمكانا لين يرجع؟
ياسمين وهي تناظر من تحت باب الغرفة/بس غريبة الممر منور ؟
نواف/غريبة فعلا..
ياسمين/اخاف بس بغرفتنا طافي النور؟
نواف/ليه يعني!!
ياسمين لفت له/نواف شغل النور؟
نواف/لاتحلمين؟
ياسمين/اوه ه ...مدري وين اروح انا...اي ماابي امشي واطيح؟
نواف/لاامشي وطيحي عادي مافي مشكلة؟
ياسمين/نواف..
نواف/سمعي لفي يمين وامشي خطوتين..
ياسمين/ليه؟
نواف/بدلك على الطريق...
ياسمين/تحلم اتحرك من مكاني والنور مطفي؟
نواف قام من مكانه/طيب انا جاي ادليك دربك....
وقف وصار وراها لانه يوم طفى النور مابعد تحركت كثير عن مكانها....
مسكها من خصرها ومشاها معه لين جلسها على الفراش..
نواف/خلاص وصلتي بالسلامة؟
ياسمين/نواف شغل النور تكفى انا اخاف كذا احنا مو بالبيت؟
نواف/لاتخافين ماراح يطلع لك اسد؟
ياسمين/أي اكيد مابيطلع لي اسد لان الاسد جنبي!!!
نواف/هههه هاذي شنو؟شماتة ولامدح ولاذم ولا شسالفتها؟
ياسمين وهي تتوسد صدره/هاذي طال عمرك كناية عن شجاعتك....واني مااخاف وانت معي!!
نواف/أي زين بعد طلعتي من الجامعة بشي...
ياسمين/هاذي مو من الجامعة هاذي من ايام الثانوي..
نواف/أي زين يالله نامي خلينا نرتاح تعبتينا اليوم...
////////////////////////////////////////////////
////////////////////////////////////////////////////////////////////////////////////////////////////////////////
بالمجلس ,,,
فواز كان جالس على اعصابه....
حقرانها اليوم ماهو طبيعي ابدا من الصباح وهي مطنشته وقالت له باتصل فيك ومااتصلت وخلت الجوال مقفل الى قبل جيته بدقايق وهي مافتحته...
كان لازم يشوفها ويشوف اللي جرى لها....
حس بتاْزم ماله مثيل,,,,
لين شافها داخلة المجلس وهي تبتسم..حس ان روحها شوي بدت ترجع والامور شوي اهون من اللي هو يفكر فيه....
تقدمت منه ووقف يوم شافها....
باسته على خدوده بنعومة..
مشاعل/هلا حبيبي...
اول ماابتعدت عنه مسك يدها وخلاها بوجهه وقام يناظرها..
مشاعل/شفيك مشتاق لي!!
فواز تنهد وفهمت انها كان المفروض تتصل فيه؟
مشاعل باعتذار/انا اسفة....كنت ابي انسى اللي صار اليوم واسلي نفسي بين اهلي وقلت بكلمك قبل لاانام...
فواز بهمس/كذا تسوين فيني ماتدرين اني قاعد على اعصابي ابي منك خبر؟
مشاعل باعتذار/انا فعلا اسفة؟
فواز بخوف/مشاعل انتي بخير؟
مشاعل وهي تبتسم/طبعا بخير..
فواز/مشاعل
مشاعل/والله مافيني شي شوف شزيني...
تنهد بقوة بس مافك يدها جلس وجلسها جنبه علطول...
فواز بهمس/مشاعل..حبيبتي والله قلبي كان متقطع عليك..
تنهدت وحطت راسها على صدره وقام يحوس بشعرها...
فواز/وش اللي صار؟
مشاعل/لاتشغل بالك...وحدة سخيفة وحبت تحرجني قدام البنات بس يوم اتصلت فيك انقلب السحر على الساحر وهي اللي انحرجت وانتهت السالفة؟
فواز/وش كانت تبي منك؟
مشاعل/تبي تبين للبنات اني وحدة بنت شوارع واني سارقتك منها واني راعية علاقات ومالى ذلك من ها الكلام....
فواز/ويوم كلمتيني؟
مشاعل/قلت لك يوم كلمتك انها هي اللي انسحبت بجماعتها وماقالت شي بعدها ولاشفتها...
فواز/..........انا اسف؟
مشاعل/وانت شكوا تعتذر؟
فواز بتنهيدة/هي ماجت لك وتعرضت لك الا بعد ماصرتي انتي لي...قبل ماكنتي متعرضة لها الموضوع والاحراجات يامشاعل؟
مشاعل تنهدت/لوماكنت انا بتكون غيري فمافرقت؟
فواز وهو يجر بشعرها بقوة/مشاعل لاتسوين روحك مو مهتمة انا ادري انك كنتي بموقف سخيف اليوم؟
مشاعل تنهدت وغمضت عيونها/مو مشكلة....موقف وعدى وعلى قولة نورة اللي يعرفك يدري انك مو كذا ومو مثل ماقالوا عنك....
تنهد فواز وتنهدت وظلوا ساكتين فترة طويلة ..
كان يناظرها طاحت من عينها دمعة ومسحها باصبعه وحاولت تبعد عنه بس مارضى..
فواز بهمس/خليني اشبع من حضنك؟
ماتدري ليش لهجته كانت قاسية ها المرة ولا خالية من أي مشاعر....
مشاعل/شتقصد؟
تنهد وماجاوبها وحست بالخوف؟
مشاعل وهي تشوف الورد قالت له بحب/لي الورد...
فواز بتمتمة/اممم
مشاعل/وليش مااهديتني اياه وتركته على الطاولة؟
مارد عليها..
مشاعل بخوف/فواز فيك شي؟
/////////////////////////////////////////////////
قامت ام تركي مع مرام للسوبر ماركت وظلوا تركي ونوف جالسين بالصالة...
نوف/تركي...
تركي/هلا...
نوف/انا ترى ماعندي مانع على سالفة العرس..يعني سووا اللي تبونه لاتشيل همي؟
تركي/ابوي مابعد عرف بالسالفة وامي حاسها مو متقبلة الموضوع..
نوف/توك تقول تبي رايي؟
تركي/أي طبعا رايك الاهم؟
نوف بثقة/وانا اقولك خلنا نتزوج بليلة وحدة؟
تركي/حاس السالفة فيها شي؟
نوف/يمكن لاني احسها تبي تسوي كذا ومتوقعة مني الرفض علشان تسوي قضية لعبدالله على الفاضي فاانا ابي اسد عليها ها الشي وبعدين خالتي قالت هم عرسهم بروحهم فماشكلت عندي أي شي...
تركي/على راحتك....
نوف/وش صار على العشى للحين ماجابوه مت من الجوع؟
تركي/ترى على فكرة ماطلبت من كنتاكي طلبت لك مشاوي ومقبلات؟
نوف/اوووف كان خاطري بكنتاكي مو بشي ثاني؟
تركي/لو سمحتي انا مااحب ها المطعم فيعني شيئا فشي اتركيه؟
نوف/بنشوف...
تركي قام بعد مادق الجرس/هذا اكيد المطعم....
نوف/طيب انا بروح المطبخ...
طلع تركي وراحت هي المطبخ وبعد اقل من دقيقة دخلت عبير هي مع عبدالله...
ولفت لهم نوف..
عبدالله/انتي هنا؟
نوف/ليه وين تبيني اكون؟
عبدالله/شفت تركي طالع على بالي انتي معه؟
نوف/لا ماهو طالع بس كان طالب لنا عشى وراج يجيبه؟
عبير/عشتوا..
نوف/نعم...
عبير/انتي ماتستحين؟
نوف/عفوا...
عبير/انتي ليه ماتتغطين عن عبدالله؟
ناظرت نوف بعبدالله اللي انحرج من كلمة عبير..
عبدالله/احنا مثل الاخوان..
عبير/هذا الظاهر لك بس انا اغار عليك وماابيها تكشف وجهها لك؟
نوف/أي وش بعد غير ها من طلبات تبينها ؟
عبير/وانتي ليه تكلميني كذا!!
نوف/وشلون تبيني اكلمك بالله؟
عبير/سمعتها ياعبدالله علشان لاتقول اني اتبلى عليها؟
عبدالله/نوف؟علامك...صاير لك شي؟
نوف/عبدالله انت مو معقول شايفها شلون تكلمني وصار الحق علي انا؟
عبير/أي انا اقولك ليش هي تسوي كذا على بالها ان مافي رجال بها البيت غير تركي والباقي لا..
توه عبدالله بيتكلم الا دق جواله..
عبدالله/هذا مديري...هلا طال عمرك...اي...اي جاهزة المعاملة ليه؟...
بعد عنهم شوي وطلع من الباب الخارجي يكلم....
عبير/سخيفة؟
نوف/مو رادة عليك..
عبير/لاتكفين ردي؟
نوف/شتبيني اقول انك مريضة ولامتعقده؟يعني مو معقولة انتي من طبيتي ها البيت وانتي ماصار لك ثلاثة ايام وانتي حاطة دوبك من دوبي؟؟وش مسوية لك انا؟
عبير بحقد/يعني لاتفكرين انك اخذتي تركي اخذتي الخير كله..
نوف/اقول انا فعلا اخذت الخير كله تدرين ليه؟لان الرجال مو بفلوسه الرجال بعقله وبتصرفاته؟...وتركي عوذته بالله من عيونك رجال وسيد الرجال بعد وماانخلق اللي يشابهه بطبايعه يابنت الناس....
عبير/الايام بينا يانوف وياانتي بتجلسين بها البيت يابتطلعين؟
نوف/جد؟ومافي حل وسط؟
عبير باحتقار/مو مشكلة يمكن اتوسط لك واخليك تخدميني؟
تركي بحدة من وراها/هذا اذا صار جسمي تحت الثرى يابنت الناس؟؟
وقفوا ثنتينهم بمكانهم ونوف ناظرته وعبير بعدها بمكانها...
تركي/لسانك هذا لايعتب لسان مرتي سامعتني ولا لا؟شكلك ماتدرين انها راعية البيت مع امي...
عبير/كنك مقلل من قيمة الباقيين علشانها وانت ماتدري عن نواياها؟
تركي بعصبية/اقول انطمي بس انطمي واعتذري لها بسرعة؟
عبير/مو معتذرة لااحد ومني لذاك الوقت بتكون هي اللي جاتني واعتذرت لي وبتشوف؟
تركي/اقول مني لذاك الوقت بيصير خير طبعا بس بهذا الوقت شرفيني وطلعي برى البيت؟
نوف بسرعة/تركي لا...
عبير شهقت/تطردني؟؟
تركي/واطرد اهلك بعد!!اللي مابيحترم الناس في بيوتهم وهو ضيفهم ماله مكان بينهم؟
دخل عبدالله بها الوقت..
عبير بصراخ/شفت اخوك شسوى؟كله منها هي هي اللي قالت له؟اصلا حتى ماقالت لي اغطي وجهي لانه بيدخل شفت ياعبدالله؟
طلعت وعبدالله يناظرهم بتعجب...
تركي بشماتة/روح الحقها اذا تبي بس يكون بعلمك أي اعتذار يجي ماراح اقبله؟
طلع عبدالله وراها وهو مو داري شااسالفة بس لانها كانت تمشي وهي تصارخ وتبكي...
لفت تركي لنوف لقى بعيونها دموع تنزل..
تقرب منها وقال بهدوء/حبيبي..
شارت له بيدها لايقول شي...
نوف/كان يومي حلو وكنت فرحانة...تركي ليه خليتها توصل لهنا؟
تركي بحدة/لانها لازم تفهم وشهي من ها اللحظة قبل لاتعشش اكثر؟
نوف تنهدت ومشت بتركب ومسك يدها..
تركي بهمس/وين؟.
نوف وهي تمسح دموعها/لاارض الله الواسعة احس اني مخنوقة هاذي البداية ياتركي وانت كذا قلبت عبدالله علينا؟
تركي/بالناقص اذا هو رجال بتكون ردة فعله ثانية ...واما اذا كان بيمشي وراها وهو مو داري وش صاير فهذا شي ثاني؟
نوف/...
تقرب منها وضمها لصدره وقال بهمس/حبيبتي انا ابيك تكونين اقوى من كل شي...انتي راعية البيت وهي ضيفة عندك واذا ماتبينها ماتلزمنا صدقيني اهم شي رضاك انتي!!
نوف بهمس/انت بتخليهم يكرهوني ياتركي؟
تركي/قلت لك مايلزمنا حبهم يانوف...
////////////////////////////////////////////////////
في فندق الموفنبيك..
مشعل/مايسوى علينا نقعد بها الفندق واحنا طول اليوم نخدم؟
سعد/هذا يسمونه تعويض بعد ماطلع روحنا اليوم في الشغل جابنا هنا نرتاح؟
مشعل/وان شاءالله بكرة كذا بعد!!
سعد/والله اذا هو جدي وجلس من صبح الله أي اكيد..
مشعل/انا مشعل اقوم اشتغل عند الافريقين والمصريين واشيل اغراضهم؟
سعد/هذا يسمونه خدمة زوار النبي عليه السلام؟
مشعل/ماقلنا شي بس انت شايف كل واحد طول بعرض شوي ويدوسنا؟
سعد/من يصدق احنا نكون كذا؟
مشعل/بعد هو لو خلانا نشحت ماعليه بنطلع فلوس بس نخدم؟؟
سعد/قول الحمدلله انها جت على كذا ماجته سكتة قلبية كنا بنحس بتاْنيب الضمير طول عمرنا؟
مشعل/انا تعلمت درسي من ها السالفة؟
سعد/شنو؟
مشعل/اني مااكذب على جدي ابدا؟
سعد/بارك الله فيك..
مشعل/بس هذا مايعني اني مااكذب على جدتي ولااستغلها لان جدي شي ولان جدتي شي ثاني؟
سعد/لا انا التوبة لان جدتي بغير شي ماترحمنا لو تدري احنا نسوي فيها مقلب ولاشي نروح فيها اكيد؟
مشعل/اقول نام بس نام ورانا بكرة شغل....
سعد/والله الزين بجدي خلانا نغيب اليوم وبكرة من المدرسة...
مشعل/أي والله وانت الصادق خخخخخ هذا يعطينا حماس علشان نكذب عليه اكثر بتزيد عندنا ايام الغياب عن المترسة المفترسة؟
//////////////////////////////////////////////////////
خالد/مانمتي؟
ام مشعل/حاسة عندك شي تبي تقوله؟
خالد/لاابدا..
ام مشعل حطت يدها عليه/قول يمه انا اسمعك..
خالد تنهد وبعدها قال/وضحى..
ام مشعل/شفيها...
خالد/تبي نرد بيتنا؟
ام مشعل/ليه؟
خالد/مدري اليوم قالت لي!!
ام مشعل/وماقالت لك ليش؟
خالد/لا..
ام مشعل/اكيد سمعت كلام امي الله يهداها..
خالد/ليه امي قايلة لها شي؟
ام مشعل/وانت الصادق من وراها بس صوت امي عالي واكيد سمعت!!
خالد/ليش وش قالت عنها؟
ام مشعل/سوالف امي المعتادة مافي شي جديد..
خالد/اوووف ياربي وهي تقولي انا مو مرتاحة ويوم سئلتها قالت لي تقلبات الحمل...
ام مشعل/وانت وش قلت لها؟
خالد/طلبت منها تظل معك لين ارجع من الرياض بعد شهر وشوي....
ام مشعل/حلو وبعدين تعال بتلاقيها نست ,,
خالد/مو الخوف ان امي بغيابي تزيد العيار عليها ووضحى حساسة ياام مشعل؟
ام مشعل/لاتطمن انا بكون معها انت روح ورد بالسلامة...يابو وليد؟
خالد تنهد بارتياح/تصدقين قاعد ارسم لوليد شكل في بالي احسه مابيشبهني مدري ليش؟
ام مشعل/اهم شي الخلقة التامة والصحة والعافية الشبه اخر شي تشيل همه؟
خالد/على قولتك الله يسلم امه ويسلمه...
ام مشعل/أي هذا الكلام الزين,,,
///////////////////////////////////////////
مشاعل بخوف/فواز شفيك؟
فواز/...........
مشاعل بخوف اكبر/فيك شي صح؟
فواز/لا...
مشاعل/مستحيل....انت مو على طبيعتك؟
فواز/تقدرين تقولين حاس بالذنب تجاهك؟
مشاعل/أي ذنب؟؟فواز انت مالك شغل؟
تنهد وماقال شي..
بعدت عنه وكان ساهم بنظراته....
مشاعل وهي تهزه من كتفه علشان يناظرها..
رفع راسه لها والتقوا عيونهم في بعض,,,
مشاعل بهمس/فوازي..
فواز بحنان/مشاعل انا مااستاهل حبك واهتمامك..
مشاعل/حبيبي والله قلت لك ماكان فيني شي والجوال نسيته مقفل وبس..ليه مكبرها؟
فواز بجدية وهو مباعد نظرته عنها/مشاعل انتي لك الحق بان تكون لك حياة خالية من ها المشاكل اللي قاعدة تصير لك بسبب!!
مشاعل/وش تقصد..
فواز/اللي فهمتيه؟
مشاعل شهقت ووقفت مكانها..
كانت تبي تتكلم بس حست انها مخنوقة وماحست الا بدموعها تحرقها وهي نازلة عليها,,,,
فواز كان بحالة ضيق شديدة مو قاوي يشوف دموعها ومو قاوي يقولها بصريح العبارة..
مشاعل بصوت متقطع من بين شهقاتها/تبي تتركني!!!هذا الحل برايك؟طيب يافواز اتركني....لكن يكون بعلمك اني بكرهك طول عمري...لانك وعدتني بالحب وانك ماراح تتخلى عني وهذا انت من بداية الطريق تركتني وماتحملت!!!
قامت تمسح دموعها ووقفت بتطلع وناداها فواز بس هي ماكانت تشوف غير دموعها وبس!!!!
هذا فواز ويبي يتركها......بعد ماحبته وتعلقت فيه وماباقي على زواجهم غير شهر بس!!!
/////////////////////////////////////////////////////
عبدالله عند الباب كان ماسك كتف عبير ويهديها..
عبدالله/طب انتظري بس شوي ياعبير؟
عبير وهي تبكي وتتباكى/ليه علشان اخذ اهانة وطردة ثانية وانت واقف؟
عبدالله/انا مو فاهم وش اللي صار؟
عبير/واضحة مايبيلها شي....نوف بعد مامشيت غسلت شراعي وتطمشت فيني ونادت اخوك يكمل معها وطردوني...
عبدالله/طب ليه؟وعلشان شنو؟
عبير/انا هذا كله مايهمني...بس لو عطتني خبر ان تركي جاي كنت تغطيت..تصور وجهي كان مكشوف وشعري باين؟؟؟
انا مقدر اوقف ياعبدالله لازم امشي...
عبدالله تنهد بضيق/تركي؟؟؟طب ليه ماتحمحم ولا قال شي قبل لايدخل؟
عبير/الحق على نوف هي بس اللي تدري انه بيدخل وكانت المفروض تنبهني ولاتقوله؟
عبدالله بعصبية/الحق معه هو بعد يعني ماسمع صوتك قبل يدخل؟
عبير/لا هي الغلطانة موهو؟
عبدالله/وليه طردك من البيت؟
عبير/لان حضرتها طلبت منه يسوي كذا...
عبدالله/نوف؟
عبير/أي قالت له رضاها انه يطردني وهو مايدري وش السالفة وقام وطردني على باله ان احنا متخانقين...انت شفتها قدامك شلون كانت تكلمني شفتني رديت عليها ياعبدالله؟..ابدا ولاقلت شي واحترمت وجودك بس هي مااحترمت شي ابدا!!
عبدالله/طب ادخلي خل نتفاهم؟
عبير/مستحيل انا انطردت من ها البيت ياعبدالله وياتجي نوف تعتذر لي ولايتعذرني وماراح ادخله حتى لو علشانك ياعبدالله؟
/////////////////////////////////////////////////////
اليوم الثاني المغرب,,,
كانوا نواف وياسمين رجعوا الشرقية وكنسلوا باقي الرحلة لان الجو كان بارد موت وممطر وعلشان ملكة نورة وهم باقي لهم بس يومين ويرجعون فاختصروا الطريق ونزلوا....
كان نواف متممد على فراشه ويقرا الجرايد وهي رايحة جاية بالثياب وش بتلبس لانهم نزلوا الظهر وظلوا في بيتهم ماقالوا لااحد انهم رجعوا ومحد يدري غير تركي بس....
والباقيين بتكون مفاجاءة لهم الليلة اذا شافوها...
خلصت لبس ووقفت قبال المرايا تضبط اخر اللمسات على شكلها ويوم انتهت لفت بتمشي ولقته يناظرها...
ياسمين/...في شي؟
نواف /مالقيتي ثوب اقصر من هذا تلبسينه؟
ياسمين ناظرت بثوبها وماعلقت...صدق كان الثوب قصير بس هي طول الايام اللي فاتت تلبس كذا وماقال شي...
رفعت راسها وقالت/شفيه؟
نواف بحدة/فيه انه قصير؟
ياسمين/طيب وين المشكلة؟
نواف/رجعت تسئلني وين المشكلة؟بابا اذا تبين تروحين بدلي ها الثوب اول؟
ياسمين وقفت مكانها/ليه؟
نواف بلامبالاة/لانك اذا تبين تطلعين ماراح تطلعين كذاّ!!!
ياسمين/بس انا كنت
نواف/وماابي نقاش؟
اللي كان حاز بخاطرها طريقة كلامه نفسها مو الاعتراض على لبسها....
نواف/ليه تناظريني بعد؟
ياسمين/وش اللي صار؟
وقف وصار قبالها وقال/اللي صار ان الهدنة انتهت ورجعنا الشرقية ورجعنا بيتنا....فهمتي وش اللي صار؟
قالها وطلع من الغرفة وتركها بروحها..
شافت اول كرسي صادفها وجلست عليه...
أي هذا نواف اللي تزوجها مو ذاك...ذاك كان مجرد استعارة لاايام السفر وايام السفر انتهت ورجع لها نواف الاصلي!!!
تنهدت بقوة...كل الاحاسيس اللي حستها بقربه كانت وهم وسراب وكاهو غاب وجاها الواقع المؤلم؟
شخصية تمنتها ماترجع لنواف اصلا بس كاهي رجعت ولاحول ولاقوة..
مسحت دمعة نزلت قبل لايرجع نواف ويشوفها تبكي وها الشي اللي مالازم يشوفه..
ومدامه فركش الهدنة وانهاها انا بعد برجع لطبيعتي معاه والبادي اظلم يانواف؟
//////////////////////////////////////////////
نوف/انتي مالبستي للحين بنتاْخر يابابا؟
مشاعل بزعل/يصير مااروح ؟
نوف/لاطبعا بتزعلين نورة منك؟
مشاعل بضيق/مالي خلق شي..
نوف/ولاناوية تفتحين جوالك؟
مشاعل/............
نوف/مشاعل انا صايرة بوجه المدفع من يدق التلفون رحت انا اشيله اذا شفت رقم فواز واتحجج له بالف حجة كل مااتصل...صار متصل لك من البارحة للحين فوق العشر مرات يابنت الناس؟
مشاعل/وش تبيني اسوي يعني؟
نوف/جلسي معه وحطي النقاط على الحروف..
مشاعل بزعل/ما ابي اشوفه يانوف ماابي...هذا وجع قلبي...يبي يتركني؟
نوف/مشاعل هو ماقالها بصريح العبارة؟
مشاعل/مايبيلها فهامة كثيرة...
نوف/يمكن انه كان متضايق انه حطك بها الموقف يامشاعل....وحب يعتذر وانخبصت الامور معه؟
مشاعل/...........
نوف/هو لو يبي يفك ليه بياخذ رايك بعد..كان من جا البارحة وقال اللي عنده مو يتصل يبي يسمع صوتك....
مشاعل/........
نوف/على فكرة ترى تركي اعزمه على الملكة الليلة واكيد بتشوفينه فلازم تكونين عارفة وش بتقولين ومتجهزة لااي موقف طارىء؟
مشاعل/انتي وش صار معك؟
نوف/مو مبين شي لحد اللحين لاعبدالله بين ولاهي بينت وتركي ماقال شي....
مشاعل/ياربي على ها البنت عقرب مو بشر حشى؟
نوف/يابنت الناس كلا له همه اللي يوجعه قومي بس لانتاْخر؟
/////////////////////////////////////////////////////
عدت الملكة على خير وسلامة ودخل فارس يشوف نورة اللي كانت طايرة من الفرح والوناسة والدنيا مو سايعتها....
كانت بالفعل ملكة جمال بثوبها الاحمر اللي لبسته وعطاها هيبة وانوثة اكثر لشخصيتها...
وقف قبال الباب قبل لايدخل وهو يتاْملها....
يوم رفعت راسها شافته واقف....
وانتبه انها تناظره..
نورة بهدوء/خلاص اقوم امشي اكتفيت بنظراتك؟
ابتسم وتقدم منها وقال برومنسية/كنت اقراْعليك من عيوني؟
وقفت يوم صار قريب منها وقالت/ماقلت لي ان عيونك حارة؟
فارس/حارة بس مو عليك لاتخافين......ظل يناظرها بحب وهي تناظره...
فارس بهمس/مو لعة بالاحمر؟
نورة ماردت عليه وحست انها بتطير لو يقول كلمة زيادة...
مسك يدها وقال وهو يجلس ويجلسها جنبه/واخيرا نورة الحلم صارت حقيقة؟
ابتسمت له..
فارس/زمان ..زمان وانا راسم لك صورة في بالي يانورة....بس طلعتي احلى من اللي باحلامي....
نورة/وش كنت راسم لي؟
فارس/شي حلو بس مو مثل اللي قاعد اشوفه...حتى شخصيتك ابهرتني؟؟
نورة/.........
فارس بهمس/احبك؟
نورة وهي تناظر بالارض/انا بعد..
حط يده تحت راسها ورفعه له وقال/قوليها ابي اسمعها؟
نورة بهيام/احبك يافارس...
تنهد بقوة وقال باسف/نورة انا اسف...
نورة/ليه؟؟
فارس/لاني بخرب الليلة وبخليك تفكرين؟
نورة/في شنو؟
فارس/حتى بعد ماتسمعين الكلام اللي بقوله بيمشي كل شي مثل مااتفقنا مع ابوك والعرس بيكون بعد العيد ان شاءالله..
نورة بخوف/فارس وش فيك؟
فارس/ولاشي....
نورة/....
فارس/نورة انا اكرهك؟
نورة بصدمة/شنو؟
فارس بثقة/من اول ماجتني الرسايل وهي تحكي بسيرتك وانا حالف وناوي بالشر على اللي مسويها ويوم طلعتي انتي اللي مسويتها احترت وش اسوي فيك..لاني كنت اتعلق فيك كل يوم اكثر من الثاني,,,بس لازم اعاقبك على اللي سويتيه حتى لو كنتي انتي!!!كان لازم اتعامل معك غير....ذلك يانورة في انك تعترفين لي بالحب وترضخين لي واذا سويتها اقوم انا وادوس عليك واقولك اني اكرهك ..وكاهي صارت واعترفتي بحبك..اسف على ها الكلمة يانورة بس انا اكرهك....
قالها وقام وسط نظرات نورة اللي تجمدت وقلبها اللي وقف!!!!
////////////////////////////////////////////////////////////////////////////////////////////
لاتتركون شي بخاطركم كل شي اكتبوه بتعليقاتكم ونلتقي يوم السبت ان شاء الله



****
***
**
*



هلا وغلا بالحلوين...
كيفكم ياعسل وش اخباركم وش علومكم...
ان شاءالله عجبكم البارت اللي قبل ...
اي صحيح وين اللي يكرهون حصة ومايواطنوها والشتايم كلها عندها اشوف حليت بعيونكم خخخخ
ماينعرف لكم مالكم اخو ولا صاحب اخاف بعد بارتين تكرهون تركي خخخخخ
///////////////////////////////////////////////////////////////////////////////////////////////////////////////////
البارت التاسع والسبعين,,,
////////////////////////////////////////
اول ماطلع فارس من المجلس دخلوا البنات اللي كانوا واقفين برى رايحين جايين ينتظرونه يطلع...
دخلوا كلهم مرة وحدة...
نوف/الحمدلله لاالمتزوجة فينا عاقلة ولااللي مخطوبة؟
مشاعل/هههه لاوننتظر طلعته على نار بعد صدق مافينا ذرة حيا؟
ياسمين/سكتي بس ياام نفسية تعبانة؟
مشاعل/هذا استعداد علشان لو بزعل بالايام الجاية الا اكون عوضت...
وقفوا على راس نورة اللي من طلع نورة طاحت على كرسيها مرة وحدة وللحين مو مستوعبة كلمة من اللي قاله وكل افكاراها مشتتة....
نوف/نورة علامك؟
ياسمين/يابابا خلاص طلع فارس اصحي من احلامك..
مشاعل/اقرصك علشان تصدقين؟
نورة وهي تتنفس بقوة/جوالي...
ياسمين/كاهو عندي....
نورة اخذته بقوة ويدها مرتجفة وهي بتدق على فارس سحبت نوف الجوال منها..
نوف/وش تبين تسوين؟
نورة بلا وعي/يطلقني!!لازم يطلقني؟
ناظروا في بعض بحيرة وكل وحدة على وجهها الف علامة استفهام...
مشاعل/انتي شقاعدة تقولين؟
نورة غمضت عيونها والف دمعة جرحت كبريائها واقفة مو قادرة تنزل...
ياسمين/نورة وش صاير؟
نورة وهي بعدها مغمضة ومبين من صوتها انها بتبكي/حقير...لعب معي لعبة سخيفة.....ماابيه...لازم يطلقني اللحين قبل لايطلع من بيتنا؟
مشاعل/اقول ترى الجماعة كلهم ينتظرونك ومو بعيدة تجي امه تطب علينا قومي غسلي وضبطي مكياجك وبعدين بنتكلم...
نورة كانت تمثال جامد ومافيها أي شي ينبض حتى عيونها كانت مسكرة,,,,
والبنات يناظرون في بعض..
ياسمين بخوف/نورة..
نورة/............
مشاعل بنفس الخوف/نورة...شفيك؟
نورة/..........
نوف/نورة لاتخوفينا وش اللي صاير؟
فتحت عيونها ومانطقت بشي بس كانت دموعها تتكلم عنها ..
وشهقوا البنات وناظروا في بعض؟؟؟
/////////////////////////////////////////////////
احاسيس مختلفة حسها فارس من شاف نورة الليلة..
كانت ملكة جمال بثوبها الاحمر...حسها شي مو طبيعي..جاذبيتها كانت تنطق بكل شي فيها...
حتى ابتسامتها هاذي اول مرة يشوفها ...
ليه كذا سوى؟؟يوم رضت وابتسمت له وحبته جرحها وزعلها؟؟
وبها اليوم الخاص فيه وفيها؟؟؟
لعبة لعبتها معه وحلف انه يدفع اللي سواها الثمن غالي بس يوم قالت انها هي اللي سوتها انصدم ماعرف وش يسوي مايبي يضرها لانها حبيبته ومستحيل يتركها لانها حلم عاش طول عمره ينتظره...
قال ماله الا انه يعلقها فيه وبعدين يرفض حبها...
مايدري ليش حس انه ضعيف وسخيف واصغر من كل ذرات العالم بها الكلمة اللي قالها...لو ماقالها كانت بحضنه اللحين ويمسح على شعرها ويبوسها...بس بينك وبينها مسافة كبيرة يافارس..ماهي مسافة الباب اللي جالس تشوفه من بعيد...قلبها بعد عن قلبك كثير ولاتحسب انك بتقدر تقربها من جديد يافارس....
رجع خطواته لورى من جديد وقرر يروح يكلمها قبل لاتدخل للحريم ويعتذر عن موقفه البايخ ويبرر الكلمة باي شي وقف عند الباب وتوه بيفتحه سمع صوتها تبكي...اي هذا صوت نورتك يافارس ...شفت خليتها تبكي والليلة كانت ليلة فرحتها؟؟؟
تنهد بقوة بس سمع معها اصوات تكلمها وابتعد بسرعة..اكيد احد جاها وشافها تبكي وانت السبب...
وش سويت بليلتك بس يافارس وش سويت؟ليه خربتها ونكدت الجو على نفسك وعليها بس يافارس؟؟؟
////////////////////////////////////////////////////////
اولى خطوات التغير بياسمين كانت هي اصرارها على انها تاخذ احمد معها الليلة بحجة انهم رجعوا من السفر ومالازم احمد يبقى هناك اكثر لان كل ماطالت فترة قعدته عندهم كل ماحليت القعدة هني وتعبوا في اقناعه يجي معهم البيت..
وسوتها وسط نظرات نواف اللي كانت تناظرها بشي مو مفهوم..
ظلوا طول الطريق ساكتين الا من كم تعليق منها لااحمد عن الهدية اللي شرتها لها والهدية اللي شراها ابوه ومشعل وسعد وش سووا بالايام اللي فاتت...
واحمد وابوه كانوا بصمت مطبق حتى اذا احمد سئل ابوه كان يايحقر ومايجاوب ولا انه يجاوب باقتضاب شديد....
نزلوا البيت وراحت هي بدلت ورجعت مع احمد غرفته اللي بينام فيها لين يجهزون له غرفة خاصة فيه.....
وحقرت نواف وطوايفه وكانه مو موجود وها الشي اللي قهره......
مسوية ان السالفة عادي جدا وهو عارف ان وراها شي ماهي خالية.....
جا وراهم لغرفة احمد وشافهم يسولفون هو عارف ان ياسمين ماتحب ولده ولاولده يحبها وحتى كلامهم كان عادي خالي من أي عاطفة من الاثنين بس اثنينهم يتفقون على نقطة وحدة واللي هو اساسها؟
هي تبي تعانده وبس وولده مالها أي سيطرة عليه...واذا اشتدت بينهم يكون احمد خايف منه وبس!!
سد الباب بطوله والتفتوا له اثنينهم....
نواف/ماراح تنام؟
احمد/بنام اللحين....
نواف/والله اللي انا اشوفه سوالف قايمة بينكم!!!
ناظر احمد بياسمين علشان ترد هي لانه ماعرف وش يقول...
كانت متسندة على سرير احمد ويوم شافت نواف يناظرها حطت رجل فوق الثانية وقالت بلااهتمام/روح نام انت اذا انت تعبان لاتشيل همنا احنا بنخلص سالفتنا وبعدين بنام؟
كان بيقول شي بس لفت هي لااحمد وقالت/أي وبعدين وش سوى جدي فيهم؟
لو مامسك نفسه كان راح سحبها من شعرها وجابها لعنده بس زين ياياسمين حسابك بالغرفة مو هني قدام احمد؟
خله ينام وبنشوف على وشو رافعة لي راسك وشايفة حالك؟
/////////////////////////////////////////////////////////
في مطعم فلامنجو بالخبر...
عبير/..........
عبدالله/علامك ماتاكلين حياتي ماهو عاجبك المطعم؟
عبير بزعل/انت جايبني هنا تراضيني ولا شسالفتك؟
تنهد عبدالله وسكت...
عبير/وش سويت مع اخوك؟
عبدالله بتهرب/ماالتقينا من امس؟
عبير بدون تصديق/لا....وش دعوة منتوا ساكنين بنفس البيت؟
عبدالله/انا مارجعت البيت الا بوقت متاخر وكان الكل نايم واليوم جلست الظهر وكان هو طالع انتظرته للعصر وماشفته وبعدين رحنا بيت خالتي علشان ملكة نورة بنت خالتي وشفته هناك بس ماعرفت اتكلم معه على انفراد....وهذا انا طلعت من هناك وجيتك؟
عبير/يعني شنو بتعديها لنوف؟
عبدالله/بكلم تركي...
عبير/ماابي تركي...تركي ماله شغل بالسالفة ابي مرته هاذي اللي مدري وش عليه شايفة حالها...
عبدالله/أي وانا بروح اتكلم مع نوف بروح اكلم تركي علطول....
عبير/لاحبيبي انا ماابي تركي يدخل بالسالفة ابي نوف وبس!!
عبدالله/انا مو فاهم انتي ليه مو تاركة السالفة بيني وبين تركي نحلها بروحنا؟
عبير/لان تركي يمشي ورى كلام العقربة فعلشان نتختصرعلى روحنا الطريق نروح نكلم الاخت مباشرة...تركي وش بيقول...انت تدري انه يمشي ورى كلام مرته ماكانه رجال وله كلمة وش ماقالت له قال حاضر وماسمع لغيرها؟
عبدالله/............
عبير/بكرة بتفرقكم كلكم ها النوف ياعبدالله وبتذكر كلامي؟
تنهد عبدالله وماقال شي...
عبير بمسكنة/هاذي بدايتها مو المفروض اكون انا موجودة معهم الليلة في بيت خالتك علشان ملكة نورة ليه ماعزموني؟اكيد لان نوف لفت ودارت على امك علشان ماتعزمني اروح معهم ...وكاهي هي بعد غريبة ويالله وماخذة ولدهم ليه رازة الوجه معهم من المغرب؟
عبدالله/حبيبي خلاص لاتشيل بخاطرك؟
عبير/اهلك مايبوني ياعبدالله...
عبدالله/انا ابيك وهذا المهم؟
عبير/شفت يعني صدق مايبوني؟
عبدالله/قلت لك انا اللي ابيك وهذا المهم؟عبير انتي ملاحظة ان احنا مانجلس مع بعض ولانسولف مع بعض بسوالف خاصة فينا بروحنا؟
عبير/متى العرس؟بنتزوج مع اخوك بنفس الليلة ولالا؟يالله هاذي سالفة تخصنا وتخص علاقتنا جاوب عليها؟
عبدالله/بكرة بيجي ابوي من الرياض وبفتح معه السالفة وان شاءالله خير....
عبير/اخوك بيقعد كم يوم وبعدين بيسافر؟
عبدالله/ماراح يسافر...
عبير/غريبة...ماهم مسافرين شهر عسل؟وش اللي صاير بالدنيا....ولاتبي تبين لهم نوف انها طيوبة وماتبي تكلف عليه بشي واذا بتجي السفرة منه ولاهي مالها أي شغل..
عبدالله/لالالا نوف مالها شغل ابوي سئل تركي وقال انه مابيحجز لااي مكان ماراح يسافرون.....
/////////////////////////////////////////////////////////
طبعا مشاعل قبل لاتدخل البيت شافت سيارة فواز قبال البيت وطلعت مرايتها وحمرتها وضبطت شكلها وبس دخلت السيارة الكراج شالت عبايتها من السيارة ومسكتها بيدها..
نزلت هي وامها ومرام لان نوف كانت بترجع مع تركي..
دخلوا امها ومرام بعد ماسلموا على فواز اللي كان بالحديقة جنب باب الصالة...
ام تركي/وانت غريب يافواز تجلس هنا؟
فواز/تسلمين ياخالتي بس كنت بسولف مع مشاعل لو ماعندك مانع؟
ام تركي/البيت بيتك يمه مايحتاج انت الداخل واحنا الطالعين..
فواز/الله يعز مقدارك لاتحرجيني ياخالتي...
وقف يناظر بمشاعل اللي جت تتمختر وهي عيونها صادة عن عيونه..
مشاعرها متضاربة بذاك الوقت بشكل مو طبيعي....
كانت خايفة مووت من انه يقول كل شي انتهى خلاص...بس اتصالاته الكثيرة اليوم وكلام نوف طمنوها شوي انه اكيد مايبي ينفصل بس خايف عليها..وبنفس الوقت تبي ترمي نفسها بحضنه وتقوله انا معك طول الدرب وماراح اتنازل عنك لانك حبيبي..
بس شوية كبرياء جاها منعها انها تحط عيونها بعيونه حتى بعد مادخلت امها....
كانت تناظر بالارض وماانتبهت على همسه باذنها وهو شبه حاضنها/تبين تحرميني من شوفة ها الثوب عليك؟
رفعت عيونها بعيونه ومالقت عنده غير الحب والحنان بس ماقدرت تشوفهم ..خايفة تكون اخر مرة تشوفهم فيها وتنحرم منهم بعدين...لفت وجهها بعيد عنه وجت بتمشي بس مسكها من خصرها وهمس لها برجاء/مشاعل تكفين اسمعيني!!
وقفت مكانها وهي عاطيته ضهرها...
وكان ثوبها مفتوح بالظهر كله ومافي غير شعرها اللي رافعته ينزل يغطي..
كانت نظراته متوزعة عليها وهي عارفة ها الشي خصوصا ان ثوبها كان قصير ولفت له بهدوء وبعدها مباعدة عيونها عنه وشالت الخاتم من اصبعها بهدوء وبس طاحت عيونه عليها وهي تسوي ها الحركة مسك يدها بسرعة وقال بانفعال/مشاعل لا..
رفعت عيونها له وقالت ببحة/انت مو قلت ان احنا لازم نترك بعض.....تفضل خاتمك؟
فواز برجاء وندم/مشاعل اسمعيني!!
مشاعل بحزن/ماابي اسمع شي يتعبني اكثر؟
فواز تقرب منها اكثر وحست انها بتتجنن من وقفته كذا معها....
فواز بصدق/انا احبك؟
مشاعل بانفعال/لاتكذب على نفسك لانك ماراح تكذب علي بها الكلمة؟خلاص فواز انا عرفت قدري زين عندك ماله داعي تقول شي ثاني..
فواز /صدقيني احبك.....مااقدر اتحمل اشوفك تتعذبين بسببي....ماابي اكون السبب بضيقك وبااني احطك بمواقف تحرجك وتزعلك وتجرحك.....مدري شقولك بس كل لحظة اذكر ان احد قاعد يهينك ولايجرحك واكون انا السبب احس اني نذل لاني حاطك بالواجهة؟
مشاعل بقوة/تكلمنا بها السالفة وانتهينا من قبل؟انت تبي تنهي علاقتنا خلاص انهيها لاتطولها اكثر؟
فواز رفع وجهها بيده وقال/انتي مو مصدقتني يامشاعل اني خايف عليك وماابيك تتعذبين بسببي؟
مشاعل بكبرياء/لا....
فواز/لا....وشو يعني لا..
مشاعل/يعني فك العلاقة وريحنا؟
فواز بصدمة/اريحكم!!!اريح منو يامشاعل حددي؟
مشاعل وهي بتبكي ونزلت منها دمعة مسحتها بسرعة مرت من جنبه على اساس انها بتدخل بعد ماتقول اللي تبيه
قالت بسرعة/تريح قلبي وقلبك...لاتخليهم يظلون معلقين كذا حرام...هي كلمة قولها وامشي.....
جت بتمشي بس يده امسكتها بقوة وسط اعتراضها..
مشاعل/اتركني ماابي اوقف معك..
فواز/تحبيني؟
مشاعل بكت خلاص ماتبي تفقده تدري انها مابتلاقي مثله بها العالم..حبته وانتهت السالفة وش اللي قاعد يصير بس...
فواز باصرار/سئلتك تحبيني؟
مشاعل من بين دموعها/لا
تنهد بقوة/ليش لا..
مشاعل وهي تمسح دموعها/لان الحب ماهو غصب؟
فواز/بس انا مو مصدقك...ليه بيرتاح قلبك اذا تركتك يامشاعل؟
مشاعل/انت اتركني وماعليك لامني ولامن قلبي؟
تنهد وقربها منه يمسح دموعها ويقول بهمس/مشاعل...تدرين اني احبك...وماابي أي شي يصير لك بسبب..
مشاعل بانفعال/صرت قايلها مليون مرة يافواز..
فواز/وبقولها بعد..انتي بذمتي يامشاعل انا ماخذك من وسط ها البيت مو ماخذك من شارع علشان افرط فيك؟انتي حبيبتي وعمري واي شي بيضرك بيتعبني...
مشاعل/ابي افهم انت وش تنتظر منهم...قول لهم مالكم عندي شي..
فواز/تعبت وانا اقول...حتى التعهد اخذته من راشد انه مايعتب لي وطردته من الشركة...
مشاعل/خلاص انحلت ..ليه بعد تبي تتركني؟
فواز/وانتي يامشاعل....انا خايف عليك انتي ادري انه بيحاول يضرك....وحركات رغد معك..
مشاعل/ماعليك مني...مالك شغل بللي تسويه رغد انا قدها ومو متنازلة لها ومابخليها تتكلم عني بسوء وبسكت لها....وبعدين خلاص أي شي يصير ماراح اقولك عنه مرة ثانية؟
فواز بتهديد وهو يقربها منه/مشاعل لا احنا متفقين أي شي يصير نكون مع بعض فيه؟
مشاعل/اقولك علشان تجي وتشلع قلبي وتقول لازم نترك بعض؟
فولز بتنهيدة/زين انتي سئلي نفسك انا اقوى اسوي ها الشي واتركك؟؟والله مااقدر؟
مشاعل/وليه قلتها؟
فواز/علشان ماتكون بذمتي اني غصبتك على القعدة معي وانتي عارفة اللي يدور حولي؟
مشاعل/بس انت عارف وجهة نظري بها الموضوع يافواز...
فواز/ولو لازم اخيرك مرة ومرتين قبل لانتزوج ويجونا عيال واخليك تتندمين بعدين؟
تنهدت مشاعل وهي تهز راسها وهمس لها بحب/اموت فيك ....
ماردت عليه بس ناظرت فيه بحب...
فواز/خلاص راضين علينا انتي وقلبك؟
مشاعل فكت يدها منه وقالت وهي تمشي للباب/لا...بكرة تعال راضيني بروح انام اللحين؟
/////////////////////////////////////////////////////////
عند البحر.....
كانت سيارة تركي واقفة وهم جالسين داخلها....
تركي/متاْكدة ماتبين ننزل مكان ثاني؟
نوف/لا..الا اذا تبي تردنا البيت؟
تركي/انسي...انا مو مصدق طلعنا منه؟
نوف بضحكة/ليه..ماخبري فيك تعتبر البيت سجن...
تركي/هو ماصار سجن الا بعد ماملكنا؟
نوف/اممم
تركي بهمس/جنبي ومااقدر اوصلك؟
نوف تنهدت ونزلت راسها وقالت بهمس وهي تلعب باصابعه اللي بين يدينها/ماباقي شي على عرسنا كذا افضل لنا صدقني؟
تركي بلهفة/بس انا محترق بناري؟
نوف/طيب وش رايك تسافر لين العرس علشان لاتحترق بنارك؟
تركي بعناد/لا طبعا ماابي افارقك...
نوف/طب تحمل....
تركي بتنهيدة تعب/وانا وش قاعد اسوي غير اني اتحمل.....
نوف/...............
تركي/بيكون عرسك احلى عرس يانوف...كل العالم بيحكون فيه؟
نوف باعتراض/ماابي احد يحكي بعرسي.....
ناظرها باستفهام وكملت/ماابيك تعطيني شي يحكون فيه ويروح مع الايام ياتركي...ابيك انت ابي قلبك ابي شهامتك ابي حبك..ابي رجولة تركي.....فاهمني...ماابيك تتخلى عني بيوم من الايام؟
تركي شد على يدها اللي كانت ماسكة يدينها وقال بهمس/مشكلتك منتي عارفة من متى وانتي مزروعة بها القلب يانوف؟لو كنتي عارفة ماكنتي شكيتي للحظة انك بتاخذين واحد حتى الهوى بيقدمه لك هدية؟
نوف /انا مو شاكة ياتركي...انا ادري لو لفيت العالم كله مستحيل اصدق ان احد بيحبني كثرك وها الشي مايخالفني فيه بشر...بس انا ابيه يدوم...ماابيها عشرة ورغبة تنتهي مع الوقت...ابي قلبك يخلدها طول الدهر ياتركي....حتى بعد ماتمشي فينا السنين ونكبر ابيك تظل انت وماتتغير....
رفع يدينها وضمهم لقلبه وقال بصدق/وعد..وعد يالغالية قلبي مايتغير عليك ابدا ويظل يحبك لو شنو ماصار بها الكون...نوف ثقي دايما ان تركي معك بكل خطوة تخطينها ولاتترددي في انك تطلبين دمه لو احتجتيه؟
نوف تقربت منه وضمته لصدرها وقالت بهمس/عسى الله مايحرمني منك ولامن كلامك يالغالي......
تركي/ولايحرمني منك..
نوف/تركي...
تركي/قولي ياقلبه...
نوف/ابيك تسامحني اذا بيوم ماقدرت حبك ولا بالايام اللي طافت ومعاملتنا كيف كانت....انا بس كنت مرتبكة من تحول علاقتنا فجاءة من اخوان عايشين ببيت واحد لرجال وزوجته فاهمني مو؟
تركي /طبعا فاهمك وما الومك ابدا...انتي الغالية يانوف..انتي الحبيبة,,,,
///////////////////////////////////////////////////
كانت ترتب شنطة خالد بهدوء وافكارها مشغولة ...
رغم انه باقي اربعة ايام على روحته بس كانها تبي تشغل حالها عنه وجالسة ترتب اغراضه وفيها شي داخل متضايق...
كل مرة خالد يطلع فيها دورة تكون معه وماكان يرضى يتركها ابدا ولاهي كانت تخليه يروح بروحه الا ها المرة...بيروح وبيتركها,,
ماتدري ليش قلبها قابضها ها المرة...
هو حملها اللي بيخليها ماتروح معه...
ولا زعلهم من بعض هو اللي واقف عايق...
كانت كل ماتحط شي بشنطته ترفع عيونها وتناظره..
كان جالس بالفراش ينتظرها تخلص من ترتيب الشنطة اللي اصلا مو مهم لان باقي اربعة ايام ..بس ماحب يقول لها شي..
كانت عيونه عليها وعلى تحركاتها وكل مرة ترفع عيونها تلاقيه يناظرها....
حست انها ضعيفة وان روحة خالد بتذبحها اكيد..
سكرت الشنطة ودخلت الفراش ..
كان بعده يناظرها
..تقربت وصاروا قريبين من بعض..
خالد بعتب/ماكان لازم تتعبين نفسك وترتبينها اللحين باقي وقت وبعدين انا برتبها؟
قالت وهي تناظر بالارض علشان ماتشوف عيونه/لاتلعب على نفسك انت ماتعرف تسوي شي..وبتقلب الدنيا فوق تحت...
ابتسم لها وماعلق..
كانت حاسة بمرارة ابتسامته بس ماهي قاوية تقول شي حاسة بضيق مو طبيعي..فراق خالد مبين بيهدها عدل....
خالد/تصبحين على خير,,,,
مسكت كتفه قبل لاينبطح وعدل قعدته بسرعة وناظرها..
خالد/حياتي..
وضحى برجاء وبدون ماتناظره/خالد...
خالد/نعم..
وضحى ببحة/ابي اروح معك الرياض؟
خالد/...........
وضحى وهي تبكي/خالد انت وعدتني ماتتركني ابدا...جاي اللحين تتركني انا واللي في بطني وتروح عنا؟
خالد بحنان وهي يمسح على شعرها /انا مابتركك ياوضحى...منى عيني تكونين جنبي بس ابيك تفكرين على راحتك وبدون مااضغط عليك...
قالت وهي ترمي نفسها على صدره وتبكي بقوة/خالد لا...انا سامحتك خلاص...مااقدر اعيش بدونك وانت عارف ها الشي...
تنهد بقوة وبعدها عن حضنه/لا ياوضحى انتي مابعد سامحتيني...انتي..
وضحى باصرار ودموعها بعيونها/صدقني سامحتك...والله سامحتك.... خالد انا مااعيش بمكان انت مو فيه ياولد عمي..بعدك يتعبني وانت تدري بها الشي لاتتخلى عني وتروح ..ارحمني...
ضمها لصدره وهو يبكي معها.....
/////////////////////////////////////////////////////////
بعدها جالسة بفستانها ومكياجها وماغيرت شي في نفسها...
ماغير دموعها اللي ماهي قادرة توقف...
اللعبة بدتها هي صحيح...بس ماتوقعت انه بمثل ها اليوم بيجازيها....
مستحيل مالازم تسمح له يكمل شماتته فيها....اساسا كيف بتقدر تدخل عليه زوجة بعد شهر وهذا وضعهم!!!
لازم ينفصلون...شخصيتها ماتقدر تتصنع حياة ثانية ولاتداري على احزان وهموم...طول عمرها تعيش بطبيعتها....
لازم يطلقها...
شالت الجوال بيدها ودقت على رقمه باصابع مرتجفة وغمضت عيونها...لازم يتعود قلبها ان يكره ها الصوت اللي بيجيه ومايحبه ابدا لو شصار....
ظلت تنتظر وتنتظر وتنتظر بس ماجاها أي رد....اتصلت مرة ثانية وثالثة وبعد مارد..معقولة نايم وتارك جواله صامت!!!
اوووف...رمت الجوال بعصبية...
ويجيه نوم بعد؟؟وش ها القلب ياولد الناس اللي عليك؟
كتبت له مسج ودزته وتسندت على سريرها تفكر بللي بيصير...ابوها وامها واللي لو تقول وتقنع من اليوم لين اسبوع قدام انها ماتناسب فارس مابيسمعونها وشلون وهم ملكوا خلاص وطاح الفاس بالراس؟؟؟
تنهدت بقوة وهي عارفة ان فارس مستحيل يطيح حطب راسه ويوافق على طلاقهم وانفصالهم....
***هو هناك جالس بغرفته....يسترجع شكلها بينه وبين نفسه...ويوم اتصلت ماقدر يسمع صوتها اللي يعشقه وهو يعاتبه ولايلومه...
غلطان أي نعم غلطان بس انه كان لازم ياْدبه بها الطريقة علشان تحس بشوية من الامه وتعبه يوم هي ترسل له رفضها بذيك الطريقة....
ماقدر يرد وهو اصلا ماسك الجوال ويناظر بالشاشة اميرة القلب يتصل بك...ها الاميرة اللي بس مجرد طاريها من زمان يرد الروح له ماهو قاوي يسمع صوتها..
فتح المسج اللي دزته له وهو يتنهد بقوة(طلقني!!)
أي هاذي نورة....مستحيل انها تتقبل الشي ولا حتى تحاول تتكلم فيه...الطريقة الوحيدة علشان تخلص منه انها ترفضه نهائيا!!
غمض عيونه بقوة وكانه يضمها هي لصدره وهو يفكر ببكرة وبللي بيصير فيه,,,
/////////////////////////////////////////////////////////
وقف على باب الغرفة اللي كان احمد نايم فيها وظل يناظرها عارف انها مو نايمة بس قاعدة تعامله بمثل ماعاملها اليوم...هاذي ياسمين يانواف انسى ترد وتكلمك وتعاملك مثل الايام اللي فاتت وانت اللي انهيت الهدنة وانت اللي تتحمل؟؟
فتحت عيونها وهي عارفة انه يناظر فيها رغم الظلام اللي كان سادي على الغرفة بس قالت مثل مابديت يانواف تحمل اللي بيجيك..
قالت بحدة/عسى ماشر اشوف مانمت لسه؟لايكون بس تعودت تنام بطريقة معينة وانت مسافر وعلى بالك ان هنا مثل هناك؟
نواف بشماتة/لاوانتي الصادقة بس هنا في وحدة تخدمني وتشوف طلباتي قبل لاانام وتجهز لي ثيابي وكانها تاْخرت وجيت اشوف وش فيها ؟
ياسمين عطته ظهرها وقالت/على فكرة بكرة صار ماصار لاتصحينا من النوم نبي ناخذ راحتنا انا واحمد وروح نام خلاص انا نعسانة مااقدر اتكلم اكثر تصبح على خير,,,
فتح عيونه على وسعها من حركتها واحتقارها له
/////////////////////////////////////////////////////////////////////////////////////////
لاتنسوا تعليقاتكم الكريمة... 



****
***
**
*




البارت الثمانين,,,,,
,,,,,,,,,,,,,,,,,,,,,,,,,,,,,,,,,,,,
////////////////////////////////////
تقرب منها والشرر يتطاير من عيونه وسوت روحها بتغمض عيونها ومو مهتمة حتى لتقربه منها وهي بالاساس بتموت من الخوف منه اذا صار كذا معناته شرير ومايتفاهم...
قال بحدة/اقول قومي بس لا..
لفت له وقالت بحدة بعد/لاتصحي ولدك ترى هلكني لين نام واذا جلس مرة ثانية مافيني حيل ارجع انومه ومااعتقد انك بتتكرم وتنيمه انت!!
مد يده لكتفها بيسحبها وقالت بحدة/انت شتبي اللحين؟
نواف بعصبية/ابي كلمتي انا وبس اللي تمشي بها البيت؟
ياسمين/أي وبعدين؟
نواف/...............
ياسمين/واللي بعده؟وش الخطوة الثانية بعد ماتمشي كلمتك على الكل يابو احمد؟
ابو احمد؟؟؟هاذي معناتها ان السالفة تغيرت كثير يانواف......
قال بشماتة/ابو احمد..
قالت بلامبالاة/ليش ماهو ولدك....خبري الرجال يحبون ينادونه باسم ولده الكبير ولاهاذي انا غلطانة فيها بعد؟
نواف/لاتطولينها وقومي؟
ياسمين/طيب من الاخر انت وش تبي؟
نواف/ولاشي بس انك ماترقدين هنا؟
ياسمين/أي ويعني؟
نواف/ياسمين ترى تعب السفرة للحين ماارتحت منه لاتخليني اطلع شياطيني عليك باخر الليل؟
ياسمين بضحكة شماتة/جد والله؟يعني لسه ماطلعت شياطينك؟وانا على بالي هذا كل اللي عندك وتقدر عليه.....طب يالله وريني؟
نواف بتهديد/ادري انك تبين تستفزيني... بس مو راد عليك ...
سكتت وسكت وقاموا يناظرون بعض بنظرات مافهمها احد فيهم وبعده ماسك كتفه..ناظرت في يده وقالت /شيل يدك بقوم....
بعد يده عنها وقامت من قدامه وطلعت من الغرفة وهو بعده واقف مكانه,,,
///////////////////////////////////////////////
ماتدري نورة كيف جاها الصباح ولامن وين طلعت الشمس..
لانها من البارحة جالسة بنفس مكانها ماغيرته ولاغيرت ثيابها حتى..حست بثقل بصدرها مو قادرة تزيحه بشي...
لابكيها ولاتفكيرها خففوا عنها أي شي....
قامت وغسلت وصلت ولبست لها بيجاما خفيفة وجلست شوي بغرفتها بعدها قررت انها تطلع تفتح الموضوع مع امها وابوها لازم اليوم تكلمهم لو شيصير حتى لو اعترضوا بس لازم يفهمون انها ماتبيه وماهي مرتاحة معه,,,,
يوم بس اللي مر عليها وهي حاسة ان هموم الدنيا مكبلتها كيف تعيش باقي العمر معاه وهو يكرهها...شي لايمكن تفكر فيه حتى ولاباحلامها,,,,
مشت شوي بالبيت وكان هادى جدا مثل عادته مالقت امها لابالمطبخ ولا بالصالة..
غريبة امها وابوها مايطولون بالنوم وش اللي صاير ياترى؟
راحت غرفتهم ومالقتهم..وتذكرت بعدين ان اليوم الخميس وابوها وامها يطلعون من الصباح يتمشون ويفطرون وبعدين يردون ياخذوهم هي وسعد...
اوووف وسعيدان طبعا حضرته يافي بيت جدي ولا بسابع نومة؟
/////////////////////////////////////////////////////////
كانت غافية بحضنه من البارحة وهو النوم جافيه وكان بس يناظرها وعيونه تدمع....
ليش سامحتيني ياوضحى؟؟؟لانك تحبيني,؟؟لاني وعدتك مااعودها؟؟ولاعلشان اللي جاي بالطريق ؟؟لاني زوجك وولد عمك ؟؟؟لشنو بالضبط مو قادر افهم...اللي اعرفه اني جرحتك جرح ماراح يبرى ....
انا ادري اني غلطان وابيك تفهمين شي واحد ياوضحى اني ندمان...وقسم بالله ندمان كثر مافيني...
لذة وشهوة دقايق خلتني اهدم حياتي واكره نفسي وافقد ثقة اغلى انسانتين عندي...
ياربي انا تبت لك تقبل توبتي واصلحني واهديني وهدي سر وضحى علي ولاتجيب بينا زعل وفراق ابدا وقومها بالسلامة وخلينا نربي ولدنا بينا بالطيب واغفر لها مثل ماغفرت لي ها الزلة بحقها,,,
انتبه على اصابعها تمسح دموعها ونزل راسه لها..
وضحى/مانمت ولاتوك صاحي من النوم؟
مسك يدها وقال بهمس/صباح الخير..
وضحى/صباح النور...ليه مانمت!!
قال بمرح/والواحد يعرف ينام مع ولدك ها المزعج؟
ناظرت ببطنها وهي بحيرة وقالت/وش تقصد؟
خالد جلس يضحك عليها/ههههههههه
وضحى/قول الصدق؟
خالد/امزح معك...بس كنت اتخيل شكل وليد كيف بيصير بيشبهني ولا مافيه شي مني ولا شلون بالضبط؟
وضحى/بس هذا اللي شاغل بالك عاد ياخالد ماتقول اهم شي يجي سالم معافى للدنيا؟
خالد/اكيد سلامته عندي ابدى من كل شي...
سكتت شوي وقال لها وهو يقومها/يالله قومي غسلي وفطري....
قام قبلها ويوم جت بتقوم قالت/خالد...
كانت شاردة نوعاما وهي تكلمه وقال لها /نعم..
وضحى بنفس الشرود/طيب ولو جت بنت؟
خالد وهو يضحك ويمشي عنها/ماابيها؟؟
///////////////////////////////////////////////////
فواز/طبعا بعدك نايمة؟
مشاعل وهي مغمضة/اكيد..
فواز/طيب فيك تقومين تشوفين شي وتردين؟
مشاعل/ليه وش ها الشي اللي مايتاْجل لبعدين؟
فواز/مشاعل يالله قومي بلا كسل؟
مشاعل/لاتنسى اني بعدني زعلانة منك يعني مالك حق تقول لي كسلانة ؟
فواز/ياحييييييل طيب وش اسوي يعني ياشطورة....
مشاعل/وش عندك...فواز انت سالفتك كل اسبوع يوم الخميس كذا!!لازم تقومني من نومتي مو قلت انك ماراح تداوم يوم الخميس وش اللي صار؟
فواز/شسوي انا بالشغل اللي ماينتهي؟
مشاعل/مو على اساس انك راعي الحلال ولاانا غلطانة؟
فواز/وراعي الحلال مالازم يداري الحلال؟
مشاعل/وش فايدة ان في ناس تشتغل تحت يدك اجل؟
فواز/بس مالازم اني اثق في أي احد؟
مشاعل/ول...
فواز/ياقلبي مدام ان لك خلق تناقشين قومي طلعي كراجكم انا تارك لك شي هناك الصباح؟
مشاعل/يعني اللحين الساعة تسع وربع...متى تركت ها الشي بعد صلاة الفجر؟
فواز/هههه انتي قومي وبلا هذرة عجايز..
مشاعل/بقوم بس والله ان طلع شي بايخ ولابس بيطير النوم من عيني ياويلك مني ياويلك ترى انا ماارحم كل شي ولانومي!!
فواز/طيب منتظر ها الويل حقتك علشان نشوف وش بتسوين ياقمر....يالله باي...
سكرت من فواز وقامت غسلت ونزلت الكراج تشوف وش تارك لها حضرته,,,
راحت الكراج ومالقت فيه سيارة السايق لقت السيارة المرسيدس اللي حطها لها قبل كم يوم بس مافيها احد ..
وش قصته هذا....
فتحت باب السايق ومالقت فيه شي ولا اللي جنبه وفتحت الباب الخلفي...
ودخلت وسكرت الباب وراها بعد ماجلست فيها....
هالها كمية الورد الاحمر اللي كان حاطه لها بالسيارة وبكل وردة شريط اببض مكتوب عليه اسمها..
ابتسمت لرومنسيته...وفتحت الصندوق الذهبي اللي كان جنبهم,,,,,
/////////////////////////////////////////////////////////
نورة بملل/وبعدين يعني بها الحالة لاجامعة اليوم ولاهم يحزنون يشغلني؟؟وامي وابوي كان لازم يطلعون من الصباح ماهم مغيرين ها العادة ابدا!!وسعيدان عساه البلى لو اموت ماصحى يجلس معي....
دخلت الشغالة من برى وتشفت فيها نورة...
نورة/انتي شتسوين برى من الصبح ابي افهم؟
الشغالة/يغسل الحوش؟
نورة/وها الحوش كل يوم تغسلينه بها الوقت؟؟؟
روحي بس عن وجهي؟
الشغالة فتحت الباب اللي كانت توها داخلة منه ودخل وراها فارس اللي من شافته نورة وقفت مصدومة...
ظل يناظرها بتردد وبعدها تقرب منها وهي للحين تناظره بصدمة من مكانها وهي واقفة....
فارس بتردد/نورة....
نورة بهدوء ماناسب نظراتها ابدا/خير....
تنهد فارس وترك الورد اللي جايبه على الطاولة وقبل لايحطه هو والكيس صرخت فيه/شيلهم!!
لف لها وقالت بنفس الحدة/قلت لك شيلهم....
تركهم وتقرب منها ورفع يده بيمسك كتفها وقالت بحدة اكبر/طلقني!!
تنهد وقال/نورة....خلينا نجلس نتكلم مع بعض؟
نورة/مااعتقد في بينا شي نسولف فيه؟
فارس باصرار/لا بلى فيه....نورة انتي ابتديتي اللعب ونرفزتيني ولعبتي باعصابي وانا هناك وللامانة انا ماكنت عارف انك انتي لين انتي بنفسك قلتيلي..كنت متشفي بللي جالس يسوي حركة المراهقين هاذي وكيف يحكي فيك وبشرفك وبسمعتك وانتي عندي مامثلك بين ها البشر ...كنت حالف الا احرمه رقاده لو شيكلفني الموضوع...بس طلعتي انتي وهنا جتني صدمة ماتوقعتها ابدا...شسوي فيك؟شلون اضرك وانتي اغلى من روحي...كان لازم اعذبك علشان تفهمين معنى العذاب اللي انا عشته بذاك الوقت...
معك حق ماكان لازم اسوي ها الشي ولااقول ها الكلمة بس اللي صار صار وقسم بالله عيني ماذاقت النوم البارح ابدا وانا افكر فيك..وكل مرة ارفع الجوال علشان ادق لك اغير رايي...
كنت ابي نجلس ونتكلم برواق والجوال بيعقد بينا الامور اكثر,,,,
نورة خلينا نفتح صفحة جديدة ونعتبر اللي جرى ماكان يانورة....
نورة/...........
فارس/.........
نورة/خلصت كلامك؟
فارس/أي...
نورة/طلقني...وماعندي غيرها...
تنهد فارس بقوة
//////////////////////////////////////////////////////
تركي/صباح الخير...
ام تركي/صباح الانوار....
تركي/وين ابوي غريب مانزل يفطر معك؟
ام تركي/موجود بس قام يشوف اوراق داقين يبونها الشركة وبيرد....ومدامه ماهو هنا بغيت اسئلك وش صار بينك وبين اخوك؟
تركي بلااهتمام/أي اخو...انتي على فكرة ماجبتي رجال غيري؟
ام تركي/.................
تركي/ماهو القصد يمه بس ولدك يبيله توقيف عند حده؟
ام تركي بتنهيدة/كله منها بنت ابليس هي اللي وزته....
تركي/مايهمني ولاتهمني هي بعد بس لايقربون صوب مرتي واحنا بخير....
ام تركي/والعرس؟
تركي/تخسي مثل هاذي تنزف مع نوف؟
ام تركي/وي الحمدلله كنت شايلة هم ان العرس يكون سوى ماتدري شلون قالقني ها الموضوع ياتركي....
اصلا من قالوا لي خواتك عن اللي صار قبل امس هنا حسيت انها جاية وجايبة مشاكلها معها.....
تركي/صبري لسه انا ماادبتها مو على بالها اني طردتها معناته السالفة انتهت..
ام تركي/وش بتسوي ياتركي؟
تركي/بفهمها منهي هي ومن هم احنا؟هي مو تبي العرسسوى...بيصير العرس بس اللي بتنزف نوف وبس هي بتدخل بدون عرس واذا تبي خل اهلها يسوون لها عرس بثلاثة اسابيع يالله...عبدالله بينزف معي بنفس الليلة بس هي تنسى ان احنا نسوي لها عرس واذا هي تبي خل اهلها يسوون لها شي,,,,
///////////////////////////////////////////////////////
نواف/ياسمين اصحي....
ياسمين بكسل/ليه...مانمت الا متاخرة ومااعتقد ان عندي شي اسويه؟
نواف بترجي/يالله عاد قومي علامك انتي كله نوم نوم؟
ياسمين بتاْفف/اوووف انت وش فيك؟
نواف/مافيني شي بس ابيك تصحين؟
جلست من نومتها وهي تتافف..
ياسمين/هذا انا صحيت وش عندك؟
جلس قبالها وحط رجل فوق الثانية وقال/ولاشي..
ياسمين بعصبية/شنو يعني ولاشي...
نواف/يعني انا مو متزوجك علشان تنامين وبس!!
ياسمين بعصبية/يعني لعانة وبس!!!
نواف بحدة/خير...
ياسمين/ولاشي...
نواف/قومي سوي لنا غذى..
ياسمين/توها الساعة عشر وثلث؟
نواف/على ماتسوينه جت وحدة.....
ياسمين/مااعرف...
نواف/وش اللي ماتعرفين؟ماتعرفين تطبخين؟
ياسمين/لا
نواف/أي والحل وش بناكل احنا...
ياسمين/اقول جوالي فيه كل ارقام مطاعم االشرقية اتصل باي مطعم يجيب لنا اكل؟
نواف/اقول قومي بلا دلع بنات....وبطريقك مسحي ارقام المطاعم.....
ياسمين/مو قايمة وتعال لؤلؤة وينها؟
نواف/ماراح تجي؟
ياسمين بنرفزة/وان شاءالله بظل بروحي معك بالبيت؟
نواف/شكله عندك اعتراض على ها السالفة؟
ياسمين/أي طبعا..انت تخوف ..وانا مقدر اجلس معك طول الوقت بروحي!!
//////////////////////////////////////////////////////////
مشعل/اللحين مو ياسمين ردت امس من السفر؟
ام مشعل/أي وخير يعني؟
مشعل/كان نامت معنا
ام مشعل/وتترك نواف بروحه ؟
مشعل/أي مو لان نواف احمد يخاف اذا جلس بروحه؟والله انكم حريم ماتحسبونها..
ام مشعل/اقول بلا وجع قلب..
مشاعل/أي وانا الصادق يعني اللحين رجال طول بعرض مايقدر يجلس بروحه....
ام مشعل/قوم روح السوبر ماركت قبل لايسكرون صلاة نبي كم غرض حق الليلة؟
مشعل/مو رايح مكان انا راجع من سفرة كانت مدتها يوم واحد واحس جسمي كله مكسر..
ام مشعل/اه منك..
مشعل/تصدقين يمه كنت بشتري لك هدية؟
ام مشعل/أي وش اللي منعك ان شاءالله..
مشعل/هذا الشاعر بيجاوبك.....يقولون العين بصيرة واليد قصيرة...
ام مشعل/انت طول عمرك يدك قصيرة وفاضية ماتمتلي...
مشعل/لالالاالصدق الصدق يمه ماكان في وقت اشتري هناك اشتغلت بذمة وضمير واثبت لجدي اني رجال وتعلمت اشياء كثيرة..
ام مشعل/شنو يعني...وش اللي تعلمته بالضبط قولي؟
مشعل/والله مااذكر وش اللي تعلمته بس تعلمت درس ولاتسلئيني مدري شنو ها الدرس؟
ام مشعل/ياخلاف..اقول قوم قابل كتبك صار لك ثلاثة ايام غايب وماتدري وش اللي صار بالدراسة؟
مشعل/وين بنروح من ها الدراسة الملعونة ورانا ورانا....
ام مشعل/احمد ربك غيرك يتمنى يعرف يقرا ولايكتب..
مشعل/كل العالم يعرف يقرا ويكتب اللحين يمه..
ام مشعل/لامو كل العالم..
مشعل/اجل وين محاربة الامية اللي يقولون عنها لو بس يكذبون؟
ام مشعل وقفت/انا اروح اجهز في العشى ابرك لي من مقابلك؟
مششعل/ليش انتي وش بتسوين ها الاسبوع؟
ام مشعل/مدري بروح وبشوف .....وبعدين الحمدلله على النعمة انت كل شي تاكله انت وولد خالتك يعني ماعندك مشكلة؟
مشعل/اذكري الله يمه شفيك بتنظريني بعين!!صدق مايحسد المال الا صاحبه؟وماياكلك الا دود بطنك؟
/////////////////////////////////////////////////////
عبير/صباح الخير حبيبي...
عبدالله وهو يعدل شماغه/صباح الانوار....صاحية بدري اليوم على غير العادة؟
عبير/شسوي بعد قلت لازم اصبحك بالخير واسمع صوتك علشان يروق يومي!
عبدالله/يابعد طوايفي انت!!
عبير/شكلك لسه ماطلعت للدوام؟
عبدالله/أي والله هذا انا نازل افطر وبعدها بمشي...
عبير/اوووف يعني بتلتقي اللحين مع اهلك ها المغثة؟
عبدالله بحدة/عبير...
عبير/نعم..
عبدالله/انا مااسمح لك الا اهلي هذولا تاج على راسك سامعتني!!
عبير/ياسلاام يعني هم تاج على راسي وانا صفر على شمال حياتهم مااحد منهم يهتم بمشاعري....
عبدالله/انتي من دخلتي بينهم ماضروك بكلمة ياعبير...
عبير/بلى..يكفي رفضهم لي!!
عبدالله/هذا شي انتي ماتعرفينه لو ماقلت لك انا عنه...هم لاقربوا صوبك ولاانتي قربتي وقالوا لك شي..وتركي سالفة تركي على جنب...
عبير/عبدالله علامك قلبت عليّ
عبدالله/انا ماقلبت بس الا اهلي ياعبير لازم تفهمين انهم اغلى شي عندي ومااسمح لمين ماكان يجيب طاريهم بشي مو حلو قدامي واسكت؟
عبير/أي يالله هاوشني علشانهم وروح افتح لهم موضوع العرس وشوف وش بيقولون لك؟
/////////////////////////////////////////////////////
مشاعل مسكت جوالها ودقت لفواز اللي رد عليها بسرعة..
مشاعل/حبيبي,,
فواز/قول ياقلبي...
مشاعل/ليه كذا عاد والله احرجتني انا ماابي ولاشي ابي بس نبقى مع بعض ونكون مرتاحين كثير ها الشي؟
فواز/وانا وش جبت لك...شي ان شاءالله يلوق بمقامك يالغالية وبعدين انتي زوجتي حرام الرجال يهدي زوجته؟
مشاعل/لامو حرام بس كان شاورتني كنت بقولك اكتب لي عمارة باسمي على الاقل؟
فواز/هههه تفداك يالغلا العمارة وراعي العمارة...
مشاعل/ههه عساك سالم....
فواز/اقول مشاعل وش رايك تروحين معي البحرين اليوم....
مشاعل/اليوم؟
فواز/أي عندي توقيع اوراق هناك مابياخذ عشر دقايق وبعدها ماعندي أي شي..ها مشيتي معي!!
///////////////////////////////////////////////////////////////////////////////////////////
اشوفكم بكرة على خير وادري بتكتبون بتعليقكم البارت مرة قصير خخخ



****
***
**
*




مراااااااحب للكل..شلونكم عساكم بخير ان شاءالله...
////////////////////////////////////////////////////////////////////////
البارت الواحد والثمانين,,,,
/////////////////////////////////////
عبدالله/صباح الخير...
لفوا له امه وتركي وكمل تركي اكله وماكاْنه يشوفه وامه ردت عليه...
جلس قبال اخوه وقام يناظره....
ام تركي كانت تبي تكسر حاجز الصمت شوي بينهم..
ام تركي/الا متاْخر اليوم مالك بالعادة...
عبدالله/لاوالله مو رايح اليوم كلمته وقال ماعنده شي يعني مالي لزمة اروح اتمركز بالشركة بروحي...
ام تركي/امممم
عبدالله/تركي....
رفع عيونه عن الجريدة اللي كان يقراها وقال بحدة/نعم..
تنهد عبدالله لانه بطبعه حساس /لازم نتكلم...
تركي/أي اكيد بنتكلم ومن قال ان السالفة بتعدي عاد؟
عبدالله/.......
ام تركي وهي قايمة/انا بروح اشوف ابوكم شعنده طول بالمكتب؟
بعد ماقامت امهم قال عبدالله/انا كنت مكلم نوف بسالفتي مع عبير علشان تتوسط لي وتكون هي اللي اختارتها لي بس مااتفقوا الثنتين ومدري وش اللي صار بينهم كل اللي اعرفه ان كل وحدة فيهم مو طايقة الثانية...
تركي/أي وياترى مافكرت بالاسباب؟
عبدالله/كل وحدة تقول ان الثانية ماتتناسب معنا..نوف تقول ان عبير ماتناسبني ليش مدري وعبير تقول ان نوف ماهي مثل مااحنا شايفينها؟
تركي/وطبعا انت مصدق عبير؟
عبدالله/مو مهم منو اللي اصدقه لان هاذي مو هي القضية؟
تركي/ووين القضية برايك؟
عبدالله/انا وانت ياتركي؟مو معقولة نوف وعبير يفرقونا لو شنو ماصار؟
تركي/................
عبدالله/انت اخوي وتاج راسي وكلمتك تسري علي وماابيك تشيل بخاطرك مني وانا ادري انك ماطردت عبير ذاك اليوم الا وانت شايف انه صح ياخوي وانا والله مو جاي اعاتبك ولاالومك ابدا انا اصلا منحرج منها كيف رفعت صوتها كذا قدامك ومااحترمتك...
تركي وقف وشال مفاتيحه وقال بتحذير/لاتركبها فوق راسك ياعبدالله لانك انت اللي بتطيح بعدين....
اسمعها مني الحب له حدود واهلك بكفة مالازم تخلي ايا كان يزحزهم عنها...
عبدالله برجا/طيب قولي شسوي ياتركي...انا ماابي اخسركم ولااخسرها؟
تركي بعناد/هي مو تحبك....لازم تضحي وتتحمل؟
////////////////////////////////////////////////////////
فارس برجاء/نورة جلسي..
نورة كتفت يدينها وقالت بعناد/قلت لك طلقني؟
فارس بنفاذ صبر/محنا اطفال علشان نتعامل مع بعض كذا يانورة؟
نورة/وانا اقولك غير ها الكلمة ماعندي...
فارس/شلون ماعندك....يبى انا غلطان بس بعد انتي كنتي غلطانة ولاتنسين؟بس صدقيني حقك على راسي يالغالية وشنو ماتبين انا حاضر....
نورة/خلاص معناته طلقني؟
فارس بعصبية وقفتها مكانها/قلت لك لاتقولين وتعيدين ها الكلمة سامعتني؟
نورة/..........
فارس/لاحول ولاقوة الا بالله....انتي ليه مصرة تنرفزيني وتعصبيني عليك كذا من الصباح....
كانت مخنوقة من عصبيته عليها وحست انها بتبكي هاذي اول مرة تشوفه فارس العصبي الحاد بالعادة
دايم اسلوبه في اللباقة والذوق وحلو الكلام يسبقونه....
تقرب منها وهي مشت لقدام بس مسك يدها بسرعة...
ولفها لعنده وصارت قريبة منه حيل غمضت عيونها لانها ماتحملت تكون بها القرب منه وريحة عطره تخنقها ببطء...
فارس بهمس/نورة حبيبتي اسمعيني...احنا مصيرنا واحد...انا لك وانتي لي وكل العناد اللي قاعد يدور بينامايفيدنا ابدا!!
نورة وهي مغمضة/انا ماابيك؟
فارس بقهر/يعني انتي على بالك ها الكلمة ماتقهر لمى تقولينها يانورة؟وقسم بالله انها تجرح....انا بس قلت لك اكرهك وانتي ولعتي الدنيا شلون لو اقولك انا ماابيك شبتسوين؟
قالت بسرعة وحدة/لو تقولي ماتبيني بيكون في علمك اني مابوقف معك دقيقة زيادة؟
فارس بهدوء/طيب ...منتي قلتيلي ماابيك؟
سكتت نورة وقامت تناظره..
فارس/انتي قلتيها وانتي اللي جالسة تعيدينها...مافكرتي ولا للحظة ان ها اللي واقف قبالك ممكن تكون عنده مشاعر واحاسيس يانورة وان ها الكلمة بتذبحه؟
نورة كانت تناظر بالارض ليه ماتدري كل اللي حسته انها مو قادرة تناظر بفارس ها اللحظات لان كل حرف قاعد ينطق فيه صحيح مية في المية وان هو اللي قاعد ينجرح منها ومع ذلك متمسك فيها حتى مع رفضها...
قالت بدون مقدمات وكان السؤال طرى على بالها فجاْة/ويوم انك منذبح مني ليه كملت؟ليه ماتنازلت ورفضت وقلت ماابيها؟
تنهد بقوة لدرجة انها حست انها بتحترق من انفاسه لانه مال عليها اكثر وقال برقة وهمس/لان هني المشكلة يانورة...شفتي ها القلب اللي بين ضلوعي قاعد يكبر يانورة,,,,
كل مايسمع بطاريك يتعلق فيك اكثر واكثر لاشعوريا ويوم شافك زاد جنونه فيك,,,,
رفعت راسها وظلت تناظر فيه نظراته كلها صادقة ومافيها أي كذب كل الحب اللي قاعد يقول عنه موجود بعيونه...
جت بتتكلم بس صوت سعد وراهم خلاهم يلفون له بسرعة
سعد/انتوا واقفين شتسون؟
كان سعد توه قايم من سريره وحتى ماغسل وجهه والنوم مسكر له عيونه وهو واقف يتاْملهم وحست نورة بالاحراج من وجوده ومن شكله؟؟؟؟
/////////////////////////////////////////////////////////
نوف/اشوف وريني؟
مشاعل/شوفيه في يدي احلى...
نوف/اقول شيليه بس قالت بيدها احلى,,,
مشاعل/أي وانا الصادق بيدي احلى...
نوف/متى مداه يجيبه صحيح؟
مشاعل/اسرار مانقول عنها....
نوف/ليه مارحتي معه البحرين؟
مشاعل بتفكير/مدري....بس قلت اثقل نفسي شوي يعني اسوي روحي شخصية ولو اني نفسي اروح من زمان عنها..
نوف/أي والله شرايك نقول لخالتي اليوم ونروح بكرة...
مشاعل/على يدك تريك مابيقول لا اذا درى انك بتروحين؟
نوف/أي بس انتي مو معنا؟
مشاعل باعتراض/ليه؟؟؟
نوف/توه فواز قايل لك وقلتي ماتبين شلون بكرة تجين معنا فشله شبيقول الرجال ماتبين تروحين معه؟
مشاعل/لالالامستحيل تروحون اجل ..
نوف/لابنروح بس ماحناخذك معنا..
مشاعل/هذا اخر كلام عندك؟
نوف بثقة/طبعا وماعندي غيره....
مشاعل/طيب انا اوريك شغل النذالة قلتي اخر كلام وماتغيرينه..
مسكت جوالها ودقت على تركي ونوف طبعا ماتدري انه تركي ..
مشاعل/هلا تركي...
ناظرتها نوف ومشاعل مسوية انها ماتناظر فيها....
مشاعل/أي معك بس اقول ترى فواز جايب لي سوارة هدية ومرتك حضرتها من حطتها في يدها عجبتها وماهي راضية تردها لي شوف لك صرفة بتشتري لها وحدة بتسرق لها دبر امورك يعني سوارتي ترجع ترجع؟
نوف بصدمة/شوف النذلة!!
مشاعل وخرت السماعة عن اذنها وقالت لنوف/قلت لك محد يوصل لمستوى نذالتي!!!
//////////////////////////////////////////////////////////
احمد/انا جوعان؟
ياسمين/انا بعد جوعانة...
احمد/ليش مانروح نقعد في بيت ام العم مشعل علشان ناكل هناك..
ياسمين/بيت ام العم مشعل شوي قوية؟
احمد/شقلتي؟
ياسمين/شتبيني اقول...راح ابوك يجيب لنا غذى...
احمد/قوليله خل نروح هناك هني مافي احد؟
ياسمين/وليش ماتقوله انت؟
احمد/انتي زوجته...
كان نواف وصل بها اللحظات ووقف يسمعهم قبل لايدخل لهم الصالة....
ياسمين/وانت ولده؟
احمد/بس انا مايحبني؟
ياسمين/ولاانا يواطني بعيشة الله؟
احمد/شنو يعني؟
ياسمين تنهدت وقالت/مدري...
احمد/خلاص نخلي العم مشعل يقوله لان العم مشعل كل الناس تسمع كلامه شرايك؟
ياسمين/انت مو مبسوط هنا؟
احمد بضيق/لا
ياسمين/ليه؟
احمد/مو مبسوط..
ياسمين/بس هذا بيت ابوك وانت لازم تكبر في بيته وهو اللي يربيك؟
احمد/ماابيه انا برد بيت امي ريم ابوي مايحبني ومايكلمني ..
ياسمين/وامك تحبك؟
احمد/لا
ياسمين بصدمة/وليه تبي ترجع لها..
احمد/لان هناك جدي وحمد خالي دايم انا معه نطلع وهناك اولاد الخالة روان رندة ورنا وانا العب معهم طول اليوم...
ياسمين/قريب بتولد العمة وضحى وبتلعب مع ولدها اذا كبر واليوم اذا رحنا بيت ام العم مشعل على قولتك بتشوف محمد ولد حصة وبتلعب معه اللي شفته ذاك اليوم....
احمد/اللي دايم العم مشعل والعم سعد يطقونه يقولون ننتقم من امه؟
ياسمين بتنهيدة/الله ياخذ العم سعد والعم مشعل هذولا بحد ذاتهم ارهاب؟
احمد/وين العمة لؤلؤة؟
ياسمين بحزن/جالسة في بيت خالها....
احمد/بترجع ولاماهي راجعة؟
ياسمين/والله مدري....ياليت ابيها تكون هنا اليوم قبل بكرة؟
احمد/طيب ليه ماتجي العمة وضحى والعم خالد ويسكنون هنا معنا انا احبهم اكثر من ابوي؟
ياسمين ناظرته فترة طويلة بدون ماتقول شي وقرر نواف انه يدخل لهم وتوه بيخطي الخطوة الاولى الا ياسمين ماسكة يد احمد وهي تناظره وتقوله/غلط يااحمد...مايقولون مانحب البابا مايجوز..هو يحبك..
احمد باعتراض/مايحبني..انا يوم اسئله انت تحبني يوم ياخذني من بيت امي قال لا...
ياسمين تنهدت وقالت/تدري ليش هو قال لك لا...لان ماهو مصدق انك تسئله ها السؤال يااحمد كل ابو بها العالم يحب عياله ويتضايق اذا سئله ولده انت تحبني ولالا...انت تشوفه يروح من الصباح يشتغل ويجيب لك فلوس علشان تاكل وتلبس وتلعب صح ولالا...لو مايحبك ماشرى لك شي ولاعطاك أي شي....
احمد/بس هو كله يصارخ؟
ياسمين/لانه يجي من العمل تعبان..
دق التلفون وراح احمد يركض له وضحكت ياسمين وقالت بصوت مسموع/والله دنيا ابرر لك تصرفات نواف يااحمد وانا ابي من يفهمني وضعي معه شنو وتصرفاته ليه كذا معي!!!
///////////////////////////////////////////////////////
مشعل/انتي اللحين كذا تلفين السموبسة؟
وضحى وهي تلف/اجل وشلون يلفونها؟
مشعل/مدري انا اعرف بس اكلها؟
وضحى/اصبر زين خل نقلبها مو تاكلها كذا نية ماتصلح؟
مشعل/تنقلى داخل المعدة لاتخافين عليها..
ام مشعل وهي تقطع الدجاج/هاذي الله يسلمك ياوضحى وراثة من خاله خالد ماياكل عجيبنة السموبسة الا كذا تحلى بعيونه من يشوفنه نلفها وحدة رايحة ووحدة جاية الله يذكره بالخير..
وضحى ابتسمت وقالت لاام مشعل/مو فشلة اقول للحين هو كذا ماتغير ..ولاغير ها الطبع اللي فيه؟
مشعل/شوف ها تبي بس تحرمني انا قولي لزوجك اللي طول بعرض وهو بعده ياكل ..انا ادري ماتبين ياكل واذا هو جا اللحين وقال يبي بتقولين من عيوني خذ العجينة كلها؟
وضحى/لاوالله ماراح اقوله بقوله يضرك وانتظر وانا بقوم اقليه لك..
مشعل بتحدي/بنشوف..وينه زوجك؟
وضحى/جالس مع مرة عمي يتقهوى؟
مشعل/وهو عنده شغلة ثانية يايتقهوى يايتعشى يايحلي..غير الاكل والنوم ماعنده..
وضحى/اذكر الله وصل على النبي..
ام مشعل/خخخخ اللهم صلي عليك يانبينا محمد...
طلع مشعل لخالد الصالة وبعد لحظات رجع ومعه خالد....
ام مشعل/وانت ليه جاي معه بعد ياخالد؟
خالد/قال في اشياء حلوة هنا تسوونها...
وضحى/خالد ماعليك منه..
خالد/اوه ه تلفون سموبسة يعني..
تقرب ومد يده..
ام مشعل/انت ماكبرت ياخالد بتصير ابو وانت شغل البزارين ماتركته؟
خالد/خخخخ لاالا عجينة السموبسة مااتركها..
وضحى/خالد ردها لاتاكلها كذا..
خالد/بس وحدة ..تكفين...
وضحى/لا
خالد/معليش نص...
مشعل/يالله قوليله لا انا حتى الربع ماعطيتيني؟
وضحى/ وتشوفني قلت له أي...انا قلت له لا...وهو بكيفه بيسمع الكلام ولالا..
خالد/بسمع الكلام بس بعد ماتعطيني وحدة ولا ترى باكل من ذولا المحشيين الجاهزين..
وضحى/اقول خالد روح طلع المقلاة اللي بنقلي فيها..
ام مشعل/لاوضحى خليه لبعد الصلاة مابنقليه اللحين؟
وضحى تاْشر لاام مشعل انها بس تبي خالد يوخر ويشغل نفسه..
مشعل/شفتكم ها وادفعوا يالله لاافتن!!!!
/////////////////////////////////////////////////////////
نوف/بتشوفين يامشاعلوا..
مشاعل/خخخخخخ
نوف بجدية/الا ها السوالف انا مااحبها وش بيفكر اللحين تركي؟
مشاعل/مابيفكر بشي لاتشغلين بالك؟
نوف/الا بيفكر ..انا ماابيه يفهم أي شي غلط..ورفعي سماعة التلفون وقوليله ان الحكي من راسك ولاانا لالبست اسوارتك ولاقلت ابيها؟
مشاعل/انتي علامك صايرة حساسة....
نوف/أي ماابيه يفكرني مادية ولا...
قطع عليهم صوت الباب اللي اندق وتوها مشاعل بتقوم تفتح الا وتركي يدخل..
مشاعل/ماقلنا لك تفضل؟
تركي/لاوالله!!اقول لااطردك اللحين قالت شنو قالت ماقلنا لك ادخل؟
لفت لهم نوف وكانت لابسة بنطلون جينز فاتح وبلوزة برتقالية وناظرها تركي وجلس جنبها..
مشاعل وهي واقفة على راسه/أي وبعدين..
تركي/وين القهوة؟
مشاعل/اخاف مضيع ياالحبيب مو هنا المقهى هاذي غرفتنا ..اي صدق نوفوا وش تتوقعين يسوون بغرفتنا بعد مانتزوج انتي بتروحين بجناح تركي طيب وهاذي؟
نوف/بتظل مثل ماهي طبعا؟
تركي/وليه؟
نوف/علشان اذا اختلفنا وبمعنى اصح تهاوشنا اجي هنا؟
تركي/أي زين قلتيللي علشان اغلقها بالشمع الاحمر..
مشاعل جلست على الطرف عند تركي وقالت/ول...
تركي/انتي ماتتركينا بروحنا شوي..
مشاعل/ابدا والله..
تركي/هذا من قمة الذوق اللي فيك؟
مشاعل/اقول اخلص وش جاي تشوشر باذن مرتك وماتبيني اسمع؟
تركي/سلامتك بس جاي أشوف العرس وش صار فيه وش اللي قاصركم وشنو اللي مابعد كمل؟
مشاعل/لاتطمن كل شي تمام..
نوف/احس مالي لزمة شرايكم اقوم..
ابتسم لها تركي وقال/هاذي بالله احد يقدر يتكلم بحضورها....
مشاعل/اقول تركي وين بتسافرون شهر العسل؟
تركي/ماحنسافر شهر عسل...
مشاعل/ليه؟
تركي/لان مالك شغل؟
مشاعل/اها عرفت علشان تحضرون عرسي وبعدها تسافرون معي بنفس اليوم..اعرف ها الحركات...
تركي/والله ماحنسافر شهر عسل ...وبعدين انتي بتسافرين؟
مشاعل/طبعا بسافر انا مشاعل الحربي وزوجة فواز السديري ماتبيني اسافر؟
نوف/تعرفهم ذولا ياتركي؟انا ماقد سمعت فيهم من قبل؟
مشاعل شهقت وضحك تركي عليها..
مشاعل/زين انتي اللي بديتي تتنيذلين معي!!!اقول تركي تصدق حتى الورد اللي جايبه لي فواز ومكتوب عليه اسمي كاهي صادرته وحطته على فراشها؟
نوف/لاحوول...يبى اخاف اشحت منك بس وانا مدري؟؟؟
تركي/هههههه...
نوف/الصدق تركي وش رايك بكرة نروح البحرين زمان عنها..خل نشوف وش برنامج خالتي ونروح بكرة انا وانت وخالتي؟
تركي بهمس/وليه انا وانت وخالتي؟انا وانتي وبس خالتك مع عمك مالنا شغل فيهم؟
نوف/.......
مشاعل/وش تقولون ؟
نوف/اقوله ابي ادخل السنما زمان مادخلت..
تركي بهمس في اذنها /وطبعا الفلم مرعب..
نوف/ليه..
تركي/علشان اذا خفتي اضمك انا لصدري؟
ناظرته وكان يناظرها وابتسمت له وماعلقت بشي..
//////////////////////////////////////////////////////////
ياسمين/منو على التفلون؟
احمد/واحد يبي فهد قلت له مو بيتهم هذا..
ياسمين/اممممم...طبعا انت السنة هاذي بتدخل الروضة؟.
احمد باعتراض/ليه؟
ياسمين/شنو اللي ليه ماتبي تتعلم؟
احمد/بس على شرط ابي الروضة اللي تروح امي فيها؟
ياسمين/ليش امك تدرس بروضة اللحين؟
احمد/أي....
ياسمين/مااعتقد يمكن البابا مايوافق يااحمد اذا ماوافق لاتقعد تبكي مثل الصغار انت كبير اللحين وبس تتغذى تقوم تتحمم علشان العصر بنروح بيت جدي ...اللي هو بيت العم مشعل......
احمد/جبتي ثيابي اللي هناك؟
ياسمين/عندك شوية اغراض هنا من قبل...وبس يفضى البابا بعد كم يوم بنروح نفصل لك غرفة انت تختارها ونشتري لك كل اغراضك اللي تحتاجها...
احمد/طيب واغراضي اللي هناك في بيت امي ريم؟
ياسمين/ياولد الحلال لاتمشكلني مع ابوك سيرة امك مايحب يسمعها ومو بكل كلمة قلت لي بيت امي ريم انا مالي شغل؟
احمد/طيب هي بتجي هنا معنا؟
ياسمين/...........
احمد/يوم البابا اخذني قالت لي بتجي....قالت بتكلم ابوي علشان يجيبها هنا وتكون قريبة مني؟
سرحت شوي بافكارها لبعيد وماسمعت باقي كلام احمد...معقولة ريم على اتصال بنواف والحجة احمد؟؟؟؟ياترى هل تكلمه فعلا ولالا؟
رجعها للواقع صوت نواف اللي دخل عليهم واللي ملامحه كانت ثايرة من الكلام اللي سمعه بينهم من بداية حكيهم...
نواف جلس على الكنبة وقال بامر/الاكل بالمطبخ اذا تبون تاْكلون؟
ياسمين/يالله احمد اسبقني..
مشى احمد للمطبخ...
ياسمين/تبي نحطه هناك ولاهني؟
نواف/كيفكم....
ياسيمين/ليه منت ماكل معنا يانواف؟
نواف بدون نفس/لا مو مشتهي؟
ياسمين/ننتظرك؟
نواف/لا..كلوا بروحكم...
ياسمين حست بتغيره لانه يوم طلع ماكان فيه شي وكان طبيعي بس اللحين الضيق مبين عليه...
ياسمين/نواف فيك شي..
ناظرها بدون مايتكلم وهي فهمت انه بيغسل شراعها وقالت وهي تطلع من الصالة/نسيت ان مالي شغل ومو من حقي اسئلك عن شي؟
تنهد بقوة يوم طلعت من الصالة...شي واحد بس كان يدور في باله ليش حسنت صورته قدام ولده؟وشنو تقصد بكلامها انها تبي احد يفهمها تصرفاته معها ووضعها معه شنو؟
/////////////////////////////////////////////////////////
في سيارة عبدالله...
عبير/مااشوفك حركت السالفة؟
عبدالله/اي سالفة؟
عبير/ان ست الدلال تعتذر لي ولامو هامك؟
عبدالله/انتوا حريم وانتوا كلموا بعض انا مالي شغل بها السوالف يابنت الناس؟
عبير/ياسلااام...وش يعني ها الحكي؟
عبدالله/يعني تشوفينها عدلة ادخل انا بالنص؟وانتوا ثنتينكم حريم؟
عبير/وتخليها تاكل حقي,,
عبدالله/انتي كلميها مو حلوة هي تكلمك من جهة وزوجها بعيد وانا اجي اتكلم عني وعنك...
عبير/حبيبي شفيك حاستك مو طايق تتكلم بالسالفة؟
عبدالله/يعني...
عبير/يعني طردتي من بيتكم كانت حلوة..
عبدالله/انا ماقلت ها الشي...وانا اعتذرت لك بالنيابة ..
دق جواله وكانت حصة اللي مكلمة..
عبدالله/هلا حصة...اي...طالع...ليه...وين بتروحين...طيب مو مشكلة انا قريب من بيتك ..ثلاث دقايق وطلعي....
عبير/وخير ان شاءالله تاكسي وانا مدري..
عبدالله/عبير...اختي هاذي ومتورطة ماعندها احد يوصلها بيت جدي ودقت لي شفيها بالله؟
عبير/فيها ان الشي مو مهم لذيك الدرجة تقدر ماتروح اذا ماعندها احد يوصلها....
عبدالله/يعني انا مااشوف لها سالفة لان المشوار على طريقنا احنا رايحين بيت جدي راييحن..
عبير/وين؟
عبدالله/اليوم جمعة بيت جدي؟
عبير/أي...
عبدالله/انا مكلمك وقلت لك عندك ارتباطات وقلتي لا فقلت لك بمرك باخذك معي مشوار ماقلتي لا...
عبير/أي بس مو بيت جدك لو ادري انه بيت جدك ماجيت؟
عبدالله/وليش يعني؟
عبير/يعني اني بشوف اللحين امك ونوف وبتمشي السالفة طبيعي بدون اعتذار منها حضرتها ..
عبدالله وقف عند بيت حصة وقال/سكري السيرة بعدين بنتكلم فيها كاهي حصة طالعة لنا...
/////////////////////////////////////////////////////////////////////////////////////////////////////////////////////
اشوفكم بكرة على خير ان شاءالله... 



****
***
**
*




مرحبا ياحلوين..
كيفكم..اخباركم..وحشتوني(تحسون مالها داعي بس زيادة كلمات خخخ)
وش جايكم تبون تعرفون كم باقي على النهاية(تمللوا العالم بعد وش جايهم يسئلون)
يعني باقي لها شويات (اي كم يعني ها الاجابة مو مفهومة)
/////////////////////////////////////////////////////////////////////////////////////////
البارت الثاني والثمانين,,,
////////////////////////////////////////
في سيارة عبدالله...
حصة/السلام..
عبدالله/وعليكم السلام....
حصة/عسى بس مازحمتكم ولاعطلتكم...
عبدالله/لا اصلا احنا كنا رايحين بيت جدي...
حصة/اممم...
محمد/انتي نوف...
عبير بدون نفس/لا انا عبير....
محمد قام يبكي يبي نوف..
حصة بقهر/الله يهداها بس نوف واعدته يوم الخميس بتروح معه البقالة وحضرتها راحت تشوف ثوب عرسها ونست وهو طبعا كانه مايروح ولايجي من يشوف احد قال انتي نوف ولالا؟
عبدالله/خلاص يابابا محمد اللحين بنوقف عند البقالة قبل نروح بيت جدي...
حصة/خلاص اسكت كاهو بيوديك خالك عبدالله...
وقف السيارة ونزل عبدالله ووراه محمد وعبير كانت بتنزل بس حصة علطول قالت/وين بتنزلين وراهم البقالة طولها بعرضها ماتجي متر في متر ولاعلى بالك التميمي على غفلة؟
عبير/زوجي ومااحب اتركه باي مكان احب اكون دايم جنبه؟
حصة/اقول ثقلي بس ثقلي قالت ماتتركه باي مكان....يعني لو نزل يسلم على رجال بتنزلين وراه بعد؟
عبير/أي..
حصة/ووجعة وش اللي أي هاذي بعد؟
عبير/لازم اشوف اصحابه واتعرف عليهم علشان لو ماعجبوني يتركهم...
حصة/بنات اخر زمن...
عبير/على قولتك بنات اخر زمن...انتي زمنك انتهى وولى خلاص لاتخلي بنات ها الزمن شغلك الشاغل ترى كل وقت له جيله اللي يعيش فيه؟
حصة/ماقلنا شي بس اللي يبقى المعدن الاصلي والاخلاق وهاذي ركزي عليها......واحنا ناس اسمنا ماينطرى الا بكل خير احنا وتوابعنا واللي مو على دربنا نمشيه على دربنا لين يعتدل ...
توها عبير بترد الا دخل عبدالله السيارة ومعه محمد ومحمد مصدق حاله نط بيقعد بحضن عبير..
عبير بنرفزة/روح عند امك شوف المكان حوالينها فاضي انا مااحب احد يضيق مكاني...
ناظرها عبدالله بذهول بس ماعلق واخذ محمد بحضنه...
حصة/جيبه عنك ياخوي مابتقدر تسوق وهو بحضنك..
عبدللله/لا خلاص مو بعيد بيت جدي وبعدين حمود عاقل....
ظلوا ساكتين طول الوقت وحصة اللي كانت ناوية تتكلم شافت ان عبدالله ساكت ومتضايق فسكتت لين وصلوا بيت الجد ونزلت هي وولدها,,,
لف عبدالله لعبير وقال /مو كاْنك قلتيلي تحبين العيال؟وتموتين اذا شفتي حمود في بيتنا وطلع الشارع وتناظرينه من غرفتك؟ولا انتهى الحب خلاص؟؟؟؟
///////////////////////////////////////////////
في بيت الجد...
ام سعد/متى بيروح خالد...
وضحى/المفروض بعد اربعة ايام بس اجلها اسبوعين علشان عرس تركي لانه لو راح ماحيقدر يحضر بعدين فقال بياخذ العرس وبيمشي..
ياسمين/أي وخالد بعد لااحد يجيب جنبه طاري عرس ووناسة وطقطقة يموت لو ماحضر,,,
ضحكوا الباقيين عليها...
ياسمين/صدقوني انا اعرفه خويلد...
وضحى رمت عليها علبة الكلينكس/اقول عقلي عن زوجي ترى ماارضى عليه مو انتي واخوك دوبكم ودوبه...
مشاعل/طيب لو تركنا السوالف عن زوجك الكريم وش نسولف فيه؟
وضحى/امممم مثلا الاخت تقول لنا وش سوت في سفرتها؟
ياسمين/ها بنشتغل شغل الحماة وزوجة ولدها؟؟مالكم شغل بسفرتي..
مشاعل/شفتي تربيتي ها البنت ماحتقول لكم شي ...
حصة/اجل نتكلم بعرس اخوي وش بنسوي خوب ماباقي شي غير اسبوعين..
رفعت نوف راسها تناظر بحصة وحصة كانت نظراتها متوزعة على الكل..
ام سعد/أي صدق ترى صايرين مرة باردين انتوا...مو كل يوم بيصير عرس؟
نوف بهمس لنورة/لاعادي اذا تبون كل يوم عرس حاضرين وش ورانا..
نورة /بالله!!!في ناس بتطلع عيونهم وانتي اذا تبون كل يوم عرس يالمتفرغة..
نوف/لاحظتي انها سلمت على الكل الا انا!!
نورة/اقول واللي يعافيك هي وسلامها اللي مكسر نفسه يادوب رفعت يدها وهي تناظرنا من فوق لتحت أي سلام هذا؟
نوف/ يعتبر سلام لان انا بس ناظرت مامدت يدها...
مشاعل مدت يدها لخالتها ام مشعل وام سعد/وش رايكم؟
ام مشعل/تقطعينه بالعافية؟
مشاعل/فواز اليوم جابه لي؟
ام سعد/لا ماشاءالله ذوقه مرة حلو...عسى الله يسعدكم ان شاءالله..
عبير/اللحين فواز السديري وفواز السديري واسمه يهز الشرقية وشركاته وعمايره بكل مكان جايب لك اسوارة؟هذا اللي قدر عليه...
ناظروا في بعض وسكتوا..
حصة/ليش وش كنتي تبينه يجيب يعني؟
عبير حطت رجل فوق الثانية/يعني اقل شي اقل شي يكتب لي عمارة باسمي...
حصة/يكتب لك؟
عبير/لا اقصد يكتب لها عمارة باسمها.....
مشاعل حطت رجل فوق الثانية وضحكت وقالت لعبير بنفس اللهجة/من صدقك انتي...العماير كلها باسمي بعد كيف يكتبها من جديد باسمي!!
ام سعد وقفت /انا بروح اشوف ابوي مع الشباب..
ام تركي بارتياح ان الموضوع بيتسكر/أي والله انا وخواتي بنروح عند ابوي والشباب وانتوا جهزوا العشى يابنات يالله...
****************
في مجلس الرجال...
الجد وجنبه سعد ومشعل..
خالد وجنبه عبدالله وتركي وجنبه نواف وابو سعد جنب ابو تركي...
سعد/واقوم من نومتي واصيدهم لكم؟
الجد بلهفة/وش كانوا يسسوون؟
سعد/مااحط بذمتي شي بس كانوا واقفين قبال بعض....
مشعل/قريبين مرة ولابينهم مسافة؟
الجد بتاءيد/أي هم شلون كانوا قريبين ولابعيدين..
سعد/شنو كانت المشكلة اني توي قايم من نومي يعني انتوا تعرفون شكل عيوني اذا صحيت من النوم شلون يصير تعطيني بس نص الصورة الباقي يضيع علي مااركز فيه؟
مشعل/مااستفدنا منك شي يابو سعيدان..
سعد/انا سويت روحي شخصية وبجي اتهاوش معهم وجلست وحطيت رجل فوق الثانية الا الاقي لكم فوق الطاولة كيس طبعا انا محد يقولي افتح ولا لاتفتح قامت يدي بخفة ورمت الورد ومدري وش كان بعد حاجة والله اعلم انها انكسرت وشلت لكم علبة الشوكلاته وفتحتها ونسيت نفسي وانا اكل وكل واحد منهم يناظرني بنظرات مدري وش تعني بس انا سويت نفسي مااشوفهم...
****خالد/اقول عبدالله انا كنت بكلمك بس استحيت بس مدامك هنا والجو فاضي لنا بقولك ومابستحي؟
عبدالله/خير...
خالد/مرتك؟
عبدالله بصدمة/شفيها بعد؟
خالد/صراحة يوم تجي مع حصة ذاك الاسبوع ماعجبتني يعني اسلوبها مع اختي ام مشعل كان عدم ومع مرتي كذلك ومع امي يعني بالنهاية المفروض تراعي ان كلا له قدره...انا ماحبيت اقولك علشان لاتفكر شي وهم الصراحة قدامي ماقالوا شي وانا داخل سمعتها بنفسي...يعني كلمها من اللحين احترام اهلك بعد لازم يكون من اولوياته اذا اجتمعت معنا ..
تنهد عبدالله وسكت..
خالد/انا مو قصدي شي ياعبدالله بس الشي صار وقلت لازم اقولك عنه ويوم ورى الثاني وجت الفرصة وهذا انا قلت لك ماابيك تزعل مني!!
عبدالله/ليه؟ليه ماهي راضية تتفق مع اهلي..
خالد/..........
عبدالله/كلهم يشتكون منها ياخالد....بينها وبينهم حاجز مدري من بناه ولا ليش؟وش اللي قاعد يصير بينهم ماادري...
خالد/حتى ولو فرضنا ان في شي قاعد يصير بينهم..هي توها داخلة هنا يعني المفروض تتقرب من اهلك علشان تكسبك مو العكس؟
عبدالله/والله مو عارف شسوي ياخالد...حاس نفسي...مدري شقولك...وين السعادة اجل..انا للحين ماشفت شي منها؟
*************
نواف/ضبطت كل شي....
تركي/أي...
نواف/وقلت لها...
تركي/لا بقول لها بيوم العرس...
نواف/أي بس...
تركي/مدري ماودي اقول وبس...
نواف/أي بس هاا لموضوع بالذات هي لازم تدري عنه..
تركي/اذا درت عنه ماصار مفاجاْة....المهم انت شلونك لسه ماشية الهدنة بينكم؟
نواف ببتسامة شاحبة/انتهت مع دخلتنا البيت بعد رجعتنا من المطار؟
تركي/اوووف وليه عاد؟
تنهد نواف وسكت...
تركي/ومن اللي انهاها فيكم؟
نواف بزعل/انا...
تركي تنهد/ولمتى بتظل كذا انت مو كلمتني هناك وقلت لي ان حياتكم من اروع مايكون...طب وش اللي خلاك تخرب سعادتك بيدك...
نواف/مدري...والله مدري...
تركي/انت بعدك عندك شك فيها يانواف؟
نواف بصدق/ابدا..
تركي/طيب تحبها..
نواف/أي..
تركي/وليه كذا وضعكم طيب...
نواف/والله مدري وش اللي صار من رجعت حسيت انها ممكن ترجع بعنادها وقلت لازم انا اغير الشي قبل هي تغيره..
تركي/وصار بينكم شي من رجعتوا؟
نواف/ابدا اصلا هي حتى النوم تنام بغرفة احمد...
تركي/نواف اذا عطيتها فرصة تبعد عنك بها الايام ماراح تقرب لك بعدين اصلا!!!
هاذي فرصتك مدامك تحبها ومدامك واثق منها تقرب منها وخل عيشتكم تتم بهدوء وبعيدا عن كل ها العناد اللي انتوا غاطسين فيه,,,,
/**********************
في المطبخ بعد العشى..
جلسوا نورة ونوف ومشاعل وياسمين وقدامهم كل وحدة مناكير وقاعدة تصبغ اظافرها وهم يسولفون..
ياسمين وهي تناظر باصابعها/تغير حييل..كنت عارفة ان السعادة اللي عشتها معاه هناك وهمية وماتاْكدت من ها الشي الا يوم رجعنا...
اصلا انا وهو مستحيل نتفق بيوم من الايام..
مشاعل/لاتقولين كذا...هو ماتغير هناك الا لانه يبي يتغير ولا شللي يجبره اصلا يسافر معك ويبدى معك هدنة واتفاق انكم تعيشون بدون عناد مايقارب الشهر..كان يقدر يجلس هنا وتستمر حياتكم عادي ولاتسافرون وكل واحد بجهة خوب محد بيحاسبه ولابيشوفه..
نورة/مشاعل معها حق يمكن هو يبي يفتح صفحة جديدة..تذكري انتي يوم رديتي هنا ماعانديته ولا سويتي شي ضايقه..
ياسمين ببراْة/ابدا والله كل اللي سويته دخلت تحممت وصليت ولبست علشان اجي ملكتك حتى التلفون مامسكته وقلت لاامي انا وصلت فجاءة قلب عليّ وعلى لبسي وروحي بدلي ولامنتي بطالعة...وقال الهدنة انتهت!!
نوف/يمكن لبسك ضايقه؟
ياسمين/يقولي انه مضايقه بطريقة ثانية ليش هذا كله عاد؟
نورة تنهدت/انا البارحة مانمت؟
مشاعل/واحنا وش ننتظر بالله مو انك تقولين وش اللي صار؟
نورة وكانها تذكرت قالت وهي تدعي/الله ياخذك ياسعيدان ان شاءالله...
نوف/ليه وش يدخل سعد بفارس.؟
نورة/مو فارس جاني الصبح البيت وقام يسولف ويبرر ويعتذر لين اقنعني فعلا بكلامه رغم اني كل كلمتين اقوله طلقني ماابيك..
ياسمين/وانتي حالك مابيتغير ابدا!!
مشاعل/ههههه
نوف/كملي لاتضيع السالفة..
نورة/المهم انا ظليت ساكتة وماقلت شي وكان ينتظر مني جواب...
والجواب ماطول جانا من ورانا الا هو سعيدان..والله لايوريكم شكله كيف كان وهو ببيجامته ومو مغسل حتى وجهه تفشلت حدي لا ويقعد وكانه الدنيا عادي مو صاير أي شي وخذ الكيس اللي جابه فارس وارمي الورد والحالة وانا متمنية الارض تنشق وتبلعني وفارس يبتسم وهو من داخله طبعا الف علامة استفهام وانا اللي توي اقوله شيل اغراضك ماابي من عندك ولاشي قوم ياسعيدان وافتح الشوكلاته وكل فيه..
نوف وياسمين ومشاعل/خخخخخخخخخ
نورة بفشلة/عن جد تفشلت..بس تدرون جيته انقذتني بشي واحد ماخلتني اجاوب عليه الى طلعته من بيتنا وهو معلق لاقلت له أي ولالا وهو كل شوي يسالني رضيتي ولابعدك؟
نوف/يالله مصائب قوم عند قوما تهون..
مشاعل /للحين اتجهز بكرة على البحرين..
نوف/تصدقين غيرت رايي...احس مالها لزمة روحتنا خلها لبعد العرس ونروح جماعي بعدين كل وحدة وولد الحلال اللي معها وش رايكم؟
ياسمين/انا مالي شغل اذا تركي بيقوله بجي معكم اما اذا انا قلت له مضمون الرفض...
مشاعل/اللحين يقولون المناكير الاحمر يطير راس الرجال صدق ولاكذب؟
ياسمين/ليش تسئلين؟
مشاعل/علشان اذا صدق بقول لفواز اذا وصل بعدين يمرني البيت وبمد يدي له وانا صابغة اظافري باحمر اذا هو صدق بيكتب لي عمارة باسمي؟
نوف/خخخخخ شكلها عجبتك سالفة العمارة يابنت الحربي؟
مشاعل وهي تضحك/بعيدا عن النكران دخلتها براسي عبير,,,
/////////////////////////////////////////////////
اخر الليل ببيت نواف...
نام احمد بغرفته ونواف كان بغرفته ينتظر ولاشي لان ياسمين متعودة تنام عند احمد من ليلتين حس بالضيق وظل يفكر بكلام تركي وبريم وبياسمين وتنهد بقوة...
حس انه مخنوق وقرر يطلع يمشي بالحديقة...
كان ينزل الصالة بس سمع الصالة اللي فوق فيها صوت ويوم راح يشوف كان التلفزيون مشغل وياسمين جالسة تشاهد فيلم اجنبي وهي تاكل اسكريم باسكن روبنز..
ابتسم يوم شافها ذكرته بمواقف كثيرة صارت بينهم مع ها الاسكريم اخرها كان قبل روحته الرياض,,
طبعا هي كانت عاطيته ضهرها والتلفزيون يصير قباله مشى لعنده وركع لمستواها وهي مالفت له ومد يده بيشيل الايسكريم وانتبهت هي ليده ولان الانارة كانت ضيفة ماعرفت انها يد نواف وفتحت فمها وصارخت بقوة وحط يده على فمها يسكتها..
نواف وهو شوي ويضحك/هيه انتي فضحتيني بتصحين الولد من نومته....
ياسمين لفت له وهي تشاهق بقوة/انت!!!تدري عن جد خوفتني!!
كانت تتكلم وانفاسها متلاحقة ..
نواف/ومنو قال لك شاهدي افلام مرعبة قبل لاتنامين اذا منتي بقد؟
ياسمين/انا ماتوقعت بيطلع لي شبح حقيقي باخر الليل خبري الاشباح بس بالافلام..
مال عليها اكثر وقال/ومنو الشبح الحقيقي ؟
ورطة ماتوقعت انها تطيح نفسها فيها...ان قالت انت راحت فيها وان لفت ودارت مصيره بيصر على انها تجاوب وتوهقت..بس يوم تقرب منها حست انها تحبه ومشتاقة له مشتاقة لذاك النواف اللي كان بالسفر معها....
لاشعوريا تقربت هي بعد منه وباسته على خده بنعومة وهو حس ان الدم وقف بعروقه من حركتها ..
قالت بهمس/انت طبعا ولا ماتدري أن روحك شبح!!!
يوم ظل مكانه ماتحرك..سحبت منه اسكريمها بهدوء وبتسامة وقامت تاكل فيه...
نواف غير السالفة بسرعة لايبين ارتباكه/من وين لك؟
ياسمين ببراءة/والله العظيم مشعل شاري لي اياه؟انا ماطلعت؟
نواف/ادري انك ماطلعتي وانتي تقدرين تطلعين وانا موجود معك....بعدين تعالي ياايسكريم يابطانية متلحفة لي بها البطانية اللي يقول جالسة بالاسكا اللحين؟
ياسمين/مااقدر الاسكريم بارد لازم اتلحف بالبطانية..
جلس جنبها وقال/تنازلي عن واحد فيهم؟
ياسمين/غصب...
نواف/أي والا بيتصادرون اثنينهم...
فتحت البطانية اللي كانت لافة نفسها فيها وعطته شوي منه وقام هو ودخل معها وغطاها بالباقي وصار شبه حاضنها...
نواف وهو يشيل الايسكريم من يدها وياكل فيه وعيونه بالتلفزيون/من زمان بادي الفلم؟
ياسمين وهي تناظر بايسكريمها اللي عنده/صار له عشر دقايق..
نواف/حلو يعني مو من زمان....
////////////////////////////////////////////////
كان يفكر بكلام نواف وانه لازم يقول لها وامه بعد قالت له قولها احسن....
كان ناوي يخبرها بليلة العرس وهم طالعين بس قال يالله اقولها من اللحين..
رفع الجوال ودق عليها...
نوف/هلا تركي..
تركي/مو نايمة؟
نوف/لا جالسة..
تركي/قطعت افكارك..
نوف/لا كنت اتصفح بالنت مابعد نمت ولا سرح فكري بشي لاتخاف....الا انت ليه مانمت..
تركي/كنت ابي اسولف معك...
نوف/خير..
تركي /انتي مو زعلانة انك مابتسافرين شهر عسل؟
نوف/لا ابدا..
تركي/ليه؟
نوف/لانك معي وبتسفرني باي وقت اذا بغيت...
تركي/حابة تعرفين هدية عرسك يانوف.
نوف/........
تركي/اشوف مارديتي؟
نوف/تركي...قلت لك وبقولها لك انت الهدية الحلوة اللي جتني بحياتي وماراح تعادلك أي هدية تجيني من مين ماكان صدقني!!!
تركي/شوفي انا ماكنت ناوي اقولك بس بعد المشاورات والمداولات قررت اقولك مدام لسه باقي عندك وقت لو حابة تسوين أي شي...
نوف/تدري انك وقفت قلبي...
تركي/ليه؟
نوف بخوف/لاتقولي ان احنا بنطلع من ها البيت ترى بزعل وماحكلمك ياتركي...انا ماابي اطلع من بيت عمي لو شنو ماصار؟
تركي/أي وبعدين..
نوف بزعل/تركي احنا تكلمنا بها السالفة من قبل وقلت لك اني بظل هنا وانت قلت لي انك ماحتطلع وش اللي تغير؟
تركي/تدرون انكم بسرعة تسوون فيلم...
نوف/........
تركي/انا جبت سيرة ان احنا بنطلع من البيت اللحين؟
نوف/لا
تركي/اجل وش له ها القصة الطويلة العريضة اللي مو ناقصها غير دمعتين بس علشان تكمل...
نوف//////////..........
تركي/انتي مو من زمان قلتيلي انك تبين تروحين الحج يانوف.....هديتك بتكون حجة,,,بنسافر مكة يوم ثاني الفجر ادري بيكون تعب عليك بس انا معك وجنبك لين تنتهي الحجة الزفة بتكون بدري شوي علشان تروحين الفندق تنامين وترتاحين ..انا اصلا متعمد اخلي العرس بها الوقت علشان يوافق وقت لحج...ادري اني بحرمك من حضور زواج مشاعل بس هاذي كانت امنيتك من زمان انك تحجين وانا مقدر مااحققها لك يالغالية..
نوف بدون تصديق/انت تحكي جد ياتركي.
تركي/وانا قد قلت كلمة وماهي جد...
نوف بلهفة وهي تمسح دموعها/تركي تعال ابيك ابي اشوفك اللحين...
تركي/اجيك غرفتك؟
نوف وهي تبكي/أي تعال....
قفلت الجوال وصارت تمسح دموعها..جالسة
كل لحظة حبت فيها عبدالله جالسة تبكيها ندم...كل يوم صدت تركي عنها من عرفت عن مشاعره ناحيتها جالسة تعذبها؟مو معقول ها البني ادم عارف كل امنياتها وجالس يحقق لها الوحدة ورى الثانية ..شاري سعادتها وين ماكانت....وش ها الحب اللي بقلبه بس؟؟؟
انتبهت عليه وهو يرفع راسها ويمسح دموعها..
تركي بهمس/اللحين انتي ليه تبكين؟
ضمته لصدرها وانفجرت تبكي اكثر واكثر وقالت بهمس/ابكي كل لحظة كنت بعيد عني فيها ياتركي.....انا مدري وش اسوي علشان اوفيك حقك...انت مو طبيعي...حبك فيه شي مو طبيعي...ليه تغرقني بها الحب كل يوم اكثر واكثر بس ياتركي ليه؟
/////////////////////////////////////////////
على البحر..
عبدالله/تاْخرتي عن بيتكم؟
عبير/مو مهم لاتشغل بالك..
عبدالله/كيف مو مهم...
عبير/انت قلت تبي تسولف وانا ابي اسمعك حبيبي...
عبدالله/أي بس سوالفي عادية وتنقال بالتلفون...
عبير/وانت متضايق اني جنبك..
عبدالله/لاطبعا من زمان وانا ابيك تكونين جنبي..
عبير/.........
مسك يدها بين يدينه وقام يمشي معها...
عبدالله/ماباقي غير اسبوعين على زواج تركي؟
وقفت مكانها/شنو يعني عن زواج تركي؟
عبدالله/شنو اللي شنو؟
عبير/واحنا؟
عبدالله/احنا شنو؟
عبير/احنا ماحنتزوج معهم!!
مسك يدها بقوة اكبر ومشاها وقال بلااهتمام/لاطبعا؟....احنا تونا مرتبطين..يبيلنا نتفاهم اكثر ونفهم بعض اكبر ونرتب زواجنا صح مو كذا باسبوعين..
عبير/أي بس مو هذا الاتفاق ياعبدالله؟
عبدالله/احنا مااتفقنا على شي وبعدين انا قولبتها براسي شفت انك حبيبتي وانكم لازم تسوين لك عرس اسطوري مو بالعجلة كذا باسبوعين هي ماخذة راحتها بكل الحجوزات وانتي باسبوعين..مااحسها حلوة بحقك...ماارضاها لك بصراحة؟
سكتت وهي بالعة قهرها وبعدها قالت/تاْخر الوقت خل نرد البيت؟
///////////////////////////////////////////
اشوفكم بكرة ان شاءالله في زواج نوف وتركي ومشاعل فواز,,,



****
***
**
*



البارت الثالث والثمانين والرابع والثمانين,,,
/////////////////////////////////////////////////
رفعت راسها يوم ناداها فواز..
فواز/ممكن اجلس معك شوي؟
مشاعل وهي تبكي/تفضل...
سحب الكرسي اللي قبالها وجلس عليه..
فواز/اطلب لك شي تشربينه؟
مشاعل/لاشكرا..
فواز/طيب ممكن افهم انتي ليه اللحين جالسة تبكين؟
مشاعل/...........
فواز/مشاعل هني بتكون سعادتهم ..
مشاعل باعتراض/هذا قرار تركي ماهو قرارها؟
فواز/وتركي ماقررالا يوم عرف انها تبي تروح ووافق الوقت بوقت الحج وبعدين هاذي فرصة ماعندهم عيال يحاتونهم انا مو فاهم انتي ليه معترضة على روحتهم الحج؟
مشاعل/شمعنى ها السنة..علشان مايحضرون عرسي يافواز...
فواز/أي الاهم عرسك ولا يروحون بيت الله؟
مشاعل/.............
فواز/وبعدين حضورهم لابيزيد ولابينقص من العرس أي شي..كل اللي بيصير انهم بيعطونك راحة نفسية اذا شفتيهم قبال وبس!!باقي العرس ماراح يتغير..
مشاعل/افهمني يافواز انا ونوف من ثمان سنين واحنا مع بعض..راهقنا مع بعض وكبرنا مع بعض وفهمنا مع بعض..حياتنا كلها عشناها مع بعض كيف اللحين وبيوم مثل هذا ماالاقيها واقفة جنبي....
فواز/أي بس هي بتروح بيت الله وها المكان على مااعتقد استثنائي..
مشاعل/حتى تركي...دايم معنا مستحيل تصير مناسبة ومايكون فيها...اذا سافر مع نواف بروحه نحس بفراغ يخلفه لنا...
مدري شلون ماراح يشوفني وانا عروس ولايبارك لي...
وجوده مثل وجود ابوي عندي افهمني...
تمنيت عرسي قدم ولاتاْخر شوي...
احس اني بفقدهم من اليوم؟
فواز بمرح/طيب وش رايك انا بعد اروح معهم علشان تفقديني!!
ناظرته وبدل ماتتكلم قامت تبكي اكثر..
فواز وهو يضحك/أي يابنت اسكتي فضحتينا كل اللي بالمجمع يناظرون فينا...
مشاعل/انت جاي تواسيني ولاتزيد ناري!!
فواز وهو يضحك/قومي بس امزح معك صدقيني...ياالله قومي...وادعي ان الله يوفقهم بحياتهم ويسعدهم وييسر لهم امورهم هناك وان احنا نلحقهم الجاية ونروح نحج بعد......
مشاعل/ان شاء الله ياربي..
فواز/بروحي بروح احج انتي بتظلين مع حمود..
مشاعل/مع منو؟
فواز/حمود...
مشاعل/ومننو هذا يطلع ولد الجيران؟
فواز/خخخ أي ولد جيران ولدنا طبعا..
مشاعل/لا وليش ماتقعد معاه انت بالله اذا متشوفق عليه لهدرجة؟
فواز/أي بس انتي الام وهاذي وظيفتك..
مشاعل/الناس اوصلت للقمر وانت جاي تقولي وظيفتك انتي العيال وانا وظيفتي اشتغل واجيب لكم فلوس يبى تطورنا من زمان خبرك قديم ياحبيبي,,,
/////////////////////////////////////////////
حصة/وش فيك مانزلتي؟
لفت لها نوف وسكتت...
حصة جلست وقامت تناظرها..
نوف بارتباك/دريتي بنروح الحج انا وتركي؟
حصة/أي سمعت ..وهو يقدر مايوديك مكان انتي تبينه!!
نوف بدفاع/أي بس انا ماقلت له اني ابي اروح ..اصلا انا تفاْجات...
حصة وهي لاوية فمها/أي صدقتك انا تفاْجاتي؟
نوف سككت لانها درت ان الجدال بيكون بينهم عقيم....
حصة/وان شاءالله بس مابتطلعين بيت بروحك بعد ماتردين وبتظلين هنا مع امي؟
نوف/اكيد انا مافيني اطلع من ها البيت؟
حصة/أي اللي كبرتي فيه وربوك اهله وصرفوا عليك وبالنهاية اخذتي ولدهم!!
نوف/ممكن افهم شنو مشكلتك معي بالضبط ياحصة؟وش اللي فيني مايعجبك؟
حصة بقوة/كل شي...
نوف/..........
حصة/تمثيلك وادعائك انك شي وانتي اصلا تخطيطك كله على انك تاخذين تركي ومن وراه الحلال؟
نوف/خذي الحلال انتي بس عطيني تركي لانه يوازي بعيوني كل كنوز الدنيا؟
حصة بضحكة شماتة/أي وش بتقولين غيرها وانتي ضمنتيه بجيبك...
نوف/........هذا الصدق ياحصة تركي لو يكون حافي منتف اخذته لانه عن الف رجال وانتي عارفة اخوك مايحتاج اقولك عنه أي شي...
حصة/لو يكون حافي منتف بس انتي عارفة انه ماهو حافي منتف علشان كذا تقولين ها الحكي...يالله وش بنقول بعد والعرس ماباقي عليه ولاشي..
نوف تنهدت وبعدها قالت/حصة...
حصة/خير...
نوف/حصة انا رايحة بيت الله وباْدي فرضه...ابيك تسامحيني وتحلليني وتبرين ذمتي...اذا بيوم زعلتك ولاضايقتك ولا صار بينا شي واخذتي بخاطرك مني!!!
/////////////////////////////////////////////////////
ياسمين/اقول نواف..
رفع راسه عن الجريدة اللي مسوي انه قاعد يقراها,,
نواف/في شي..
ياسمين بارتباك/اليوم بيطلعون البنات الكورنيش..
نواف/ليه؟
ياسمين/قالوا قبل عرس نوف ومشاعل بيتجمعون اليوم وبيروحون كورنيش الخبر وخالد ووضحى كل ليلة يروحون يمشون وبيروحون معهم؟
نواف/بالمختصر...
ياسمين بخوف/يصير اروح معهم!!
نواف ناظرها وبعدها قال/طالعين العصر نخلص اغراض احمد ولانسيتي؟
ياسمين/يمدينا هم مابيروحون الا بعد الساعة ثمان...
نواف بشدة/ياسمين انا مااحب ها الجمعات...بتتجمعون بالبيت ماعندي مانع بس برى البيت انا ماتعجبني..
ياسمين نزلت راسها وسكتت وظل هو بعد ساكت.....
وظلوا فترة كذا وبعدها دخل احمد يبي منها تعطيه حليب وقامت معه ويوم رجعت كان نواف يكلم بالتلفون وبس شافها انهى مكالمته بسرعة وقال لها/شوفي اليوم بس بيكون سماح انك تروحين معهم مرة ثانية انسي وتجمعوا في البيت اذا تبون....
ياسمين/..........
نواف/في شي؟
ياسمين بدون نفس/لا
نواف/خير خير ماسمعت؟
ياسمين/ماقلت شي انا؟
نواف/كني حسيت ان في لهجة تذمر بصوتك؟
ياسمين/لاابدا بس كنت اقول انك اكلت ايسكريمي البارحة اذا تذكر؟
نواف/أي وش فيها يعني الحياة مشاركة...
ياسمين وهي واقفة بتمشي/اجل مدام الحياة مشاركة لاتنسى تجيب لي غيره اليوم...
/////////////////////////////////////////////////
مشعل/تعالي تعالي وين رايحة غرفتك؟
وضحى/انا...مو رايحة غرفتي بروح المطبخ...
مشعل/لالالا تعالي اول جلسي هنا ابي استجوبك وبعدها روحي غرفتك؟
وضحى ابتسمت له وجلست/يالله تفضل...
مشعل/وش عنده نواف جاي يكلم ابوي ويكلمك؟
وضحى/طب منت رجال ورى مادخلت المجلس تسمعهم وش يقولون؟
مشعل/علشان يقلبوني صباب قهوة صب يامشعل ووقف يامشعل والنذالة حتى اذا مايبون صب يامشعل ويخلونك واقف مثل العسكري واخر شي يقولون لك بردت صب غيرها؟
وضحى/ههههه
مشعل/يالله من الاخير قولي وش صاير؟
وضحى/هذا الله يسلمك ولد خالي خاطب لؤلؤة اختي؟
مشعل/وهي وافقت؟
وضحى/ان شاءالله هي قالت الراي لعمي ولنواف....
مشعل/ونواف وش قال..
وضحى/كاهو جاي يشاور عمي؟
مشعل/طيب هذا ولد خالكم وين يشتغل وكم يعطونه؟
وضحى/سلمك الله هذا يدرس برى وبياخذها معاه تكمل برى دراستها..
مشعل/انا لو منها مااوافق هو مو قادر يعيش بعد ياخذ له وحدة تشحت معه؟
وضحى/من قال لك انه ماهو قادر يعيش الحمدلله الخير موجود وهو وحيد اهله ودراسته على الحكومة وبعدين خالي ماهو بمقصر عنه ولانواف بيقصر عليها لو احتاجت...
مشعل/طيب نجي للتحقيق الثاني؟
وضحى/امرني؟
مشعل/متى بتولدين؟
وضحى/العلم عند الله..
مشعل/أي باقي كم شهر يعني؟
وضحى/شهرين..
مشعل/ول بسرعة..طيب ليش ماصرتي فيل يمشي ..
وضحى/الحمدلله...
مشعل/اخاف تكذبين مافيك شي بس تقولين حامل وبعدين بتروحين تسرقين عيال مثل بزة..
وضحى/أي بزة؟
مشعل/هذا المسلسل اللي سوته حياة الفهد...اللي غنيته تقول..دقينا الوتد ثبتناه...ثبتناه...والحظ لاقعد صحيناه..صحيناه..
وضحى/الشره على اللي قاعدة معك؟
مشعل/أي وين رايحة؟
وضحى/هذا انا قبالك بعد وين رحت مارحت مكان؟
مشعل/السؤال الاخير ونختم الاستجواب...وش بتجيبين ولد ولابنت بدون كذب؟
وضحى بثبات/بنت
///////////////////////////////////////////
كان ماسك جواله وهو جالس على حافة سور الحديقة..
محمد من وراه/فارس..
لف له بدون مايتكلم..
محمد وقف جنبه/شفيك؟
فارس بضيق/ولاشي...
محمد/قاعد تدق عليها وماترد عليك....
فارس/..........
محمد بمزح/يبى اثقل توكم بس ليلتين من ملكتوا وبعدين ماباقي على العرس الا ثمان وعشرين يوم بس!!!
تنهد فارس وقال بضيق/انت ماتدري عن شي....
محمد/ليش وش اللي صاير؟
فارس سكت وماعلق بشي...
محمد/فارس صارحني وانا اخوك ترى انا حاسك متضايق من يوم الملكة..في شي نورة قايلة لك شي؟
فارس/نورة تبي ننفصل يامحمد؟
محمد بصدمة/تنفصلوا؟؟؟؟شنو يعني يعني تطلقها؟
فارس هز راسه بدون مايقول شي...
محمد/طب ليه؟وش اللي صار؟
فارس تنهد وقال/سالفة طويلة ماراح تفهمها هي بدتها وانا كملتها لها..
محمد بدون تصديق/أي بس انتوا قبل الملكة كنتوا شحليلكم انا اشوفك وانت تكلمها وكنت مبسوط وهي بعد اذا صادف وشفناهم طالعين ووقفنا معهم تكون مروقة ومافيها شي؟وش اللي صا ر يافارس قولي وانا اخوك؟
فارس/بقولك يامحمد بس ابي منك وعد ان ها الحكي مابيطلع لااي احد.....
///////////////////////////////////////////////////
عبير/شلونك خالتي؟
لفت ام تركي وابتسمت ابتسامة شاحبة وقالت/هلا....
عبير/انا قلت اكيد حايسة انتي بتوزيع البطاقات خل اجي اساعدك..
ام تركي/أي ماتقصرين بس خلصنا شغلنا من زمان يابنيتي...
عبير/ماشاءالله شاطرين...
ام تركي/شلون امك واهلك عساهم بخير..
عبير/طيبين....الا وين الباقيين؟
ام تركي/مشاعل طلعت تكمل باقي اغراضها ونوف وحصة فوق؟
عبير/اها يسولفون عن العرس يعني اجل انا بركب لهم فوق..
قامت وركبت وسط نظرات ام تركي المحتارة....
يوم ركبت ماتعبت على ماتعرف وينهم فيه لان صوت حصة كان باين والباب ماكان مسكر كله والشغالة توها طالعة من عندهم..
دخلت عبير بدون ماتدق الباب ويوم شافوها سكتوا ثنتينهم...
عبير/اخاف بس كنتوا تسولفون فيني ويوم شفتوني سكتوا؟
نوف باحتقار/لاابدا مافيك شي مميز يخلينا نتكلم فيك ولا ياحصة؟
حصة بتاْييد/أي طبعا بس تفاجاْنا يعني من طريقة دخلتك كذا علينا ..
نوف كملت/وفكرناها الشغالة وكنا بنغسل شراعها لانها مادقت الباب قبل لاتدخل..
حصة/رغم انها ماتسويها ابدا وماشية على الاصول....
مشت عبير وماكانها تسمع وهي تناظر بالغرفة وجلست...
عبير/انتي جالسة بها الجناح مع مشاعل؟
نوف/أي...
عبير/وبعد ماانتي تتزوجين وهي تتزوج وش بتسوون فيه بتقفلونه ولابيدخله عمي على البيت ولا شنو؟
نوف حطت رجل فوق الثانية وقالت/مدري لسه ماقررت بس قلت لتركي يخلي لي اياه مقفل وبعدين لو فكرت ادخله على قسمي بس حاليا بتركه مثل ماهو؟
حصة وهي تضحك لنوف/ماقلتيلي انك اعتذرتي من عبير امس؟
نوف ضحكت وقالت/انا مااعتذر لااحد حبيبتي انا وراي تركي واللي بيدوس بيتي لازم يحط في باله ها الشي؟
ظلوا يناظرون في بعض هي وعبير بدون مايقولون أي شي وكل وحدة في عيونها كلام تبي تقوله بس مانطقته بذيك اللحظات؟
///////////////////////////////////////////////////
فواز/يالله كملي تسوقك عادي لاتهتمين لوجودي معك اعتبريني البودي جارد..
مشاعل/خخخ ترى اصدق حالي..
فواز/أي صدقي حالك وليه ماتصدقين حالك يااميرة مشاعل..
مشاعل/واو,,,,ذكرتني بسالفة هبلة سوينها من زمان انا ونوفوا..
فواز/شنو
مشاعل/لك خلق تسمع..
فواز وهو يمشي جنبها/طبعا لي خلق...
مشاعل وهي تضحك وتسولف له/كنا رايحين دبي واحنا بثاني متوسط...قبل سبع سنين..
عاد تونا على الدنيا واللي يصير فيها وكنا مدري بصراحة باي مجمع ودخلنا لان نبي ناخذ لاامي هدية انا وهي وشكله الموظف توه مستلم الوظيفة وانا اقولها وش رايك في هاذي يااميرة نوف وهي ترد علي لا يااميرة مشاعل ذيك احلى وعاد هو الاهبل عيونه علينا بالطول وبالعرض وقال لنا وشكله مصدوم حده انتوا اميرات!!عاد احنا بغيناها من الله قلنا له ليش شكلنا مايوحي ان احنا اميرات..انا الاميرة مشاعل وهاذي الاميرة نوف وهو انهبل ساعتها...وعلشان نثبت نفسنا اكثر قمنا اخذنا من عنده شنطة وياليتها حلوة بس علشان نطلع له دفتر الشيكات اللي سارقينه من ابوي مع بطاقاته وقلنا له تبي الحساب شيك ولاكيف؟
فواز وهو يضحك/مو عاقلينا ابدا!!
مشاعل/يو لو اقولك سوالفنا ماتنهي....كل يوم كانت لنا سالفة وقصة اساسا لو مافي سالفة احنا نخلق لبعض سالفة ...يعني اذا دق فينا الملل مرة ومارضوا يطلعونا نقوم نتهاوش انا وهي في الصالة ونجر شعور بعض ونشمخ بعض بالاظافر علشان يجون يفككونا وتقعد نوف تبكي انها تبي تروح بيتهم وانا ابكي ابي لعبة لين يطلعونا...
فواز/بيصيرون عيالي مثلك؟
مشاعل/لاخلهم عاقلين مثلك احسن ترى ان صاروا مثلي ماحد بيرحمهم الكل متحلف فيهم اخواني وخالدوا والكل..
فواز/استحي الرجال بيصير ابو بعد كم يوم وانتي خالدوا اذا سمعك من حقه يكوفنك مكانك...
مشاعل/لا انا وهو والبنات علاقة خاصة لو يصير جد وشايب ماشلنا همه...
فواز مسك يدها وهمس لها/بتكونين سعيدة معي؟
مشاعل/اكيد...
فواز/وعد مني لك يامشاعل اني اسعدك بقد مافيني....
مشاعل/عسى ربي يسلمك لي..
فواز/ماتدرين شقد انتظر تجي ليلة العرس ياروحي...احس اني بنفجر من كثر ما انتظرها
مشاعل/قربت ماباقي شي يافواز ونكون مع بعض علطول....
//////////////////////////////////////////////////
المغرب ...
ابو سعد/دقي على فارس واخذي منه اذن لطلعتك انا مالي شغل فيك؟
نورة باعتراض/بس يبى انا ساكنة معك شلون مالك شغل فيني!!
ابو سعد/الشور عنده اللحين ولاسافر ورخص لي ارخص لك بالطلعة والدخلة بس مدامه هنا انتي كلميه ..
نورة/طب يالغالي دق له انت...
ابو سعد/وانتي من متى تستحين خبري فيك لسانك دايم يسبقك بكل شي؟
نورة/اوووف هاذي فكرتك عني!!معناته تبي يوم طلعتي من ها البيت بسرعة....
ضحك ابوها وماقال شي..
نورة برجاء*//ها يبى..
ابو سعد بحزم/قلت لك طلعة من ها البيت من غير شور فارس ماحتطلعين يانورة ومالك معي كلام ثاني يابنيتي؟
اوووف ها الكلمة بس اللي كانت تدور براس نورة لانها عارفة ابوها يرخي معها بكل شي بس اذا قال لا ومالك كلام ثاني معناته لاتتعبين نفسك...
بعد ماقام ابوها رفعت جوالها وكتبت له رسالة ..
ماكان ودها ترسل له او حتى ترد عليه بس انها اخر جمعة لهم قبل عرس نوف وروحتها بيت الله وعرس مشاعل...
كتبت له مسج ودزته(اذا ماعندك مانع بطلع انا والبنات بالكورنيش الليلة ابوي قال اخذ شورك قبل لااطلع وان شاءالله ماعندك مانع)

بعد ثواني جاها منه مسج(انا عند بيتكم طلعي ابيك...
تنهدت بقوة ماكانت تبي تشوفه..لانه اذا كلمها بتكلمه وها الشي هي تبي ماتسويه خله يحترق شوي بناره وبعدها يصير خير تلين وتكلمه اما اللحين كثير لايق عليه دور العاشق الذليل..
دخلت جوالها بشنطتها وعدلت نقابها وطلعت له وقالت لاابوها انها بتكون مع فارس برى يبي يسولف معها..
فتحت الباب الخارجي وكان واقف قباله وهو متسند على سيارته..


سوت روحها مو مهتمة وماتناظر فيه وقالت/تفضل ادخل ابوي هنا..
فارس/انا جاي لك انتي مو لاابوك؟
نورة/مابينا شي علشان نتكلم؟
فارس/طيب وليش تشاوريني مدام مابينا شي؟
نورة/لان ابوي قال اخذي اول شور فارس وبعدها طلعي؟
فارس/معناته لنا في بعض...
نورة/............
فارس/ركبي بوصلك؟
نورة بصدمة/اركب معك؟
فارس /نورة شفيك...انا زوجك؟
نورة/منت زوجي...
فارس/نورة...
نورة/انا سئلتك بس ترخص لي الطلعة وبس؟
فارس/اها يعني كنتي طالبة الرخصة مني...تصدقين على بالي انك بس تعطيني خبر ..يعني اللي فهمته انك غصب توافق وماعندك مانع...
نورة/.........
فارس/ادله الكورنيش والله ادله؟
نورة/لاشكرا بخليهم يمروني؟
فارس/طيب جيبي سعد معنا اذا ماتبين تجلسين معي بروحك؟
نورة/مايشكل معي وجود سعد بالمرة؟
فارس/طب انتي من شنو خايفة بالضبط؟
نورة بثقة/انا مو خايفة من شي..انا بس ماابي اتكلم مع شخص يكرهني؟وعلى فكرة انا بعد اكرهك يعني شعورنا متبادل؟
فارس بعذاب/أي..كذا تطلعين نورة اللي اعرفها....هذا الجواب المناسب...طب اتفقنا تكرهيني واكرهك معناته مايخالف اوصلك الكورنيش وبالطريق نقول لبعض شكثر احنا نكره بعض؟
فتح باب السيارة اللي كان متسند عليه ومسك يدها واعترضت بس تحت قساوة يده عليها رضخت ودخلت,,,,,
/////////////////////////////////////////////////////
على الكورنيش...
نواف باعتراض/بعيدين هنا..
تركي/أي خلهم ياخذون راحتهم...
نواف/ياسلااام...
تركي/أي مو مرتك ونورة لازم يفتحون براقعهم ومشاعل بعد...يعني خلك شوي من حكرتك...
نواف/أي امري لله...
تركي/يعني انا ابي افهم جالسين وش بيسوون بالله..شوي وبياخذون لهم شي من هنا ولامن هنا وبيردون مكانهم..
نواف/ماقلنا شي....
تركي/يعني اترك عنك حركات انك تراقبها وماتشيل عيونك عنها..
نواف/.........مرتي؟
تركي/وتحبها وتغار عليها بجنون ندري بس بعد اعطيها شوية حرية كني سمعت البنات يتكلمون انك ماكنت موافق تجي؟
نواف/أي ماكنت موافق اجي...بس بعد مادقيت انت لي وقلت انك مابتمشي بتظل وافقت وامري لله...
تركي/صار بينكم شي البارحة؟
نواف/أي..
تركي/وليش اذا طلع النهار تنسى انها كانت معك بالليل..
نواف/كنت بفتح معها صفحة جديدة البارحة وقررت اليوم اني افتحها خلاص بس جت سالفة الطلعة وظلت هي بعدين طول الوقت ساكتة حتى يوم طلعنا نختار غرفة احمد واغراضه يادوب تسولف معه واذا جت عندي اجاباتها تكون بالملي..
تركي/تستاهل عساك من ها الحال وازود ان شاءالله....
نواف تنهد ....
**********عند البنات..
نوف/بعدك زعلانة مني!!
ياسمين/أي زعلانة انتي الثانية شوفيها توها رادة من فواز من الصبح وهي معاه؟
مشاعل بدفاع/رحت معه علشان يجبر بخاطري؟
نورة بشماتة/وان شاءالله جبر عدل بخاطرك المكسور؟
نوف/انتي سكتي بروحك قصتك قصة وش اللي خلى فارس هو اللي يجيبك؟
نورة/وبيمرني بعدين بعد احد له عندي شي ياناس زوجي وموصلني!!
ياسمين بسرعة/تكلمي بسرعة وشلون جابك وشنو قلتوا؟
مشاعل/وليه ماتقولين انتي عن نواف؟
تنهدت ياسمين/وش اقول عن نواف؟؟؟انه اسواء شخص صادفته بحياتي؟
نوف بتاْنيب/ياسمين..
ياسمين مسحت دمعة نزلت منها/احبه..وهاذي بروحها مشكلة...تدورن شنو معنى تحبين حجر؟مايحس؟اللي يبيه ياخذه واللي مايبيه مستحيل تسويه حتى لو كان الشي يريحك؟لبسك بحدود ولازم هو يشرف عليه؟طلعتك محاسبة عليها..حتى التلفون مااتكلم الا وهو جنبي...ماعليه مافيها شي ماعمري حسيت من رجعنا بمشاعر صادقة معي الا باللحظات الخاصة وبس يجي اليوم الثاني احسه تحول لاانسان ثاني....ماادري وش مشكلته...احمد يقول ان امه قالت بترد وها الشي يضايقني..ابي افهم انا وش بيصير فيني..
مشاعل/أي بس نواف ماقال انه بيردها والكل يدري انه مابيردها يعني كلام احمد مالازم يغير عليك تفكيرك وحياتك؟
ياسمين/ليش طلقها؟هو شاك فيها..هذا الشي اللي انا متصورته..حركاته معي محسستني بها الشي وانه قاعد يراقبني علشان لااكون مثلها...مدري بس انهم افرضوني عليه..
نورة باعتراض/محد افرضك عليه...جدي اختاركك ونواف وافق بدون أي تردد وين الفرضية بالله..اساسا هو كان يبي القرب من أي وحدة فينا وصرتي انتي من نصيبه بعد وين الفرضية..لاتحطين ها الشي في بالك ترى بيظل معذبك ومابيريحك ابدا!!
تنهدت ياسمين وسكتت..
نوف/طب حاولي انتي تغيرينه..
ياسمين/حاولت وماتغير الا بسفرتنا ومن رجعنا رجعت حياته ..حتى ولده مابينه وبينه أي سالفة...ولؤلؤة اللي تمنيت انها تكون معي بالبيت تونسني شوي كاهي خطبها ولد خالها وهي موافقة ونواف وموافق وبعد كم يوم بيملكون وبتروح معه...
ظلوا البنات ساكتتتين.....
مشاعل/نورة دورك سولفي؟
نورة/مافي شي جديد عندي..
نوف/لا بالله وكيف جابك فارس اجل؟
نورة/طلبت من ابوي يوافق اجي معكم وقال اخذي الشور من فارس ويوم كلمت فارس يعني دزيت له رسالة جاني الجواب سريع جدا انا واقف عند الباب وطلعت له ومارضى اني اجي معكم واصر انه يوصلني وظل طول الطريق يحلف انه يحبني ومن شافني تعلق فيني وانه من زمان ينتظر اني اشرف حياته وماالى ها الحكي وبعدين قال لي نورة انتي تبين فعلا ننفصل؟
ناظروا فيها البنات كلهم..
نوف/وش قلتيله؟
مشاعل /اكيد قلتيله أي..
نورة/ماقلت له شي..لانه قال لي اذا مريت بعدين اخذك باخذ جوابك النهائي وطول منتي جالسة مع صاحباتك فكري فيها وشاوريهم....
ياسمين/واحنا نقول لك لاتصيرين مجنونة...
نورة/ومن قال اني بنفصل عنه...بس خله يحترق شوي..
نوف/عرسكم تحدد بعد شهر وانتي تقولين خله يحترق؟؟والله محد بيحترق غيرك؟
نورة/انتي صدق وش سويتي مع عبير اليوم؟
نوف/ها البنت عجيبة صدق سالفتها سالفة...مدري من وين طالعة؟
/////////////////////////////////////////////////
عبير/شفت اهلك وشلون مباعديني عنهم ياعبدالله وانا اللي علشانك دخلت بيتكم اليوم وقلت لامايصير هذا الغالي وهذولا اهله واكيد حوستهم حوسة بالعرس؟
عبدالله/تسلمين..اي خلك كذا عاقلة ولايهمك أي شي....
عبير/ياليت يبين بعيونك عاد..
عبدالله بهمس/حبيبتي ومن قال انه مو مبين بعيوني؟
عبير بدلع/متاْكد؟
عبدالله/طبعا...شنو ماصار وشنو مااختلفنا حبنا بعيد عن كل شي...
عبير/الليلة بنسهر مع بعض وبكرة تفضي نفسك انا ماشريت فستان لعرس اخوك بعد مايصير يكونون هم ارفع مني وانا مو جاهزة مثلهم؟
عبدالله/ولايهمك اللي تبينه بكرة بيكون عندك وش تبين بعد يالغالية؟
عبير/ابي حبك....
عبدالله تقرب منها/وحبي موجود انتي بس تعالي وشوفي بعيونك وش يكون حبي....
////////////////////////////////////////////////////
بيوم العرس...
كان الكل بحالة استنفار وقايم قاعد ..
ومشاعل تجي لنوف وترجع تمسح دموعها...
هاذي اول مرة بيتفارقون فيها وبتروح نوف عنها لبيت الله بدونها والاهم ماراح تحضر يومها وتشاركها فرحتها...

نوف بعد كانت حاسة بشي مو طبيعي ضيق على سعادة على ارتباك على تعب على قلق مجموعة مشاعر ماهي قادرة تحددها شنو...
دق جوالها وقطع عليها افكارها والكوافيرة تسوي شعرها..
نورة لفت لها وقالت/قفلي جوالك ماراح تحتاجينه اللحين خليه لبكرة اليوم كلنا معك مابنحتاج نتصل فيك..
ابتسمت لها ويوم شافت اسم المتصل نزلت منها دمعة وقالت لنورة ببحة/هذا سعود..
ناظرتها نورة بدون ماتقول أي شي....
وردت هي بلهفة/هلا اخوي..
سعود/هلا نوف....
نوف/شلونك...
سعود/مبروك يااختي....
نوف وهي تمسح دموعها/الله يبارك فيك....
سعود/يالله عاد بيضي وجهنا وصيري احلى عروس..
نوف/سعود راح تحضر العرس..
سعود/افا...اختي العروس ومااحضر شلون هاذي عاد؟انا بالفندق مع عمي اللحين...
نوف/جد؟
سعود/أي ادري ماراح تصدقين بس بدخل لك ابارك لك وبتصدقين وترى دحوم وحشواخ هم اللي قايمين بالعرس بتشوفينهم بعدين...يالله نوف انا مابطول عليك بشوفك بعدين بس بغيت اسئلك تبين شي؟
نوف وهي تمسح دموعها/رضاك عني...تكفى لاتزعل مني ياخوي..
سعود/ومن قال اني زعلان منك...انا راضي لك والف الف مبروك يااختي......يالله اشوفك بخير يالغالية....
سكر سعود السماعة ولف لتركي وقال بشماتة/خلاص انتهى الدور ولالسه؟
تركي بتحذير/لا لسه...لانك بتدخل لها الفندق الليلة وتبارك لها انت وعيالك وبعدها بيكون انتهى دورك...
سعود/...........
تركي بتهديد/قلت لك لو سعادة نوف بالقمر بشتريها لها ومابتغلى عليها يعني اذا كانت سعادتها بانها تحس باهتمامك فماراح ابخل عليها بانك تحسسها بها الاهتمام لو اشتريه بفلوس الدنيا فاهمني!!!
/////////////////////////////////////////////////////
نورة/اللحين ليش البكي..
نوف وهي تمسح دموعها/طول الاسبوعين اللي فاتوا وانا كل يوم اكلمه وماكان يرد علي....
ياسمين/طيب كاهو اتصل فيك وبارك لك وكاهو بالفندق مع عمك وش تبين بعد غلط وحس انه غلطان وكاهو برر غلطته....وسوى الشي الصح؟
نوف مسحت دموعها وهدت شوي....
نورة/خلاص....
نوف بهدوء/تركي..
ياسمين/شفيه بعد؟
نوف بهدوء/تركي اللي خلاه يتصل انا عارفة ها الشي......
ناظروا في بعض وقالوا للكوافيرة تجي تكمل شغلها لان ماكان عندهم أي شي يقولونه...


ورجعت كل وحدة مكانها تخلص شغلها...
****عبير وهي تمشي الليل ضربت بمشاعل بالعمد..
مشاعل وهي ترفع ذيل ثوبها/معليش سوري..
عبير باحتقار/توقعت ثوبك يكون افخم من كذا مرة عادي؟
مشاعل/أي انا كنت ابيه يكون عادي مو بذيك الفخامة..
عبير/وحتى مكياجك جدا هادى..
مشاعل/انا ابيه كذا..
عبير/حشى منتي اخت المعرس...
مشاعل/عارفة بس بعد عرسي بعد خمسة ايام وابي اكون بارزة بليلتي ..
عبير/نوف صايرة مرة شاحبة ؟
مشاعل وهي تلف للكوشة/وش حليلها كنها قمر..
عبير/لالالالا احسها فيها شي لايكون بس حامل؟
مشاعل/حامل عاد مرة وحدة؟
حصة من وراهم/منهي الحامل؟
مشاعل تغمز لحصة/نوف ...عبير تقول انها حامل..
حصة/الله يسمع منها تخلص حجها وترجع بالسلامة وتجيب لنا عيال يرفعون الراس؟
عبير/وشفيها عاد نوف علشان عيالها يرفعون الراس؟
حصة/بنتنا ومنا وفينا ومحد مربيها غيرنا وطبايعنا وطبايعها واحد....
مرت وحدة وسلموا عليها مشاعل وحصة ووقفت تسولف معهم شوي وبعدها مشت...
عبير/مني هاذي؟
حصة/هاذي بنت عمة ابوي..
عبير/لايكون ام ثامر الرويللي..
مشاعل/ليش تعرفينها؟
عبير/اذكري الله واحد مايعرفهم ذولا..طب ليه ماعرفتوني عليها وقلتوا لها اني خطيبة عبدالله...
حصة/اقول مشاعل وين البنات شلتك اللي بالجامعة ماوصلوا...
مشاعل/كاهم جايين اللحين...
عبير/اصلا عرسكم مرة بارد انا اذا العرس بدون موسيقى مااحبه؟
مشاعل/هو كان بموسيقى بس نوف باخر اللحظات يوم عرفت انها بتروح الحج كنسلت الموسيقى ...
حصة/خالاتي اركبوا الكوشة انا بركب معهم..
مشاعل/انا بشوف شلة الجامعة وين بيقعدون وبعدها بجيكم...
مشت حصة..
عبير بضيق/حاسة ان مالي أي ذكر بالعرس..
مشاعل/وش تبين تسوين يعني..
عبير/مدري أي شي يبرزني...
ناظرتها مشاعل مستغربة وقالت/على ماتخلصين من تفكيرك بيكون تركي دخل لان ماباقي غير نص ساعة ويجي قايل يبي الزفة بدري علشان يرتاحون,,,
//////////////////////////////////////////////////////
في فندق الهوليدان الخبر...
دخل تركي وسكر وراه الباب ولف لنوف اللي كانت تشيل عبايتها وشال مشلحه ورماه فوق الكرسي ووقف قبالها..
تركي بهمس/اساعدك..
ابتسمت له وقالت بهمس/كلها عباية وش تساعدني فيها..
تركي/انا حتى الريشة ماابيك تشيليها بروحك...
نوف/تركي.....
تركي/لبيه ياحلالي...
نوف/شكرا....على كل شي..على حبك ووقفاتك معي..على العرس ...على الحج...على اتصال سعود فيني...صدق بامر منك مو منه بس رفع شوي من معنوياتي ..انا ابي ارد لو جزء من حبك وجميلك معي ياولد عمي..
مسك يدينها وقربها منها وجلسوا على حافة السرير وقال بهمس/مدامك معي وصرتي لي اعتبري انك اكبر جميل وهدية جيتيني بالدنيا...انا كل اللي ابيه واطلبه انك تحبيني كثير ها الشي يانوف؟
نوف بدفاع/بس انا احبك ياتركي؟
تركي/حبيني اكثر وين المشكلة؟خلينا نغرق مع بعض اكثر واكثر ...مدام ان احنا مع بعض ولبعض مايهمنا أي شي يانوف...
تنهدت بارتياح وقالت/عساني ماانحرم منك يالغالي....
تركي/يالله قومي بدلي علشان ترتاحين ورانا الفجر مطار جايك التعب....
نوف/ببدل بس ماراح يجيني نوم انا عارفة...
تركي/ماعليه تريحين شوي...انا متعمد اخلي الزفة بدري علشانك وعلشان راحتك...
نوف/انت بعد قوم ليش ان شاءالله بحج بروحي انا وانت مو حاج؟يالله قوم ارتاح..من اليوم راحتنا مع بعض وتعبنا مع بعض...
مسك يدها وباسها ووقف معها علشان يدخلون يبدلون ويرتاحون,,,
//////////////////////////////////////////////////
عند قاعة الفندق توها ياسمين طلعت علشان بتمشي ويوم تقربت من سيارة نواف انتبهت ان في وحدة واقفة جنبه وهاذي مو لؤلؤة لان لؤلؤة كاهي جالسة مع البنات ومع وضحى..
تقربت اكثر واكثر منها..وكان نواف عاطيها ضهرها بس البنت اللي معه تكون قبالها ويوم رفعت راسها انتبهت انها ريم..وريم شافتها..بس سوت روحها ماانتبهت..
ريم بصوت عالي/حبيبي خلاص..
وقف قلب ياسمين وطاحت شنطتها..
ريم كملت بسرعة قبل لايتكلم نواف/زواجك ماغير شي صدق ان قلبي بيحترق لمى تكون في وحدة موجودة بالنص بينا بس انت لي ..انت ملكي...انا مااقدر اعيش بدونك يانواف..وبعدين انت ليش ساكت علشانها وصلت حضرتها بالناقص اول وتالي بتعرف؟
نواف بحدة بعد ماشاف ياسمين واقفة مكانها كانها تمثال/ريم خلاص امشي من هنا ولاوالله مابتشوفين خير..
ريم /فكر بالموضوع زين..
قبل لاتمشي ريم مشت ياسمين بترجع الفندق من جديد بس يد نواف مسكتها بسرعة وقال بشدة/وين رايحة؟
ناظرته باحتقار وقالت/روح لها...
نواف بارتباك/ياسمين انتي فاهمة غلط؟
ياسمين والدموع بعيونها قالت بلامبالاة/ومايهمني بعد!!
وقف وماعرف شيقول لها حس انه مرتبك وانها مو مصدقة أي شي بيقوله..
ياسمين/بنام عند امي الليلة؟
نواف برجاء/لا....خلينا نتكلم...
ريم وهي مابعد مشت/خلها تروح عند امها ...
توها بتتكلم الا نواف راح لها وعطاها كف سكتها حتى ياسمين وقفت مكانها من الموقف..
ريم/ترفع يدك عليّ!!
نواف بتحذير/قسم بالله اذا اشوف وجهك مرة ثانية لاتلومين الا حالك فاهمتني..روحي ضبي نفسك عن الشوارع يامتربية؟
لف لياسمين علشان يكلمها لقاها دخلت الفندق وتنهد ووقف مكانه ماعرف شيسوي...
رفع جواله ودق لها....بس ماردت...
دق لو ضحى....وسئلها عن ياسمين وقالت له انها طلعت ...
ظل واقف قبال الفندق علشان اذا طلعت يشوفها لان سيارة خالد كانت موجودة وعبدالله وخالد واقفين ووقف معهم....وانتظر لين طلعوا كلهم وطلعت خالته ام مشعل وطلعت معها ياسمين ومن شافها راح سلم على امها وبارك لها وقال لها يالله ياسمين مشينا..
كانت بتقوله روح بس ماعرفت..حطها بموقف محرج كاءنه ينتظرها من زمان وهي تجي وتقوله بنام عند اهلي!!مشت معه وهي تمسح باقي دموعها...
دخلوا السيارة ولف لها نواف وقالت بحدة/لو سمحت خلنا نروح البيت انا مافيني اتكلم ولابشي..
تنهد وسكت لين وصلوا...
دخلت الغرفة ولحقها بسرعة قبل لاتقفل الباب..
شالت عبايتها ووقفت قبال الدولاب تناظر بللي فيه وهي اصلا عيونها مغرقة بالدموع ومو شايفة شي...
وهو ظل يناظرها..
حاس بالارتباك منها..ليش كذا..هي ماجت الا بالموقف اللي ماينصفه يوم كانت ريم تتكلم ولا من بداية كلامهم كان غاسل شراعها يوم شافها ماجت....
ويوم قرر انه الليلة يصارحها بحبه وبمشاعره ناحيتها قلبت وصار بينهم ها الشي..
حتى ها الثوب من اشترته وهو كل ليلة ينتظر تجي ليلة عرس تركي علشان تلبسه ويشوف شلون صاير شكلها فيه..
رفع عيونه ولقاها مشت....
بس الحمام مافيه احد وكاهو انواره مطفية..
مشى للحمام مالقى فيه احد راح لغرفة التبديل ومالقاها هناك..ثواني بس وطلعت من الغرفة يوم يسرح فيها..
طلع لغرفة احمد ومالقاها هناك..
وهو راجع سمع صوت بكيها بغرفته القديمة اللي اجتمعوا فيها اول مرة...
تقرب اكثر ووضح له صوتها...كانت تبكي بقهر ..دق الباب وماردت عليه...
حاول يفتحه ولقاها مقفل...
نواف بارتباك/ياسمين افتحي الباب؟
ماجاه منها أي شي وبكيها ماتغير وماكانها تسمعه...
نواف/لازم نتكلم مو معقولة تصورين شي بذاكرتك عني مو صحيح؟
ياسمين/..........
ظل واقف ينتظرها تلين لو تفتح الباب ومافتحت..
///////////////////////////////////////////////////////
فارس/لاتقولين نمتي؟
نورة/لا بعدني؟
فارس/بس بغيت اتطمن انك صرتي حلوة الليلة؟
نورة بغرور/لا ماصر ت تطمن؟
فارس/طيب فيني اشوفك علشان احكم؟
نورة/مو بصاحي انت!!عارف كم الساعة اللحين؟
فارس/عارف واللي عارفه بعد انك توك راجعة من العرس يعني مابعد بدلتي ونمتي ..يعني مالك امل تكذبين عليّ!
نورة/طيب يمكن اني مبدلة من الفندق؟
فارس/لا تحاولين شفت نهاية فستانك وكان بنفسجي؟
نورة/انت شسالفتك بس واقف عند الباب تشوفني متى ارجع ومتى ادخل وشنو لون ثيابي بعد!!
فارس/شسوي فيك مو راضية تلينين عليّ
نورة/على فكرة فارس...فينا مانكلم بعض لين ليلة العرس؟
فارس/ليه؟
نورة/ماهو طلب غريب...
فارس/أي ماقلنا شي....بس ليه يعني؟
نورة/كذا لين ليلة العرس ...مالازم نسمع صوت بعض فيها..
تنهد فارس وقال بتعب/انتي طبعا مايهمك ادري فيك بس انا يهمني..مقدر مااسمع صوتك فيها؟
نورة/اعتبر انك مسافر واني مغيرة رقمي..مدري اعتبر أي شي...وبعدين ماباقي شي يافارس ...
فارس/طيب ممكن اسئلك سؤال؟
نورة/ماراح اجاوب عليك الا ليلة العرس ..
فارس تنهد بتعب/وليه كذا تتعبيني يابنت الناس؟
نورة/تصبح على خير...
////////////////////////////////////////////////
مضت الاربعة ايام ببرود شديد وتهرب من ياسمين ناحية نواف وكانوا اصلا طول الوقت بحفل الاستقبال اللي سوه لتركي في بيت خالتها وحتى اذا قعدت معه سمعت اللي عنده وظلت ببرودها وبدون ماترد عليه وها الشي خلاه يتضايق اكثر واكثر,,,,
لاسيما ان عرس مشاعل وصل وماكان في وقت يسولف معها فيه على راحتهم..
كان عرس مشاعل هو العرس الاسطوري فعلا...
كان مبالغ فيه بكل معنى الكلمة حتى عرس تركي ماكان يتقارن فيه وهذا اللي خلى عبير تغتاظ اكثر واكثر لان مشاعل ماكانت بمستوى جمال عبير وكانت جنبها عادية جدا ...
مرت ليلتهم الاسطورية اللي خلت الكل يحكي فيها وانزفوا العرييسن لفيلتهم بالخبر ورجع الكل بيته وجه الفجر,,,
وظلوا بيت ابو تركي جالسين بالصالة...
ام تركي وهي تمسح دموعها/والله انها كانت مالية علي البيت؟
ابو تركي/كانت طول وقتها تجلس هنا قبال التلفزيون..
عبدالله/الله يسعدها ماقصرت فينا وبالمقالب اللي تسويها...
ابو تركي/ماتخيلت اشوفها بثوب العرس اصلا...والله كبرت مشاعل ياام تركي..
مرام وهي تبكي/بكرة بتسافر وماراح نشوفها يبى مايصير كان خليتها تنام معنا الليلة؟
ابو تركي/انتي بعد يبى بتكبرين وبتتزوجين وتروحين عند زوجك وبتتركينه....
ام تركي/هاذي سنة الحياة...يالله بعد اسبوع يرجعون اهل الحج ويسلونا شوي....
عبدالله/لا يمه مشاعل غير محد ياخذ مكانها ويسلي عنها....
ابو تركي /أي والله كلكم لكم معزتكم بس ها البنية غير عنكم...مدري وش فيها ربها محببها بقلبنا مانقدر على فراقها....
دق جوال ابو تركي وناظروا فيه..
ام تركي/خير ان شااءالله منو داق لنا والاذان ياذن؟
رد ابو تركي بسرعة.../نعم منو معي؟
مشاعل وهي تبكي/يبى انا مشاعل...يبى الحق احنا بالمستشفى..
ابو تركي وقف وقال بصدمة/مستشفى!!شفيكم يامشاعل يبى..
مشاعل وهي تصارخ/يبى فواز...فواز...
//////////////////////////////////////////////////////////////////
اشوفكم يوم السبت باذن الله 



****
***
**
*



مرحبا فيكم من جديد...
وانا اسفة للظرف اللي صار لي وخلاني انقطع عنكم...ورحم الله موتانا وموتى المؤمنين جميعا والف شكر لسؤالكم يالغلا...
//////////////////////////////////////////////////////////////////////////////////
الخامس والثمانين
///////////////////
ام تركي بخوف/ سترك يارب تكلم يابو تركي شصاير؟
ابو تركي /لاحول ولاقوة الا بالله...
عبدالله بفزع/يبى مشاعل شفيها؟
ابو تركي شال النظارة وقام يمسح دموعه..
ام تركي بخوف اكبر/بو تركي...تكلم والله طقت كل عروقي ومو قاوية اوقف على رجلي من خوفي...تكلم مشاعل وش اللي جاري عليها يارجال؟
ابو تركي/صار لهم حادث قبل يوصلون فلتهم...
ام تركي بفزع/يمه بنتي...وش اللي صار فيها اللحين؟
ابو تركي/تقول هي ماصار فيها شي بس فواز شكله تعور وكاهم بالمستشفى وهي حايسة بعمرها هناك...
عبدالله/أي مستشفى يبى...
ابو تركي/بالدمام..
ام تركي/قوم ياعبدالله خذنا لها قوم وش تنطر...ويلي عليك يابنيتي..وش ها الفرحة اللي ماتمت لك....عين وماصلت على النبي....
ابو تركي/انا مقدر اشوفها ياام تركي مقدر...قبل شوي كنت معها بالفندق ...قبل شوي بس ياام تركي كيف اقابلها اللحين بالمستشفى,,
انا توي قبل ساعات بس كنت معها على الكوشة ارقص معها واسلم عليها وابارك لها...اللحين وش بشوف ياترى؟
عبدالله/يبى اذكر الله ...ان شاءالله مافيه الا الخير...
ام تركي قامت تبكي بصوت عالي..
عبدالله/يمه..مايصير انتي الثانية بعد...
ام تركي/وش ها الحظ يامشاعل يايمه وش ها الحظ....
عبدالله/اللحين هي هناك ومحتاجة وجودكم جنبها ووقفتكم معها مو تقعدون تلومون الحظ وتنوحون عليها...قوموا شوفوها ووقفوا معها..حسسوها انكم جنبها وبتظلون دايم...هي لو ماكانت تبيكم ماكانت دقت عليكم,,,,
ابو تركي/رحمتك يارب...ياربي لاتوريني شي مايسرنا ..يارب عديها على خير....
عبدالله/قومي يمه انتي بعد لبسي عبايتك يالله لاتبطون لازم نكون جنبها اللحين..
ابو تركي/قومي يام تركي قومي..خل نروح نشوف مشاعل....
كانت ام تركي تبكي وماهي قاوية تقول شي بس شالت عبايتها وتسندت على ابو تركي ومشت معها...
ويوم طلعوا للسيارة عبدالله اللي انهار وانفجر بالبكي ونزل دموعه اللي كان حابسهم قدام امه وابوه علشان يواسيهم ...
يارب العالمين كون مع اختي بها المحنة ولاتتركها...
////////////////////////////////////////////
في غرفة خالد ووضحى...
طفى انوار الغرفة وترك نور الابجورة بس مفتوح وتقرب منها كانت جالسة على حافة السرير ومابعد بدلت ثيابها وعيونها غافية تقرب منها بيعدل جلستها علشان ماتتتعب وانتبهت له وفتحت عيونها..
وضحى بنعس وتعب/خالد...انت لسه مانمت؟
خالد بهمس/لا لسه....
مدت له يدها ومسكها وتقرب منها......
وضحى/وليه مانمت...
خالد/كذا بس...كنت اطالع بشكلك كيف صاير انتي مع وليدوا..
وضحى/وش اللي شفت يعني وطير النوم من عينك؟
خالد/ههه ولاشي بس جلست افكر بكرة اذا حضرة الاستاذ وليد شرف كيف بيكون الجو ..ياترى بتجي ليالي علينا بمثل ها الهدوء ولا طول الوقت صراخ ومدري شنو؟
وضخى ببتسامة/والله عاد اذا طلع مثل ابوه بيكون حدث ولاحرج عنه..
خالد/لاعاد انا مااسمح لك انا محد بيطلع مثلي حتى وليد..
رفعت يده لشفايفها وباستها وقالت بثقة وهمس/طبعا مافي مثلك...اساس بها العالم كله مامنك اثنين يالغالي..
تقرب منها اكثر وقال بتشكيك/اكيد؟
وضحى/طبعا حبيبي....منو مثلك بها العالم ماتقولي...
خالد/انا احبك ياوضحى ورب الكون احبك يابنت عمي....
تقربت منه ودفنت راسها بحضنه وقربها هو منه اكثر وحضنها بقوة...
خالد بهمس/منو اكثر واحد تحبينه بها العالم؟
وضحى بهمس/عارفتك تبي اقول خالد بس مو قايلة؟
خالد/يالله ماعندك خيارات قولي منو؟
وضحى بعناد/نواف اخوي..
خالد بقهر/نعم!!وش يجيبه ذا بالنص اللحين؟
وضحى/انت مو سئلت عن الشخص اللي احبه بها العالم..خلاص هو الانسان اللي احبه بها العالم..
خالد/لا انا مااتكلم عن حب الاخوان..
وضحى/هههه ياحليلك وانت مقهور مو قايلة انت لاتخاف..
خالد/اوووووف....
وضحى/طيب ماسئلتني منهو الشخص اللي مااقدر يمر يوم بدون مااتنفس هواه,,,
خالد بثقة/عارف ان انا بكون الاجابة علشان كذا ماودي اسئل؟
وضحى/بجد؟؟؟رغم اني ماكنت بقول انت...بس يالله مابكسر خاطرك وبقول اسمك....
///////////////////////////////////////////////
دخل نواف الصالة وكانت انوار الصالة لسه شغالة بس ماكان في احد جالس,,لف شوي بالممر ويوم قرب من غرفة احمد لقى نورها لسه مشغل وقف عند الباب ولقاها تحط احمد اللي كانت حاملته بفراشه ومبين توه نايم تنهد وظل يناظرها من بعيد
صار لهم كم ليلة ماهم على وفاق وحتى وقت النوم ياتنام قبله ولابعده,,,,
ماهو قادر يكلمها ولايقول لها أي شي..حاس بالحرج وبنفس الوقت كبريائه يمنعه من انه يكلمها ولاحتى يفهمها بما انها رفضت من البداية توقف وتفهم اللي صاير..
وبعدين هو بقناعة نفسه عنده انها مالازم تشك فيه ابدا,,,
تنهد بقوة ولفت هي وشافته واقف وساد الباب وراه من طوله..
ارتبكت لانها لسه مابدلت ثوبها حق العرس واللي كان عريان كثير واللي هي متاْكدة انه قاعد يناظر فيه اللحين...
رفعت الغطاء على احمد وسكرت نور الابجورة اللي جنبه ومشت بثقة وماكاْنها تشوف نواف اللي واقف قدامها رغم انها حاسة نفسها ترتجف وهي تمشي جنبه...
حاسة انها بتموت لو طلع ظنها صحيح ورجع نواف ريم له من جديد..
هي تحبه وكل يوم يمر عليهم تحبه وتتعلق فيه اكثر وها الشي اذا صار بيتعبها ..بيتعبها كثير لانها مابتتحمل تشوفه مع غيرها,,,
رفعت راسها يوم مسكها نواف من كتفها..
حاولت تبعد نظراتها عنه بقد ماتقدر وبعد تردد طويل قدرت تقول له/خير في شي؟
نواف ظل يناظرها وهو ساكت لين رفعت عيونها وصارت بعيونه وقالت/تبي مني شي..
حبس تنهيدته بصدره وقال بحزم علشان لاتضعفه مشاعره/سلامتك بس مو كاْن الثوب عاري بزيادة؟
هزت راسها بلا اهتمام وقالت/وخير يعني انا قاعدة بعرس حريم على مااعتقد؟
نواف يبي يطولها معها/كنتي شاورتيني قبل ماتلبسينه؟
ياسمين/انا يوم استلمته من المشغل انت كنت معي وشفته وماقلت أي شي؟
نواف/ماحطيت بالي عليه...وبعدين باللبس يبين بوضوح اكثر...
ياسمين/طب ممكن تترك يدي اللحين؟
نواف قام يناظرها وسحبها من يدها لعنده ومشاها معه للغرفة وسط اعتراضها..


ياسمين بانفعال/نواف اتركني؟
دخلها الغرفة وقفل الباب وراه وقال/خير ان شاءالله؟
ياسمين باعتراض/وش ها الحركات بالله؟
نواف/أي حركات؟؟انا مو شايف فيها أي شي؟
ياسمين/انا زوجتك ياعيوني يتراوالي تعاملنا مع بعض مالازم يكون كذا...
نواف/قولي لنفسك كل ليلة بمكان تكونين ..يوم انك عارفة انك زوجتي جلسي وقولي كل اللي عندك؟
ياسمين/ياسلااام!!على فكرة انا ماعندي أي شي...انت اللي عندك؟
نواف بتهرب/يالله بدلي خلنا ننام واذا عندك شي قوليه بكرة؟
ياسمين/قصدك اذا عندك انت شي لاني ماعندي أي شي....
نواف/يالله يالله..
ياسمين/ماابي انام هنا...الجو يخنق؟
نواف/ماهو بكيفك...
ياسمين/لابكيفي وانت مالك شغل فيني...
نواف/ياسمين مو شفتيني ساكت لك تتمادين ترى اعرف اتعامل باسلوب ثاني معك...
ياسمين/أي وبعدين...
نواف بعصبية/انا اقول بلا نرفزة زايدة لانها بتجي فوق راسك؟
ياسمين بلااهتمام/أي وش بيصير يعني؟كل شي سويته....ماعاد ياءثر فيني اللي بتسويه يانواف؟
نواف بحدة/ياسمين.....روحي بدلي وبلا كلمة زيادة...
عصبيته جرحتها هو الغلطان وهو اللي قاعد يغلط عليها وهي عليها تتحمل وبس لفت عنه ومسحت اول دمعة نزلت منها ودخلت الحمام تبدل وتكمل مسح دموعها وهو شال شماغه ورماه بقوة على الكرسي وهو يتنهد بعصبية...
دايم لسانه واسلوبه يخونونه معها..مايدري كيف يتصرف معها يجي بيعدل موقفه يقوم يقلب الدنيا زيادة,,,,
/////////////////////////////////////////////////////
في فندق الموفنبيك بالمدينة..
دخلوا الغرفة نوف وتركي اخر الليل..
حطت عبايتها على الكرسي ورفعت جوالها..وجا تركي من وراها وشال الجوال وحاوط خصرها بيدينه وهمس لها/الحين أي الاهم تركي ولاتكلمين عمك تقولين له انك وصلتي بالسلامة للمدينة؟
نوف وهي مغمضة عيونها/اقول ياحاج تركي تقبل الله...فكني بس توك جاي من بيت الله..
تركي حضنها اكثر وقال/وعلى مااعتقد انتي مرتي اذا ماكنت غلطان...
نوف/طيب بشوف مشاعلوا وش سالفتها اخر مرة دقيت لها العصر قبل لاتخلص شعرها ومكياجها وبعدين ماسمعت صوتها..
تركي/ومن قال انها فاضية لك اللحين...عندها فواز...
نوف/طيب بدق لنورة بشوف وش العلوم...
تركي/وانا اقول الليلة ليلتنا احنا بعد..
نوف بحرج/تركي تونا رادين من مكة وعلى مااعتقد انت بعد تعبان...
تركي/طيب اذا انتي تعبانة غسلي ودخلي نامي وخلي اهل الشرقية شوي بعيدين عنك وعن تفكيرك ولا فكري بللي معك..
نوف/ها...هذا الجوال وتركناه وش تبي بعد؟
تركي باسها على جبينها/ابي سلامتك...يالله تعالي ارتاحي...
////////////////////////////////////////////////
في مستشفى الملك فهد التخصصي بالدمام,,,
كان ابو تركي وعبدالله يركضون بقسم الاسعاف ووراهم ام تركي اللي تمشي وماهي شايفة شي من دموعها...
ومن شافتهم مشاعل جايين صوبها انفجرت بالبكي...
ام تركي يوم شافتها كذا حالتها لله ماقدرت تناظرها...
نفس الثوب حق العرس وحالته لله من كثر مامشت فيه مشاعل غير المكياج اللي اخترب والكحل اللي ساح من بكيها....
مشاعل بهستيريا/يمه فواز...فواز....مدري وش اللي صار له...
اخذوه مني يمه..مارضوا ادخل معه واشوف شفيه...يمه قولي لهم الليلة عرسنا انا وهو..
قولي لهم اني وعدته مااتركه ولااتخلى عنه ابدا مهما صار
..
تقربت منها امها وحضنتها بقوة وهي تبكي وتصارخ بانفعال.....
عبدالله حاول يبعدها عن امه ويهديها..
اخذها بحضنه وقام يواسيها/مشاعل اذكري الله انتي مؤمنة واكيد ربك كاتب له ها الشي..
مشاعل/انا السبب اكيد انا السبب..
عبدالله بلؤم/لاتقولين ها الحكي يابنت الناس انتي وش ذنبك عاد...هذا الشي ربك كاتبه له انتي وغيرك ماتقدرون تعترضون عليه..
مشاعل /مايبوني اشوفه ياعبدالله مارضوا ادخل معه لداخل....
عبدالله/خلاص هدي هدي وانا بدخل اشوفهم وبخليهم يدخلونك بس هدي نفسك شوي..
مشاعل/يبى قول لهم اني بشوفه...لو شنو كان فيه بشوفه...يبى تكفى واللي يخليك ابي اشوف فواز قول لهم...
//////////////////////////////////////////////////////
مشعل/الو السلام عليكم...
سعد/وعليكم السلام والرحمة...
مشعل/منو معي
سعد/معك جميلة؟
مشعل بصراخ/واللي يعافيك فكنا من سيرتها تراها جابت لي الهم والغم وكل البلاوي طاحت علينا بسبتها؟
سعد وهو يضحك/كله منك ياحظي انت اللي ورطتنا فيها اول وتالي...
مشعل/الا انا وش كنت ابي منك؟
سعد/انت اللي متصل انا وش يعرفني؟
مشعل/تصدق نسيت..
سعد/وش اللي نساك ياحظي؟
مشعل/اقول سعيدان فواز ماعنده اخت يزوجني اياها...ياهو عرس سواه لمشاعلوا عيوني عليها حارة...وش ها الوناسة؟
سعد/أي والله ماشفت بحياتي عرس بها الفخامة...لكن يالله زين انها مشاعلوا مو حصيص؟
مشعل/تتخيل حصة كيف كان عرسها انا مااتذكره؟
سعد/مابغيت الا حصة البخيلة يكون عرسها حلو كل شي عندها اسراف وتبذير؟
مشعل/ههههههههه
////////////////////////////////////////////////////////
فارس يتصل بك....
ابتسمت ابتسامة انتصار وهي تشوفه يدق للمرة الثالثة من وصلت من الفندق,,,
فيها حماس مو طبيعي علشان تسمع صوته وتحكي معه بس حاسة بشي يمنعها ماتدري كبريائها ولاشنو بالضبط اللي واقف حاجز بينها وبين انها تسمع صوته,,
بس في النهاية قررت انها ماتترك أي شي يمنعها عن فارس..
ردت بثقل وهي مبسوطة انها بتسمع صوته وهو تعبان من كثر مااتصل وماردت عليه,,,
نورة بثقل/هلا
فارس بتعب/يقولون انك زوجتي على سنة الله ورسوله؟
نورة بدلع/واذا؟
فارس/ليه ها الثقل والدلع؟
نورة/توني اسمع التلفون؟
فارس بدون تصديق/ما شاءالله؟
نورة/وش بغيت؟
فارس/ابي اسمع صوتك ليش حرام؟
نورة/لا بس انا تعبانة وابي انام؟
فارس/ويوم انك تعبانة وتبين تنامين ليه مانمتي!!
نورة/توني بنام ودق الجوال؟
فارس/كان تركتيه صامت علشان لايزعجك؟
نورة/خلاص قفل واتركه صامت ولايهمك؟
فارس/نورة...اعقلي؟
نورة/انت اللي قلت انا شكو...
فارس/شلونك؟
نورة/بخير...
فارس/وحشتيني...
نورة/وغيره..
فارس/علامك..
نورة/ولاشي بس ابوي صاحي مابعد نام وماابيه يسمعني اكلمك بها الوقت ماهي حلوة؟
فارس تنهد بقوة وقال/طيب بتركك تنامين بس وعد بكرة اسمع صوتك؟
نورة/يصير خير..
فارس/تصبحين على الف خير ياقلبي..
سكرت وهي تبتسم لطيفه اللي مر في بالها...
/////////////////////////////////////////////////////
صباح اليوم الثاني بالمستشفى,,,
ام تركي بترجي/يايمه مايصير وقفتك كذا روحي البيت ارتاحي انتي من يومين مو نايمة ولاشايفة طعم الراحة؟
مشاعل ماكانت غير دموعها وبس اللي تحكي حتى حالة الهياج والبكي والهستيريا اللي كانت فيها من البارحة وقفت وصارت تنزل دموعها بدون أي صوت,,,
ام تركي/قول شي يابو تركي..كلمها ماهي طايعة تسمع مني شي....
ابو تركي بحنان/قومي يبى انا بوصلك بنفسي وبردك مرة ثانية....
مشاعل بالم/يبى مو رايحة أي مكان غير لمى اتطمن على فواز....
عبدالله/الدكتور طمنا وقال انه بخير ان شاءالله ..انتي روحي ارتاحي..
مشاعل بتاْثر/أي راحة ياعبدالله أي راحة.....
ام تركي/ماعليه يمه على الاقل بدلي ثوب العرس مايصير تظلين كذا...روحي بدلي وخذي لك حمام وتعالي ..
مشاعبل/يمه دقي على حصة ولامرام يجيبون لي والله مو قاوية ابعد عن ها المكان وانا مابعد شفته ...
عبدالله/مشاعل يالله قومي..
طلع الدكتور وقامت بسرعة له..
الدكتور/تقدرين تدخلين تشوفينه...
دق قلبها بقوة وحست انها بتموت...لانها مو عارفة وش بتشوف بالضبط,,
مشت لباب الغرفة ووقفت ماقدرت تدخل لداخل...
///////////////////////////////////////////////////////////////////////////////
اشوفكم بكرة ان شاءالله وان شاءالله بيكون بارت بكرة اطول من اليوم



****
***
**
*




البارت السادس والثمانين,,,
//////////////////////////////////////////// 
نوف/تركي..
تركي وهو بعده في النوم/نعم..
نوف/لسه ماصحيت؟
تركي/وش تبين؟
نوف/يالله قوم...
اعتدل بقعدته وقال/هذا انا قمت وش تبين؟
نوف/ابي سلامتك ماابي شي...
تركي/وليه مصحيتني من النوم اذا ماتبين شي؟
نوف/خلاص اصحى لمتى بتظل نايم عاد؟
تركي/ليه كم الساعة اللحين؟
نوف/تسع الاربع..
تركي/ياظالمة!!!احنا داخلين الفندق اربع وثلث على مابدلنا ودخلنا ننام...كم صار لنا...ليه مصحيتني بدري كذا ماورانا شي خل نرتاح ورى ها التعب...
نوف/أي بس انا مااعرف انام برى بيتي...
تركي/أي...
نوف/يعني بتتحمل لين نرد الشرقية ونام على كيفك..
تركي/انتي مو تعبانة من كثر الطواف والسعي ..مو امس تقولين لو تنامين اسبوع ماحسيتي للدنيا...
نوف/في بيتي مو اكون مسافرة ....
تركي/معناته محنا مطولين هني..
نوف/لا طبعا حدك اليوم وبكرة احنا هناك.....
تركي/طب يابابا نامي لك شوي اللحين ريحي فيهم وبعدين نشوف كيف حجوزاتنا بتكون...
نوف/يالله عن العيارة وقوم نفطر ونتحمم وندق عليهم قبل لانروح للنبي نصلي هناك...
تركي/لا اليوم محنا مكلمين احد ولاداقين على احد وجوالك بيتصادر وتفرغين نفسك لي وبس!!!
نوف/طلبك مرفوض وغير قابل للمناقشة؟
تركي/بعد!!
نوف/طبعا واذا ماسمعت اعيدها لك من جديد...
تركي/طيب يانوف طيب ...دواك عندي بس صبري لين نرد الشرقية محترمين انك لسه طايفة ومصلية وحاجة في بيت الله..
نوف/أي خلك كذا علطول ,,,,
/////////////////////////////////////////////////////
وقفت على باب الغرفة بتردد وهي حاسة انها بتشوف شي مابتتحمله...
كانت تقدم خطوة وتاْخر اربع....
بس في النهاية مسكت الباب وفتحته...ها الشي لازم يصير عاجلا ام اجلا....
بتشوفه يعني بتشوفه لازم تشوفه ماتقدر تتخلى عنه وتمشي وهو اللي طول البارح من نزلوا من الكوشة ماتركت يده يدها لو لحظة بالغلط,,
حتى وقت اللي صدمتهم السيارة كان ماسكها وشاد عليها..كان خايف عليها هي مو خايف على نفسه...
حاولت تمنع دموعها لاتنزل بس ماقدرت خل يشوف دموعها ماهو عيب يشوفهم خل يحط في باله انها محترقة انه تاْلم بروحه وهي ماصار لها شي,,,,
يوم دخلت الغرفة شافت السرير قدامها صارت تمشي وهي مغمضة عيونها وتوقف وترجع تفتحها وتناظر بالسرير وترجع تغمض وتمشي,,,
لين وصلت جنبه وحست انها بتنهار,,,,
قررت ترجع من المكان اللي جت منه وماتشوفه لانها مو متحملة,,,
بس صوته الضعيف اللي كان يناديها خلاها توقف مكانها وتشهق بالقوة...
فواز بضعف/مشاعل...
ماقدرت حتى تناظر فيه كل اللي سوته انها انفجرت تبكي بصوت اعلى...
بس يوم تحسست ان يده صارت فوق يدينها رفعت راسها تناظره..
كان التعب مبين عليه وجبينه ملفوف ...
مشاعل بشهقة/فواز..
فواز/حبيبتي انا اسف..خربت عليك الليلة خليتك تقضينها بالمستشفى بدل ما..
حطت يدها على فمه تسكته لايكمل كلامه وهي تشاهق..
مشاعل بصوت مبحوح/حبيبي انت بخير؟طمني...وش يوجعك؟ياربي ليه مو انا اللي تعورت بدالك...
ناظرها بضعف وقال لها/انا مو قادر احط عيني بعينك يامشاعل والله منحرج من ها الليلة ..بس صدقيني مو هاذي المفاجاءت اللي كنت بسويها لك...
مشاعل وهي تبكي/وانت شذنبك عاد يافواز؟قدر ونصيب وجانا مثل ماقال ابوي....اهم شي سلامتك يالغالي....
فواز/...........
مشاعل بحيرة/فواز شفيك؟شقال لك الدكتور؟
فواز/انا بخير؟
مشاعل/أي يعني شنو بخير.....انا قلت لاابوي ينقلك مستشفى سعد..
فواز/لا يامشاعل بظل هنا..
مشاعل/ليه؟
فواز/دكتور حسام هنا....صاحبي اللي كلمتك عنه قبل...
مشاعل/أي بس يافواز حتى مااقدر اظل جنبك بالموت قدرت اشوفك تخيل تظل هنا ومااقدر اشوفك غير ساعتين باليوم....
فواز/مشاعل روحي البيت وارتاحي وردي الليل؟
مشاعل باصرار/مستحيل؟
فواز بتعب/انا مافيني شي...صدقيني انا بخير....روحي يالله سمعي كلامي....
مشاعل/ابي اظل مرافقة معك..
فواز/كيف تظلين مرافقة وانا بتنويم رجال مايصير؟
مشاعل قامت تبكي....
ودخل الدكتور علشان يطلعها...
مشاعل/ماابي اطلع....قولي شفيك بالاول؟
فواز/مابعد عرفت شفيني لسه ماخلصت صور الاشعة؟
مشاعل/حاس بشي ياْلمك دون غيره؟
الدكتور/معليش يامدام حنكمل الاشعة وبعدها حيروح لقسم التنويم اسئليه هناك براحتك؟
قامت تبكي بصوت اعلى ودخل عبدالله علشان يطلعها..
فواز/عبدالله...
عبدالله/ماتشوف شر يالنسيب..
فواز/دير بالك عليها....ودها البيت ترتاح,,
////////////////////////////////////////////////////
فتحت عيونها بتعب وتلفتت حوالينها ولقته نايم وعاطيها ضهره..
تنهدت بصوت مسموع وشالت الغطى من عليها وقامت,,,
توها رجلها ملامسة الارض ناداها..
نواف/ياسمين...
فزعت وظلت بمكانها ولفت له لقته صاحي بس ماقام...
ياسمين/خوفتني على بالي انك نايم؟
نواف بلامبالاة/وين رايحة؟
ياسمين/ولامكان ...
نواف/وليش قايمة؟
ياسمين/اممممم كنت بشرب مويه؟
نواف/كاهي المويه جنبك؟
ياسمين رفعت عيونها ولقت المويه جنب فراشها وقالت له وهي تمد يدها وتشيل الغرشة/ماانتبهت لها....
شربت المويه وظلت على جلستها وهي عاطيته ظهرها....
نواف/ماشربتي؟
ياسمين/وخير يعني؟
نواف/وش مقعدك بعد رجعي نامي؟
ياسمين/ماابي انام بكيفي؟
نواف بحدة/وليه عاطيتني ظهرك وانتي تكلميني ان شاءالله؟
ياسمين/..............
نواف بحدة/اكلمك انا!!
لفت له وقالت بتاْفف/نعم...
نواف/وش عندك..
ياسمين بضيق/ماعندي شي ضايق خلقي ماابي انام؟
نواف/ومن شنو بالله ضايق خلقك؟
التقت عيونها بعيونه وناظرته بحدة وكاْنها تقوله/انت السبب طبعا بس ماقوت تقوله...
وهو حس على نظراتها وغير الموضوع بسرعة وقال بتهرب/انتي شبعتي نوم اللحين ولا بس عيارة تقومين الحين وترجعين لي بعد ساعتين ثلاث علشان تنامين؟
ياسمين/............
نواف/اشوف مارديتي؟
ياسمين/ابي اروح لاامي؟
سكت لانها غيرت هي الموضوع وشكلها بترجع لنفس الموضوع اللي مايبي يفتحه..
ياسمين/سمعتني ابي اروح لاامي؟
نواف بضيق/البارحة كنتي مع امك بالعرس بعد وش عندك اليوم تبين تشوفينها؟
ياسمين/وين المشكلة اذا شفت امي كل يوم؟
نواف عدل المخدة على ان الموضوع منتهي...
وكملت هي بخنقة وقالت/واحمد بعد يبي يشوف امه؟
ناظرها بنظرات نارية وكملت بنفس الضيق/ولاهي بتجي تشوفه وترجع حياتكم مثل قبل مرة وحدة؟
تنهدت يوم قالتها وقامت من مكانها وهو بعده على نفس قعدته وضيقه وقام وراها بسرعة ووصل لباب الغرفة قبلها ووقف عنده..
رفعت عيونها تناظره وهي فيها اصلا دمعة مخنوقة..
ياسمين/بمر؟
نواف بحدة/وش تقصدين بكلامك؟
ياسمين/أي كلام بالضبط؟
نواف/هذا اللي توك قلتيه قبل شوي؟
ياسمين/هذا مو كلامي هذا كلامك انت وياها...
نواف/انا ماقلت ها الكلام واذا تبين تفهمين أي كلام بكيفك فهميه بالناقص بعد!!!
ياسمين بانفعال/واذا تبي ترد لمرتك ليه تصارخ علي ان شاءالله رد لها بللي ما...
سكتت وقاموا يناظرون في بعض وحست ان أي خطوة من نواف بتكون بلا شك كف على وجهها وويوم دق التلفون تنفست الصعداء...
نواف بانزعاج/يعني بالذمة احد يدق ها الوقت في يوم اجازة؟
راح يشيله ويوم قال هلا خالد لفت هي له لان خالد مابيتصل ها الوقت الا في شي صاير؟
//////////////////////////////////////////////////////
عبير/صباح الخير..
عبدالله بتعب/هلا حبيبي..
عبير/وينك فيه طالع من صبح الله انت واهلك...لايكون بس مشاعل مسوية صباحيتها وماعزمتوني..
عبدالله/أي صباحية أي هم...
عبير/أي ادري انك ماترضى عليها....ياه ياعبدالله تصدق طول الليل وانا احلم ان هذا عرسي وانك...
قاطعها بسرعة والم/عبير انا مشغول بعدين ادق لك
عبير/لحظة لحظة..شنو يعني مشغول...
عبدالله بتنهيدة/عبير انا بالمستشفى..
عبير/..........
عبدالله/............
عبير/وش عندك بالمستشفى؟
عبدالله بتاْثر/مشاعل وفواز صابهم حادث وهم راجعين بيتهم ومن البارح واحنا هنا؟
عبير/لاحول ولاقوة الا بالله وتاْذوا؟صار فيهم شي؟
عبدالله/مشاعل الحمدلله ماصار فيها شي بس فواز تعور؟
عبير بشهقة/مات؟
عبدالله/لا فال الله ولافالك...بس تعور؟
عبير/أي شنو صار فيه يعني؟
عبدالله/والله لحد اللحين مو مبينة كسوره شنو بالضبط بس حاليا رجله انكسرت وسوا له خياط بجبينه بس...والظاهر ان عنده شي بالظهر...
عبير/لاحووول....
عبدالله/خلاص انا مقدر اطول بروح اشوف مشاعل..
عبير/باي مستشفى انتوا؟
عبدالله/التخصصي؟
عبير/خلاص انا بحاول اشوف لي فرصة واجيكم لازم اوقف معكم بمثل ها الظرف حبيبي..
عبدالله/ماتقصرين يالغالية...
عبير/يالله حبيبي اتركك اذا وصلت بدق لك اشوفك وينك فيه...
سكرت من عبدالله وهي تتحلطم/كله من مشاعلوا وجهها فقر على الرجال من اول ليلة صابه حادت!!وهي طلعت منه بدون شي؟الا اقولها لها....
/////////////////////////////////////////////////////////
كانت طالعة من بيتهم بتركب السيارة بتروح المستشفى دق جوالها وشالته بسرعة وهي تبكي..
فارس برواق/قلت بتردين اليوم بدون تغلي بس مو بسرعة...شكلك كنتي ناوية تدقين علي اذا ماكنت غلطان؟
نورة انفجرت بالبكي..
فارس بخوف/نورة فيك شي....
نورة من بين دموعها/فارس انا رايحة المستشفى..
فارس بخوف اكبر/ليه!!!نورة قولي شفيك...
نورة/مشاعل وفواز يافارس....
فارس/شفيهم؟
نورة/البارحة وهم رايحين لبيتهم صابهم حادث...
فارس بتاءثر/لاحول ولاقوة الا بالله العلي العظيم...صار فيهم شي خطير؟
نورة وهي تبكي/ماادري امي راحت مع ابوي قبل شوي وكاني رايحة لهم اللحين...مشاعل ذابحة نفسها بالبكي يافارس مااقدر اشوفها وانا مسلمة عليها البارحة على الكوشة؟
فارس/انتي مشيتي ولا لسه؟
نورة/لا هذا انا طالعة اللحين؟
فارس/انتظري هذا انا عند الباب جاي لك؟
مالحقت سكرت جوالها بعد ماقفل فارس وطلعت من سيارتهم الا وهو في وجهها..يوم شافته ماتحملت انفجرت اكثر بالبكي..
تقرب منها وضمها له....
فارس بهمس/خلاص نورة خلاص...ادعي ان ربك يعديها على خير عليهم...
نورة وهي تبكي/والله حرام ماتهنوا حتى بليلتهم..
فارس/كتبة ربك يانورة بتعترضين عليها...لو ماربك يحبهم ماامتحنهم بمثل ها اليوم يانورة...
نورة ظلت تبكي....
فارس/يالله تعالي ركبي السيارة مو حلوة وقفتنا كذا بالشارع......
مسكها من يدها ووداها لسيارته وركبها وركب جنبها,,,,
////////////////////////////////////////////////////////
طلعوا من عند النبي وهم بعدهم يمشون جنب بعض ويسولفون...
نوف/شكلها خالتي تعبت من العرس صوتها رايح فيها تقول انفلونزا ذابحتها..
تركي/عاد انتوا يالحريم تسون اشياء مدري كيف..
نوف/ياسلااام...
تركي/فرق بين عرسنا احنا واعراسكم انتوا...انتوا اصلا تدورون التعب هاويين تعب..
نوف/هذا لان احنا ذوق ولنا لمسات خاصة مانحب يكون العرس سطحي وماله أي طعم..
تركي/أي صح..
نوف/كاْنك بس تجاريني في كلامي..
ابتسم لها وماعلق..
نوف/طيب مو مشكلة ياحاج تركي...
تركي/وش سالفتك انتي مع الحاج تركي كل كلمتين ونطيتي تقولينها؟
نوف وهي تضحك/ليش ماتحس انها تعطيك هيبة وثقل زيادة؟
تركي بغرور/والله مو ناقص هيبة وثقل ياماما عندي اللي يكفيني وزود؟
نوف/ماقلنا شي بس افهمها يافهيم؟
تركي/مافهمتها..
نوف بهمس وهي تمشي جنبه/علشان كل ماجتك نية سيئة فيني تتذكر انك حاج ومؤمن وتبعد عني!!
تركي بصدمة/شوف اللي ماتستحي ليش ان شاءالله شايلك من الشارع ؟؟انا زوجك ياحلوة؟
نوف انفجرت تضحك عليه...
تركي بحلطمة/قالت شنو قالت تذكر انك حاج؟يعني الحجاج كلهم مايتزوجون ولايجيبن عيال؟
نوف/ههههه والله انك تحفة وانت معصب...يلوق عليك تكون معصب اكثر من انك تكون رايق؟
تركي/أي خلاص غالي والطلب رخيص ولايهمك كل يوم بدخل لك بشري وعصبيتي..وش تبين بعد يالغالية...
نوف/مقدر انا على اللي مايرفض لي طلب؟
تركي/هذا انتي قلتيها مقدر ارفض لك طلب...
نوف/تعال بس خل ناكل لنا شي تراني ميتة جوع...
/////////////////////////////////////////////////////////
على الظهر كان الكل بالمستشفى بعد ماعرف عن الحادث اللي صار لفواز...
وكانوا كلهم متجمعين تحت لان فواز نقلوه غرفة خاصة بعد ماطلعوه من الاسعاف ...
ابو تركي/يعني شلون مانقدر نشوفه الا الليل وقت الزيارة؟
خالد/ماهم راضيين يقولون النظام يمشي على الكل..
نواف/طيب ومتى تفتح الزيارة؟
عبدالله/المغرب...
مشاعل وهي تبكي/مو بكيفهم ابي اشوفه يعني بشوفه....
نورة/خلاص هدي يامشاعل......
مشاعل /مايقدرون يمنعوني عن شوفته؟
نواف/وش قالوا اللحين؟
خالد بهمس/شكلها السالفة فيها عملية؟
فارس/ليه؟
عبدالله/مافهمت منهم شي...بس هذا صاحبه دكتور هنا ..
فارس/طيب وينه خل نشوفه ونعرف منه اللي بيصير؟
عبدالله/معاه داخل.....
خالد/عبدالله خذ اختك ووديها البيت ترتاح شوف حالتها..
عبدالله/عيت ياخالد مارضت تمشي من هنا..
نواف/مو بكيفها...وديها البيت والليل ردها....
**عند البنات..ياسمين كانت عن يمين مشاعل ونورة عن شمالها وقبالهم حصة وعبير...ووضحى 
نورة وهي تبكي/خلاص يامشاعل ارحمي حالك..
مشاعل وهي تبكي/شفتوه ليلتي....شفتي شحليلها؟شفتوا وين قضيتها؟
ياسمين وهي تبكي/اذكري الله......مابتاخذين الا اللي مكتوب لك؟
حصة وهي تمسح دموعها/بقوم اجيب لك مويه..
قامت حصة وقالت عبير/مسكين ياولد السديري سويت ذاك العرس اللي الكل حكى عنه البارح على الفاضي لافرحت ولاتهنيت...
وضحى بهمس/ماله داعي ها الكلام اللحين..
عبير/ليش عاد؟
نورة بحدة/وش عندك؟
عبير/ولاشي...بس الظاهر وجهك مو حلو عليه يامشاعل....من اول ليلة شفتي وش صار له؟
انفجرت مشاعل تبكي بحرارة اكبر وكل وحدة منهم كانت بتقول كلمة بس احترمت حالها واحترمت المكان اللي هي فيه وقامت تهدي مشاعل وعبير حاسة بانتصار ان محد قدر يقول شي...
***مشعل وهو يبكي/اللحين وش بيصير؟
سعد يبكي معه/مدري..
مشعل/انا مااحب ادخل مستشفيات....
سعد/المسكين البارحة ضحكته شاقة حلقه من كثر الوناسة؟
مشعل/طيب وينه اللي صدمهم؟
سعد/وش تبي فيه؟
مشعل/بطيح فيه ضرب وبتوطى في بطنه وبقوله حرام عليك خربت فرحتهم على الاقل صدمتهم بعد شهر مو من اول ليلة؟
سعد/وهو وش عرفه انهم معاريس يالثور الزفة خلصت وراحوا بيتهم...
مشعل/أي بس سيارتهم لسه مزينة يعني تنعرف انها حق معاريس؟
سعد/تلاقيه شارب شي....
مشعل/ولايمكن ماانتبه صحيح مالازم نتهمه بعدين نروح النار؟
سعد/مشاعلوا كاسرة خاطري.....
مشعل/انا بعد تعودت عليها دايم تضحك ومتونسة مااقدر اشوفها ذابحة نفسها من البكي...
سعد/الله يساعدها ويخفف عنها ويشفيه ويقومه بالسلامة,,,,
///////////////////////////////////////////////////////
وضحى/خالد..
لف لها وهو باله شارد لبعيد,,,,
وضحى جلست جنبه واعتدل بقعدته..
خالد/صرتي احسن اللحين..
وضحى/الحمدلله..
خالد/اكيد ماتبين نروح المستشفى...
وضحى/لا ماله داعي بس لاني طلعت من الصبح للمستشفى جاني هبوط....بس صرت بخير اللحين,,,
خالد/وضحى اذا حاسة فيك شي متعبك خل نروح المستشفى....
وضحى بتعب/لا ياخالد تطمن انا بخير...
خالد رجع لشروده وحطت يدها على كتفه ولف لها كانت بعيونه دمعة مدفونة..
وضحى/خالد روح لمشاعل.....
خالد/أي بس انتي تعبانة؟
وضحى/انا الحمدلله صرت بخير.....روح لها ادري هي محتاجة لك وانت تبي تقعد معها تواسيها...كان ودي اظل معهم بالمستشفى بس شوفة عينك تعبت وماقدرت اكمل.....يالله روح لاتنتهي الزيارة ...
خالد وهو يوقف/بس يصير عندك شي ولاتحسين بتعب دقيلي بسرعة..
وضحى/طيب...ٍسلم عليها...
////////////////////////////////////////////////////
عبير/اقول خالتي...
ام تركي بتعب/نعم..
عبير/قلتوا لتركي.....
ام تركي/لا وش نقوله عاد من زين الخبر؟
عبير/أي بس لازم يعرفوا...كلموا نوف وقولوا لها..
ام تركي بتعب/لا يمه مو قايلين لهم نخوفهم وهم هناك...هم بكرة بينزلون واذا نزلوا بيعرفون...
تحلطمت عبير ويوم مشت ام تركي قالت بحقد/خايفين على مشاعرها ست الحسن والدلال؟اقولها يعني اقولها ليش ان شاءالله ماتدري علشان هي هناك متونسة واحنا هنا محبوسين بالمستشفى؟
//////////////////////////////////////////////////////////////////////////////////////////////////////
اشوفكم بكرة ان شاءالله 



****
***
**
*




البارت السابع والثمانين,,,
/////////////////////////////////////////
خالد/مشاعل..
لفت له هي والحريم اللي معاها..
خالد/تعالي ابيك شوي....
قامت وهي تمسح دموعها اللي كل مامسحت حست انهم قاعدين يزيدون....
يوم قربت صوبها مسكها من كتفها ومشاها جنبه لين طلعوا من المستشفى وظلوا يمشون برى,,,
خالد/مشاعل قوي ايمانك...محد فينا عجبه اللي صار بس هذا حكم الله واحنا ماعلينا اعتراض عليه يابنت الحلال,,,,,
مشاعل كانت تبكي بهدوء.....
خالد بحنان/صدقيني يامشاعل كلنا نحب فواز وتحسفنا يوم سمعنا بالحادث...وهذا انتي شفتيه وسولفتي معه الظهر وماشفتي شي يخوفك خلاص هونيها...
مشاعل ببحة/بس مو كل النتايج طلعت....
خالد/واذا يعني...احمدي ربك لاصار فيه تشوه بخلقته وكاهو يشوف ويسمع ويتكلم هاذي مو نعمة بالنسبة لك؟
مشاعل بحزن/الحمدلله.......
خالد/ يالله مسحي دموعك مايصير تبتدي الزيارة وتدخلين تشوفينه بدموعك....بتحرجينه وبتحسسينه بشي مايبي يحس فيه؟بيتضايق لمى يشوف دموعك يامشاعل,,,
مشاعل وهي تمسح دموعها/غصبا عني ياخالد والله مو قصدي.....
خالد وهو يمسح دموعها/قوي نفسك يامشاعل علشانه مايصير يشوفك منهارة ويتعب فوق تعبه...ان شاءالله الحين نشوف الدكتور ويقول انه بخير الحمدلله ويرخصونه قريب لو مافيه شي ...
مشاعل بتنهيدة/وش معنى ليلة العرس بالذات ياخالد؟ليه ماصارت قبلها ولابعدها؟ليه ..
قاطعها خالد وهو يضمها لصدره/اذكري الله ولاتخلين الشيطان يدخل براسك ويدخلك افكار سودة؟
يوم حضنها ظلت تبكي بحرارة اكبر وهي حاسة ان شحنات البكي عندها زادت بمواساته ...ماعرف شيقولها اساسا حتى هو دموعه صارت تنزل وهو يشوفها بها الحالة...الله يصبرك يامشاعل ويخف عنك ها المصيبة اللي ماكانت على البال ولافي الخاطر,,,
//////////////////////////////////////////////////////
بزاوية ثانية بالمستشفى وتحديدا بجهة المصاعد..
كانت نورة قاعدة قبال المصعد تماما بعد ماقامت مشاعل وياسمين طلعت مع نواف قبل شوي وجت تبكي هنا براحتها...
ماهي قادرة تتصور مشاعر مشاعل بها اللحظات ولا جزء منها حتى...
لو كانت هي بها الموقف وش كان صار فيها ياترى؟؟؟!!!!!
شي رهيب ماممكن تتخيله ولا بالاحلام حتى؟
الله يصبرك يامشاعل ويخفف عنك يافواز ويردك لها بالسلامة...
بليلة العرس عاد؟؟؟وش ها الحظ؟؟؟
رفعت راسها يوم سمعت صوت يناديها...
كان فارس واقف وهو جايب لها مويه...
فارس بحنان/خفي على نفسك شوي يانورة..انتي الواجب توقفين جنبها تواسينها مو تزيدينها؟
نورة بحسرة وهي تشاهق/مو قادرة اتصور ربع مشاعرها اللي قاعدة تمر فيها...والله حرام...
فارس/قولي الحمدلله على كل حال هذا قدر ربك وهو اللي كاتبه؟
نورة/الحمدلله ياربي....
فارس/شربي لك شوية مويه وهدي وبعدها قومي جلسي معها لاتتركينها بروحها انتي جاية هنا تشوفينها وتواسينها وتخففين عنها مو تقعدين انتي بجهة وهي بجهة وتفتحون مناحة وعزا..
اخذت منه المويه وشربت شوي وقامت ..
صارت قبالها علطول ...يوم شافته واقف قبالها حست بالحسرة وبالخوف بنفس الوقت...
لو يصير لها نفس اللي صار لمشاعل وتخسر فارس وش بيصير فيها؟؟؟
دق ناقوس الخطر عندها بقوة وقالت بهمس خايف/فارس..
فارس وهو يتقرب اكثر/حبيبي...
نورة وهي تبكي/انا خايفة,,,
تقرب منها اكثر وحضنها شوي بس هي زادت بدموعها وقالت بخنقة/ماابي اخسرك بيوم من الايام....
فارس/نورة انا لك وانتي لي وان شاءالله مانفترق يارب...لاتاخذك الافكار لبعيد وتشتتك....
نورة/اذا خسرتك بحس اني ضعت بها الدنيا,,,
ضمها لصدره اكثر واكثر....
///////////////////////////////////////////////////////
عبير احتاست تاخذ رقم نوف من عند منو.,,,
الاكيد مو عبدالله لانه طالع داخل وماهي قادرة تطل بوجهه ولامن عمها ولامن عمتها ولامن مرام اللي جالسة جنب حصة,,,,
ولامن نورة اللي مع فارس ولامن مشاعل اللي طلعت مع خالها يتمشون ويسولفون برى,,,,
أي ماكو غير ها البزارين مشعل وسعد اذا قدرت تحصل الرقم عندهم بيطلع خوش الخوش,,,,
لامن حس ولامن درى,,,,ولابيقولون لااحد انهم عطوها الرقم ولااحد يدري ان رقم نوف عندها علشان تكون هي اللي وصلت الخبر,,,,
راحت عندهم وهم واقفين قبال الكافتريا يناظرون بالرايح والجاي,,,
عبير/مرحبا..
رفعوا راسهم,,
سعد/هلا,,,,
عبير/ماعندكم فلوس يابابا وجعتوا تبون شي....ياحرام كان قلتوا لي وانا اعطيكم؟
مشعل باحتقار/أي مو رزقنا عليك لان؟
عبير ناظرته وسكتت..
سعد/منو انتي!!
عبير/شكلكم ماعرفتوني وانحرجتوا مني...لاانا قريبتكم انا خطيبة عبدالله ولد خالتكم,,,
مشعل/أي اللي دايم يقولون عنك عقرب رمل؟
عبير انقلبت معالمها وقالت بحقد/منو اللي يقول خالتي ولانوف ولامشاعل ولاحصة؟
سعد/مو يمكن مرام هههههه
عبير/ماقلت لي منو اللي يقول؟
مشعل/جتني البارح على الايميل وش رايك؟
عبير/............
سعد/اجل تبين تتصدقين علينا!!يبى احنا ندفع لك ولااهلك بعد ونعيشكم احلى عيشة...احنا واقفين بس ننفس الحزن اللي بقلوبنا شوي,,,
عبير/ليش وش عندكم ياترى مزعلكم وشاغل تفكيركم ومضايقكم,,,,
مشعل/يعني بذمتك احد من الموجودين ماهو متضايق على اللي صار؟
عبير/على قولتك كلنا ماتمنينا ها الشي يصير...بس مانقدر نعترض.....
الا بسئلكم الاقي عندكم رقم نوف زوجة تركي,,,
ناظروا في بعض وبعدها قال سعد/وش تبين فيه؟
عبير/لا بس مغيرة ارقامي ومانقلته معهم وعندي ثلاثة ارقام شاكة فيهم قلت بشوف اذا اللي عندكم مطابق للي عندي,,
مشعل/أي طلعي جوالك مو مشكلة...
طلعت جوالها وسط اعتراض سعد..
سعد/ليه بتعطيها اياه..
غمز له مشعل وقال/اسكت مالك شغل...
عبير وهي تناظر بسعد/وش عندك انت علي ماتبيه يعطيني اياه؟
سكت سعد وماجاوب ونقلها مشعل الرقم وابتعدت عنهم يوم اخذته..
سعد/اهبل انت هم يقولون مو زينة اكيد بتدق على نوف وتركي وتقول لهم اللي صار....وهم مايبون يقولون لنوف وتركي؟
مشعل/يكون ماادري يعني؟
سعد بعصبية/ويوم تدري ليش حضرتك عطيتها الرقم بالله؟
مشعل بثقة/أي بس لازم تحدد أي رقم بالضبط اللي عطيتها اياه؟
سعد/ليش انت عطيتها أي رقم؟
مشعل بنفس الثقة/انا ماافرق بين اسم نوف وبين اسم نواف وبالغلط لاحظ عطيتها رقم نواف يعني مو بقصدي؟
قالها وضحكوا اثنينهم مع بعض,,,
////////////////////////////////////////////////////
في مجمع النور بالمدينة,,,
تركي/يعني السوق ورانا ورانا مامنها مفر؟
نوف باعتراض/انت سئلتني وين ابي اروح وانا قلت لك يوم ماكنت تبي تجيبني ليه سئلتني؟
تركي/فكرت ان احنا بنمشي وبنسولف مو بنشتري وبنتشرى وبيضيع وقتنا؟
نوف/يااخي انا قبالك وانت قبالي وطول الوقت نسولف مع بعض وين المشكلة ؟بعدين ترى تسوقنا يضيع لنا الوقت اذا ماتدري؟
تركي/ياسلااام.
نوف/تركي علامك ماخبري فيك بخيل كذا...يعني حلوة اروح لهم ويدي فاضية مااشتري لهم شي..
تركي/يابنت الناس ماقلت لك شي بس بعدنا والله تعبانين لارحنا البلد اشتري لهم اللي تبينه مو كفاية انك بالفندق ماتنامين وبسرعة تفزين لي,,
نوف/خلاص تحملني الليلة بس وبكرة من نرجع شرقيتنا بروح داري مو رايحة معك غرفتك؟
تركي بتهديد/عيديها ثاني اشوف ترى ماسمعت؟
وقفت مكانها وابتسمت له..
تركي/يالله عيديها..
نوف/حبييبي وش رايك بالشنطة البيج اللي وراك اخذها لمشاعل تناسبها مو؟
تركي/بالله!!!
نوف/هههههههه
تركي/حريم اخر زمن..
نوف/لاحبيبي لسه الازمان اللي بتجي ورانا اقوى منا..
تركي/من قل مصايبكم انتوا عاد؟
نوف/حرام عليك وش مسووين احنا؟
تركي/سئلي نفسك؟
نوف/ليه انا بعد داخلة بالحسبة؟
تركي/طبعا...
نوف/اووووف...وش مسوية انا بعد!!
تركي بهمس/خليتيني احبك؟
نوف ناظرته بحب وبعدها قالت/وهاذي جريمة ياتركي؟
تركي بثبات/واكبر جريمة بعد....تعرفين وش معنى كنت بالفترة اللي طافت اشبه بمجنون بسببك؟
نوف/أي بس انا ماقلت لك تعال حبني وصير مجنون؟
تركي/مو هاذي مشكلتنا ان احنا نحب بدون اختيار وبدون أي مقدمات...لحظة بس ونشوف نفسنا ضعيفين ومو قاوين نسوي شي...
صارت تمشي جنبه وتفكيرها شبه شارد وقالت له/تركي من متى كنت تحبني؟جاوبني بصراحة؟
تركي بصدق/ماافتكر متى بالضبط؟بس اللي اعرفه ان كل يوم يزيد تعلقي فيك؟
نوف/طيب مو لاني ساكنة معك بنفس البيت جاك شعور انك تحبني لاني شي جديد بالبيت ؟
تركي/لاابدا...
نوف/يعني شي تصادفه طول الوقت,,,
تركي/عندي بالعمل من كل البلدان حريم يشتغلون معي بنفس الدائرة الامريكية واردنية والمغربية ومن كل مكان..ليه ماوحدة شدتني لها وخلتني احبها وانا قبالهم طول الوقت؟
نوف/اللحين انا بضطر اطلع من السالفة الاولى علشان ادخل بها السالفة شنو يعني معك من كل مكان حريم يشتغلون معك؟
تركي/أي ووين المشكلة؟ارامكوا هاذي يابابا من زمان وهي كلها حريم وين الجديد؟
نوف/اعتراض.....
تركي/على وشو؟
نوف/ماابيك تشتغل مع حريم,,,,زوجي وكيفي...انقل دائرة مافيها حريم؟
تركي/كلهم فل....لازم يشتغلون معي حريم يالله شغلي حروبك؟
نوف/اوووف يعني من اليوم بنبدي هواش؟
تركي/أي وش ورانا عاد؟
نوف/طيب حلوين هم؟
ضحك عليها وهز راسه وتفشلت بس قالت بسرعة/سؤال مااعتقد اجابته صعبة؟
مسك يدها وقال بثقة/بالنسبة لي عيوني ماتشوف الا اللي واقفة جنبي بس!!!!
ابتسمت له برضى وكملت معه مشي وهم يسولفون,,
//////////////////////////////////////////////////////
في غرفة فواز وقت الزيارة,,,
دخل ابو سالم وام سالم وبعدهم عيالهم و ابو سعد وام سعد شوي وطلعوا علشان لايطولون عليه وفارس ونورة وبعدهم ابو تركي وام تركي وعبدالله وخالد كانوا اخر ناس دخلوا له علشان تجي له مشاعل,,,
يوم شافتهم طالعين مسحت باقي اثار الدموع اللي فيها علشان لايشوف انهيارها مثل ماقال لها خالد وتضعفه اكثر وتتعبه فوق تعبه,,,,
يوم دخلت ماقدرت حتى تسلم ,,كان تقريبا بنفس الشكل اللي شافته فيه الصباح ماتغير فيه شي,,,,
جلست جنبه على الكرسي ويوم شافها جالسة وعيونها بالارض وهي بعيدة عنه ناداها بنفس صوته الي يميزه بس مع شوية تعب..
فواز/مشاعل....
رفعت راسها تناظره وهي حاسة ان دموعها بتخونها باي لحظة وبتنزل,,,
فواز وهو يتصنع المرح/خلاص عفتيني شبعتي مني وجلستي بعيد ؟
ماقالت شي ولاحركت ساكن..
بحنان تعبان قال لها وهو ياءشر على فراشه اللي جالس فيه وقال لها/تعالي بقولك شي,,,
قامت من مكانها تقربت منه بس بدون ماتجلس رفع يده لها ومسكتها بسرعة,,
فواز/مشاعل جلسي هنا ابي اشوفك عدل,,,,
جلست قباله على طرف السرير وهي بعدها مخنوقة بعبرتها وحاسة انها بتنفجر باي لحظة,,,, 
مسك يدها وقام يناظر في الحناء اللي منقوش فيها وقال لها/الله يجنن,,
سحبت يدها بنرفزة منه ليش ماتدري..
حست انه قاعد يكذب عليها وعلى نفسه انه قاعد يتصنع ويجامل علشان لايحسسها بشي...
تنهد بقوة وتنهدت هي وراه بعد وقالت بهمس/انا اسفة مو قصدي..
فواز/مشاعل...ادري خربت عليك ليلتك وصباحيتك وكل فرحتك..
مشاعل وهي تمسح دموعها/بالدنيا عندي سلامتك واني اسمع صوتك وماانحرم من نعمة وجودي قربك,,,,,,
وبعدين انت وش يدخلك,,,,,انت مالك شغل بللي صار,,
تنهد بقوة ومافهمت سبب تنهيدته,,,,
فواز/انا بكرة الصباح بطلع من المستشفى؟
رفعت راسها وقالت/ليه؟
فواز بضيق/لانه مافي شي يستاهل اني اظل هنا ...ها السرير في غيري احوج فيه مني!!
مرت لحظات صمت قطعتها مشاعل بحيرة وهي تقوله/وانت مالازم تريح كم يوم؟يعني غير الكسر اللي برجلك مافي شي لازم يكون تحت الملاحظة؟
اكتفى بانه يناظرها,,,
انفجرت تبكي يوم مارد عليهاوقالت من بين بكيها/فواز رد علي,,,وش فيك؟لاانت راضي تقولي ولا صاحبك راضي يقول لنا شي,,,,ولاانت راضي تروح مستشفى ثاني,,,ابي افهم بس ليه؟
حيرها صوت تنهيدته القوي وحست ان في شي ماهي فاهمته وهو مخبيه عنها,,,,
مشاعل ببكي قطع قلب فواز/اقدر افهم اللي صاير شنو يافواز؟ 


فواز وهو صاد وجهه عنها/وش اللي صاير ماصاير شي يابنت الحلال,,,
مشاعل /بلى في...بس انت ماتبيني ادري....لإن شي خطير صاير..لاتخاف بتقبل كل الامور مهما كانت اهم شي انك جنبي اشوفك واسمعك وتكلمني وتسمعني وتشوفني,,,,
تنهد وفضلت انها تسكت لانه مايبي يقول اللي عنده,,,
بعد فترة صمت مرت حط يده على يدينها وقال لها/روحي الليلة نامي وارتاحي يامشاعل وبكرة انا بس اطلع من هنا بدق لك؟
مشاعل ضحكت بمرارة وقالت له/اروح ارتاح؟ليش أي راحة بتجيني وانت تعبان أي راحة؟وبعدين شلون اتركك تطلع من هنا وانا مو جنبك انا بظل معك حتى لو منعوني مايهموني,,,
فواز/مشاعل تكلمنا بها السالفة وخلصنا روحي الليلة البيت ارتاحي ,,
مشاعل/أي بيت فيهم حدد؟
صدمه سؤالها ماعرف شيقول لها,,,,وش معنى ها السؤال يعني يامشاعل ليش؟؟
مشاعل بنفس المرارة/بيت ابوي حلفت ماادخله وابات فيه وانا بحمايتك وتحت مسؤليتك,,
وبيتك ..اللي هو بيتنا تعاهدنا ندخله سوى مهما كانت الظروف وانا عند وعدي!!
فواز/ليه تبين تعانديني وتتعبيني اليوم يامشاعل؟
مشاعل/وانا شسويت؟
فواز/خلاص روحي مع اهلك,,,,انا ماابيك تقعدين بروحك بالبيت قلبي مابيطمني عليك؟
مشاعل/ومن قال اني بظل هناك وانت مو معي قلت لك ماادخله بدونك يافواز وماحدخله بدونك بعد,,,
تنهد وقال بشوية نرفزة/وماتبين تروحين بيت اهلك ؟؟؟بالله وين بتظلين هنا بصالة المستشفى على بالك اني برضاها لك؟
سكتت وحست بقمة انفجاراتها وصلت طاحت دمعة وبعدها دمعة وبعدها شهقت شهقة وانفجرت تبكي...
تنهد بقوة وجرها من يدها لعنده بالقوة وهي ماقاومت اصلا وطاحت بحضنه,,,
كانت تبكي بقوة وبشكل مو طبيعي..وسكر عليها بيده وهو حاضنها وكانت عيونه تدمع مع بكيها..
مايبي يقسى عليها وهم بها الموقف وعارف ان اللي فيها مكفيها بس ماهي قادرة تفهمه هو خايف عليها لااقل ولااكثر بس ماقدر يوصل خوفه لها بالشكل المطلوب,,,
فواز بحنان وهو يغالب دموعه اللي طاحوا من عينه/مشاعلي...
زاد بكيها وحاولت تقوم بس يده شدت عليها ومنعتها تقوم,,
فواز/تقومين من حضني؟ماتبيني؟

رفعت راسها شوي وقالت له بخضوع/اللي تبيه بيصير ولايهمك...
صار يمسح دموعها بيدينها وهو يكلمها بحنان وهمس/مو قصدي ازعلك والله موقصدي....بس انا خايف عليك..
هزت راسها على انها متفهمة وهي اصلا كانت تبكي..
فواز/حبيبي....خلاص لاتزعل...وش تبي قولي اللي تبيه بيصير....
رفعت عيونها له وشافته يبكي ودق قلبها ....وش اللي بيخليه يبكي يعني.....
غمضت عيونها ورجعت فتحتها وغمضتها من جديد ورجعت فتحتها...تبي تكذب الشي اللي جالسة تشوفه مو معقول فواز يبكي؟ليه؟؟وش فيه؟وش اللي صاير وخلاه يبكي وهي ماهي عارفته؟
فواز/وش تبين؟اللي تبينه بيصير؟
مشاعل/ابي اظل جنبك لاتقولي روحي أي مكان ابي وين ماتكون انت اكون قربك واداويك انا بنفسي...
فواز/وتمسحين دموعك وتهدين اذا صار ها الشي؟
مشاعل/أي...
فواز/ماتبكين خلاص لو مهما صار اذا ظليتي جنبي؟
ترددت تقول أي ولاتقول لا....سؤاله او طلبه غريب بس قالت بسرعة/أي...
فواز/خلاص اللحين اكلم حسام يسويلي خروج ونروح بيتنا مع بعض وشتبين بعد!!!
مشاعل بصدمة/الحين تطلع من المستشفى؟
فواز بثبات/قلت لك قعدتي مافيها أي شي جديد اللي بسويه هني بسويه بالبيت وماابي شهر العسل ينقلب لك روحة وجية على المستشفيات,,,,
مشاعل/انا راضية اروح واجي بس اهم شي سلاماتك.....
//////////////////////////////////////////////////////
في غرفة نواف وياسمين,,,
كانت متسندة على سريرهم وتفكيرها شارد ونواف جالس على الكرسي يناظرها,,,
من رجعوا من المستشفى وهم ملتزمين الهدوء,,,
وضع مشاعل مأثر حييل في ياسمين وها الشي احترمه فيها لانه هو بنفسه كان متاءثر منه,,,
مو شي سهل معاريس يقضون ليلتهم بالمستشفى ومحد يتمناها لاله ولالحبايبه,,
يوم دق جواله رفعوا اثنينهم راسهم...
صوت التلفون صار يخوف,,,,,
قام له وشاله وهو اصلا كان قريب منها...
جلس على طرف السرير قبالها وناظر بالشاشة وقال/ رقم غريب ..
ناظرت فيه وحست بالخوف...عادة ما الارقام الغريبة تحمل لنا اخبار سيئة..
يوم رد على تلفونه صارت تناظر بوجهه وبمعالمه علشان تستشف منه نوعية الخبر اللي بيجيهم,,
نواف/نعم..
عبير/هلا...
نواف/نعم...
عبير/.........كانت تحاول تركز بالصوت هذا مو صوت تركي بس الرقم رقم نوف منو بيكون رد عنها ياترى؟
نواف/خير في شي؟
عبير/هذا مو رقم نوف؟
نواف بحدة/لا غلطانة مو هذا؟
قالها وسكرها بوجهها ورمى الجوال جنبه وقال/ناس فاضية صحيح....
ماعلقت ياسمين باي شي...بس ظلت تناظره ورفع راسه لها والتقت نظراتهم..
كانت بين فترة وفترة تمسح دموعها اللي تنزل وها الوقت كانوا دموعها لسه باقين فيها..
تقرب منها اكثر ومد يده ومسح دموعها باصابعه وقال بهمس/انتي الحين ليه تبكين؟
ياسمين برعشة/ليش منو سمع عن اللي صار ومابكى ؟
تنهد وقال/هذا امر الله؟
ياسمين بحسرة/مسكينة مشاعل بدايتها لها كانت هم وتعب وضيقة خلق ومستشفيات؟
نواف/لاتعترضين على حكمة ربك ماتدرين وش اللي كاتبه لها بالايام الجاية؟
ياسمين/..............
نواف/خلاص هدي...انتوا اصلا المفروض توقفون جنبها وتواسونها مو تزيدونها وتبكون معها وتكملون لها الفجيعة والمصيبة...خلاص شي صار واستوى لااحنا ولاانتوا ولااي احد بها العالم يقدر يرد قضاء رب العالمين,,,,
انتوا ادعوا له وبس....ها البكي مو زين هو اذا شافكم كذا بيتضايق....
ياسمين/............
نواف/خلاص ياسمين..
ياسمين بتحسر/ماابي احس بلي تحس هي فيه...لو احط نفسي مكانها مااتحمل والله اموت!!!
تقرب منها وضمها لصدره واول ماحطت راسها على كتفه قامت تبكي...هي اصلا مقهورة منه بس ها اللحظات حست انها بحاجة احد يواسيها وكاهو قاعد يواسيها الحين تركت السالفة اللي شاغلتها على جنب وجلست تفكر بللي بيصير لمشاعل الحين وتتناسى هي وش بيصير لها مع رجوع ريم لحياة نواف من جديد؟؟؟
//////////////////////////////////////////////////////
ام مشعل/ها وضحى شكلك ذبلانة؟
وضحى/لالا انا بخير,,
مشعل/لو انتي بخير ليش خليتي خالد يردك وماجلستي لين انتهت الزيارة؟
وضحى/بس كانت معي دوخة لاني طلعت من الصباح بس الحين الحمدلله صرت بخير,,,,
ام مشعل/اسوي لك شوية زهورات ولا شي يعدل لك مزاجك؟
وضحى/تسلمين يابنت عمي والله مالها داعي انا مافيني شي...
ام مشعل تنهدت وقالت بشرود/وش ها القدر يامشاعل يابنيتي....البارحة كل الناس تحكي بعرسها واليوم هي بالمستشفى....الحمدلله ياربي....
وضحى/قدرها.....قولي الحمدلله جت على كذا....الا صدق فواز قالوا فيه شي؟
ام مشعل/والله مدري يايمه ,,,
مشعل/قايل لكم انقلوه مستشفى ثاني خاص تزورونه وقت مابغيتوا,,,
ام مشعل/هو مارضى صاحبه يشتغل هنا..
مشعل/ان شاءالله هذا اللي مايعطي وجه؟مايناسب يصير صاحبه فواز شحليله من يشوفنا يسلم علينا وهذا قالب خلقته؟
وضحى/بالله عليك صاحبه ومتعور بليلة عرسه وش تبي يسوي لك يامشعل ياخذك بالاحضان ويقولك اهلا وسهلا..
مشعل/ياخذنا ويمشينا بالمستشفى ويقول لنا وش فيه فواز ويعاملنا معاملة خاصة,,,
ام مشعل/ترى من صدق ماني فاضية لوجع راسك بروحي اللي فيني يكفيني؟
وضحى/انا محد ضيق خلقي الا ها العبير بصراحة؟جاية حق الشماتة اللهم ياكافي...
ام مشعل/اشوفها تناظر الكل بنص عين؟
وضحى بقهر/وطايحة لي بمشاعل انتي وجهك مو حلو عليه ومسكين يافواز كانها ناقصة مشاعل المسكينة؟بس انا قلت لخالد قلت له يكلم عبدالله اخته مو ناقصة شي بها الوقت بروحها منهارة واعليا...
مشعل قام يضحك....
ام مشعل/جنيت وقعدت ياحافظ؟
مشعل وهو بعده يضحك/الشرير اذا طاح في يدي يغلي دمه قولوا شلون؟
ناظروا فيه بدون مايعلقون..
مشعل/سلمكم الله جت الاخت الكريمة هاذي اللي تقولون عنها عقرب رمل وقالت انا ابي رقم نوف مضيعته لاني ناقلة ارقامي وعندي ارقام مشككة فيهم تقدرون تعطوني اياه..عاد انا عقلي اشتغل وقلت اكيد تبي تقول لنوف وتركي عن اللي صار وخالتي ماتبيهم يعرفون...قمت قلت لها غالي والطلب رخيص وعطيتها الرقم..
ام مشعل بصراخ/وانت مو عاقل تعطيها رقم نوف...اللحين شلون يدرون هناك..انت ماتسوي شي فيه خير ياولدي؟
مشعل/صبري انتي زين وكملي لسالفة؟
انا قلت اني عطيتها رقم نوف عاد؟
ام مشعل/اجل عطيتها رقم منو؟
مشعل بثقة/نواف..
وضحى/نواف اخوي؟
مشعل بنفس الثقة/أي...اذا جت وقالت لي بقولها انا ماافرق بين نوف ونواف....وش رايكم فيني مو شيطان صغير؟
////////////////////////////////////////////////////////
على ساعات الفجر الاولى ..
كانت سيارة فواز وسيارة الاسعاف اللي طلع فيها دخلوا فلته اللي بحي الدوحة بالضهران...
كانت مشاعل بسيارة فواز بروحها وسيارة الاسعاف فيها فواز وصاحبه حسام والممرض اللي طلبه يرافقه باجرة خاصة,,,,
ظلت جالسة في السيارة ماهي قاوية تنزل معهم وتشوفهم يحملونه ويحطونه فوق الكرسي ويدخلونه..
ماجاها قلب تشوفه ها اللحظة بالذات وتركتهم براحتهم لين دخلوا وبعدها قامت من السيارة وظلت تمشي لين البوابة الرئيسية...
هاذي الفيلا اللي طول الوقت كانت تتخيلها وتفكر فيها...
كاهي دخلتها مع فواز بس بطريقة ثانية وبدون زفة وهلاهل...
اصلا رفضت ان أي احد من اهلها يجي معهم الليلة..وهم احترموا رغبتها....
تقربت من الصالة ودخلت بعد ماسمعت اصواتهم....
ناداها حسام وتقربت..
حسام/ماصادف نلتقي من قبل انا حسام..
مشاعل/هلا...
حسام/طبعا فواز بيظل تحت مابيقدر يركب فوق علشان كذا بنفضي له المجلس اللي هنا الصغير علشان يجلس فيه..
مشاعل/أي مو مشكلة...
حسام/انا بروح ااءمن له سرير طبي مع الممرض وطبعا ها الممرض بيظل مرافق فواز هنا علطول لو ماعندك أي اعتراض..
مشاعل/لاطبعا..
فواز/خلي السرير لبكرة الصباح ياحسام...
حسام /وكيف بتنام الليلة؟
فواز/ماحنام بظل جالس اسولف مع مشاعل لاتتعب نفسك بكرة الصباح جيبه وبعدين كاني متمدد على الكنبة ماعندي مشكلة حتى لو غفت عيني...
حسام/لاانا بروح اشوف لك واحد الحين وبطب عليك باي وقت موبكيفك...
طلع حسام ووراه الممرض وراحت تقفل الباب وراهم وقصدها تهرب عنه ..
كانت تناظره من بعيد وهو متمدد على الكنبة وشكله مو قاوي يتحرك ورجله تحت الجبيرة...
تنهدت وراحت عنده يوم سمعته يقول بضحكة/هذا كله تسكرين الباب يامشاعل....

جت قريب منه وقالت وهي تصد عنه/ها..بغيت شي..
فواز/تعالي جنبي ابي اسولف معك...
مشاعل/قول اللي تبيه انا اسمعك...
فواز بجدية/مشاعل انا بقولك كلام حساس وابي منك تفكرين بمستقبلك ماعليك مني..
مشاعل بخوف/وش تقصد؟
فواز/جاوبيني بعيدا عن كل المشاعر اللي نكنها لبعض؟
مشاعل بخوف اكبر/وش تقصد يافواز؟ 
فواز/تعالي خل نتكلم...قربي ليش واقفة بعيد,,,
////////////////////////////////////////////////////////
على الساعة تسع الا ربع الصباح جت عبير بيت ام تركي بعد ماشافتهم طالعين والاكيد انهم رايحين لمشاعل المستشفى لانها ماتدري ان فواز طلع فقالت فرصة تاخذ رقم نوف من الشغالة لان الرقم اكيد موجود بدفتر التلفونات...
جلست فترة وهي تنادي الشغالة اللي راحت تجيب الدفتر ولسه مارجعت وانفتح باب الصالة ودخل تركي ونوف,,
اول ماشافتهم عبير استغربت ماكان عندها خبر انهم جايين اليوم وحتى الباقين شكلهم مايدرون ولاليش بيطلعون ومابيستقبلوهم بالمطار,,,
شافتها فرصة وقامت تبكي وتشاهق وهي عاطيتهم ضهرها,,,,
لفت نوف بفزع اول ماسمعت صوت عبير وتركي وقف مكانه..
نوف بخوف/عبير وش صاير؟
رفعت عبير راسها وقالت بصدمة/نوف؟؟متى وصلتوا!!
نوف/تونا واصلين...انتي شفيك عبدالله فيه شي؟
عبير كملت بكي/ويلي على مشاعل وعلى ها الحظ اللي عليها؟ويلي على ليلة ها العرس؟
تركي بصدمة/مشاعل اختي؟شفيها؟
عبير بصراخ/ليش محد قال لكم؟معقولة يانوف ماتدرين وش فيها صديقة عمرك واختك؟
نوف بصدمة وانهيار وخوف/شفيها؟
عبير/كاهي بالمستشفى هي وزوجها صابهم حادث بليلتهم وماتهنوا؟
//////////////////////////////////////////////
اشوفكم بكرة على خير ولاتنسون تعليقاتكم الكريمة



****
***
**
*



البارت الثامن والثمانين,,,
///////////////////////////////////////
فارس/هديتي شوي..
نورة بهدوء/اممم...
فارس/نورة كوني اقوى من كذا علشان مشاعل...
نورة بتنهيدة/هاذي كل القوة اللي فيني ...والله مافيني اقوي نفسي اكثر..احس اني بنهار بالاخير...
مقدر اشوفها تعاني كذا....
ترى هي خاشة مشاعرها عنا انا اعرفها لايغرك ها البكي اللي كانت تبكيه..اللي بداخلها اكبر..واكبر,,,
محد قادر يفهم معاناتها ويستوعب وش تحس فيه الحين....
فارس/ماعليه بتاخذ لها وقت على ماتهدا هي بس اذا شافتكم انتوا يللي حوالينها وقريبين منها تحاولون تخففون عنها بترتاح نفسيتها اكثر...
نورة بتنهيدة/مشاعل....والله ماتعودنا عليها غير تضحك ومتونسة وفرحانة ومضحكتنا احنا يللي حوالينها...صعب نشوفها كذا غارقة بااحزانها ودموعها...
فارس/ان شاءالله فترة وتعدي يانورة...ادعي الله لايطولها عليها...
نورة/ان شاءالله يارب....
انا اسفة اني حكيت كثير وتركتك تسمعني,,,
 فارس بحب/ فارس بيظل يسمعك طول عمره يانورة...اي وقت تحسين انك متضايقة وتبين تتكلمين ترى انا موجود.. ابيك توعديني .وعد يانورة انك دايم تقولين لي اللي بخاطرك من فرح وحزن علشان نتشارك همومنا سوى...
علشان نظل جنب بعض..طيب يانورة..
تنهدت وقالت باسى/بس انت ماتحبني؟
فارس بتنهيدة اكبر/من قال ها الحكي...مو قلنا بنطوي صفحة الماضي يانورة وبننتظر المستقبل اللي بيجمعنا سوى في بيت واحد وغرفة وحدة..وماراح يبعدنا أي شي بها الدنيا...
تنهدت وماقالت شي...
فارس/احبك...انا جنبك علطول يانورة ابيك تتاْكدين من ها الشي طيب...
///////////////////////////////////////////////////////
في سيارة تركي..
تركي/خلاص نوف اهدي شوي والله مو قادر اركز وانا اسوق..
نوف بانهيار/شلون ماحسيت ان فيها شي...
كيف ماخطر ببالي ان يمكن يكون صار لها شي؟
ليش مااصريت اكلمها واسمع صوتها واحترمت ان لها ليلتها الخاصة,,,,
شلون ماجا في بالي ان صوت خالتي اللي متغير يعني انه فيه شي....
تركي /حبيبي...خلاص...هذا انا دقيت على عبدالله وقال ان مشاعل مافيها شي وهذا احنا رايحين لها بيتها..وبتشوفين بعيونك....
نوف بانهيار/تركي اسرع واللي يسلمك ابي اشوفها....
تركي تنهد...وقال بعد سكوت/تراها اختي يانوف..واحبها بعد...انا بعد متضايق عليها بس هدي نفسك....
نوف ببكي اكبر/كيف اهدي نفسي ياتركي كيف...انت ماتدري عن علاقتنا انا ومشاعل شنو؟من زمان واحنا مع بعض من كنا صغار...احنا مو بنات عم لا؟؟؟احنا اكثر من خوات تفهم وش يعني ها الشي....
صعب عليّ اتركها بموقف مثل هذا بروحها ..يعني لو ماقدمنا حجزنا لليوم كنا مو رادين الا بعد اسبوع وساعتها بحس اني مو طايقة نفسي...
طب ليه ماكلمونا ولاقالوا لنا....
تركي/نوف خلاص اهدي..اصلا عبير غلطانة يوم تقول لك كذا بوجهك...انا لو كنت عرفت ماقلت لك انتي بروحك تعبانة ولازمك راحة؟
نوف/أي راحة ياتركي أي راحة بعد اللي صار لمشاعل مافيها الدنيا راحة؟
تركي/يابنت الحلال كلمت عبدالله وقال لي ان مشاعل مافيها شي وفواز تعور بس الحمدلله انه بخير ولو ماكان بخير ماكان في بيته اللحين؟
نوف/انت شفت عبير ياتركي كيف تبكي؟؟؟شكلها يقول ان في شي بس اخوك ماحب يقولك ويخبرك...انا من شفت عبير قلبي مو مطاوعني ...وحاسة ان في شي كبير بعد,,,,
تركي/لاحول ولاقوة الا بالله...الله ياخذ ها العبير,,,اللي ماوراها الا الاخبار الشينة زين ؟
////////////////////////////////////////////////////////
نواف/صباح الخير,,
لفت له بهدوء وبدون ماتقول شي..
احمد/صباح النور...
جلس على طاولة الطعام قبالها وكان احمد جنبها..
كانت هي بحالة هدوء شديد وذبول وظل يناظرها...
احمد/بابا يصير نروح الالعاب اليوم؟
نواف/لا..
احمد/ليه..
نواف/علشان بنروح المستشفى لعمك فواز نزوره ونتطمن عليه...
ياسمين بهدوء/مايحتاج رخصوه...
نواف ناظرها/متى رخصوه؟
ياسمين/اخر الليل؟
نواف باعتراض/كيف يرخصونه كذا؟
ياسمين/هو طلب يطلع...
نواف/طيب وش طلعت نتايجه..ان شاءالله كل شي بخير...
ياسمين بشرود/والله مدري...ماقال لااي احد عن اللي فيه...
نواف/طب ليه..
ياسمين/مدري...
نواف/حتى مشاعل ماتدري...
ياسمين/لا.......تقول ترجته طول الليل وماقال لها أي شي...
نواف/الله كريم.....
احمد/ياسمين ماتبين تاكلين؟
ياسمين بدون نفس/لا..
احمد/علشان مشاعل بالمستشفى هي وفواز وانتي زعلانة عليهم..
رفعت راسها وقالت بحزن/أي..
نواف/أي بس مالازم تظلين كذا لااكل وضيقة خلق ..بتتعبين..
ياسمين مسحت دمعة طاحت منها ونواف يناظرها/مو مشتهية شي....ضايق خلقي على مشاعل...بليز خلص اكلك بسرعة ابي اروح اشوفها..
تنهد وقال /طيب قومي لبسي عبايتك....
قامت بسرعة بدون ماتقول أي شي...وظل هو يناظر بطيفها اللي راح وبعدها حول نظره على ولده احمد اللي كان يناظره....
///////////////////////////////////////////////////////
كانت بعدها جالسة بعبايتها ودموعها ماوقفت وهي بروحها بالصالة.....
امها كانت جنبها بس عجزت تواسيها اصلا حالة الشرود والسرحان والبكي ماهم مفارقينها...
طلعت الشغالة تفتح الباب يوم دق الجرس..
وبعد ثواني دخلت الشغالة ووراها نوف اللي كانت منهارة من البكي,,,
ظلت مشاعل تناظرها بجمود وهي مو قاوية تقوم من مكانها رغم انها كانت تبكي وبس شافت نوف شهقت وعلى صوتها...
حتى نوف اللي كانت ذابحة نفسها بالبكي يوم شافت مشاعل جالسة ماعرفت شتسوي ..
ظلت واقفة مكانها وحست ان رجلها مو شايلتها وتسندت على الباب اللي هي جنبه وطاحت تبكي على الارض وقامت لها ام تركي بسرعة...
كانت مشاعل بتقوم بس حست انها مو قادرة توقف...
قامت تزحف نوف لين وصلت للكنبة اللي فيها مشاعل وحضنوا بعض وقاموا يبكون مع بعض بصوت عالي حتى ام تركي بكت معهم..
نوف/مشاعل.....
مشاعل بصوت باكي/ماقضيت ليلتي مثل باقي البنات يانوف ماقضيتها..الليلة اللي كنت انتظرها بكل مافيها ضاعت مني يانوف...
وينك ليه ماظليتي جنبي ليه؟؟
نوف وهي تبكي وهم بعدهم حاضنين بعض../اسفة يامشاعل والله مابعدت عنك بكيفي..
مشاعل بتاْنيب/مادعيتيلي في بيت الله يانوف؟
نوف وهي تبكي وتشاهق/دعيت الله يوفقك يامشاعل صدقيني....شقدر اسوي يابنت العم عاد..والله كل وقتي وانا ادعيلك وادعيله بالسعادة وكمال العشرة...
مشاعل بتنهيدة/اه يانوف اه...حلم ماابي اصحى منه...ماابي اشوف تعبه ومرضه ..ابي فواز القوي اللي وعدني بالسعادة والحب...
ظلوا يبكون بقوة لين فرقهم تركي عن بعض واخذ مشاعل بحضنه يهديها ونوف حضنتها ام تركي تهديها..
مشاعل ببكي عالي وهي بحضن تركي/وين السعادة ياتركي وين؟ليش يقولون اللي يتزوجون يسعدون وينبسطون؟انا ماشفت ها السعادة اللي يحكون عنها ياخوي؟ابي حبيبي ..ابي فواز..ابي شيخ الرجال بقوته وكماله...ليش صار كذا فيه ومن اول ليلة بعد!!
تركي وهو يحاول يتماسك قدامها ومايبكي/اذكري الله يامشاعل اذكري الله....ربك فوق وهو العالم بحالكم وهو اللي كاتب لكم ها النصيب...
///////////////////////////////////////////////////////
خالد/اقول حبيي بلاش شغل ها اليومين خلك مرتاحة..
وضحى باعتراض /خالد والله مافيني شي..لاتكبرها عاد؟
خالد/قلت لا يعني لا ومابي نقاش فيها...
وضحى/طيب على امرك وش تبي بعد؟
تنهد خالد وماقال شي...
وضحى بحنان/حبيبي وش رايك تاخذ اجازة اسبوع وتجلس عند مشاعل..
البنت محتاجة احد تسولف معه وتفرغ شحناتها فيه وخبرك البنات كل وحدة وراها رجال ومي حلوة تتركه وتقعد عندها..
خالد باعتراض/أي بس فواز عندها..
وضحى/واذا كان.انت خالها وهي قريبة منك....واذا ظليت معها بتخفف عنها..انا عارفة علاقتك مع البنات وش مداها..
لاتتخلى عنها بها الموقف ياخالد تراها محتاجتك...
خالد تنهد/كل لحظة يكبر احترامي لك ياوضحى..
وضحى غيرت الموضوع/وش سويت على دورتك اللي بالرياض..بتروح وبتوقفها؟
خالد بضيق/مدير النحس مو راضي ياْجلها شوي رغم اني قايل له عندي ظروف بس ينطق مو رايح والدنيا قايمة هنا...
وضحى/الله كريم ان شاءالله,,,
/////////////////////////////////////////////////////////
عبير/كيفها مشاعل اللحين..
عبدالله بتعب/والله ماهي طيبة ياعبير ماهي مشاعل اللي احنا نعرفها..
شي ماهو بالخاطر ابدا..
عبير/قدرها بعد انتوا شتسوون ....
تنهد بتعب اكبر وقال/حاس ان خاطري مكسور...مو قادر اشوفها كذا..معورة قلبي...
عبير/حبيبي خلك اقوى من كذا الشي قدر ومكتوب وصار لها لاانت ولاغيرك بترده....
عبدالله/عارف ياقلبي بس بعد...علاقتنا مع بعض تجبرني اخاف عليها..مشاعل احنا مو متعودين عليها الا بوقت الفرح والضحكة...كذا ماهي مشاعل اللي نعرفها ياعبير؟
تنهدت بضيق وماقالت شي,,,,,
سكت هو بعد وبعدها قالت/الحمدلله على سلامة تركي ونوف؟
عبدالله/الله يسلمك...تصدقين الكل لاهي حتى تركي ونوف من عرفوا وهم هناك ولاكاْنهم جايين من سفر وتعب؟
عبير بحقد/انبسطوا هناك؟
عبدالله بنرفزة/بالذمة في وقت نسولف عن ها الشي ياعبير؟
عبير/لاتكبرون الشي ياعبدالله..انا شفت فواز اليوم مافيه الا العافية قاعد يسولف معكم عادي يعني وش فيها ذا سئلتوا تركي اذا كان انبسط هناك ولالا؟
عبدالله بضيق/ان شاءالله مفكرته رايح جزر الباهاما يتونس؟؟يبى راجع من حج وطواف وسعي...تعب في تعب...
عبير/وانا شقلت عاد!!!هذا جزاي اني ابي اغير جوك المتضايق...ياكلمة ردي مكانك..خلاص بظل ساكتة ومو قايلة شي...
/////////////////////////////////////////////////
مشعل/هلا..
ياسمين/هلا فيك..
مشعل/زوجك جنبك؟
ياسمين/أي..ليه تساْل؟
مشعل/البارحة مادقت لنواف بنت؟
ياسمين بخوف/البارحة؟متى يعني؟
مشعل/مدري بس بعد ماطلعنا من المستشفى اكيد..
ياسمين/وانت وش عرفك ان في وحدة بتدق عليه بالله؟
مشعل/مو واللي يسلم عمرك وعمري انا اللي عاطيها رقمه؟
ياسمين بنرفزة/مشيعل وعمى ان شاءالله؟
مشعل/لحظة لحظة لحظة لاتفهميني غلط؟
ياسمين/قول اللي عندك خلصني...
مشعل/سمعي السالفة........................................... .
ياسمين/وهي شكو بالله ان شاءالله تبي توصل لهم الخبر.....
مشعل/عاد انا قلت خلها تاخذ لها غسلة شراع من نواف وهو ماشاءالله شاطربها الامور شغلته بس يصارخ ويغسل شراع الاوادم....قولي ان شا ءلله بس مايصارخ عليك انتي بعد!!علميني علشان اروح العب في سيارته احرقها اسوي فيها بلاوي... ....
ياسمين/يالله اقلب وجهك ماتنعطى وجه انت بعد!!
مشعل/يالله اشوفك بعدين بروح اشوف جدتي وينها علشان اطير عقلها شوي..
ياسمين وهي تضحك/يالله بحفظ الله وقلبي معك مقدما ياعمري من اللي بيجيك منها....
مشعل/أي والله كثري منها...
ياسمين/يالله باي...
قفلت السماعة وقال نواف بسرعة/كان طيرتي له بوسة بعد!!!
رفعت عيونها وقالت بلامبالاة/اخوي هذا..واذا منت مصدق شوف الكاشف...
نواف/ادري انه اخوك ليش كنتي بتاخذين راحتك معه بها المياعة وهو مو اخوك...وبعدين اخوك كبر عيب تتكلمين معه كذا!!
ناظرته بنص عيون وماقالت شي....
وهو كان يبي بس يتحرش علشان تظل تسولف معه وماترجع لسكوتها عنه...حتى لو تهاوشوا المهم يسمع صوتها.....
نواف/وبعدين انا مو قايل لك اليوم بنقعد ساعة وبعدين نمشي وش له بعد تدقين لي وتقولين بعدين برجع... 


ياسمين بنفاذ صبر/مشاعل كانت تعبانة وكنا لازم نكون جنبها وين المشكلة لو قعدت معها وقت اطول؟
نواف/كنا متفقين على مااعتقد..
ياسمين/أي ..اسفة حقك عليّ مااعيدها من جديد وش تبي بعد يابو احمد؟
ناظرها وسكت...يعرفها اذا ماطاقته دايم تقوله ابو احمد..ومبين انها مو طايقته ابدا اليوم؟
قالت علشان تتستفزه اكثر وهي تكذب عليه/اليوم دقت لك ام احمد ولاريم سميها مثل ماتحب ..
تغيرت ملامحه مرة وحدة وبان عليه الانفعال...
كملت بشماتة/ان شاءالله كلمتها بس,,,
قالتها وقامت لسريرها ودخلت وتغطت وجاها مثل البركان...
نواف بعصبية/متى كلمت؟
ياسمين ببرود/ليه ماعندك خبر انها بتكلم...ماكنتوا متفقين على هالشي؟
نواف بحدة/حسني ملافظك معي..وجاوبيني؟
ياسمين ببرود قهره اكثر/وانا وش قلت عاد؟ها المرة اتفقوا على اوقاتكم من قبل؟
مسك يدها بقوة وصارت قريبة منه....
نواف بحدة/انا مابيني وبينها أي شي فاهمتني,,,,
ياسمين ظلت تناظر فيه وهي شايفة الصدق في عيونه بس تبيه هو يتكلم ليش قالب حياتهم بسكوته وهو مايبيها ويكرهها...
نواف بقوة اكبر وهو يشد على يدها بقوة اكبر ومبين انه بينفجر من كثر عصبيته/صدقتي ولابكيفك مو مشكلتي..ابي اعرف متى كلمت وش كانت تبي منك وشنو قالت لك؟
ظلت تناظر فيه وقالت هو بينفجر بينفجر خلي ينفجر بطريقة ثانية احسن لي وله لاني حاسة اني بروح ورى الشمس من كذبتي,,,
تقربت منه وباسته على خده بنعومة وقالت بهمس/لاتشغل بالك فيها على اخر الليل..تصبح على خير....
ظل جامد بمكانه وهي بعدها قريبة منه وخدها على خده...
وحست بحرقة انفاسه ووقف الدم بعروقها..حتى بعد ماتزوجوا قربها منه يربكها...
ياسمين بهمس وهي مو مقاومة قربه/لك ثلاث ثواني اذا مابتجي حضني لاتحاول تجي بعدين لاني مابفتحه لك.... 
////////////////////////////////////////////////////
باخر الليل/,,,
مشاعل بترجي/يمه خلاص انا قادرة اشيل نفسي وبعدين هنا الشغالة وهو عنده الممرض...
ام تركي باعتراض/مقدر اتركك بروحك يايمه...
مشاعل/يمه روحي..انا بخير...صدقيني..وبعدين لو حسيت اني مو قادرة بدق لك لو اخر الليل وبصحيك من نومك بس الله يخليك روحي ارتاحي اللحين...
ام تركي/لايمه مقدر اتركك بروحك...
مشاعل/قول شي يابو تركي؟
ابو تركي بحنان/متاْكدة بتكونين بخير يابنيتي؟
مشاعل بثقة مهزوزة/أي..وبس احتاجكم بدق لكم صدقوني...
ابو تركي بتنهيدة/خلاص ياام تركي امشي...
ام تركي/لا مو رايحة بظل معها..
مشاعل/يمه انا بقعد مع فواز....روحي مع ابوي ارتاحي...صدقيني مو ناقصنا شي....ياالله يمه روحي....وانتبهي على نوف ترى المسكينة تخرعت وهي توها رادة من سفرتها وتعبها...
ابو تركي/اخلي اخوك ينام معكم..
مشاعل/لا....
ابو تركي/ديري بالك على نفسك يمه..وبس تحسين انك محتاجة أي شي دقي يبى طيب..
مشاعل/عسى الله لايحرمني منكم,,,,
///////////////////////////////////////////////////
في بيت بو تركي..
ابو تركي/منو اللي خبر تركي ونوف بالحادث؟
ام تركي بنرفزة/عبير؟
ابو تركي/وهي كيف قالت لهم...احنا مو متفقين مانقول لهم الا اذا جوا وارتاحوا...
ام تركي بضيق/طيب روح قول لها ها الحكي انا عارفته..
ابو تركي/ومنو امرها بالله تنقل لهم الخبر؟
ام تركي/..........
ابو تركي/اصلا هي كيف شافتهم قبلنا؟محد يدري انهم بيجون اليوم انا لو تركي قايل لي كان رحت المطار بس ماقال لااحد انه جاي..
ام تركي/شافتهم بالبيت وهي مفارقة من اول يوم انخطبت فيه وهي مرابطة هنا...
ابو تركي/انا لي كلام مع زوجها عنها بس بعد ماتستقر امور مشاعل ان شاءالله لان تصرفاتها حييل مو عاجبتني....
*******************
في غرفة تركي ونوف....
طلع من الحمام ولقاها جالسة على الفراش وهي حاضنة مخدة وتبكي عليها..
تقرب منها وجلس قبالها وشال المخدة منها وسط اعتراضها,,,,
تركي /نوف...هدي يابنت الحلال..
نوف/............تبكي ومالها باله...
تركي رفع شعرها عن وجهها وهو يواسيها/محد منا تمنى يصير ها الشي بس البني ادم مايقدر يعترض على قدر كتبه له رب العالمين وانتي اكثر وحدة عارفة ها الشي وفاهمته..
نوف وهي تشاهق/ندمانة اني ماكنت معها بيومها....
تركي/ولو كنتي هنا وش كنتي سويتي؟
نوف/كنت بوصلها لباب بيتها واتطمن عليها وبعدها برجع البيت..
تركي/تتوقعين روحتك معها كانت بترد الحادث يعني!!نوف خلك مؤمنة...
كلنا زعلانين على مشاعل ومتاءسفين على وضع فواز...بس مانقدر نسوي شي...
نوف/طب اللحين هو شفيه؟
تركي/والله مدري بس شكلهم يقولون انه ممكن يكون.....
نوف بخوف/شنو؟
تركي بتنهيدة/هو ماقال لااحد بس هم متوقعين انه ماحيقدر يمشي من جديد؟
نوف بصدمة/ماحيقدر يمشي؟؟؟شنو يعني؟منو اللي قال ها الكلام؟
تركي/فواز مارضى يقول لهم عن شي ودكتوره هو صاحبه وبعد التزم الصمت ورفض فواز انه يروح مستشفى ثاني...
نوف/طب يسافر برى لو الخبر صحيح هناك الطب متقدم اكثر..
تركي/انا عموما ماجلست معه كثير اليوم بكرة بحاول اقعد معه وافهم منه وش صاير بالضبط؟
نوف/امانة ياتركي امانة لزم عليه يسافر اذا كان يحتاج...مشاعل تحبه وتعبه ومرضه بيكسرونها اكيد....
تركي/الله كريم.....يالله نامي ارتاحي انتي تعبانة..
نوف/تركي ...
تركي/قولي ياعمري....
نوف/فيني انام بغرفتنا انا ومشاعل الليلة؟
تركي بهمس/وانا؟
نوف/ابي اظل هناك ابي اشم ريحتها بكل مكان بالغرفة....
مو كفاية انك ماتركتني انام معها هناك؟
تقرب منها اكثر وقال بهمس/ومتى بتجي ليلتنا ان شاءالله؟
نوف بارتباك/الله يخليك...
تركي/اذا تعودتي تتركين ها الغرفة مرة يانوف بتسهل عليك تتركينها مرة ثانية وثالثة..
نوف بترجي/طب تعال نام معي انت بعد...
تركي/ياسلاااام..
نوف بتشجيع/أي...انا انام على سرير مشاعل وانت تنام على سريري؟
تركي/ماشاءالله...وكريمة بعد..زين ماقلتيلي نام على الارض بعد!!
////////////////////////////////////////////////
مشاعل بصدمة/شنو؟
فواز بتنهيدة وهو صاد عيونه عنها/هاذي حياتك يامشاعل...
مشاعل بلعثمة ودموعها تسبقها/انت جالس تحكي بوعيك يافواز...
فواز بتنهيدة/ماابي اكون...
قاطعته بانهيار/شنو ماتبي تكون شنو؟انا حبيتك فاهم شنو يعني حبيتك؟؟!!يعني اخترت اقضي معك باقي حياتي كلها...
مشاعل/انا مايهمني وش فيك ولاابي اعرف ...بس ابي اظل جنبك...انا راضية اكون جنبك واخدمك طول عمري بس اشوفك قبالي وعيوني ماتنحرم نعمة شوفك..
مسك يدها وقال بحزم/واذا ظليت طول عمري جالس على ها الفراش يامشاعل....بتحرمين نفسك من الشباب والوناسة والفرحة وتظلين مخنوقة معي!!!
فكرك اني بوافق على ها الشي..لايامشاعل..
احبك بس سعادتك ابدى عندي من أي شي..
مشاعل بانهيار/كذاب..ماتحبني لو كنت تحبني ماطلبت مني ها الطلب..
فواز بضعف/مشاعل افهميني...شبابك له حق عليك..حرام تدفنينه مع واحد مثلي يمكن يكون مامنه رجاء..
مشاعل بامل/ويمكن يكون فيه امل..
فواز بحدة/واذا اكيد مافي امل؟؟
سكتت وظلت تناظر فيه وحس بالضعف...
قال بحساسية/لازم تشوفين حياتك ..لاتدفنين شبابك علشاني وانا انتهت حياتي...
مشاعل بدموع/احبك....وابي اظل جنبك وش مشكلتك انت!!!
فواز بضعف/ابي سعادتك..
مشاعل وهي تاءشر له/انت سعادتي...قربك سعادتي...افهمني...انا اخترتك وماراح اغير رايي..
فواز تنهد وكملت هي بكيها..
فواز/بكرة اذا ابوك جاني بكلمه بها الموضوع....وقت اللي تقررون متى..
انفجرت بها اللحظة تبكي بقوة وتنهد هو..
قامت تصارخ وهي قباله علطول/ماتبيني..هذا اللي وصلت له..نسيت كلامك اللي كنت تقوله..مهما صار مالازم نفترق ولاياءثر فيني شي؟
فواز بتعب/بس في اشياء تستوجب علينا نفكر بعقل مو بعاطفة...
انا مافيني امشي من جديد يامشاعل ولازم انا وانتي ننفصل علشان تعيشين حياتك...لاتتعبيني اكثر من تعبي اللي انا فيه؟؟
/////////////////////////////////////////////////////////////////
اشوفكم بكرة على خير ان شاءالله 



****
***
**
*



البارت التاسع والثمانين,,,
////////////////////////////////////////////////
فواز بتعب /تعالي قربي...
كانت مشاعل صادة عنه وعاطيته ظهرها وهي حاطة يدينها على وجهها وتبكي,,,,
تنهد بقوة وقال بضعف اكبر/مشاعل...لاتفكرين ان ها القرار سهل عليّ اقوله ولاحتى افكر فيه...
بس انا ابي سعادتك قبل سعادتي صدقيني...
مشاعل من بين دموعها/مو رادة عليك لانك عارف وفاهم شنو انت بالنسبة لي....
تنهد وقال بحنية/طيب قربي ..والله لو فيني قمت ومسحت دموعك,,,,
لفت وجهها له وهي تمسح دموعها بيدينها واْشر لها تقرب اكثر وقربت ,,
صار يمسح دموعها بيدينه وهو يهمس لها بين كل ثانية واللي بعدها/احبك,,,
وهي كل ماسمعت ها الكلمة منه بها الضعف حست ان روحها تطلع منها,,,,
يوم مسح كل دموعها قربها منه وسند راسها على صدره وقام يلعب بشعرها وهو حاضنها لصدره ,,
حط راسه على شعرها ومامنع دموعه تنزل بذيك اللحظات...
همست له بخنقة وهي بصدره/ليش تغيرت كذا مرة وحدة؟
فواز بتعب ومقاومة/ومن قال اني تغيرت؟
مشاعل/يعني معقولة ماكنت اشوف حبك ذيك الايام وكنت اتوهم انك تحبني!!!
تنهد بقوة وماعلق وكملت هي بترجي/اللي كنت اشوفه فيك الحب وماغير الحب يافواز ليه اللحين تبي تتركني وتكمل حياتك بدوني وانا اللي مافيني ابعد عنك ابدا,,,,,
اسمعها مني حتى لو ترمي علي الطلاق بظل هنا وبظل قربك ومو متباعدة عنك ولارايحة لااي مكان بالعالم....
دوسني برجلك اذا تبي بس خلني جنبك تكفى يافواز تكفى,,,,,
ضمها لصدره بقوة اكبر وكاْنه خايف تبعد لوثانية وحدة عنه,,,,
//////////////////////////////////////////////////////
ظل سهران بروحه حتى بعد مانامت,,,,
شغل تفكيره في انه يظل يتاْملها ويكتشف الاشياء اللي ماكان يشوفها فيها,,,
معقولة في اشياء بياسمين انت ماتعرفها ولاشفتها من قبل يانواف؟؟؟
لامافي طبعا لانك صرت حافظ معالمها بالغيب وبادق التفاصيل وحتى شكلها النايم مايغيب عنك,,,
بياضها مثل قطعة الثلج كاهو ماتغير,,,
شعرها القصير الناعم واللي دايم طايح باهمال على وجهها كاهو مثل ماهو وشكله مابيطول بعد,,,
والله شكلها تقصه من وراك بس يانواف وانت ياغافلين لكم الله,,,بكرة لازم اسئلها وماانسى؟؟
حرك يده ناحية شعرها وباعد كم خصلة طايحة على عيونها...وابتسم...
حتى وهي نايمة يمر في باله شكل عيونها الضيقة,,,
صدق انها مو واسعة بس بالنسبة له احلى من كل العيون الوساع بالعالم,,,,
يحبها ويحب كل شي فيها..بس بينه وبينها حاجز مو قادر يتخطاه علشان يصرح بمشاعره ناحيتها,,,
يدري انه مابيتركها لو شنو صار..
ويدري انها مو نسخة عن ريم وحتى لو فرض وكانت بيخليها تحت جناحه بيظل ياْسرها بروحه وبسجنه وبيعذبها ومابيتركها تروح لغيره,,,
بس شلون تنفك ها العقدة بينهم وهو كل ماجا يتخطى شي يطلع له شي ثاني,,,,
هو ضامن حبها له..او على الاقل حاس فيه...
ياسمين ماعادت تكرهه مثل قبل..يعني من تزوجوا تغيرت مشاعرها ناحيته وهذا الشي ماخفى عليه...
ايام الهدنة وشهر العسل كانت حلوة وكل لحظة فيهم تمر على باله ويتعمق فيها ومايحب يزيحها عن خياله الا اذا حط غيرها...
مشاعرها معه كانت شفافة وواضحة وصادقة,,
اعترافها له بالحب كل ليلة بلحظاتهم الخاصة وحتى باليوم العادي وبمواقفها اللي تصادفهم كانت صريحة ومافيها أي تزوير,,
حتى هو مشاعره ناحيتها كانت صادقة ونابعة من قلبه بس عيبه ان قلب اللحين ولو ان بعض حركاته مفضوحة وتطلع نيته الحقيقية ناحيتها بس يقدر يسيطر على نفسه باغلب الاحيان,,,,
اه يانواف اه...تتوقع بتقدر انت وياسمين تعيشون بحب وبدون منغصات بيوم من الايام,,,
طيب وشكها فيك وفي ريم وفي ان بينكم شي؟
وهاذي المصيبة بعد تناسيتها انا..متى كلمت وشنو قالت لياسمين ياترى؟؟؟؟
اوووف ياربي اللحين ياسمين مستحيل تتكلم وتقول أي شي صار بينهم؟؟؟
////////////////////////////////////////////////////////
صحت من النوم وتركي بعده نايم حاولت تصحيه بس التعب ماخذ فيه حيله وما توعى لها ,,
تركته وقامت تتحمم وتغسل ولبست عبايتها ونزلت تحت,,,,
كان عمها وزوجة عمها جالسين سلمت عليهم وجلست..
ابو تركي/حيا الله نوف..
نوف/الله يسلمك ياعمي....
ام تركي/قومي فطري يمه ولا بتنتظرين تركي...
نوف/لاخالتي مو مشتهية بعدين لابغيت اكل شي ,,
ابو تركي/تركي لسه نايم؟
نوف/أي....ماكان ينام هناك زين..
ام تركي/وتكونين انتي اللي كنتي تنامين عدل؟اعرفك انا احنا معك وانتي من نفتح عيونا نلاقيك صاحية,,
نوف ابتسمت وبعدها قالت بالم/مشاعل جوالها مقفل؟
تنهدت ام تركي وقالت/أي ..قالت وقت اللي ينام فواز بتنام معه ووقت اللي يصحى بتصحى معه وبتفتح جوالها وهي بتدق علينا..
تنهدت نوف وماعلقت بشي...
ابو تركي تنهد وقال/يبى نوف اللي صار مقدر ومكتوب وانتي اكثر وحدة عارفة ها الشي ...مو اذا شفتوا بعض اليوم ترجعون تفتحون مناحة....انا صدق خاطري مكسور عليها بس بعد محد يقدر يعترض على رحمة الله,,,
نوف بهدوء/الحمدلله على كل حال.....
ام تركي بخنقة/ماتهنت بها العرس...
نوف/قولي الحمدلله ياخالتي...يوم انها طلعت بسلامتها ..ترى مافي شي يعوض غيابها لو فقدانها...بس الحمدلله رب العالمين كريم,,,
ابو تركي/عاد يانوف اسمحيلي مو وقت اني اسوي لكم عزيمة انتي وتركي..
قاطعته بسرعة/لاياعمي لاانا ابي ولاتركي يبي....
تركي من وراهم/شفيه تركي؟
لفوا له ثلاثتهم..
ام تركي بحنان/سلامتك يمه...بس كنا نسولف مع مرتك وعن الوضع كيف انه مايسمح نحتفل ونفرح فيكم وبرجعتكم...
نوف باصرار/خالتي انا ومشاعل خوات لاتفكرين اني بفرح وهي حزنانة هذا من سابع المستحيلات,,,
ابو تركي يغير الموضوع/شلون بيت الله...كيف تعبكم هناك؟
////////////////////////////////////////////////////////
جلست قبل صلاة الظهر وانتبهت انها غفت على حضن فواز طول ها الوقت ولومت حالها..يعني هو قاصر اصلا انها تحط ثقلها عليه وهو حالته الله اعلم فيها,,,
قامت شوي شوي علشان لاتثير انتباهه..
ودخلت الحمام وركبت فوق بدلت وغسلت ورجعت الغرفة معه من جديد وظلت فترة طويلة جالسة بروحها..لين سمعت صوت الشغالة برى تتكلم مع احد شكله توه جاي لان الشغالة كانت بالحوش بس مااعارت الموضوع اهتمام لو واحد من اخوانها بيكلمها ولو هو غريب بتعطيها الشغالة خبر,,
بس بدون سابق انذار وهي بشرودها وسرحانها قطع عليها صوت راشد الشامت سرحانها وفزعها من مكانها..
راشد وهو متسند على الباب/ياحرام العروس اللي ماتهنت؟؟؟
قامت بفزع ووقفت وماعرفت شتسوي لاعليها عبايتها ولاعليها شي يسترها صدق كانت لابسة بنطلون وبلوزة ماهم ضياق بس العباية ماهي موجودة والشعر طالع وعبايتها جنب الباب اللي هو متسند عليه..
لفت بسرعة وعطته ضهرهاوقالت بانفعال وهمس علشان لاتصحي فواز/الناس المحترمة ما تدخل كذا بيوت العالم !!
راشد وهو يتاْملها/البيت بيت اخوي ولاولد اخوي ماهي فارقة وانا واحد من اهل ها البيت وانتي الغريبة يابنت الحربي؟
مشاعل بحدة اكبر/اطلع برى...استحي على نفسك خلني البس عبايتي ونتفاهم بعدين؟


راشد باستمتاع/واذا ماطلعت وش بتسوين يعني؟
مشاعل كانت انفاسها تتلاحق وماهي عارفة وش تسوي,,,
لو راحت صوبه واخذت عبايتها مشكلة وموقف خطير ولو ظلت مكانها بعد ماهو حلو موقفها بس شنو الحل ياربي؟
راشد بهمس/اسمك مشاعل صح؟
مشاعل ماكانت فيها روح ذيك الساعة حست ان كل شي فيها قاعد يتلاشى ويصغر وتمنت الموت فعلا,,,بس ياربي لايصحى فواز ويظن فيني ظن مو زين انا مو عارفة اتصرف,,,
انقذها من الموقف صوت تحبه وتموت فيه..
صوت خالد وهو داخل من باب الصالة ويصارخ على الشغالة؟
خالد/ليش الباب مفتوح؟
راشد من سمع صوت خالد طلع بسرعة من باب المجلس الخارجي...
ومشاعل لفت بسرعة وطلعت لخالد اللي بعده واقف يصارخ على الشغالة ومن شافته حضنته بقوة وقامت تبكي بشهقة وخالد مو فاهم ليش هي قاعدة تبكي وحط في باله ان فواز ومرضه والحادث هم السبب وضمها لصدره يهديها..
كل هذا صار وعيون فواز مفتوحة وتشوف اللي صار بس بدون مايحرك أي ساكن,,
تنهد بقوة وغمض عيونه ودمعت عينه دمعة هو نفسه ماقدر يفسرها شنو؟
//////////////////////////////////////////////////////////
في كورنيش الدمام..
كان فارس ونورة يمشون....
فارس /ماتكلمتي كلمة وحدة من جينا صار لنا فوق الساعة؟
ناظرت فيه بدون ماتتكلم..
فارس مسك يدها وهم يمشون وقال/ضايق خلقك...
نورة/نوعا ما...
فارس/طيب ليه مارحتي لها من الصباح؟
نورة/لا مو حلوة يمكن ماتكون نامت طول الليل بس بعد الصلاة بتكون اكيد صحت...
فارس/الله يكون بعونها...
تنهدت نورة وماقالت شي...
فارس/خلاص نورة....
نورة بشرود/فارس....يصير نتزوج بدون مانسوي عرس؟
وقف مكانه من سؤالها بس ماعلق بشي..
وقفت هي بعد يوم وقف وناظرت فيه وقالت/فارس...انا ماابي اسوي عرس؟
بعد تردد طويل قال/علشان اللي صار لمشاعل..
ماجاوبت بلسانها بس عيونها قالت /أي..
تنهد وقال/بس اللي صار لمشاعل مو لازم يصير لك يانورة..
نورة بضيق/انسدت نفسي يافارس..
لاابي عرس ولاثوب ولازفة...ابي اكون معك بدون أي شي...و...احس بالسعادة وبس!!
فارس/ومايصير تحسين بالسعادة وانتي مسوية لك عرس ووناسة وزفة؟
نورة بضيق/افهمني انا الدنيا تسكرت حواليني...
وماباقي غير اسبوعين على العرس...
فارس اذا انت تبي عرس سوي لك..انا مقدر اسوي ها الاشياء والظروف اللي حواليني تمنعني؟
فارس بعد سكوت طويل/ناْجل العرس؟
لفت له بدون ماتعلق بشي...
قال وهو يناظرها بثبات/انتي ظروفك اللحين ماتتحمل تسوين عرس..خلاص ناْجل اللحين العرس وبعد شهرين ثلاثة اذا استقرت الامور نسوي عرس...
نورة/واذا اجلنا وش اللي بيغير الموضوع يافارس...افرض فواز لاقدر الله مالاقى علاج وظل مثل ماهو وظلت مشاعل مقهورة ومتضايقة بتتوقع اني بقدر اسوي عرس وانا بالي معها وتفكيري معها..
فارس/خلينا ناءجله اللحين ومانتكلم عن اللي بيصير بالمستقبل...اتفقنا....انا عن نفسي ماعندي أي مانع اني ااْجل...
تنهدت وماقالت أي شي,,,,
/////////////////////////////////////////////////////
في غرفة نوف وتركي,,,,
كان منسدح على السرير يقراء الجريدة ودخلت نوف وشالت عبايتها..
تركي/يالله صباح خير كان لارجعتي؟
لفت له وقالت/شنو يعني؟
رمى الجريدة وسوى روحه زعلان وقال/البارحة تاركتني وصحيتي من النوم وبعد تركتيني ونزلتي..ويوم نزلت وجلست اسولف معكم ركبت قبلك وانتي ولاهامك تركتيني هنا وتوك متفرغة جايتني؟
قامت من مكانها وهي تبتسم له وقالت/يالله..صدق مسكين وتكسر الخاطر بعد!!!
ماعلق بس ابتسم..
نوف بتمثيل/ياحبيبي..انا اسفة والله اسفة تعال ابوسك علشان ترضى...
تقربت منه وباسته على خده وقالت بهمس/تصدق انا لو ما وجه ..مابقول شي توني رادة من بيت الله...
يعني لو ماعبير شرفت كان ماجيتك بس مالي خلق اقابلها وخالتي شكلها راحت تريح,,
ابتعدت عنه وقال بقهر/يعني مو راجعة الغرفة مني لله؟
نوف بثقة/لاطبعا بس شرحت لك الوضع,,
تركي اخذ الجريدة وقال/طيب لاتكلميني...
نوف ببراءة وهي تجلس عند رجلينه/ومن قال اني كلمتك انت اللي كلمتني اصلا!!
رفع الجريدة وناظرها وابتسمت له,,,
نوف/وين بتغذيني اليوم؟
تركي/وين ماتبين؟
نوف/امممممممم خليني افكر...
رمى الجريدة واعتدل بقعدته وهو يناظرها بعدها قال/ها فكرتي..
نوف/أي..
تركي/وين تبين؟
نوف/ابي اروح لمشاعل...
تركي/بنروح لاتخافين بس اول بنطلع نتغذى...
نوف/لامو مشتهية صدقني ابي اروح لها..
تركي/لاحووول...وانا؟
نوف/وانت بزر ياتركي كل كلمتين قلت لي انا وانا؟انت شفيك بالله وش قاصرك...ماانت بتروح معي لااختك بعد وين المشكلة؟
مسكها من يدها بقوة وقال بشرر وباللهجة اللي كانت تخوفها قبل/انا محتاجك؟
نوف بهمس/تركي اعقل..
تركي/ليه بالله منتي زوجتي ولاخايفة احد يجينا واحنا قاعدين بالشارع؟
نوف تنهدت وقالت بهمس/خلاص تركي بعدين..
تركي باصرار/لا..
نوف/طيب لاتسوي كذا اخاف انا منك اذا سويت كذا خلي نفسك طبيعي..
تركي بتهديد/لامو مسوي نفسي طبيعي ودايم بسوي كذا مدامك تخافين,,,,
دق جواله وقطع عليهم كلامهم...
تركي/هذا نواف.....
نوف وهي تفك يدها منه/اجل قوله يسلم على ياسمين ويتركها لنا اليوم ترى ماشفنها كثير امس,,,
توها بتقوم وهو رد على نواف خلاص الا يمسكها ويرميها بحضنه ويحضنها بقوة وهو يسولف ..
ناظرت فيه وهو يسولف ويناظرها وابتسمت له..
قالت له في اذنه الثانية بهمس/احبك...
///////////////////////////////////////////////////////////////////
اشوفكم بكرة على خير ان شاءالله 



****
***
**
*



البارت التسعين,,,
////////////////////////////////////
خالد بحنان/وش قلنا تو من ساع يامشاعل,,
مشاعل وهي تمسح دموعها/طيب,,
خالد/ماابي طيب لثواني بس وبعدها تجلسين تبكين,,
مشاعل بغصة/تهقى ماراح يقدر فواز يمشي من جديد ياخالد؟
سكت لحظات وماقال شي وبعدها قال بحيرة/انتي ليه قلتي انه ماراح يمشي من جديد يامشاعل؟
مشاعل بتنهيدة حارة وطويلة/هو قال لي كذا,,,
خالد باستفسار/هو قال لك ماراح يمشي من جديد..
هزت راسها بدون ماتقول شي وظل خالد متحير وساكت بعدها قال..
خالد/مشاعل...الخلق مابيدهم شي ,,كل الامور بيد اللي فوق سبحانه وتعالى هو اللي يرحم الكل وهو اللي يشافي ويعافي...
مشاعل/سبحانه الواحد الدايم...
خالد/يعني سالفة بيمشي ماراح يمشي...هاذي مو بيده؟
مشاعل/بعد ياخالد بيده انه مايرمي نفسه للتهلكة؟بيده يروح مستشفى ثاني ويسوي فحوصات ثانية...بيده يروح يتعالج برى الطب عندهم متقدم اكثر من هنا...
هو رافض كل شي ياخالد؟
خالد/لاتقولين لي الطب متقدم ولامتاْخر يامشاعل...البني ادم بياخذ نصيبه هنا ولاهناك...بس اهم شي ثقته برب العالمين.. وعزيمته القوية ونفسيته تكون مرتاحة,,,
مشاعل/الله كريم....
خالد/يالله اللحين وش مشتهية تاْكلين؟
مشاعل بدون نفس/ولاشي...
خالد/لاماهو بكيفك مايصير تجلسين كذا بدون اكل بتموتين نفسك...
مشاعل/من جد مالي نفس...
خالد/طيب فواز وش يحب ياكل....
مشاعل/ماراح ياكل لاتتعب حالك امس مارضى ياكل واذا هو مااكل انا بعد ماراح اكل؟
خالد/ليه ان شاءالله الدنيا سايبة ماهو على كيفك ولامااطلع الا اذا اكلتي واذا مااكلتي بطلع من هنا وماراح اكلمك مرة ثانية وماحجيك هنا ابدا,,,
مشاعل بنرفزة/خالد وش ها المصاخة ؟؟لاتسويلي ها السوالف ترى مو ناقصتك ابدا...
خالد/معناته بتاكلين وغصبا عنك مايصير كذا,,,
فواز من وراهم/خالد معاه حق بتاكلين وغصبا عنك مو بكيفك...
لفوا له اثنينهم وكان عند بداية المجلس على كرسيه وممرضه معاه,,
فواز ببتسامة/صباح الخير...هلا خالد السموحة المفروض نسلم بالاول,,
////////////////////////////////////////////////////
انهى مكالمته مع نواف بسرعة وهي تضحك له ورمى الجوال بعيد عنه وضمها اكثر له وهي تضحك,,,
تركي بهمس/عيديها...
نوف وهي تضحك/أي هي فيهم؟
تركي/ليه انتي كم وحدة قلتي؟
نوف/يعني منت معي!!راحت عليك يعني..
تركي/يالله عن العيارة ادري فيك ماقلتي غير كلمة وحدة..
نوف/انت مو كنت تكلم نواف كيفك سمعتها ابي اعرف..
تنهد تركي وماقال شي وباسها على خدها وباسته هي بعد بالمقابل على خده,,,
تركي/نوف...
نوف/قول حبيبي...
توه بيتكلم الا الباب ينطق..
بعدت نفسها من حضنه وعدلت قعدتها,,,
تركي/منو...
نوف/اكيد الشغالة خالتي مطرشتها خل اقوم اشوفها,,,,
راحت تفتح الباب وتفاجاْت انها عبير..
عبير وهي تناظر بنوف من فوق لتحت/وانتي متعودة تفتحين الباب دايم بدون عباية؟على حسب خبري ان عبدالله رجال ومعكم بالبيت؟
قالتها بصوت عالي علشان يسمعها تركي وسمعها ورفع راسه....
نوف بحدة/انا ادري انه مو عبدالله...
عبير بشماتة/ليش ان شاءالله تدرين بينكم مواعيد ولا...
انقهر تركي وحس انه شياطينه ابتدت تلعب براسه,,,
نوف بحدة اكبر/احترمي حالك....انتي واطية بيتي وغرفتي,,
عبير/وانا شقلت..بغيت انبهك علشان لاتفتحين الباب مرة ثانية كذا يمكن عبدالله يبي من تركي شي وماابيه يشوفك بدون عباية...اغار عليه؟
نوف /في شي ثاني؟
عبير/سلامتك...كنت جاية اليوم اسلم عليكم انتي وتركي بعد رجعتكم من بيت الله وانتي شفتك تحت قلت اشوف تركي واسلم عليه؟
نوف/شفتيه امس يوم تبشرينه عن مشاعل...وبعدين تركي نايم ماهو جالس؟يوصل سلامك ان شاءالله..
وعلى فكرة ماكو احدفوق الكل تحت...
قالتها وسكرت الباب بوجه عبير اللي صارت اشبه بقنبلة وقامت تصارخ من ورى الباب بصوت عالي/هذا اسلوب الناس المتخلفة...وش ها الذوق اللي عندك,,احد يقفل الباب بوجه الناس اللي تجيه تسلم عليه,,,
تنهدت نوف وهزت راسها ورجعت داخل الغرفة ويوم شافت تركي توها بتتكلم بعصبية وقهر عن عبير تفاْجات بصوته العالي ولهجته حق الهواش وهو يقول لها/مرة ثانية تلبسين عباية لارحتي تفتحين الباب ولالاتتفتحينه لانه بيكون احسن؟
وقفت مكانها ثواني تستوعب كلامه وفهمت انه الجو مشحون فقررت ماتتكلم معه بكلمة وحدة لانها هي بعد تبي تبين موقفها ولو قالت شي بتقلب لهم هوشة فا الافضل انها تسكت,,
فتحت دولابها وطلعت لها ثياب وراحت تتحمم,,,
///////////////////////////////////////////////////////
ام مشعل/وين خالد..
وضحى وهي تحط الصحون على الطاولة/راح لمشاعل..
ابو خالد/خلاص ننتظره..
وضحى/لاعمي قوم تغذى هو بيتغذى معها هناك ماراح يجي اللحين؟
ام خالد/وانتي ليه قالبة وجهك؟
وضحى بذهول/انا!!!
ام خالد بحلطمة/لا انا؟
ام مشعل تغير الموضوع/واعلي عليها تعبانة من امس يايمه انا قايلة لك....خليهم عنك ياوضحى انا بجهز السفرة..
وضحى/لاعادي ياام مشعل خليهم ماعندي شي,,,
مشعل/اللحين مو تتهاوشون انت من جهة وهي من جهة وفي النهاية مانصفى على اكل ناءكله؟
ام خالد/وانت مايهمك غير بطنك؟
مشعل بصوت واطي/وانتي حالفة اليوم تتهجمين وتتحرشين بالكل؟
ابو خالد/قول شعندك ليه صوتك واطي,,,
مشعل/اقول ريحة الاكل شكلها حلوة..
ام خالد تكلم وضحى/متى بيروح خالد الرياض حق دورته؟
قعدوا كلهم على السفرة..
وضحى/والله مدري ياخالتي بس احتمال مايروح؟
ام خالد بقهر/وليش ان شاءالله ..لايكون علشانك يوم تتعبين امس..كاهو مافيك الا العافية مو بس شاطرة بتخريعه وتخويفه,,,انا اذا شفته بقوله..كلنا حملنا وولدنا ماصار فينا شي,,,,
وضحى تركت الملعقة بهدوء وقالت/لا ياخالتي..بس هو متضايق علشان مشاعل....ويبي يجلس جنبها شوي..
ام خالد/وش فيها بعد مشاعل؟بكرة يطيب زوجها وتشوفنهم روحات وجيات وماكاْ ن فيهم شي,,,
ام مشعل بتاءنيب/يمه هاذي حسبة اخته وملزوم يوقف معها..هاذي بنتنا بعد مو غريبة,,,,
مشعل/سموا ياجماعة وخلوا عنكم السوالف يالله ترى متنا جوع انا وجدي..
ابو خالد/حريم وش تقول عنهم بعد يموتون لو ماسولفوا,,,
/////////////////////////////////////////////////////////
بالمجلس اللي كان فيه فواز,,,
كان متسند على كرسيه بعد مارجعه الممرض ومشاعل جنبه علطول وخالد جالس جنب السرير,,,,
كانت مشاعل تاكل فواز وخالد شغلته بس يعلق عليهم وفواز معه ,,
كانوا يبونها تضحك باي طريقة بس هي مو معهم ابدا,,,
خالد/اللحين انتي تاْكلينه هو ...ورى ماتاْكلينه هو ملعقة وانا ملعقة؟
فواز/لاتحاول..اذا تبي ادفع اول ولا مشاعلي وش رايك؟
مشاعل/............
خالد/انا بيني وبينك حاس الاكل مو عاجبها عوايدها كانت مع البزارين اذا ماعجبها الاكل تقوم تاكلهم اياه علشان يخلص؟
فواز/أي وانت الصادق هي ماتحب الا المندي هذا اكيد مو عاجبها,,,
خالد/اجل ماتعرفها هاذي يقال انها مايعجبها تعال لها اذا طلعوا الناس بعد العزايم ماتترك شي ماتاءكله؟
فواز/يالله عاد عن مرتي ياخالد ترى ماارضى عليها...وانتي ليه ساكتة له دافعي عن حالك انا اذا اكلت مااعرف وش ادافع عنك فيه؟
ظلت ساكتة واحترموا الاثنين سكوتها وسكتوا هم بعد ,,
خالد/يالله انا ماشي تبون شي؟
فواز/اجلس...
خالد/لا بمر البيت بعد بشوف الاهل وبعدين بصلي العصر وبمركم مرة ثانية اذا احتجتوا أي شي امانة دقوا لي..
فواز/تسلم ..ماتقصر ياخالد نخدمك بالافراح ان شاءالله..
خالد/يالله مشاعل ديري بالك على فواز وعلى نفسك..
مشاعل/ان شاءالله...
بعد ماطلع خالد رجعت تاكله بس هو رفع يده لها مايبي..
مشاعل/توك مااكلت شي بعد...
فواز باصرار/ماابي..
مشاعل بانفعال/ليه...
فواز/بتاءكلين معي راح اكل مابتاْكلين ماابي,,,
مشاعل/عن جد مو مشتهية اكل شي,,,,
فواز/خلاص انا بعد ماابي..
مشاعل/ليه تعاند...انت تعبان ومحتاج تاكل...
فواز/كلمة وقلتها ومابعيدها..
مشاعل/طيب لاخلصت انت بقوم اكل انا صدقني...
فواز/عطيني الصحن,,
مشاعل/وش تبي فيه؟
فواز/باكلك بيديني...
رفعت راسها وناظرته والتقوا نظراتهم في بعض,,,
فواز بهمس/ماتبين تاكلين من يدي,,
مشاعل برقة/انا ابي اكلك مو انت تتعب نفسك علشاني..
فواز وهو ياكلها/ليش هاذي فيها تعب يامشاعلي..
مشاعل بمرارة/افهم انك غيرت رايك؟
فواز برواق/لا..
مشاعل بصدمة وخيبة امل/شنو يعني لا,,,,
//////////////////////////////////////////////////////
حصة/متى بيجي عبدالله؟
عبير/مدري..
حصة/شلون ماتدرين؟
عبير/ليش هو قال لي انه يبي يطلع اصلا؟
حصة/أي بس هو طالع من الصباح على مافهمت؟
عبير/انا جيت ومالقيته مدري متى طلع؟
حصة/يعني مايدري عنك هنا...
عبير/..........
حصة/طب يمكن يروح لك بيتكم ومايلاقيك..
عبير/لاتطمني مايجيني الا اذا دق لي بالاول...
حصة/لا مو كذا...
مايحتاج يجيك لانك هنا قباله علطول فمايحتاج يتعنى لك ؟
عبير بحدة/وش تقصدين؟
حصة بحذر/ثقلي شوي...ترى مو حلوة يشوفك قباله علطول كذا.,..
عبير/انا وهو مرتاحين كذا محد له شغل فينا..
حصة/أي...الله يهنيكم اجل....
عبير/أي خلك بعيدة عنا احنا وخلي تركيزك بمرة اخوك احسن؟
نزل تركي بها اللحظات واستوقف يوم سمع اسم نوف..
حصة/نوف؟
عبير/أي نوف في غيرها؟
حصة/شفيها؟
لف يسمع كلامهم لاشعوريا منه وعيونه فوق على اللي تركها تتحمم ونزل عنها,,,وش بيقولون بعد ها المرة؟
عبير/متى ناوية تغطي وجهها عن عبدالله ان شاءالله؟
حصة بضحكة/والله فكرت انك بتقولين شي فيه خير..
عبير /وهذا الشي مافيه خير يعني...
حصة/لابلى فيه....بس انا مالي شغل واللي اتوقعه انها ماحتتغطى عنه يعني هي من صغرها وهي معه شلون اللحين بين يوم وليلة تغطي وجهها عنه..وبعدين هو تزوج وهي تزوجت وين المشكلة؟
عبير/المشكلة فيني ابيها تغطي وجهها عن عبدالله ولا اللي عندها عاجبه انها تكون بضاعة مكشوفة للرايح والجاي..مو يحبها خلاص خل يحكمها ويمشيها هو مثل مايبي مو هي مثل ماتبي؟
تنهد بقوة وكان بيروح يغسل شراع عبير ويطردها بعد بس كلمتها اثرت فيه وخلته واقف مكانه مايتحرك,,,
//////////////////////////////////////////////////////
بمجلس الحريم..


كانوا نورة وياسمين ومشاعل ونوف جالسين مع بعض على الارض,,,
نوف/شلونك اليوم؟
مشاعل/نوعا ما افضل..احس نفسيته اليوم حلوة..
نورة/خفي عليه شوي...لاتلحين بسالفة العلاج يمكن مايتقبلها بالبداية بس مع الوقت بيتقبلها
...
مشاعل/ماله نية لااللحين ولاتالي...انا مو العلاج اللي ذابحني هو اللي ذابحني...مصر على الانفصال؟
نورة/ترى هو معه حق يامشاعل...
حياتك ابدى من انك تقضينها معه لو ماكان له امل...
مشاعل ببكي/بس انا احبه يانورة..
نورة/عارفة انك تحبينه ولو كنت مكانك لاقدر الله كنت بقول نفس الحكي بس العقل يقول غير ,,العقل ماتغلبه عواطف ومشاعر يامشاعل..
هاذي حياة وعمر..ويمكن تصمدين بشهر وشهرين وحتى سنة وسنتين بس بعدين اكيد حتنهارين,,,,
مشاعل باصرار/لا ماحيصير ها الشي ابدا..انا احبه وماحتخلى عنه لو شنو صار بها الدنيا,,,
ياسمين/واهله..احد غير ابو سالم ومرته يجيه ويسال عنه ولا عمامه مابعد عرفوه...
مشاعل تنهدت بقوة/راشد...سود الله وجهه اليوم جاني البيت وماني عارفة شلون اقول لفواز...
نورة/ليش؟
مشاعل بتنهيدة/كان فواز نايم والحقير دخل لاسلام ولاكلام وانا ماعلي حتى عباية ولاحجاب وماعرفت شلون اتصرف ولو ماربي سخر لي خالد بذيك اللحظات كان ربي اعلم بحالي..
ياسمين بقهر/وش ها الحقارة ؟؟؟اللحين زوجة ولد اخوك ياحظي...على الاقل احترم طيحته بها الوقت مو تتصرف كذا...ياربي على ها الناس اللي مدري شلون تفكر...
نورة/أي..اصلا بها المواقف يطلعون لك الناس ياياسمين,,,
مشاعل/نف نف شفيك يابابا...لاتقولين تفكرين باخوي تركي لااقوم اتوطى في بطنك ترى انتي جاية هنا تواسيني مو تفكرين فيه؟
ابتسمت لها نوف وقالت بمرارة/اول هوشة من بعد العرس كانت بتصير ولا صارت نصها,,,,
نورة/شفيكم بعد؟
نوف بلامبالاة/عبير...
مشاعل/ياربي على ها الانسانة انا قلتها لاامي صراحة البارحة قلت لها بيتي لاتوطيه وانا بها الظروف لاني مو متحملة أي انسان يقولي أي كلمة بصراحة نفسيتي حييل تعبانة,,,
نوف/سوت لي سالفة طويلة عريضة ليش اني فتحت باب الغرفة وانا مو لابسة عباية....
ياسمين/ وهي شكو بالله؟
نوف بقهر/يقال تغار على عبدالله؟
التقوا نظراتها هي ونورة وقالت بسرعة/وحضرته ماْيدها اول كلمة قالها لي لي مالبستي عباية ؟؟ياتلبسين عباية ولا لاتفتحين الباب من اصله؟؟؟وطول الطريق وهو جايبني اللحين ماقال ولا كلمة؟
نورة/حسبي الله عليها...
نوف/اوووف
مشاعل/اقول بس لاتكبرينها انتي على اخوي وراضيه الليلة؟
ياسمين/وش له تراضيه وهو اللي قالب وجهه بالله؟
مشاعل/لا حبيبتي اخوي مااحب اشوفه متضايق ولامتكدر تراضينه وغصبا عنك يانويف لاااذبحك ترى انا احبه وماارضى على زعله..
نورة/خلاص بعد قالت لك مشاعل تحبه وماترضى عليه وها الايام قايم سوق مشاعل منهو بس يرضيها ويسوي شي هي تحبه,,
مشاعل بتنهيدة ارتياح/بنات حاسة اني مرتاحة اليوم لاتقطعوني تكفون كل يوم مروا علي ,,,فواز يجونه رجال ويظل منشغل فيهم....وانا اظل بروحي,,,
/////////////////////////////////////////////////////
تممد على سريره بتعب,,
وضحى/يعطيك العافية..
خالد وهو مغمض عيونه/الله يسلمك....
وضحى بتعب/اجيب لك شي..
خالد وهو قريب بيغفى/لالامايحتاج.....
تسندت هي بعد وغمضت عيونها وبعدها فتحتها وقامت تناظر بالسقف وشردت شوي..
فتح عيونه وهو يتذكر كلام ام مشعل له/ترى امك اليوم حاطة دوبها ودوب وضحى ومثقلة معها العيار روح راضيها,,,,
اعتدل بقعدته ولانها كانت شاردة ما انتبهت له,,,
خالد/وضحى..وضحى..
لفت له..
وضحى/هلا حبيبي...
خالد/شفيك؟
وضحى ببتسامة باهتة/ولاشي....
خالد/شنو يعني ولاشي....ماتشوفين شلون شرودك؟
وضحى/قاعدة افكر بايامنا اللي بتجي شلون بتكون؟
خالد/مافهمت عليك..
وضحى/يعني واحنا عندنا ضيف جديد...شنو بيتغير فيها وشنو بيسوي لنا...
خال/امممم....واكتشفتي وتوصلتي انها بتكون احلى..
ابتسمت بمرارة وماعلقت بشي....
خالد/حاس فيك شي...صارحيني..
وضحى/خالد انت قررت ماتروح الرياض؟
خالد/تقريبا لا..
وضحى/طب متى بنطلع من هنا؟
خالد/لوين؟
وضحى/انت مو قلت بتغير الشقة ولانسيت؟
خالد/بلى قلت..
وضحى بترجي/خلاص انا ماباقي شي على ولادتي ولازم نشوف لنا شقة من اللحين ياخالد...خلاص ابي استقر...
خالد/وليه ماتجلسين هنا لين تولدين..
وضحى/وحتى اذا جلست هنا اذا ولدت....خالد بعدين بتصير زحمتنا زحمة معه ابي من اللحين ارتب وضع الشقة وانقل,,
خالد/خلاص من بكرة اروح ادور لنا شقة...وننقل الاغراض...
وضحى باعتراض/لا...ماابي الاغراض اللي هناك...انا بغيرها لاني ابي انسى كل شي فيها...اذا ممكن يعني..
خالد بانصياع/ولايهمك...بس اللحين قولي لي منو مزعلك؟
حطت راسها على صدره وقالت/محد مزعلني ليه مصر ان في احد مزعلني عاد؟
////////////////////////////////////////////////
في غرفة نوف وتركي الليل,,,
كان تركي جالس وهو بقمة ضيقه,,,
اليوم حاس انه ماهو على بعضه من سمع كلام عبير,,
ويبي يفتح الموضوع مع نوف ولاهو عارف..ومايدري ماهو مرتاح اصلا,,,
لبست لها قميص نوم كحلي في ذهبي وهي تبتسم وتتذكر كلام مشاعل والبنات,,,
تركت شعرها مفتوح وتعطرت وطلعت,,,
يوم شافته جالس ها الجلسة حست انه في شي بيقوله,,,وصبرت نفسها وقالت بتسمعه بهدوء شنو ماقال وبتتكلم معه بهدوء بعد,,,,
قعدت على طرف السرير وماانتبه لها وتسندت على حافة السرير وقامت تلعب باظافرها وهي تناظر فيهم ,,,
انتبه لها بعد ثواني وقام يناظرها,,,,,
يوم حست انه يشوفها وقفت حركتها عن اظافرها ورفعت راسها له,,,
كان يناظرها ويناظر اللي لابسته,,,,
نوف بهدوء/تركي فيك شي...
تركي وهو يناظرها/انا قلت ان فيني شي..
نوف/لا بس حسيت من سكوتك ان فيك شي وتبي تتكلم,,
تنهد وقال/لاولاشي,,,,
سكتت هي بعد وماعرفت شتسوي..
انبطحت وحطت راسها على المخدة وقالت/تصبح على خير,,,,,
ظل يتاْملها وهي قدامه وانبطح هو بعد جنبها وحضنها,,
تركي بهمس/بتنامين؟
نوف بارتباك/أي..
تركي/ماتبين تسهرين الليلة؟
نوف/ماشكلك رايق...وماابي اسهر بروحي,,,
تركي/احسن,,,,
لفت له وجهها لانها كانت عاطيته ظهرها,,,
وابتسم يوم شافها وابتسمت له..
نوف بهمس/حبيبي شفيك...
ظل يتاْملها وماقال شي,,
تقربت منه اكثر وحطت راسها بحضنه وقالت له/انا مزعلتك بشي,,,
حضنها بقوة وقال بهمس/لا,,,لاتشغلين بالك,,,,
///////////////////////////////////////////////////
بغرفة نواف وياسمين,,,,

كانت جالسة قبال المرايا وهي تشيل المناكير اللي بااظافرها وهو يناظرها من وراها وهو متسند على حافة السرير,,,,
كان يبيها تقول أي شي بس تتكلم حقرانها يتعبه,,,
يوم حس ان بالها طويل وعنادها مافي مثله قال /شلون مشاعل اليوم؟
ياسمين/ليه ماسلمت عليها؟
نواف/أي بس انتي جلستي معها وعرفتي نفسيتها..
ياسمين/الحمدلله اليوم افضل بكثير.....
نواف/شصار على العلاج؟
ياسمين/والله مدري بس هي تقول انه رافض يروح أي مستشفى لاهنا ولا برى وصاحبه كل يوم يمره,,,
رجع السكوت بينهم,,,,
وبعدها وقفت وجت صوبه وهي متعمدة تجي وهي لابسة ها الثوب القصير وظل يناظرها
قالت يوم صارت قباله وشافته يناظر فيها,,
ياسمين/شصار على روضة احمد؟
قال وهو يناظرها من فوقها لتحتها/يعني انا قلت لك انتي اختاري انا ماافهم بها الاشياء ولا لي فيها..سوالف حريم خلصيها انتي!!
ياسمين تخصرت وقالت له بشماتة/يعني امه مالها أي اعتراض؟؟؟
التقت نظراتهم في بعض وتغيرت ملامحه وحست بالانتصار..
ويوم وقف وصار قبالها حست بالنار بعيونه,,,
نواف بحدة/خير؟
ياسمين بدلع وهي تلعب بياقة ثوبه/قلت يمكن لها راي ثاني..يعني يمكن تبي توديه الروضة اللي هي تشتغل فيها؟
مسك يدها بقوة وقال بحدة/انتي وش اللي تعرفينه عنها ياياسمين؟
ياسمين ببراءة/ولاشي....بس انا ماابي اسوي شي مدري كيف يكون موقفي منه بعدين..
نواف اذا تسمح اترك يدي تراك تاْلمني؟
نواف شد عليها بقوة اكبر وقربها منه وهي بغتها من الله وتقربت بسرعة وماصار فيهم فاصل,,
كانت تشوف تحت ها الشرر اللي بعيونه حب كبير وشوق ولهفة اكبر بس ماقاعد يصرح فيهم,,,
قناع القسوة والعنفوان والكبرياء تحت ها الحب واللهفة,,,
قالت بهمس وهي شبه بحضنه/اقولك انت قاعد تاْلمني؟
بدل مايتركها قربها منه اكثر وحضنته رسمي ها المرة وقالت /اتركني بنام,,,ترى مو فاضية لهواشك بها الوقت؟؟
تنهد بقوة وحست ان روحها بتطلع منها وابتسمت ابتسامة نصر..
طب يانواف شوي شوي وبنشوف منو يكسب بالنهاية؟؟؟
//////////////////////////////////////////////////
وبمجلس فواز ومشاعل,,, مشاعل دخلت وقالت للمرض,,,
مشاعل/تقدر تنام بالصالة ولو احتاجك فواز بناديك؟
طلع الممرض بدون أي نقاش وشالت هي عبايتها وقال لها فواز بحزم/ليش خليتيه يروح هناك؟
مشاعل/لاني بقعد معك...
فواز/روحي نامي؟
مشاعل بعناد/بنام بقربك؟
فواز بحدة/مشاعل...
مشاعل/كنت رايق معي اليوم وش اللي غيرك؟
فواز/.........
مشاعل جلست عنده وقالت/فواز...غيرت رايك عن موضوع الانفصال؟
تنهد وقال/لا..
مشاعل/ممكن افهم الاسباب...
فواز/تعرفينها....
مشاعل/فواز شفيك...ليش تبيعيني وانا شاريتك؟
فواز/..........انتي ماتتعبين من كثر ماتسولفين بها الموضوع,,,
مشاعل/لا....
فواز/................
مشاعل/..............
فواز/,,,,,
مشاعل بتردد/ابي اقول لك شي يافواز؟
فواز/شنو؟
مشاعل/اليوم راشد وانت نايم جانا البيت؟
سكت فواز وماقال شي..
مشاعل بنفس الارتباك/فواز هو يوم يجي مادريت عنه انا كنت هنا....ويوم يدخل انا ماكانت عليّ عباية....انا مو قصدي بس ماعرفت اتصرف...
فواز/,,,,,,,,,
مشاعل بترجي/قول شي...
تنهد بقوة وقال بحدة/بيت ابوك هو اللي بيصونك يامشاعل..انا هنا مقدر اتحرك من مكاني علشان ادافع عنك ولاارد عنك شي,,,
مشاعل بصدمة/هذا اللي قدرت تقوله...
فواز/بيتكرر الموقف مرة ومرتين وثلاث...وتبيني اكون فرحان انه شافك؟فكري فيها يامشاعل؟
تنهدت ودموعها سبقوها وماقالت شي,,,,
فواز/مشاعل....روحي بيت ابوك.....ها الشي بيريحني كثير ...طب لين اتعالج ويكون فيه امل..وبعدها نقرر موضوع الانفصال؟
حطت راسها على رجله وانفجرت بالبكي بدون ماترد عليه,,,,, 
////////////////////////////////////////////////////////////////////////
اشوفكم يوم السبت باذن الله 



****
***
**
*



البارت الواحد والتسعين,,,
////////////////////////////////////////////////
فواز/ماصحت مدام مشاعل؟
الشغالة/ماما مشاعل مافي نوم من امس..
تنهد وقال /طب وينها فيه ليه ماجتني هنا؟
الشغالة/مافي معلوم....انا يشوفها في الحديقة يجلس,,,
سكت وماعلق بشي,,,,
بعدها نادى ممرضه علشان يحطه على الكرسي وبس صار عليه طلع لها الحديقة يدورها ولقاها جالسة على الكراسي السعف اللي كانوا حاطينهم قبال حوض الورد...
كانت جالسة وضامة وجهها بين ركبتها ومبين انها تبكي,,,
ضاق خاطره اكبر,,
يكره يشوف دموعها بس مضطر يشوفهم ,,,,لازم هي تختار القرار اللي يريحيها ولازم هو بعد يسوي الشي الصح ومايتندم بعدين,,,
تقرب منها وصار قبالها وهمس بحنان كان كاره يطلعه بذيك اللحظات/مشاعل...
ظلت ثواني لين رفعت راسها ويوم شاف دموعها اللي مبللة وجهها غير رايه وسكت ماكمل كلامه اللي يبي يقوله,,,,
مشاعل ببحة من كثر البكي/تبي شي,,,,
فواز رفع راسه وناظرها وسكت وكملت هي بكيها بس بدموع وبدون صوت,,,
حس ان الجو قاعد يخنقه ماهو قادر يتحمل شي,,,,
فواز بضيق/مشاعل انا ماراح اسامح نفسي ابدا لو صار لك شي تفهميني!!!
ظلت تناظره بالم وقالت بتعب/قلت لك مرة وبعيدها....اللي بيجيني منك من تعب انا راضية فيه..عاجبني قبل لااتخيله حتى,,,
فواز افهمني كم مرة صايرين نتكلم بها الموضوع,,
فواز باصرار/لا,,,,,
انهارت اكثر تبكي,,,,,,
فواز بعتاب/بكيك وضعفك يتعبني يامشاعل....
مشاعل بترجي/طب خليني جنبك اخدمك...ها الشي بيريحني صدقني,,,,
تنهد بعمق اكبر...قاعدة تصعب عليه الامور اكثر واكثر..
فواز/مشاعل لاتفكرين الموضوع بالسهولة اللي انتي قاعدة تتخيلينها يابابا,,,,انا ماراح اكون رجال واقف جنبك بحياتك...ماراح ارضيك...ماراح تكونين زوجة مثل باقي الزوجات بالعالم....وحطي في بالك راشد ماهو تاركك بحالك....ريحيني...واللي يسلم عمرك...قعدتك في بيت اهلك هي اللي بتخليني متطمن عليك؟
مسحت دموعها وقالت بثقة مهزوزة/ان شاءالله....
استغرب موافقتها السريعة بس يوم كملت كلامها عرف ليش وافقت..
مشاعل وهي تناظر بالارض/بس على شرط...تقولي سالفة الحادث والاصابة؟
فواز/الحادث والاصابة؟
مشاعل/أي.....يعني حاستك شاك بشي...انت ماكنت طبيعي طول ماكنا بالسيارة وكاْنك متوقع شي يصير لك وحتى السيارة اللي صدمتنا ماشلت عينك عنها يافواز؟قولي شاالسالفة...وبعدين ابي اعرف انت شفيك بالضبط؟
ساعتها بمشي من هنا بدون حتى ماتطلب مني الشي مرة ثانية؟
//////////////////////////////////////////////////////////
كان نواف بالدوام وها الوقت يفترض فيه انه يرجع فيه وكانت ياسمين تكلم بالغرفة والباب مسكر..
كانت تكلم نورة ويسولفون عن مشاعل وفارس وكل شي صادفهم امس,,,,
ياسمين/لاوالله ياقلبي مو قصدي ابدا ها الغيبة وانا ادري اني مقصرة بس بعد عندي شوية ظروف مو قاصدتها..
دخل نواف بها اللحظة وشافته لانه كان واقف يسمع كلامها,,,,
نورة/أي بس بعد احنا مانتتركك بوقت ضيقك...يعني المفروض تتركين شوية ظروفك على جنب ونظل كلنا جنب مشاعل..
ياسمين/ماقصدي اقصر والله...بس الشي صار غصبا عني...بس يالله ان شاءالله مايصير الا الخير..
نورة/مو قصدي شي يياسمين اكيد انتي لك حياتك الخاصة بس بعد تنعودنا دايم نكون مع بعض ومانبي نخسرك من بداية زواجك لانك اذا ابتعدتي عنا من اللحين بتبعدين علطول....يالله عموما انا بروح سعيدان يناديني مدري شعنده..
ياسمين/طب ياقلبي اخليك انا....باي...
سكرت وانفجر فيها,,,,,
نواف بعصبية/منو كنتي تكلمين؟
ياسمين ببرود/شخص عايش بها الدنيا اكيد؟
نواف بحدة اكبر/سئلتك فياليت تجاوبيني؟
ياسمين بنرفزة/نورة....
نواف بتشكيك/ونورة كل كلمتين تقولين لها ياقلبي وياعمري؟
فتحت عيونها على وسعها من الذهول ووقفت وصارت قباله وقالت بعصبية/انت شاك فيني يانواف!!!!
سكت وماعلق بشي وها الشي نرفزها اكثر وضايقها اكثر وقالت بانفعال/سكوتك معناته انك شاك فيني!!!لعلمك انا بنت ناس ومتربية احسن من غيري...
نواف مسك كتفها وقال بشدة/منو تقصدين بغيرك؟
ياسمين بحدة/انا مااسمح لك تشك فيني سامعني!!!
نواف/صوتك لايعلى وجاوبيني انتي منو كنتي تكلمين؟
ياسمين بضيق وصراخ/اترك يدي....ماابي اتكلم معك...يااخي انت واحد لاتحتمل زين...وش ها الشك اللي انت عايش فيه؟
نواف بشرر اكبر/بتجاوبيني وغصبا عنك....
ياسمين رمت الجوال على الارض اللي كان بيدها الثانية وقالت له بصراخ/هذا الجوال وشوف منو كنت اكلم واذا مو متاْكد من اسم نورة دق عليها بعد واسئلها اذا انت مو مصدق الاسم ولاالوقت؟وعلى فكرة انا عيشة معك بها البيت ترى مقدر اتحمل عافت نفسي ها المكان,,,,,
صوت احمد يناديهم من ورى الباب خلاه يترك يدها واخذتها هي فرصة وراحت تفتح الباب وهي تداري دموعها....
احمد بفرح/منو تتوقعون جاينا هنا؟
سكتت ياسمين ودق قلب احمد مو معقولة وضحى ولا لؤلؤة بيخلونه يفرح كذا...
احمد بحماس اكبر/العم مشعل ومعه امي ريم,,,
/////////////////////////////////////////////////////////
خالد/خلاص يعني....نتوكل على الله وناخذها...
وضحى/أي حلوة مرة وش رايك ياام مشعل...
ام مشعل/حلوة أي وخير البر عاجله,,,,
ام خالد بضيق/وليه بتغيرون شقتكم من الاساس,,,,
خالد بسرعة/قلت لك يمه راعي العمارة لك عليه وبصراحة الجيران يضايقونه كثير ..صوتهم عالي ودايم واقفين برى الشارع..مدري ماحسستنا بالارتياح...
ام خالد/أي بس صار لكم سنتين فيها ماتضايقتوا..
خالد/كنا نطلع كثير ومانحس فيها بس اللحين بيجينا وليد وبيقعدنا اكثر بالشقة,’,,قول شي يابو خالد ليه ساكت؟
ابو خالد/انت تدري انا شبقول...البيت مفتوح لك ولخواتك بكل وقت...تروح وتطلع وهذا البيت مافيه احد يايبى..
وضحى/ماتقصر ياعمي....بس والله مانبي نثقل عليكم..
ابو خالد/وين الثقل يايبى...البيت مافيه غيرنا وكاهو شكبره..اذا قعدتوا بتونسونا؟
ام مشعل/أي والله اذا قعدتوا بتونسونا؟
وضحى/ياعساه بيتا دايم ان شاءالله وعامر بوجودك ياعمي....
ام خالد بقهر/أي....يعني خلاص ماراح اشوفك كثير ياخالد يايمه اذا انتقلت شقة جديدة؟
خالد/افا يالغالية انا كل يوم امرك وش له ماراح تشوفيني...ماحيتغير شي ابدا,,,
ام خالد بدون تصديق/بنشوف ...اذا مارحت وتغير الحال؟
وضحى وهي تناظر باام مشعل/اجل مشعل وينه مااشوفه؟
//////////////////////////////////////////////////////
ناظرت بالساعة اللي جنبها بعد مافتحت عيونها ولقتها داخلة على الوحدة وربع وفزت بسرعة...
يوم سمعت صوت ضحكة تركي جنبها تفشلت...
مد يده وجرها له لين صارت بحضنه..
باسها على شعرها وقال برقة/صباح الخير يااحلى عروس شافتها عيني!!!
نوف وهي تدفن راسها في حضنه وتقول باحراج/خلاص صرت قديمة صار لي اكثر من اسبوعين متزوجة؟
تركي بهمس/لامنتي قديمة ...من يقول عاد,,وبتظلين عند تركي عروس كل ليلة وكل يوم,,,,
نوف/احبك..
تركي/وانا اموت فيك...قولي نمتي زين البارح؟
نوف/وش تتوقع؟توني قايمة وانا مالي بالعادة اقوم ها الوقت..
تركي/طب وماله ان شاءالله ماتقومين الا المغرب يبى اهم شي ترتاحين؟
نوف/لاكذا اجل بتخليني كسلانة مووت...
تركي/يالله حبيبي تدلع من قدك بكرة يجونا عيال وتروح عليك؟
نوف بدلع/وليه تروح علي!!اختار وحدة من الثنتين...يامانجيب عيال ونرتاح يانجيب عيال ونرميهم على خالتي هي تتكفل بكل شي فيهم..
تركي/والله هاذي بعد عروض مافكرنا فيها من قبل,,,,
نوف/اقول لاتقعد تفكر في العروض وقوم نخلص اليوم الخميس وتلاقيهم ينتظرونا على السفرة لسه مااكلوا,,,,,
تركي/يالله...
نوف بتردد/اقول تركي...
تركي/قول حبيبي...
نوف/طبعا بنروح بيت مشاعل اليوم؟
تركي بسخرية/لا اذا ماتبين لاتروحين مو اجباري الروحة هناك؟
نوف ضربته بيدها على صدره/يالله لاتصير ثقيل دم اكيد ابي اروح لها بس كنت بطلب منك طلب..
تركي بشدة/لاتقولين لي انام معها؟؟سالفة تنامين برى ها الغرفة تنسين خلاص؟
نوف باحراج/انا ماقلت شي..
تركي/ها وش بغيتي!!
نوف/ابي......امر بيت سعود اخوي ابي اسلم عليه واشوف عياله؟
/////////////////////////////////////////////////////////
فارس/اقول عمي...
ابو سعد/سم يافارس...
فارس/والله اني منحرج منك بس مو عارف شقول؟؟
ابو سعد/خير ان شاءالله ياولدي يافارس...
فارس/الخير بوجهك ياعمي..بس بغيت ناْجل زواجنا انا ونورة كم شهر اذا ماعندك مانع...بروحك شايف الظروف اللي انتوا تمرون فيها ونورة متضايقة على بنت خالتها ومالها خلق عرس وزفة وانا ماحرضى لها تتزوج بدون شي كذا سكاتي فلو ماعندك مانع بناْجله كم شهر,,,
ابو سعد/والله يايبى مدري شقولك الراي لك ولها انا مالي شور بها الموضوع وهو يخصكم..اذا انتوا متفقين وراضين الله يوفقكم..
فارس/ماقصرت ياعمي....
كانت نورة ورى الباب تسمع وارتاحت يوم ماتغيرت لهجة ابوها لانها كانت خايفة يعارض الفكرة وبس انتهى الموضوع ودخلوا بسوالف الاراضي والعقار عدلت ملابسها وشعرها ودقت الباب ودخلت على اساس توها تدري ان فارس هنا وماكان عندها خبر..
سلمت وتقدمت وجلست قبالهم وبس دخلت استئذن ابوسعد وطلع وسكر وراه الباب وظلت هي وهو..
هي تناظر بالباب وهو يناظر فيها...
فارس/كذا الناس تسلم وهي ماشية وتجلس؟
نورة بدون ماتناظر فيه/ليه؟وشلون تبيها تسلم بالله!!
فارس بهمس يخوف/قربي علشان اعلمك وشلون الناس تسلم,,,,
قامت من مكانها ووقفت قباله وهي تبي تشوف ها اللهجة اللي تخوف وش تحمل وراها من اشياء ومغريات..
نورة وهي تناظر فيه مدت يدها له وقالت بثقة/كذا يسلمون؟
ابتسم يوم شاف يدها ومسكها بين يدينه وقربها منه وقال بهمس/لا انا ماابي كذا..
نورة وهي تبي تسحب يدها منه وعاجبتها لعبته/وشولون تبيني اسلم عليك ان شاءالله؟
فارس قربها اكثر منه وسحبها بقوة لين خلاها تقعد بحضنه...
نورة باعتراض وهي حاسة ان مشاعرها متلخبطة وماهي قادرة تركز ليش انها بحضنه للمرة الاولى في حياتها....
نورة/فارس اعقل واتركني اقوم..
فارس/طب مو لين تنتظري وتشوفين السلام شلون يكون؟
نورة بهمس/فارس..
فارس بهمس اكبر وهو يتقرب منها بلهفة ورغبة/يالبيه...
نورة بخوف وارتباك/اعقل..
فارس/انا ماسويت شي بعدني علشان اعقل؟
نورة بارتباك/وانا ماانتظرك تسوي شي علشان اقولك اعقل...اعقل قبل لاتسوي الشي؟
فارس/حرام عليك..كلها بوسة بس اللي باخذها...وبعدين انا زوجك؟
نورة/لسه كل واحد فينا ببيت لمى نكون مع بعض خذ اللي تبيه؟
فارس بحماس/طب قومي معي البيت من اللحين...
نورة/...........
فارس تقرب منها وهمس باذنها برقة/نورة...
مجرد اسمها بس من شفايفه وبها الطريقة خلتها تغمض عيونها وتذوب من رقته وهمسه,,,
فارس بهمس اكبر وهو يدغدغ مشاعرها/احبك....ساعة فراقك تذبحني..وساعة شوفتك تموتني من الفرح...ماودي افارقك يانورة ابدا ...
نورة وهي تبي تقوم من حضنه لانها حست انها بتموت لامحالة وهي بحضنه كذا لفت علشان تقوم كلها وصار وجهها في وجهه واخنقتها انفاسه الحارة وبدل ماتقوم من حضنه ذابت معه زيادة,,,
//////////////////////////////////////////////////////
ظل الجو متوتر ومشحون للنهاية بعد كلمة احمد اللي قالها ومشى بسرعة...
كل واحد راح تفكيره بجهة..
بس اللي صار ان نواف تحرك بسرعة ورى احمد وياسمين وصلت قمة انفجاراتها وظلت ثواني ماتحركت بس بعدها شالت عبايتها ولبستها ونزلت بسرعة,,,,
يوم نزلت كان صوتهم طالع من الصالة...
الحمدلله يعني ماهم عند باب الطريق يعني يمديها تطلع بدون مايشوفها نواف ويسوي لها سالفة,,
نواف بصراخ/خير ان شاءالله وش عندك هنا؟
مشعل بتبرير/نواف انا ماكنت ادري انها ام احمد والله...هي جت البيت وسئلتني عن بيت ياسمين وينه فيه انا على بالي وحدة من البنات اللي تعرفهم وصفت لها البيت وقالت انها ماتدله وخلتني اوصلها هنا ويوم جينا تفاْجات من احمد انها امه..
نواف بدون مايسمع لمشعل قال يكلم ريم اللي كانت حاضنة احمد/خيرا ان شاءالله وش عندك واطية بيتي!!!
ريم بدلع ومسوية انها بتبكي/جاية اشوف ولدي يانواف...
نواف بعصبية/عيال مالك عندي وطلعي برى بيتي لاارتكب فيك جريمة؟
ريم/ماهو بكيفك...المحكمة بتعطيني حق انك تخليه يزورني !!
نواف/من هنا لين يصدر حكم المحكمة طلعي ولاتوريني وجهك...
يوم حس مشعل انها بتكبر بينهم قرر انه يروح لااخته ويتركهم وبس شافه احمد منسحب من الصالة ويطلع منها فك نفسه من حضن امه وطلع يركض وراه,,
مشعل/وين اختي!!!
احمد/كانت فوق بغرفتها...
مشعل/روح ناديها....
احمد/تعال معي علشان اوريك غرفتي الجديدة قلت لي بتجي تشوفها وماجيت...
مشعل وهو يطل من نافذة الصالة/هاذي مو ياسمين اختي اللي بتطلع...
قالها وطلع من باب الصالة بسرعة واحمد وراه...
مشعل/ياسمين..
وقفت مكانها يوم سمعت صوته ..مالها خلق تشوف أي احد بها الوقت ولاتسمع صوت احد بعد...
مشعل/انا فكرتها وحدة من صاحباتك ياياسمين مادريت انها طليقته؟
ياسمين بنرفزة/وانت وش اللي جابك معها اصلا!!
مشعل/هي قالت لي وين ساكنة ياسمين اللحين وصفت لها البيت بعدين قالت ماادله وصلني قمت جيت معها ودليتها على بالي وحدة من البنات اللي يعرفونك؟
ياسمين اكتفت بانها تتنهد..
مشعل/وش بيصير اللحين؟
ياسمين بنرفزة وهي قريب تبكي/وانا مالي بللي بيصير؟
مشعل/كان يصارخ عليها بقوة؟
ياسمين بلامبالاة/يصطفلوا في بعض؟
قالتها وسكتت وسمحت لدموعها تنزل وهي تفكر بريم لو رجعت لحياة نواف من جديد وش راح يصير,,,
احمد قطع الصمت وهو يكلم مشعل/عمي مشعل..
مشعل/نعم...وانت لحقتنا حافي مالبست لك شي؟
احمد/خفت اروح البس وتمشي عني؟
مشعل/تعال احملك وامري لله بس اذا رجعت بيتكم تعطيني ميتين ريال لاني حملتك؟
احمد/بقول لاابوي يعطيني...
مشعل/والله ماحشوف الا الريش...
احمد/ليه يتخانقون امي وابوي؟
مشعل/علشانك...كل واحد يبيك...
احمد/........يعني شنو؟
مشعل/يعني انت بتروح لمنو فيهم لوخيروك؟
احمد/انا ابي اظل معك ومع العم سعد ومع خوالي وبس!!
مشعل/يعني اصحاب القضية طلعوا منها بلوشي ؟؟؟محد قال لهم مايربوا عيالهم عدل شوف الولد قالها صراحة لايبي امه ولايبي ابوه؟
//////////////////////////////////////////////////////////
بعد الساعة ثلاث وربع,,,,
في صالة ابو تركي...
كان تركي يسولف مع ابوه عن المشروع اللي هو شريك مع فواز فيه واللي بيتوقف اللحين ومعهم ام تركي..
وبالجهة المقابلة كانت نوف جالسة وجنبها حصة اللي تناظر فيها من فوقها لتحتها,,
حصة بصوت واطي لانهم كانوا بنفس الصالة/اليوم انتظرنا تركي كثير على السفرة بس ابوي قال مدامهم توهم معاريس مابنعتب عليهم خلهم على راحتهم..
نوف/يعني بس تركي اللي تنتظرونه؟
حصة/شكلها السهرة البارحة صباحي ومانمتوا الا الصبح؟
نوف/تقدين تقولين.....
حصة/اممم..بس انتي تدرين ان ابوي مايحب تخلف احد عن السفرة يوم الخميس ولا أي يوم غيره..
نوف/أي بس انتي تقولين بما انهم معاريس سماح..خلاص وين المشكلة؟
حصة/المشكلة ان ابوي وامي يحبون تركي ويبون يشوفونه دوم قبالهم على السفرة فياليت تبدين سهراتك معه بدري وتنهينها بعد بدري,,لان حتى دوامه ماباقي غير اسبوع ويرجع يداوم..
نوف/انتي خايفة عليه ولا شسالفتك؟
حصة/ولاشي...
نوف/شكلهم مطولين بسوالفهم...
حصة/وانتي وش عندك؟
نوف/ولاشي بس قايلة له اني بروح لمشاعل وقبل بمر بيت سعود؟
حصة بشماتة/بيت سعود عاد؟؟؟الله واكبر...
نوف تضايقت ومسكت الجوال كتبت رسالة لتركي وارسلتها وظلت ساكنة مكانها وحاقرة حصة اللي قاعدة تشتغل عليها شوي شوي,,,
حصة/اقول نوف...انتي مو ناوية تغطين وجهك عن عبدالله؟
نوف بحدة بس بهمس/لا عن عبدالله ولاعن غيره انا راضية وتركي راضي بعد وش لكم عندي!!
حصة/بسم الله الرحمان الرحيم..خلاص اخذتي تركي وتمكنتي منه وطلعتي على حقيقتك؟
نوف/لاحووول....ردينا لى طير يللي...
تركي وهو بمكانه بعد ماقراء مسجها/نوف..جاهزة..
لفت له وقالت ببتسامة/أي..
تركي وقف/يالله اجل مشينا,,,,
شالت شنطتها وجت بتمشي وقالت لها حصة/ماصدق على الله تعطينا مسج الا قام بسرعة وماكانه قاعد مع ابوه؟
هزت نوف راسها ومشت,,,,
/////////////////////////////////////////////////////////
مشاعل/بتجاوبني؟
فواز/عن شنو؟
مشاعل/عن اللي سئلتك عنه؟
فواز/لا
مشاعل/معناته انت مخبي علي شي؟وماتبيني اعرفه؟
فواز/مشاعل...
مشاعل/مو من حقي....
فواز تنهد/صايرة عنيدة وتتعبيني حييل..
مشاعل بترجي/والله ماابي غير سعادتك وراحتك يالغالي بس مدري ليه انت مصر تبعدني عنك..
فواز/مابعيد بها السالفة يامشاعل...جهزي اغراضك واذا ..
مشاعل ببكي/لاتكملها تكفى...
فواز/مو تبين راحتي وسعادتي..راحتي وسعادتي انك تكونين بعيدة عني وعن ها المكان علشان اتطمن عليك...
دق جرس الباب ولفوا اثنيهم له بعد ماطلعت الشغالة تفتحه,,,
طبعا هم كانوا جالسين عن يمين الباب...
دخل راشد ووراه رغد...
راشد/بابا فواز صاحي ولانايم؟
الشغالة/صاحي؟
رغد/ومشاعل هنا ولا ..
مشاعل من مكانها وهي تمسح دموعها وتحط شيلتها عليها وتتلثم/حيا الله من جانا...
لفوا بسرعة لفواز ومشاعل اللي كانوا يناظرون فيهم وتقربوا منهم..
رغد بمكانها سوت روحها تبكي وتصارخ/ولد عمي....الله ياخذ اللي كان السبب؟
مشاعل بقهر/ان شاءالله...
راشد وهو يناظر بمشاعل/شلونك يابنت الحربي....
مشاعل/مدام ابو ولدي بخير انا بخير؟
كلهم جمدوا مكانهم من الصدمة وحتى فواز بس من كثر صدمته مابان عليه شي...ليش قالت ها الكلمة عاد؟؟؟
رغد بصدمة/وش قلتي؟
مشاعل بثقة يوم شافت ان كلمتها كان لها تاْثير/اقول مدام ابو ولدي بخير انا بخير؟
راشد/ليه انتي حامل؟
مشاعل/ليه انتوا ماتدرون؟انت ماقلت لهم يافواز؟
//////////////////////////////////////////////////////////
الليل في بيت الجد..
كانت ياسمين بالمطبخ تقلي لهم دجاج وهي اصلا شاردة ماهي معهم..قاعدة تخطط تنام هنا وبدون مايدري احد لانها ماتبي ترد لنواف البيت,,,,
قطع عليها الجو صوت خالد وهو يكلمها..
خالد كان ماسك له قطعة من اللي استوى وجالس ياكل فيه/شعنده الحلو شارد؟
ياسمين ببتسامة/هلا والله...
خالد/وش الاخبار..
ياسمين/طيبة ..انت شخبارك؟
خالد/موجود نساْل عنك يالقاطعة؟
ياسمين/حرام عليكم والله مو قاطعة بس الظروف شوي..حقكم علي..
خالد/زمان عنك وعن سوالفك....
ياسمين/..........
خالد/شلون نواف؟
ياسمين بمرارة/طيب..وشلون اخته..
خالد/طيب ماغير وليدوا اللي متعبها ها الايام؟
ياسمين/يعني مابيكون طالع على غريب اكيد منو ابوه...
خالد بثقة/شيخ الرجال كلهم..
ياسمين/عدال بس عدال اقول خذ العشى ووديه انا بروح اخذ لي حمام سريع عن ريحة القلي وجايتكم,,,
عطته الصحن وركبت غرفتها القديمة تتحمم...
لبست لها بيجاما وردية برمودا ونزلت..هي حاطة في بالها تنام هنا وماترد لنواف الليلة لو شنو ماصار..
يكفي اهانات اليوم..بداْها بشكه فيها وكملت يوم تجي الاخت ريم لحد بيته..
دخلت المطبخ وشربت لها مويه وهي مترددة تروح تاكل معهم لانهم كانوا بالصالة ولاماتروح..
تروح تنام وتخلي كل شي وراها بس هاذي صعبة بتقلق امها عليها وبتسوي لها سين وجيم ..يكفي انها الجوال ماجابته معها علشان ترتاح من اتصالات نواف لو تفرغ وسئلها وينها فيه,,,,
حطت الكاس على الطاولة وطفت النور وجت بتطلع وشهقت يوم صدمت بللي كان ساد الباب بطوله وهي ماانتبهت له..
اول شي خلاها ترفع راسها ريحة العطر وحست بالخوف..ماغيره يدوخها بها الريحة..
هذا نواف وش اللي جابه ياربي..
رفعت راسها والتقوا نظراتهم بالظلمة ..ماغير اضاءة الممر بس اللي كانت بعيدة شوي...
ياسمين بحدة وهي اصلا مرعوبة من فكرة وجوده هنا/وش تبي؟
نواف بلامبالاة/انتي كيف تطلعين من البيت بدون ماتعطيني خبر؟
قالت وهي تمشي جنبه/قلت افضي لكم جو انت وياها على راحتكم!!
مسكها من كتفها بقوة يوم قالت له ها الكلمة ولفه له وقال بحدة/وش تقصدين؟
ياسمين/افهمها مثل ماتبي...
نواف/........
ياسمين/اترك يدي....
نواف/بترك يدك...وبتروحين تجلسين معهم وبنقعد ساعة وبعدها بنمشي وبنتفاهم في بيتنا ماابي اعيد كلمتي مرتين ياياسمين؟
ياسمين بحنقة ودموعها قريب تنزل/ماهو بكيفك...بيت وطته هي ماابي ادخله؟مو كفاية انك شاك فيني وش تبي بعد؟اسفة مو رايحة معك لأي مكان يانواف؟
سندها على الجدار وظل يناظرها بدون مايقول أي شي وهي جلست تبكي...
نواف بحيرة/طب ليه تبكين اللحين؟
ياسمين وهي تمسح دموعها/طلقني!!
نواف بصدمة/نعم!!!
ياسمين وهي تمسح باقي دموعها/انا معك مانتفق ابدا وخلنا صريحين بها الشي...انت كل حركاتك فيها شك فيني وها الشي تاعبني فاهمني ..مو سهل انك تعيش مع شخص يشك فيك وبتصرفاتك...وبعدين طليقتك بروحها سالفتها سالفة وانا ماعندي احتمال اعيش بها الوضع يانواف...اذا سمحت مثل مادخلنا برضا خلنا نطلع برضا...مقدر اكمل معك باقي حياتي؟
//////////////////////////////////////////////////////////////////////
اشوفكم على خير بكرة ان شاءالله 



****
***
**
*



البارت الثاني والتسعين,,,,
//////////////////////////////////////////
ياسمين/نواف خل عنك ها الحركات البايخة واتركني امشي,,
قالتها بعد ماسندها على الجدار وحط يدينه حوالينها وحاصرها وماقدرت تمشي,,,
قال وهو عيونه تشتعل لهب/ان سمعتك تقولين ها الكلمة ثاني ذبحتك,,
ياسمين بعناد/بقولها ومالك شغل بعد...ابعد عني يااخي ماابيك,,,,,عيشتك ماتناسبني..انا مقدر اعيش بها الوضع ابدا...انا اتعذب افهم مقدر والله مقدر,,,
نواف بحدة وهو يقرب وجهه منها/كيفي انا ابي اعذبك,,,عذابك يريحني,,,,
التقوا نظراتهم في بعض رغم ظلمة المكان وكل واحد ماقدر يفسر نظرات الطرف الثاني وش تعني,,,
الشي الوحيد اللي كان قالق نواف بذيك اللحظات ويبيه يصير...انها تتقرب اكثر وتتهور اكثر بها اللحظة وتبوسه,,,
فيه شحنات ماحيقدر يفرغها الا لمى تسوي ها الحركة مثل ماعودته تسويها بالايام القليلة اللي فاتت...اذا كان بقمة عصبيته ونقاشاته معها تقوم تسوي ها الحركة وتنهي كل شي,,,
بس اليوم ياسمين ناوية على شي كبير..ناوية على فراق فمن المستحيل تلتفت له وتسويها,,,
تنهد بقوة وهو يناظر بوجهها ومحتار في أي مكان يبوسها ...
يوم سمع اسمه بهمس من بين شفايفها رفع راسه,,
ياسمين بهمس وترجي/نواف......
ناظرها بدون مايقول شي...
ياسمين بترجي اكبر/اتركني,,,,
نواف وهو يناظر بشفايفها وتركزت نظراته عليها خلاص/واذا قلت لك لا,,,,
تنهدت بقوة وصفعته انفاسها الحارة وهو يتقرب منها اكثر واكثر وماصار يفصلهم أي شي لين اشتغل النور فجاْة ودخل خالد ويوم شافهم ارتبك,,,,
بعد نواف عنها بسرعة,,,
خالد يوم انتبه لهم قال باعتذار/اسف والله ماحسبت ان في احد...فكرتك ركبت لياسمين فوق..
نواف بارتباك/لالا...عادي...
خالد تقدم وفتح الثلاجة وقال/بس كنت جاي اخذ الشطة...
ياسمين ماعرفت لاتبعد ولاتتحرك ولاتسوي أي شي بنفسها وظلت واقفة مثل ماهي,,,
رغم انها كانت تنتظر تجي فرصة تبعد فيها عن نواف بس ماهي قادرة تستغلها تحس انها انشلت ,,,
خالد وهو ماشي للباب مرة ثانية غمز لهم بخبث وقال/ماعندكم بيت !!!ولاحنيتوا لاايام المراهقة؟
نواف مسوي انه يمزح معه/وانت وش عليك منا يااخي!!روح داري مرتك لاتولد عليك؟
خالد وهو يضحك لهم بخبث/اقول اذا مستعجلين مرة مو لازم تتعشون خذ مرتك ومع السلامة ترى عندنا هنا مراهقين بالبيت لايشوفوكم وتتوهقون فيهم!!!
طاح وجه ياسمين من الفشلة اكثر واكثر من كلام خالد..وجت بتمشي ومسكتها يد نواف وطلع خالد بسرعة ولف لها نواف,,,,
/////////////////////////////////////////////////////////
كانت واقفة بروحها بالمطبخ,,,
ماتدري شلون طلعت منها ها الكلمة,,,,ولاليش قالتها,,,
كل اللي تعرفه انها كانت بقمة قهر وبقمة انفجارات,,وان راشد له دور بالحادث ويوم شافته حست انها تبي تقهره,,,,,
رجعها للواقع صوت تكرهها كان يكلمها ولفت بسرعة وعدلت لثامها..
راشد وهو متسند عند الباب/تكذبين صح؟
مشاعل/نعم...
راشد/سمعتيني؟
مشاعل/لاماسمعتك ولاادري وش عنه تتكلم بعد!!!
راشد بحدة بس بصوت واطي/فواز مادخل عليك...
مشاعل/يكذب عليك......
راشد/....................
مشاعل/سئلته وقال لك لا....معناته يكذب عليك يابابا....
راشد بنرفزة/لاتلعبين معي لعبة اعصاب يابنت الحربي...
مشاعل بثقة/اسمي حرم فواز السديري واذا ماتبي فا من اليوم تقدر تناديني ام محمد عادي ماعندي أي مشكلة...
راشد/لاوالله...
مشاعل/تهقى انه بيقول لك اني حامل وهو داري انك ناوي له نية شينة؟
راشد/انتي شقاعدة تخربطين...انا عمه يابابا اصحي؟
مشاعل/واذا كنت...تظل بعيد عنه بكل شي.....حبيبي روح لغيري انا عارفتك زين وعارفة نواياك....وعارفة وش سبب الحادث ليلة العرس انت بس اصبر؟
راشد بعصبية/خير ان شاءالله وش اللي عارفته بعد..
مشاعل/لاترفع صوتك عليّ وانت في بيتي....
راشد بنفس اللهجة/قولي اللي عندك خليني اسمع...اخر زمن حرمة بتفرق بيني وبين ولد اخوي؟
مشاعل بشماتة/مقدر عليك ياالحنون انا!!!
تقربت رغد من الباب ووراها فواز بكرسيه..
فواز/وش صاير؟
راشد بنرفزة/شوف مرتك وشلون تراعي ضيوفك يافواز...والنعم والله؟
مشاعل/شدعوة ياراشد منت ضيف انت راعي البيت ونفسنا كلنا وحدة على مااعتقد,,,
سكت راشد وماعلق وكانت رغد تتفحص شكل مشاعل وبس...
مشاعل قالت وهي تناظر فواز/يالله نروح داخل مو حلو نوقف بالمطبخ,,,,,
راشد/انا طالع يافواز...
فواز/وش عندك؟لايكون مشاعل زعلتك بشي...
مشاعل بحدة/لاتطمن يافواز ام محمد ماتزعل ضيوفك فمابالك بااهلك اكيد بتحطهم فوق راسك..
راشد بحدة وهو يناظرها/بدق لك واتفاهم معك لان مزاجي قلب يافواز...يالله يارغد مشينا....
طلعوا وراح فواز للمجلس اللي يقعد فيه بدون مايقول ولاكلمة ولحقته مشاعل بسرعة ,,
///////////////////////////////////////////////////////
بعدت نفسها عنه وهي انفاسها تتلاحق..
فارس باعتراض/نورة..
نورة وهي تستجمع نفسها منه,,,/فارس خلاص قوم؟
فارس باعتراض اكبر/لاماهو بكيفك انا مو قايم..
نورة/أي بس يافارس ..
فارس/شنو؟
نورة تنفست بقوة وماقالت أي شي...
حط يده عليها يقربها منه من جديد وسط اعتراضها..
نورة بهمس/فارس...
فارس بهمس اكبر وهو حاضنها من ورى/حبيبي..
نورة/لا
فارس/ليه...
نورة/..........
فارس/ماتحبيني!!
نورة/ماله شغل بالحب؟
فارس/بلى ....تحبيني ولالا؟
نورة/احبك...
فارس/خلاص اجل اتركيني على راحتي...
نورة/ماابيك تتهور..
فارس بلهفة/واذا تهورت انتي زوجتي وانا محروم منك,,,,
نورة/اخوي بالبيت وابوي وامي بعد افرض احد منهم قال بيمرنا ..ترى الباب مو مقفل...
فارس/أي واذا كان يعني نقفل الباب اذا هذا اللي مخوفك؟
نورة/لا..
فارس/نورة لاتضيعين علينا الوقت...
نورة/فكني بقوم..
فارس/تقومين من حضن فارس وين تروحين؟؟
كان حاضنها من ورى وهي جالسة بحضنه ويوم قال لها لفت له وحضنته وحطت يدينها على رقبته وقالت له بهمس/مو مجنونة اقوم من حضن فارس بس اللي نسويه غلط ياعمري...
فارس/اشششششش
نورة تنهدت وهي بعدها بحضنه ويده تلعب بشعرها...
فارس/نورة..
نورة/اممم
فارس/غيرت رايي...
نورة/عن شنو؟
فارس/ماابي ااْجل العرس؟
بعدت عنه وقالت وهي تناظره/شنو يعني مابتاْجل العرس؟توك مكلم ابوي قبل نص ساعة؟
فارس بمسكنة/غيرت راايي..
نورة/أي...
فارس بشغف/احبك وانتي حارمتني قربك واذا تاءجل زواجنا بظل محروم فترة طويلة فخلينا نتزوج اريح لنا...
نورة/فارس اذا بتظل كذا مجنون ومتهور ماحنلتقي اصلا بنظل نكلم بعض بالتلفون وبس...
بعدها عن حضنه شوي وقال لها بتحدي وهو يهمس لها/يالله بعدي ووريني اذا قدرتي...ترى محد متهور غيرك بالسالفة؟
اخذته بحضنها بقوة وقالت له/مقدر ابعد لو اقدر بعدت....
لف يدينه حولها يكمل ضمها لصدره هو بعد وكاْنه يبعد فكرة انها تقوم من حضنه اصلا!!!
////////////////////////////////////////////////////////
كانوا يتمشون بالكورنيش....
تركي باعتراض/والله نرجع البيت احسن؟
نوف/ليه؟
تركي/تعرفيني مااحب الاماكن العامة؟
نوف/ياسلااام...وشونو بنسوي بالبيت بالله؟
تركي/نقعد انا وانتي!!
نوف/أي نقعد...
تركي/كاْنه مو عاجبك ان احنا نقعد....
نوف/خل نسولف هنا افضل....
تركي/نوف...وش اللي مو عاجبك فيني!!
ناظرت فيه وظلت تتاْمله لثواني وبعدها قالت/يصير نتكلم بصراحة مع بعض؟
تركي بثقة/انا مافتحت الموضوع الا لاني ابي اتكلم معك بصراحة..
نوف بخبث/أي بس انا اذا تكلمت بصراحة مااستحي وافلها فل يعني عادي من كثر انفعالي بالموضوع احضنك واحنا نمشي؟
تركي بتهديد/علشان اذبحك لو تسوينها بالشارع وقدام الناس؟
نوف/هههههه
تركي/لا بجد خلنا نصفي اللي عندنا علشان نرتاح انا اعرف وش اللي مو عاجبك ولااللي مضايقك وانتي تعرفين وش اللي مااحبه؟
نوف بتفكير/تركي...مافي شي فيك مايعجبني كامل والكامل الله....كلك على بعضك تجنن...بس فيك بعض الحركات اللي تضايقني لمى تجي تعطيني فوق حقي قدام أي احد احس انهم بيكرهوني بيوم من الايام على كثر ماتدافع عني وماترضى علي...يعني لو تخف شوي بكون مرتاحة اكثر...ادري انه من حبك لي بس معليش انا عارفة حبك لي بس خف شوي بعدين يضربوني بعيون...
ابتسم لها وقال/طب ولايهمك بخليهم يدفنونك وانا مابحرك ساكن اذا كان هذا اللي تبينه؟
نوف باعتراض/لاعاد مو لذي الدرجة تصير تمثال وماتحرك ساكن لو تكلموا فيني قلنا خفف ماقلنا تبراْ نهائيا؟
تركي/أي....
نوف/طب قول انت وش اللي مضايقك؟
تركي/انك ماتغطين وجهك....
ناظرته نوف وقالت/أي بس انا طول عمري وانا مااغطي وجهي ...انا كنت متربية معكم من وانا صغيرة ومحد فيكم قال لي غطي وجهك ..وانت تعرف ها الشي ليش اللحين ضايقك؟
تركي/كان مضايقني من زمان بس ماكنت اقدر اتكلم..
نوف/ليه؟
تركي بهيام/لاني كنت ابي اشوفك علطول.....
نوف بخبث/ويوم صرت لك ..خلاص اغطي اللحين؟
تركي/لايانوف هذا الشي راجع لك انتي انا اخذتك وانا عارف انك ماتغطين وجهك وراضي بها الشي بعد بس حبيت اقولك عنه بس مايعني ها الشي اني زعلان ولامتضايق بس اني مااحب اطلع أي مكان واشوف احد يناظرك احس اني على اعصابي.....
نوف/بس معنى كلامك اني اغطي وجهي...
تركي/قلت لك مضايقني بس ماقلت لك انه فرض عليك ولاواجب انك تغطين وجهك...
سكتوا ثواني وبعدها تنهدت وقالت/تركي.....من زمان وانا اكشف ويمكن يكون صعب اني اغطيه بين يوم وليلة بس اوعدك اني اتغير ...يعني يمكن تشوفني غطيت مرة وحدة...
سكت وماعلق..
نوف بمرح/يعني هو يعتمد على نوع المغريات اللي تقدمها لي...
تركي/مافيها مغريات اصلا لاني قلت لك هذا مو فرض افرضه عليك هاذي حريتك انتي!!
نوف بخيبة امل/ول ..مااحبك اذا صرت صريح كذا ,,,
/////////////////////////////////////////////////////////
وضحى بارتياح/بعد يومين بنستقر في بيتنا....
خالد وهو يحط راسها على رجله ويلعب بشعرها/أي ...يعني انتي اللحين مو مرتاحة؟
وضحى/ لاخالد مو هذا القصد...بس اكيد ان احنا نبي ناخذ راحتنا وهم يبون ياخذون راحتهم..
خالد/تدرين ليه ابي نطلع من هنا..
وضحى وهي تغمض عيونها/ليه..
خالد بهمس/علشان تلبسين لي على راحتنا..بدون قيود..
ابتسمت له وهي مغمضة وهو يناظرها وقالت له/لاتحلم وااجد...
خالد باعتراض/ليه..؟؟
وضحى حطت يدها على بطنها/وهذا....
خالد/وش باقي وتولدين...ماباقي كثير..
وضحى/أي...واذا ولدت وين بيكون هذا مو بالنص؟
خالد/لا...بالنهار بيكون معنا وبنحبه بس بالليل بنعطيه منوم ومانبي نسمع صوته ليوم ثاني..
ماتت عليه من الضحك وضحك معها..
وضحى/شوف الشراني...خوش ابو والله..
خالد/أي وانا الصادق...مو احسن من نجيب له شغالة ونتركه معها ماندري وش تسوي فيه؟
وضحى/ليش وانت فرقت عن الشغالة بشي اللحين ..مانفس الحالة ونفس الحل بعد!!هي بعد تبي تنام وماتبي تسمع صوته...
خالد/خلاص اجل نرميه على ذولاك المراهقين..
وضحى/منو؟
خالد وهو يضحك/اللي صدناهم اليوم من غيرهم...
وضحى وهي تضحك/تقصد نواف وياسمين....لاحبيبي ان راح مع نواف جاني يوم ثاني وعنده صدمة واحتمال مايبكي اصلا...اخوي واعرفه زين مايتحمل صوت العيال وبكيهم هو ولده كبير وهو مايتحمله تبي ها الساع يتحمل ولدي....
خالد/احس ان حياتي بتتغير....مدري كيف بصير ابو...احساس غريب..
وضحى/بتحب اللي بيجينا ياخالد؟
خالد/طبعا..هذا وليد ياوضحى..وليد..
وضحى/وغير وليد بتحب ياخالد ..
خالد/خلينا اول نشوف وليد وش بيسوي بحياتنا بعدين نشوف اذا جانا غير وليد نحبه ولالا...
////////////////////////////////////////////////////////
جلست على الارض قباله وفكت شيلتها وقربت خدها له...
فواز بدهشة/شنو؟
مشاعل/اضربني...عطني كف...طلع قهرك ماراح اقولك لا..هذا حقك؟
قرب يده منها ولامست خدها بحنان
تقرب منها شوي شوي وباسها على خدها وهاذي اول مرة يسويها من تزوجوا ..
غمضت عيونها وهو يبوسها وظلت مغمضتها...
كان مقابلها ويوم ابتعد قالت له بهمس/قولي انه حلم!!!قول انك مابستني يافواز....
رجع حط يده على خدها يلامسها بشغف وهو يناظر فيها بدون مايتكلم....
مشاعل باعتذار/انا اسفة...والله مدري شلون طلعت معي الكلمة بس حسيت اني مقهورة من رويشد وانا ابصم لك انه سبب الحادث بس انت ماتبي تقولي!!
ابتسم لها وماعلق بشي..
مشاعل بحزن/تضايقت مني!!!
فواز/لا..
مشاعل/اكيد...
فواز/شوفي مشاعل لو كنت تضايقت ماكنتي هميتيني وقلت قدامهم انك كذابة ...
مشاعل/طب وليه سكت....
فواز/مدري......
قالها وبعدين شرد شوي وتنهد وبعد يده عن خدها....
مشاعل بخوف/شفيك؟
فواز بالم/ليه جبتي سيرة الحمل عاد يامشاعل وانتي عارفة ان..........
غمض عيونه وماكمل كلامه...
غيرت الموضوع بسرعة قبل تنزل دموعها/راشد سبب الحادث صح؟
فواز/...........
مشاعل/انت ماعندك ثقة فيني!!
فواز/انا ماقلت كذا؟؟؟
مشاعل/ليه ماتبي تقولي؟
فواز/راشد ولاغيره بياخذ جزاءه بالوقت المناسب صدقيني...
مشاعل بالم وتعب/لمتى عاد.....لين تنهار باقي حياتنا يافواز..
مسك يدها وقال/مشاعل هذا الشي مو هين واذا كان راشد سبب الحادث فتاْكدي انه مو سهل علي ارميه بالسجن يظل هذا عمي وانا معه شايلين نفس الاسم...
مشاعل/وطب وليه هو مافكر مثل منت تفكر يوم يخطط لها الحادث يافواز؟
فواز/انا ماعلي من نيته...انا تربيتي تقول اني امشي معه لنهاية الخط علشان اكون عطيته كل الفرص اللي المفروض اني اعطيها اياه....
مشاعل بمرارة/وحياتنا انا وانت اللي قاعدة تنهار ماهي نهاية المطاف يافواز؟
تنهد ومارد عليها وفضلت انها تسكت يكفي المعاناة اللي قاعد يعانيها ماتبي تزيد عليه شي خلاص مهما كان,,,
////////////////////////////////////////////////////////
كانوا بالسيارة بروحهم بعد ماطلع عيونهم احمد بالبكي علشان ينام مع العم مشعل وبالواسطات يالله رضى نواف يتركه ينام رغم انه كان مرتاح داخليا علشان ينفرد بياسمين بروحه الليلة,,
ظلوا طول الطريق ساكتين وياسمين مقهورة منه وماتبي ترد معه بس ماباليد حيلة سوت روحها هي بعد تبي تنام مثل احمد بالعيارة بس مامشت مع احد واضطرت تمشي مع نواف اللي صارت تعيد وتزيد في رفضها انها تمشي معه بس مامنه أي استجابة كان حاقرها حييل..
وصلوا البيت ودخل السيارة بالكراج وطفى السيارة علشان ينزلون بس هي ظلت بمكانها وماتحركت بالعكس تسندت على كرسيها..
نواف وهو يناظرها/وصلنا..
ياسمين وهي تناظر بالنافذة/عارفة..
نواف/طب قومي نزلي..
ياسمين/ومن قال اني ابي انزل معك عاد؟
نواف بنرفزة/لاوالله...
ياسمين بانفعال/بيت وطته هي برجلها لاتحلم اني ادخله!!!
تنهد وقال لها/نزلي خل نتفاهم..
ياسمين/ماابي انزل ولاابي اتفاهم...مرتك مدري طليقتك مدري وش تصير لك مايهمني وش اللي بيصير بينكم اللحين بس بيت هي دخلته قلت لك ماابي اسكن معها فيه؟
نواف بحدة/وانا قلت لك عاد اني رجعتها علشان تقولين لي ماابي اسكن معها فيه؟
ياسمين/مايحتاج تقولي انك رجعتها لان الباين انها رجعت خلاص....
نواف/طب قومي نتفاهم داخل...
ياسمين بعناد/ماابي...
نواف/أي......
ياسمين/خلني اروح عند اهلي...ياربي انت ليش تحب العناد كذا....
نواف/شوفي يابنت الناس اذا انتي عنيدة مرة فيكون بعلمك بس انا راسي يابس واعند منك بعشرين الف مرة...سمعتيني؟
ياسمين بعناد/لاماسمعت....ونزلة مو نازلة؟
مسكها من كتفها بقوة وقال بحدة خوفتها/ويكون يعني مااقدر انزلك بالقوة,,
ماقالت شي ولاحتى اعترضت بس ظلت تناظره وها الشي تعبها وزاد عصبيتها انها سكتت وقال بشراسة اكبر/انا محد يمشيني على كيفه سمعتي...وبتنزلين وغصبا عنك....
فتحت الباب باليد الثانية وتركها وهو متنرفز ونزلت ونزل وراها,,,,
/////////////////////////////////////////////////////////
بغرفة عبدالله ..
كان جالس وعبير بحضنه..
عبير برواق/زين اللي فضيت نفسك لخطيبتك شوي...
عبدالله/وش دعوة عاد يالغالية..
عبير/اسئل نفسك كم صار لك تاركني ومفضي حالك لغيري؟
عبدالله/حبيبي اختي صاير لها حادث واكيد بنشغل معها ....
عبير بهمس/ماقلت لك لا..بس بعد لي حق عليك ولا مالي حق!!
عبدالله وهو يضمها اكثر واكثر/لك حق طبعا ....بس والله انك بالقلب..
عبير سندت راسها على حضنه اكثر/اصلا كلنا لاهي ياقلبي ومحد محترق غيرك....تركي لاهي مع نوف ولاهو حارق دمه..حصة يوم تمر على اختها وعشرة لا..وامك تروح علشان تلتقي بام سالم هناك ويضربونها سوالف وابوك بعد ومشاعل واللي هي مشاعل صاحبة القضية سوالف وضحك ووناسة مع بنات خالاتها...انا احترق دمي عدل يوم شفت الوضع كذا,,,ماغيرك ماْزم نفسيته ومتعب حاله وهم ولالهم بال يحزنون اصلا,,,,


سكت عبدالله وماعلق بشي...
عبير/انا اللي يقهرني مشاعل اذا جت تدعي دور البراءة قدامكم وتسوي انها مسكينة ومالها خلق شي...يااخي اللي يشوفك مع بنات خالاتك مايقول ان اللي صار له الحادث زوجك يقول مايقرب لك..وسبحان الله من تشوفكم قلبت دموع وهم وماْسي!!!
عبدالله/لاياعبير مشاعل تعبانة ومتضايقة حييل..
عبير/بكرة اصورها لك اذا تبي علشان تصدقني....اصلا حتى قايلين ها الاسبوع بيطلعون الصباح يتسوقون هي وهم علشان تضمن ان محد يزورهم الصباح وزوجها يكون نايم مايستقبل احد...بس اسمع أي يوم حددوه بعطيك خبر وشوف بنفسك علشان تصدقني مو طايح لي انت روحة وجية عليهم وهم مو شايلين هم...اقول خلنا نفكر بعرسنا بس اللي ماتحدد للحين....
/////////////////////////////////////////////////////////
بغرفة نوف وتركي ....
كانوا جالسين قبال التلفزيون وهو محوطها بيدينه...
نوف/والله مليت ياتركي كل المحطات اللي انت تشوفها ماتناسبني!!
تركي/وش تبينا نحط بالله اغاني ولاافلام؟
نوف/أي شي بس مو اخبار ولااسهم راسي انفجر منهم؟
تركي/وش رايك نطفيه احسن؟
نوف/أي والله احسن....
تركي بعد يدينها عنه وقام يتمغضط..
نوف/شوف..لايكون نعست وتبي تنام؟
تركي/انتي ماتعبتي اصدق!!
نوف باعتراض/قايلة انا بتلعب علي!ّ سهرة وسهرة وخل نرد البيت وبتشوفين ويوم ردينا قلت لي سهران؟؟
ضحك عليها
نوف/قوم نطلع؟
تركي/نطلع وين نروح؟
نوف/مدري عنك أي مكان بس تكون صاحي مو نايم؟
تركي/يابنت الحلال مابعد نمت شوفيني كاني اسولف معك...
نوف/أي مااعرفك يعني شوي وبتقولي قومي ننام...
تركي/وش احسن من النوم؟
نوف جت وجلست بحضنه وقالت باعتراض/مافي نوم..
تركي وهو يضمها/مو قلتي اليوم جلستي متاءخر وتبين بكرة تقومين بدري...ماتقولين لي كيف بتقومين اذا مانمتي بدري؟
نوف/بحط لي منبه لاتخاف....
تركي/اه منك....وش تبين بالسهر يابنت الحلال ترى انا انام بدري...
نوف/لا ياباب مو تلعب علي....اقول تركي سولف لي عن حياتك قبل كم بنت تحرشت فيها؟كم بنت حبيتها؟كم بنت رقمتها؟
تركي قام يضحك وقال/اوه ه كثير..
نوف/صدق!!وكلهم حلوين؟
تركي/والله عاد الماضي ماضي صح ولالا..خلاص مانتكلم فيه؟
نوف وهي تحط راسها على صدره/معناته انا بعد مابقولك عن حبيبي الاولي لان الماضي ماضي ومالازم نتكلم فيه وخلنا بالحاضر..الماضي خلاص بح؟
حضنها بقوة وحست انه متضايق...
رفعت راسها له وهي تبتسم وقالت له بحب/توك تقول عندك بنات كثير حلوين ومرقم وعندك سوالف انا ماقلت لك شي يوم جيت اقولك ان عندي حبيب قديم وصار ماضي تضايقت ,,بالله وين الانصاف بالسالفة؟
تركي بهمس وهو يشد حضنه عليها/اغار عليك يانوف فاهمتني ...حتى لو كان الشي ماضي ماابي افكر فيه حتى؟لو كان مزح ماابي اتخيله,,,
تنهدت بقوة وحطت راسها على صدره وبلعت الدمعة اللي كانت بتطيح منها وقالت/تركي..اقسم لك اني احبك..والله احبك وماابي أي شي ياءثر على علاقتنا انت وبس اللي تكفيني عن ها العالم...لاحبيبي قديم ولا أي شي بها العالم ..انت وبس ياتركي؟
////////////////////////////////////////////////////
بغرفة نواف وياسمين..
كان الجو متوتر ومشحون للغاية,,,,,
دخلوا وهم ساكتين وكل واحد بدل ثيابه وقعد بدون أي كلمة ..
نواف كان بحالة مزاجية متعكرة للغاية يبي أي كلمة..اي حركة بس مامنها أي شي..لو الصخر بينطق كان نطق بدالها بذيك اللحظة لانها كانت اشبه بصخر جامد..
بدلت ولبست لها البيجاما السودة اللي لبستها اول ليلة واللي من شافها نواف انكتبت في بالها كلمة اكرهك رغم انها ماقالتها بس مايدري ليش ربط الكلمة باللبس,,,
أي حركة ياياسمين أي حركة ابي انفجر وابيك تنفجرين سكوتك بيضيع علينا ان احنا نتفاهم,,,
قرر هو يبدي بالكلام طالماهي ساكتة ومالها نية تتكلم...
كانت هي قاعدة بنص الفراش ومتربعة وهو وراها ومتسند بعدم ارتياح..
نواف بهدوء/ياسمين...
مالفت له ولاكلفت على خاطرها تسوي أي حركة يفهم منها أي شي..
تنهد وتقرب منها وقال وهو يلمس كتفها/خلينا نتكلم ونتفاهم..
بعدت عنه كتفها وهي بقمة جمودها..
صرخ فيها وهو يلفها لناحيته/قلت خلينا نتفاهم,,,
قالت له ببرود/وانا عندي شي علشان اتفاهم عليه؟
نواف بعصبية/لاتصيرين لي بها البرود وقولي اللي عندك وخل اقول اللي عندي!!
ياسمين ببرود اكبر/ماعندي شي اقوله....
نواف بتنهيدة قهر/شنو يعني ماعندك شي..
ياسمين/يااخي اذا عندك شي قوله انت!!
سكت وحس بالاحراج لانه هو اللي المفروض يتكلم مو هي...
قال بعد فترة سكوت/انتي على بالك اني بردها؟
قالت بلامبالاة طالعة من ورى قلبها/مايهمني اذا كنت رديتها ولالا؟
نواف/طيب واذا ماكان يهمك ليه بعد قالبة خلقتك عليّ كذا!!
ياسمين/لاني ماابيك...
نواف اشتغلت نيرانه وقال بحدة/قلت لك انا رجال ماتقول لي ها الكلمة أي حرمة بها العالم سمعتيني!!
ياسمين بعناد اكبر/اجل اسمعها مرة وعشرين بعد...ماابيك...مااحبك...اكرهك..ماابيك....
قالتها وغمضت عيونها استعداد للنفجار اللي بيجيها من نواف لان ها الليلة اكيد ماحتعدي على خير بينهم!!!!
////////////////////////////////////////////
اشوفكم بكرة على خير ان شاءالله 



****
***
**
*




البارت الثالث والتسعين,,,
//////////////////////////////////////////
مشاعل/ممكن نتكلم مع بعض بصراحة؟
فواز/تعالي جلسي جنبي وبنتكلم...اذا ظليتي بعيدة عني ماراح نتكلم؟
مشاعل/فواز انا اتكلم جد؟
فواز/وانا ماامزح..
تنهدت وتقربت منه..
فواز باْمر/هنا...تعالي جلسي جنبي هنا,,,,
جلست جنبه بدون أي اعتراض وحط يده حولها وقربها منه..
فواز/اول شي ليه مانمتي!!
مشاعل حطت راسها على صدره وقالت بتعب/وكيف انام وانت بعدك سهران ماقدرت انام وانت بعدك صاحي...قلت لك نومتي بتكون مع نومتك ومو مغيرة كلامي ابدا!!
فواز/ياحبيبي......طب وش عندك ياام الصراحة؟
رفعت راسها واعترض هو..
فواز بهمس/ماتقدرين تحكين وراسك متوسد صدري ولامستكثرتها عليّ!!
مشاعل/لا حبيبي مو قصدي....
فواز/طب كملي كلامك وانتي كذا بها الوضع....
مشاعل/ماراح تقولي شنو فيك؟
فواز/..............
مشاعل/ولا راح تاْكد لي اذا كان راشد سبب الحادث وانت شاك فيه ولالا؟فواز شفيك ليه منت واثق فيني ومخليني بعيدة عنك...
ماسوى شي ولا قال شي بس اكتفى انه غمض عيونه...
وهي يوم طال سكوته ورفعت راسها له وشافته مغمض على بالها انه نام وقالت بهمس/ياحبيبي التعب ماخذ فيه حيل بس هو يكابر,,,,
سندت راسها هي بعد وغمضت عيونها وطال الوقت بينهم كذا هي مغمضة وهو مغمض وكل واحد فيهم على باله ان الثاني نايم...
يوم فتح فواز عيونه وشافها جنبه كذا اول شي جا في باله انها نايمة.....
تنهد بقوة واعتدل بجلسته علشان يشوفها عدل....
وهي حست بالخوف صدق ان فواز مريض ومايقدر يتحرك بس خافت..والخوف طبيعي...
حست بالارتباك اكثر يوم يده جت فوق وجهها تلامس خدها وهو يتنهد...
حست انها بتبكي.....
حاسة فيه وبللي يحسه بها الوقت وهو رجال وعاجز حتى يقوم بنفسه,,,

بس يوم حست بحركته تقوم وتجيب لها الغطى يغطيها وقف قلبها صدق وحست ان السالفة مو طبيعية!!!!!
بس ماقوت تفتح عيونها وهو رجع يحضنها بقوة يمكن لانه متطمن انها نايمة بس بوساته عليها كانت بتقومها باي وقت تساله بس قررت انها تظل ساكتة وتفكر بحل منطقي ...لانها بدت تتخربط صدق وماهي عارفة الوهم من الحقيقة,,,,
////////////////////////////////////////////////
دق تلفونها وشافت اسم المتصل ورفعته بسرعة..
نورة بارتياح/هلا
فارس بلهفة/اشتقت لك موت ياقلبي..
نورة/مداك تشتاق لي,,,على حسب خبري توك رايح بيتكم قبل اربع ساعات,,
فارس باشتياق/ماتدرين ان الثانية في بعدك تعب وهلاك..
نورة/وبعد يالشاعري...قول شعندك؟
فارس بتنهيدة/عندي كثير اذا ودك تسمع...
فارس/طبعا ابي اسمع بس قبل كل شي عندي شي ابي اقوله لك ولازم تسمعينه..
نورة/شنو..
فارس/ماابي شنو...ترى ها الشي ضروري حييل وبياْثر على حياتنا يانورة؟
نورة بخوف/فارس...وش عندك تكلم؟
فارس تنهد وسكت...
نورة بخوف اكبر/قول......
فارس بعمق/بديت احبك اكثر من قبل...مو قادر امسك نفسي عنك...
نورة بعد تنهيدة ارتياح/طيحت قلبي من كثر الخوف واخرتها تقول احبك وماقدرت امسك نفسي,,,,
فارس/وانتي مفكرة هاذي سهلة يانورة؟
نورة/لامو سهلة ياقلب نورة ...
فارس/قولي شسوي بنفسي اللحين بعد ماغرقت فيك؟
نورة باستمتاع/وتوك اللحين غرقان...وينك من زمان ورى ماغرقت؟
فارس/كنت نص غرقان بس اليوم حضنك خلاني اغرق بالكامل...
نورة/..........
فارس/وين رحتي؟
نورة/معك؟
فارس بخبث/اخاف غرقتي باحضاني بس وبالتفكير فيهم!!....
تنهدت وماردت عليه..
فارس بهمس/قولي الصدق اشتقتيلي؟
بلا مقدمات وبصراحة تامة قالت/موت والله...
فارس بارتياح/يعني اجيك اللحين؟
فارس/ها نورة...السكوت علامة الرضا؟
نورة /بس يافارس.....
فارس/من غير بس يانورة انا زوجك ومشتاق لك وانتي زوجتي حبيبتي ومشتاقة لي وش فيها بالله؟؟
نورة/فيها ان احنا مجانين والله...
فارس/محنا مجانين الشوق واللهفة غريزة طبيعية بكل البشر يانورة...
نورة/أي بس لسه زواجنا ماتحدد يافارس...اجلناه لموعد مو ثابت ..
فارس بتشجيع/ماحنسوي شي ....بظل بحضنك وبتظلين بحضني بس!!
نورة/كذاب...
فارس/طب جربيني وبعدها احكمي اذا كنت كذاب ولا صادق.....
نورة/مايحتاج اجربك باينة واضحة من صوتك...فا من غير مطرود تصبح على الف خير اشوفك بكرة ان شااءلله,,,
//////////////////////////////////////////////////
لانها ماقدرت تخلص نفسها منه لابالطيب ولا بالقوة استسلمت له..
وهاذي حياتهم اشبه بمعركة مافيها لارابح ولاخسران...
بعد ماانتهوا من تصفية الحساب عطته ظهرها وهي تمسح في دموعها,,
وكل تفكيرها بجملة وحدة بس ..مستحيل تكمل حياتها هنا معه؟بس وش الحل؟
قررت تكلم خالد وتدردش معه شوي بما انه اليوم جلس يسولف معها سحبت الجوال من على الكميديون وبس قامت بتفتحه جاها صوت نواف الحاد/منو بتكلمين اللحين؟
تنهدت تنهيدة حارة وقالت/خالد..
سحب الجوال منها بلاتفاهم..
ولفت له بسرعة وهي اللي كانت اشبه بقنبلة بتنفجر ها المرة
قالت بعصبية حادة/وش ها الاسلوب بالله!!!رد الجوال لو سمحت؟
نواف/اسف ..تاْخر الوقت على المكالمات اللحين؟
ياسمين بعصبية/أي تاءخر الوقت انت بعد ماجت الساعة عشر ونص وانت تقولي تاْخر الوقت؟
نواف بلامبالاة/كنتي معه اليوم يوم تطلعين من هنا بغير شوري...كان سولفتي معاه براحتك؟
توها بتفتح فمها تتكلم سكتت وشالت روب نوها وجت بتقوم بس يده سحبتها بالقوة وردها مكانها..
نواف بحدة/قومة من فراشي مافي الا باذني سامعتني!!!
ياسمين بدموع/اكرهك..
نواف/وانا بموت اذا ماحبيتيني يعني!!ما انا بعد اكرهك؟
ياسمين/مدام شعورك ناحيتي متبادل لشعوري ناحيتك فليش بالله ها الحركات البايخة,,اتركني اعيش بعيد عنك وريح حالك وريحني؟
نواف/اذا حلمتي يابنت الناس...
ياسمين عطته ظهرها وهو بعده حاط يده تحتها وبس لفت للجهة الثانية رجع حركها ناحيته وقالت له بصراخ/ماابي اشوف وجهك غصب هي يعني؟؟
نواف ببرود/وانا ماتجيني كوابيس الا اذا شفت وجهك تصدقين؟وجاي في بالي مااحلم احلام حلوة الليلة ابي احلم باشياء مرعبة؟
///////////////////////////////////////////////////////
في بيت ابو تركي اليوم الثاني....
كانت نوف ومرام جالسين وام تركي رايحة وجاية بينهم وبين ابو تركي,,,
نوف/متى الامتحانات تبتدي؟
مرام/لسه باقي اسبوعين...ليش انتي مابتداومين؟
نوف/لابلى السبت بداوم مع تركي بنفس اليوم...
مرام/ماكلمتي مشاعل اليوم؟
نوف/بلى..كان صوتها حلو اليوم وتقول ان فواز افضل ونفسيته حلوة بعد..
مرام/أي انا بعد يوم اكلمها قالت لي....نوف هو وش فيه؟
نوف/مدري...
مرام/شلون ماتدرين؟
عبير من وراهم/ماتبي تقولك مو ماتدري؟
لفوا لها ثنتينهم وسكتوا يوم شافوها وام تركي بس شافتها جت صوبهم..
ام تركي/عبير..
عبير/هلا خالتي.....عبدالله نكب فيني كان بيطلع معي وكلموه الشباب بيروحون البيت وراح معهم قلت اجي اتقهوى معكم وبالمرة اذا رحتوا لمشاعل نروح سوا من زمان عنها ...
سكتوا كلهم....
نوف/قومي مرام سوي لنا قهوة فرنسية خل نشربها قبل لانروح لمشاعل...
ام تركي/بس بدون سكر..
نوف/خالتي ماهي حلوة بدون سكر..
ام تركي/انا مااحب اشربها بسكر...اصلا انا كل شي قاعدة اقلل فيه السكر لين اتركه نهائيا...
نوف/اخاف من عمي بس....
عبير/أي والله شكله من تاءثير ابو تركي عليها ...
مرام/انا قايمة..
عبير/خلونا نطلع برى الجو حلو خل نشرب القهوة برى اليوم ونسولف شوي...
الشغالة/ماما بابا ابو تركي يبغى انتي فوق؟
ام تركي وقفت/يالله جاية...
عبير/خالتي تعالي لنا برى ترى قهوتك بتظل تنتظرك..
مشت ام تركي بدون ماتعلق باي شي....
نوف/يالله انا قايمة اشوف مرام تبين شي..
عبير/حطي شوية مكسرات نتسلى فيهم لو ماعليك كلافة..
استغربت نوف ذرابة عبير اليوم واللي على غير العادة بس سكتت وقالت الهادي الله,,,,
////////////////////////////////////////////////////////
خالد/بكرة الليل فينا ننتقل...كل شي بيوصل اليوم تقريبا..
وضحى/على هونك ماتقدر تسوي كل شي بيوم واحد ياخالد؟
خالد/وانا بجيب الاثاث على ظهري ياوضحى؟هم بيجيبونا....
وضحى/أي بس كان لااتفقت معهم كلهم اليوم...خليت اليوم شوي وبكرة شوي..
خالد/انا مفضي نفسي لهم اليوم ....
وضحى/الله يعطيك العافية....
خالد/الله يعافيك ويخليك لي يارب....
وضحى/اقول خالد..
خالد/قولي ياقلبي..
وضحى/ودي اسئلك عن شي...
خالد/شنو؟
وضحى/لو جبنا بنت وش بنسميها؟
خالد وهو يجر خدها/لاجتنا بنت بنفكر وش نسميها؟
وضحى/طب ورى ماتفكر من اللحين؟
خالد/وليه افكر اللحين؟
وضحى/لأن اللي جاينا بنت مو ولد؟
//////////////////////////////////////////////////////
سعد/اقول ترى مفلس حدي..
مشعل/وانا انذل منك..ولاحتى نص ريال بجيبي!!
سعد/والحل؟
مشعل/مدري...يعتمد عليك انت؟
سعد/وورى مايعتمد عليك انت؟
احمد/اكلم ابوي اقوله ابي فلوس؟
مشعل/فكرة مو بطالة.بس ياعبقري على ماتكلم على مايرد عليك على ماتجيب لنا الفلوس كم يبي لنا نص يوم؟
سعد/زين منه اقترح....
مشعل/شوف احمد...انت تطيعني صح ولالا؟
احمد/طبعا....
مشعل/اسمع اللي بقولك عليه وسويه بالحرف الواحد
سعد/ركز عدل مو تخرب لنا السالفة انت مع دلاختك...
احمد/بس تنامون معي اذا سويت لكم انتوا قلتوا بتجون تنامون معي وماجيتوا؟
سعد/ابشر ولايهمك..
مشعل/ولو ان والدك ماينطاق بس علشانك بنحاول....
احمد/ها شنو اسوي..انا جاهز,,,
امشعل/تروح تدخل اللحين وتشوف وين عمتك وضحى...تقوم تبكي قدامها هي بتسئلك قول لها تبي تروح البقالة معنا وابوك ماعطاك البارح فلوس بتقوم هي تعطيك خبيهم وروح المطبخ بتشوف امي قول لها ابي اقولك شي اذا قالت لك شنو قول لها ابي اروح مع مشعل البقالة وماعندي فلوس بتقوم هي تعطيك خبيهم بعد وروح ديوانية جدي وقوله نفس الحكي بيقوم هو يعطيك خبيهم وتعال لنا بسرعة؟
احمد/طيب والجدة مااقول لها؟
سعد/لاتحلم ها العجوز بخيلة مرة ومابتشوف منها الا الريش بتقولك وش تبي بالبقالة وكل شي موجود بالبيت؟
احمد/طيب وعمي خالد اذا شفته؟
مشعل/عمك ياحظي كاهو عند الباب اخلص بسرعة علشان تلحق عليه قبل لايطلع....
احمد/يالله طيران,,,,
///////////////////////////////////////////////////////
راشد/وين بابا فواز؟
الشغالة/مع صديق هو دكتور حسام..
راشد بهمس/طب ومدام مشاعل فوق ولامعه؟
الشغالة/لا بالحديقة يمشي شوي عند باب المطبخ الخارجي...
راشد/طب مافي احد من اهلها هنا ولا زارهم قبل شوي وطلع وقال بيرجع,,
الشغالة/لا...
راشد/طب روحي سويلي عصير طبيعي ..واختاري شي يطول....
مشت الشغالة وتلفت حوالينه ويوم ماشاف احد مشى لين صوب المطبخ الخارجي هناك مكان ماهي تتمشى بس ماشاف احد رجع للجهة الثانية ولقاها تتمشى,,,وهي سرحانة ..صدق عليها عبايتها بس ماكانت مسكرة وشيلتها كانت على كتوفها,,,,
وتقرب منها...
هي بروحها كانت شاردة بللي صار لها البارحة وماهي قاوية تسال ولا تسوي اي شي..


جافاها النوم طول الليل ومن قعدت صارت تتجنب تحط عيونها بعيونه...
فواز مخبي عليها شي...هذا الشي اللي تاْكدت منه ,,,
وهي تمشي صدمت بشي وماانتبهت الا يوم رفعت راسها وشهقت يوم شافته يتبسم...
راشد وعيونه تدور فيها/وين سرحان الحلو ؟
مشاعل بارتباك جت بترفع الشيلة وتحطها على راسها بس مامداها لان يده مسكتها بقوة وقربتها منه..
مشاعل بصراخ/بعد عني ياحقير..
راشد/اششش ياام محمد.....اي احلى مشاعل ولا ام محمد؟
مشاعل بنفس الصراخ/قلت لك بعد....
راشد/اللحين ها الجمال هذا كله علشان بالنهاية تحملين وتولدين والله ماعرف قدرك فواز وظلمك....
توها بتصارخ عليه الا باب المجلس اللي فيه نواف ينفتح من برى وهو قريب منهم وصوت حسام طالع ..
بعد عنها وهو مقهور ومتضايق ومشت عنه بسرعة.....
وتفكيرها زاد فوق تفكيرها البارحي....راشد فيه شي جياته لهنا مو طبيعية اكيد وراه شي ماهو خالي!!الله يستر منه بس!!!.
////////////////////////////////////////////////////////
كانت جالسة على الكنبة وضامة رجلينها لعندها ووجهها باين عليه الاكتئاب....
ضاق خلقه يوم شافها كذا وتنهد ووقف مكانه يناظرها...
شيسوي علشان يسعدها وهو اصلا سبب حزنها وضيقها؟؟
متى بيتغير بينهم ها العناد والمكابر وتجريح بعض الى حب وعشق وغرام؟؟
ماتعود يكون معها رقيق وشفاف الا بحالاتهم الخاصة وحتى ها الاوقات مادامت وانقلبت الى غصب واجبار؟؟؟
وش يسوي في نفسه....ليش مو قادر يتعامل معها بشخصية ثانية غير شخصيته الجلفة...
أي حب هذا اللي يكنه قلبه لها وهو يعاملها كذا!!!
يوم رفعت راسها شافته يناظرها تقرب وجلس وسوى نفسه طبيعي...
نواف/وش الفطور؟
ياسمين وقفت...
نواف/وين رايحة؟
ياسمين وهي عاطيته ظهرها قالت ببرود وبصوت واطي/بجهز لك الفطور..
نواف/قعدي ماابي....
رجعت قعدت وهي صادة عنه ورجعت للحالة اللي مايحبها فيها...
تلخبطت مشاعره وماعرف شيقول...
نواف بصدق/هي مفكرة اني بردها ....ولا حاطة ها الشي في بالها بس هذا مايعني اني بردها ولا ابيها تدخل حياتي من جديد؟
ماردت عليه ورفع راس يستفهم لقاها مباعدة عيونها عنه ولا لها فيه بعد وكاءنه مايكلمها..
نواف بهدوء وهو راق قلبه لها/يعني لاتحطين في بالك اشياء ماهي صحيحة ولا لها أي صلة بالواقع...ريم حالة مرت بحياتي ومن سابع المستحيلات انها ترد انا مااْمن على حياتي على مثلها....
بعد ماقالت شي...
نواف بنرفزة/اكلمك انا؟
وقفت وقالت له ببرود حاد/وانا مالي خبري انا مجرد الهام للكوابيس المرعبة اللي تحلمها اذا شفتني!!
قالتها ومشت وظل مكانه يناظر بسرابها اللي راح,,,,
////////////////////////////////////////////////////////
بعد ماشالت نوف عبايتها راحت تجهز الصينية اللي يبونها واللي عليها علشان تطلعها الشغالة لهم بالحديقة,,,,
عبير دخلت عليها/روحي شوفي لنا اول مكان نقعد فيه؟
نوف/كل مكان مثل غيره وش الفرق يعني؟
عبير/انتي زوجك هنا بس انا عبدالله مو هنا يعني انتي تتحركين براحتك...
نوف/طيب....
عبير/شيلي انتي ها الصينية وانا بجيب القهوة عن مرام...
طلعت نوف وهي شايلة الصينية اللي فوقها مكسرات وطلعت فيها بالحديقة واكبر ابتسامة على وجه عبير اللي تناظر تركي نازل من الدرج وراحت تركض من شافته لعند الباب..
تركي/حشى..منتي صاحية؟
عبير بانفعال/اذا انت ماتغار على زوجتك ترى انا اموت ولااخلي بنت تعرض نفسها قدام عبدالله سمعتني!!
تركي بعصبية/احترمي حالك احسن لك؟
عبير/قول لمرتك اول تحترم حالها مو يوم شافتنا كلنا لاهيين داخل شالت صينية مكسرات وطلعت له وهي على بالها انت نايم وانا اذاكر لمرام وعمي وعمتي فوق يعني بالعربي الجو كله لها لا والحلو شايلة عبايتها ولابسة قصير..
قالتها وطلعت قبله وهو طلع وراها..
ونوف فعلا كانت شايلة عبايتها ولابسة ثوب قصير ابيض لحد الركبة مورد بخيوط ضعيفة...
كانت تمشي ومبين انها سرحانة لانها ماانتبهت ان عبدالله قاعد بس صرخة عبير خلتها تلتفت هي وعبدالله اللي كان قاعد على الكراسي.يقراْ الجريدة
طاحت الصينية بللي فيها على الارض وسط صرخة عبير ونوف وقفت جامدة مكانها ونظراتها بالارض,,,,
حتى ماانتبهت لتركي اللي كان وراها,,,
عبير/انتي ماتستحين انتي مو مالي عينك ها الرجال اللي عندك؟وش تبين بعد؟
عبدالله قام بسرعة وطلع من بوابة البيت وعبير لحقته على اساس انها متضايقة..
وماحست نوف الا بيد تركي تسحبها.
/////////////////////////////////////////////////////////////////////////////////
اشوفكم بكرة على خير



****
***
**
*



البارت الرابع والتسعين,,,,
/////////////////////////////////////////////
ظلوا بالغرفة واقفين قبال بعض فترة وكل واحد عيونه تقول حكي كبير ومو مفهوم...
نوف قطعت الصمت وقالت/تركي..
تركي بانفعال وغيره واضحين بصوته العالي/عبايتك وينها؟ها الشي بس اللي ابي افهمه؟
نوف بقهر ودفاع /انا مدري انه..
قاطعها بصراخ/ماتدرين عن شنو؟انه موجود بالبيت؟؟ليش من متى وانتي تشيلين عبايتك من عليك اصلا!!!
نوف بانفعال/لاتصارخ علي لو سمحت انا مو قاصدة اسوي ها الشي وربي فوق يدري,,,,ماتقولي وش الغرض اذا كنت فعلا متقصدة اسوي ها الشي؟
تركي بصراخ/مدري..مدري ولاابي ادري...اللي ابي افهمه عبايتك شلون تنزل من على كتفك برى ها الغرفة؟
نوف لزمت الصمت وحست انه بيجرحها اكثر ...هو صدق معصب بس هي بعد مالها ذنب...
يوم شافها ساكتة وماتتكلم قال بغضب اكبر/هو بروحه جالس وكلهم داخل فسري لي ها الشي ؟
نوف بصدمة/انت شاك فيني وفي اخوك ياتركي؟؟؟
تركي كانت الف علامة استفهام على وجهه بس ماقال شي..
رددت كلمته بصدمة مرة ثانية وهي تتمنى ينفي ولاياْكد بس لايظل ساكت/انت شاك فيني ياتركي؟
تركي بغضب/ابي افهم وش طلعك له بس!!!قلتيلي بذاكر شوي مع مرام ..ويوم نزلت ماشفت مرام ولاشفت احد غيرك وغيره؟
اجرح ياتركي اجرح...مقبولة منك يالغالي....اصلا الشره كله مو عليك...على اللي عاطيتك صدرها تجرح فيه ومو مبالية ولاهي قادرة تقولك شي وتدافع عن نفسها؟؟
اصلا كلامها كله ضايع جنب قمة غضبك وعصبيتك....
ارحمني يارب...انا ماسويت هالشي متعمدة ياربي وانت عارف بها الشي...
لاتخليه يظلمني بكلامه وظنه فيني!!!
/////////////////////////////////////////////////////
في بيت الجد كانوا نورة وياسمين ووضحى جالسين وام مشعل معهم,,,
نورة/يعني الليلة بتنقلون؟
وضحى/ان شاءالله؟
ياسمين/بعيده عن الشقة اللي قبل؟
وضحى/هاذي اقرب بكثير منها....بس تشرفونا بتشوفون..
ام مشعل/ان شاءالله بس تتغير الظروف سووا لنا عشى ونتجمع معكم فيها....
ياسمين/ان شاءالله....
نورة/جيبي الجوال بدق للسايق لاينسانا..
ام مشعل/وليه مستعجلين انتي معها؟
ياسمين/بنمر مشاعل ...اساسا نورة كانت مارتني وبنروح لها علطول بعدين غيرنا راينا وقلنا نمركم اول نسلم عليكم...
وضحى/احنا بعد بنصلي المغرب وبنمرها انتظرونا ونروح لها سوى,,,,
نورة/انا عندي جامعة وماابي اطول السهرة كثير,,,,
ام مشعل/ماغيرتي رايك ياوضحى وبتجين معنا؟
وضحى/لا ..وين لو كنت خفيفة جيت معكم بس مثلك شايفة مدري متى اولد اخاف اروح معكم وتبتلشون فيني...ان شاءالله بعدين الايام جاية ياام مشعل...
ياسمين/لحظة انتي وياها...وين تعزمون على بعض ان شاءالله؟
ام مشعل/خميس وجمعة بنروح المدينة....
وضحى/يصير افتن......
نورة/طبعا...
وضحى/بيمددوها لنهاية الاسبوع ماعليكم منهم مو بس خميس وجمعة؟
ياسمين/ياسلااام ياسلاااام...وان شاءالله اللي جالسين معكم ضيوف شرف ولا شسالفتهم؟؟
نورة/افا ياخالتي ماهقيتها منك صراحة لاتعزمين وماشكله لك نية تقولين وبتروحين سكاتي؟
ام مشعل/وخير ان شاءالله انتي معها كل وحدة عندها رجال وراها؟
نورة/انا ماوراي احد.....مابعد رحت بيته ومابيقول لي لا اذا قلت له بروح مع جدي وجدتي وخالتي..
ياسمين/ويجيك قلب تروحين بدوني وانتي ماكنتي تتنفسين الا فيني ومعي!!
وضحى/خلاص مو زوجتك ..خليها تتنفس براحتها بعيد عنك وازيدك من الشعر بيت انا مقترحة عليها تترك مشعل وماتروح فيه ؟
ياسمين/وان شاءالله تبونه يقعد معي!!!
ام مشعل/وان شاءالله ماهو اخوك؟
ياسمين/هذا اذا طلع الشارع من وين اجيبه انا يمديك تروحين وترجعين وانا مدري عنه أي شي؟؟؟
وضحى/لالالا بيظل معنا انا وخالد...
ام مشعل/لا ماراح اخليه باخذه معي بحتاجه هناك هو وسعيدان ابوي كبير ومايقدر يشيل عمره وماابي اخذ السايق وابتلش فيه مشعل وسعد مابيقصرون؟
ياسمين/حتى ياسمين اذا اخذتوها مابتقصر؟
ام مشعل/لاحبيبتي ياسمين وراها نواف؟
ياسمين/طيب واذا جابت الموافقة منه تجي معكم ولاماتجي؟
نورة بهمس/يركض نواف يعطيك الموافقة بعد صدقتك؟
ياسمين بهمس/وانا باخذها منه تصدقين السالفة لاجواز ولا فيزا بركب الطائرة وبروح ومو رادة له اصلا بقعد هناك ومو راجعة؟؟؟
/////////////////////////////////////////////////////
في سيارة عبدالله...
كان يسوق بسرعة خيالية......
وعبير مخلية الجو متوتر بينهم بكلامها..
عبير/شنو يعني بالله تقصد من ها الحركة؟
عبدالله/................
عبير/يعني هاذي ماتعني غير شي واحد...احتقار مباشر لي!!!شنو يعني مو مالية عينها وانا داخل تقوم تطلع كذا لزوجي!!!عبدالله مانبي نسكن هنا اذا تزوجنا انا مااتحمل كل يوم تطلع لك كذا!!!
ماكان يرد عليها كان سرحان لبعيد وماغير سكوته اللي يجاوب استفساراتها واسئلتها,,,,
عبير/الغريب بالموضوع زوجها تركي؟يبى انت ماتشوف مرتك شلون تقعد بالبيت ؟وين عبايتها؟وين حجابها؟اخوك بالبيت ولاطالع؟ولا الدنيا سايبة عندكم؟لايوم شافني طالعة اركض سوى روحه مهتم وجا وراي....
حبيبي انا مابعيد كلامي مو ساكنة بها البيت اصلا!!
عبدالله بقهر/ماراح تسكنين فيه...انتهينا؟
قالها وكان يقصد انك تسكتين مرة وحدة مو بس تسكرين الموضوع..
عبير بحقد/تلاقيها اللحين مسوية روحها المسكينة المظلومة واحتمال تقول بعد انك انت اللي متسبب بالسالفة وابوك وامك مايبي لهم شي ويصدقونها؟؟
انا مستغربة فيهم كيف يصدقونها ويبدوها عليك وانت ولدهم وهي الغريبة عنهم!!!
هذا وانت الطيب وكافيهم خيرك وشرك وشنو مايبون قلت لهم حاضر وعلى امركم,,,اخ بس لو انت مثل تركي عندك ذيك الشخصية كان حسبوا لك الف حساب وحسبوا لي معك...بس عيبك طيبتك.....
ناظرها وماعلق بشي....
عبير/انا اقول..
قاطعها بسرعة/عبير ممكن تسكتين شوي حاس اني متخربط ومو قادر اوصل لااي حل؟ابي هدوء شوي علشان اعرف اتصرف بها السالفة..
ناظرته شوي وبعدها قالت/ان شاءالله حبيبي,,,
/////////////////////////////////////////////////////////
دق جواله بذيك اللحظة وتفاْجا من اسم المتصل(امي يتصل بك)
رد بسرعة..
تركي/نعم..
ام تركي/انزل ابيك شوي..
تركي/خليها بعدين..
ام تركي بحزم/لا اللحين ضروري,,,
قفل الجوال واخذ مفاتيحه وطلع من الغرفة وتركها بروحها بعد ماطلع فيها قهره وغضبه وعصبيته ويمكن لو مااتصلت امه كان كمل بس اتصال امه انقذها,,,,,
نزل بسرعة وكانت امه وابوه جالسين معهم مرام..
تركي بضيق/في شي..
ابو تركي/أي في....امك قالت لي؟
ام تركي/تركي علامك انت العاقل يبى...
تركي بنرفزة/يمه..
ام تركي/احنا كلنا كنا سوى جالسين ومبسوطين لين جت النسرة وقالت ان اخوك بالبحرين انا نفسي تفاْجات عبدالله ماله بالعادة يروح ومايقولي اذا كنت ابي شي من هناك بس مشيتها وقامت نوف مع مرام يجهزون الاغراض علشان نطلع نشرب لنا قهوة برى لين يخلص ابوك شغله ونروح بيت اختك...


مرام/شالت نوف عبايتها بعد اصرار عبير ان عبدالله ماهو هنا ولو كان تركي ماهو هنا شالت هي بعد عبايتها وقالت لنوف تطلع الصينية برى بالوقت اللي انت كنت نازل فيه ..
كان يسمعهم وهو ساكت..
ام تركي/تركي..نوف ماسوت شي يخجل لاسمح الله بنت عمك ومن صغرها معنا وعارفينها زين وعارفين طبعها؟
ابو تركي/عسى بس مازعلتها ولا ضايقتها؟
تركي/للحين لا....
ابو تركي/ولا بعدين بعد....انت ماتعرف بنت عمك ولاماتعرفها؟انا حسابي مع مرة عبدالله بس يرجعون المشكلة كل ماادق لجواله مغلق...لكن وين بتروح مني اليوم تصفية الحساب وبعلمها قدرها زين..
تركي بغضب/لاخلها علي انا اللي باءدبها....
ابو تركي/انت روح لبنت عمك راضيها لو كنت مزعلها..
شال مفاتيحه وهو يمشي للباب وبيطلع /بعدين..
ام تركي/تركي...
تركي بضيق/لارجعت بشوف شسالفتها اللحين مالي خلق شي؟
///////////////////////////////////////////////////
كان يدورها وينتظرها تجي وماجات رغم انه متاْكد انها تدري انه بروحه وحسام مشى من زمان....
قرر انه يروح يشوف وينها فيه..
طلع يدورها يمين وشمال لين لقاها جالسة بالصالة وضامة ركبتها لعندها ومبين انها تبكي..
ناداها بهمس ورفعت راسها بسرعة ومسحت باقي دموعها...
تقرب منها وهو على كرسيه وقال بحنان/شفيك..
مشاعل/ولاشي...
فواز تقرب منها وعدلت هي جلستها,,,,
فواز وهو يمسك يدها/مو معقولة مافيك شي..
مشاعل/كنت انتظر حسام يطلع لاني مليت من القعدة بروحي وشوفة عينك محد وصل من اهلي لسه؟
فواز بثقة/بس حسام طلع من زمان يامشاعل؟
مشاعل بارتباك/ها.....
فواز/شفتي ان انتي فيك شي؟
مشاعل بارتباك اكثر/لا ..هو يمكن يوم طلع ماانتبهت له يمكن كنت فوق...
فواز/اممم...طب في احد جانا يوم كان حسام هنا؟
مشاعل بخوف/لا....
ظل يناظرها ثواني وحست بالخوف والارتباك ليش كذبت عليه ماتدري؟؟؟
توه بيتكلم ومبين ان لهجته كانت فيها شوية صرامة وعصبية/مشاعل..
قاطعته بسرعة وكانها كانت بتتكلم قبله/راشد,,,
ظل يناظرها وماقال شي,,,
كملت بنفس الارتباك والخوف/راشد كان هنا.....فواز انا صرت اخاف منه...مااشوفه الا بوجهي؟شلون يدخل ماادري؟شنو يبي بعد ماادري....
فواز/وليه ماقلتيله يجيني بالمجلس؟
مشاعل بخوف/انا كنت بالحديقة ومالقيته الا بوجهي....حاولت اصرخ وماحد سمعني...
فواز بغضب/ليش هو تحرش فيك؟
مشاعل/يمكن كان بيسويها وطلعة حسام منعته...
فواز/طيب وليه ماقلتيلي بمجرد شفتي حسام يطلع؟
مشاعل/راشد يبي شي....جياته هنا وراها شي يافواز؟
فواز تنهد/طبعا يبي شي....مو حضرتك حامل بولدي اللحين....في رايك اللي يبي يذبح الابو بيهمه ان الولد يعيش؟؟؟
مشاعل بخوف/يعني صدق هو ورى الحادث؟
تنهد وقال/أي...
مشاعل بزعل/وانت ليش ساكت له؟
فواز/ومن قال لك اني ساكت....انا قاعد اجمع اوراقه بهدوء تام..كل دليل ضده قاعد ينحط بملفه والى جيته هاذي انا قاعد اشوفها على مهل واشوف وش قاعد يسوي فيها..
مشاعل راشد بالنسبة لي انتهى وعلشان ارميه رمية مااندم عليها لازم اجمع له كل سيئاته ومواقفه السودة معي علشان لااندم اني انهيت حياته وهو عمي؟
مشاعل/طب لمتى ؟؟؟لين هو ينهي حياتنا انا وانت اكثر واكثر؟
فواز/هانت..ماباقي شي يامشاعل ......
رمت نفسها على رجله تبكي من الخوف من اللي جايها وقام يمسح على شعرها بحنان....
فواز/مشاعل للحين انا اقولك بيت اهلك احسن لك...
مشاعل بصراخ/ماابي اروح مكان ابي اموت عند رجلك؟خلاص افهمني لاعاد تفتح ها السيرة ثاني يافواز؟
///////////////////////////////////////////////////////
شي واحد بس كان يدور في بالها..
تركي وشكه فيها؟وها الشي اللي ماراح تسمح له ولاتغفر له عنه لو صار؟
والاهم من هذا كله هي اذا زعلت منه اللحين وين تروح؟
ها الشي اكيد من صالح تركي...لانه متاْكد مية بالمية ان ماعندها مكان تلجاْ له...
لابيت اخو ولابيت جد ولااي احد من العيلة كان يبيها قبل علشان يفكر ياخذها عنده بوقت ضيقها؟
كانت تمسح دموعها وهي تناظر بصورة تركي المعلقة على الجدار....
تركي يحبها...ويحبها بجنون بعد....وها الشي تعرفه هي ويعرفونه الكل....
هل معقولة يدخل الشك بقلبه عليها من ها الموقف؟وعبير وش مصلحتها اصلا تسوي كذا!!!
وعبدالله وش بيكون موقفه من اللي صار؟؟؟
منو بيوقف معي ومنو بيوقف ضدي ها المرة؟
تركي وش راح تكون نظرته فيني بالايام الجاية وياترى هذا الموقف صار من تخطيط عبير بروحها ولا معها احد؟؟
تركي بيصدق اللي صار وبتكون حياتي معه اشبه بالجحيم وسط شكه وغيرته؟؟وياترى هل هو سامع شي من قبل ولا واصله عني أي شي انا وعبدالله وكان يبي يصير ها الشي علشان يتاْكد؟؟
ياربي راسي بينفجر مو قادرة اركز بشي...
اصلا انا مو مصدقة الكلام اللي قاله لي تركي....
وين اروح اللحين؟لمنو اللجاء لغيرك ياربي,,,انت الوحيد اللي عارف بنفسي وبنفوس العباد..هونها يارب هونها...
///////////////////////////////////////////////////////
على كورنيش الخبر,,
جلسوا مقابلين بعض وكل واحد شايل بقلبه هم مو طبيعي,,,,
نواف وسالفة ياسمينته اللي تعقدت بينهم الامور بشكل اكبر واكبر وجرحه لها خلاها تبعد عنه بشكل كلي وتكرهه اكثر واكثر,,,
تستجيب لكل مطالبه وتعطيه كل شي يبيه بس كله ببرود وبدون نفس ومابينهم أي كلام ونقاش ,,,
تركي والسالفة اللي صارت له اليوم....نوف اكبر شي بقلبه مايتصور انه يجرحها ولايزعلها وهو يموت اللي يفكر مجرد تفكير انه يزعلها,,,,
شلون راح تصير الامور بينهم بعد اللي صار؟
اكيد انها اللحين زعلانة وجالسة تبكي...
غمض عيونه لايتخيلها تبكي ومتضايقة وهو السبب!!
شيسوي بنفسه بس,,,,
يوم شافها بها الثوب العريان طالعة واخوه جالس برى جن جنونه حس ان الدنيا كلها تدور فيه,,,
ماعرف شيسوي,,,,
قطع الصمت نواف يوم قال/تهقى بتتصلح الامور بيني وبينها؟
تركي بلامبالاة/قلت لها انك مابترد مرتك؟
نواف باالم/أي..
تركي/وبعدين؟
نواف بالم اكبر/قالت انه مايهمها اصلا انا وحياتي مانهمها بشي...
تركي/وليش قالتها؟
نواف بتنهيدة/لاني جرحتها وبمجرد اقول لها شي تعيد لي الكلمة اللي جرحتها فيها علشان اسكت وماطلب منها أي شي,,,,ماتتخيل حياتنا كيف صايرة....
حتى يوم كانت علاقتنا تجي بالاجبار كانت اهون الف مرة من انها تكون مثل قطعة جليد باردة مالها أي طعم!!
تركي/في النهاية انت السبب؟
نواف بضيق/مو عارف شسوي ولاشلون ارضيها؟اصلا انا ماادري وش اللي تحبه وشنو اللي تكرهه علشان افكر ازعلها واراضيها؟
تركي/ترى الجدار اللي بينكم اذا انترك فترة اطول بتتعب على ماتوصل لها يانواف...لاتترك المجال لها انها تبعد عنك اكثر واكثر,,
تنهد نواف وماعلق وسكت تركي..
نواف/افهم من كلامك انك بتروح الليلة تراضي نوف؟
تنهد تركي وقال بضيق/هي ماغلطت يانواف؟وكلام اهلي منطقي!!بس انا عميت عيوني وماقدرت اشوف شي ثاني..كل اللي كان في بالي انها كانت بثوب عاري قدام اخوي؟ماقدرت اشوف لاالصورة اللي قبل ولاالصورة اللي بعد؟
نواف/أي....
تركي/غيرتي اخذتني وانهديت فيها وانا متيقن انها زعلانة مووت مني اللحين ويمكن حتى لو توسلت لها ماترضى عني وهذا حقها بس انا ماقدرت امسك نفسي ولو شوي عنها,,,,
نواف/وش اللي مقعدك مدام تدري انك غلطان وانها مالها شغل بالسالفة قوم روح لها وراضيها؟
تركي/احس اني لسه متوتر وقاعد افكر كيف اذبح ذيك اللي ماتتسمى ,,
نواف/طب يمكن خطيبة عبدالله مالها شغل؟
تركي/اقولك قايلة لااهلي يعني السالفة كلها من تخطيطها؟وبعدين حتى لو مالها شغل هي يبيلها تاءديب يبيلها تاْديب انا احد يحط دوبه ودوب نوف لايمكن ارضى عنه ولازم اعرفه حدوده؟
نواف/تهقى ممكن تترك لك البيت وتطلع؟
تركي بضيق/نوف...تطلع وين تروح؟هالشي انا عارف انه بصالحي بس بعد يضايقني....اني احس ان ماوراها احد تلجاْ له لو ظلمتها انا يانواف؟
نواف/بس انت تحبها اكثر من أي شخص بها العالم معقولة ممكن تظلمها بيوم من الايام؟
تركي وهو يقوم قال بمرارة/وهذا انا ظلمتها اليوم؟
///////////////////////////////////////////////////////
سعد بهمس/تصدق؟
مشعل وهو ينزل راسه لمستوى سعد/شنو؟
سعد وهو ياْشر على احمد اللي ياكل همبرجرته/هذا بيطلع لنا ذهب؟
مشعل/شلون؟
سعد/اليوم بس قدر يجيب لنا خمسة وستين ريال على اساس انه يبي يروح البقالة....ولاحظ مو كل الاطراف عطوه مجرد اربعة اشخاص بس,,,تتوقع لو اجتمعت العيلة كلها كم بيقدر يجيب لنا,,؟
مشعل باعجاب/تتوقع انه يكون وسيلة دخل ممتازة؟
سعد/الا واثق ياعمي....
مشعل/طيب افرض انه راح بلغ عنا وقال ان احنا اللي قايلين له يجيب الفلوس؟شنو راح يكون موقنا...
سعد/.........
مشعل/طبعا هو بيقول للكل بما فيهم ابوه...تخيل نظرة نواف عنا؟؟؟وتركي وعبدالله والكل؟
سعد/لاتخاف هذا نحطه بجيبنا ونضمن انه مايقول لااحد؟
مشعل/لا ياعيوني انا ابي دراسة محكمة للخطة ماابي اسوي شي عشوائي واروح فيها بعدين؟
سعد/لاتطمن انا بجهز كل شي بس في مشكلة تواجهنا؟
مشعل/شنو بعد؟؟
سعد/هل في كل مرة بيقول ابي فلوس بيعطونا؟وشنهي بتكون الحجج في كل مرة؟
مشعل/زين انك فكرت بها النقطة قبل لانبدي مشروعنا..
احمد/بتجون تنامون عندي الليلة مثل ماوعدتوني؟
سعد/أي طبعا بس نخاف ابوك مايرضى؟
احمد/ماله شغل انتوا بتنامون بغرفتي مو بغرفته؟
سعد/أي كفو خلك كذا دايم قد كلمتك...
مشعل/اقول احمد انت منو تحب اكثر بابا نواف ولامشعل وسعد؟
احمد/العم مشعل والعم سعد؟
سعد/معناته بنبدي نحط النقاط على الحروف الليلة ونشتغل في مشروعنا الجديد؟
////////////////////////////////////////////////////////
في بيت ابو تركي...
ام تركي/نوف...
نوف من ورى الباب/هلا خالتي....
فتحت لها ...
نوف/تفضلي...
ام تركي/قومي نزلي قعدي معي شوي..عمك شوي وبيودينا لمشاعل...
نوف/يالله بس البس عبايتي...
انتظرتها عند الباب لين لبست عبايتها وطلعت معها ومشوا مع بعض لين الدرج..
رغم ان ام تركي جاية تفتح الموضوع معها بس يوم شافت باقي اثار دموع نوف على وجهها وسكوتها فضلت انها تسكت وماتتكلم,,,,
لين نزلوا تحت وكان المكان مثل ماهو ابو تركي ومرام وبس,,,
جلسوا وظلوا يسولفون عن مشاعل ومن هنا وهنا وهي بالها نصه شارد بللي طلع اكيد لانه ماله بالعادة يايكون فوق عندها ولا بالصالة ومدامه ماهو موجود يعني ماهو بالبيت!!
قطع عليهم سكونهم فتحة باب الصالة ودخول عبدالله وعبير منه,,,
وقف ابو تركي يوم شافهم وسلم عبدالله وجلس جنب ابوه اللي بعده واقف يناظر بعبير اللي بعدها بمكانها تناظر بابوه...
ابو تركي بعصبية/لاهلا ولاسهلا فيك....
عبير/ليش عاد ياعمي!!
ابو تركي بعصبية اكبر/شوفي يابنت الناس انا ها البيت طول عمره ماشي وعايش بالسليم وعلى اساس حب وتفاهم واحترام بين الكل ؟؟بتجين انتي وبتحطين وتشيلين وتفرقين ترى مابتقعدين هنا بيتي يتعذرك؟
عبير بانفعال/وانا بموت علشان اسكن هنا؟؟اصلا عبدالله بيفتح لي بيت باي مكان ابيه!!
عبدالله بعصبية/تكلمي عدل مع ابوي؟
ابو تركي/لاخلها تطلع اللي عندها علشان احنا بعد نطلع اللي عندنا؟
عبير/لاتقعد تهددني ترى انا وراي رجال...يسواكم كلكم,,
ام تركي/استغفر الله عليك...
عبدالله وقف وقال/عبير..
ابو تركي/لا خلها...خلني اشوف انا ناسبت منو؟حطيت يدي في يد منو؟
عبدالله/انتي هيه..احترمي حالك واعرفي انتي منو قاعدة تكلمين؟هذا ابوي ماهو باصغر عيالك؟
عبير/اشوف طلعت لك شخصية قدامه؟؟زين والله مالك بالعادة؟
عبدالله بصراخ/عبير انتي طالق؟؟
/////////////////////////////////////////////
اشوفكم بكرة على خير ان شاءالله 



****
***
**
*



البارت الخامس والتسعين,,,
//////////////////////////////////////
ناظر الكل في عبد الله اللي كان معصب مرة وهو نادرا ماكان يعصب وسكتوا وهي قالت بذهول/شنو؟
عبدالله/اللي سمعتيه ياعبير انتي طالق...
عبير بانفعال/تطلقني!!!
عبدالله بصراخ/أي اطلقك...البنت اللي ماتحترم اهلي مالها مكان بقلبي ابدا ياعبير..
عبير بصدمة/ووين الحب؟
عبدالله/اهلي يابنت الناس ابدى عندي من كل شي بها العالم,,,هذولا تاج راسي واللي يضايقهم ويرفع صوته عليهم ومايحترمهم لايحلم اصلا انه يكون له مكان بقلبي,,,,
عبير بصراخ على نوف/كله منك انتي ياحقيرة؟
ابو تركي بصراخ/انتي هيه..البيت هذا له احترامه واذا انتي ماتعرفين شي اسمه احترام طلعي برى ولاتوريني وجهك مرة ثانية؟
عبير/وش دعوة انت لك كلمة من الاساس؟مو حضرة الاميرة العقربة هاذي خلت تركي يكتب البيت لها باسمها لين تتمكن منكم وتطردكم كلكم منه...
وقفت نوف بصدمة وماقالت شي...
كملت عبير بقهر وحقد/انتي اصلا وحدة بنت شوارع ومنتي مربية لفيتي ودرتي على عبدالله علشان ياخذك ويستر عليك ويوم ماقدرتي تلفين عقله رحتي لتركي والله اعلم شلون ورطتيه وخليتيه ياخذك ويضبك؟
ماكملت كلامها لان نوف كانت طاحت على الارض وكلهم صرخوا باسمها.....
/////////////////////////////////////////////////////////
في بيت مشاعل..
كانت جالسة ومعها ياسمين ونورة,,,,
نورة/معه احد اللحين فواز؟
مشاعل/أي موظفين الشركة جايين يتحمدون له بالسلامة..
ياسمين/ماعدتي عليه سالفة السفر علشان يتعالج؟
مشاعل بهدوء/لا
نورة/ليه ..اقنعك..
مشاعل/مدري بس حاسة ان فواز فيه شي...في ششي مخبي عني؟
ياسمين/مثل شنو؟
مشاعل/مدري بس احسه يقدر يتحرك..
نورة/ياساتر....واذا كان يقدر يتحرك ليش بذمتك بيكون كذا وضعه..خليك واقعية يامشاعل؟
مشاعل /راشد له دور بالسالفة ...انا متاْكدة من ها الشي....
ياسمين/وش اللي خلاك تفكرين كذا؟
مشاعل بهمس/امس تحرك وغطاني وانا جنبه؟لو ماكان يقدر يتحرك شلون بيسويها؟انا مااتخيل انا متاْكدة من حركته؟وراشد جيته لهنا وراها شي....وانا بموت من كثر ماافكر؟
نورة/قلتي له عن سالفة راشد واذا كان ورى الحادث؟
مشاعل/وراه...راشد ورى الحادث بس فواز مدري وش وراه يقول مايقدر يسوي شي الا اذا جمع كل دليل عليه..
نورة/ومطول وهو يجمع ادلته؟
مشاعل/مدري هو مبعدني عن ها السالفة وتعبت من كثر مااسئله؟
ياسمين/الله كريم....
نورة/بيت جدي بيروحون المدينة...
مشاعل/صدق!!وخالتي معهم ياياسمين..
ياسمين/أي..
مشاعل بضحكة/ومنتي معهم!!
ياسمين بنرفزة بزارين/لا ان شاءالله بروح معهم ..
نورة بخبث/واذا مارضى نوافك؟
ياسمين بتنهيدة/لاهو نوافي ولالي فيه بعد!!!
مشاعل بهمس/بذمتك ماحبيتيه؟؟
ياسمين مسحت دمعة وقالت بتنهيدة/لو سئلتين ها السؤال قبل فترة قلت لك أي احبه بس اللحين لا...انا مجرد اذكره والهمه الكوابيس بالليل ..مقدر احبه؟
///////////////////////////////////////////////////
خالد/دخلي برجلك اليمين....
وضحى/ههه ان شاءالله....
دخلت وسمت بالرحمن..
سكر الباب وراه....
وضحى بهدوء/ان شاءالله يجمعنا ها المكان مايفرقنا من جديد؟
شد على يدها وهو ماسكها/أي ان شاءالله...كثري منها ياوضحى..وادعي ان احنا نسعد بعض بقد مافينا,,,
وضحى/عن نفسي ياخالد نسيت الماضي وطويت صفحته وببدي من هنا حياة جديدة بتكون انت فيها كل شي..انت ابوي وانت اخوي وانت صديقي وحبيبي وكل دنيتي....وبنسى اللي صار لنا....
ضمها خالد لصدره بقوة وقال بحنان/وانا ياوضحى بكون دايم جنبك...بكون ابوك وامك وصديقك وكل شي...ماودي اهديك غير السعادة وبس...وابيك تسامحيني على كل تقصير يجيك مني!!
وضحى وهي تحضنه/مايجي منك قصور يالغالي....
خالد/بنظل واقفين ياام وليد تفضلي..
ناظرته وقالت بصدق/أي بس انا قايلة لك بتجيك بنت ماهو جايك وليد؟
ضحك عليها ومشاها معه لداخل..
وضحى/ليه تضحك؟انا اتكلم من جدي؟
خالد/خلاص ولاتزعلين ياام البنت؟
وضحى/وش بنسميها؟
خالد/بسميها وضحى طبعا..
وضحى/خالد اعقل عني!!انا اتكلم من جدي....
خالد وهو يضحك/وانا امزح معك,,,,تعالي قعدي بس يبى لاتتعبين ...
/////////////////////////////////////////////////////////
الليل رجع تركي لبيته ونواف لبيته وكل واحد فيهم ناوي يراضي اللي تاركها زعلانة وهو سبب زعلها,,,,,
وخلونا نبتدي بتركي...
دخل البيت وكان هادي جدا ومبين ان الكل نايم...
راح غرفته علطول.....
فتح الباب..
وكانت ظلمة وحس بنرفزة...يابتكون نايمة هنا يابتكون نايمة تحت بغرفتهم,,,,
يوم تقدم داخل مالاقها بالفراش وكان مرتب مثل ماطلع يعني انها ماهي هنا....
ترك بوكيه الورد اللي جايبه على الفراش وراح الحمام لقاه فاضي ..
طلع من الغرفة علشان ينزل غرفتها القديمة والا مرام بوجهه.
مرام/تركي
تركي/انتي لسه مانمتي؟
مرام/كنت انتظرك؟..
تركي/وليه بالله منتظرتني..
مرام/علشان اقولك ان نوف ماهي هنا؟
تركي بحزم/وينها فيه؟
مرام/بالمستشفى...
مرت لحظات صمت حاول يستوعب فيها وبعدها قال بخوف/وين؟
مرام/طاحت علينا وامي ماحبت تتصل فيك قالت اذا جا تركي قولي له اني بظل معها..
تركي/باي مستشفى هي فيه؟
مرام/بالمواساة....
تركي رجع اخذ مفاتيحه وجواله ومرام وراه تمشي..
مرام/ماتبي تعرف ليه هي طاحت علينا؟
وقف مكانه وكانه ينتظر تكمل كلامها وماطولت قالت بسرعة/عبير قالت عنها اشياء وجابت بسمعتها قدامنا...
تنرفز بقوة وشال مفاتيحه بسرعة وطلع للمستشفى...
بالمستشفى الجو كان هادي للغاية..
كانت نوف تحسب الوقت بالثواني...
ماكان فيها شي بس عمها وخالتها اصروا انها تبقى الليلة هنا علشان ترتاح.
كانت خالتها جالسة تقراْ بالجريدة عند الباب علشان لاتزعجها وهي كل تفكيرها بتركي وين ممكن يكون راح؟
هاذي اول مرة يطلع ومايقول لها وين بيروح؟اصلا هي اول مرة من تزوجوا يطلع بدونها..
سمعت صوت جوال خالتها ودق قلبها هذا اكيد تركي متصل يساْل عنها....
غمضت عيونها بسرعة على اساس انها نايمة لانها ماتبي تشوفه..
سمعت خالتها تقوله برقم الغرفة وتاْكدت انه هو....
دقايق بس وانفتح الباب ودخلت ريحة عطره قبله...
حست انها تبي تبكي...شكه فيها اليوم بعدها عنه حييل...
سمعت امه تقوله/تعبت شوي وجبناها واللحين هي نايمة..
تركي/السايق تحت رجعي البيت معه يمه..
ام تركي باصرار/لا ياتركي نوف امانتي وبظل معها لين تطيب..
تركي/يمه انا معها لاتخافين بدير بالي عليها..
شالت شنطتها وقالت/لاتحاول ياتركي بروح غرفة الانتظار شوي بس بكون هنا ماراح اطلع الا معها من ها المستشفى؟ولاتزعجها تراها نايمة ياتركي؟
طلعت وظل واقف مكانه ثواني وكانه متردد يتقرب منها ....
ويوم تقرب منها تنهد وباسها على جبينها وجلس جنبها ومسك يدها حست انه مضايقها وتبيه يبعد عنها ماقدرت تمسك نفسها اكثر وتكمل تمثيل انها نايمة...
لفت عنه للجهة الثانية وقال بهمس وخوف/نوف..سلامتك حبيبتي..
نوف بحدة/ممكن تتركني بروحي!!
فهمها انها ماتبي تشوفه وتبي تبعده عنها..
قال وهو يترجاها تلف له/نوف...تعالي ياقلبي ابي اتطمن عليك..
ماقاومت دموعها اكثر وقامت تبكي وقالت بحساسية/انا بخير..كثر الله خيرك..
تركي بضيق/نوفي..
نوف/لاتقول شي ياتركي الله يخليك...شكك فيني اليوم كفى ووفى..
تركي بدفاع/نوف اتركينا من ها السالفة اللحين وبعدين بنتكلم فيها سلامتك عندي بالدنيا اللحين..
نوف/ممكن تتركني ارتاح شوي بروحي ياتركي...
////////////////////////////////////////////////////////
ظلت واقفة عند باب الغرفة حق احمد تناظر باشكالهم التحفة وهم نايمين...
ماتدري ليش توقعت احمد مايتقبل احد من العائلة لانه حتى وضحى ولؤلؤة ماتقبلهم بس يا سبحان الله قدروا سعد ومشعل ياْثروا عليه....
الباقي ابوه....لازم يكون بينهم خيط تفاهم واستجابة ولابيضيع احمد..مالها غير تخلي مشعل يكون واسطة ويحبب احمد في ابوه ويقربه منه ودور نواف لازم تكلم نوف علشان تكلم تركي يكلمه...
تنهدت وهي تبتسم...واسطات كثيرة علشان تقوله انتبه على ولدك وقربه منك بس لانها ماتقدر تنطقها,,,
تنهدت وجت بتمشي بعد ماطفت انوار غرفة احمد ويوم لفت لقته واقف يناظرها ومتسند على الجدار..
ناظرته شوي ومشت بسرعة ..
مشى وراها....
دخلوا الغرفة وسكر وراها الباب.....
لفت له وصاروا قبال بعض...
ياسمين بسرعة/ترى احمد عنده ضيوف نايمين معه ..
نواف وهو يناظرها/أي...
ياسمين بارتباك/قلت اقولك لاتتفاجاء من وجودهم الصباح.....مارضى احمد يرجع معي الا وهم معه...
نواف وهو بعده يناظرها/و انا قلت شي اللحين؟
ياسمين/لا اقولك بس علشان لاتستغرب وجودهم...
قالتها وراحت قعدت عند المرايا...
جلس هو على حافة السرير..
ياسمين بدون مقدمات/امي بتروح المدينة مع جدي وجدتي..
نواف/أي..
ياسمين/بروح معهم؟
نواف/هذا قرار ولاامر ولاشنو بالضبط؟
ياسمين هزت كتوفها/سميه اللي تسميه؟
نواف/اذا تبين احجز لنا الاسبوع الجاي ونروح يومين..
ياسمين باعتراض/لا ماابي اروح معك ابي اروح مع امي...
نواف/وش الفرق بالله...يتراواللي المكان واحد..
ياسمين/انا ماابي منك شي...بس الموافقة..
نواف/واذا ماوافقت..
ياسمين بعناد/بحجز لنفسي وبروح.
نواف بحدة/سويها وشوفي وش يجيك.
تاْففت بقهر وماردت عليه....
وهو تنرفز وهو يطالع بالورد اللي جايبه..جاي يصالحها وماهو عارف وفتحت ها السيرة وماهو قادر يقول كلممتين على بعض....
نواف/تعالي هنا...
ياسمين/اذا جيت بتوافق!!
نواف/لاطبعا..
ياسمين بعناد/معناته مو جاية؟
نواف بحزم/سمعي الكلام وتعالي...
ياسمين/ماابيك .....افهمها...
ثارت شياطينه من ها الكلمة ووقف والشرر يتطاير من عيونه ويوم وصل لقبالها كان دمها ناشف اصلا...
نواف بحدة/عيدي الكلمة اللي قلتيها؟
ظلت ساكتة وماقالت شي ومسك يدها ورفعها بقوة ووقفت على رجلها وصارت قباله..
نواف/ليش ان شاءالله..
ياسمين بدفاع/انا تعبانة؟
نواف/وش االي متعبك ان شاءالله؟التنظيف ولا الغسيل ولا العيال اللي تصرخ وراك؟
ياسمين بهمس/انت...
سمعها وظل يناظرها شوي وبعدين فك يدها وقال لها بسخرية/على فكرة حتى انا ماابيك؟
وهو يمشي لسريره وهو يناظر بالورد اللي جايبه ويلوم نفسه أي صلح ذا يانواف أي صلح....انت تلعب على نفسك انت ماتعرف الا تخرب بينكم الجو ولا الصلح بعيد عنك...بعيد حييل...
//////////////////////////////////////////////////////
عند مشاعل كان الجو شبه خانق وهي اللي جابته لنفسها...
طاري ان فواز يتحرك ويمشي طاغي عليها ومسيطر على افكارها..
لبست ثوب نوم قصير وشفاف..ولااول مرة من تزوجت ....
تركت شعرها طايح وراحت جنب فواز...
عارفة انها قاعدة تلعب بالنار وان اللي تسويه بيحرقها قبل يحرقه بس قررت تجرب...
يوم دخلت كان مغمض عيونه نايم سوت روحها تبوسه وحطت راسها على كتفه وغمضت عيونها..
هي عارفة انه جالس لانها قبل تدخل انتبهت له وبس شافها جاية بها الثوب غمض عيونه...
ظلت تنتظر وتنتظر وتنتظر لين مضت اكثر من ساعة الاربع على جيتها...
اللي كانت حاطة راسها على صدره كان محترق صحيح بناره اول مرة يشوفها بلبس كذا...
وقاعدة بحضنه بعد..وها الشي اللي تعبه اكثر واكثر...
وش اللي تبين تسوينه فيني بس يابنت الحربي؟خليني بحالي تكفين...
قرر انه يقوم ويتركها نايمة هنا ويطلع هو للصالة
بس ماقدر...حس انه في شي يجذبه لها اكثر واكثر ويقربه منها,,,
صارت يده تمشي على جسمه وهو يتنهد بقوة ومو قادر يمسك نفسه بس لو غلط ها الغلطة راح ينكشف قدامها ومو وقته يسوي ها الشي مدامه بداه...
قربها من حضنه وحضنها بقوة وهمس لها/احبك موت..لاتتركيني انا ابيك..
ماكانت نايمة وكانت تسمع حتى تنفسه وكل ماتنهد طلعت هي روحها بس يوم حضنها ووقف احتارت اكثر....
ياليته سوى شي علشان يريحني....انا مااخذت منه شي وخلاني محتارة اكثر واكثر من قبل,,,
///////////////////////////////////////////////////// 
صباح اليوم الثاني....
على كورنيش الخبر....
فارس وهو يمشي جنب نورة..
فارس/مابغيتي تتكرمين وتشربين معي فنجان قهوة؟
نورة/ويكون بعلمك ترى اكثر من ساعة مقدر اعطيك....
فارس سكت وناظرها وتقرب وهمس لها/اول مرة اشوف وحدة تشرط على زوجها كم يقعد معها؟


نورة باحراج/انت تدري ان عندي محاضرات اليوم وعلى مااروح وارجع الجامعة ضاع الوقت..وانت قلت لي فطور وقلت لك لا فنجان قهوة وعلى الماشي بعد ووافقت!!
فارس/وفارس...وينه من برنامجك اليومي؟
نورة بدلال/مايكفي انه ماخذ تفكيرها طول اليوم؟
فارس/يالله وريني؟
ضحكت وقالت/وش اوريك...
فارس/ابي اللي تفكرين فيه طول اليوم يطلع واشوف صدق ولاتكذبين؟
نورة/امممم.....
/////////////////////////////////////////////
مشاعل برواق/غريبة جاي تفطرمعي!!
سكت عبدالله وماقال شي...
جلست جنبه....
وظلوا ساكتين....
مشاعل/عبدالله فيك شي...
عبدالله تنهد/ماكلمتي امي من امس؟
مشاعل بخوف/صاير شي بالبيت؟
عبدالله بهدوء/لا..
مشاعل/وليش تسال اذا كنت كلمت امي ولالا...
عبدالله/انا طلقت عبير امس يامشاعل؟
طاح فنجان القهوة منها وتكسر,,
مشاعل بصدمة/انت شتقول؟
تنهد وماعلق بشي....
مشاعل/ووين الحب ياعبدالله؟مو هاذي اللي تحبها وماتقدر تاخذ غيرها ورفضت كلامنا كلنا علشان تاخذها وقلت انا اشوف فيها شي انتوا ماتشوفونه؟
تنهد بالم وقال/الا اهلي يامشاعل.....ماابي الحب اللي بيذل اهلي....
مشاعل/وش اللي صار؟
////////////////////////////////////////////
اشوفكم على خير,بكرة ان شاءالله,,,, 



****
***
**
*




البارت السادس والتسعين,,,,
//////////////////////////////////////
مشاعل بتنهيدة/أي بس ..
عبدالله بتنهيدة اكبر/احبها ويمكن مااكون مقتنع بطلاقي لها وانفصالنا عن بعض بس صدقيني يامشاعل هذا اللي لازم يصير...
انا اهلي عندي بالدنيا كلها ولاراح اسمح لااي انسان يهينهم ولايرفع صوته بوجههم وانا واقف اسمع واناظر...
مشاعل/زين اللي شفت بعيونك...صدقت اللحين لمى كنا نقول لك انها ماتناسبك.
عبدالله بضيق/ماحسيت انها قربي تبيني وتبي سعادتي!!نادرا اصلا ماكانت تدور على سعادتي..كل همها انتي ونوف وتركي ....


مشاعل/هي ماهي عاشقتك ياعبدالله مثل منت متصور...ها الاشكال يخبون العشق وراهم لغرض في نفسهم...
اصلا انا من قالت لي نوف عنها بليللة ملكتي انها ماتنفع لك وانها غير عنا صدقتها لاني عارفة نوف مو من النوع الشرير ولا اللي يبي يخرب بالعكس هي فاهمة الناس عدل...
تنهد عبدالله بعمق/نوف بالمستشفى يامشاعل وعبير السبب قالت لها كلام لايحتمل مدري شلون قدرت تقوله؟انا مو فاهم هي ليه تكرهها بها القدر وهم ماعرفوا بعض الا اللحين ومابينهم أي شي قبل,,,
انا منحرج من نوف حييل مو قادر احط عيني بعينها اللحين شبتقول ياترى عني شبتقول؟
/////////////////////////////////////////////////
احترم انها ماتبي تتكلم معه طول الليل وظل بعيد عنها ..
قاعد وعيونه عليها,,,,
مو شي سهل انه يشك فيها وهذا الشي هو حاس فيه وحاس انه ظلمها فشلون بعد تجي ذيك الادمية وتكمل وتقول عنها حكي مو زين..
ماهو قادر يرتب لها كلمات اعتذار تناسب وضعهم ولاهو قادر يحط عيونه بعيونها علشان يشوفها..
حاس انه غلط عليها وتمنى لو انه خفف شوي من عصبيته وانفعاله بذيك اللحظات..
لانه لو كان جاري عليها شي ماكان بيسامح نفسه ابدا...
اصلا هي لو مجرد طلعت من البيت كانت السالفة اكبر بس هي لان مالها حظ ماعندها مكان تروح له فااضطرت تقعد له بالبيت....بس حتى بالبيت ماتهنت جتها عبير وكملت عليها...
تنهد وهو يذكر الكلام اللي نقلته له مرام ويتخيل نفسية نواف باي مرحلة واصلة.....
وهو تفكيره كله بعبير وشلون ياْدبها ويوقفها عند حدها علشان يرد كرامة نوف؟؟؟
رجعه للواقع صوت امه تكلمه وتساله عن طلعتهم من المستشفى,,,,
//////////////////////////////////////////////////////
جلست الصباح وهي عيونها بالورد اللي كان على الطاولة وتناظر فيه وترجع تناظر بنواف اللي نايم ,,,
لمنو كنت جايب الورد امس يانواف ياترى؟؟؟لي!!! ضحكت على نفسها وهي تقول وها الشي طبعا من سابع المستحيلات,,,,,,
لمنو اجل؟
وهل يمكن انك تفتح معي صفحة جديدة,,,لا مستحيل انت البارح قالب لي حرب جديدة فيعني مالك نية اصلا تفتح صفحة جديدة,,
اساسا وش اللي بيني وبينك علشان تكون حياتنا كذا!!!!
ليش تكرهني ها الكثر وانا ماضريتك؟
انا كرهتك أي..كرهتك لانك نكبت فيني وماجيت بيوم كان المفروض يكون يومي ويومك ونرتبط فيه مع بعض وتكون اسمائنا جنب بعض؟
كرهتك لها الشي مو لغيره بس تراني احبك موووت والله العالم,,,
بس انت وكرهك لي سالفة ثانية...ليش تكرهني الله اعلم!!!
ليش حياتنا كذا مقلوبة جحيم ماعندي أي تفسير,,,
انت ولاانا السبب؟
وهل ممكن تتصلح ونعيش طبيعي مثل باقي الخلق!!!
وهل ريم بيكون لها دور بالايام الجاية ولا هي قاعدة تقحم نفسها بحياتك وانت فعلا ماتبيها؟؟؟
ليش وضعنا كذا مو قادرة افهم..وضحى وخالد قدروا يتجاوزوا اللي صار لهم وهم مصيبتهم اكبر منا واحنا اللي ماعندنا شي مثلهم محنا قادرين نعيش يوم بدون هواش ومشاكل؟؟
وينك ياشهر العسل وينك,,,,وينك يالهدنة اللي كنتي وينك....اه وش حلاة ذيك الايام بس ياليت لو يوم منها بس ينعاد!!
////////////////////////////////////////////////////
فواز بهمس/مشاعل...
مشاعل وهي فيها النوم/هلا..
فواز/كملي نومك ها انا بيمرني حسام وبروح المستشفى,,,,
فزت بسرعة وهي لسه النوم فيها/بجي معك ...
فواز بحزم/لا..
مشاعل/ليه...
فواز/لاني بكون مع حسام طول الوقت انتي كيف بتجين؟
مشاعل باصرار وهي تفرك عيونها /لابجي معك مو تاركتك بحالك...
فواز/نامي ياباب وانا بجيب لك حلاوة وشوكلاته وانا راجع طيب..
مشاعل/فواز انا مو بيبي تسكتني كذا بجي معك؟
فواز/ليه بتجين؟
مشاعل/ابي اتطمن عليك؟
فواز/انا بدخل قسم رجال هذا اولا..يعني كيف كل شوي تصفين سرى مع الرجال ماتقولين لي!!!
وبعدين مني بمطول حسام بيمرني ومو حلوة تجين معنا في نفس السيارة؟ولاابيك تركبين مع السايق بروحك؟
مشاعل/مو مشكلة ادق لعبدالله يجي يوصلنا المستشفى انا وانت!!
فواز باصرار وحزم/خلاص انتي نامي وانا مو مطول....
سكتت وبان عليها الضيق وتبسم لها علشان يراضيها
فواز/حبيبي..
رفعت راسها وهي متضايقة..
فواز/مافي بوسة من الصبح؟
عطته ظهرها وقالت بشهقة/انت ماتبيني!!
فواز حط يده على كتفها وقال/انا ماابيك؟افا من يقول كذا عاد!!!
مشاعل/انت توك تقولها يافواز...
فواز/حبيبي..انا ماابيك انا ماابي الدنيا اللي انت مو فيها..تقرب عاد وخلني اخذك بحضني شوي يالله لاتصير ثقيل كذا من الصبح؟
تقربت منه وقالت بهمس/تدري وش مشكلتي؟
فواز وهو يحضنها/شنو؟
مشاعل/اني مقدر على زعلك ولااقدر ارد لك أي طلب تبيه....بس تراني بظل زعلانة لاني مابجي معك الموعد وانت وضميرك عاد!!!
////////////////////////////////////////////////////
ظلوا طول الطريق ساكتين,,
حتى ام تركي احترمت صمتهم وماقالت أي شي ,,
وصلوا البيت وكان ابو تركي بالصالة جلست نوف معه شوي وسولفت معه وبعدها صعدت دارها علشان تتحمم...
لفت انتباهها بوكيه الورد اللي كان على السرير والظاهر انه من البارح...
يعني كان معزم يراضيها بجيته...
كانت عارفة ها الشي بس شوفة الورد اكدت لها اكثر..
طلعت لها ثياب ودخلت تتحمم...
وركب تركي ها اللحظات وقفل الغرفة...
ظل ينتظرها تطلع من الحمام .....
لين طلعت...
قام من السرير وراح لها..
هي طلعت من الحمام وشافته وظلت تناظر فيه وماقالت أي شي بس مشت عنه..
ناداها بهمس/نوف...
وقفت مكانها وهي عاطيته ظهرها وتقرب منها وصار وراها مباشرة ومايفصلهم أي شي...
مسكها من خصرها وقال بهمس وهو يقربها منه/الحمدلله على سلامتك يالغالية..
نوف ببرود/ممكن تفكني؟؟
تنهد وضمها له بقوة اكبر وتنرفزت هي بس ظلت ساكتة..
تركي/احبك...
نوف/.........
تركي/ادري انك عارفة ها الشي بس قلت اذكرك فيه..
نوف بحدة/تركي ممكن تتركني بحالي شوي!!
تركي بهدوء/طبعا لا..
نوف/ليه؟
تركي/لانك زوجتي وحبيبتي...
نوف بضيق/تركي انا فعلا مالي خلق أي شي فاذا سمحت اتركني اتنفس بهدوء وبعدها قول كل اللي عندك..
تنهد وقال وهو يلفها له/بس اذا بردت السالفة بيصعب الاعتذار...
نوف بتحدي/بكل الحالات اعتذارك مرفوض ياتركي؟
لاتفكر اني برضى عنك وانت عندك فيني ذرة شك ...
///////////////////////////////////////////////////
سعد/اقول ياسمين..
ياسمين وهي جالسة معهم/قول...
سعد/اللحين فطور وفطور وقوموا فطروا واخر شي صفيتي لنا اللي بالثلاجة كله وماكلفتي على حالك تسوين شي يشبعنا؟
ياسمين/هههههه قول الحمدلله..
مشعل/شنو يعني تبي ...لاتنسى وراك غذى؟
سعد/اخاف حتى الغذى بعد تقولين فتحوا الثلاجة وطلعوا اللي تبونه...
ياسمين/شدعوة سعيدان شايفنا بخيلين ولا شلون...يبى امر من أي مطعم تبي غذاك واحنا حاضرين؟
مشعل/احمد قول الصدق اختي تطبخ لكم ولا ماعندكم الا المطاعم....
سكت احمد وماعلق على شي......
بس نواف اللي توه داخل تكلم/لاوالله ماتطبخ ولاتطبخ الله يخلي لنا المطاعم بس!!!
قالها وجلس جنبها مباشرة ومايفصل بينهم شي وهي تضايقت..
مشعل مسوي فاهم/افهم من كلامك انك قاعد تشتكي منها..
نواف تسند وقال برواق/منو قال عاد انا راضي...
سعد/لالالا اذا مو راضي قول نسنعها لك..
نواف/وش بتسوي في مرتي ان شاءالله؟
مشعل/الخطة ب...
نواف باستفهام/شنو هاذي؟
احمد/لا تعلم لاتعلم..
نواف/ماشاءالله حتى انت تعرفها بعد!!
ضحكت ياسمين ولف لها نواف يناظرها بس بدون مايقول شي..
سعد/المهم بدل ها الضحك دبري لنا غذى يشبعنا عدل ولا بفضحكم وبقول بخيلين وماعطونا شي وخلونا بجوعنا..وانتي تعرفين بعد..
ياسمين/ان شاءالله..
احمد/نبي فرايديز ياسمين..
ياسمين/اتفقوا مابينكم وش تبون علشان كلكم من مكان واحد...
ناظرهم احمد بترجي..
مشعل/نفكر اللحين بهدوء ونسال معدتنا وش تبي تاْكل ونشوف..
بها اللحظات مال نواف على اذنها وهمس/قومي بدلي ثيابك؟
ناظرت بنفسها..كانت لابسة برمودا ابيض وبلوزة حمرة بس كانوا ضياق شوي...
ياسمين/لبسي مافيه شي..
نواف/ابدا بس انه لازق على جسمك...
ياسمين/متعودة اقعد مع اخوي كذا وين المشكلة؟
نواف/المشكلة في اني ماابيك تتعودين تلبسين كذا قدام أي احد؟؟
تحلطمت بكم كلمة مافهمهم بس قال بسرعة/توك معهم تضحكين ومحد قدك من كلمتك انا قلبت الضحكة والابتسامة الى نكد!!!
ياسمين بانزعاج/قول لنفسك ماتخلي الجو صافي ابدا لازم تغيمه بغيومك؟
نواف بهمس/اذا غرت عليك اكون خربت الجو يعني!!
ناظرته وقالت وهي تقوم من جنبه/مايناسبك اصلا تغار فلا تلبس ها الدور مرة ثانية!!!!!
/////////////////////////////////////////////////////
ام عبير بصراخ/على بالكم السالفة انتهت خلاص..
ام تركي/لاحوول الا بالله العلي العظيم يابنت الناس اذكري الله....ودخلي خل نتكلم داخل بهدوء..
ام عبير/مو داخلة..وبرفع صوتي كله خل العالم يسمعون ظلمكم يابيت الحربي..
ام تركي/اذكري الله يابنت الناس...
ام عبير/تاخذون بنتي وترمونها بالله مو حرام!!!لو هي بنتكم مارضيتوها لها....

ابو تركي وهو واقف عند الباب/اثنين ومااتفقوا وين المشكلة يابنت الناس؟
ام عبير/وين المشكلة بعد!!!وماعرف ولدكم انه مايتفق مع بنتي الا بعد ماحملت؟
ناظروا ام تركي وابو تركي في بعضوسكتوا..
ام عبير/طبعا مابتردون....بس يكون بعلمكم عنده لين صلاة المغرب يجي ويصلح كل شي لابينا وبينكم المحاكم وفضيحتكم مو بس بالشرقية والله لااخليها توصل شمال وجنوب,,,,
///////////////////////////////////////////////////////////////////////////////////////////////////////////
اشوفكم على خير يوم السبت ان شاءالله 



****
***
**
*



هلا وغلا فيكم,,
بالنسبة للي يسئلون عن البارتات كم باقي..ماباقي كثير شويات وتنتهي...لاتخافون على اعماركم,,,ادري فيكم تمللتوا
////////////////////////////////////////////////////////////////////////////////////////////////////////////////////////
البارت السابع والتسعين,,
///////////////////////////////////////////
ام عبير/اشوف مارديتوا ولاقلتوا شي؟
تركي من وراها/وش تبينهم يقولون يعني؟
لفت له وكانت ناوية تتكلم وتغسل شراعه بس قال لها بحدة وهو ياءشر على الباب/يالله روحي سوي فضيحة بكيفك ولمين ماتبين...يشرفنا تكون فضيحة بنتك على كل لسان لان ولدنا ماهو بضاره شي بالاول وبالاخير هي مرته ومحد ضر نفسه غيرها ومحد بينفضح غيرها؟
ساد الصمت المكان لثواني ورجع قطعه تركي بشماته مرة ثانية/ماتبين تروحين..من هنا الباب ياام عبير....
واختاري بتبدين فضيحة بنتك من الشرق والا الغرب؟
ابو تركي/تركي...
تركي/يبى ها الاشكال مايمشي معهم الذوق!!! لاهي ولابنتها...
اقول روحي بللي مايحفظك واذا فكرتي تطبين ها اللبيت مرة ثانية فتاْكدي ان الشرطة بتجي بعدك علطول لانك بتكونين اقتحمتي بيتنا عنوة وبدون رضانا....
وياليت تبلغي بنتك المصون اذا هي لها بالفضيحة خل تفضح نفسها لان اللي كان ماخذها مو مستعد يرجعها ويكسب فيها اجر...الاجر اللي من ورى بنتك مانبيه؟
ام عبير/طيب..طيب..
طلعت من بيتهم ومازادت على ها الكلمة..
ابو تركي باعتراض/يبى كان خليتها تدخل ونتفاهم؟
تركي بضيق/هي لو كانت جاية تتفاهم كانت تفاهمت بس يايبى هي ماعندها أي سالفة وجاسة تشوشر الجو ليس الا...
مجنونة تفضح بنتها لو كان ها الشي صحيح؟
وبعدين احنا ماسئلنا عبدالله يمكن انها تكذب والاكيد انها تكذ ب ولا ليش طلعت كذا وكانها خسرت الجولة؟
//////////////////////////////////////////////////
دخل غرفة النوم وسكر وراه الباب ورفعت راسها تشوفه وهي جنب الدولاب...
ويوم شافته رجعت تناظر بثيابها...
وقف وراها علطول وقال بهمس/اعتقد من حقي اني اشوفك لابسة ثياب..
قاطعته بانفعال/خلاص هذا انا ببدل ماله داعي تطول وتعرض؟
مسكها من خصرها وتنهدت بقوة..
نواف بهمس/انتي ليه دايم كذا كهرب وتبين تشطين باي احد يكلمك؟
ياسمين بدفاع/لان كلامك مو معقول ابدا!!
نواف برواق/أي كلام فيهم؟
ناظرته بدون ماتتكلم...عارفة انه يبي يطول ويعرض بدون مايعطي اسباب ويبي يختلق سالفة من العدم علشان يضلون مع بعض لكن على منو يانواف مو على ياسمين....
ظلت ساكتة عنه وهي تشيل ثوب وتحط ثوب...
نواف/تعالي هذا الثوب ماشفته عليك؟
ياسمين بلامبالاة/ولاحتشوفه بعد!!!
نواف باعتراض/ليه!!
ياسمين/كيفي..
نواف/أي بس انا زوجك؟
ياسمين/وانا قررت اني اخلي لي لبس موحد معك بالبيت!!
نواف/ليش ان شاءالله؟
ياسمين/بس علشان اخلص من وجع الراس معك؟
نواف/اممم يعني انا اجيب لك وجع راس؟
ياسمين/لااسم الله عليك خيالك...
نواف/زين قلتيلي علشان لااجيب لك هدية من دبي وانا جاي..
وقفت مكانها وبعدها لفت له وقالت/متى بتروح دبي؟
نواف ببتسامة خبيثة/بعد بكرة؟
ياسمين تخصرت/مع منو؟
نواف/مع الشباب؟
ياسمين/ياسلاااام ياسلاااام...يعني انت تروح دبي مع الشباب محد يقولك لا؟انا اروح مع امي وجدي المدينة فيها سين وجيم؟
نواف/اها يعني وصلنا للي مضايقك...انك تروحين المدينة؟
ياسمين/أي طبعا بتضايق انت حضرتك مقرر تروح مع الشباب ورافض اني اروح مع امي تبي تتركني هنا بحالي!!
نواف/واذا ظليتي بحالك انتي تخوفين ماتخافين؟
ياسمين/لاحبيبي موقاعدة....
نواف/لابتقعدين..
ياسمين/مو رادة عليك.....
نواف/لاوالله وبموت اذا مارديتي عليّ!!
ياسمين/خلاص لاتخليني انطق انا ماابي اكلمك..
نواف بخبث اكبر/المهم جهزي لي ثياب حلوة تعرفين البنات هناك غير شكل.....
/////////////////////////////////////////////////////
ظلت بروحها بعد ماطلع فواز وهي زعلانة..
وش اللي خاشه عني ها الرجال ياترى!!!


وليه مايبيني اروح معه الموعد؟سالفة تصفين سرى مع الرجال ماهي منطقية ولاهي داخلة بمخي اصلا لان حسام بيمشيه بسرعة بس السالفة وراها شي ثاني!!!!
دق جرس الباب ورفعت راسها ..ماتدري ليش حست بالخوف بها اللحظة وتوها بتقول للشغالة لاتفتح الباب الا وبراشد بوجهه؟
جمدت مكانها وماعرفت تتحرك...ضحكة راشد بوجهه بس خلتها تلبس عبايتها على السريع وتحط الشيلة على راسها...
راشد وهو يناظرها/شدعوة عاد ماشفتك قبل؟
مشاعل بحزم/اطلع برى؟
راشد/لوقلتيها قبل لاادخل كنت ماتعبت حالي ودخلت...بس اني دخلت خليني ارتاح شوي وبعدها اطلع....
مشاعل بحزم اكبر وهي توقف/قلت لك اطلع برى؟
راشد بخبث وهو يتقرب منها/ليش؟؟؟لان فواز ماهو هنا؟ولالانك خايفة ياام محمد؟أي صحيح شلون حمود ولد الغالي؟انتي باي شهر اللحين اكيد ماصار لك كثير,,يعني نزلته مابتطول صح؟
مشاعل/.........
راشد بهمس/انا ابي اعرف وافهم شي واحد وش تبين بفواز وهو بح..خلاص مامنه أي امل؟
مشاعل/مالك شغل فيني!!واطلع برى بيتي!!!
راشد/هو جابرك تجلسين معه؟علشان اللي في بطنك صح؟
ولايهمه بنزل اللي في بطنك..وانتي بتاخذين حريتك كله ولاتجلسين مع واحد مقعد مايقوم ولايتحرك تخسرين شبابك علشانه وهو مايستاهل !!!!
مشاعل في بالها (ياربي ساعدني وش بيسوي هذا!!انا مو عارفة اتصرف؟شسوي بس؟تعال يبى..تعالي ياتركي...تعال ياعبد الله)
راشد وهو يتقرب منها/وين سرح الحلو ها....
مشاعل/لاتتقرب مني لاصدقني بيكون اخر يوم بحياتك؟
راشد بخبث/ليه....مايعورك قلبك ان فواز خلاص ماعاد ينفع؟طب انا موجود وانا بحل اشكاليتك وبدون مايدري فواز ولاغيره شقلتي!!!
غمضت عيونها لاشعوريا علشان لاتسمع حكيه بس تمنت انها ماتغمضهم لانها عارفة اللي قاعد يدور بذهنه بذيك اللحظات؟؟؟
/////////////////////////////////////////////////
بغرفتهم كانت جالسة ومعها كوب قهوة ولاب توبها قبالها....
توها بتمد يدها تشيل كوبها الا ويد تركي تشبك فيها بدل قهوتها..
رفعت عيونها له لانها ماانتبهت لدخلته..
تركي بهمس/يعني من زين الاكل علشان تشربين لي بهاالقهوة؟
ماردت عليه ولااخذت كوب القهوة حتى تشرب منه وظل هو ماسك يدينها بين يديه...
تركي بحنان/مابتحنين علي!ادري اني غلطان بس فهمي انا ليه انفعلت وعصبت!!!
ماقالت شي بس تنهدت...
تركي/بتسمعيني اذا تكلمت وقلت لك اللي عندي!!
نوف/قول..
تركي تنهد وشد على يدها اكثر وقال/نوف انا احبك...عارف انك تدرين بها الشي واني اذا قلت لك اني احبك بطريقة ماممكن تتصورينها يمكن ماتصدقيني حتى!!بس انا فعلا احبك حب غريب...ابي اتملكك..ابيك تكونين لي لوحدي...مجرد يجي طاريك بمكان حتى لو بالخير اتضايق!!!
نوف انا ابيع الدنيا واشتري لحظة فرح ورضا لعيونك...لاتفكرين اني ابي اضايقك او ازعلك لا ..ها الشي مستحيل يصير...
بس لحظة اللي شفتك واقفة قدامه كذا خلتني اكون مثل المجنون...افهمي شعوري الله يخليك...
نوف/أي بس هذا ماهو عذر ياتركي؟
تركي/عارف انه مو عذر...
نوف/اصلا مو معقولة في كل مرة تحط حبك المجنون هو السبب اللي خلاك تتصرف أي تصرف...
تركي تنهد/معك حق..بس هذا اللي عندي...ادري ماهو عذر مثل ماقلتي ومافيني اكذب عليك واقولك أي شي ثاني بس انا اغار موووت يانوف...تنهد وسكت....
نوف/..................
تركي/................
نوف/..........
ظلوا ساكتين فترة بعدها تركي قال/بعدك تعبانة؟
نوف بلامبالاة/انا مافيني شي......لاتكبروها....
////////////////////////////////////////////////////////
عبدالله وقف وقال بصدمة/مستحيل!!!
ابو تركي بحدة/شنو المستحيل بالضبط؟
عبدالله/يبى انا مادخلت عليها كيف بتحمل مني بس!!!
ابو تركي بتشكيك/عبدالله لاتقط بلاك على بنت الناس اذا انت غلطان!!!
عبدالله/يبى والله العظيم اني مالمستها....انا ماعندي أي مانع اذا كان كلامها صحيح انها تسوي أي تحاليل تثبت اني انا ابو اللي في بطنها؟
ابو تركي/حط وحدة من خواتك بموقفها بترضاها لها!!
عبدالله/يبى مستحيل انا مو كذا!!وش اللي بيخليني اطلقها لو كان اللي تقوله صحيح؟انا مااخذتها الا وانا مقتنع فيها بس يوم شفت تعاملها كذا قررت اتركها...
اساسا ها الثلاثة اسابيع اللي عشتهم معها كانت تحت المجهر والاختبار مثل مايقولون ,,
يبى انا مو بزر علشان اتصرف تصرف مو مسؤل..
ابو تركي/وماتقولي هي شنو مصلحتها من ها الكلام؟
عبداالله/والله ماادري..
ام تركي/واضحة مايبيلها...
سكتوا عبدالله وابوه..
وكملت ام تركي/تبي ترجع عبدالله لها باي طريقة وقالت تبتدي معه باقوى شي ممكن يخلينا نرضخ لهم!!
عبدالله بنرفزة/مستحيل ارجعها...انا مدري شلون كنت اعمى بذاك الوقت وماكنت اشوفها على حقيقتها؟اصلا حتى لو تكون حامل صدق مااردها!!
ابو تركي/عبدالله مو كذا الرجال تتكلم وتتفاهم؟
عبدالله/تصرفها هذا وحده بس كفيل بانه يخليني اكرهها اكثر من أي وقت!!معقولة تتبلى علي!!وهي عارفة اني مالمستها ولاصار بينا أي شي؟طب ليه تكلمني وتقولي انها تحبني وانها اسفة وان الامور بترجع حلوة بس مو تسوي كذا..والله انها صغرت اكثر من أي وقت مضى بعيوني!!!
////////////////////////////////////////////////////
ماتدري صوت منو بالضبط اللي باعد راشد عنها وخلاه هو اللي يجمد بمكانه؟
صوت فواز اللي كان واقف ولا حسام اللي كان جنبه ولا الشرطة اللي معهم ولا اعضاء هيئة الامر بالمعروف ولا شنو بالضبط؟
الشرطي/راشد السديري انت موقوف باكثر من امر..
رجل الهيئة/التهجم على بيت يخلو من الرجال والاختلاء بامراءة هاذي مارح تنفذ بجلدك منها ابدا!!!
الشرطي كمل/هذا غير عن انك مسؤل عن الحادث اللي صاب الاخ فواز السديري ومعنا كل الادلة والشهود وصاحب السيارة اللي تاْجرته بلغ عليك وتعاون معنا وعطانا كل شي فما لك أي حجة تنكر....
راشد بصدمة وقف مكانه وماقال شي....
كمل الشرطي/بنتغاضى طبعا انك مختلس مبلغ كبير من الشركة بدون وجه حق وبتزوير باوراق الشركة؟
حسام بشماتة/اقول راشد لاتتعب نفسك وتعين محامي لاتخسر ترى القضايا حولك من كل جهة ومابتطلع يعني مابتطلع؟
تقدموا لعنده شرطيين ومسكوه معهم وقال وهو يمشي بترجي/فواز...
مالف فواز له علشان لايشوفه باخر لحظات بينهم كذا منكسر وهو اللي دايم ماخذ الدنيا طياشة ,,
طلع الكل بمافيهم حسام وظل هو وهي بروحهم؟
هي للحين ماتدري وش اللي صار ولاشلون ادخلو ا ولااي شي..
كل اللي قاعدة تشوفه فواز وبس!!
وفواز واقف ...صدق على عكازه علشان الجبيرة لسه برجله اليمين بس انه واقف تماما ومافيه أي شي؟؟
ماتدري ليش حست بالضيق والانهيار...
يخدعها؟فواز جالس يخدعها؟
يعني ماكان عنده موعد ولا هو مريض اصلا ولافيه أي شي؟
فواز بهمس/مشاعل؟
مشاعل وهي تمسح دموعها واحساس الجرح طاغي عليها/بروح بيت ابوي يافواز مثل ماتبي .....
فواز بصدمة/شنو؟
مشاعل بخنقة/مو هذا طلبك من يوم ماتزوجنا!!هذا انا بنفذه لك اللحين؟؟
////////////////////////////////////////////////
وضحى/وش عندك قالب المخدة اليوم
خالد بعيارة/مريض؟
وضحى بدون تصديق/لا...اسم الله عليك؟
خالد/شوفيني اكح...مو قادر..كح..كح..كح...
وضحى/لالالا..خسارة عاد انا مسوية ايسكريم المانجو اللي تحبه يالله باكله بروحي؟
خالد/متى مداك تسوينه؟
وضحى/البارح يوم تنام انت قمت سويته؟
خالد/ياسلااام وش له تنوميني وتقومين بالله!!
وضحى/انا لانومتك ولاقمت عنك..انت نمت وانا ظليت اتقلب اتقلب ماجاني نوم قمت واشتغلت فيه وظليت سهرانة شوي وبعدها نمت!!!
خالد/طب وش رايك تجهزينه على مانشوف لنا فلم نشاهده.
وضحى/مو على اساس انك مريض؟
خالد/طب والمريض مايحتاج فترة نقاهة؟
وضحى/ماقلنا شي.....صحيح بكرة لؤلؤة بتسافر..
خالد/خلاص يعني مصرة لاتسوي عرس ولاشي..
وضحى/ابدا....الله يوفقهم ان شاءالله..مدري ليه احس اني بضيع بدونها تعودت عليها دايم جنبي....
خالد/تعالي هذا انا فاتح حضني لك...وانا وين رحت عاد انا بعد جنبك؟
وضحى/ادري انك جنبي بس هي اختي وطول عمرنا مع بعض؟
خالد/قولي الله يوفقهم ان شاءالله..الا هو كم باقي له ويتخرج...
وضحى/سنة ونص....
خالد/تمام تمام,,,يعني مو طويلة غيبتها...
وضحى/لا...الا مانت ناوي تروح لمشاعل الليلة؟
خالد/كنه قال فواز انه عنده موعد اليوم...يعني اكيد بيرجع تعبان وماله خلق قلت خليها لبكرة نزورهم وش رايك انتي!!!
وضحى/مابعد رايك راي ياعمري...على فكرة خالتي اتصلت تقول اليوم ماسمعت صوتك ورى ماكلمتها؟
خالد/امي الله يهداها يكون اليوم انتهى وانا ماكلمتها؟توها الناس تو بداية اليوم؟
///////////////////////////////////////////////////
نوف/فيني اروح عند نورة شوي؟
تركي/مو قبل ماتصدقين كلامي!!!
نوف/تركي انا محتاجه ابتعد عنك شوي...اذا تسمح....الحركة اللي انت سويتها ضايقتني بغض النظر عن الاسباب وعن وجهة نظرك انت!!!
انا ابي افكر بعيد عنك...
يمكن اكون تناسيت السالفة وشلتها من بالي خلاص بس بعد ابي اظل بعيدة عنك شوي...
وجودك قبالي علطو ل يذكرني فيها...بس لو بعدت شوي ورجعت ممكن تكون الامور بينا اسهل...
ركع تحت رجلها وقال بهمس/يعني افهم من كلامك انك شلتي السالفة وصفيتي الامور بعقلك خلاص..
نوف/أي..
تركي/طيب ابتسمي خليني ارتاح؟
نوف/اذا رجعت بعدين ببتسم لك وبسوي كل شي اللحين اتركني اروح..
تركي/طب اوصلك..
نوف/لاارتاح انت باخذ السايق علشان بعدين بنمر على مشاعل....
تركي/طيب براحتك بس ها وعدتيني انك نسيتي كل شي يعني الليلة اذا جيتي ابتسامة طويلة عريضة..
ابتسمت له وهي قايمة من كرسيها وهي تهز راسها ولبست عبايتها ونزلت..
تنهد بارتياح..اصعب شي عنده زعل نوف وضيقتها....
تعال انت ليه تاركها تروح مع السايق صدق ماعندك مخ روح وصلها بس قالت لك ارتاح يعني ارتحت وكاْنك ماصدقت خبر؟
شال مفاتيحه بسرعة علشان يلحق عليها..
كلمت السايق وقال لها انه برى لانه توه راجع من مشوار وقالت له لايدخل لانها بتطلع له علشان يوصلها..
طلعت من البوابة وقبل لاتفتح باب السيارة استوقفها صوت تعرفه..لفت الا هي عبير واقفة تكلمها...
عبير/اشوف طالعة بدون محرمك وينه عنك؟
نوف/ممكن ماتحطين لسانك بلساني!!اذا سمحتي يعني!!
عبير/ياماما تكونين خوفتيني يعني؟
نوف/انا مو رادة عليك..
عبير بحقد/انبسطتي اللحين يوم تركني عبدالله..
نوف/أي...تدرين ليش لانه مو هذا مستوى عبدالله ابدا!!
عبير/أي مقيولة انا عارفة ليش انتي شمتانة فيني لانك تحبينه وتبينه بس هو مااخذك صح؟
نوف بشماتة/أي والله كيف عرفتي!!بس عرفتي متاْخرة حييل اني احب عبدالله واموت فيه بعد؟بس القدر رماني على تركي؟شفتي شلون؟
سكتت عبير يوم شافت تركي وابتسمت وقبل لاتمشي قالت/هذا لانك مو بنت حلال..اللي ماخذك شيخهم كلهم وانتي تبين اخوه؟
نوف/اقول روحي بللي مايحفظك..
مشت عبير ويوم ركبت نوف السيارة شافت تركي واقف بمكانه وعلامات وجهه كلها متغيرة ....
////////////////////////////////////////////////////
اشوفكم بكرة على خير ان شاءالله,,, 



****
***
**
*




البارت الثامن والتسعين...
//////////////////////////////////////////
نوف بانفعال/مستحيل ارجع الليلة البيت؟
نورة/غلط....لازم تتواجهون وتتكلمين معه؟
نوف/انتي ماتعرفين تركي ..مجرد نظرات الشك بعيونه كفيلة انها تخليك تكونين مجرمة وانتي ماسويتي أي شي؟
نورة/ولو انتي قلتي كلمة ومتاْكدة من انها بتنرفزه..ماله داعي تبعدون وكل واحد يشيل بقلبه وتكبر السالفة؟يااختي افضل حل انكم تتواجهون وكل واحد يقول اللي عنده؟
نوف/شتبيني اقول يعني!!
نورة/اللي عندك؟
نوف/وشو اللي عندي؟
نورة/طبعا تنكرين الكلام اللي قلتيه وتبررين موقفك بانها غايظتك وكنتي تبين تجارينها وتقهرينها؟
نوف/واذا ماصدق واقتنع بكلامها هي؟
نورة/بتكون مشكلته مو مشكلتك يانوف...
نوف/مدري...احس اني بحيرة يانورة ..
نورة/انتي اتركي الامور طبيعية ولاتكبرينها..يمكن يكون هو ماهو مكبرها وانتي تهوسين بعمرك على الفاضي...
نوف تنهدت/انتي ماتعرفين تركي.....
نورة/شلون مااعرفه..اعرفه واعرفه زين بعد....بنتغاضى عن انك مانزلتي من السيارة وتكلمتي معه لانك براي نفسك ماقلتي شي يستاهل كنتي تجاكرينها وبس!!وانهي القضية على ها الراي ولاتخلينه يشك بانك بيوم من الايام كنتي تبين عبدالله وتحبينه لانها اذا كبرت على ها الشك ماراح تصغر ابدا يانوف صدقيني؟
نوف/ادعيلي يانورة تكفين انا ماابي اخسر تركي...انا ماعندي غيره بالدنيا...والله ماقلت ها الكلمة من قلبي قلتها من قهري من ها الانسانة مدري ليه حاطة دوبها من دوبي وتكرهني كذا!!
نورة/لانك انتي اللي كنتي الوسيط بينها وبين عبدالله واكيد هو الغبي قال لها ان انتي قلتي انها ماتناسبه فكرهتك وضمرت لك الشر؟
نوف تنهدت وماقالت شي....
نورة/....قولي شي..
نوف/ادق عليه اللحين؟
نورة/لا اتركي الامور طبيعي ولاتحسسينه انك مسوية جريمة ...اذا رحتي البيت تفاهمي معه؟
/////////////////////////////////////////////////////////
كانت تمسح دموعها وبيدينها ثياب قليلة جالسة تشيلهم من الدولاب..
فواز بانفعال/مشاعل اسمعيني..
مشعل/بعد عني لو سمحت...ماابي اشوفك ولااسمعك كفاية شفت كثير وسمعت اكثر يافواز...
فواز برجا/مشاعل..
مشاعل بانفعال/انت مو تبيني امشي من هنا واروح بيت ابوي؟هذا انا بحقق لك طلبك وبسوي اللي تبيه..
فواز مسك الثياب اللي عندها ورماهم بالارض ومسك يدها بقوة ويده الثانية ماسكة العكاز..
فواز بالم/انا احبك ولايمكن اسمح لنفسي اني اتخلى عنك؟
مشاعل/بس انت قلت لي اروح بيت اهلي ولانسيت؟
ظل يناظرها وماقال شي..
كملت بعبرة مخنوقة/لو قلت لي ها الشي لازم تكون حاط في بالك اني بوافق وبروح!!اي حب واي تخلي اللي تحكي فيهم بس يافواز!!
فواز/مشاعل....كان لازم انتي..
مشاعل بالم/كان لازم تخدعني وتخبي عليّ!!
فواز/اذا انتي صدقتي اني تعبان يامشاعل الكل بيصدق ومحد راح يشك....لكن لو انتي بان عليك الراحة والفرح مهما حاولتي تخبين ماراح يصدق احد والكل بيكون بشك ومابينطوي الحادث عدل ومابقدر اتاْكد من راشد ونيته ..
مشاعل/يعني انا كنت المخدوعة بالقضية لين توصل لهدفك؟طب منت وصلت لهدفك وكاهو بيد العدالة خلاص انا انتهى دوري بالمسرحية ماله داعي ابقى هنا؟
فواز/انتي كنتي باقية هنا لانك شفقانة علي وعلى وضعي يامشاعل؟
مشاعل بدفاع/لايافواز..انا ماعمري شفقت عليك..انا واثقة انك بخير وبتكون بخير وكنت راضية اظل جنبك لو مهما صار ومايهمني أي شي وانت عارف ها الشي....
انا حبيتك واخترت حياتي واني اكون معك باي حال انت تكون فيه....
فواز/خلاص انتهت السالفة اعتبري اني رحت مستشفى ثاني وتصحح الوضع وانسي اللي شفتيه وسمعتيه وخلينا نفتح صفحة جديدة؟
مشاعل بالم/انت كذبت عليّ فاهم شنو يعني كذبت علي....انت ماعندك ثقة فيني يافواز....انا كنت وسيلتك..
فواز/مشاعل والله ماكنتي...اساسا الحادث انا مدري عنه أي شي...بس السايق بالمستشفى قال لحسام انه كان يشوف ها السيارة تلاحقنا من مشينا وكان راشد معها وبعدين انفصلوا فقررت اشوف راشد وش بيسوي وهل بيصر على علاجي ولالا...وانتي كنتي املي الوحيد ياتروحين وبيقطع هو أي امل من صحتي وبتنكشف كل نواياه ولاتبقين وانتي حزينة مثل ماكنتي وبعد تاءكد له ها الشي...صحيح ادعيتي الامل والقوة والثبات وسالفة حملك ماكانت على البال بس انتي سهلتي علي بها السالفة مسكته متلبس باكثر من شي علشان ما اندم اني تخليت عنه ورميته ها الرمية؟؟
//////////////////////////////////////////////////////
وضحى /اقول خالد..
خالد وهو يغير بالمحطات/نعم...
وضحى/بشنو تذكرك ها الصورة؟
خالد/أي صورة؟
وضحى/لف وشوف...
لف لها وكان بيدها البوم صور تناظر فيه وابتسم يوم شافها..
خالد/هاذي ليلة ملكتنا...
وضحى/يااني كنت كارهتك ذيك الليلة بشكل موب طبيعي ابدا..
خالد وهو يضحك/هههه ادري وكل ماشفتي ها الصورة تذكرتي..
وضحى/كنت تجي تجلس جنبي شوي وترجع امك تاءشر لك وتروح تجلس عندها وخواتك ياءشرون لك تجي جنبي وترجع جنبي ويضيق خلق امك وتروح لها من جديد..
خالد/ههههه
وضحى/كنت سوبرمان على غفلة؟
خالد جلس جنبها وقام يقلب معها بالالبوم..
خالد/هاذ ي تذكرينها يوم نروح المغرب....
وضحى/أي يوم تقعد تتفلسف حضرتك واخر شي سرقونه من فلسفتك اللي مسوي فيها فاهم كل شي؟
خالد/هههههه..
وضحى/طب اتحداك تذكر ها الصورة وين اخذناها...
مسك خالد الالبوم وقال.../بحر...انا راكب لنجة وسط البحر؟..وين هاذي تصدقين مو ذاكرها..
وضحى/يالله اذا ذكرتها لك اللي تبيه...
خالد/امممممممم..مدري...كل الاماكن فيها بحر وش ها الصورة الصعبة؟
وضحى/أي بس مو كل بحر بحر في بحر يرد الروح؟
خالد/لاوالله؟
وضحى/معناته خسرت؟
خالد/طب قولي وين؟
وضحى باعجاب/هاذي ببحرنا...بكورنيش الدمام اول ماخطبنا يوم العيد يوم نركب اللنجة ماذكرتها؟
اقولك مو كل بحر بحر...هذا بحرنا...
خالد/انتي كيف تذكرين وانا انسى!ابي افهم؟
وضحى/صل على النبي...
خالد/اللهم صلي وسلم عليك يانبي...ترى عيوني باردة ماهي بحارة لاتخافين,,,,
وضحى بدون مقدمات/خالد انا احبك..
خالد بضيق/اوووف..
وضحى بذهول/شنو؟
خالد/ليش قلتيها توني بقولها؟؟كل مااجي بقولها تسبقيني انتي  وتقولينها قبلي!!
وضحى وهي تضحك/واذا قلتها بعدي وش بيصيرب العالم يعني!!
خالد بزعل/بتقولين غاشها منك؟ابي انا اقولها قبل ها المرة؟
وضحى/خلاص ماراح اقولها اصلا...
/////////////////////////////////////////////////////////
حصة/هلا تركي..
لف لها/هلا..
حصة/وش جالس تسوي هنا بروحك...
تركي/.......
حصة/ليش وين نوف اجل؟
تركي بهدوء/مع نورة؟
حصة/وبس ماتعرف تقعد بالبيت ها البنت ابدا!!!
تركي بضيق/امك داخل..
حصة/وش دعوة ماتبينا نسولف مع بعض؟
تركي بضيق اكبر/ماني رايق لااحد ياحصة؟
حصة/ماكنت تبيها تروح كان منعتها بعد ليش خليتها تروح وانت متضايق؟
تركي/حصة ياتمسكين لسانك وتظلين ساكتة ولاتدخلين لان انا فيني براكين بفجرها بوجه أي احد قبالي!!
حصة /خلاص يبى مو قاصرة انفعالاتك علي بدخل...
دخلت البيت وكانت امها جالسة ومعها مرام..
حصة/السلام....
ام تركي/وعليكم السلام...
حصة/وش فيه ولدك معصب وشايط الدنيا على راسه؟
ام تركي/أي ولد؟
حصة/تركي في غيره مضيقة خلقه بنت العم العزيزة؟
ام تركي/ليش تركي ماهو بغرفته فوق؟
حصة/لاكاهو قاعد وضايق خلقه برى واي احد يكلمه ياخذ جزاته...
ام تركي/يو....وش فيه هذا بعد...
مرام/كانت عبير واقفة تسولف مع نوف يوم طلعت نوف وكان تركي واقف وراها بس وش اللي قالوه مدري؟
ام تركي/عبير!!
مرام/أي يمه يوم يجيبني السايق طلعت نوف علشان بتروح مدري وين وكانت عبير وراها تكلمها وشفت تركي طالع بس انا دخلت ومدري وش اللي صار..
ام تركي/لاحول الله ولاقوة الا بالله...وهاذي متى بنخلص منها بس ومن مشاكلها؟
حصة/مدام دخل فيها تركي تطمني بتخلصين قريب...ان شاءالله يسجنها ولدك ماعنده أي مانع!!
/////////////////////////////////////////////////////////
الليل بغرفة ياسمين ونواف,,,
دخل وكان توه راد من برى وكانت جالسة بروحها على الاب توب ولابسة قميص احمر قصير..
نواف/السلام..
مارفعت راسها بس قالت/وعليكم السلام...
جلس قبالها ثواني وماشالت أي اهتمام له..
نواف بضيق/نام احمد...
ياسمين/أي....
نواف/....
ياسمين/على فكرة اذا تقدر قبل لاتروح دبي تجلس معه ترى يقول يبي يقولك شي يوم سئلته قال اسرار بيني وبين ابوي...
نواف/يصير خير..
رفعت راسها وقالت بنرفزة/دبي اهم من ولدك؟؟
ابتسم بدون مايعلق..
رجعت تناظر بالاب توب....
وسكر عليها الشاشة وهو يناظرها/انا جيت؟
ياسمين وهي تناظره/واذا!!
نواف/معناته كل الاهتمام يفترض يتوجه لي انا!!
ياسمين حطت رجل على رجل وتسندت وارتفع الثوب اكثر وهو يناظرها..
ياسمين/على فكرة ماجهزت لك اغراض لدبي..
نواف برواق/ليه!!
ياسمين/لان كل واحد يخدم نفسه بنفسه..مو انت اللي بتسافر وبتروح وبتتونس انت شوف وش تحتاج وشنو اللي يناسبك؟
نواف/أي وبعد؟
ياسمين/ولاقبل حبيت اقولك بس.....
نواف بهمس/تعالي...
كانها ماصدقت خبر قامت له بسرعة ووقفت قباله وهو يناظر فيها من فوق لتحت...
مسكها من خصرها وقال بهمس/هذا الثوب اللي من زمان قلت لك البسيه!!
ياسمين بهمس/أي..
نواف/ليه لبستيه!!!
ياسمين بهمس ويدها تلعب بشعره/علشان اذا رحت دبي تكون ذاكره..
ابتسم لها وجلسها بحضنه وقال/من صدقك انتي!!انا عندي مزيونة هنا وش ابي بمزايين دبي؟
ياسمين بثقل/قول لنفسك؟؟وش موديك هناك اصلا!!
نواف بهمس/مو رايح انا امزح معك....
لفت له لانها كانت عاطيته ظهرها....
وصار وجههم قبال بعض....
وظلوا يناظرون في بعض...
تبي تقوله احبك بس ماهي عارفة..تبي تقوله عذبني بقد مافيك وسوي اللي تبيه بس بعد لسانها مو مطاوعها...انا فدوة لك وحلالك وكل اللي بتسويه راضية فيه يانواف لاني احبك مو لانك مابتروح وبتتركني,,لا انا من زمان وانا احبك واغليك مهما سويت ومهما قلت...كان الكلام على لسانها بس ماطلع...
قرب وجهه منها وهي بعد تقربت منه بسرعة...وكلمة حبيبي تجهزت علشان تطلع لان ها اللحظات ماهي مقيدة عندهم باي قيد ويقولون فيها اللي يبون بكل صراحة وبدون خوف من بعض,,,
////////////////////////////////////////////////////////
كانت بقمة الخوف من تركي ومن اللي بيجيها منه..
ماراح تعدي السالفة على خير ابدا...
هو من كل شي يغار فمابالك انها تقول انها تحب عبدالله؟هذي جريمة ماراح تنغفر لها ابدا...
يوم ترجع البيت كانت سيارته موجودة بس ماشافته لانها دخلت فوق غرفتهم وبدلت وظلت تنتظره..
كل الاشياء الممكنة انه يسويها مرت في بالها..
دخل الغرفة بعد دخلتها بساعة واكثر..
اخذ له شاور ودخل السرير علشان ينام....
نوف/تركي...
تركي بدون مايناظرها/نعم...
نوف/شفيك؟
ناظرها وماقال شي بس نظراته كانت كافية انها تقول اللي عنده..
نوف بتردد/احس انك مو طايقني!!
تركي/تصبحين على خير..
نوف مسكت بكتفه وقالت برجاء/لاتنام خلينا نتكلم ون..
تركي بحزم/نوف....نامي!!
نوف بتنهيدة وارتباك/ليه؟؟
تركي/نامي وبدون أي نقاش لاني ابي انام وراي بكرة دوام؟
نوف/بس ياتركي...
تركي بعصبية/خلاص قلت نامي لازم تطلعيني من طوري قبل ننام يعني!!
جمدت مكانها...صحيح يعصب وتشوفه شايط على الكل بس مو عليها ...صدق غيرته وكلامه امس نرفزوها بس اللحين تحسه كارهها ومافي مجال لااي شي يشفع لها...
بلعت ريقها وتركت كتفه وكتمت صيحتها بقلبها...
لف عنها للجهة الثانية وتغطى وعطاها ظهره..
وظلت هي تناظر فيه وهو صاد عنها وماهي قاوية تقول أي شي....
/////////////////////////////////////////////////////////
فواز/صدقيني هذا كل شي...
مشاعل/..............
فواز بالم/هذا عمي ويعز عليّ اني ارميه بالسجن يامشاعل..
مشاعل/وانا زوجتك؟
فواز/انتي مو بس زوجتي يامشاعل؟انتي حبيبتي وصديقتي وكل شي بها الدنيا...ادري اني عذبتك معي وتعبتك وخربت عليك شهر العسل وليلة العرس بس والله ماكان هذا اللي كنت مخطط له؟كنت مخطط على فرحة مابعدها فرحة كنت بخليك تكونين اسعد زوجة بالعالم بس النصيب حال بيني وبين اني احقق اللي ابيه!!بس بعده الطريق مفتوح يامشاعل بعوضك عن كل الايام اللي راحت صدقيني....
مسحت دموعها وقالت بحسرة/حتى غرفة النوم مادخلتها يافواز لاني كنت بدخلها معك!!عز علي اركبها وادخلها بدونك؟
حتى البيت ماجلست غير بها المجلس معك وبالصالة والمطبخ والحوش باقي البيت ماشفته ولافيني حيل اشوفه بدونك....كنت راسم معي كل خطوة بها البيت واتفقنا نشوفه سوى باول يوم؟؟
عشت ايام مرة مااقدر اقولك عنها أي شي يافواز...عشت بخوف ورعب من الايام اللي جاية....شيبت وانا توني باول يوم من عرسي!!
ضاقت فيني ارض الله بعد اللي صابك...تمنيت يصيبني انا ومايصيبك انت...
كنت احبك وبعدني احبك...بس مدري ليش كذبت علي وخليتني اكون مخدوعة طول ها الوقت حتى مافكرت ترحم دموعي...
فواز انا لازم ابعد عنك شوي...
ابي ارتاح شوي وبعدها يصير خير,,,,
فواز ماقال شي بس عيونه كانت تقول الكثير ..
تنهد بقوة...
ترحل وتحسبني لارحلت اقدر على النسيان,,
وانا اللي لاطرا طاري رحيلك ضيعت شتاتي,,
دخيلك بساءلك لارحت منهو فيننا الخسران,,
انا ولاانت جاوب قبل ماتكتب بي اهاتي,,
انا اللي من عرفتك والسما قوس وغلاك الوان,,
وارضى تعزف اهزوجة فرح لاجتك خطواتي,,


وصوتك غيمة احييت جفافي والوصل هتان,,
وحزن عمري يموت بضحكتك ياكل سماتي,,
تعرف انك غلاي وراحتي وان التعب لابان,,
يموت ان جيتلك يللي هواك اجمل حكاياتي,,
وتعرف اني على بساط انتظاري اجمع الاحزان,,
واكبلها اذا وصلك اخذني من متاهاتي,,
انا من قبل اعرفك مالقيت لها العمر عنوان,,,
سوى حزن وامل ضايع وياْسي هو مداراتي,,
انا من قبل مااعرفك كنت اقول ان الغلا حقران,,
واقول ان الهوى كذبة قناعاتي كما الاتي,,
قليل اللي صدق واللي يخون بها الزمن كسبان,,,
كثيراللي يمرون وقناعاتي قناعاتي,,,
وحبيت وعرفت اني بحكمي كنت اناالغلطان,,
وصرت انت القناعات وجنتي واتجاهاتي,,
دخيلك مابقى فيني شعور يحتمل خذلان,,,
دخيلك لاتخليني اسير لياْس راياتي!!
////////////////////////////////////////////////////////// 
اليوم الثاني سافر الجد والجدة وام مشعل للمدينة والكل عرف ان فواز بخير ومايحتاج أي عملية ومجرد كسر برجله بيطيب منه مع الايام وانه مقرر بس تنشال الجبيرة يسافر هو ومشاعل ويقضون شهر عسل....
/////////////////////////////////////////////////////////
بالليل كان الكل طالع الكورنيش يتعشون هناك بسلامة فواز اللي كان معهم....
عدا خالد اللي كانت وضحى تعبانة وقرروا انهم مايجون,,,,
***بالكورنيش
كان الكل سوالف ووناسة مع بعضهم...
حصة/اقول نورة؟
نورة/هلا..
حصة/ماشاءالله فارس اخذ على الجماعة بسرعة تقولين صحبة وربع من زمان؟
نورة/ماشاءالله عليه هو اجتماعي وبسرعة يدخل..
نوف/عكسك يعني؟
نورة/أي....تذكرون روان ومها ..متى فتحت عليهم وهم معنا من سنتين...توني اللحين..مدري ليش فيني ها الطبيعة مو بسرعة اخذ واعطي مع الناس؟
ياسمين/وحشة لاامي وجدي وجدتي ...
نوف/طبعا..والاهم عندك ام مشعل....
ياسمين/وكانت تبي مشعل وسعيدان بعد زين مااخذوهم؟
مشاعل بغمز/تركوهم عندك مفضين الجو لك انتي ونواف باشا؟
ياسمين/قلبي وجهك انتي بعد...قالت مفضين لك الجو....
نورة بهمس/صار شي من البارحة؟
نوف بضيق/ابدا...جلس الصباح وطلع للعمل وبس رجع جلس تحت وماتكلم معي كلمة وحدة حتى قدام الكل وبالسيارة كان يكلم بجواله وكانه يقطع علي أي امل اني اتكلم معه بروحنا ونتفاهم؟
نورة/نوف اذا تبين لنفسك راحة البال لازم تكلمينه اللحين وتتفاهمين معه قبل تبرد السالفة...
نوف/طب شسوي...ماهو راضي يعطيني أي فرصة اتكلم معه؟
نورة/قومي تحركشي فيه كاهو قاعد يشوي بروحه؟
نوف/استحي لو بيتقرب احد منه وانا معه؟
نورة/بابا انتي زوجته اذا ماتدرين؟
نوف بضيق/ياربي...والله العظيم ماقلتها وانا قاصدتها كنت ابي اغايظها واجاريها وبس!!!

احمد/ياسمين..
ياسمين/نعم....
احمد/ابي اشتريلي من دربي...
ياسمين/وش تبي من دربي عاد كاهم يشوون وبنتعشى؟
احمد بعناد/ماابي....
ياسمين/طب قلت للبابا..
احمد/البابا يسولف مع فواز وفارس وماعطاني وجه..
ياسمين/طب روح لمشعل وسعد..
احمد/راحوا بعيد ماشفتهم...
ياسمين/طب قوم يالله....
مشت معه لدربي واشترت له اللي يبيه.... وكان يمشي بدون ما يناظر بللي حوله ومر واحد على دباب بسرعة ومسكت يده بقوة ومالت على جنب وصارت وسط شباب واقفين... ووقفت منحرجة من انها دخلت فيهم بس هي كانت تبي تمسك احمد لايتاءذى....
ياسمين بارتباك/اسفة...
مسكت يد احمد علشان يمشون... بس مسكتها يد اقوى منها ويوم لفت كانت نيران تطلع من عيون نواف اللي كان يجرها بقوة..
نواف بهمس/انتي وش جالسة تسوين؟
ياسمين بدفاع/كنت مع احمد وجايين ن..
نواف بحدة/ووقفتك قبال ها الشباب هاذي شتسمينها بالله!!
ماتدري ليش دمعت عيونها قدامه..هذا شفيه علطول يدخل بشره بدون مايفهم الموقف..
بعدت يدها عنه ومشت بسرعة لجهة البنات..احمد/بابا..
لف وجهه له..
احمد/خالة ياسمين جت تشتريلي من دربي وبعدها مسكتني لان دباب كان يمشي هنا بسرعة ....

**********بشقة خالد...
خالد/اجهز لك شي تاكلينه؟
وضحى بتعب/لا
خالد/طب اسوي أي شي..
وضحى بتعب/لا
خالد/طب
وضحى بتعب/خلاص تعال اجلس ياخالد ماابي شي..
خالد بخوف/بتولدين؟
وضحى بخوف/ماادري..
خالد بارتباك/طب وش يالمك؟
وضحى وهي تبكي/ماادري..
خالد/أي شسوي اللحين....
ظلت تبكي بصمت لثواني وهي تتاْلم بعدهاقالت/خالد..
خالد بحنان وخوف/ها..وش تبين...كل اللي تبينه وتحسين بيخفف عنك بسويه؟
وضحى بتعب/ابي امي...
سكت ثواني وبعدها قال/طب بدق عليها..
وضحى برجا/بس بسرعة الله يخليك احس اني تعبانة ومو عارفة شسوي؟
خالد/ورى مانروح المستشفى ياوضحى..
وضحى/ماابي اروح اول بدق على امي وبسئلها يمكن يكون الشي عادي واكون ورطت روحي بروحتي المستشفى ويولدوني غصب...تعرفني اخاف من المستشفيات..
قام يدور جواله وحمد ربه انه مالقاه بالصالة علشان لو رفضت امها تجي ماتسمع الرفض...
قام الغرفة وشال الجوال ودق على امها...
خالد/الو..
ام نواف/هلا خالد..
خالد/هلا خالتي شلونك..
ام نواف/بخير انت شلونك ووضحى شلونها..
خالد/والله وضحى تعبانة وودها تكلمك..
قاطعته بسرعة/بتولد؟
خالد/مدري مارحنا المستشفى لسه بس قالت تبي تكلمك وتسئلك وبعدها بتروح..
ام نواف/خالد انا رايحة عرس اللحين بس اطلع بدق لك وبسئلك طيب...وديها المستشفى مدامها تعبانة وبالتاسع اكيد بتولد...!!
سكر بوجهها وحتى ماقال مع السلامة وطلع وقال لوضحى/امك مسافرة ياوضحى..
وضحى/البارحة كانت موجودة يوم نروح للؤلؤة نودعها...
خالد/الصباح سافرت....انا اقول خل نروح المستشفى وبعدين نشوف وش يقولون؟
////////////////////////////////////////////////////
وقفت عند البحر بعد مابعدت عنهم...
كان المكان فاضي والجو مظلم وماانتبه نواف الا بطولها يطيح مرة وحدة على حافة البحر ..
ركض بخوف ناحيتها..كان لاحقها بيكمل هواشه معها بس مايدري ليش طاح قلبه يوم سمع صوت شهقاتها وبكيها اول ماصار وراها..
حس بخوف وبربكة..
بهمس قال/ياسمين..
ماردت عليه وزاد بكيها..
ارتفع صوته اكثر وهو يكلمها وبانت فيه لهجة الخوف/ياسمين وش فيك؟
رفعت راسها تناظره والدموع بعيونها وجمدوا فيها معقولة يكون هذا هو نواف اللي تو قبل دقايق يهاوشها جايها وهو خايف عليها؟؟
تنهدت وماقالت شي..
قال برقة اكبر/علامك!!متعبك شي؟ليه تبكين؟
وش تحس فيه بس يانواف وانت تعيش كذا!!توك مهاوشني على شي انا ماسويته!!اللحين جايني وخايف علي بعد!!
ماقالت شي بلسانها بس عيونها ولسان حالها كانوا يقولون,,,
ماهي غريبة اذا في خاطرك تجرح,
قلبي تعود على النسيان وجراحه,,
سودت وجه الغلا ويحق لك تفرح,,
والراحة!!ابشرك ضاعت الراحة,,,
مليت اجمع طموحي وحضرتك تطرح ,,
والقلب بساْل دخيلك وين مفتاحه,,
ان قلت تعبان قلبي جد ماامزح!!
الهم دمر حصون القلب واجتاحه,,
جيتك مثل ادمك في جنتي امرح,,,
وانت وش انت اكيد بتكون تفاحة!!
ماكنك الا البحر وماعرفت اسبح,,,
غدار طبع البحر ومافيه سباحة,,
وماكنك الا طعوني وطعنتك تذبح..
في ذمتك شفت واحد حب ذباحه!!
وشلون احبك وانسى اغلاطك واسامح..
مو كل شي لاتكسر تقدر اصلاحه!!
خسران ادري لاني ماعرفت اربح,,,
ياخلف الله على قلبي وافراحه...
مافيه داعي لعذرك ماابي تشرح..
مادام قلبك خذا من جرحي ارباحه,,
ابعد طلبتك وانا في خير راح اصبح,,
ان رحت عني تكون اعصابي مرتاحة,,
///////////////////////////////////////////////////
اشوفكم بكرة على خير ان شاءالله,,, 



****
***
**
*



البارت التاسع والتسعين,,,,
//////////////////////////////////////
نوف/تركي...
لف لها وهو يقلب بالشوي اللي كان عنده بدون مايقول شي..
نوف بهمس/ممكن اسولف معك شوي؟
تركي بحدة بدون مايناظرها/امشي من هنا المكان كله رجال واذا تبين تسولفين عندك بيت تسولفين فيه؟
نوف بارتباك/ادري عندي بيت بس انت ماتكلمني بالبيت...
تركي مايصير وضعنا كذا لازم نتكلم مع بعض..لازم نحتوي المشكلة علشان نحلها مو تظل حاقرني طول الوقت ومالك خلقي ولاتقولي نامي وانت تكون برى الغرفة؟
تركي مو كذا تنحل الامور لازم نتكلم؟
تركي بعصبية/وبرايك هنا بتتكلمين عن مشاكلك؟؟قدام الكل؟
نوف برجا/مافي احد معنا خل نسولف واذا جا احد سكتنا؟ولا قوم نمشي وننهي ها السالفة والله مو قادرة حتى انام الليل؟
ناظرها بحدة وماقال شي...
ويوم حست انه مامنه امل يقول شي ولايكلمها...
تنهدت بقوة وقامت عنه ومشت لعند البنات....
تنهد هو بعد...
رغم انه متاءكد ان ماكان بينها وبين عبدالله أي شي لانه سئل عبدالله وحلفه يوم يسمع عبير وهي يتكلمون وقال له عبدالله ان عبير دايم تقول ها الكلام له لان نوف كانت رافضة فكرة ارتباط عبدالله بعبير وعلشان كذا عبير حطت نوف في بالها وصارت تترصد لها فعرف هو ليه نوف مكروهة من قبل عبير...
يعني نوف قالتها علشان تغايض عبير وزين سوت فيها بس هو مو قادر يتقبل ها الشي كلمة انها تحب غيره مو سهلة عليه ابدا وهو الغيور,,,
لازم اول يعاقبها شوي علشان ماتفكر تقول انها تحب غيره ولو بالمزح !!!
////////////////////////////////////////////////////////
سعد/مشاعل فواز يبيك..
مشاعل//يالله جاية...
سعد/لاقومي مثل قبل شوي قلتي جاية وانا اللي تفشلت يوم مارحتي كاني انا ماناديتك؟
مشاعل/طب قمت...
كانت تبي تتهرب من مواجهته بروحهم وحتى مع وجود الاخرين بس مضطرة تروح..
هي مقفلة جوالها علشان ماتكلمه وهي معهم بس فواز عنيد ومايرضخ بسرعة ناداها وسطهم علشان تجيه,,,,
قامت له ومشت ورى سعد وكان فواز واقف بروحه بعيد عن المجموعة تقريبا....
راح سعد بعد مافواز شاف مشاعل وتقرب منها وظلت هي متضايقة....من وجودها معه بروحهم..كذبته شي لايمكن تسامحه عليه بسهولة؟
فواز بهمس وهو يوقف قبالها/الف مرسال بيني وبينك؟ليه تسوين فيني كذا عاد!!
مشاعل بدون ماتناظر فيه/بغيت شي؟
فواز بهمس اكبر ولهفة/بغيت اتطمن على قلبي...مرتاحة بالجلسة...مبسوطة..تبي تقوم..تبي شي....
تنهدت...حنانه ودلعه لها فوق كل شي دايم يعيشونها اميرة بس لا هو كذب عليها من اول يوم بزواجهم وعيشها برعب ونفسية سودة ومافكر يخفف عليها ابدا مصيبتها....
فواز بهمس وهو يرفع راسها له/حبيبي....
مشاعل بضيق/فواز...انت كيف تحرجني قدام اهلي اليوم وتقول ان احنا بنسافر شهر عسل؟
فواز ببراءة/ليش السفر فيه احراج؟اول مرة ادري؟
مشاعل بعصبية خفيفة/انا قايلة لك اني ابي ارتاح بعيد عنك كم يوم؟كيف تقول بنسافر ؟كذا مقدر ارد بيت اهلي؟بيقولون انك بتسافر كيف اتركك بروحك؟
فواز/قلت لك لمى نسافر بتركك ترتاحين بروحك؟
مشاعل بسخرية/لاوالله!!وكيف تجي ذي؟
فواز/حبيبي اذا صرنا بروحنا بنصفي امورنا صدقيني وبنتفاهم اكثر مع بعض..
مشاعل/احنا اللحين ساكنين بروحنا محنا قاعدين مع احد يعني السفرة ماهي حجة يافواز؟
فواز بتنهيدة/وش اللي بيرضيك يابنت الحربي فهميني!!والله بسويه لك ولو كان غالي!!اي شي تبينه...انا مستعد له...ومستعد اعتذر لك اللحين وسط اهلك كلهم واقول اني حاضر لااي طلب تبينه؟
مشاعل/ماله داعي..السالفة بيني وبينك وهم مالهم شغل فيها يا فواز؟
فواز/يعني بنرضى ...
مشاعل وهي تمشي/اذا رحنا البيت بنتفاهم مع بعض...
فواز/طب فتحي جوالك علشان اقدر اقولك اللي ابيه منك كل شوي بدل مااحط بيني وبينك مراسيل؟
مشاعل/طيب....
/////////////////////////////////////////////////////
بالمستشفى....
خالد/ابي افهم طيب وش السالفة طالعين داخلين..
الممرضة/بتصعد غرفة الولادة؟
خالد بقلق/ليش؟
الممرضة بسخرية/سؤالك غريب!!يعني حتكون راحت هناك ليه؟؟
خالد بخوف/بتولد اللحين؟
الممرضة/اه...
خالد/بشوفها قبل..
الممرضة/مفيش مشكلة ...
دخل وقلبه مقبوض عليها..اصلا هو محتاس بعمره مو عارف شيسوي...
وضحى بتعب/خالد...
تقرب منها بسرعة وهو من كثر ارتباكها مو قادر يتكلم...
وضحى ببكي/خالد احس اني بموت....
خالد بفزع/اسم الله عليك..
وضحى بتعب اكبر/والله ياخالد حاسة ان روحي بتطلع...الالم فظيع مايمكن تتصوره..
خالد ظل يناظرها بالم وبدون مايقول أي شي...
وضحى وهي تمد له يدها/خالد..
مسكها وقال بالم/ها..
وضحى/لاتتركني ...
خالد تنهد..
وضحى برجا/تكفى ياخالد....لاتتركني...انا ماعندي غيرك بها الدنيا...تكفى لاتتركني بروحي اموت...خليك قربي....
صار يمسح دمعة منها ودمعة منه...
قال بهمس وصوته خايف عليها/انا احبك ياوضحى وبكون دايم معك وجنبك....
وضحى/ادخل معي لاتتركني اموت بروحي؟
خالد/اسم الله عليك من الموت ..لاتقولين ها الكلمة ابدا ياوضحى..ماعليك الا العافية ان شاءالله..بتولدين وبتقومين بالسلامة وبنربي اللي جاي لنا مع بعض....
وضحى بتعب/ان شاءالله...
دخلوا ممرضتين بها اللحظة وحس خالد بالخوف...
وضحى/خالد سامحني على كل شي ...كل شي صار بينا..
خالد/انتي ماغلطتي معي ياوضحى...وجهك دوم ابيض....انتي اللي سامحيني يابنت العم؟
/////////////////////////////////////////////////////////
نواف/ياسمين...
لفت عنه وهي تمسح باقي دموعها....
نواف بهمس/تبين نروح البيت ولانكمل هنا....
ياسمين بهدوء/براحتك انت سيد الموقف والكلمة كلمتك دايم....
تنهد وقال وهو يحط يده فوق كتفها/ياسمين...روقي والله مافي شي يستاهل تبكين؟
ياسمين بتمتمة/أي صح..
نواف بتنهيدة/ادري اني عصبت وانفعلت بس انتي تعرفيني كهرباء اذا شفت محارمي واقفين جنب اجانب..
ياسمين بانفعال/في شي اسمه تساْل وتشوف ليش هي واقفة؟؟؟
مو تتهم بكيفك وبدون أي دليل عندك؟
نواف/خلاص روقي..
ياسمين بعصبية اكبر/يكون بعلمك بس انا كنت رايحة مع ولدك لانك ماعطيته وجه يوم يجيك وكان جوعان؟؟وصرت قربهم يوم مسكته لايتقرب من الدباب؟
تنهد نواف وقامت هي من مكانها ومشت عنه وهو يناظر فيها.....
دايم ظالمها ومزعلها ..وش يسوي في نفسه...؟
ياسمين ماتستاهل منه ابدا ها المعاملة؟؟لازم يتغير مثل ماهي قاعدة تتغير...البارحة كانوا اروع اثنين ليه قلب اليوم معها بس؟؟؟ ////////////////////////////////////////////////////////
رفعت جوالها تقراْ المسج اللي واصلها من فارس وابتسمت يوم شافته...
فارس(احبك)
يوم نزلت الجوال عن عينها جت عيونها بعيونه لانه كان واقف قبالها صدق بعيد شوي بس عيونه عليها واشر لها بيده وكانه يبي رد على الكلمة اللي قالها....
رفعت جوالها وكتبت له وارسلت وهو محترق يبي يعرف وش كاتبة
جاه المسج وقراءه(أي وش المطلوب مني يعني)
ضحكت يوم شافت تعابير وجهه اللي انصدمت يوم قرت المكتوب وهو اللي كان متاْمل على شي ثاني...
رجع يرسل لها(صيري كريمة وبادليني شعوري)
نورة(مقدر اهلي جنبي)
فارس(بذبحك اذا صرنا بروحنا وش ها الحكي)
ماردت عليه وقامت تضحك وهو يناظرها...


فارس(تعالي شوي خل نتمشى بروحنا)
نورة(لاخلينا كذا)
فارس(شوي بس عمتي نورة...تكفين..)
نورة(وكم تعطيني عليها)
فارس(اللي تبينه)
قامت ولبست صندلها...
ومشت صوبه...
يوم اقتربت منه قال بهمس/مابغيتي تشرفينا؟
نورة/عليك الف ريال؟
فارس/كم ساعة بتظلين معي؟
نورة/خلاص انتهت الشوفة؟
فارس/ول....لحقت اشوفك انا علشان تقولين لي انتهت الشوفة؟
نورة/انت اول شي ماحددت كم تبي اجلس معك؟
فارس/خلاص اللحين احدد
نورة/لاياماما انتهى العرض محد قال لك ماتقول بدري؟
فارس/طب انتي امشي وخلينا نتفق على عرض ثاني؟
نورة/لاماابي امشي خلينا واقفين هنا؟
فارس بهمس/وش عندك انتي اليوم متصاحبة مع العناد وصايرين ربع؟
نورة بهمس وعيونها تناظره بخبث/لاني اخاف منك لاصرنا بروحنا!!خلنا كذا قدام الكل احسن؟
فارس تنهد وقال بخبث اكبر/معناته بروح اقرب السيارة اذا انتي مصرة على ها الموقع ماتغيرينه؟
نورة مشت شوي عنه وقالت/خلاص انتهت اليوم الزيارة اشوفك بكرة ان شاءالله؟
فارس وهو يضحك/من صدقك خفتي مني!!انا مااخوف كثير يابنت الناس؟
نورة/ابدا...بس اللي يعرفك يقول غير ها الحكي...اقول وش رايك تروح انت وتجهز لي عشاي قبلهم ترى ميتة جوع؟
فارس/أي من عيوني؟
نورة/مو من عيونك وتجيبه لي حتى قبل ماينضج؟
فارس/افا هذا العشم فيني يعني؟
نورة/ومعاه ميرندا فراولة اذا سمحت؟
فارس/على امرك يابنت الناس؟
نورة/الا صاير خوش رجال ومامنك اثنين؟
فارس بخبث وهو يغمز بعيونه/لاني انا اللي بوصلك البيت الليلة؟
/////////////////////////////////////////////////////////
عبير/وين بابا عبدالله؟
الشغالة/طلع...
عبير/وين راح؟
الشغالة/كلو طلع مافي احد هنا..
عبير/يعني طلعوا مع بعض كلهم؟
الشغالة/أي...من زمان؟
عبير/وماتدرين وين راحوا؟
الشغالة/لامايدري..حتى مشاعل وفواز يروح معهم؟
عبير/حتى ذاك المكسر بعد خذوه معهم!!!طيب ياعيال الحربي طيب...حربنا ماانتهت بعد وبنشوف بالنهاية من يربح فينا؟
الشغالة/وش يقول ماما عبير..
عبير/طبعا محد غيرك بالبيت؟
الشغالة/يس مدام...
عبير/الغرف مفتوحة..
الشغالة/يس مدام..انا ينظف غرف كلو قبل شوي؟
عبير/حلو وحتى غرفة نوف وتركي مفتوحة؟
الشغالة/انا يقفل لان بابا تركي يقول بس يخلص تنظيف يترك مفتاح تحت الابجورة علشان هو مايبي غرفة مفتوحة؟
عبير/الابجورة اللي تحت غرفتهم بالممر؟
الشغالة/يس مدام..
عبير/خلاص روحي سويلي عصير برتقال وانا بمر شوي فوق باخذ شي من غرفة عبدالله وبنزل طيب...
الشغالة/يس مدام...
مشت الشغالة وراحت المطبخ وسكرت الباب وشالت التلفون ودقت لتركي...
تركي/الو..
الشغالة/بابا تركي مدام عبير يجي البيت قبل شوي هي فوق,,
تركي/طيب انا جاي....بس لاتتركينها تطلع سمعتي حاولي تتباردين معها...انا مو بعيد...
الشغالة/طيب بابا...
سكر منها وقال لاابوه يجيب نوف معه لانه مشغول وجايه اتصال ضروري ومشى عنهم,,,,
عبير اخذت راحتها بالتفرج فوق..
دخلت غرفة ام تركي وابو تركي ..
ودخلت غرفة نوف وتركي وقولبت بثياب واغراض نوف لين شبعت..حتى غرفة مرام دخلتها...
رجعت غرفة نوف وتركي وقامت تقلب بالدروج لين شافت البوم فيه صور لنوف وشالته معها وهي تبتسم ابتسامة نصر,,
نزلت بعد اكثر من ساعة من ركبتها ونادت على الشغالة...
جتها الشغالة عند الدرج..
عبير/محد رجع منهم..
الشغالة/لا لسه....
عبير/طيب خذي هاذي مية ريال وماتقولين لااحد اني جيت هنا وماتفتحين فمك بكلمة طيب...
تركي وهو عند الباب/والله كريمة حييل يابنت الاوادم..مية ريال عاد؟يتراواللي اللحين هم نفسهم مايقتنعون بهذا المبلغ ويبون الاكثر,,,,
جمدت مكانها يوم سمعت صوته ولفت لجهة الباب اللي كان واقف فيها وانتبهت انه مو بروحه وان امها وابوها معه ومعهم شرطيين بعد!!
الشرطي/اخت عبير جتنا مكالمة تفيد انك داخلة البيت بالعنوة وجاية تسرقين من البيت؟
عبير بصدمة/انا!!!
الشرطي الثاني/ولقيناك متلبسة بالجريمة فعلا!!!
عبير بترجي/يبى..
ابوها/سود الله وجهك من بنت يوم انك سودتي وجهي كذا!!!
تقرب تركي منها وقال بحدة/عطيني شنطتك؟
عبير بدون أي تفاهم عطته اياها وهي واقفة مكانها مصدومة
فتحها وهو يقول/مااعتقد انك دخلتي البيت وطلعتي منه خالية؟؟؟
شاف البوم الصور حق مرته وطلعه قدامهم ويوم ماشاف شي غيره رمى اغراضها على الارض وقال لها وهو يرمي شنطتها فوقهم باحتقار/شيلي اغراضك شلت الشي اللي يخصنا؟
عبير بدفاع للشرطي/انا ..هذا بيت زوجي و..
الشرطي بحدة/ابوك ورانا ورقة طلاقك؟واهل ها البيت مبلغين عليك انك داخلة وتسرقين اغراضهم وهم ماهم هنا وزين ان الشغالة قدرت تكلمهم....
تركي/اتركوها عندكم شوي لين ترجع مرتي اللي هي صاحبة القضية من المكان اللي هي فيه ونشوف هي وش ناوية عليه وش بتسوي وهل بتتنازل ولالا؟
ابو عبير برجا/ياولدي ياتركي...
تركي/قلت اللي عندي حضرة النقيب محمد تقدر تعتبر ان الاخت بالتوقيف من ها اللحظة؟
//////////////////////////////////////////////////////////
والله انك وهقتيني ياام مشعل بروحتك؟؟؟ماتدرين شقد انا محتاج لك بها اللحظات ..صحيح ام تركي وام سعد فيهم الخير والبركة ولو بكلمهم ماهم بمقصرين بس الليلة كلهم طالعين ومو عارف ادق لهم...
ياربي سهلها ان شاءالله....
وضحى تعبانة مرة وشكلها مايوحي ابدا بالخير؟
تنهد وغمض عيونه وهو يتذكر بداية حياته معها من ليلة الملكة الى قبل اللحظات اللي جابها فيها المستشفى...
الايام السعيدة اللي مرت عليهم...
سفراتهم...هواشهم...غيرتهم على بعض...حبهم لبعض...غيرة امه منها وتعامل وضحى البسيط معها بدون أي حساسية,,,
خلافاتهم الكثيرة واللي دايما تكون عن امها اذا التقوا مع بعض؟
تنهد وهو يذكر امها...اقول لها وضحى تعبانة تقولي لاطلعت من العرس بكلمها؟؟؟صدق ماكنتي تنلامين في كرهك لها ياوضحى ورفعة ضغطك بسبتها؟
مر على باله اليوم اللي كانوا راجعين فيه من شهر العسل يوم تلبس الثوب الازرق اللي كان شاريه لها من هناك,,,مر عليه الليلة اللي تهاوشوا فيها على الفلم اللي بيشاهدونه قبل اللي هي اختارته ولاهو اختاره,,,,وناموا بدون مايشاهدون واحد منهم,,,,
مر على باله فطور الصبح اذا جهزته له وراحت تنام وتركته يفطر بروحه قبل الدوام ويروح بعدها يطفي عليها المكيف ويشغل الانوار عقابا لها علشان ماتتركه بروحه,,,
مر على باله ريحة القهوة من فجر الله بايام الشتاء اذا جت تصحيه للدوام,,,
مر على باله عدد المرات اللي تزاعلوا مع بعض فيها وفي كل مرة يتزاعلون وتروح بيت اهلها يركب لها غرفتها ويراضيها...
ماكانوا يطولون بزعلهم..اصلا الزعل ماهو زعل عندهم الا عناد ومكابر وبسرعة يرضون...
مر على باله مجموعة الثياب القصير ة اللي اشتروها ذاك اليوم وقالت له انهم خاصيين جدا ومابتلبسهم الا اذا زعل منها علشان تراضيه فيهم,,,
كل بسمة مع بعض مرت على باله..كل ضحكة.,,كل هوشة ..كل كلمة...
معقولة ترجع له وضحى بعد مادخلت ها الغرفة ولاهو خوف متملكة من تعبها ولانها حالة اول مرة يمر فيها حاس انه فقدها ومابترجع وحاس بالخوف عليها؟ ؟
/////////////////////////////////////////////////////////
في سيارة فواز....
كان جالس جنبها والسايق قدام..
فواز بهمس/وش فيه حبيبي ساكت؟
ماردت عليه...
تنهد وحط يده فوقها وقال باصرار/اذا سافرنا بعطيك الوقت الكافي انك تكونين بعيدة عني وتختارين حياتك اللي انتي تقررينها صدقيني؟
مشاعل/ابي اعرف لمتى كنت ناوي تكذب عليّ
تنهد وماقال شي..
قالت وهي تناظر بالنافذة/لو ماكان راشد جا بذاك اليوم ماكان ضبط معك الموقف ..فماكنت راح تقولي صح؟
فواز/..............
مشاعل بحسرة/يعني عادي يمر الشهر والشهرين والثلاثة وانا بعدني مثل الاطرش بالزفة ومدري عنك؟
فواز/لوميني...عاتبيني بقد مافيك...ادري اني استاهل اكثر..بس حبي لك كان اكبر من أي شي يامشاعل..
كان لازم انتي تصدقين لانك اقرب شخص لقلبي علشان الكل يصدق...لو عرفتي بيبان عليك الارتياح....
غمضت عيونها وماعلق بشي...
فواز/وين تبيني احجز لشهر العسل؟
مشاعل بدون نفس/مو فارقة عندي...ماراح اكون مبسوطة.
فواز/مشاعلي...
مشاعل/انت قلت بتتركني بروحي افكر على راحتي هناك وماراح تضغط علي باي شي....
تنهد وقال/طبعا وانا عند كلمتي.....
بس ابيك تعرفين شي واحد....احبك وبظل طول عمري احبك يامشاعل وماراح افرط فيك يابنت الحربي....
ماتساويك كنوز العالم عندي مهما وصلت....
/////////////////////////////////////////////////////
بغرفة نواف وياسمين..
نواف بارتياح/والله صايرين مشعل وسعد حالات انقاذ لنا هنا مدري نتاْجرهم طول السنة ونرتاح من احمد؟
توها بترد عليه وبتقول وانت ليه ماتصير ابو مثل العالم والناس وتتقرب من ولدك بدل ماتحط بينك وبينه حواجز!!
بس مسكت حالها وسكتت لان الجو بينهم مقلوب اصلا...
صحيح هو اللي بدى بهوشته وشكه فيها وانفعاله بس يوم شافها عند البحر تبكي قلب مية وثمانين درجة وصار شخص لطيف معها ويدور بس رضاها....
بدلت ثيابها وغسلت وجت دخلت الفراش ومالقته قالت يمكن انه هنا ولاهنا وماشغلت بالها فيه...
تسندت على السرير وغمضت عيونها وبعد مضي اكثر من عشر دقايق سمعت حركة بالغرفة وفتحت عيونها وكان نواف دخل وقفل الباب...
شال شماغه وتقرب منها وعطاها كيس باسكن..
ناظرت فيه بدون ماتقول شي....
نواف /قلت يمكن ماتعشيتي زين وتذكرت اني اكلت حقك اللي بالفريز...ويمكن يكون خاطرك تاكلينه خل اقوم اخذ لك واحد قبل يسكرون...
ياسمين/...........
نواف تسند جنبها وفتح الاسكريم..وحط الملعقة فيه بياْكلها..
ياسمين بهدوء/نواف..
نواف برواق/هلا..
ياسمين/وش الطاري؟
نواف بتهرب/شنو؟
ياسمين/يعني ليش قاعد تدلعني؟
نواف بتهرب/ماادلعك من يقول؟
ياسمين ناظرته وهو مقرب منها الملعقة علشان تاكل..
وقالت بنرفزة/ماابي....تدري ليش لانك حتى اذا جيت تصحح غلطتك تخربها زيادة؟
جت بتقوم بس يده مسكتها بقوة وسحبها عنده..
ياسمين بعناد/اتركني...
نواف بهدوء وهو يناظر فيها/تدرين ليش تطلقنا؟
ناظرته بدون ماتقول شي وخففت من سحبتها لنفسها ورضخت لمسكته..
كمل كلامه وهو يناظرها/كانت تخوني.....
ياسمين بذهول/شنو؟
نواف/طبعا ماوصلت خيانتها الا للمكالمات بس!!!
كنت بالدوام ومكلم البيت اتطمن عليها وعلى خواتي من قبل لاتتزوج وضحى,,,,
وردت وانتهت مكالمتنا,,,
ماكان التلفون خاص فيني بروحي...
ورجعت مكتبي وجاني اللي معي بالمكتب قبل لااكون انا مديرهم ويكون لي مكتب خاص فيني...
والظاهر مفكر انه بيدق على بيته ودق على اعادة اخر رقم وردت هي..وهو كان مشيته مش ولابد وصار ياخذ ويعطي معها وهي متجاوبة معه بدون أي خجل ولاحيا وكان حاطه سبيكر علشان يسمعني انه بطل وانه بسرعة يشبك مع أي وحدة يكلمها...
كنت حاس اني بموت بمكاني منها ....
انتظرت كم يوم علشان ابريها ولاامسك عليها شي..
وظل كل يوم يكلمها وهي عطته رقم جوالها علشان تقدر تكلمه حتى اذا طلعت.....
واجهتها بالامر وانكرت بالبداية بس يوم سمعت التسجيلات اللي سجلتهم بينها وبينه حاولت تعتذر وتتاءسف بس ماعاد لها مكان بقلبي ..الحرمة اللي فكرت تكلم واحد يتحرش فيها بالتلفون واخذت وعطت معه ممكن يطلع منها أي شي..ومااستغرب حتى انها تطلع معه...تطلقنا وهي بعدها تبيني ارجعها وتقول انها نادمة...خلتني اكره كل البنات بظني ان البنات كلهم ممكن يكونون صورة سيئة مثلها...
من قبلها كنت كاره صورة الحريم من امي اللي بمجرد طلعت من العدة يوم ثاني تزوجت وتركتنا كلنا في بيت ابوي بدون حسيب ولارقيب...انا كنت اكبرهم وانا بثالث متوسط ووضحى بسادس ولؤلؤة برابع ابتدائي ...ماحسبت هذولا ممكن شيسوون ولاشنو بيعيشون..
صحيح عمي الله يخليه ماتركنا بس اني كرهتها وش اللي بيصير لو انك انتظرتي نكبر ولاحتى اقنعتي ها الزوج ان عيالك صغار وانك بتتركينهم معك لين يكبرون وبعدها يشوفون حياتهم؟
عرفتي ليه انا طلقت ريم وهل من المعقول بعد اللي سوته ممكن اردها ولالا؟
ياسمين بذهول/واحمد...
نواف وهو يتنهد/بعد ماطلقتها بكم يوم وصلني انها حامل وظلوا اهلها رايحين جاين علشان اردها...انكرت ان اللي ببطنها ولدي....هاذي صار ينخاف منها...
انتظروا لين ولدت وسوووا التحاليل اللازمة واتضح انه ولدي....
اول يوم كتبته باسمي وبس..مابعد شفته اربع سنوات لين يوم خطبتك وشرط عمي اني اجيبه معي...
ياسيمن/تكرهه علشان امه؟
نواف/.....
ياسمين/بس هو ماله شغل؟
نواف/هذا اللي صار...ماقدرت احبه وهي امه....
ياسمين بخوف/نواف....باليوم اللي المفروض كانت ملكتنا فيه ليه ماجيبت؟
نواف تنهد وقال/كانت ولادة احمد بذاك اليوم وضاقت فيني ارض الله ذاك اليوم وحسيت اني لو اخذتك بظلمك معي ماراح اكون فاضي لك وبتحسين انتي بالنقيصة ليش اني مابقعد معك ولااكلمك...اصلا انا ماكنت عايش بالدنيا ذيك الايام...كانت اصعب ايام علي...ماحولي احد...سر خبيته عندي ومحد عرف فيه ولاعنه ماكنت عارف شلون اتصرف ولا شسوي؟
////////////////////////////////////////////////////
نوف/هذا احنا صرنا في بيتنا فينا نحكي؟
تركي وهو يشيل شماغه/في شي؟
نوف /قبل كل شي ليه ماجيت معنا ومشيت قبلنا؟ليه خليتني ارجع معهم!!!انا صايرة ثقيلة معك ولا..
قاطعها بحزم وقال/كان عندي مشوار ضروري ولازم اقضيه...
نوف/..............
تركي/نامي..
نوف/بصراحة بصراحة ياتركي....انت تكرهني؟
تركي بتنهيدة/نامي يانوف...
تقربت منه وقالت بهمس/تركي...انا مااقبل اعيش ها الوضع ابدا....يوم انك حسيت نفسك غلطان اصريت اني اسمعك وسمعتك..وانا قلت شي ويوم جيت ابرره لك مارضيت تاخذ مني أي شي...قولي وين العدل فيها؟
تركي بتنهيدة وهو يناظرها/نوف..روحي ارتاحي؟
نوف بعناد/خل الليلة تكون الفصل بينا؟
تركي بقلق/شنو يعني الفصل؟
نوف بصرامة/يانكمل ....يانوقف؟
ناظرها بدون مايقول شي....
نوف/لايكون صدقت الكلمة اللي قلتها عن اخوك؟
تركي بانفعال/لاطبعا وواثق تماما انه لابينك ولابينه أي شي....
نوف/أي...بس ماتحس ان تصرفاتك ماتتناسب ابدا مع شعورك؟يعني انت مو مصدق وتصرفاتك تقول العكس؟
تركي بتعب/نوف...
نوف ببكي/لاني ماعندي احد قاعد تتعامل معي كذا!!لاني ماحولي احد ممكن ألجأ له غيرك قاعد تعيشني بها الجو الكريه؟
تركي بهدوء/نوف...
نوف ببكي وانفعال اكثر/أي هذا الواقع ياتركي....لو كان عندي احد ممكن ألجأ له ماكان وضعنا كذا وكل يوم بينا مشكلة ووجع راس واحنا تونا ببداية حياتنا!!!وين الحب اللي انت تتكلم عنه؟هذا هو؟ياليت ماتزوجنا وظليت تحبني بجنون مثل قبل ؟
مسكها من يدها وحضنها بقوة لصدره وقال بهمس/مجنونة اذا تفكرين اني مااحبك يانوف..
نوف ببكي/وشو تسمي اللي قاعد يصير بينا؟
تركي بهدوء/قاعد ارتب حياتنا بدون الناس اللي توجع لنا راسنا وتدخلنا بمشاكل وزعل ياقلبي؟
نوف/وش تقصد ياتركي؟
تركي/بتعرفين...
/////////////////////////////////////////////////////////
ظل جالس على ها الكرسي اكثر من ثلاث ساعات كاملة من سمع عن خبر ولادتها وانها جابت بنت...
جته مثل الصدمة من ها الكلمة...
بنت!!بنت!!!
وين احلامه بانه اللي جاي وليد!!!ليش ماجابت وليد؟
استنى ياخالد...هي صار لها فترة كل يوم تقولك انها بتجيب بنت واختار اسم للبنت اللي بتجي وان وليد بيجي بالمرة الثانية ..بس ليش انت مااخذتها بجدية ؟؟؟
ليش اعتبرت الموضوع مزحة وماصدقتها!!
انا ماابي بنت ياوضحى ابي وليد؟بنتك هاذي خليها لك انا مابنيت احلامي وطموحاتي على ان اللي جاية لي بنت مو وليد؟؟؟
قام من كرسيه وطلع لبرى المستشفى بدون مايتخذ أي اجراء او يسوي أي شي..
يوم وصل لباب السيارة وفتحه ..رفع راسه ودق قلبه...
وضحى....ياترى وش صار فيها وهل هي بخير ولا ......
سكر باب السيارة وخوفه على وضحى كان اكبر من أي شي قرر يتطمن عليها من الاستقبال اللي فوق ويطلع بدون مايقابلها علشان لايضطر يشوف ها البنت ولاحتى يبارك لها لانه مايبي الا وليد؟؟؟
دخل المستشفى وراح فوق عند قسم تنويم النساء والولادة ..
خالد/بغيت اسئل عن اسم وحدة ولدت قبل ثلاث ساعات تقريبا..
الممرضة/منو؟
خالد/وضحى.....وضحى عبدالرحمن
المرضة/لحظة شوي........الاسم مو موجود؟
خالد بانزعاج/شنو يعني مو موجود؟
الممرضة/يمكن انها ماصعدت غرفة هنا لسه....انت كنت تحت وقالوا لك انها صعدت؟
خالد بخوف/انا قالوا لي انها ولدت؟
الممرضة/ولدت أي...بس ماصعدت...يمكن انها لسه تعبانة ولا بغرفة الولادة ولا فيها شي؟
خالد بخوف/شنو....يعني ماولدت وخلاص؟
تنهد ومشى بخوف لتحت...
/////////////////////////////////////////////////////////
اشوفكم بكرة على خير ان شاءالله,,, 



****
***
**
*




البارت المئه,,,
////////////////////////////////////////
**بسيارة فارس,,
نورة باعتراض/فارس مايصير كل الناس نامت حبيبي واحنا لسه بالسيارة.؟
فارس بعيارة وهو ماسك يدها/قوليها مرة ثانية؟
نورة بدلع/وش اللي اقولها؟خاف ربك صار لنا فوق الساعتين جالسين بالسيارة لو تمر دورية اللحين اكيد بيمسكونا وبيشكون فينا!!!
فارس/اذا بيخلونا نبات سوى خلهم يمسكونا؟
نورة/فارس انت ملاحظ ان احنا ماعندنا سالفة وبس كذا جالسين نتعير على بعض؟
فارس برواق/وانتي ليه شاغلة بالك يانوير خلنا نتعير وش ورانا؟
نورة بنرفزة/اسمي نورة؟
فارس ضحك وقال يستفزها/نوير..
نورة/مو رادة عليك...
فارس/لاتحاولين منتي معصبة مرة...
اول مرة شفتك تردين على سعد يوم يناديك بها الاسم كنتي مولعة وعجبتيني موت...
نورة/ياسلاااام...
فارس باعجاب/أي والله...
نورة/صدق متفرغ...واذا تبي السلامة على عمرك لاتعيدها ثاني لاني مااحب ها الاسم...
فارس/معناته اذا انتي رايقة مستقبلا وحبينا ننرفزك علطول نقول ها الاسم وتشبين فينا!!
نورة/مو رادة عليك..
فارس/ههه يكون ماعرفنا نقاط الضعف حقك للحين...
نورة/اترك يدي لو سمحت بنزل بيتنا!!
فارس/مو سامح وش بتسوين؟
نورة/بصارخ بقوة..
فارس/يعني بما ان احنا واقفين عند بيتكم مافي أي مشكلة لو صارختي لان امك وابوك يدرون انك معي وان احنا بالسيارة وشغالتكم مستحيل تقوم وراعي المشاكل سعيدان ماهو هنا؟
نورة/ياربي على ها الرجال اللي مايخاف...اتركني بنزل نعست..
فارس بجدية/نورة..
نورة/هلا..
فارس/بما ان فواز الحمدلله بخير وقادر يمشي وبكرة هم مسافرين ورى مانحدد عرسنا الشهر الجاي؟
/////////////////////////////////////////
ناظرت بالارض فترة طويلة,,,كل استفساراتها اللي كانت شاغلتها شافت اجوبتها منه بلحظات,,,
طيب وبعدين ياياسمين...وش راح يصير؟؟
بعد ها الاعترافات من نواف وش راح يصير بينكم!!!وش راح يكون موقفكم من بعض؟؟وليه هو اعترف اصلا!!!
رفعت راسها ولقته يناظر فيها بهدوء وبعيونه كلام كثير بس قال بهدوء/مو مصدقتني!!
ياسمين بدفاع/انا ماقلت شي؟
نواف/اشوفك سكتي وماعلقتي بشي ابدا!!
ياسمين/شتبيني اقول؟
نواف/أي تعقيب...
ياسمين/احمد...
نواف باستغراب/احمد؟؟؟وش له بالاحداث يعني!!
ياسمين/مدري...بس اذا ظل وضعك معه كذا بتخسره وبيضيع منك للابد يانواف...
احمد واقع...احمد شايل اسمك ومسؤل منك....ماهو ماديا بس..لا...انت مابينك وبينه أي كلمة غير السلام وصراخه عليك وخوفه منك وبس!!!
تنهد وماقال شي....
ياسمين/نواف لاتعتبره تدخل مني بحياتكم انت وولدك..انا فعلا مالي شغل بس انا ابي له الزين..
انا عشت وانا محرومة من ابوي صحيح بس كانوا حواليني كثير عوضوني غيابه...
بس احمد معك ماهو محروم منك وماحوله احد يعوضه..واذا ظل مع مشعل وسعد راح فيها؟
مسك يدها بدون مايناظرها وقال/ياسمين انتي تحبينه!!
ياسمين بصدق/مافي شي يخليني اكرهه؟
نواف بثبات وعيونه بعيونها/بس هو ولدي وانتي تكرهيني فيعني اكيد بتكرهينه؟
تنهدت وناظرته بنظرات تمنى انها تتشجع اكثر وتنطق اللي فيهم وتترجمهم لكلام منطوق بس انها سكتت...
نواف شد على يدها اكثر وقال بتشجيع/صح ولاانا غلطان!!
ياسمين بتحدي/انت تكرهني!!
انقلب السحر على الساحر وهو اللي ظل محتار وماهو عارف شيجاوبها فيه وكانه بلجنة امتحان صعب...
الاجابة كانت جاهزة على طرف لسانه..اي احبك...بس كبرياء نواف يظل كبرياء نواف ومايتغير ولابيتغير حتى رغم اعترافاته لها,,ظل ساكت وهي ظلت ساكتة,,,,
وكل واحد فيهم معتبر انه الطرف الثاني هو اللي لازم يبتدي بالتصريح عن مشاعره ومن كثر عنادهم ومكابرهم ابتسموا لبعض بدون مايقولون شي؟
/////////////////////////////////////////////////
كانت يده تلعب بشعرها وهي بحضنه,,
تركي بهمس/قولي شي ليه ساكتة؟
نوف غمضت عيونها وقالت بهمس/ماابي اقول شي..
تركي/ليه!!!
نوف/ شايف وش صاير بحياتنا كل يوم سالفة وزعلانين من بعض ومدري شنو؟
تركي بحب/اوعدك ان احنا نكون احلى اثنين وش تبين بعد؟؟
نوف بدلع وهي تضحك/حدد وين احلى اثنين بالضبط؟ بالشرقية ولاالسعودية ولاالعالم!!!
نزل راسه لمستواها وصاروا قبال بعض وقال لها بحب كبير وهو يهمس/بقلب تركي... 
نوف بحب وهمس/وماراح اكون الا انا فيه؟
تركي بهمس/مستحيل تسكنه غيرك؟
نوف/توعدني؟
تركي ظل يناظرها بحب بدون مايقول أي شي...
نوف بتكرار/سئلتك ياتركي...توعدني مايكون في قلبك الا انا!!
تركي /لامااوعدك؟
جت بتقوم كااعتراض على كلامه ومسك راسها بيدينه وبعدهم لازقين ببعض..
تركي/على هونك وين بتقومين...
نوف باعتراض/تقول ماراح اكون بقلبك لحالي!!
تركي/أي طبعا بيشيل قلبي غيرك...بيشيل عبدالرحمن ومحمد ولاتبين عيالي منو يحبهم ان شاءالله؟
نوف/اذا بتحب حصة مو مشكلة بس عبدالرحمن ولامحمد لا..
تركي/أي حصة؟
نوف بضحكة/حصة بنتنا....
تركي/ومنو قرر يسميها حصة ان شاءالله؟
نوف/انا!!
تركي/ليه؟
نوف/على اسم عمتها وين المشكلة؟
تركي/المشكلة ان ابوها ماعنده خبر فما هو موافق!!
نوف/أي اذا وصلت يصير خير اذا اعترضت؟
///////////////////////////////////////////////////////
في المستشفى,,
خالد بخوف/شنو يعني انا ..
الدكتورة/وضع طبيعي ومايخوف..
ارتفع الضغط عندها وهي تحت الملاحظة...
خالد/ومتى بتودوها غرفتها؟
الدكتورة/بس يستقر وضعها؟
خالد/وكل شي تمام بس الضغط اللي مرتفع انتي متاْكدة؟
الدكتورة/فيك تدخل تشوفها اذا بدك؟
خالد مارد عليها ودخل على الغرفة اللي اشرت عليها..
وكانت وضحى نايمة والتعب مبين عليها...
جلس وقت طويل بدون مايقول أي شي وبعدها قام وطلع يكمل الاجراءات اللي تركهم وكان ناوي يطلع عنهم,,,,
/////////////////////////////////////////////////////////
شربت المويه اللي كانت متحججة فيهم انها نازلة تشربهم!!
فواز بهمس من وراها/شربتي المويه وبعد!!
مشاعل لفت له وقالت باعتراض/ماابي انام في الغرفة؟
فواز/ليه؟
مشاعل/ماابي كرهت ها الغرفة وماابي حتى ادخلها؟
فواز تنهد بتعب وقال/طب وين بتنامين؟
مشاعل/انت روح نام وراك حارق دمك عليّ انا بدبر اموري....
فواز/مشاعل...مسويتني بزر وراك ادور من مكان لمكان...يالله عاد استقري ماصارت ..وراك بكرة سفر وتعب الرحلة طويلة وابيك ترتاحين هنا علشان لاتتعبين بكرة؟
مشاعل/انت قلت بتتركني بروحي؟
تقرب منها وحضنها بيده وقال بهمس /هناك بتركك بروحك..هني لامو تاركك بروحك؟
مشاعل/وش الفرق؟
فواز/الفرق ان عطرك الليلة حلو وابي انام جنبك علشان اظل اشمه طول الليل؟
مشاعل بسرعة/خلاص بروح احط غيره علشان لات..
رد بسرعة وهو يضحك/أي هاذي مشاعل الشريرة اللي اعرفها....
استحت وناظرت بالارض ومشاها معه وطلعوا الغرفة,,,, ,,,,,
///////////////////////////////////////////////////////
ام تركي/عبدالله
لف لها وظل ساكت,,,
ام تركي بحنان/شفيك يمه...
عبدالله بتنهيدة/ولاشي...
ام تركي/متضايق علشانها...
عبدالله بتنهيدة تعب/متضايق على قلبي اللي حبها ومو راضي يصدق فيها..
ام تركي/ادري يمه انك انصدمت بس صدقني انتوا مو مناسبين لبعض...وكذا اريح لبالك يمه....
عبدالله/عارف يمه عارف...اساسا محد جبرني اطلقها منكم وانا طلقتها بارادتي....
ام تركي/طيب ليه مكدر خاطرك..
عبدالله/يمه لاتحاتين هي فترة وبتعدي ان شاءالله...تنهد وكمل وبشيلها وبشيل كل ذكرياتها من بالي وببتدي حياة صافية عنها..
ام تركي/أي هذا عين العقل يمه... شفت يوم تجي تتبلى عليك؟؟هذا وانت تحبها وهي المفروض تكون تحبك؟بس شنقول يمه...الله يعطيك على قد نيتك ويريح بالك ويسعدك ان شاءالله....
عبدالله/أي يمه كثري منها...
ام تركي/كلمك اخوك تركي..
عبدالله/أي..
ام تركي/طب انت وشرايك...
عبدالله/مدري..
ام تركي/انا معه يمه...سافر لك اسبوع ولااسبوعين غير فيهم جو وانسى كل شي وارجع وانت فاتح صفحة جديدة...
عبدالله/يصير خير ان شاءالله....
/////////////////////////////////////////////////////
صباح اليوم الثاني,,,,
مشعل/احلى شي بالدنيا ان بكرة العيد
احمد/علشان نجيب فلوس كثير..
نواف/أي هذا اللي هامكم بس تجميع الفلوس...
سعد/بالله اذا ما الواحد جمع فلوس وش له عايش من الاساس؟
مشعل/انا معك اصلا الدنيا بغير فلوس مالها معنى؟
نواف/ماشاءالله هذا وانتوا بعدكم بمتوسط شلون تكبرون شويتين بعد وتصيرون تشتغلون؟
مشعل/انا وظيفة باقل من عشرين الف ريال مو متوظف؟
سعد/وانا كذلك..ومن شروطها اني اداوم على كيفي باي وقت واكون مدير ولي تذاكر اسافر أي مكان و..
نواف/اقول احمد يابابا روح شوف ياسمين ليه طولت ...
احمد/ليه بابا وين بنروح؟
نواف/وين تتوقع بنروح؟
احمد/مدري..
نواف/بنروح لعمة وضحى نزورها؟
مشعل وسعد بصوت واحد/ولدت؟
نواف بفرح/أي..البارح جابت بنت..
مشعل بحسرة/خسارة..
سعد بحسرة اكبر/راحت علينا نروح معهم المستشفى؟
نواف بذهول/تروحون شتسوون ان شا ءالله؟
مشعل/نلعب باعصاب خالد علشان يعطينا ...كل شوي ونقوله بس تولد عليك عشى..وبس تولد عليك خمس مية وبس تولد تودينا وتجيبنا وتعطينا...وهو بيكون خايف ورايح فيها من الخوف فعلطول بيوافق على كل طلباتنا؟
سعد/اقول نواف متى بتحمل ياسمين؟
نواف/علشان تنظمون اموركم من اللحين للنصب والاستغلال؟ 
/////////////////////////////////////////////////////
فواز/نروح المستشفى اول ولابيتكم اول قبل المطار؟
مشاعل/وليه المستشفى بعد!!ماخبري اذا لك موعد تاخذني معك؟
فواز/بنروح لخالد ومرته؟
مشاعل فزت/لاتقول وضحى ولدت؟
فواز/بلى....
مشاعل/وكيف انت تدري وانا اللي خالد خالي ماادري؟
فواز/اسم الله علي...مو حضرتك كنتي تتحممين يوم يتصل خالد فيك ومارديتي عليه فااتصل فيني وبلغني وانا قلت له اني ببلغك....
مشاعل/وش ها الحظ...بسافر ووضحى ولدت وبكرة العيد؟
فواز بهمس/لاتخافين مابتروح عليك العيدية؟
مشاعل بحلطمة/شلون مابتروح؟هناك انا وانت بس!!هني كلهم بينسون اني موجودة..الواحد قدامهم وهم يسوون مايشوفونه كيف بعد يسافر يخسر؟
فواز/يبى والله بعطيك ضعف المبلغ اللي انتي تاخذينه كل سنة؟
مشاعل بخبث/أي بس انا كل سنة مبلغي يكبر اكبر من السنة اللي قبل..
ابتسم فواز لانها بدت تروق شوي وتاخذ وتعطي معه...
مشاعل بجدية/فواز...
فواز/هلا..
مشاعل/وين بنسافر؟
فواز/بتشوفين لارحنا المطار...
يالله لانتاْخر ولاواحد من المشاوير مابتشوفينهم...
/////////////////////////////////////////////
في المستشفى...
دخل بعد تردد كبير من انه يشوف البنت معها بس قلبه كان عليها وكان لازم يشوفها ويتطمن انها بخير,,,,
يوم سمعت صوت خطواته دق قلبها ولفت له بهدوء والتعب باين عليها..
تقرب منها وباسها على جبينها...
خالد بهمس/الحمدلله على سلامتك..
وضحى بتعب/الله يسلمك..
خالد/شلونك الحين..
وضحى/الحمدلله..كل اللي يجي من رب العالمين خير,,,
خالد/ماعليك باس ان شاءالله....
ظل الصمت ثالثهم بعد ها الكلمة لفترة دامت اكثر من ربع ساعة...
وضحى بخوف/شفتها؟
خالد بلا مبالاة/كان الاهم عندي اني اتطمن عليك انتي..
وضحى بتعب/انت ماتبي تشوفها صح؟
خالد بنرفزة/وضحى وش له ها الكلام عاد؟
وضحى تنهدت وماقالت شي....
خالد/اجيب لك شي تاكلينه..
وضحى بدون نفس/لا....
خالد/مايصير انتي تعبانة والدكتورة تقول لازم تاكلين علشان تطيبين....
وضحى/كلمت نواف ياخالد..
خالد/كلمتهم كلهم وكلهم يسلمون عليك...
وضحى/هي بخير..
خالد/........
وضحى/ابي اشوفها ياخالد انا ماشفتها...
//////////////////////////////////////////////////
اشوفكم بكرة على خير ان شاءالله 



****
***
**
*



البارت المئه وواحد,,,,,
///////////////////////////////////////////
مشاعل/ياربي والله تشبهني....
سعد/وخري اقول وخري قالت تشبهها؟من وين بيجي الشبه انتي مع وجهك؟
مشاعل/لاتنسى يالذكي ان امي وابوها اخوان فااكيد بنكون نتشابه!!
مشعل/اذكري الله يابنت الحربي تبين البنت تكون تشبهك علشان العالم يروح فيها؟
فواز ببتسامة/أي والله تكفينا وحدة مشاعل مانقدر يكونون ثنتين يعورني قلبي بعدين؟
سعد/هو انا ماقصدت كذا بس يالله مابفشلكم والليلة عيد؟
مشعل/اقول مشاعلوا...العيد بكرة كيف بيكون وانتي مو هنا؟
مشاعل بحزن/قوله والله عجزت وانا اوصف شعوري وهو مو فاهمني؟
خالد/الحمدلله والشكر..
ابتسم له فواز..
خالد/والله هو الخسران النصبة بتصير فوق راسه؟
فواز/راضي فيها...
مشعل/ودني معكم اجل...
فواز وخالد/ههههههه
مشاعل/عطني اياها ياخالد ..
خالد/وين بتوديها...
مشاعل/بخليها تسافر معنا...
سعد/ماعندها جواز..
فواز/خالد ارحم الصغيرة وشيلها عطها امها ...مو لانها ماتشوفهم تاركهم على راحتهم...
سعد باعتراض/لالالا...احنا اهلها بعد!
فواز/طب خلوها ترتاح انتوا مو تاركينها اللي يشوفكم يقول اول مرة بحياتكم تشوفون بيبي...
مشعل وسعد بصوت واحد/واحنا اول مرة نشوف صدق!!
فواز بجدية/شيلها ياخالد شيلها....وانتي يالله مشينا ترى بنتاءخر...
مشعل بنحاسة/لاتوها وقت جلسوا تضيفوا وخذوا حلاوة السلامة وعطونا العيدية وبعدها امشوا!!
////////////////////////////////////////////////////
الجد/انتوا الله يهداكم يعني ماتصير قعدة المدينة حلوة الا ووضحى قريب بتولد؟كاهي ولدت ارتحتوا اللحين؟
ام مشعل/والله ان قلبي هناك عندها مدري المسكينة وش مسوية...بس ام سعد بتلازمها؟
الجدة بضيق/واحنا شكوا بالله؟
الجد/البنت اللي جت بنتنا...بنت خالد...اولى فرحة له كان لازم نكون جنبه؟
الجدة/زيارة النبي اهم منها ومن اللي جابته؟
ام مشعل/يمه وضحى شحليلها علامك...كاهي صارت ام لمتى بتحبينها عاد؟
الجدة/مااحبها..
الجد/وان شاءالله ليه ماتحبينها بنت اخوي؟
الجدة لاام مشعل/يالله فتحتي لنا باب اللحين مابيتسكر....
الجد/شفيها بنت اخوي مو عاجبتك ان شاءالله؟
الجدة/ماعندها اخلاق؟
ام مشعل/لاحووول..
الجد/اللحين بنت اخوي اللي شزينها ماعندها اخلاق وانتي عندك؟
الجدة بانفعال/بتحطني وبتحطها ان شاءالله؟
ام مشعل وقفت/انا بقوم اتجهز علشان اروح الحرم شكلكم بتطولون,,,,
///////////////////////////////////////////////////////
كانت بالمطبخ وحوستها حوسة بذاك الطبخ...
ودخل تركي وظل واقف عند الباب يناظرها وهي مشغولة بعدين وقفت مكانها ولفت له عند الباب
نوف/ماتعرف تعطي خبر انك جيت بدل ماتنشف دمي؟
تركي بلامبالاة/محد قال لك سرحي ومرحي بالمطبخ وش عندك ها؟
نوف تخصرت/عندي اني جالسة اصلح لك باستا..ماتبي كيفك زين قلت لي!!
تقرب منها وحوط خصرها وهمس/اشوف ماخذة راحتك..
نوف/كلهم راحوا المستشفى يشوفون وضحى ويحمدونها السلامة وعبدالله راح الرياض من الصباح يقول بيطلع من هناك لبيت الله يعني ماكو احد,,,,
تركي حضنها بقوة اكبر/اممم وانتهت الباستا ولالسه...
نوف/لالسه..
تركي/ومطولة كثير باقي!!!
نوف/يعني...
حضنها بقوة اكبر وقال بهمس/أي بس انا احبك....
نوف بهمس/تركي ترى الفرن شغال بعد عني لانروح فيها اثنينا؟
تركي بلامبالاة/مدام اثنينا مافي مشكلة اهم شي ان احنا مع بعض...
مشاعل من عند الباب/أي بس الباستا بتحترق..
بعدوا عن بعض بسرعة ولفوا لها وكانت واقفة وهي تضحك وغمزت لهم بعيونها/اهم شي حسبتوا حسابي فيها؟
تركي بضيق/انتي متى جيتي!!
مشاعل بضحكة/وانت وش دراك عني يالعاشق المتيم؟؟؟
نوف ضحكت...
مشاعل/وبعدين تعالوا والله مايلوق تسوون روحكم تحبون بعض وها السوالف؟
تركي/انتي وش جايبك لنا اصلا يالغثيثة؟صدق ثقيلة دم؟
مشاعل/والله البيت بيت ابوي ومحد له شغل فيني...ادخل واطلع وقت ماابي!!
تركي/اخلصي يالله اخلصي وش تبين؟
مشاعل بتاْثر/جاية اسلم عليكم لاني بسافر بعد شوي....
///////////////////////////////////////////////////
نرجع للمستشفى..
حصة /مبسوطة انك صرتي ام؟
وضحى بتعب/مابعد بانت الامومة لسه ماصرنا بروحنا....
ياسمين/عندك واحد من الخيارين...يااما تعطيني اياها ولا تجين معنا البيت علشان تكون جنبي؟
نورة وهي ترفع كفوف الصغيرة بيدينها/مالك امل ام سعد حجزت قبل...
حصة/الا صدق وش بتسمونها؟
وضحى/لسه مافي أي اسم طرى على خالد...
ياسمين/يسميها ياسمين ويريح حاله؟
نورة/ولانورة؟
خالد من ورى الستارة لانه كان جالس مع نواف/ماسمعت!!
ياسمين رفعت صوتها شوي/اقول ياسمين وش حليله؟
خالد/لالالا شكرا مو ناويين عليها..
ياسمين/مع خالص احترامك ها...
نواف بصوت عالي /اصلا احنا مانسمح له يسمي على اسمك بدون اذن وحتى اذا يبي اذن محنا بموافقين!!
نورة بهمس/ماشاءالله!!
ياسمين بهمس/مسوي روحه ذرب معي ماابي احسده؟؟
نورة بهمس/اقول شكلها السالفة تحت الدواهي بلاوي؟
ياسمين/من وين ها المثل جايبته ياحظي!!
حصة/شعنه تسولفون انتي وياها؟
نورة وهي تناظر بوضحى/بااخوك؟
وضحى/على اعتقادي ان مافي مثله اثنين !!
ياسمين ابتسمت وماعلقت..
وضحى وهي تبتسم لها/ولاشرايك؟
حصة/قولي يالله..
ياسمين/احتفظ بالاجابة لنفسي!!
نورة بخبث/قولي لانرفع صوتنا اللحين ونخليه هو يجاوب عنك؟
ياسمين تغير الموضوع/اجل نوف قالت اذا جابت بنت بتسميها حصة؟
حصة بفخر/أي ...شنو يعني مو عاجبك؟
ياسمين/لاشدعوة؟اكيد بيكون حلو مدامه اسم عمتها الكبيرة..
وضحى ونورة ابتسموا لياسمين لانها غيرت الموضوع,,,,,
//////////////////////////////////////////////////////
برى الغرفة...
نواف/اتصلت في امي قلت لها؟
خالد/...........
نواف/وضحى تقول انها مسافرة صدق ولا منك ها الحكي؟
خالد بضيق/لامو صدق...
نواف بضيق/يعني انت كاذب على وضحى بس!!
خالد بانفعال/وش تبيني اقولها بس يانواف؟ان امك مافيها خير..يوم تعبتي واحتجتيها كانت الاعراس اهم منك ومن انها تشوفك وتتطمن عليك..
تنهد نواف بضيق وسكت.....
خالد/خبرتها من البارحة انها ولدت...مااشوفها كلفت على حالها تقول الحمدلله على السلامة؟؟؟وضحى تعبانة وماابي ازيدها فوق تعبها يانواف؟
نواف/زين ماسويت ياخالد...الا شبتسمون البنوتة؟
خالد بلف ودوران/مابعد اتفقنا لسه؟
نواف/سموها ياسمين..
خالد بضحكة/لاشكرا مايلزمنا..
نواف بثقة/خايفين ماتصير مثل الاصلية وتتفشلون؟
خالد/ياسلاااام ...الله واكبر على الاصلية عاد,,,,
////////////////////////////////////////////////////////
فارس/اجل حلوة البنت؟
نورة/تجنن مو بس حلوة؟
فارس/وش سموها؟
نورة/مابعد...بس انا اقترحت عليهم يسمونها نورة؟
فارس باعتراض/انا مو موافق؟
نورة/ماننتظر موافقتك؟
فارس/يعني عادي اخونك واحبها اكثر منك؟
نورة بتفكير/أي..
فارس/أي!!
نورة/تستاهل لانها...ياربي تجنن...
فارس/خلاص زين قلتيلي اجل اللحين تنزلين بيتكم مانبيك وانا بروح اسهر مع نورة الثانية؟
نورة/مايصير تاخذني اسهر معكم....
فارس/لا
نورة/اوووف خالد نكاب امي قايلة له تبي وضحى تجي عندنا كم يوم بس هو مارضى مدري ليه...خوفي بس يكون اللي في بالي صحيح واروح فيها؟
فارس/شنو اللي في بالك؟
نورة بقهر/ان وضحى تروح بيت نواف معناته ياسمينوا طول الوقت بتكون عندها؟
فارس/يا انك عورتي بقلبي!!متخانقين على البيبي وهي توها جاية للدنيا...اقول اذا كلش كلش بروح اخطفها لك من المستشفى وبخطف لك كم واحد معها وش رايك؟
نورة/ماعندي مشكلة..
فارس/تحبين العيال...
نورة/اموت فيهم..
فارس/معناته بنكون عيلة كبيرة؟
نورة/انت مااخذت باقي الاجابة؟
فارس/شنو؟
نورة/اموت فيهم بس من بعيد لبعيد وطول ماهم ساكتين وبس يبكون مالي خلقهم ولااطيق اسمع صوتهم!!
فارس/معناته بنكون عيلة صغيرة؟
///////////////////////////////////////////////////
طلع الكل من المستشفى وحتى خالد مشى وماتدري وين راح...
كانت بتدق عليه بس مالقت اغراضها جنبها ماتدري وين تركهم يوم يجون...
شالت البنت وحطتها بحضنها.....
خالد حتى مافكر يحط ويشيل فيها مثل الباقيين!!ولاحتى يناظرها لو من بعيد!!
اصلا هو مبين عليه الضيق؟
ليه ياخالد وش سويت انا؟؟وش ذنب ها البنت اللي جتنا؟هذا اللي كتبه ربي لنا؟قول الحمدلله انها بصحتها....
الليلة كل الناس فرحانة بالعيد ماغير انا وهمي وبعد خالد؟كل عيد لازم لنا سالفة ونبتعد عن بعض ونزعل؟
**خالد كان طالع يجيب لها عشى ورجع وطول ماهو يمشي وهو يفكر فيها....
سلامة وضحى الاهم ياخالد...طيب وش يجي بعدها...انت حتى ماشفت البنت...صحيح كانت احلامك كلها بوليد...بس يمكن لو جا وليد راحت وضحى؟؟
دق قلبه من ها التفكير وسرع خطواته بالمشي.....واذا كانت بنت ياخالد وش بيصير بالدنيا!!
خليها تكون بنت وتكون زوجتك جنبك وتربونها سوا ولايكون وليد وتفترقون لو تكون حياتكم هم وعنى...اي ياخالد كذا الناس يفكرون مو مثل ما انت كنت قاعد تحسبها.....
دخل خالد الغرفة ووقف عند الباب وماتقدم منها...
كان منحرج من وضحى ومن نظرات العتب بعيونها يوم ناظروا في بعض,,,,
جت عيونها تحكي بلوم وعتب وهو لسه باقي بمكانه,,,
شي يخصك باقي عندي قلب من غيرك وحيد,,,
مايبي يبقى معاي يااجيللك يايجيك,,,
يساْلوني الناس عنك وليه مااكتب قصيد,,
قول لاتسكت تكلم وش اجاوبهم دخيللك...
اختلفنا وماعرفنا شنهو الراْي السديد,,
ياتضحي في عنادك او اضحي في سبيلك..
ليه كل عيد نتفارق..صرت اكره كل عيد...
وانت فارق في غلاتك وقلبي ماعنده مثيلك,,,
المشاعر من غيابك يادفا احساسي جليد...
طحت من عيني لقلبي وماقدرت اني اشيلك,,,
يشهد الله من زعلت وفي حياتي لاجديد,,,
وكل ماالمح سرابك ارتبك الله وكيلك,,,
حالتي صعبة بدونك وكيف حالك يابعيد...
اشتكي منك اليك ومن جروحي اشتكيللك,,,
والله ماقصرت فيني بس ودي لو تزيد,,
يعني اذبحني وكمل يابعد قلبي جميلك
/////////////////////////////////////////////////////
مشاعل/باريس!!!
فواز جنبها/أي ماعجبتك؟
مشاعل/ماكنت متوقعتها ابدا!!
فواز/لو ماعجبتك نغير ونروح المكان اللي تبينه مافي أي مشكلة؟
مشاعل/تدلعني يعني!!!
فواز بحب/طبعا ادلعك ليش انا كم مشاعل عندي علشان ماادلعها؟
مشاعل سكتت..
فواز بمرح/صدقيني مابتروح عليك العيدية؟
مسحت دمعة نزلت منها وقالت بمرح/اول مرة ابعد عن اهلي بالعيد يافواز..مدري شلون اوصف لك احساسي..
فواز بهمس وهو يشد على يدها/أي بس انا يامشاعل بكون اهلك وبكون كل شي بالنسبة لك؟
مشاعل برقة وهمس/توعدني؟
بتنهيدة ارتياح قال/وكنك مو واثقة وشاكة بكلامي!!
مشاعل بدفاع/ابدا!!ماشكيت لحظة بكلامك وحبك..حتى يوم كنت تبيني ابعد عنك وانت تعبان كنت عارفة انه من زود غلاتي عندك...بس ان..
قاطعها بسرعة/لاتقولين شي يامشاعل...ادري اني ضايقتك بللي سويته وانك ماتوقعتي..بس كذا جت الظروف...بس من الليلة بتكون حياتنا غير؟
مشاعل/ان شاءالله.....انت مبسوط؟
فواز بحب/مدامك معي وقربي طبعا...
مشاعل/وماتحس انك بتتعب والجبيرة برجلك؟
فواز/لا...اصلا ماباقي غير كم يوم ويشيلونها...
مشاعل/ياليتها كانت فيني ولافيك يالغالي!
فواز/وكنت برضاها عاد تكون فيك مو فيني!!!اسم الله عليك بس..لاتقولين ها الحكي ترى ماارضى عليك ياروحي,,,
//////////////////////////////////////////// 
تركي /وين اللحين؟
نوف/مدري بكيفك...
تركي/وش رايك نطلع نتعشى؟
نوف/تحرجني ها الكلمة؟
تركي وهو يضحك/بدل باستتك ؟
نوف/مو ذنبي انها ماكنت حلوة؟جت مشاعلوا وخربت الجو علينا ونسيتها نهائيا وصارت شبه عجينة؟
تركي/اقول مكانك حضني وبس لاتحاولين تثبتين ان عندك مواهب ثانية؟
نوف/قول كلمة بعد وبزعل منك؟
تركي بخبث/احبك...
نوف بدلع/ها..ترى بزعل...
تنهد بعمق وقال بصوت عالي/اموت فيك ومحد يردني عن حبك..
نوف/تركي..
تركي/ياقلبي..
نوف بجدية/انت مبسوط معي!!
تركي بارتياح/حييل..احس اني طاير فوق السحاب...
نوف/دوم ان شاءالله ها الراحة مو يوم...
تركي/ان شاءالله..
نوف/ومايغير علينا شي يارب...
تركي/......
نوف/.....
تركي/وين تبين ننزل نتعشى؟
نوف/اممم مدري..
تركي/مو جاي في بالك مكان معين؟
نوف/عادي اقول وماانذبح؟
تركي/قولي بس بعد ماتشيلين كنتاكي من القائمة؟
نوف/اوووف مايصير كذا!!انا كنت بقوله؟
تركي سوى انه ماسمعها/ننزل الهوليد ان..
نوف/ابي كنتاكي..
تركي/ماتبين الهوليدان ..تبين السنبوك..
نوف/ابي كنتاكي..
تركي/لاتحلمين انا ها المطعم مااطيق اسمه مابالك تقولين لي بتعشى فيه؟
نوف/حرام..تدري اني من تزوجتك مااكلته ولامرة؟
تركي/ومابتاكلينه خلاص؟
نوف باعتراض/مايصير..انا احبه موووت...
تركي/وانا اكرهه موت..
نوف/أي بس لازم نتعود كل واحد ياكل الاشياء اللي يحبها الطرف الثاني..
تركي/معناته عودي نفسك تاكلين بالفنادق اللي انا اتعشى فيها بدل كنتاكي حقك هذا؟
نوف/وليه ماتبدي انت تتعلم تاكله علشان تاخذ على جوه؟
تركي/هذا اذا حلمتي!!
نوف/طيب وش رايك نسوي اتفاق...
تركي/اللي هو..
نوف/نروح كنتاكي نتعشى واسوي لك اللي تبيه الليلة؟
تركي/جاري التفكير بالامر..
نوف/ومتى بتطلع النتيجة؟
تركي/طلعت خلاص...
نوف بفرح/بشر..اكيد عجبك العرض؟
تركي ببتسامة/طبعا...بتجين معي نتعشى بمكان يفتح النفس وبتسوين الليلة اللي ابيه وغصبا عنك بعد وبدون كنتاكي...ها وش رايك؟
صدت عنه للنافذة وهي تضحك,,,
//////////////////////////////////////////////////
في سيارة نواف...
كانت تكلم امها...
ياسمين/تشبهني ماعليك من خويلد اخوك مايعرف يشبه؟وش قال لك ان شاءالله؟
سعد/غصب يشبهها؟
ياسمين/انت مالك شغل...اي يمه معك....
سعد/ويمديها ترد بعد وهي تكلم..
احمد/هههه
نواف/اعقل عن مرتي بس اعقل...
ياسمين/اقول يمه نواف لزم على وضحى تجي عندنا البيت وبتجي...شفتي يوم انك منتي هنا بالعيد انا اخذت مكانك كاني بجمعهم عندي بكرة كلهم....
مشعل/انا لو منكم أي واحد يجي بيتكم بكرة يدفع ضريبة بالاول....
نواف/اقول ناموا بدري الليلة وراكم بكرة جلسة من الفجر..
سعد/انا بروح بيتنا...
نواف/لامافي .....بتقعد مع خويك...
مشعل/أي احسن لايخلوني بكرة صبي عندهم وتطلع انت منها ,,
ياسيمن/يالله قولي بعد وش شريتيلي؟لا..تدرين اني مااحب ها اللون ورى تاخذين لي منه؟
احمد/سئليها وش شرت لي انا بعد؟
ياسمين/وش اخذتي لااحمد؟..تقولك اذا جت بتقولك؟
احمد بزعل/لا..ابي اعرف اللحين..
ياسمين/شرت لك قطار كبير....ومعاه ريموت...
احمد/انا قايل لها ابي شاحنة؟
ياسمين/شوف بعد هذا اقرع ومتشيرط؟مالقت شاحنة مالقت الا قطار...لايمه ماعليك مشيعل ماشي على الخط نواف مستلمه وكل يوم ومخليه يغسل سيارته.
مشعل/ياانك كذوبة.....
ياسمين وهي تضحك/ههه احسن علشان يتشمت فيك جدي....
مشعل/ياانه وحشني ها الجد مووت متى بس يرجع,,
نواف/وحتى اذا رجع بتقعد بضيافتنا كم يوم مابترجع بيتكم علطول؟
مشعل/اوووف...
///////////////////////////////////////////////////
كانت نورة جالسة ترتب باغراض العيد حق بكرة ودق جوالها بمسج من فارس اكيد وراحت فتحته....
***( في قربكم يرتفع قدري,, وبقربنا انتم الزوار,, حبك بنى بيت في صدري,, علشان يبقى لنا تذكار,, ربي خلقنا لكم خدام,, وانتم خلقكم لنا سادة,, نقبل الروس والاقدام,, والعبد في خدمة اسياده,, عن معهد الحب ابسئلكم,, كيف الطريقة اقدم فيه,, اعطوني فكرة بافادتكم ,,مع المؤهل قبل لااجيه,,, نورة شفقي علي وحني ,,الحال مثلك تعباني)
ابتسمت وردت عليه( من ريقة النحل متروي,, ساب الخلية وجا الى فمك,, من خدك الورد متلوي ساب الحمر والسبب خدك,, تحت الحواجب عليك عيون,, سبحانه خالقك سبحانه,, صورة مع الاصل بالكربون,, تنام وعيون سهرانة يالله يللي تشوف الحال ياربي,, منو غيرك اشكيله غياب خلي علي طال من يوم فز واناديله )
رد عليها(وش يصبرني مااشوفك حتى بكرة ماتقولين لي)
ردت عليه(باقي شهر واقل على عرسنا لازم تصبر نفسك حبيبي)
فارس(فيها حبيبي السالفة وتبيني اصبر)
نورة(فارس حبيبي انت منت متندم على اختيارك لي)
فارس(احبك ومااسمع فيك أي شي...ماغير حبك اللي اشوفه قدامي ومايهمني أي شي...منو قال اني بتندم اصلا انك قدري!!هذا احلى شي صار لي بالحياة...انك لي)
نورة(بشتاق لك كثير يالغالي صدقني...مابتجي ليلة عرسنا الا وانا شبيت بناري من زمان...بظل منتظرتك على نار كل ليلة لين تمر الليالي بسرعة حبيبي ونلتقي)
فارس(اموت فيك...وبسعدك بكل مافيني ...يااحلى بنت ...ياقدري ونصيبي)

////////////////////////////////////////////////////////
خالد تقرب منها...
وكانت بنتها جنبها وشالتها بسرعة وحطتها بحضنها...
ترك الاغراض على الطاولة وجلس على السرير قبالها ومد يدينه..
وضحى/وش تبي؟
خالد بحنان/ابي اشوفها؟
وضحى بالم/وش تبي فيها؟توك ذكرت ان عندك بنت!!!توك تبي تشوفها؟وش اللي صار بالضبط؟مو زعلان لانها جتك بدل مايجيك وليد اللي ظليت تحلم فيه ياخالد؟
خالد/لا ياوضحى ماني زعلان صدقيني!!
ناظرت فيه وسكتت وهو بعده ماد يده...
خالد بهمس/عطيني اياها...
وضحى/وش تبي فيها ياخالد...
خالد/ابي اشوفها؟
وضحى/وليش اللحين...كانت موجودة من البارحة وتوك تبي تشوفها؟
خالد تنهد وسكت..
وضحى بعتاب/الكل شال وحط فيها وانت بعيد ياخالد ..ماغير تعطيها واحد ورى الثاني يسمون عليها وانت ماتفكر حتى تناظر فيها ليش جاي اللحين تشوفها ياخالد ليش؟
خالد بدفاع علشان لايزعلها وهو اللي قلبه متشفق على البنت/كنت اقاوم رغبتي في شوفتها..
سكتت وماقالت شي..
تنهد وكمل/كنت ابي اشوفها في بيتنا...اذا رحنا هناك...ماكنت ابي اشوفها هنا....بس وانا اشيل واحط فيها مو قادر اقاوم رغبتي...كلام كل وحدة انها تشبهها مخليني مو قادر اقاوم اني اشوفها...حتى وانا اكلم ابوي مو قادر اوصفها له...عطيني اياها ياوضحى..
وضحى بخوف/خالد..هاذي بنتي اللي تعبت فيها...
خالد بحنان ودفاع/وانا ابوها ياوضحى...عطيني اياها بشوفها..
بتردد شالتها ورفعتها له.....واخذها بحضنه...
يوم صارت عنده كانت فاتحة عيونها وساكتة..
دمعت عيونه وهو يشوفها...استغفر ربه الف مرة في باله..وش كان يفكر فيه بس!!مايبيها ويبي ولد؟وش ها التخلف....؟يوم اخذها بحضنه حس باحساس عجيب ويوم نزل راسه وباسها حس باحساس اكبر منه..رفع راسه يناظر وضحى,,,
خالد/ليش ساكتة؟
وضحى وهي تبتسم له/محترمة انك ابوها وتبي تعطيك انطباع حسن عنها؟
خالد وهو يلمس خدودها/حلوة....
وضحى/تشبه منو؟
خالد/مو احد....
وضحى/صدق....نواف يقول تشبه ياسمين؟
خالد باعتراض/ماعليك منه...احس حتى انتي ماتشبهك...
رفع راسه وغمز لها بعيونه/تراها احلى منك ياوضحى انتبهي!!
وضحى بفرح/راضية ان بنتي تكون احلى مني!
خالد وهو يبوسها بفرح/وضحى اذا حملتي مرة ثانية جيبي بنت بعد؟
وضحى/ووليد؟
خالد/لا خلاص ماابيه!!يمكن مايصير كذا حلو!!
وضحى/ياساتر منك صدق ماينعرف لك؟
خالد/وش تبين نسميها؟
وضحى/ريماس....
خالد/ريماس خالد...ريماس ريماس ولايهمك...انتي بعد اللحين ام الغالية؟
وضحى/ليش ماكنت غالية قبل؟
خالد تنهد وقال/انتي كل حياة خالد وانتي عارفة ها الشي؟
وضحى/وانت ماتدري اني تعبت موت في الولادة ومحتاجة منك كلام حلو ودلع!!
خالد/أي ولايهمك ابشري...بس خليني العب مع بنتي شوي؟
وضحى/اجل تصبح على خير واذا خلصت صحيني..
خالد بضحكة/خذي راحتك ماكو غريب,,,
/////////////////////////////////////////////////
رجعت بيتهم وهي بقمة الاحراج من اهلها...
موقف لاصار على الخاطر ولابالحسبان ابدا!!
وقفت تناظر في بيت الحربي قبل لاتدخل بيتهم,,,
نعمة ورفستها برجولها وبعقلها الصغير وقلبها الاسود ومابترجع لها ابدا لو مهما صار!!
خسرت حب الانسان اللي فعلا كان شايلها بعيونه وطاحت من عيونه بقوة وماممكن ترجع من جديد!!!
ياترى منهي بتدخل قلبك من جديد وبتتربع فيه ياعبدالله...
ياريت ماتكون غبية مثلي ويعميها الطمع وتخسرك لاني مالي امل برجعتي لك من جديد...
خسرت البيت اللي كان بيضمني وبيعزني وبيسويني شي وبيعيشني حياة مااحلم فيها؟؟
خسرت كل شي بسبب حقدي على ها الناس اللي عايشين بخير وبحب؟وحاولت افرق بين حرمة وزوجها واهلها بدون ذنب منها غير غيرتي العمية منها,,,,
تنهدت ودخلت بيتهم...يكفي الالم...خلها تفكر وش راح تتصالح مع اهلها اللي فشلتهم وسودت وجههم وكيف بتصير الامور داخل اسوار بيتها؟
////////////////////////////////////////////////////
الليل بغرفة نواف وياسمين..
دخلت وتمددت...
نواف/خلصتي!!
ياسمين بتعب/امم..
نواف/قايل لك الشغالة بترتب المكان انتي بس هاوية التعب؟
ياسمين/يو نواف فشلة والله ماهو مقدار وضحى بس بعد لازم اجهز لها مكان ولاتنسى بكرة العيد ولازم كل شي يصيرمضبوط؟
نواف/عدل بنت ام مشعل؟
ضحكت بدون ماتفتح عيونها...
نواف/احمد نام؟كان يلحقك وين مارحتي!!
ياسمين/تدري وينه فيه؟
نواف/لاتقولين لي عند سرير البيبي؟
ياسمين/عجزت وانا احاول اخليه يروح داره مو راضي..يقول بينام على سرير عمته وضحى علشان اذا جت هي مع البيبي يشوفهم ويحطها بحضنه..
نواف/مستغرب منه اليوم...اول مرة يشوف بيبي صغير كذا؟
ياسمين وهي تضحك/يقولي هذي شنو تتحرك مثلنا!!
نواف/يالله جيبي لنا احنا بعد بيبي خلنا نسوي عليه تجارب؟
فتحت عيونها واستحت يوم شافت راسه فوق راسها وهو يناظرهاويبتسم,,,
لفت للجهة الثانية وتمدد جنبها وقال بهمس/مااشوف رديتي!!
ياسمين بارتباك/مو وقته؟
نواف/ليه؟؟؟
ياسمين/مدري...
نواف تقرب منها وحضنها وقال بهمس/وش باقي عندك تبين تعرفينه؟
ياسمين تنهدت بااحراج..
نواف/تعالي هنا كلميني!
ياسمسين لفت له وخبت راسها بصدره العاري وقالت بهمس/بس انت تكرهني...اذا صارت الامور بينا اكثر استقرار جبنا لنا بيبي,,,
ضمها اكثر لصدره وقال/منو قال ها الكلام؟
ياسمين/انت!!!
نواف بهمس/متى قلت؟
ياسيمن/ماقلتها بلسانك بس واضحة من تصرفاتك؟
نواف وهو يلعب بشعرها/معناته انتي عمية وماتشوفين!!!!
ياسمين/نواف...
نواف وهو يبوسها/احبك...وحتى اذا انتي كرهتيني انا بحبك وموو متخلي عنك لو شنو يصير بها العالم!!!
قالها بسرعة وكانه خايف لو سكت ماتطلع منه ابدا!!
حاولت ترفع راسها علشان تشوف ملامح وجهه وهو ينطقها بس ماعطاها مجال ابدا وحضنها بقوة اكبر واكبر ,,
ياسمين بتتنهيدة/انا مااكرهك يانواف مو صحيح ها الحكي..انا احبك من زمان...من زمان مرة..حتى يوم انك تركتني وماسئلت ولااعتذرت..كنت ابين للناس كرهي واني مجبورة عليك وانا قلبي متعلق باسمك وبطاريك ...احبك وظليت احبك حتى وانا اعيش تحت قسوتك...يكفيني اني اكون بحضنك تالي الليل وينسيني كل همومي معك بالنهار..دايم كنت ابي اصارحك فيها بس كنت اخاف انك لو عرفتها تتغير ناحيتي وظليت مخبيتها بقلبي ايام وليالي طويلة,,,,
نواف وهو يضمها/عارف كنت اشوف كل شي بعيونك....بس ماكنت اقدر اصرح لك انا بعد فيها..كنت خايف تكونين غير عن ها الصورة اللي انتي فيها واتندم....كنت اشوف الحب والدلال اللي كنا عايشينه بشهر العسل كل ليلة ويزيد حبي لك..كنت صادق هناك بمشاعري وبكل كلمة حب قلتها وكنت عارف انك صادقة بعد.. بس الحاجز ظل بينا ...بس هذا انتي عرفتي...احبك وبظل احبك بعد يا ياسمينة قلبي,,,
/////////////////////////////////////////////////
في باريس,,,,
مشاعل/ماتوقعت الجو بها الروعة..صراحة زين ماسووا يوم يقولون انها بلدة العشاق!!!
جاها من وراها وقال/اهم شي العاشقة الكبيرة تكون مرتاحة ومبسوطة؟
لفت له ومسكت ياقة قميصه وقالت/متى بتفك الجبيرة؟
فواز/اخذت موعد من المستشفى بعد ساعة؟
مشاعل بدلع/طب وش رايك نلعب كورة قدم اول ماترجع؟
فواز بهمس/يقولون احنا بباريس على مااعتقد؟
مشاعل/ههه أي واذا كان...
فواز بهمس/بروح وبرجع وبلاقيك لبستي الثوب اللي اخترته لك تراني حطيته على السرير؟
مشاعل بهمس/لا بلبس ثوب بكيفي مو بكيفك؟
فواز بهمس/اششششش انتي هنا تلبسين اللي انا ابيه!!
مشاعل بدلع/لا مايصير...
فواز/يالله لاتدلعين وتاخريني وبعدين يروح علينا الموعد و الجبيرة ماتنشال ونتورط؟
مشاعل /احسن...
فواز بخبث/احسن..
ضحكت وقالت/لحد اللحين أي احسن...يمكن بعدين اغير رايي...
فواز/يالله انا ماشي مو تنسين تلبسينه؟
مشاعل بعيارة/حبيبي لاتتركني والله اخاف بروحي!!
فواز بهمس/والله لحد اللحين محد صار يخاف غير اهل باريس على ر وحهم منك!!
مشاعل/خلاص زعلت ومو لابسة لك الثوب اللي تبيه بلبس عبايتي زين!!
فواز/يالله عز الطلب زين ماتسوين..
مشاعل/ههه بتشوف لكن,,,
فواز/يالله قلبي خلاص روحي سمعي الكلام....
//////////////////////////////////////////////////
بعد كم يوم في بيت نواف...
ياسمين جاية وهي حامله الصينية.../يللي بيسمع كلمة مرتوه شوبنئلوه..
خالد/نحذفه بالجريدة وش رايك؟
حطت الصينية على الطاولة وتخصرت/اقول احمد ربك قايمة فيك..
خالد/كملي بعد قولي وفي مرتك؟
ياسمين/لاالصراحة مرتك مامنها احسن منك يكفي انها اخت نواف بس انت وش اللي يشفع لك؟
خالد/اقول...شيلي هذا وجيبيلي دلة قهوة وتمر؟
نواف من وراها حضنها وقال لها/ماعليك منه خل يخدم نفسه بنفسه؟اقول وش مفكر مرتي بالله!!
خالد/انا خالها...
نواف/وانا زوجها وماابيها تشتغل لك وتسوي لك أي شي..
ياسمين بعيارة/وانا الصراحة مضطرة اسمع كلام زوجي علشان ادخل الجنة؟
خالد/مالت عليكم من ناس...اخ بس لو ماوضحى تعبانة؟
دخلت وضحى وقالت/وش فيك جالس تتشكى؟
خالد/شفتي الزمن وش سوى فيني,,رماني تحت رحمة اخوك ومرته ؟
وضحى/امرني وش تبي وانا اسويلك اياه؟
نواف وخالد بصوت واحد/انتي روحي تمددي وارتاحي!!
ياسمين وهي تناظرهم اثنينهم/شكلي بفكر اني احمل واولد بسرعة مدام السالفة فيها دلع والكل يخاف عليك؟
خالد/لالا انا مو مدلع احد ؟اصلا وضحى ماترضى ادلع غيرها وغير ريماس؟
نواف/وانا مااعرف ادلع اصلا!!
وضحى/ماعليك منهم حملي وشوفي ترى النتايج مضمونة؟
نواف/الا وينها ريماس نايمة؟
وضحى وياسمين ناظروا في بعض وقالوا /احمد؟
مشوا ثنتينهم للغرفة اللي فيها وضحى جالسة وكان احمد هناك وشايلينها وحاطنها بحضنه..
خالد/هيه هيه انت بنتي هاذي ماهي بلعبة لك؟
وضحى بعتب/خالد شوي شوي عليه تراه يحبها ويموت فيها...ومايقصد ياءذيها؟
خالد/يحبها مايحبهاتراها مو مشكلتي بس انا واحد ماارضى على بنتي!!
نواف قعد وقال لااحمد/وانت زين كذا خليتهم كل شوي يعايرونا؟؟
احمد/احبها انا ابي تصير عندي وحدة؟
نواف وهو يناظر بياسمين ويضحك/قول لياسمين تجيب لنا؟
ياسمين وهي طالعة من الغرفة/ياسمين بتروح تشوف وش صار على الغذى؟
نواف بعتب/وضحى انتي وش قايلة لياسمين ومكرهتها بالحمل ماهي راضية تجيب لنا بتخلينا مثل المحسرين انا وهو؟
وضحى/يو..قلت لها انه تعب وهم وضيقة خلق؟
نواف/زين اجل ..ابتلشي انتي وبنتك فينا انا وولدي جزاكم!!
خالد/يامعودة ماسويتي فينا خير..قولي لها تراه حلو ووناسة خل نفتك منهم ومن مغثتهم!!
وضحى/ههه..احمد تحب ريماس..
احمد/أي...
وضحى/تبي تصير عندكم وحدة بالبيت..
احمد/أي ابي وحدة وابي ريماس بعد تظل هنا..
وضحى/لا لازم نروح بيتنا ..
احمد/قعدي معنا علطول..
نواف/قول لها..قول لها البيت بيتك ياعمتي ولاتطلعين قعدي واحنا نخدمك بعيونا انا يوم قلت لها ماطاعتني...
خالد/ياسلاام يعني تعزمون بس في وضحى وريماس وانا ان شااءلله مطرود؟
نواف/لاانت مانبيك واذا تبي تزورهم جيب معك اثباتاتك الشخصية وتفضل لك مرة كل اسبوع؟
خالد/لاوالله متفضلين علي!!
وضحى/ها نواف ترى اللي مايبي خالد مايبني..
خالد/سمعت ياولد العم؟
نواف/وانتي متوقعة اقول اللحين لا حياه الله ماعليه عزومة؟اقول خذ مرتك ومع السلامة غيرنا راينا لانبيك ولانبيها بعد!!
احمد باعتراض/لا بابا نبي ريماس تظل عندنا,,,
/////////////////////////////////////////////////////
حصة/مجتمعين على الخير...
تركي/حياك..
حصة/شلونك يبى..
ابو تركي/هلا حصة..شلونك..وشلون ولدك وزجك..
حصة/نبوس ايدك يبى كلنا بخير انتوا شلونكم..شلونك يمه..
ام تركي/بخير يمه..الحمدلله...
نوف/شلونك حصة...
حصة/تمام انتي شلونك وشلون الدراسة؟
نوف/ماشي باقي لي فصل واخلص وارتاح؟
حصة/مفكرة تتوظفين ولاتكلملين دراسة ولا..
تركي/لا..
نوف/ول..وانا مالي راي ابدا!!
ضحكوا الباقيين عليه...
تركي/بتقعدين بالبيت بتجيبين لي عيال وبتربيهم..
ابو تركي/انتي للحين ماحملتي يانوف ؟وش تنتظرين وانا عمك؟
تركي/مسامحها انا علشان الامتحانات اللي كانوا عندها بننتظر ها الفصل وبس تخلص مالها حجة؟
نوف بهمس/ياساتر منكم...
ام تركي/عبدالله يسلم عليكم..
حصة/الله يسلمه..طابت له القعدة في بيت الله؟
ابو تركي/واحد يشبع من بيت الله ياحصة محد يشبع يابنيتي!!
ام تركي/قال لي ادور له بنت حلال وبس يجي بيخطبها وقلت لاابوه وقال لي شوفي البنات وش رايهم؟
حصة/وش رايك بمنال يانوف؟
نوف/أي منال؟
حصة/بنت ام محمد..ذيك اللي شفناها يوم تجي لوضحى ذاك الاسبوع انا من شفتها قلت ماغيرها...
نوف/كلمي وضحى اجل مدامها تعرفها وشوفي لنا يوم خل نروح نزورها..
ابو تركي/انتظروا مشاعل تجي وروحوا معها...
حصة/صحيح متى بتنزل مشاعل..
تركي/ليلة بكرة...
نوف/الله يجيبها بالسلامة وحشتني مووت,,,
//////////////////////////////////////////////////////
مر الشهر بسرعة وجت الليلة الموعودة لعرس نورة وفارس....
كانت ليلة من اروع الليالي..كان كل شي فيها متاءلق مثل فارس ونورة تماما..
كان الكل مبسوط وفرحان....
والاهم منه ابتسامة الرضا ونظرات الحب وتنهيدة الارتياح اللي كانت بوجه فارس ونورة... ..
نورة مادخلت على الاغنية اللي اختارتها...
وتفاْجات يوم تسمع صوت فارس يشعر فيها وهي تمشي...
شفت النحل لو ذاق سكر شفايفك,,
يترك رحيق الورد ويحط يمك,,
وذاك البرد لو شاف لمعة رهايفك,,
يذوب غيرة لانظر صوب فمك,,
حتى القمر صار ايتمنى وصايفك,,
والليل وده وسط حضنه يضمك,,
سبحانه اللي من حلاة الكون قاطفك,,,
كملك ربي ياحبيبي وتمك,,
شعرك اليا منك تثنيت لحفك,,
والورد ذاب ووده انه يشمك,,
شاعرك باحساسه عجز لايوصفك,,
لانك جمعت الزين في راس كمك,,
ياويش اوصف بك,,قوامك..سوالفك,,,
كلك حلو وميزك خف دمك,,
جراْة عيونك في هدبهن وضايفك,,
لاسلهم(ن) ترسل بهن سهم سمك,,,
على التصفيق يوم انتهى وكانت نورة وصلت للكوشة وتقرب منها بسرعة وباسها على جبينها....
نورة بهمس/هذا علشاني!!
فارس برقة/واقل من قدرك بعد..
نورة/احبك..ياعسى ربي يخليك لي..
فارس/مو مصدق انك صرتي لي....صايرة جنان بثوب العرس....احلى شي انك بتروحين معي البيت ومافيها السالفة ساعات بتمضي وكل واحد بيروح في حاله,,,بتضلين معي علطول يالغالية,,,
//////////////////////////////////////////////

