

¤"البارت الأول~+




أنا بطفش:ياربيه طفش×طفش
وش هالحياه استغفرالله ملل اوف اوف مليت متى اصير ولد متى؟
غاده :الحمدالله والشكر وش فيس استخفيتي ولا وش صار لس بالظبط
أنا بنرفزه:اكيد بستخف وبنجن يعني وحده جالسه 24 ساعه مع الجدران ماتبينها تنجن وتستخف وتنهبل وكلش
غاده:الا بسألس ذاك اليوم ليش جالسه قدام الجدار وتضحكين
أنا بخوفها:ههههه ايه كنت جالسه اكلمه
غاده:يمه يمه في احد في العالم يكلم جدار
انا:ايه انا 
غاده بخوف:طيب يعني هو كلمس
انا وابي أخوفها اكثر:ايه كلمني ماتشوفيني اضحك له
غاده مطيره عيونها وتقول وهي ترتجف من الخوف:يعني هو هـــ و هو تــ تــ تكلم الجدار كلمس
انا وماسكه الضحكه غصب:ايه كلمني اسمعي بقولس وش صار
انا سألته قلته مامليت من وجهي تكفى جاوب بصراحه؟
هو قال الا مليت و دي انحاش من هالبيت اللي الوجيه فيه لو انهد عليهم ماتتغير!
عاد انا قلت احمد ربك انك عندنا هو قالي من زينكم ولا من زين بيتكم وانا قلت له... انا توني بكمل الا تطلع الضحكه اللي ماسكتها غصب عني :هههههههههههههههههه آه يابطني 
ههههههههه صدق انس مخفه و يلعب عليس بسرعه ههههههههه
(طبعا كان شكل غاده مضحك جدا خلني اوصف لكم كيف كان)
كانت تصيح وترتجف من الخوف ومطيره عيونها في الجدار وتتكلم معه وترجع على ورا وتقول برعب:انا بطلع من البيت واوعدك انك ماتشوف وجهي ابدا بس تكفى الله يخليك لاتتكلم الله يخليك وتكمل صياح
انا طبعا مب قادره أمسك نفسي عن الضحك و ابي اقولها اني العب عليها بس مب قادره حاولت اهدي نفسي وقلت بالغصب:هههههههههههههههههه تراني هههههههههههههههههه العب عليس يالهبله الله يكملس 
هههههههههههههههههه بعقلس
ههههههههههههههههههآآآآي بطني بطني مب قادره لحقوا علي 
هههههههههههههههههه
غاده قربت عندي بعصبيه وبدت تطق فيني ومن كل قلبها بقوه وقهر و انا أضحك لا انا قادره أبعدها عني ولا قادره أوقف ضحك فخليتها تطق فيني لين تشبع و صرت أضحك ضحك مب طبيعي 
غاده انقهرت وتركتني وبدت تدعي علي:الله ياخذ غبائس و هبالس اللي هبلبي ياجعلس تأخذين لس واحد يطلع الشيب من راسس يالعجوز 
أنا أمسح دموعي من الضحك:اذا عقلس قوطي وش اسوي لس انا ههه هههههاأآأآأآي
غاده:تموتين جعل عدوس الموت
أنا:امين يارب آه وربي وخرتي الطفش عني آه يابطني وناسه تكفين خلنا نعيدها
غاده:انقلعي جعلس الصمرقع 
أنا:ايه ادعي لي انا مب عاجبه نفسي ابي انهبل اكثر واكثر هههههههههههه
غاده:جعلس الهبال قولي آمين
أنا:امين هههههههههههههههههه
غاده:يارب ترحم حال اختي يارب
انا ورجع لي الطفش:ياربي ابي اعيش مغامره مليت من الهدوء والروتين الممل ياشين العطله وانتي جالسه تحرسين الرياض اوف متى تجي الدراسه اشتقت لهبالي وه وه بص
غاده بتنجن:انتي هيه اثبتي على شي مره اشتقتي لدراسه ومره تكرهينها 
أنا:ايه اكرهها شي اكيد بس علشان الهبال اللي فيها احبها فهمتي
غاده:تكلمي زين يالهنديه
أنا:اذا فهمت وش قلت فهمتس
غاده:يارب صبرني عليها يارب
انا اتجهت للباب
غاده:وين رايحه
انا:اختس اللي خامده من امس ماودها تقوم؟ ولا وش علتها؟
غاده:وش عليس منها خليها تخمد بعدين البنت نايمه الظهر مب من امس 
انا أتخصر:قولي والله ترآها كبرت خلاص لازم تقوم تصلي تجمع كل الاوقات مع بعض ماتخاف من الله
غاده:خلاص دام انها علشان الصلاة اجل خذيني معس
انا وغاده طلعنا واتجهنا لغرفة "ريماس+شيخه"
أنا:طيب شلون بنقومها ماعندس خطه تضحك
غاده:لا كل الخطط عندس انتي و هالمخ اللي شغال طوال الحياه هب عليس
انا مسكت راسي وقلت بالمصري<يعني فقدت الذاكره هههههه:أدا انا فين ومين انتي يابت وقايبيني هنا ليه فين ماما وبابا من قابني هنا انتي مين انتي مين؟
غاده:ههههههههههههههههههه امشي امشي بس لايكثر لاتخافين عيني بارده
انا:واضح والله راسي عورني جعل عينس الفقع
غاده تقرب لراس اختها وتتفل:تف تف تف اسم الله على راسس تف تف تف
انا بقرف:جعلس القرف يالوسخه وععع وتوني بتتفل على غاده
بس غاده انحاشت ودخلت غرفة خواتي وطبعا شالت الباب معها مافتحته وصعق بالجدار صقعه اقوى شي في الدنيا<لحد يعلق هههههههه
وطلع صوت مثل صوت الانفجارات 
وعلطول ريماس قامت و نطت بشكل سريع وعيونها في جبهتها من الخوف والرعب وتتكلم بسرعه :وشو وشو حرب هاه صار فينا مثل العراق وفلسطين "وبحسره قالت"انا قايلته ان امريكا بتحاربنا احسن هذا جزاء العرب ليش ماتكاتفوا وصاروا يد وحده ضد العدو آه ياحسرتي على شبابي ياويلي و يلآه حرام ماتهنيت في عمري حسبي الله عليك يابوش و ياابوما <ماتنلام قايمه و نايمه بنفس الوقت
طبعا انا+غاده +شيخه فاقعين ضحك الا ميتين ضحك عليها وعلى كلامها اللي مدري وش يبي في الحياه
أنا:هههههههههههههههههه آه بطني ناوين تموتوني اليوم ياخواتي اكيد 
هههههههههههههههههه
شيخه: هههههههههههههههههه البزارين مشكله يصدقون بسرعه ياليتني مالعبت عليها قبل ماتخمد 
هههههههههههههههههه
غاده:هههههههههههههههههه 
هههههههههههههههههه شوفوها رجعت تنام
أنا:صدق انها مخرفه 
هههههههههههههههههه
شيخه تحاول تسكت:خلاص اسكتوا بطني تقطع آه ياقلبي 
هههههههههههههههههه
انا امسح دموعي من الضحك:شويخه وش انس قايله للمخفه الثانيه
شيخه:قلت لها بكره بتقوم الحرب العالميه 4
غاده:وش رابعته انتي بعد 
هههههههههههههههههه
انا:هههههههههههههههههه حرام خليتي البنت توسوس
شيخه:احسن ازعجتني تقولي ليه العرب مايتفقون و يذبحون امريكا وانا وش علي يتفقون ولا يقعدون عليها افكار مدري وين تجيبها
غاده:طيب اللحين وش وجه الشبهه بين الحرب الرابعه اللي مخترعتها انتي و كلام اختس المخرفه في عز الطفوله
شيخه:والله كنت على النت ومب رايقه لها و تسألني اسئله مالها دخل في ام الحياه فقلت لها علشان الحرب العالميه 4 بتقوم بكره وراحت انسدحت على سريرها و مادريت الا هي في سابع خمده ههههه
انا:هههههههههههههههههه وش هالعائله اللي كلها مخفات الله لايبلاني بس
غاده:اقول انطمي هين شغلس عندي
انا أكش بيدي على غاده وأقول:كش وكش ومالت عليس مالت وقربت عند ريماس وجلست أقومها
ريماس وهي نايمه تتكلم:وخري عني مابي اقوم خلي الحرب تخلص اول مابي
انا:قومي صلي وش حربه وانتي تصدقين اي شي ينقالس
ريماس تدفن راسها في السرير وتصارخ:مابي مابي
انا حمدت وشكرت ربي على نعمة العقل
شيخه:اقول تعالوا خلنا ننزل عند امي مسكينه بلحالها
انا ابتسمت بخبث وقلت:اوكيشن وبديت اقلد مشيت العساكر:الى الاماآآآم سر
وصارنا نتراكض لين الدرج على بالنا مسوين سباق يعني و طبعا اللي يسمع صوت رجلينا وركضنا يقول سباق هجن مو سباق بنات
غاده:وجع وش هالرجلين عليس
أنا:قولي مشاء الله شكل اليوم مب معدي على خير من عيونس
غاده:احسن جعلس تطيحين
انا وأنط اخر درج قلت: وصلت هييهه ماامداني كملت جملتي الا وانا طايحه على خشتي طراآاآآاآاآخ
شيخه+غاده:ههههههههههههههه
غاده:الحمدالله شفت فيس يوم قبل مأموت احسن تستاهلين عساس من هالحال واردى
انا و ماسكه رجلي:آي رجلي وجع تكفين لاعاد تتسابقين معي صكيتيني بعين جعلس الهبال
غاده:شكرا خلي الهبال لس واتجهت للصاله
وانا وشيخه وراها
انا بصوت مزعج جدا جدا:السلاآاآاآم علييييكم
امي:وجع جعلس الصمخ نسمع ترى مناب صمخان
انا:ردي السلام يمه اول
امي:الله يصلحس من بنت هاه وعليكم السلام
غاده:روقي يالغاليه ترى جاين نجلس معس
شيخه:ونونس و نوسع صدرس
انا:الا وين ابو باسم يازوجته
امي:راح يصلي العشاء
انا:خساره قهر قهر
امي:خير وش عندس
انا:كنت ابيه بشغله
امي:وش هي؟
انا و أبي أرفع ظغط امي:يمه سر مايصلح تعرفينه
امي:جعلس السر اللي يسرك قولي آمين
أنا:يمه وش ذا الدعاء العجيب الغريب
امي:مدري عنه طلع وبس
انا بمونه قويه:يمه تكفين لاعاد تدعين
امي ارتفع ظغطها:قومي عن وجهي ياقليلة الحياء اذا الكبيره كذا اجل الصغار وشو
شيخه:يمه ماعليس منها اسفهيها
انا وأحب راس امي:يمه بقولس شي
امي:قولي يابنتي الكبيره
انا:يمه خلنا نطلع تكفين تكفين
امي حطت يدها على مخباها وقالت بااستهزاء:اصبري خلني اطلع مفتاح السياره
انا صدقت:يمه صار عندس سياره وإنا ماندري
امي بسخريه:ايه امس ابوس شاريها لي 
انا:ياحبي له ابوي فديته يدري اني من زمان ابي اسوق سياره وجابها ماحب يكسر بخاطري<مصدقه نفسي 
امي تتهزأ:الله يكملس بعقلس اسم الله عليس اسم الله عليس
و بهاللحظه دخل ابوي علينا
أنا نطيت عنده وقفت قباله وقلت:هلا هلا هلا وسهلا تو مانور البيت قوموا بنات جيبوا لابوي البخور 
غاده:وش تبين بالبخور
انا:مدري روحي جيبيه وانتي ساكته
ابوي مب مستوعب:خير وش فيس يابنت ابو باسم انهبلتي مرتن وحده وتقدم عنها وراح جلس على ارض الصاله
انا فرحانه:مشكور ياحلى اب على السياره
ابوي:وش سيارته
امي+غاده+شيخه:
ههههههههههههههههههههههههههه
انا:خير تضحكون
شيخه:انتي ليه غبيه كذا ههههههههه
امي:انتي خذيها بالعقل يعني ابوس بيشتري لي سياره 
انا توني استوعب:ههههههههه صدق اني فاهيه
غاده:من زمان ههههههههه
انا:انطمي يالخوافه
يمه لاعاد تلعبين علي وتخليني طنازه للعذال
امي:اقول ابو باسم مضاوي تبي تتطلع
ابوي:اركبوا وين تبين مضاوي 
انا:ابوي خلنا نروح لجيان تكفى تكفى
ابوي:طيب بس لكم ساعتين بكره وراي دوام
غاده:طيب بنروح نصلي و نقوم ريماسوه و نطلع
وراحنا نتراكض فوق 
انا و غاده راحنا نصلي
و شيخه راحت تقوم ريماس

ريماس تصارخ:مابي اقوم مابي اقوم
شيخه بملل:خلاص الحرب خلصت قومي يله ترى بنروح عنس
ريماس جلست على حيلها:وين بتروحون
شيخه :من ساعه وش قاعده اقولس وقربت عند اذنها وقالت بصراخ جيااآاآااآاااآااآان جيااآاآااآاااآااآان جيااآاآااآاااآااآااآاآااآاااآااآان
ريماس:وجع جعل احبالس الصوتيه القطع فجرتي اذني
شيخه وهي تلف الجلال استعداد لصلاة :قومي بسرعه ترى مافيه وقت
ريماس:اووهوه ازعجتنا
شيخه سفهتها وكبرت لصلاه
وريماس اتجهت للحمام تتوضى

خلصنا خلال نص ساعه ولبسنا عبايتنا واتجهنا تحت طبعا واكيد مسوين سباق الهجن حقنا
ابو باسم:انتم بنات متأكدات
غاده:هل في ذالك شك؟
ابوي:شكآت اجل احد ينزل الدرج كذا
انا:آيه بناتك الأمورآت
ابوي قام وهو متجه لسياره :يلا بس اركبوا 

عدلنا عبايتنا والبراقع وامي لبست عبايتها وطلعنا

في السياره

ريماس ركبت قدام جيت انا طيرتها لورأ
ريماس تصيح:وجع جعل يديس الكسر
أنا:هذا مكاني معروف ليش تجلسين فيه
ريماس تمسح دموعها وتناظرني بااستحقار 
انا:مالت عليس وعلى عيونس الخايسه
امي كانت ورأ المرتبه اللي كنت فيها مدت يدها وقبصتني قبصه قويه
انا صرخت وقالت:آآه اييي يمه ليش تقبصين؟
امي:علشان تهجدين جعلس الهجده
انا:وع يمه بعدين تعيشون ملل قاتل لازم شوي من الهبال والصرقعه
امي:اسكتي اوجعتي راسي من ركبتي وانتي تبربرين
انا:طيب واذا طاب راسس قولي لي
امي:وليه؟
انا:علشان اتكلم لاني ماقدر اجلس ساكته
ابوي:وين معاذ ماشفته اليوم
شيخه:اكيد ياأبي العزيز انه بالشارع
انا أتهزاء:صح يالفصحى هههههههآااآاآاآي
شيخه:احسن منس
امي:يقول مسوين عزيمه ربعه ورايح لهم
أنا:مشاء الله انا ابي اروح لربعي مثله
امي:اسكتي بس 
انا:ياربيه يمه مليت وانا ساكته
غاده:اصلا انتي سكتي يالهنديه

ابوي شغل قران وسكتنا غصب عنا مسكين اوجعه راسه منا هههههه

*.*.*



وقفه علشان اعرفكم على اهلي *_^




تم الباآرت الاول

البارت الثاني




*.*.*




وقفه علشان اعرفكم على اهلي *_^




امي وابوي عادي نفس أي 



ابوووين في الدنيا يخافون على عيالهم



ويحبونهم اكيد ^_^




آنا:اسمي مضاوي وعمري 18 وادرس



بثآلث ثانوي 




اخوي الكبير باسم عمره 24 وخلص دراسه وتوظف



في شركة طيران 



وماحبه ابدا ابدا *_^




والثاني معاذ عمره 14 في ثاني متوسط 



دايم نرفع ظغطه *_^




وخواتي 3 





اختي شيخه:عمرها 16 في اولى ثانوي




اختي غاده:عمرها 15 في ثالث متوسط



اختي اخر العنقود ريماس عمرها 9 سنوات



في ثالث ابتدائي





نبدا البارت 




منيره:هيييه مرام وش رايس نروح بكره لبنات خالتو



مرام :ونااااااااااسه اقسم بالله انواع الفله هناك تعالي نزعج امي ليين توافق



منيره:يااااربيه بس هذي وهي اختها ماتروح لها الا بعد مانزعج اهل اهلها



مرام:مدري وش يحبون في هالبيوت والجدران



منيره:قومي نروح لها وخلينا من هالكلام



مرام:شميييييينا



منييره:هييييه لاتعكسين الكلام كم مره اقولس



مرام:مالس دخل امشي بس وانتي ساكته



منيره طقتها مع راسها وانحاشت



مرام:مب لاحقتس موتي قهر



منيره تستهبل:الحقيني تكفين تكفين 



مرام:الله يشفيس بس



منيره:امييين وياس



مرام صارت تركض في الدرج وتنادي :يمه يمه يمه



ام يوسف بخوف:خير خير وش فيس



مرام ببرود:سلامتس بس بكره نبي نروح لخالتي



ام يوسف بعصبيه:وجع خوفتيني حسبت صايرلس شي



(وهدت نفسها وقالت):توكم الاسبوع اللي راح عندهم حلى هو



منيره:يمه وشو يعني؟ عادي يعني لو نروح لهم كل يوم!



ام يوسف:خلهم يجونكم هم



مرام:وش الفرق يعني؟



امهم سفهتهم وراحت



منيره:يلا اي شي يجونا ولا نروح لهم اهم شي نوسع صدورنا



مرام:اوك خلينا ندق عليهم و نشوف



منيره:اوتشيه



مرام:اسمها اوكيه



منيره:ابارك لس يعني ولا وشو



مرام:لا ارقصي لي



منيره:قومي قومي خلنا نرقص مليت من الطفش



مرام:جبتيهاآآآآ شمينا





هذووولي بنات خالتي 




وقفه اعرفكم عليهم 




خالتي وزوج خالتي 



نفس امي وابوي مافيه فرق 




يوسف ولدهم الكبير



عمره 26 ومتوظف مع اخوي بسيم





منيره عمرها 17 في ثاني ثانوي 




مرام عمرها 15 في ثالث متوسط




وطارق عمره 14 في ثآني متوسط



وطبق الاصل من معاذ




امل: اخر العنقود هي وريماس واحد





نرجع لروايه ^_<





^.في جيـــآن ^.




انا و ماسكه العربيه :هيه انتو يالثلاثي اي قسم بتروحون



غاده:انا بروح للمجلات



شيخه:وانا العطورات



ريماس وماسكه عباية امي:انا بروح مع امي



انا:وععع ماعندكم ذوق في اختيار الأقسام وحولت نظري لـ ريماس وقلت:انتي هيه فكي عباية امي صايره كنس بزر



امي:وش عليس من بنتي خليها



ريماس تطلع لسانها تقهرني يعني 



انا:جعله ينقطع ومشيت بالعربيه



امي:مويض و ين بتذلفين



انا أستهبل:بروح اغازل



امي بصدمه:وشو؟؟!



انا:ههههههههه وانا اقول بناتس من طالعين عليه اثرهم عليس



غاده:ليه وش فينا



شيخه:بعدين لنا الشرف إنا نطلع لأمي



أنا:وش فيكم بعد؟ مخفات



امي عصبت وفسخت(خلعت) نعلتها وذبتها(*رمتها*) علي :هين شغلس في البيت ياقليلة الأدب



غاده +شيخه انحاشوا من الفشله الناس قامت تطالع فينا




انا:ههههههههه يمه يكفي النعله و انحشت بعربيتي



امي ضحكت علي و مسكت ريماس وراحو يتمشون




..



غاده:ياربيه هذولي كفو احد يطلعهم



شيخه:مهبل



غاده:اسكتي لاتسمعس امي بس



شيخه:ههههههههه والله وجيه الناس تفطس ضحك



غاده:ههههههههه شفتي اللي جلس ع الارض وقعد يضحك



شيخه:ههههههههه ايه شفته الله يقطع بليسه



غاده:ماينلام بصراحه



شيخه:ههههههههه من جد يلا ياشاطره روحي لمجلاتس



غاده:اوتسي باي


نرجع لي *_^




انا شفت ولد تقريبا عمره 14 وكان لابس بنطلون طيحني وحاط شعره كدش ومعبي سلته من كل الانواع والاشكال



حبيت انرفزه شوي مشيت بسرعه لعنده وصدمته وقلت وانا أمثل الخوف:اسفه اسفه اخوي مانتبهت لك



الولد تنرفز:كل هذا وماشفتيني عمياء



انا ماصدقت خبر وقلت بصوت عالي:ايه ماشفتك عندك شي انت وسروالك ذا الوسيع استغفر الله ارفعه بس فشلتنا ماتعرف تلبس



:هذي الموضه شكلك قرويه ماتعرفين شي



انا:هذي موضه مابقى الا تتفصخون انت وكشتك رح حلق بس



:روحي روحي تحظري واعرفي للموضه وبعدين تعالي حاكيني



انا بمونه قويه:خلنا من الموضه الحين وقولي ليش معبي سلتك كذا ماعندكم اكل في البيت



:انت وش دخلك؟؟



انا أأشر على باب جيان:شف شف شفت هذاك الباب انا داخله معه



:ناس فاضيه وراح عنها



انا:ههههههههه هبلت به يستاهل هو وسرواله هالمفصوخ



وبهالوقت رن جوالي



انا:هلا والله وغلا تو مانور البيت



منيره:ههههههههه وش بيته اسمعي بس تعالوا لنا بكره



انا:بشوف امي وارد لس



منيره:قلت لأمي بس عييت



أنا:اجل بزعج امي خلاص بكره ان شاء الله إنا عندكم



منيره:ان شاء الله وقفلت الخط بوجهي



انا:صدق انها ماتستحي هين اوريها وبديت أتمشى في جيان لين شفت عجوز جالسه على الأرض قربت عندها وتربعت قدامها وقلت:وش فيس جالسه هنا لايكون عيالس بس رامينس



العجوز عصبت:فالس ماقبلناه وبدت تهدي:لا بس رجيلاتي اوجعتني وجلست اريحهم



انا:بس مايصلح تجلسين هنا



العجوز:انتي موظفه فيذا



انا أسحب لي ليز من عربيتي وأفكه وأقول:لا والله انا وحده ملقوفه



العجوز تناظر فيني وتحمد ربي على نعمة العقل



انا وأكل من الليز:اجل وين اولادس خلني اتعرف عليهم



العجوز بصدمه:وشو ؟



انا ضحكت وقلت:اقصد يعني بناتس وينهم



العجوز:كلهن معرسات وتأشر على شخص وتقول :هذاك وليدي اللي جاي لمنا



انا ناظرت له وخقيت معه وقلت :ماتدورين له على عروس



العجوز:لا هو معرس مايحتاج



انا:يوووووه قهر



العجوز ارتفع ظغطها:الله يثبت علينا العقل والدين قومي روحي لاهلس الله يستر عليس بس



انا:خلينا جالسين يمكن يعجب فيني ولدس ولاشي



العجوز قامت عني



انا:اجلسي اجلسي وسعي صدرس



العجوز سفهتني وراحت



انا:هههههه



وقمت وحطيت الليز في العربيه ومسكتها وبديت أدف فيها



انا: رفعت ظغط هالعجيز مسيكينه ههههههههه



وش اسوي الحين لازم احلل هالطلعه وافلها ع الآخر



وبديت اناظر لناس حولي وشفت بنتين كاشخات اخر درجه ومتلثمات و يمشون بدلع وقررت أخرب عليهم *_^



قربت عندهم وخذت لي ببسي ورجيته وفتحته جنبهم مرآآآ



(وطبعا مايحتاج اقول وش يصير لما ترجون علبة الببسي)



انا ماسكه الضحكه غصب:اسفه اسفه معليش ماكآن قصدي



***بدلع:واآاآي انتي ايش سويتي الحين كيف بمشي وشكلي مره كذا فضيع



والبنت ثانيه اللي كانت معها جالسه تصيح



انا وماسكه نفسي غصب :معليش معليش وانحشت وبديت أضحك غصب عني:ههههههههههههههههه احسن قليلات الأدب ههههههههه



يفتشون احسن بدال هالزينه كلها الله لايبلانا بس



***:انتي مجنونه؟



انا اخترعت ولفيت لمصدر الصوت وقلت بنرفزه:خيييير



:انتي مجنونه؟



انا :لاء بس غيري يمكن وأشرت عليه



***يتميلح:طيب لاتكلمين نفسك مره ثانيه ياحلوه



انا:وانت وش دخلك وجعل ايامك ماتحلى يارب



***:حرام ليش تدعين ؟



أنا:الحين انت وش تبي



***:حبيت انبهك بس واخذ رقمك اذا مايزعجك



انا:تقلع الله يشفيك بس ومشيت عنه



غاده:هلا مويض وش عندس جايه عند المجلات هماس ماتحبينها



انا:بس كلتيني والله رجلي جابتني هنا



غاده:هاه وش اخر اخبار هبالس وش سويتي بخلق الله



انا مسويه بريئه:ماسويت شي امشي وحليلي مؤدبه بمكاني لا كلمت احد ولاجلست مع احد ولا خربت على احد امشي جنب الحيط



غاده:ايه واضح واضح



انا:اقول اسمعي بس ترأ بكره بنروح بيت خالتي



غاده:على كيفس تقررين انتي



انا:ايه عندس شي المهم خلنا نشتري اغراض لجمعتنا باتسر



غاده:اوكيك تعالي نأخذ شيخه و نشوف وش نشتري وش نحوس



انا بحماس:قداآاآاآاآاآم





مرت الساعتين سريعه علينا وطبعا



اكيد إنا البنات ماودنا نطلعا بس وش نسوي غصب عنا




قبل مانطلع 




انا بصوت رجولي:آنا بحاسب


امي بملل المسكينه ملت من حركاتي ههههه):ومن غيرس الرجال هنا



غاده+شيخه+ريماس:هههههههههههههههههه



أنا:يمه كم مره اقولس لاتضحكيين علي العذال



امي:امشي بس ولايكثر وانا امس



آنا:آدعسس والله صرتي طبق الأصل من بنتس الله يخليها اللي هي أنا *__^



امي ضحكت وقالت:بتحاسبين ولا اروح انا



انا:يمه انا الرجال هنا اسمعي كلامي



امي خبطتني على كتفي وقالت:مابقى الا هي



أنا:يمه حرام عليس كسرتيني اليوم



امي و من ورأ قلبهاهع :احسن الساعه المباركه



انا:آفا يا....



ريماس قاطعتني:بس اسكتي وجع وش هاللسان عندس روحي بس حاسبي قبل مايعصب علينا بابا



انا:اسكتي يالبزره ودفيت العربيه اللي فيها اغراضنا ورحت عند اللي يحاسب وقفت وبديت أطلع الاغراض وأحطها على الشي اللي يتحرك <تراني ماعرف اسمه ههههه



المحاسب:هذا الليز انتو مأخذينه مفكوك ولا انتو فاكينه



انا:لا انا اللي فاكته



المحاسب:بس مايصير كذا ياأختي



انا:وليه ان شاء الله



:شلون تأكلين شي ماحاسبتي عليه



أنا:عادي بعدين بحاسب 



:لا عاد تسوين كذا مره ثانيه



انا بعناد أبي أقهره:والله اذا جعت بأكل ولا علي منك



صار يناظرني بعصبيه و يحاول يخلص اغراضي بااسرع وقت



طبعا انا مستانسه انه عصب<خبله خخخخخ 



حط الأغراض بالكيس وتقدمت بطلع وقبل ماأطلع سمعته يقول بحقد:روحه بلى رجعه



انا بصوت عالي ولاهمني احد:لعدووييني





وشلت الأكياس ومشيت عنه


وجو اهلي وخذو مني بعض الأكياس واتجهنا لسياره ومن ثما لبيتنا ^.^








تم آلبآرت الثاني





هل بتستمر حياتنا هاديه 



وكلها هبال × هبال 



او بتتغير ؟؟


.,. البــآآرت الثالث ,.,





اليوم الثاني



الساعه 6 المغرب





أنا بصوت عالي:خواتي العزيزات اللي تبي تروح معي لبيت خالتي تجهز ترى الساعه 7 انا بروح ورحت أعدل نفسي واجهز




شيخه تركت النت وركض راحت تلبس وتجهز




غاده تركت المجله وراحت تجهز




ريماس قامت من على سريرها كأنها مقروصه وراحت تجهز





.. 



مرام:انتي متأكده انهم بيجون



منيره طفت الاستشوار وقالت:ايه انتي كم مره تسألين



مرام:لاني من الفرحه مب مصدقه



منيره شالت الاستشوار:لا صدقي واذلفي البسي وقولي لاختس أملوه تجهز وكملت استشوراها



مرام:تويب وراحت




*الساعه 7 *




خواتي متجمعين في الصاله اللي فوق ويحتروني أخلص




شيخه بملل:جهزنا الديك و طار الماء مويض اخلصي ملينا وإنا نحتريس



ريماس+غاده:هههههههههههههه



شيخه:خير ليه تضحكون



غاده: آنا اخبر ان المثل جهزنا الماء وطار الديك مو العكس



هههههههه



شيخه:ليه انا وش قايله يالصمخه



ريماس:ليش تتكلمين وانتي ماتدرين عن نفسس وش تقول



شيخه:شايفتني مثلس



انا طلعت عليهم و لابسه عبايتي وشايله في يدي شنطه متوسطة الحجم:يلامشييييييييييينا



غاده:وش عندس مو من العاده تأخذين شنطه



انا ماسكه الضحكه:مالس دخل يلا بس تحركوا قدامي




وسووينا سباقنا الهجن المعروف ^_<




أنا:يمممممممه ترآآآآآآآآ بنروح بيت خالتي



امي بتتطلع عيونها الا شوي:ووشوووووو ومن سمح لكم 



انا بثقهـ:انا سمحت لنا



امي: مافيه روحه



غاده:يمه خلنا نروح تكفين



امي بااصرار:لا يعني لا



انا:يمه جهزنا خلاص مافيه مجال للرفض



امي:اسكتي جعلس البحر اللي يزمس



<<لاتسآلوني عن المعنى هههههه



أنا:يمه يمه تكفيين لاتصيرين نذله



امي ضحكت وقالت:وانتي متى بتعقلين ؟



غاده:ليين اعرست جعله قريب ونفتك من هبالها



امي:الله يعجل به



انا:مانيب معرسه جالسه على قلووبكم هاه وش قلتي ياآمي الغاليه نذلف



امي:ذلفوووا بس من بيوديكم؟



شيخه:رجلينا يمه البيت مب بعيد كلها شارعين



امي:اصبروا آنادي معاذ يوديكم



أنا:يووووه يمه فاضين لذا النشبه



امي:تبون ولا اقعدوا



انا:خلاص خلاص




نادت امي معاذ الغثه ورحنا




في الشارع




معاذ:غطوا عيونكم من زينها علشان تطلعونها بعد



أنا فتحت طرحتي علشان تبين عيوني اكثر وقربت وجهي لمعاذ وقلت بعناد:هاه هاه شف شف وضحت ولا ازيد مابقى الا انت تتحكم فينا يالبزز



غاده:يوم انها مب زينه لييه نغطيها خل الناس تترتاع



مب حلى كل يوم عايشين حياه هادئه 



انا وخواتي :هههههههههههههههههههههههههههههههه



ومعاذ طبعا منقهر



شيخه:اسفههوه هالمراهق



معاذ:ترى بعلم باسم



انا مثلت الخوف:يمآه يمآآآه لحقي علي يمآه خوفتنا علمه عندك رقمه ولا أعطيك



ريماس:اصلا هو وجوده زي عدمه لانشوفه ولاشي



غاده:آووخص والله كبرتي يالبزر



أنا:احسن فاضين له ينكد علينا



معاذ:كل هالكلام بيوصل له



أنا:بشر أمك



معاذ:طيب اذا رجعت بشرتها



انا اضحك بااستهزأ:ههي ههو ههاهاه بنات تكفون ضحكوا ضحكوا



شيخه تبي ترفع ظغط معاذ زياده:ليش وش صاير



معاذ:انا قلت نكته ماسمعتيها



غاده:ضحكوا ضحكوا عطوه جوه



معاذ عصب وقال:مريضات



غاده:اقول بس اسمع لين قالت لك امي رح جبهم من بيت خالتك قلها مانيب فاضي ولا فيني النوم



معاذ يبتسم بخبث:بس تأمرون أمر



أنا:مالت عليك هالابتسامه الخبيثه وراها لعانه



معاذ:اقول تراني عطيتكم وجه امشوا وانتو ساكتين



أنا: عن نفسي ماقدر اسكت للأسف



معاذ:وجع اسكتي من وين تجيبين هالكلام كله



أنا:بعد من وين من لساني



معاذ:امشي بس ولاتكثرين



انا:واخيرا وصلنا يلا انقلع فكنا من وجهك الخايس



معاذ سفهها وطق الجرس



طارق فتح لنا الباب وعلطول ناظرني وقال:وععع انتي وش جابس



انا وأرقى الدرج بدخل البيت قلت بسخريه:جايه اشوفك ياروحي وخر عني بس ودفيته لين صقع على الباب صقعه اليمه ودخلت



والبنات ورآي



طارق يتألم:آه اي اي كسرتني اوف اوف اوف مب جسم عليها



معاذ: قايل لك انا لاتتحرش فيها تستاهل ماجاك ههههههههههههه



طارق:مستانس ياوورع



معاذ:ههههه الا بتخاوي للشباب؟



طارق:قدآآاآآم



. .
..
انا بصوتي المزعج:هآآآآآآآي بنآآآآآآآآآت



مرام + منيره:هاااااايات



*وبدا سلامنا البنات المعروف واخذ الاخبار*



انا :وين أحط عبايتي



منيره:في الغرفه اللي قدامس بعد وين مسويه اول مره تجين بيتنا



انا:ايه هاه وش عندس



منيره:تقلعي بس



انا سفهتها ورحت



ريماس:وين آمل



مرام:فوق روحي لها



ريماس:تيب وراحت



شيخه:وين خالتو اجل



منيره:رايحه هي وابوي يتقضون او شي زي كذا



غاده:حركاآآآآآآآآآآآآآآآآت الشياب شلكهم رايحين يرجعون ايام العسل



ولاعبين عليكم هههههههههههه



مرام:لالا امي وابوي ماعندهم هالحركات



شيخه:ههههههه الا عندهم انا سامعتهم امس بعد



منيره تتهزاء:لا جد وش قالوا



شيخه:يقولون هاه هاه انهم بيلعبون عليكم ويقولون لكم بيروحون يتقضون وهم ... الخ



مرام:اعتبرينا صدقنا هههههههه



شيخه :ههههههههه كش عليس




نخليهم شوي ونرجع لي هع
انا يوم كنت بجيان لقيت لبس اسمه "لبس الجني القاتل"



وكان شكله يخوووف ومرعب مرره



~وقفه لوصف شكل اللبس~



(.القناع الوجه. كان اسود ×اسود



والعيون كانت وحده ممسوحه وحده موجوده بس بالنص كان موجود جرح 



و ملونينه بألاحمر وطالع كأنه دم



الخشم(الانف*)



كان مقطوع من النص وفيه فتحه وحده بس ومنزلين من الفتحه دم



والفم كانت الشفه الأولى بجهه والثانيه بجهه والشعر كان كشه ولونه ابيض واحمر كأنه دم ينزل من نص الراس



اما الجسم فكان كله اسود × اسود وعليه بقع حمراء توحي للي يناظرها بأنها دماء



واليدين حاطينها على شكل يدين هيكل عظمي بيضاء وحمراء



والرجلين كانت اليمنى على شكل رجل حصان واليسرى رجل بشريه)



~نرجع ~هع



وجاء فبالي اسوي مقلب في المخفات اللي عندي خذيته وبدون مايحسون خواتي 




وسجلت في جوالي اصوات مرعبه من فلم من افلامي المرعبه 



علشان يكمل المقلب *_^




والحين جبته معي وقررت البسه الحين دام هم بعيدين عني ومافيه انسب من هالوقت



خذت شنطتي و طلعت اللبس



ولبسته وطفيت الانور وجلست انتظر اي احد يدخل علشان اروعه(*اخوفه -اطيح قلبه*)

تآآبع البآآآرت الثالث

نرجع للبنات




غاده:الا مضاوي نامت في الغرفه شكلها وينها



منيره:هههههههههه ترى اختكم تسويها بروح اشوفها



شيخه بخباثه:اذ لقيتيها نآيمه بلييز كبي عليها مويــــــــه بارده مرره اوتسي



منيره بخباثه:لاتوصين حريص وراحت




انا ماصدقت ان فيه احد بيجي



قمت اعدل اللبس واحاول اضخم صوتي واخليه مرعب قد ماقدر واشغل الاصوات اللي سجلتها انفتح الباب وعلطول انقضيت على منيره وقلت بصوت مرعب:الضحيه الثانيه ههو هه هااهه هاه اهاهها<يعني ضحكه مرعبه هوع



وماكملت كلمتي الأ اسمع صراخها:وآآآآآآآآآآآآآآآآآآآآآآآآآآآآآء وفكت نفسها مني وانحاشت وانا وراها



واول ماطلعت للبنات كلهم وقفوا استعدادا للنحشه وانا هنا بغيت افضح نفسي واضحك جد كانت اشكالهم تموت ضحك



منيره كانت ترتجف من الخوف وكانت تركض وتلف علي وشوي الاهي صاقعه في الباب



مرام كشتها وقفت وعيونها في جبهتها



غاده ترتجف من الخوف وتناظر الجدار وتناظرني<مسكينه لما الحين تفكر في الجدار المتكلم



هههههههههههههههههه



شيخه كل ماجت توقف تجلس من الخوف حاولت عدة مرات لكن ماقدرت وبدت دموعها تنزل وتقول:بيأكلني بيأخذني تعالوا ساعدوني تكفون تكفون اهي اهي<يعني تصيح هع



جو البنات ساعدوها وانا اقرب من عندهم واطلع اصوات تخوف جدا جدا والصوت اللي بجوالي قايم بالدور صح *__^ وبعدها انحاشوا للملاحق وحده ورأ الثانيه



طلعت وراهم للملاحق وشفت مكنسه ام عصا خذيتها وركبت عليها وبديت الحق فيهم وهم ميتين خوف وشوي دموعهم تنزل ويقولون :بيأكلنا بيأكلنا لحقوا علينا الحقو علينا ماكملوا كلامهم الا باب الشارع ينفتح وانا وقفت لاشعوريا خفت يكون زوج خالتي وكنت قبال الباب علطول



دخل يوسف و ناظر فيني هو بالبدايه بان على ملامحه الخوف بعدين ماأهتم و قال وشكله يحسبني اخته:منيره وش مسويه بعمرس



انا عاد جاء بالي اخوفه وقربت عنده وقلت انا جني انا جني



يوسف يتهزأ:يمه يمه اخترعت اقلبي وجهس منيراتوه وبلى هبال



انا هنا ماقدرت امسك نفسي وضحكت على البنات الخوافات:



هههههههههههههههههههههههههههههههههههههههههههههههههه هههه



هههههههههههههههههه آه بطني بطني مب قادره



هههههههههههههههههه مابعد كملت ضحكي الا اشوف اشياء ماشيه مليون لجهتي من نعال- احجار -قارورات مويه- اشياء عجيبه غريبه مدري من وين جت



والبنات كلهم جاين عندي وبدو طق فيني ودعاء علي



منيره:الله يأخذس ياتبنه



شيخه:جعلس ماتربحين جعلس الروعه ياسخيفه



مرام:حرام عليس بغيتي تموتينا جعلس الموت



غاده:جعلس الهبال والمرض ياتراب



انا:هههههههههههههههههه بس بس وديتوني القبر



شيخه بحقد:جعلس القبر



يوسف:



هههههههههههههههههه مضاوي وش مسويتلهم بعد



انا:ماسويت شي بس روعتهم



هههههههههههههههههه



غاده:جعلس الروعه ان شاء الله



منيره:



هههههههههههههههههه اشكالنا كانت بجد تفطس ضحك



هههههههههههههههههه



انا:خساره ماكان معي كاميرا



هههههههههههههههههه



البنات:هههههههههههههههههه



مرام:محد بيموتنا خوف غيرس



يوسف تذكر شي وقال بخبث:مضاوي جايب لس معي هديه بتعجبس



انا:وش المناسبه



يوسف:بلى مناسبه زوج يهدي زوجته



انا:وع انت زوجي كان انتحر



يوسف يستهبل:حطمتي مستقبلي لاه لاه حرام خذي الكيس بس وانتي ساكته



انا:طيب هات وسحبت الكيس منه ورحت والبنات وراي



وكأني شفت يوسف ورانا




جلسنا بالصاله وسوينا دائره وخذيت الكيس وفتحتها وطلعت الكرتون المتوسط الحجم وكان شكل التغليفه حلو مره



منيره:اوخص صار اخوي يحبس وإنا ماندري



انا:تخيلي بس كان اصفقه ما احب هالحركات وش حب وخرابيط



شيخه:وش هالبنت ماتعرف للذوق والرومنسيه ابدا الله يعين اللي بياخذس بس



انا واسلك لهم:الله يعينه اسكتوا بس خلوني افتحها



مرام:بسرعه افتحيها



غاده:تحمسنا اخلصي



انا:طيب



وبديت افتح التغليفه وانا متأكده انها مقلب من يوسف اعرفه هو وحركاته



وخرت التغليفه وحطيت الكرتون بالوسط وشلت الغطاء انا شفت اللي داخل علطول شهقت وطلعت عيوني من الخوف:هيييييييييييييييييييييء يمممممآآآآآآآآآه 



وبدت دقات قلبي تدق بقوه من الخوف



والبنات كلهم صرخوا :وااآاآااآاااآااآاااآاااآااااآاااآااء وبعدو عني بشكل سريع



انا بديت استوعب ان الموجود راس لانسان كذبي يعني لعب × لعب ومب صدق وضحكت:



الله يقطع شرك من ولد هههههههههههههههههه



راس كذبي هاه هيين اوريك يالخايس



مرام :ههههههههههههه فديت اخوي لازم اروح احب راسه على اللي سواه



منيره:ايه هذا الأخو السنع



انا:فرحانين فيه كش عليكم هين اوريه الخايس



غاده:ههههههههههههه يالبى قلبه



شيخه:لازم نشكره بصراحه



يوسف دخل علينا و هو ميت ضحك هههههههههههههههههههههههههههههههههههههههههههههههههه هه



مرام ومنيره حبو راسه من فرحتهم جعلهم الصمرقع



وخواتي شكروه على اللي سواها فيني



يوسف يستهبل:واجبي لاداعي لاداعي و ناظر فيني وضحك هههههههه 



وقال:هاه شرايس بالهديه يازوجتي



انا وعاجبني الراس :حلوه والله



وخذيت الراس وطلعته من الكرتون وشلته وقلت:شرايكم اخوف امل وريماس



شيخه:لاا حرام خاف يموتون إنا الكبار ماتحملنا شلون هم



ماكملنا كلامنا الا بدخلت امل وريماس علينا واول ماشافوني طارت عيونهم من الخوف وركضت امل ليوسف وريماس الخبله وراها وحظنوه من خوفهم وبدو يصارخون ويصيحون بخوف



يوسف ماسك الضحكه و يقولوهم :هذي مضاوي فتحوا عيونكم وشوفوها امل ريماس شوفوها مضاوي



ولف علي وقال:مضاوي وخري القناع عن وجهس



انا بسخريه:قل والله انا بدخل الغرفه و دخلهم علي



يوسف يستخف دمه:توني صغير مب لازم تتغطين



انا:تلا يط بص هيه املوه ريماسوه بلى دلع انا مضاوي كل هذا خوف مالت عليكم بس



ورحت للغرفه وخواتي ورأي



غاده:اصبري لاتفصخينه خوفي طارق و معاذ اول



انا وافصخ القناع:وين ذولي مب جاين الا بالليل وانا اختنقت صراحه خليه بعدين



شيخه:طيب البسي طرحتس واطلعي للخوافات اللي يصيحون برآ



انا:انتي وياها ماودكم تتغطون عن يووسف



تراكم كبرتوا



غاده:يووه انا عن نفسي توني صغيره



شيخه تسلك لي:انا خلاص لمره ثانيه بتغطى بس امشي يلا



انا: طيب يلا



خذيت طرحتي وغطيت وجهي وطلعنا



يوسف:انتو شووفوها جت وجع مليتوني دموع وخرو عني بزران ماينعطون وجه



انا رحت عندهم وسحبتهم وحده وحده



ريماس مغمضه عيونه وامل مثلها



آنا احاول افتح عيونهم بس مب راضيين



منيره طقتهم على روسهم وقالت:بنات ماينعطون وجه فتحوا عيونكم جعلكم العمى




فتحوا عيونهم وناظروني واخيرا



انا:كان مافتحتوا وجع



ريماس:و و و وين ووين وين ووو



يوسف:وين وشو انطقي



ريماس:الج ج جنننن ننني



انا:ههههه وش جنيه انا كنت لابسه قناع اوف افهموا عاد



امل:ولييه تلبسينه والله لعلم ابوي عليس



انا:يمه يمه خوفتيني علميه



يوسف:مضاوي لاتغلطين على خالس فاهمه



انا:وش خاله انت بعد



يوسف:انتي زوجتي نسيتي



انا:اقول ماتحس انك جالس مع البنات الامورات يلا انقلع فوق ولا اطلع برى



يوسف:الحلال حلال ابونا والقوم طردونا عطوني هديتي بس



انا:مافييه تحلم الهديه لاترد ولاتهدأ مدري تعطى وعجبتني بصراحه



يوسف:هاتي هذي مب لي لواحد من ربعي



مرام:ليش تعطيها طيب



يوسف: حبيت ارد لمضاوي مقلبها فيكم يابنات والحين الله يعيني عليه بيرفع ظغطي



منيره:لييه



يوسف:لانه يبيها مغلفه بنسوي مقلب في واحد خواف معنا



انا:ماودكم اجي معكم عادي ترى في الخدمه



يوسف:اقعدي بس



شيخه:يووسف وش رايك تاخذنا معك نروح نغلف لك الهديه



مرام:وهي الصادقه بما إنا بنات



بيصير ذوقنا ذوق وكشخه مب مثلك



يوسف:اوك بنات بس بشرط هذي ماتروح معنا و يأشر علي



البنات بصوت عالي:معلييييييييييييييش



يوسف ارتاع:خييييييييير



منيره:مانقدر نتحرك الا بمضاوي



غاده:هذي وخيتي اللي ماتحرك خطوه الأ وهي معي



أنا:مابي اروح ثانكس



يوسف:هههههههه امزح كلتوني لاتزعلين زوجتي العزيزه



انا:وع مابقى الأ هي



يوسف:ههههههههه يلا بنات دقيقتين اذا ماجهزتوا مافيه روحه




كلنا البنات تراكضنا على عبايتنا ولبسناها بثواني وطلعنا ليوسف




يوسف:طيب انتو قلتو لخالتي و يأشر علي أنا وخواتي



أنا أصرف:لا بس عادي مب قايله شي



يوسف:اجل توكلنا على الله



منيره تتمصلح:يوسف حبيبي وه فديتك ياخوي



يوسف بنص عين:من الآخر وش عندس



منيره:ههههههه نبي نطعس ولا نفحط تكفى تكفى



كلنا بصوت عالي:ايه ايه الله يخليك وافق



يوسف:لا هذي حركات ماتصلح لكم



انا:بتودينا البر نطعس و نفحط غصبن عنك



يوسف:كنت بوافق بس بعد كلام زوجتي عناد مافيه والحين برجعكم البيت علشان بعض الناس يتأدبون ويرفع حواجبه يعني يقهرني




انا كنت وراء المرتبه حقته وجاء فبالي فكره مجنونه وجريئه كثير ترددت في البدايه وبعد تفكير قررت اسويها واللي يصير يصير





^،تم البارت الثالث ،^




توقعاتكم




وش الفكره اللي في بالي؟؟




وش راح ييصير لي مع يوسف ؟؟




وش بيصير لخواتي وبنات خالتي؟!




و وش االاحداث الجديده القادمه ؟؟!




_!البارت الرابع !..



انا كنت وراء المرتبه حقته وجاء فبالي فكره مجنونه وجريئه كثير ترددت في البدايه وبعد تفكير قررت اسويها واللي يصير يصير


مسكته مع رقبته وخذيت قلم لقيته طايح من حسن حظي
وحطيته على راسه كأنه مسدس يعني
وقلت له بتهديد استهبل:هاه بتودينا ولا شلون؟
يوسف تغير لون وجهه وبعدين حاول يصير طبيعي قال:وخري خنقتيني الله يقطع بليسس
آنا استغربت تغير وجهه وتوقعت انه خاف وقلت بعدم اهتمام :اول بتودينا تخلينا نفحط ونوسع الصدر ولا لا 
يوسف وهو مختنق مره:خلاص خلاص لكم اللي تبون
بس فكيني لا نصدم الحين ولا اختنق واموت
آنا فكيته وانا احس باانتصار وقلت :ايه ماينفع معك 
الا العتف الاسري
البنات:ههههههههههه
منيره:يالخبله لو إنا صادمين الحين
انا:عادي بنموت ولا ننشل ولا نطلع مافينا الا العافيه
برعايه من الله وحفظه
غاده:حسيتس في اخبار على رعاية من الله وحفظه
كلنا:هههههههههههه
ريماس:يوسف نبي نروح للملاهي نلعب
يوسف:وش ملاهيه انا فاضي لكم 
انا:وانت مخفه مصدق مافيه ملاهيات يوم ثاني
امل:لا اجل نروح البر استغفرالله 
مرام:ايه نروح البر اجل نروح الملاهي لا وفي هالوقت
شيخه:بزران ماعليكم منهم سلكوا لهم
يوسف:ههههههه كأنكم كلتوهم 
امل بدت تصيح :يوسف يوسف الله يخليك نبي نلعب
من زمان مارحنا لملاهي
يوسف بدى يحن عليهم:خلاص اسكتي بكره اوديس انتي
وريماس لسفوري لاند اللي بسوق ......
امل وريماس:هيييييييييييييييه هييييييييه <<بزران ههههه
مرام:والله مايروحون بلحالهم رجلينا على رجليهم 
يوسف:لا تقعدون في البيت مب فاضي لكم انا
منيره:وانت كل شي مب فاضي مب فاضي اسكت بس
تودينا غصب
يوسف بدى يعصب:ماتحسون اني عطيتكم وجه يلا تعدلوا والله والله مافيه روحه لـ أي مكان
انا :يوسف وش فيك زعلت علينا هدي هدي
يوسف:ولا كلمه خلاص اسكتوا
انا :يوسف وسع صدرك ترى كل الدعوه مزح ×مزح
يوسف:ويلوموني في زوجتي هههههههه


آنا مدري ليه استحيت بعد هالكلمه وسكت فجاءه


منيره:وش فيس سكتي مو من العاده
انا اصرف:ههههههه لاني حسيت انه معصب ومب مروق لي 
ولهبالي
يوسف:لالا روقت خذوا راحتكم
غاده:طيب يلا الحين وين ناوي تودينا
يوسف:بشوف لكم اخيس بر واحطكم فيه 
شيخه:اجل رجعنا جعلك الصلاح
انا:ولا بعد ذالنا على هالطلعه
مرام: ودنا المخطط فاضي وهادي
يوسف:اوك الا اقول مرام منيره
مرام+منيره:هلا
يوسف:انا كأني شايفكم العصر تخربطون في المطبخ
منيره:مب خرابيط هذي كش عليك 
مرام:مسوين حلا وفطاير وحركات قال خرابيط قال
يوسف:وينها طيب ترى نفسي فيها 
انا:اشوى إنا ماكلنا ولا كان الحين في قبورنا
يوسف:بسم الله عليس بعيد الشر
البنات:ياهووووووووه وصارو يصفرون ويصفقون
انا هنا وجهي تلون الف لون ولون لاني حسيت انه 
يقصد كلمة زوجتي اني بصير زوجته يوم من الايام ولا كان يقوولها من باب المزح بس *_^
يوسف:خيييييييييييييييييير انهبلتوا
شيخه:ترأ إنا بعد كنا بناكل معها لاتسمي عليها هي بس
يوسف:كيفي زوجتي واخاف عليها
امل:يوسف انت صدق بتتزوج هذي وتأشر علي بقرف
انا:جعلس المغص خير ليه تناظريني كذا
امل:لاني اكرهس 
انا بسخريه:تدرين اني اموت فيس ولا لا؟
يوسف:ههههههههه حتى البزران مو مخليتهم في حالهم
منيره:هذي مو مخليه احد حتى العجايز مطلعه ريحتهم
انا:بعد وش اسوي من الطفش 
يوسف:انتي تتطفشين زينا اشك
انا:ليه ماعندي مشاعر واحاسيس
شيخه:وش دخل المشاعر والاحاسيس
انا:عادي أي شي سلكوا بس
يوسف:لا مو باين عليس طول الوقت ضحك ومقالب ومهبله بخلق الله من وين يجيس الطفش 
غاده:هي من الطفش تسوي فينا هالمقالب جعلها الصمرقع
انا:يلا عاد ترى مليت من سوالييفكم انت اخلص وصلنا للبرنبي نسوي اكشنآت
يوسف:آخص يالاكشنات طيب بنات من تبي تسوق
انا والبنات كلنا بصوت واحد:آآآآآآآآآآآآآنـــــــــآآ
وسف:وجع صميتوا اذني خلاص ولا وحده
منيره:اقول محد قالك تشبلنا((تأملنا – تعلقنا))
يوسف:ماتنعطووون وجه للاسف
انا:مثلك
يوسف:ههههههه اسم الله علي منكم
مرام:صاير كنك بنت على هالكلام ههههههه
يوسف:عاديتوني
انا:لك الشرف
يوسف:الشرف لكم اني اصير مثلكم
غاده:خلاص انتي وهو يلا بس عطنا نسوق بسرعه
يوسف:اصبروا خلنا نوصل لمكان مافيه احد وظلمه ولأ
اقولكم لين وصلنا البر مره وحده آحسن
آنا:طيب يلا وصلنا بسرعه طفشت
امل:يوسف ابي البقاله
ريماس:وانا بعد
انا:وش تبون بها شارين امس من جيان كل ماتشتهي النفس ماله لزمه بقاله
يوسف:عادي خليهم ينبسطون وش فيكم عليهم 
مرام:لان ماله لزمه بصراحه
يوسف:انا اللي بدفع


*،ووقف يوسف عند محطة البنزين منها يعبي ومنها يودي هالغثث للبقاله،*


..نزلوا للبقاله..


والبنات ماصدقوا يوسف ينزل


منيره:مضاوي اوخص طلع اخوي عاشقس
مرام:يوووه مااتخيلس رومنسيه ابدا
غاده:ماتخييلس عروس 
شيخه:هههههههههه يوء يوء ماتصلحين ابدا
انا:وجع وجع بسم الله ماصدقتوا ينزل ترى هو يمزح لاتصدقون بس
منيره:وآآآآآآضح اقول ترى اخوي يموت فيس يالخبله
انا:وش اسوي له مثلا
غاده:ترقصين له 
انا:طيب لين وصلنا للبر قعدت ارقص له
البنات طارت عيونهم فيني:صـــــــــــدق
انا:بسم الله شفيكم اليوم اشكالكم صايره تروع ههههههه
منيره:هييييه صدق بترقصين
انا:أيه برقص عادي هماني زوجته 
غاده:اعقلي ولا ترى بعلم امي عليس
انا:علمي جدتس بعد
شيخه:هييه مويض بلى هبال
انا:هههههههههه ياربيه ماعندكم عقول انتو؟ اشك صراحه
يعني مانيب رخصيه ومهبوله لهذي الدرجه علشان اقعد اترقص قدام الولد 
شيخه+غاده طلعوا نفس يعني انهم ارتاحوا
منيره:مرام خساره قهوتنا وحلانا وتعبنا راح على الفاضي
مرام:ليييه بنرجع للببيت مب مطولين إنا
انا:اقول وش رايكم بس ندق على اهالينا ونخليهم يجون لنا في البر ومنها يجيبون خرابيطكم على قولة زوجي ويجون ينبسطون ونفلها للفجر بكره خميس 
غاده:جبتيييييييييها 
شيخه:طيب قولوا ليوسف خاف يرفض ولا شي
مرام:وهي صادقه لين جاء الحين قلنا له
انا:بنات ننزل البقاله وش رايكم
منيره:لا والله بيذبحنا يوسف 
انا:عادي وش فيها خلونا ننزل بس
غاده:انزلي بلحالس
انا:اوف منكم ممليين 
شيخه:اقول بس اهجدي
وثواني الا يوسف والمهبل الثنائي جايين ومعهم كيس وش كبرها 
آنا:حششى انتو خميتوا ((خذيتوا)) كل البقاله وجيتوا
ريماس:وش دخلس يوسف اللي دفع ماقال شي وإلا تخافين على فلوس زوجس من الحين
انا:هههههههه ايه طبعا اخاف على مستقبلي معه
يوسف:مستقبلس باأمان دامس معي
انا:بلى ثقه زايده بس اسمع قررنا إنا البنات الآتي
يوسف بملل:هاه وش بعد
مرام:بندق على الاهل ونخليهم يجون لنا البر نبي نجلس للفجر
يوسف:فكره حلوه اوك
وطلع جواله ودق على ابوه وقاله و وافق
غاده:باقي اهلنا الكرام
آنا:انا بدق عليهم خذيت جوالي ودقيت على امي 
وبعد مشادات كلاميه دامت نص ساعه وافقت سكرت منها وقلت للبنات
أنآ:خواتي العزيزات توقعوا من بيجي مع امي وابوي 
غاده:باآآآآآآآآآآسم صح
انا:للاسف ايييييييه
شيخه:وععععععععععععععععععععع بتتنكد الطلعه علينا عز الله
يوسف:هههههههه مسوي لكم رعب هالولد اجل
انا:للاسف مب رعب تقدر تقول تنكيد 
يوسف:لاتخافون انا معكم 
آنا:ايه يوسف بلييز عطه شوي من الحريه والانفتاح اللي عندك
يوسف:تآمرين امر كم زوجه عندي
آنا:يوسف وش فيك اليوم اهجد خلاص مابي اصير زوجتك غصب
البناات:ههههههههههههههههههههههههههه
منيره:خف على البنت يااخوي العزيز
يوسف:مااقدر اقاوم لازم اهبل بها مااقدر للاسف
انا:جعلك الهبال يالخايس 
يوسف:ههههههه اصير خايس لعيونس<برا 
انا:ياكرهي يلا بس ادعس خلنا نوصل بسرعه
غاده بخوف:في العجله الندامه
مرام:وفي السرعه الموووووت
كلنا:هههههههههههههههههههههه
منيره:حكمه جديده مشاء الله عليس هههههههههه
شيخه:خذوا الحكمه من افواه المجانين
مرام:جعلس تنجنين يالمعفنه
شيخه:قبلي يارب يارب
يوسف وقف وقال:يلا انزلوا 
وعلطول ماصدقنا قال انزلوا فتحنا البيبان وهجوم على مقعد السواق واملوه وريماسوه راحو يلعبون بالتراب<بزران ماينلامون
يوسف:يمه خييييير خييييير ترتبوا ولا مافيه ولا وحده تسوق
انا:انا معروف الاولى لاني زوجتك
مرام:الحين صرتي زوجته يلا انقعلي مافيه
يوسف طفى السياره وبعدنا عنه ونزل وراح لشنطة السياره وخذ البساط(الفرفشه _ السجاده)وفرشها وانسدح وغمض 
عيونه وقال:ليين اتفقتوا قوموني تصبحون على خير
كلنا بصوت واحد وبصراخ:لاآآآآآآآآآآآآآآآآآآآآآآآآآآآ
يوسف نط من مكانه وقال بخوف:خيييييييييييييييير وجع وجع
منيره:ههههههههه عليك شكل 
انا:ههههههههههههههههههه تووحفه 
مرام:تووووووووني ادري انك خووواف ههههههههه
شيخه:هههههههههههههههههههه هزؤووووووني
غاده:ههههههههههههههههه كش عليك هذا وإنا شادين الظهر فيك عند باسم
يوسف:انا اصلا وش الي خلاني اوفق اجي مع ناس عقولهم خارج التغطيه
آنا:اسم الله علينا يلا بس هات المفتاح اخلص
يوسف رجع ينسدح:مافيييه اتفقوا اول
انا بنرفزه:خلاص انا بسووق بالكبر 
مرام:لا مافييه بالصغر
انا بعصبيه:تببببببببببن كرهتووني في السواقه مالت عليكم
منيره:خلاص نسوي قرعه اوك
كلنا:اووووووووووووووكييييييييييييييه
شيخه:يوسف سو لنا قرعه يلا
يوسف خذ حجره(حصى) صغيره مره وعطانا ظهره وحط الحجره 
في احد مصابعه ولف علينا وقال:يلا كل وحده تختار
كل وحده اختارت لها مصبع وبعدين فتح يوسف يده وطلعت الحجره في السبابه وكان مختارتها منيره 
منيره:يآآآآآآآآآآآآحظيييييييييييي يلا هات المفتاح
يوسف قام وقال : يلا للسياره
انا:خير وش تبي معنا
يوسف:لاا تبيني اخليكم بلحالكم تسوقون السياره يلا اللي عاجبه يركب وللي موعاجبه يقعد ويروح يلعب مع البزران 
انا استسلمت ورحنا كلنا نركب السياره 
وبدت منيره تسوق فينا وكل شوي ماسكه فرامل ليين تفقعت وجيهنا
انا:مآتعرفين تسوقين لاتتفلسفين يلا دوري عاد
يوسف:اتفقوا اول
البنات:خلالالالاص مضاوي
انابحماس:هيييييييييييييييآ 
ونزلت وركبت في مكان السواق وبديت اسوق فييهم ودعست على الطبلون كله وصلته 100 وبديت تفحيط فييهم 
يوسف وجه انقلب الون من الخوف:هييييييييييه وقفي لاتقلبيييينا
انا بصوووت عالي:اسكت بس وناااااااااسه ههههههههههههه
واكمل تفححييييييط وتتطعيس
والبنات وراء يشجعوووووووووووووووون ويصفقووووووون 
يوسف بصراخ واضح انه عصب:بس وقفي والا والله لاارجعكم


انا من سمعته يصارخ وطاري الرجعه سحبت فرامل لييين كل
اللي وراء صارو عندنا ههههههههههههه
يوسف مسك قلبه وبدى يهدى:انا الغبي اللي اخلي هبله مثلس تسووووووق يمآه قلبي بغى يووقف
منيره:خيير وش فييك يالخواف وناااااااااااسه والله 
شيخه:يوووسف انزل تكفى خلنا نفلها ونوسع صدورنا
يوسف وجهه احمر من العصبيييييه:تاكلون تبن وتنزلون يلا بسرررررررررعه بسرررررررعـــــــــــه
كلنا نزلنا من الخوف جد كان شكله يروووووووووووع
وسوينا سباق لييين البساط اللي كان فارشه وجلسنا نضحك:ههههههههههههههههههههههههههههههه
انا:ههههههههه الحمد الله لييه نضحك الحين
مرام:انا عن نفسي اتذكرت وجه يوسف
كلنا:هههههههههه نفس الحاله
انا:بنات شرايكم نسوي مقلب في يوووسف قبل مايجي
مرام:جعله المغص خلانا نمشي كل هالمسافه وهو مرتاح يمشي بالسياره
غاده:مب كآنه تآخر مفروض وصل قبلنا
انا:ماعلينا منه خلونا نسوي فيه مقلب بسرعه


تم البارت الرابع



وش تتوقعون المقلب اللي بيسونه
البنآت في يوسف


وش الاحداث الجديده اللي تتوقعونها في


البارتات الجايه ^_^




^_البآرت الخآمس*~


انا:ماعلينا منه خلونا نسوي فيه مقلب بسرعه
منيره:بنآآآآآآآآت خلونا نروح نتوزى(نتخبى) وراء ذاك الجبل 
ونوهمه إننا ضعنا وش رايكم
انا:خطيييييييييييره
شيخه:يلا بسرعه قبل يجي
مرام:قووولوا لللبزراين يقولون له انهم ماشافونا لايفضحونا عنده
انا:اوك روحوا انتوا وانا بتصرف مع هالبزران
كلنا وقفنا وراحو البناات وراء الجبل وانا ركضت لـ أمل وريماس وقلت لهم 
وفي الاول رفضوا بعدين بديت شغل التهديد وانطموا واسكتوا ورحت للبنآت
دقايق الا نشوفه جايه والاهل معه 
انا:شكله كان جالس يوصف لهم المكان
غاده:معلينا خايفه ذا البزرتين يعلمون علينا
آنا :لاتخافيين هددتهم وحركت حواجبي بخباثه
شيخه:ههههههههه وش قلتي لهم
آنا :قلت لهم اذا فتنتوا علينا بقول ليوسف مايوديكم الملاهي بكره
مرام:هههههههه خطيره بلاهم عارفين انه مايرفض لس طلب
منيره:الحين تتطمنا اسكتوا ولا حركه خلونا نتابع 


نروح لـأهلنا
امي:وين البنات
ام يوسف:يوسف هم مب معك
يوسف متوهق:الا بس مدري وين راحو
باسم:لايكون كنت مهيتهم((يعني تاركهم على كيفهم هع))
يوسف :لا بس هم قالوا بيروحون يتسابقون وجيتكم علشان اوصلكم لمكانا
<<يبي يكحلها عماها
ابوي:وانت مب صاحي تترك بنات لحالهم 
يوسف:عادي وش فيكم كلتوني تلقاهم راحو منا ولا منا يعني وش بيصير لهم
آمي بدت تتحسر:ياحسرتي على بناتي ياحسرتي
خالتي تصارخ:روحوا دورهم 
امي بخوف وشوي بتصيح:اللحين تلقون ذيب جاهم وكلهم ولا احد خطفهم بسرعه روحو شوفوا وينهم ياحسرتي ياحسرتي
<<مببدعه امي ههههههههه
يوسف والخوف مغطي كل ملامح وجهه ركب سيارته وراح 
نرجع لنا
آنا:شكله بيرجع لمكانا يوم نفحط يدورنا فيه 
غاده:هههههههه شكله اما امي عليها كلام وش ذيبه
شيخه:متآثره من القصص اللي تسمعها هالايام
مرام:نطلع لهم شوفوا اشكالهم كيف صارت
منيره:ايه حرام مشينا
انآ:اللي يبي يروح يروح بس انا مب متحركه
شيخه:هههههههه الحين باسم ليه واقف بمكانه وماتحرك
غاده:ههههههههه صدق انه فاهي وش فيه واقف كذا
انآ:شكله يفكر شلون يفقع خششنا
مرام:هههههه هذا اللي فالح فيه اخوكم
نرجع لاهلي
ابوي طق باسم مع راسه وقال:وش تحتري رح دروهم مع ولد خالتك
باسم بفهاوه:طيب طيب وراح لسياره واتجه يدورنا
نرجع لنا 
آنا:هههههههههه شفتوا ابوي وش سوى فيه
شيخه:احسسن اجل وش موقفه كذا كنه صنم
غاده:يلا عاد خلنا نطلع
انا:لا خلونا ننكد على يوسف مثل مانكد علينا ولا خلانا نفحط ونطعس على راحتنا
مرام:وهي صادقه
شوي نسمع صوت جوال يرن
منيره:ههههه هذا هو يدق ارد عليه 
انا:بنات خلونا نهبل فيه اكثر
غاده:هاه وش نسوي
انا:ههههههه جت بالي فكره وش رايكم نلعب عليه
ونسوي انفسنا انخطفنا
شيخه:لالا والله بيروح فيها عاد
انا:مالكم دخل انا اللي بتحمل كل شي 
منيره:لاتتهورين مضاوي
انا:عادي عيشووا المغامره يلا بس ردي
منيره ردت وعلطول جاها صوت يوسف:الووووووو منيره وييييييينكم انتو
منيره:يوسف الحق عيلنا يوووسف انخطفنا انخطفنا وقطعنا الخط 
كلنا:هههههههههههآآآآآآي
آنا :ودي اشوف شكله اللحين
البنات:هههههههههه ياليت
مرام:خلونا ندق على باسم ونسوي مثل ماسوينا في يوسف
انا:لالالالا لاآآآآآآ هذا مايصلح
شيخه:ههههههه خلاص حرام عليكم قولوا ليوسف
انا:يآآآآآآآربيه ماتصلحون لمقالب وآكشنات
منيره خذت جوالها ودقت على يوسف
مرام:حطي سبيكر 
منيره حطت سيبكر وجانا صوت يوسف و واضح عليه الخووف:الو الو رجعوا لنا بناتنا ولكم اللي تبون طلبتكم
منيره:ههههههههههههههههههههههههههههههههههه
كلنا هههههههههههههههه
يوسف بصراخ وعصبيه:منيييييييييييييييييييييييييييييييييييييييره
منيره بخوف : يوسف اهداء شوي
يوسف وهو مولع من العصبيه:جعلكم الموت وحده وحده وينكم فيييه 
منيره بخوف:إنا عند اهلنا ارجع خلاص ودق على باسم
يوسف قفل في وجيهنا 
غاده ترتجف من الخوف:الله يستر الله يستر
مرام:عز الله ان روحتنا تنكدت 
منيره:رحنا فيييها
شيخه:يارب تستر يارب
انا:مالت عليكم وحده وحده عادي واذا عصب وقفل في وجيهنا
منيره:اوووووووف يابرودس و وقفت وكلنا معها واتجهنا للاهل
امي وخالتي ركضوا لنا وبالاحظان
امي بخوف:وين كنتوا فيكم شي صار لكم شي
انا:يمه كنا وراء الجبل مافيه شي
ابوي:وراء الجبل يعني تسمعونا صح
غاده بخوف:ايييه
ابو يوسف بعصبيه:ولييه ماجيتوا هاه لييه
مرام:ابوي كله من مضاوي هي اللي قالت خلونا نسوي فيهم مقلب
منيره:مالنا دخل هي اللي قالته
امي عصبت:جعلس الموت من بنت هبلتيبي
انا:يمه وش فيكم عادي بعد حبينا نوسع صدوركم
ام يوسف ايضا عصبت: يا جعلس الضيقه يالمهبوله
آنا بنفسي:يمه وش فيهم هذولي
<<ماسويتي شي ابدا هههههههه
شيخه بصوت واطي:كملت جو الثنائي 
البنات بدوا يتراجفون من الخوف وانا كالعاده مااهتميت 
وجلست وبديت اصب لي مويه واشرب 
<<رايقه هههههه
يوسف نزل معصب وتقدم لنا وتوه بيمد يده يسطرنا وحده وحده
الا ابوي يمسكه ويقول:مو كذا يايوسف هدييييييي
يوسف بعصبيه:وش اهدي جعلهم الموت ان شاء الله 
باسم:انتو ماتستحون على وجيهكم تحسبون اللي سويتوه شوي
انا:اوووووووووف ترى ماسوينا شي اذا انتو مخفات وتصدقون 
علطول وش نسوي لكم
يوسف يصارخ:يلا يلا بسرعه على السيارات بسرررررررررعه
ابويوسف:وشووو اقول اقعد بس قاطعين كل هالمسافه علشان ترجعونا 
انا والبنات:يالبييييييييييييييييييييييييييه
يوسف وباسم يناظرون فينا والشرار يطلع من عيونهم 
منيره:يبه شووفهم
ابو يوسف:خلاص عاد لاتنكدون علينا بنات مراهقات ماينشره عليهم
انا والبنات حسينا إنا تهزءنا بس بلعناها مانبي نزيد الطين بله
امي وخالتي جلسوا على البساط اللي كانوا فارشينه لجهتنا وبدوا 
يطلعون القهوه والحلى والسنع هع هع
وابوي وابو يوسف جلسوا نفس الشي وجلسوا يسولفون ويوسعون صدورهم 
وإنا البنات جلسنا نتقهوى ونفلها ونتذكر الموقف اللي صار ونضحك لين تقطعت بطونا وامي وخالتي يتحمدون علينا
وباسم ويوسف راحو يتمشون يبون يهدون يعني ^__^
وطارق ومعاذ ماجوا عند ربعهم 
والبزرتين يلعبون ولا دروا عن اللي صار وعايشين جوهم
آنا:خلاص ماشبعتوا قهوه خلونا نروح نلعب نستهبل نشغل طق
أي شي 
مرام:يكفي اللي صار مضاوي اهجدي عاد
منيره:امشوا بس نرقص ولا نروح وراء يوسف وباسم ونشوف وش بيسون فينا اكيد مب مخلينا بحالنا
شيخه:جبتيها يلا بنات بس بهدوء 
آنا :يلا 
وزينا البراقع ورحنا ندور الشباب وبعد جهد لقيناهم جالسين ويضحكون وموسعين الصدر
غاده:اشوى يعني نسوا السالفه
آنا :ماعتقد يمكن جالسين يضحكون على اللي بيسونه فينا
منيره:طيب خلونا نسوي خطه احتياط
مرام:يلا عطونا خطط 
آانا:فكروا كلكم يلا
غاده:ماعتقد يسون لنا شي امشوا بس نفلها وبلى خرابيط 
مرام:صادقه 
آنا :طيب وش نسوي 
مرام:آمممممممممم نآخذ سيارة ابوي ونسوقها
غاده:يلا نبي نجرب مب بس لحالكم وتأشر علي وعلى منيره
منيره:طيب يلا نروح نطلب المفتاح 
شيخه:خلاص روحو انتو وإنا بننظركم
مرام:اوووتسسسسسسيه




=.تم البارت الخامس.¥


تتوقعون ان يوسف بيسكت عن اللي سووه 
البنات فيه ولا بيرد لهم موقفهم؟؟


وابو يوسف بيعطي بناته السياره 
او لا ؟؟
"، البـآرت الســآادس ؛~


مرام:ابوي نبي مفتاح سيارتك
ابوها:وليه؟
منيره:نبي نسوووق تكفى ابوي
ابو يوسف:آهأ بس ماعندنا بنات يسوقون سيارات
منيره ومرام مدو بوزوهم يعني زعلانين مااهتم ابوهم منهم وجو عندنا يجرون معهم خيبتهم
آنا:انتو ماتعرفون تقنعون كش كش عليكم
مرام:خلاص اصلا كرهنا سواقة السياره 
غاده:طيب يلا خلونا نسوي شي
شيخه:بنات للبزراين خلونا نهبل بهم
آنا:والله مب رايقه لصياحهم خلونا بس نلعب حبشه
يوسف وباسم شافونا متجمعات وجو عندنا للقافه
باسم:وش تسون مقلب من مقالبكم الخايسه
آنا:مالكم دخل يلا انقلعوا
يوسف بحقد:ترى اللي سويتوه ماراح يعدي على خير
كلنا البنات ضحكنا يوم ذكرنا يوسف في الموقف
آنا:ههههههههههه مابعد نسيت
يوسف:ليه هذا شي ينسي اجل مخطووفين ياجعلكم تنخطفون 
صدق ونرتاح
باسم:امش يارجال وخلهم عنك مراهقات 
غاده:والله انتو المراهقين الحمد الله والشكر 
منيره:يعني فيه احد في هالدنيا يجي ويخطف في البر وش ذا الفهاوه
باسم ويوسف مشوا عنا وموصله معهم بسببنا
انا:هههههههه وربي رحمتهم
مرام:ماعليكم منهم عيونهم تقول ان وراهم شي
يوسف بصوت عالي:بنااااااااااااااااااااااااااااااااااااااااات
كلنا التفتنا عليه وقلنا بصوت واحد:خيييييييييييير
يوسف:تعالوا تبلوا الدجاج بنشووووووي
انا بصوت واطي :بنات كلكم قوولوا مانعرف اوك بصوت
واحد
البنات:اوووك
آنا:وبعدها حطوا رجوولكم بننحاش 
البنات:اوك يلا 1 2 3
كلنا البنات:مآآآآآآآآآآآآآآآآآآآآآآآنعرف 


وحطينا رجولنا والنحشششششششه


بآسم:هههههههههههههه عليهم شكل
يوسف:ههههههههه وش نسوي الحين بهالدجاج
باسم:مالنا الا الحريم 
يوسف:يمآآآآآآآآآآآآه خآآآآآلتي
خالتي وامي:هلالالالالا
يوسف:نبي احد يتبل لنا الدجاج نبي نشووي
امي:وين البنات لاشغل ولا مشغله
باسم: قلنا لهم قالوا مايعرفون وانحاشوا ماشفنا الا غبرتهم
امي وخالتي:ههههههههههههه
امي:مامنهم فايده اشوف عطونا الدجاج
وبدوا يجهزون عدة الشوي


نرجع لنا 


مرام:وععععععع بنات مابقى على الدراسه الا اسبوووعين
آنا:احسسسن خلها تجي ملينا من البيت 
منيره:وهي صادقه لاسافرنا ولا شي جالسين نحرس الرياض اوووف طفشنا من الجدارن
غاده:لا والله وعععععععععع متى بنفتك من هالدراسه بس
آنا:وآآآآآآآآآآآآآو هذي آخر سنه لي مب مصدقه والله 
شيخه:الا مضاوي وش بتسوين في حفل تخرجس
انا:وش حفله انتي توني مابعد بديت وانتي حفله 
منيره:هههههههه مستعجله
آنا:هههههههههههه
وعم الهدوء
غاده:وش فينا هدينا كذا 
مرام:الرأس المدبر وتآشر علي هجد هجدنا معه
آنا:الا مالاحضتوا ان يوسف نسى شي
شيخه:وشو ؟
انا: ماغلف هدية صديقه
منيره:الا صح شكله نسى ذا الفاهي
مرام:شرايكم نآخذها ونورطه مع ربعه
آنا:ههههههه فكره خطييييره 
غاده:هههههه لالا خلاص يكفي اللي سوويناه له
شيخه:شفتوا كيف يناظرنا تو بسم الله شوي ويآكلنا يمآآآآآآآه
:هاهاهاهههانيهاههاههاههاهاها 
كلنا لفيين لمصدر الصوت وإنا نرتجف خوف
صوت الضحكه غريب وكان مره يخووف مررره مره ضخم ومرعب بشكل ماينوصف وخصوصا مع الظلام الدامس في البر 
سيطر علينا الخوف والرعب تخيلوا الموقف يمممه 


آنا برعب:بسم الله الرحمن الرحيم
البنات كلهم متمسكين فييني ويرتجفون خوف
آنا مسويه قويه:من هنا من اللي يتكلم؟؟
:هاهاهاهههانيهاههاههاههاها اهلن اهلن
البنات بدت دموعهم تنزل من الخوف
وآنا احاول اتماسك غصب عني :بلى سخافه وين انت
اطلع وكلمنا


دقيقه وينط علينا شي كله اسود في اسود مع الظلام والخوف ماقدرنا نركز و نعرف وش هاللي طلع لنا فجأه 


آنا وارتجف خوف قلت لبنات بصوت واطي: بنات حطوا رجوولكم و 123


وماعاد نشوفنا الا عند اهلنا وكل وحده ماسكه في امها
وتصيح بخووف ماعدا انا احاول اتماسك وافكر 


باللي صار وجاء بالي ان اللي سوى كذا يوسف يبي ينتقم منا 
لكن لفيت لجهة الرجال وشفته هو وباسم جالسين يشوووون



آمي:وش فيكم عسى خير
آنا:يممممه صار لنا تو شي غريب
خالتي:وشو تكلمي وش فيها اشكالكم كذا مخطوفه ودموعكم اربع اربع
انا قلت لخالتي وامي السالفه وراحو يركضون للرجاجيل
امي:قوموا قوموا هالمكان مالنا جلسه فييه
ابوي:لييه خير وش صاير
آنا وبدى الخوف يسيطر علي
<<توني استوعب هههههه
وقلت لـأبوي السالفه
وشوي ماسمع الا ضحك يوسف وباسم 
:ههههههههههههههههه
ههههههههههههههههههههههههههههه
يووسف:ههههههههههههههه جعلكم من هالحال واردى
آنا ماستوعبت شي وقلت:خير بدال ماتهونون علينا مصيبتنا
تضحكون
يوسف رن جواله ورد وقال:هلاااااااااااا فديتك والله يالخفاش الاسود هههههههههههههه وناظرني
آنا اناظر يوسف ومب مستوعبه شي ابدا
يوسف:مشكووووووور مااقصرت خلاص 
انتهت مهمتك ارجع للشباب وجاينكم بعد ساعه انا وباسم
وقفل 
امي:يلا قووموا وش تحترون
يوسف يمسح دموعه من الضحك:ههههههه هدي خالتي انا اللي مسوي كل هذا
امي بعصبيه:جعلكم الصلاح من عيال هبلتوبنا وراحت هي وخالتي
وهم معصبين منا واصله معهم
يوسف:روحي روحي قولي للمخفات إنه مقلب و وحده بوحده
آنا:وجععع والله طيحت قلوووبنا الحين كلهم جالسين يصيحون وش بيسكتهم
بآسم بقهر:وانتي يالقويه مانشوف دموعس هههههههههه
آنا:طبعا قويه اجل مثلك ومثل اللي جنبك ومشيت عنهم 
وانا اسمع ضحكهم علينا
رحت للبنات ولقيتهم متسدحين من الضحك
آنآ: وش فيكم توكم تصيحون
غاده:امي وخالتي قالوا لنا السالفه
آنا:انا قايله لكم بيردونها لنا بس ماتسمعون
شيخه:هههههههه لازم نردها
آنا:والله مالي نفس شي الا اقوول صليتوا العشاء
البنات:لاآآآآآآآآآآآآآآآآآآآ
انا:ترى الساعه 10 مشينا نصلي 
مرام:والله نسيت ان وراي صلاة
آنا:طيب لاتكثرون حكي وقوموا نصلي

صلينا وجلسنا نشرب شاهي وبعدها جاء العشاء
وتعشينا وبعدين رحنا نتمشى وفليناها للفجر
وانتهى يومناا ورجعنا لبيوتنا وعلطول خمدنا من التعب هع


..من بكره العصر..


امل:يوسف ترى انت وعدتنا تودينا اليوم لسفوري لاند
يوسف ومب مروق:يوووه خليها يوم ثاني
امل استخدمت سلاحها لتآثير على يوسف:انت قلت لي
اهيء اهيء <تبكي يعني ^__^
يوسف:بس بس خلاص بوديس العشاء قولي لـ ريماس
مرام:احسب حسابك إنا بنروح معك 
يوسف:بس بشروط 
منيره:خير ياابو الشروط
يوسف:تهجدون وبلى حركات مهبل والمقالب تنسونها
امل بقهر:قل لزوجتك 
يوسف:ههههههه ومن ذابحني غيرها
منيره:هييه انت تحب مضاوي من جدك
يوسف:للاسف ايه بس بنات مابيها تدري وانتي امل انطمي وترى اذا نطقتي مافيه سفوري لاند
امل:لالا مب قايله بروح ادق على ريماس والبس
مرام:ههههه بدري تونا العصر وش مستعجله عليه
امل:مالس دخل وراحت
يوسف:خواتي الحلوين
طارق جاء واضح عليه انه توه قايم وقال بسخريه:من الحلوين هذولي ويأشر على مرام ومنيره
يوسف:انت رح غسل وجهك وخل الناس بحالها
طارق وهو يتثآوب:مغسله تحسبني وصخ مثلك
يوسف:مراهق لازم نراعي شعورك المهم اسمعوا خواتي
منيره:هلا قل وش عندك
يوسف:لالا هنا في مراهقين مايصلح اتكلم عندهم
خلاص اقولكم وإنا رايحين نجيب بنات خالتي
مرام:اللي يعجبك 
طارق:هيييه ترى بروح معكم 
منيره:بسم الله وانت من علمك
طارق:نشرة الاخبار امل من غيرها يعني
مرام:ههههههههه مشاء الله عليها
يوسف:الا وين امي وابوي دايم هذولي مختفين
منيره:راحوا يشترون لهم غرفه امس راحو على قولتهم ولا لقوا شي
طارق: هههههه والله هالشياب مب سهلين
مرام:هههههه آفا عليك
يوسف:يلا انا بروح اغلف الهديه امس نسيت كله منكم ومن بركم
منيره:بجي معك
مرام:وآنا
يوسف:حلى هو يلا بس يكفي 
بطلعكم العشاء يالنشبات
منيره:طيب لاتاكلنا رح يله
يوسف:سلام وطلع وراحت منيره ومرام يجهزون انفسهم
..
آنا:وآآآآآآو بنروح السوق
غاده:اقول خلونا نقول لامي عاد مب كل مره نخطط من على كيفنا ونقولها في الاخير
شيخه:هههههه الحين تلقون 
ريماس ناشره الخبر
آنا:هههههه وانتي صادقه بنات تعالوا نخرب عليها يمكن مابعد قالت لامي
شيخه: توها قايمه هي وجهها 
غاده:اجل مابعد قالت لها تعالوا ننزل تحت يلا
تراكضنا تحت وجلسنا بالصاله و إنا هاجدين (هادين)
امي:وش فيكم هاجدين مب من العاده
انا:لا بس خلاص ملينا من الازعاج
امي تناظر فينا بشك وقالت:كل شي بيوضح الحين
جت ريماس وقالت:يمه
امي:لبييه
ريماس:بروح انا وامل لسفوري لاند
امي: ومن فاضي لكم يوديكم
ريماس:يووسف 
امي:خلاص كيفس روحي
انآ بخبث شهقت:هيييييء يمه وش صار لعقلس تخلين بزر تروح لحالها لالا ماتوقعتها منس
امي:ليه وش فيها
غاده:بتروح هي وامل بس يمه كلهم بزران شلون بنتبهون لانفسهم لو يضيعون مثلا
شيخه:ولا تصدمهم سياره
امي:لاتخوفوني معهم يوسف
ريماس فيها الصيحه:يمه ترا هم بعد بيروحون معي
آنا بهبلبها:خير وش نروح معس تونا طالعين خلاص عاد ملينا
امي:خلاص خليها يوم ثاني 
ريماس:لالا يمه مالي دخل بروح يعني بروح
آنا:زين تسووين يمه اجل تخلين بزر تروح وإنا وشدرانا عن يوسف يمكن يخليهم بلحالهم 
ترى يسويها تعرفين ولد اختس عادي عنده الوضع
امي بخوف:خلاص خلاص اجلسي مافيه روحه
ريماس صاحت:يممه بروح بروح اهيء اهيء تكفييين تكفييين
امي:لالا خليها ليين افضى انا واوديس
ريماس:مااابي مابي اهيء اهيء
آنا وخواتي:ههههههههههه
شيخه:خربنا عليها كككككك
ريماس:الله يآخذكم وافتك منكم يمه يمه والله هم بيروحون بس يبون يخربون علي فرحتي لاتسمعين كلامهم
امي فهمتنا:وآنا اقول وش فييهم جالسين هاجدات
اثركم تبون تخربون على بنيتي المسكينه هييين مير بخليها تروح وانتو لو تموتون ماتطبونه
كلنا:لآآآآآآآآآآآآآآآآآآآآآآآآآآآآآآآآآآ
امي:مافيييه لو تنطبق السماء على الارض
آنا بأستهبال:يمه ترى اذا راحت بنتس بدعي عليها
امي:وجععع ترآها اختس
غاده:لا مانعرف اختي واخوي هذي طلعه ولا بعد سوق
امي:طسووا كلكم واسكتوا شلختوا راسي 
(يعني ازعجتوني ^_^)
انا وخواتي:ايييييييه كذا 
ورحنا فوق نحوس ونخربط ونفكر وش نسوي في طلعتنا


(الوقت::العشاء)



~الموعد المنتظر~ 



~؛تـم البـآرت الســاآدس؛~



توقعاتكم وش راح يصير في السوق؟؟


وش التطورات الجديده اللي بتصير بين يوسف و
مضاوي ؟؟


وش الاحداث الجديده اللي بتصير للبنات ككل؟؟

. .البآرت السابع < .

(الوقت::العشاء)



~الموعد المنتظر~ 

كلنا نزلنا بعبايتنا وجلسنا عند الباب نحترييهم يمرونا
آمي:مشاء الله جاهزات من آذان العشاء لو اني بروح منا ولا منا جلستوا لي سنه ويالله تخلصون
شيخه:يمه في فرق بين السوق والطلعه من بيت لبيت
امي:اروح ابرك لي انتو مايجي منكم الا وجع الراس
راحت امي ودقايق الا نسمع صوت
البوري (الهرن) طآآآآآط طيط ططططييي طيطيط طآآطآط
طلعنا كلنا وركبنا السياره 
انا:السلام علييييكم اهل الدار
يوسف:وش داره غلطانه بالعنوان اختي
انا:رد السلام وانت ساكت بس
يوسف:وعليكم السلام زوحتي
ريماس:انصحك تغيرها
طآرق:لييه سياره
ضحكنا بااستهزاء
انا:تنكتين انتي وهو والله 
طارق:اقول بس وين معاذ مب جاي
غاده:لا ماقلنا له اصلا
طارق:يوسف وقف وقف
يوسف:لييه؟
طارق:بروح اقول لمعاذ مب طالع بدونه
يوسف:يووه تراك فاضي
طارق:الله يخليلك زوجتك مالت عليها
يوسف:لاتغلط عناد مب موقف
آنا:لا وقف له حرام خاف يصيح
طآرق:الصياح لس ولاشكالس
آنا:اقول بس تقلع 
يوسف:بس مابي طقاق ترى راسي يعورني
أنا بدون وعي قلت و واضح من صوتي الخوف عليه:سلامتك يازوجي وش فيك 
يوسف غمز لي وقال:تخافين علي
آنا تمنيت الارض تنشق وتبلعني وقلت اصرف:لا بس قلت خاف يزيد عليك الوجع بعدين تصدم بنا ولا شي
مرام:بسم الله علينا وجع تفائلي زي الناس
يوسف:ههههههههه وناظر لي وغمز
انا بنفسي :يمه وش فيه هذا كل شوي يغمز شكله حس فيني بعد انا شكلي حبيته كش علي
شيخه:مضاوي دقي على معاذ
آنا بفهاوه:لييه 
طارق:بعد ليه اسآليه بيجي ولالا
انا:يووسف بلييز ارجع لبيتنا ونزله هالغثه 
يوسف:تآمرين ورجعنا لبيتنا ونزل طارق وطق الباب وفتح معاذ الباب له
طارق:هاه بتخاوي لسفوري لاند
معاذ:من بيروح
طارق:انا واخوي يوسف والبنات كلهم
معاذ:اجل انتظروني ببدل ملابسي واجي
طارق:اوك بس لالاتتاخر
معاذ:لا مب متاخر وراح ورجع لنا طارق
يوسف:بيجي ولا لا
طارق:آيه بس يقول بيبدل ملابسه
آنا:اووووووف الله يعينا على الغثث
مرام:معليه نتحمل كله من نشرة الاخبار املوه
آمل:خيير اولا اسمي امل 
وثانيآ:كيفي بقول الخبر للي ابي
غاده:يختي مابقى الا تجين وتتطقينا شرايس
ريماس بقهر:ياليييت
آنا:ههههههههه مسكينه لما الحين حاقده
شيخه+غاده:هههههههه
منيره:وش مسوين لها اجل؟
.انا قلت لهم السالفه.
يوسف وقف ضحك وقآل:آآه ياقلبي 
آنا والبنات استغربنا الكلمه منه 
طارق:وش فيك بسم الله 
يوسف:ولا شي حرك معاذوه لاآحرك الحين واروح عنه
طارق:طيب خلاص خلاص هذا هو جاء
.معاذ يفتح الباب ويسلم وبركب جنب طارق.
آنا:اخرتنا يالخايس
معاذ:اووص يالمريضه
يوسف طق معاذ مع راسه وقال:حدك عاد الا زوجتي
معاذ:كفوووك
منيره:شووفوا الولد مايستحي انطم جعلك الصلاح
آنا:عادي مايهمنا كلام مراهقين صح زوجي
يوسف بثقه:آفآآآ عليك 
مرام:يوسف بتنزل معنا
يوسف:طبعا اكييد
غاده:مايحتاج معنا هالثنين
يوسف:لا يحتاج اسكتوا بس ترى راسي بجد صدع
انا:في عدوينك اللي جنبك ان شاء الله
يوسف باابتسامه:آمييين
وعم الهدوء لاني سكت *_^
وقبل مانوصل بشوي
شيخه:غرييبه منطمه طول الطريق
آنا:الولد تعبان عاد نستحي شوي
يوسف:فديت اللي يفهمون
آنا استحيت وسكت
طارق:شف هذاك موقف وقف فيه
وقفنا في المواقف ونزلنا
يوسف:اسمعوني الحين برتبكم وياويلكم لو تتفرقون
وقال بتهديد:والله ان شفتكم متفرقين لترجعون البيت
آنا:اخلص طيب
يوسف:طارق + معاذ+امل+ريماس مع بعض تحت عند الالعاب
مضاوي + منيره و يناظرنا بخبث
يجلسون في أي كافيه من الكافيهات الموجوده
آنا تنرفزت:لا والله تحلم اجل رجعني البيت
يوسف:مو عاجبس اركبي السياره
آنا:لا والله مو عاجبني ورحت اركب السياره
يوسف يكمل ولااهتم:مرام+شيخه+غاده +منيره
خلاص روحوا انتو تمشوا على كيفكم الحين
غاده بخووف:وانت
يوسف:بجلس مع اللي بالسياره
شييخه:لا ياشيخ اقول امش يلا قدامي 
يوسف: يلا بس روحو الحين بلحقكم بعدين
غاده:لا رجلنا على رجلك 
يوسف:وش هالنشبات خلاص انا بفهم مضاوي على شي وبنجيكم لاتصيرون علل
منيره:لا جالسين لك هنا نشبه
يوسف:اووووف وش هالعله 
مرام بصوت واطي:انتو هيه يمكن يبي يعترف لها
بحبه او شي خلاص خلونا نروح 5 دقايق مافيه غيرها ونرجع
منيره:هههههه صادقه يمكن
شيخه:بس نوقف عند هذاك العمود ما ندخل السوق
غاده:مب مخليين اختي بلحالها
مرام:اوك يلا امشوا
منيره:لحظه ولفت ليوسف وقالت:5 دقايق وراجعين
يوسف:ايه خلاص انتو روحوا بس
راحو لبنآت وجاء يوسف عندي وبدت دقات قلبي تسرع مشت ملييون 
فتح الباب وجلس ولف علي 
انا واحاول اعكس اللي بداخلي:خير وش تبي مو يكفي نكدت علي الطلعه
يوسف:مضاوي لو تقدمت لس بتوافقين علي
آنا كأن انصبت علي مويه بارده وضحكت لاشعوريآ:هههههههه يلا بس
يوسف:مضاوي صيري جديه لو مره 
آنا استوعبت اللي يصير ونزلت بدون وعي واتجهت للبنات
وقلبي يرجف رجف
البنات:وش فيييس تركضين كذا
آنا اناظرهم وساكته
شيخه طقتني على كتفي وقالت:
هيييييه نكلمس
آنآ اصرف ولا عاد ادري وش اقول:امشوا بس نهجول
يوسف جاء عندنا وقال:ماامداني افرح بشوفتس ساكته وهاديه
آنا منحرجه والكلام ضايع مني قلت:انت اسكت ورحت وانا بموت حياء والبنات وراي
: .وايه ترى طبعا الفريق الاولى اللي هم 
طارق و ... الخ راحو للالعاب من زمان ولاجابوا خبرنا: .
يوسف:انا بروح تحت عند البزارين وانتو خذو راحتكم
. .انا حسيت انه يقصدني يعني بالتفكير وارتجفت فجاءه . .
منيره:وش فيس
آنا اصرف:امشوا امشوآ بس
منيره:طيب وش قالس يوسف هاه اعترفي
آنا تذكرت يوسف وقلت اصرف:ايه عادي يقول انزلي كنت امزح معس وابي اشوف ردة فعلس
غاده بشك:بس 
آنا:ايه بس يلا امشوا عاد
مرام:تعالوا نروح تحت عند الالعاب 
آنا :يلا وخلونا نلعب بعد
شيخه:هييه كلها العاب بزران
آنا:لا عادي فيه العاب لنا امشوابس 
اتجهنا للالعاب
يوسف شافنا جاين قال:هلا وغلا تو مانورت الالعاب
غاده:شكرا شكرا ماله داعي
يوسف:نعم محد كلمس
مرام:يوء اجل كل هالترحيب لمن؟
يوسف:كل واحد عارف نفسه
آنا آستهبل:منور بووجودي يسلموا
يوسف وهو قاصد يحرجني :آكيييييييييد 
انا استحيت وقلت اصرف:بنآآآت من تجي معي للحمامات بروح اعدل برقعي
يوسف:زينه مايحتاج وبعدين غطي عيونس 
آنا:ماسمعت اصبر بروح انظف اذني وارجع لك
يوسف:يآويلي على المشوار هههههههه
شيخه:من اللحين بتتحكم فيها شكلك صدقت انها زوجتك
يوسف:ايه صدقت هاه وش عندس؟
غاده:ماعليس منه مضاوي لاتسمعين كلامه 
آنا:هههههههههه لالا زوجي ولازم اسمع كلامه
يوسف:اسم الله عليس الله يحفظس من الحاسدين
منيره:هههههه اقول يله بس تعالوا نلعب
يوسف متفاجئ:وشووووووووووووووووو؟؟
آنا:بنلعب ولا بعد ممنوع؟
يوسف:وين تلعبين فيه كلها حقت بزارين
مرام:عادي وسع صدرك 
يوسف:اقول اهجدوا بس
آنا:يووسف خلنا نلعب يلا وافق 
شيخه وتنغزني بالكلام:مااخبرس تآخذين موافقه احد ولا يوسف غير 
آنا:يوسف زوجي كم مره اقولكم
يوسف:يعني اعتبر هذي موافقه
آنا سكتت 
منيره:وش موافقه علييه
يوسف:يالله وش هالملاقيف 
آنا:لازم نصبر مالنا بد منهم ههههههههه
مرام:هيييه انتي وهو خير ترى بروح اعلم الاهل
يوسف:علمي زوج وزوجته يتكلمون حرام
شيخه:ليين صارت زوجتك ذيك الساعه تكلم
آنا:اعتبروني زوجته يلا بس نلعب
يوسف:ههههههههههه كفس كفس
آنا مديت يدي ويوم قربت ليده وخرتها وقلت:اسحب ملفك ههههههههههههههآآآآآآآآآآآآآآي
الكل:هههههههههههههههههههههههههههههههههه قدييييمممه
مشيت عنه انا بسرعه قبل مايسوي فيني شي والبنات وراي
يوسف بصوت عالي:مردووووووووووووده الايام بينا 
منيره:وجع فضحنا قدام العالم
آنا: ههههههههههه خلوه كيفه 
شيخه:بدا الدفاع اقول اخلصي قولي وش بينكم بسرعه
آنا:بعدين بقولكم المهم ابي العب فيني صراخ ماطلع من زمان
البنات:هههههههههههههههه
غاده:طيب وش نلعب كلها بزران × بزران
انا:نلعب التنين مافي الا هو
البنات:قدآاآاآااآاااآااآام

قصينا تذاكر ورحنا صفينا طابور 
وقفوا الناس اللي كانوا يلعبون وجا دورنا وركبنا وكنا ورأ بعض وانا ركبت في مرتبه بلحالي ومستانسه ان محد معي 
ماامداني استانس الا وتجي وحده سمينه وتركب جنبي عاد انا نحيفه يوم ركبت حسيت انها فعصتني الا شوي 
انا:انتي زحفي شوي اختنقت
:وين اروح اطيح يعني
انا بنفسي جعلس تطيحين وافتك
:وش اسمك
انا بنفسي وشذا اللقافه وبعدين طرى في بالي اسم وقلت لها:اسمي مخنوقه
:ههههه اسمك توحفه
انا:اسكتي بس بدت اللعبه
:طيب 
بدت اللعبه وكانت بالبدايه خايسه لين طلعنا فوق علشان نستعد لنزله المرعبه حقت اللعبه و نزلنا وبدأ الصراخ
انا بااعلى صوت:واآاآااآاااآااآااآاآااآاااآااآااآاآااآاااآاااو واآاآااآاااآااآااآاآااآاااآااآااآاآااآاااآااو
مره ثانيه مره ثانيه وناآاآااآاااآااآااآاآااآاااآااآااآاآااآاااسه
:بس ماعاد صرت اسمع من صراخك
انا بأخذ حقي منها قلت:محد قالس تركبين جنبي وبديت اصارخ واآاآااآاااآااآااآاآااآاااآااآااآاآااآاااآاء
:وش تصارخين عليه اللعبه خلصت و نزلت
انا:خير وش ذا بس ما امدانا لعبنا خلصت
البنات نزلوا وجو عندي
منيره:اقولس حقت بزران يلعبون عليهم امشوا بس نشوف لنا شي ثاني
قمت من اللعبه وطلعنا واتجهنا ليوسف
يوسف:وجع وش هالصراخ مابقى احد ماناظر فيكم
انا:بعد نبي نستمتع باللعبه لازم نصارخ
يوسف:انتي ياأم لسانين وش هالصراخ كله تقولين بتولدين مب تلعبين لعبة بزارين
مرام:وانت وش دراك عن سوالف الحريم لايكون معرس بالسر
يوسف:ايه متزوج و عندي بنت ولد هههههههههههه
انا بهباله:وليه ماعرفتنا عليهم 
يوسف:ماجاء الوقت المناسب
غاده:متى وقته اجل
يوسف:لين تزوجت على هذي و يأشر علي
انا:لا انا ماتزوج ناس عندهم عيال و زوجه
يوسف:هههههههه بتتزوجيني غصب انا ولد عمس
انا:هههههههههههههه بروح انتحر انا اتزوجك انت لا لا مش ممكن
منيره:ياكثر بربرتكم انتي و ياه
يوسف:ياليل النشبات خلونا ناخذ راحتنا
شيخه:غيرانين منكم
انا:خلاص بعدين نكمل كلامنا الجو هنا ماينفع
يوسف:اتفقنا
مرام:يوسف ابي اكل
يوسف:يعني اسوي لس اكل ولا كيف؟
مرام:هه هه ماتضحك ابدا 
انا:هههههههههههه الا تضحك وتموت بعد من الضحك
مرام:ايه علشانه حبيب القلب
انا سحبت منيره و رحت و بمعنى اصح انحشت 
كلهم ضحكوا على حركتي و طبعا يوسف استانس ^،^
منيره:وش فيس ساحبتني كذا
آنا:يعني ماسمعتي أختس وش تقول
منيره:احسن انتي اللي جبتيه لنفسس
آنا:ماعلينا اسمعي بس
منيره:وشو 
آنا:أخوس خطبني 
منيره طيرت عيونها فيني:وشوووووووووو؟
آنا:وش فيس انتي 
منيره :هههههههه ماتخليس عروس هههههههههه
آنا:آنقلعي ابيس تشورين علي أوافق ولا لا
منيره:طيب أنتي تبينه 
آنا:طبعا بس مابي اتزوج في هالفتره ابي اعيش حياتي
منيره:امممم طيب خلاص ارفضيه
آنا:لا مابي واذا راح تزوج على غيري ترى اخوس كبير و متوظف وكل سبل الزواج متوفره
منيره:حيرتيني ترى
آنا:بخليه يخطبني ولين خلصت ثالث نتزوج
منيره:اوك حلو 
آنا واحط يدي على قلبي:اول مره يدق قلبي كذا
منيره:ههههههه وفري لين يوم الخطبه والعرس
آنا:طيب اجل تعالي نروح نستهبل على اصحاب
المحلات طفشت ^.^
منيره بملل:ههههههه مامنس فايده امشي آمشي
آنا:اصبري خليني ادق على الدبش اول خاف يقعدون يسون لنا مناحه في البيت
منيره:طيب اخلصي يلا
دقيت عليهم وصفت لهم مكانا وجو عندنا
غاده:وش ناوين تسون
مرام:انا ودي اكل جوعانه
منيره:توس بالعه الغداء
مرام:حرام عليس هذا من الظهر شوفي كم ساعه مرت عليه للحين
انا:طيب وش تبينا نسوي لس يعني
مرام:تجيبون لي أكل
غاده:تصبري لين وقت العشاء
:حرام البنت بتموت بين ايديكم ودوها للكوفي هذا هو قدامكم
انا باستهزاء:وش رايك بعد تجي تأخذها وتوديها انت بنفسك مو احسن؟
:اذا مافيه مانع يلا تعالوا كلكم معي 
منيره:جعلك المغص اللي يمغصك طوال العمر انقلع يلاآ
مرام :آوك رح اشترلي كروسان الله يغنيك
...:تأمرين آمر ثواني وهي عندك
مرام:شكرا ماتقصر
راح الولد وعلطول قالت مرام:بسرعه بنات حطوا رجلكم 
انا:لحظه لحظه بنات وش رايكم نخسره
شيخه:ههههههه يلا يستاهل هالخايس
منيره:طيب بسرعه وحده تروح وتقول له 5 كروسان و5 كوفي 
مرام:انا بروح اوووك
غادهـ:اوووك يلا بسرعه روحي قبل مايرجع
مرام:اووك وراحت
آنا:هههههههههههههه بس ابي آشوف شكله اذا رجع وماشافنا 
منيره+غادهـ:شيخه:شعوووور متبااادل هههههههه
. .
مرام مسويه ذووق:لو سمحت ممكن تتطلب لنا كلنا 
...:ايهـ تامرون انتو ؟
مرام:مشكور وماتقصر خلاص جب لنا على عددنا نفس طلبي وزد عليه كووفي
..:طيب كم عددكم انتو؟
مرام:5 بنآآت
...:اوك تآمرون كلكم ثواني وهي عندكم 
مرام:عند مكانا اللي تو اوووك خييو
....:اووك بس ممكن طلب 
مرام:آمر وش بغيت
:خذي رقمي وطلع كرت وعطاها
مرام :اوووك وخذته وراحت وهي مآسكه الضحكه غصب عنها 
آنا:هلا هلا وش سويتي
مرام:كل شي تمام عطاني رقمه وخذيته علشان اكمل المقلب ههههههههههههه
منيره:عفيآآآآآآ عليييس ههههههههه يلا بسرعه بنآت خلوننا ننحآآش
غاده:بنات ابي اشووف شكله خلونا ندخل في احد هالمحلات ونراقب الحدث ههههههه
شيخه:طيب يلا بسسسسرعه 
ودخلنا محل قريب من عند مكانا وجلسنا نراقب 5 دقايق وجاء الولد وهو شايل الاغراض وشكله كآن مضحك
اوووي خخخخخ
(كلكم حطوا نفسكم بمكانه وتخيلوا الموقف ههههههههههههه)
آنا:حرام يابنات وربي رحمته ههههههههههههههه
مرام:وانا بعد خلونا نروح نآخذ الاغراض منه والله بموت جوع 
شيخه:طيب مروم يلا امشي نآخذهم منه 
غاده:هييه انتو صدقتوا خلوه يستاهل علشان مايصير مخفه مره ثانيه 
منيره:شكل فلوسه واجده الاخ هههههههههه
آنا:ياربيه قسم بالله شكله يفطس ضحك ههههههههههههههآآآآآآآآآآآي
مرام:من بتجي معي؟؟حرآآآم
آنا:يلا امشي امشي
اتجهنا له وخذينا منه الاغراض و هو يناظر و على راسه مليون علامة استفهام
انا:فيه شي؟؟
:لا لا ولاشي وراح
انا:هههههههههههه وش فيه انجن
مرام:مدري عنه امشي بس بأكل بسرعه بموت جوع
انا:انتي وش فيس اللي يشوفتس يقول مليون سنه ماكلتي
مرام:انقلعي بس
وراحت تجلس بالكوفي والبنات جو عندي واتجهنا لمرام بالكوفي وجلسنا نبلع و نفترج على خلق الله
مرام ماسكه بطنها ومتسنده على الكرسي:الحمدالله شبعت
منيره:ههههههههه خبله 
غاده:يلا كلنا وشبعنا وش نسوي الحين
شيخه:نروح نتمشى ونشوف وش الجديد عند المحلات 
آنا:لا خلونا نغير من هالروتين الممل
مرام:طيب عطينا من آفكارس النيره يلا
آنا:امممممممممم ....
ما امداني اكمل الا يدق جوال مرام 
مرام:هلا والله
يوسف:وينكم يلا بنمشي وش تحترون
مرام :بدري تونا؟
يوسف:وش بدري الساعه 10و نص 
مرام مب مصدقه:10و نص اوووما عاد
وتوخر الجوال وتشوف الساعه وترجع الجوال عند اذنها وتقول:بسم الله الوقت مشى مليون ماحسينا فيه
يوسف: تعالوا عند بوابه رقم 2 بسرعه
مرام:طيب دقايق وإنا عندكم وقفلت
آنا:لاتقوووولين بنروح
مرام:للاسف ايه يوسف يقول تعالوا عند بوابه رقم2
شيخه:ياربي مابي ارجع البيت
منيره:آمشوآ بس لايذبحنا الحين
غاده:يلا
ومشينا للبوابه ولقيناهم كلهم مجتمعين
معاذ يتهزاء:بدري 
منيره:والله كنا بعيدين عن البوابه وش نسوي لكم 
يوسف:طيب امشو يلا 
ومشينا وركبنا السياره وآنا ميته حياء مدري وش صار لي من شفت يوسف وانا منقلب حالي وجلست هاديهـ لأول مرهـ
شيخه:يوسف مانبي نرجع البيت
يوسف بسخريه:لاآآآهـ صدق اجل وين تبين ان شاء الله
منيره:صآدقه مانبي نرجع البيت تونا 
طارق:ودنا نتعشى في كودو 
يوسف بنرفزه:يآآلييييييل ترى عطيتكم وجه
آمل:الله يخليك يوسف وافق
يوسف:بمر اخذ لكم من المطعم وكل ناس يتعشون في بيتهم
ريمآس:مضاوي تكلمي قولي شي 
آنا قبصت ريمآس وقلت لها بصوت واطي:اسكتي وجع
ريمآس:آآآآآآآي يالمعفنه
طارق:آقنعي زوجس تكفيين
آنا ساكته ولا تكلمت كلمه
منيره:ههههههه وش فيس مضاوي تكلمي مو من العاده
آنا بصوت واطي:مآلي نفس اتكلم نظلتوني
غاده:ههههههه عاش مصرف 
آنا:آوووف منكم 
شيخه:هاه يوسف وش قلت
آنا:وافق وفكني 
يوسف:طيب يآأزعاج توووبه اطلعكم معي
مرام:آحمد ربك إنا نطلع معك ونوسع صدرك
معاذ:هههههه تعجبني الثقه 
مرام:انت مالك دخل
طارق:فشلووووووووووووني 
معاذ:تلآآآآآيط 
غاده:هههههه الله يشفيكم
وصلنا المطعم ونزلنا وبلعنا وانا مسيطر علي الحياء والهدوء
خلصنآ على الساعه 12 ورجعنا لبيوتنا وخواتي كلهم ناموا

وجلست آنا حاولت انام بس التفكير بــ يوسف وحياتي معه مسيطر علي 


آنا وتذكرت موقف السياره :الحين فهمت ليه تغير وجهه يوم مسكته مع رقبته هههههه
يؤء يؤء والله الفشله كنت لاصقه فييه مره شلون ماانتبهت صدق اني دبشه يااااويلي والله لو يدري بسيم ليموتني وش اسوي بتهوري اللي بيذبحني اوف 


خذت جوالي ولقيت الساعه 4 الفجر وجاء بالي اقوم اصلي الليل منها اخذ اجر وارتاح من التفكير اللي بيذبحني صليييت وبعد كم دقيقه اذن الفجر صليت وانا خلاص ميته نوم قومت خواتي يصلون وعلطول حطيت راسي وغطيت في النوم ماامداني استغرق واستمتع بالنوم الا اسمع جوالي يدق 


آنا بنرفزه:يآآآآربييه من هذا اللي ماعنده ذوق ولا حياء يرسل في هالووقت اووف والله الفضاوه خذيت جوالي 
وفتحت الرسآله وبديت اقراء
((ماعرفت ردك ياقلبي موافقه و لا لا زوجس يوسف ))
انا :ياربييه والله انه فاضي ورديت له بدون نفس فيني لنوم ومب رايقه:
((آيه موافقه بس خلني اخمد مع السلامه ))
وحطيت جوالي على جنب ورجعت انوم الا شوي اسمع صوت جوالي وافتح الرساله:
( يعني اجي اخطبس من اهلس بكره))
انا بنرفزه :ياربيييييه الحين ماصدقت يجيني النوم شكله بيطيره ورديت له
(( اللي تبي بس بلييز ابي اخمد ))
ماامداني ارسلت الا تجي رساله:
((ههههه اوك ياقلبي خمدت العوافي))
انا قفلت جوالي وخمدت
<مابغيتي هههههه
..


مرام ماسكه الكرت وتناظر فيه وسرحانه:ادق عليه لا خير وينا فيه لا ليه ماجرب عادي مب خسرانه شي
لالا حرام اقول ادق واللي يصير وخذت جوآلها ودقت ولا رد عليها
قفلت الجوال وحطته جنبها ونامت



،,, تم البآرت السابع },,



توقعآتكم ؟؟


*(آلــبآرت الـثآآآمن)*
غاده:مضاووي قومي وش عندس نايمه للحين
آنا فتحت عيوني وخذت جوآالي وشفت الساعه وطارت
عيوني ونطيت من ع السرير و ركضت للحمام
غاده:هههههه هذي وش فييها انهبلت
آنا توضيت وصليت واول ماخلصت:هيييه ليه ماقومتوني 
غاده:نسينآ آ آس للآسف
آنا بسخريه:لا والله 
غاده:اصلا كلنا تونا قايميين 
آنا:وجع ماشبعتوا من الساعه 1 وانتو خامدات
غاده:لا ماشبعنا ودي ارجع اكمل نوم
آنا:مالت علييس المهم مافيه اليوم طلعه شي منا منا
شيخه فتحت الباب :هآآآآآي بنات قوموا اجهزوا خالتي بتجي
آنا علطول قلبي دق وقلت :قووولي والله 
شيخه:والله وش فييس
آنا:هييييييييييء اكيييد علشان وانتبهت ان خواتي عندي سكت
غاده:علشآآن ايش 
آنا:هآه لا ولاشي
شيخه:طيب يلا اجهزوا لانهم بيجون الحين
غاده:مو من العاده يجون العصر
شيخه:مدري شكل عندهم شي لان امي مب طبيعيه
آنا بخوف:يمه قلبي 
غاده + شيخه:خيييير وش فيييس
آنا:وجع مافيني شي يلا بس روحو البسوا
. .
يوسف:يمه مب لازم كل العايله الكريمه تروح
آم يوسف:وش اسوي في خواتك غصب يبون يروحون معي
منيره:نبي نشوووف شكل مضاوي هههههههه
يوسف:ظفوا وجيهكم يلا يمه نروح
آم يوسف:اصبر خل ابوك يجي وشذا العجله
مرام:يمه لاتلومييينه
امل بقهر:عاد من زين اللي بتخطبها وع
يوسف بمياعه يستهبل: فديتها بس محد مطلع الشيب براسس غيرها هههههههههه شرايكم فيني
ام يوسف:وش ذا الكلام اعقل 
يوسف:طيب هجدنا وابوي وينه بعد 
منيره:دق علييه
يوسف:لا مب داق اخاف ادق يعاند ويتأخر ابوي واعرفه
ابو يوسف دخل وقال:يله اركبوا ادوختنا الله يهديك
يوسف:يبه وينك مب قايلك لاتتآخر 
ابويوسف: وش ذا العجله الله يصلحك من ولد
يوسف ابتسم وقال:خايف تروح مني
مرام:يلا يبه خلنا نروح لاينجن علينا ولدك
يوسف خبط مرام على ظهرها وقال:تقلعي
مرام:مافيه نآشبه لك علك علك 
امل:يلا ابي اروح لريمآس بسرعه
خالتي تنرفزت:خيييير وش صاير لكم ياعيالي اليوم
منيره:رجنا يوسف 
ابويوسف:بتمشون ولا شلون
يوسف:الا يلاآ يلاآ 
مرام:وطار ق مب جاي علشان تكمل العايله
يوسف:احسسن ولو تقعدون انتو بعد كان زين 
منيره:مافيه رجلنا على رجلكم 
يوسف:امري لله يلا تحركوا قدامي اشوف
منيره:طيب بس لاتدف
مرام:ههههه امشي لايدفنا الحين هنا
يوسف:ياكثر كلآمكم بعد وتقدم عنهم 
ولحقوه وركبوا السياره واتجهوا لبيت ابو باسم 
. .
شيخه: وش ذا الكشخه كلها يامويض
انا:هذي كشختي كل يوم وبعدين تبيني اطلع لهم بكشتي وشكلي محيوس يعني
شيخه:يمه كلتيني لا يعنيي اول مره تكبين المكياج في خشتس كذا وتلبسين فستان قصيير وكشخه بالعاده بنآآطيل وحركات عربجه و كذا يعني
غاده:فيه شي صاير آنا متاكده 
شيخه:وانتي الصادقه من يوم شفت وجه امي وانا باصمه بالعشره ان فيه شي بيصير اليوم
انا اصرف:امشوا ننزل بس قبل مايجون الناس وانطموا يله
غاده+شيخه:يلاآآ
نزلنا تحت بهدوووؤء ولي أول مره علشان اخوي بسيم فيه ولا كان سوينا صجتنا المعروفه 
<<الخوف يأدب غصب ههههههههه
آنا واتجه للصاله:الله اشم ريحة قهوه يمم يمممم
غاده:ياسلام يازين ريحه قهوة امي 
شيخه:تعدل الراس
آنا:بروح اصب لي فنجال تبون 
غاده:ههههه كان تصلخس (تذبحك) امي 
شيخه:اصبري لين تجي خالتي وبعدين آبلعي ليين تقولين بس
وصلنا للصاله ولقينا امي وبسيم اخوي جالسين
امي:هلا بناتي (وتناظرني) هلا بالعرايس هلا وغلا
غاده:عرايس مره وحده يمه وش صاير
امي:ماصار شي بس محلوات اليوم بعيوني وشايفتكم كآنكم عرايس
باسم:هههههه يمه كثري منها 
امي:اسكت عن بناتي احلى عرايس بعد
آنا:ككككككك فشلووووووووني 
باسم:هالمره بنسامحس علشان وغمز لي 
انا هنا تلون وجهي حسيت ان الكل دآري عن سالفة يوسف
شيخه:ياآآربيييه بنجن اليوم البيت مب طبيعي 
ماكملت كلامها الا رن الجرس
انا :بدى يدق قلبي وحسيت كان فيه عرس وطبول وطار وزيران <مبالغه هههههههههههه
باسم قام علشان يفتح الباب قرب عندي وقال بصوت واطي:مبروك وراح
انا تلون وجهي و رحت جلست جنب امي لاشعوريا
امي:هههههه وش فيس يابنيتي وش قالتس اخوس
غاده:عليس شكل يامويض ههههههههههه
آنا:انقلعي 
دقايق وبدو يدخلون علينا وبدى السلام وخالتي وبناتها يناظرون لي ويتبسمون
آنا استحيت واتجهت للدرج استعداد للنحشه 
امي:تعالي وين بتروحين 
انا:شوي وبرجع ونحشت من الحياء هع هع هع
منيره وقفت:بنات قوموا بسرعه بسرعه
شيخه:على وين 
مرام فهمت على اختها وقالت:هههههههه قوموا وبس يلا
قاموا البنات واتجهوا لغرفتي 
آنا:يمممه وش تبون انتو؟؟
منيره ببرأه:ولا شي سلامتس
شيخه:وش صاير اليوم تكلموا وجع
مرام:يوء يوء معقوله ماتدرين و تغمز لي
آنا:خير وش تدري عنه
منيره:مويض ماقلتي لهم عن خطبتس
انا:لا ماقلت لـ آحد
غاده:هييييييييييييييييييء يالخايسه ليه ماقلتي لنا هاه 
شيخه:لييه ماقلتي يالتبنه
آنا:مب لازم كل شي تعرفونه وبعدين هذا انتو عرفتوا وبعدين وش صار
غاده:انقلعي يالخايسه هيين بنردهآ لس في الافراح
آنا:هههههههههههههههه طيب يصير خير 
منيره:بتتطلعين له الحين يشوفس ولا بعدين
آنا:مدري خلي ابوي يدري بالموضوع بعدين يصير خير
مرام:ليه خالتي مآقالت لـ آبوس
انا:مدري بس هو توه جايه ماتوقع عرف
غاده:يووه والله كبرتي ياموويض وتعرسين بنفقد هبالس
مرام:اشك انها بتعقل اتوقع بتنهبل زياده هي ويوسف نفس الشي
آنا:وليه نعقل من زين العقل الحين تعيشون بملل وطفش وزهق احسن شي الهبال وه بص
شيخه:بس عاد لازم تعقلين خلاص صرتي حرمه بكره بيجيس بزارين
آنا:يوووووء ماتخيلني بـبزاريني وراي ههههههههه
انفتح الباب علينا وكلنا لفينا على اللي داخل
ريماس:مضاوي ابوي يقولس انزلي يبيس تحت 
آنا:ماقالس وش يبي 
امل:اكيد علشان يسالس عن يوسف مايبي لها ذكاء
مرام:والله البزارين كبروا وصار يعرفون كل شي
شيخه:من هالمسلسلات مابقى شي ماعلمته لـ هالبزران
منيره:وانتي الصادزه حتى الافلام كرتون صار فيها هالحركات يازين افلام كرتونا هايدي وطقتها ههههههه
ريماس:انتي هيه ابوي يبيس ترى من ساعه وهو يحتريس تحت
آنآ:طيب اووف من هالبزران يلا انقلعوا خلاص عطيناكم وجه
ريماس وامل ناظروني من فوق لتحت وطلعوا
آنآ:عشتتووا هالبزارين مب سهليين 
غاده:خلس من هالبزران وروحي لـ آبوي مخليته واقف له ساعه يحتريس استحي عيب
آنا بنرفزه:طيب وطلعت من عندهم ونزلت لابوي تحت
ابوي:هلا بالعروس
انا بآاستهبآل:هلا بالمعرس خخخخخخخ
ابوي:هههههههه متى بتعقلين وانا ابوس 
آنا:هههههههه مدري 
ابوي:اسمعي يابنيتي يوسف خطبس مني الييوم وش رايس موافقه ولا لا
انا رجع لي الحياء:اللي تشووفه 
ابوي:يعني موافقه
انا بحياء :ايه موافقه
ابوي:اجل تعالي ادخلي علييه
انا منصدمه:ابوي مو كأنها بدري
ابوي:ولد خالتس رجنا مستعجل الله يصلحه يبي كل شي بسرعه وش اسوي به 
انا:طيب وينه فيه هو 
ابوي:بالمجلس مع معاذ روحي لهم هناك
امي جت عندنا وقالت:هااه وش رايس موافقه 
ابوي:آآيه وافقت بدون تفكير وابتسم
انا استحيت ونزلت عيوني بالارض 
امي:ههههههههههه اعقل عنها شوف شلون تلون وجه بنيتي 
ابوي:يلا انا رايح لرجاجيل خلي بنتس تروح ليوسف في المجلس 
امي:طيب 
آنا:يمه تعالي معي
امي:روحي له بلحالس اخوس معاذ هناك اسمعي يمه تعالي وراي للمطبخ ومشت
آنا وامشي وراها:ليه؟
امي:بتدخلين لهم و يديس فاضيه
آنا:ايه اجل ؟
امي بملل :الله يخلف علي وفتحت الثلاجه وطلعت عصير وصبته في 3 اكواس وحطتهم بطافريه وعطتني اياهم
انا اناظر امي ومفهيه:.......
امي:يلا روحي وش تحترين
انا:طيب واتجهت للمجلس واول ماوصلت بدى قلبي يدق وجلست اقراء الاذكار والمعوذات مدري وش دخلهم بس قلت يمكن تهديني شوي وسميت ودخلت عليهم بهدوء و حطيت العصير على الطاوله وجلست
يوسف:السلام عليكم 
انا ابتسمت و عيوني للأرض
معاذ:انا اخبر اللي يدخلون هم اللي يسلمون مب العكس
هههههههههه
انا:وعليكم السلام (وبقهر ناظرت لمعاذ وقلت بصوت مسوع تقريبا):معاذوه انطم
يوسف:ترى انا هنا والله ناظريني
انا و نسيت الحياء:ههههههههههههه ادري انك هنا حولاء ماأشوف
يوسف ناظرني و حسيت ان وجهه تقلب لـ ألوان وانا انتبهت لعمري وتلون وجهي و رجعت اناظر للارض با آحراج
معاذ:خلاص تقلعي خلص الوقت
انا وقفت وقربت لمعاذ وقلت بصوت واطي وصاكه على اسناني من العصبيه:شغلك بعدين يالبزر هين
معاذ ابتسم لي بخبث ومد رجله وانا من الحياء والغباء الزايد اللي فيني مشيت وكأني انعميت عن رجله وتكرفست على خشتي 
تخيلوا شكلي ولا قدام زوج المستقبل ههههههههههههه
انا من الاحراج وحسيت اني فاقده الو عي بس صاحيه هع قمت لاشعوريا وخذيت كاسين من العصير وكبيتهم على معاذ من القهر
معاذ:هههههههههههه يازفت وش سويتي
يوسف و هو ميت علينا من الضحك:هههههههههههههه الله يقطع بليسكم (وقرب لعندي وقال):عسى ماتعورتي
انا ورجلي تعورني بس صرفت من الاحراج وقلت:لا ماصار شي ورحت اركض وانا ميته حياء من الموقف وجهي صاير كنه علبة الوان
يوسف:ليه طيحت زوجتي يالهيس الاربد
معآذ:تستاآآهل قاهرتني 
يوسف:شغلك بعدين يآلبزر وراح عند الرجاجيل
..
خالتي:هلا بمرة ولدي
انا ابتسمت بحياء:هلا خالتي
امي:هاه وش الاخبار
آنا بفهاوه:عادي وش اخباره
خالتي:ههههههههه اخبار ولدي 
انا:ايه زين الحمد الله
امي:خلاص نتوكل على الله ونزوجكم
انا بحياء:ايه 
خالتي:وين البنات اجل 
انا:فوق في غرفتي
امي:روحي ناديهم يتقهون من قمتي قاموا وراس
خالتي:هههههههههه الله يصلحكم من بنات
امي:اميييييين
خالتي:الا ياوخيتي مادق عليس ابوي
امي:لا والله ليه 
خالتي:داق علي اليوم الظهر ويقول انه يبينا نجتمع عنده بالديرهـ لين تجي الدراسه
آنا بصراخ:وااااااااااااااااااااااااااااااو وناسه بنروح لجدي 
امي:اسكتي وجع صميتي اذني 
انا بونآسه:متى بنروح متى؟؟
خالتي:بكره ان شاء الله وش رايس ياام باسم
امي:على راحتس بس خلني اشوف ابو باسم وارد لس 
انا:خذيها مني ياخالتي مووافق
خالتي:ياحبي لس 
مضاوي روحي نادي البنات يلا بنروح البيت
انا:ويييييييييييين خالتي تونا
امي:هاااو اقعدوا تعشووا
خالتي:لا وش يجلسنا بكره ورانا روحتن لديره ولازم نروح نجهز شنطنا وحوستنا
امي:على راحتس على راحتس اجل ان شاء الله نتقابل هناك
جاء معاذ عندنا واول ماشافته امي شقهت:هييييييييييييييييء وش مسوي فيك كذا
انا بقهر:يستاهل هالحيوان الناطق يمه طيحني عند يوسف وعورتني رجلي بسبته هالخايس
امي وخالتي:هههههههههههههه
امي:الله يصلحكم من عيال وليه يطيحس
انا:يبي يفشلني قدام يوسف 
خالتي:الله يهديكم من عيال روحي يلا يامرت ولدي نادي البنات
امي:وانت رح غيير ملابسك ولا تطيح اختك مرتتن اخرى الله يهديكم 
معاذ:ان شاء الله مامي وراح 
انا نطيييت ورحت اركض فوق وفتحت الباب باقوى ماعندي 
والبنات كلهم وقفوا لاشعوريا من الخوف
انا:ههههههههههههههههههههآآآآآآآآآآآآآآي
منيره:جعلس المرض خيير تفتحين الباب كذا
انا:كيفي بابنا وانا حره 
غاده:وجع يووجعس هاه وش صار
انا:رحت لابوي وقلت له اني موافقه ودخلت على يوسف وشافني وشفتته وبس
شيخه:هيييييييييييييء شفتيه بـ هالسرعهـ
انا:ايه اسمعوووا بس بكره بنروح لجدوووووووووووووووو
البنات:قوووووووووولي والله
انا:وقسم بالله بنروح لديره
مرام:هييييييييييييييييييييييييييييييييييييييييييه ونااااااااااااااااسه مش مصدقه 
شخه:ياربيه واخييرا بنروح لجدي وحشني اوي 
انا:وش فيكم انقلبتوا مصاريا اسمعوا يابنات خالتي العزيزات
امكم اللي هي خالتي وام رجلي ههههههههههه تبيكم تنزلون لها تحت ليه؟ علشان تروحون لبيتكم 
لانكم خانقيني بوجودكم
مرام:انقلعي بس انتي اصلا حصلي مثلنا وبعدين تعالي كلمينا
انا:ايه طيب ههههههههههه
منيره ومرام مسكوني وبدو يطقون فيني
انا:ههههههههههههه وجع ان شاء الله وخرو عني
منيره:تادبي مع اسيادس
انا:هههههههههههههههههه وععععععععععع تخيلي تخيلي بس
مرام:اسيادس وغصب عنس بعد
غاده:هيييييييييييه خذتوها حلى خلو اختي لافقع خششكم الحين
منيره:شكلس تبين مثلها
غاده:لالا خلاص أذبحوها 
شخيه:هههههههههه يالخوافه 
انا:من زمان هههههه
غاده:يآتبن توني ادافع عنس قليلة خاتمه
انا:اسفه ياختي العزيزه يلا انتو هييه انقلعوا خالتي تحتريكم تحت 
مرام:توووونا وراهم مستعجلييين
انا:علشان نجهز حوستنا لبكره
منيره:آهآ اجل نتقابل هناك 
انا:ان شاء الله واتجهنا تحت
راحوا لبيتهم وجاء ابوي عندنا واستلمته
انا بحماس:ابوي ابوي ابوي
ابوي:هلا وش فيس
انا:بكره بنروح لبيت جدي 
ابوي:روحوا الله يسهل دربكم
امي:وانت مب جاي معنا
ابوي:ودوامي وش اسوي به
امي:خذ اجازه بنقعد هناك لين تجي المدرسه
ابوي:بشووف بشووف
انا:لازم تاخذ اجازه علشان مانرجع علشانك يعني
امي:اسكتي جعلس الصلاح عييب
غاده:ابوي ماعليك منها لو تبينا مانروح عادي بنجلس علشانك 
ابوي:ههههههههه لا بنروح كلنا باخذ اجازه ان شاء الله 
انا:اييييييييييييه خلك كذا رجالن سنع
ابوي بدى يعصب بس يحاول يهدي عمرهـ:اهجدي وانا ابوس
انا قربت وحبيت راسه وقلت:اسفه ياالغالي ترى ماقصد بس حبيت امزح معك شوي
ابوي اول مره تزعل تتدلع عليينا 
امي:ههههههههههه الله يهديس من بنت
انا:امييين ابوي نصيحه اذا تبي تتدلع تتدلع على ام باسم مب علي هههههههههه
امي خذت كرتون المنديل وذبته علي باقوى ماعندها وصقع في جبهتي
انا:هههههههههههه آآي يمه بعد هذا حقي ابيكم ترجعون ايام الشباب والعسل هههههههههه
شيخه:هههههههههههه ياربييه انتي اهجدي وجع
غاده:اقوول خواتي العزيزات خلونا نروح نجهز شنطنا يلااا
امي:اييه يلا اخلصوا وخذو الاشياء اللي تحتاجونها مب تملون لي الشنطه
انا:حاااظر يمه مب مالينها مثل كل يوم لاتحاتين
امي:الله يستر ماتصيرين بنت تسمع الكلام اللي اذا فيه عكس الكلام اللي نقوله
انا:هههههههههه لا يمه لاتخافيين باخذ بس الاشياء اللي احتاجها
امي:زين الا وين ريماااآآس
ابوي:راحت مع خالتها
امي بصدمه:وشوووووووو وهالبنت تروح ولا تاخذ شور احد
ابوي:قالت لي جالستن تصيح عند الباب خليتها تروح وش اسوي بها
امي:الله يعين بتجيني مضاوي ثانيه
انا:ههههههههه علشان اذا رحت ماتتطفشون 
غاده:الله يعيين بس 
شيخه:وحده مب متحملينها شلون 2 الله يصبرنا بس
انا: الله يعيينكم بس على فراقي
شيخه:ياربيه بس على المصدقين انفسهم 
آنا:ياربيه على الغيرانين 
امي:لاتقعدون تتطاقون روحوا يلا جهزوا اغراضكم
غاده:طيب يلا خوآتي العزيزات 
وقمنا ورحنا نجهز اغرآضنا وحسنا الدنيا حووس
..
ام يوسف:هاه الحين ارتحت 
يوسف:اييييه افا علييس 
منيره:هاه وش رايك في مويض
يوسف:اولا اسمها مضاوي وثانيأإ:قمر من يومها
مرام:ش هالحركات ياخي الغالي من الحين قمت تتغزل 
يوسف وقف على حيله وقال:عذآاآاآاآال وطلع 
مرام:ههههههههه ياحبي له بس 
ام يوسف:وين ريماس وامل بسم الله اختفوا
منيره:اكيد فوق عند غرفة الالعاب
ام يوسف:زين قوموا جهزوا اغراضكم يلا
منيره + مرام :ان شاء الله واتجهوا لغرفتهم
~في غرفتهم~
مرام:غريبه وينه هذا؟
منيره:من ؟
مرام بربكه:هاه لا ولااحد سلامتس كملي شغلس بس
منيره:طيب 
..
ابو محمد:خلاص تراهم بكره بيجون جهزوآ الغداء وغرفهم
ام محمد:الله يحييهم السآعه المباركه 
ابو محمد:ناقصكم شي ولاش 
ام محمد:لا مانقصنا الا هم كل شي موجود
ابو محمد:وين ولدس اجل
ام محمد:هقوتي انه مع عيال عمه في البر 
ابومحمد:زين خله يوسع صدره
ام محمد:اجل منتب نايم 
ابومحمد:الا بس بروح لخوي ابو سعد شوي وارجع
ام محمد:مب كأن الوقت متاخر السآعه 11
ابو محمد:الا بس هو يبيني في شغلتن ضروريه
ام محمد:ايه خلاص اجل رح لاتتاخر
ابو محمد:زين مع السلامه
ام محمد:حافظك ربي 
..
مرام بنعومه:هلا والله
....ذاب مع الصوت:ياهلا والله بهالصوت وراعيته
مرام:هلا بك
....:ماتعرفنا على الحلوين
مرام:انا اللي في السوق امس
....:اي وحده؟ماعرفتك
مرام:انا اللي شريت لها الكروسان والكوفي
بصوت عالي:هلااآاآآأآأآ وغلااآاآآأآأآ بالزين كله
مرام بدلع:هلا فيك 
....:تدرين ماتوقعتك بتدقين؟
مرام:ليه
....:مدري توقعت والحمدالله ان التوقع صار خطاء 
مرام:لهدرجه معجب هههههه
....:تقدرين تقولين
مرام:طيب ماتعرفنا عليك
....:انا اسمي راكان وعمري 25 ومتوظف في شركة أبوي اي معلومات ثانيه؟
مرام بثقالة دم:لا مابقيت شي ماقلته 
راكان:هههههه طيب ماتعرفنا على العسوله
مرام تكذب على الولد:انآ اسمي ريما وعمري 20
راكان:هلا تشرفنا اما عمرك 20 قووويه
مرام:لييه ؟؟ وش فيه عمر العشرين؟
راكان:والله ياقلبي مب باين علييك ابدا
مرام:ايه انا شكلي صغير الكل يقوله 
راكان:طيب ياحلوه وش اخبارك بعد الاكل ان شاء الله اعجبك
مرام بدفاشه:اكييد اعجبني كنت مره جوعانه بصراحه جاء بوقته
راكان:فيه العافيه 
مرام:الا وينك الفجر ادق عليك ماترد علي
راكان:ياحلوك يا ريمو انا كنت نايم 
مرام:آها نوم العوافي
راكان:الله يعاافيك الا مابشوفك مره ثانيه
مرام:لا انا صح كلمتك لكن اشوفك وتشوفني هذي قوويه ياشاطر
راكان:معليه مو مهم اهم شي اسمع هالصووت العذب
مرام:من ذوووقك 
راكان:الا بسالك عن وحده معك ممكن؟
مرام:ايه من ؟ اي وحده !
راكان:اللي جت معك يوم تاخذين الاغراض هذي كم عمرها 
مرام:وليه تسال
راكان:مدري يمكن فضووول 
مرام:مالك دخل بعمرها 
راكان:على راحتك بس تراها مره مرجوجه يعني قولي لها تتعدل من طريقة كلامها مشيتها وكذا
مرام:لا مستتحيييييييييل
راكآن:ولييه 
مرام:لـ إنا ماتعودنآ عليها الا مرجوجه
راكان:الله يخليكم لبعض
مرام:اميييييييييين 
راكان:هاه وش عندك من اخبار ياقمر
مرام:ماعندي شي انا الحين بروح انام توصي شي
رآكان:لا سلامتك ياعمري نوم العوافي
مرام:الله يعآفيك باي وصكرت في خشته
راكان:ههههههه بنت همجيه
مرآم بتأنيب الضمير وخوف:يمه يمه انا وش سووويت هيييييييء جعلي المصرقع شلون تجرئت وكلمته
ياويلي من ابوي وامي يوسف ياربيه وش سوويت الله يستر خلاص ماعادني مكلمته هذي اخر مره 
خلاص توووبه تووووبه وتلحفت ونامت من الخوف خخخخخ
اليوم التاآآآلي 
الساعه 9 صباحآ


امي توها مصحصحه:مشاء الله مبكرآت اليوم 
شيخه:اصلا مانمنا
امي:ولييه 
انا:مب لازم ننوم في الطريق بنخمد 
ساعتين كامله وش نقعد نسوي فيها
امي بملل:ايه انتي وراء السالفه زين وين ابوكم 
غاده:توه ماجاء من الدوام توه رايح يقول بياخذ اجازه ويجي
امي:وباسم وينه لايكون مابعد قااام
آنا:الا جالس يحمل الاغراض بالسيارهـ
امي: ومعاذ وريماس وينهم
شيخه:ريماس خامده للحين ومعاذ برآ مع باسم
امي:روحوا قوموها خلاص بنروح الحين وش تحتري
انا بخبث:طيب خلوها علي ورحت لغرفة ريمآس
~.في غرفة ريمآس~.
انا بصراخ:ريمآآآآآآآآس ريمآآآآآآآآآآآآآآآس
ريماس نطت مرتاعه:خير وش فيس وش فيس
انا سويت نفسي فيني الصيحه:انتي اهلي راحو عنا تخيلي راحوا وخلونا
ريماس تناظر فيني ومفهيه
انا:ريماس فاهمه وش اقول
ريماس فيها الصيحه:كذاااابه مارحوا كذابه
انا:شايفتني كبرس العب عليس طيب قولي لي وين شيخه وعبايتها وشنطتها يلا وينها
ريماس تناظر في الغرفه ومالقت شي وبدت تصدقني 
آنآ:هاه صدقتي وش نسوي الحين بنجلس هنا اسبوعين كامله بلحالنا
ريمآس صاحت:ابي امي ابيها مابي اهيء اهيء
انا:انا بروح مع يوسف الحين بيجي وانتي وش بتسوين
ريماس وتكمل صياح:لالا خذيني معس تكفين تكفين اهيء اهيء
انا:يوسف رافض تماما ان احد يجي معنا 
ريماس حظنتني وجلست تصيح:تكفين بروح معس انا اختس تكفيين اهيء اهيء 
انا:معليش ماقدر وخري عني وقمت من عندها وركضت لتحت 
وريماس تلحقني وهي تصيح 
انا وصلت لاخر درجه وبعدهآ انفجرت ضحك:ههههههههههههههههههههههههههه ياربيه ببببـــــقققــــرررررره 
مخففففففففففففففففففففففه يعني بالعقل امي بتروح وتخليس ههههههههههههههههههههه يمه بطني لحقوا علي هههههههههههههههههههههههههههههههههههه
ريماس انقضت علي وبدت تقرط ((تعض)) فيني كانها فار
انا وآكمل ضحك:ايييييييييي ياتبن وخري يالبزر ههههههههههههههههه
غاده جت عندنا هي وشيخه وقالت وهي مستغربه:خير وش فيكم 
شيخه:هههههه مويض وش مسويه في ريماس اعترفي
انا:وخروها عني طيب 
غاده وشيخه مسكوا ريماس وابعدوها عني وهي راحت تركض لامي تعلمها علي
انا:لعبت عليها وقلت لها .... الخ <<هع
شيخه:ههههههههههه حرام عليس 
غاده:انتتي وش هالقلب عندس مابقى احد مالعبتي عليه 
انا:الا باقي بسييم ياربيه متى بس ارفع ظغطه مثل ماهو رافع ظغطي 
شيخه:مضاوي اختي حبيبتي
انا اناظر شيخه وشوي بتتطلع عيوني من مكانها
شيخه:ههههههههه خير وش فيس تناظرين كذا
غاده:قولي لها وش عندس بسرعه 
انا:اها وانا اقول وش عندها هاه اخخلصي وش عندس
شيخه:اذا بتسوين شي في باسم خذيني معس
انا:بس تامرين امر ياربيه مابعد لقيت شي يرفع ظغطه يلا فكري معي
شيخه:افكر بعدين وارد لس ههههههههه
انا:مالت عليس كش 
امي جت لعندنا ومسكت اذني وسبحتها لين بغت تنقطع 
انا:يممممممممممممممممه ايييييييييييييييييييييي حرام عليس
امي:وش فيس على بنيتي هاه
انا:يمه ماسويت لها شي تلعب عليس
ريماس وهي تمسح دموعها:والله مالعب عليس 
امي:مويض انتي الحين بتعرسين اعقلي الله يصلحس من بنت
انا وامسك اذني:يمه طيب بس لاعاد تمطين اذني يمه شوفي شلون صارت 
امي:احسسسسسسن علشان تعقلين 
باسم:مااظن قلنا بتنخطب وتعقل لكن للاسف زادت
انا:بسم الله هذا وين يتكلم معه يمه
غاده:ههههههه شوفيه وراس
انا:بسم الله جني انت
باسم:ايه بسم الله علي 
شخه:ههههههههههه الحمد الله والشكر الله يشفيك من ولد
انا:يالبى قلبس ياختي
باسم:خير وش شايفتني مريض ولا ماعندي عقل علشان تحمدين ربس 
انا:ايه شايفه مجنون قدامها وهي صادقه ماكذبت هههههههههه
باسم فسخ عقاله وطقني على ظهري بس مو بقوه متوسطه الطقه خخخخ
انا:وجعع جعل يدك الكسر والله تعور يالخايس
باسم:ههههههه احسن خلس تهجدين عن امي وخواتي 
انا:عناد مب هاجده 
باسم:هههههههههههه مدري وشلون بيتحملس يوسف
امي:من هالناحيه تطمن الولد عاشقها وانا امك 
انا بحياء:يمآآآه 
الكل:هههههههههههههههههه 
باسم: واخيرا لقينا شي يهجدس
انا:عادي عادي اصلا انا ماستحي بس كنت امثل عليكم 
شيخه:ههههههههههههههه ايه صح
غاده:صدقناس ترى 
معاذ جاء عندنا وقال:انتوو هيييه ترى كلتني الشمس وانا احتريكم برا وش تحترون
بآسم مد العقال لمعاذ وقال:خذ وش رايك تطقنا واحد واحد مو احسن
معاذ وفيه النوووم ومعصب اخر شي:ترى محد فاضي لك انت بعد
باسم عصب وراح مسك يده وعكفها (رجعها)) ليين وراء ظهره وقال:اهجد احسن لك اووك
معاذ:وجع خلاص وخر يمممممممه خليه يفك يدي بيكسرها
امي:خلاص يابسيم اترك اخوك ويلا امشوا اركبو السياره ماعاد به وقت متى بيمدينا نوصل يلا 
اخلصوا
ريماس:وين ابوي؟
انا:ايه صح ابوي ماجاء
باسم:ابوي يقول بيلحقنا بسيارته يقول ماعطوه اجازه ويقول بينشب لهم لين يوافقون ههههههه
شخه:ياحبي له بس 
غاده:طيب اجل يله بنات لبسوا عبايتكم ومشينا
باسم ومعاذ وريماس راحو يركبون وانا وخواتي وامي الغاليه لبسنا العبايات 
وركبنا السياره واتجهنا لبيت خالتي نشوف مشوا ولالا
<<لقافه ههههههه
شيخه:مويض اذا شفتي يوسف لاتعطينه وجه اثقلي
غاده:ههههههه هذا اذا ماشفتيها طاقتها سوالف معه
باسم:اذا تبي تموت تسويها
انا:بسم الله وانت قاط اذنك معنا 
باسم:ايه اعقلوا 
ريماس:يمه مارحوا شوفي سيارة يوسف واقفه يمه بروح مع امل تكفين تكفين
امي:هو حلى كل يوم عندهم خلها تجي هي هنا 
ريماس:يمه وذا خالتي عيت
امي:لا مب معيه بتجي ان شاء الله 
وقفنا السياره جنب سيارة يوسف وكانوا راكبين كلهم خلاص بيمشون بس زين لحقنا عليهم
في اللحظه الاخيره خخخخخ
يوسف شافنا واقفين جنبهم وقال والابتسامه شاقه الحلق وعيونه شوي قدام وشوي وراء:هلالالا 
بآسم:اهليييين الا وين امل ريماس صاجتنا تبيها 
امل فتحت الدريشه اللي ورأ وطلعت راسها وقالت:انا هنا خلوها تنزل تكفينن خالتي
ريماس:لا تعالي معنا احسسن 
امل:يمه بروح معهم تكفين 
خالتي:روحي واهجدي هاه
امل وهي تفتح الباب وماشيه بسرعه:طيب طيب وركبت بسيارتنا
طارق :وانا بعد بروح وينزل من السياره ويجي 
معاذ:هلا بالنشبه
طارق:هلا يالعلك 
معاذ:اقول ارقد بس 
طارق:وش فيك منطقر
معاذ:فيني النوووم ياخي ((ويسند راسه على المرتبه ويقول)): ارقد ارقد
طارق:طيب بنرقد يالدجاجه
باسم:يلا يوسف مشينا
يوسف:يله توكلنا على الله
ومشينا يوم انتصفنا الطريق وانا خواتي حطينا روسنا وخمدنا


بالسياره الثانيه ^_^


خالتي:اجل غريبه وين ابوهم
يوسف:امس يقولي باسم انه يمكن مايجي معهم علشان دوامه
ابو يوسف:وليه ماياخذ اجازه بنفقده والله ابو باسم 
منيره:لاتخافون دام مضاوي موجوده تاكدوآ انه بيجي
مرام:هههههههههه وانتي الصادقه
يوسف باستهبال:شكلي بهوون انا عن البنت لهدرجه اجل مرعبه هههههههه
خالتي:مابقى الاهي تهون كانك مهبول
يوسف:يمه وش فيس صدقتي الحين انا ماصدقت اخطبها والله لو اني مجنون يمه احبها 
مهبلتبي بنت اختس
منيره ومرام:هههههههههههههههههههههههههههههههه 
منيره:وينك يامويض تجين تسمعين ههههههههههههه
ابو يوسف وماعجبه الكلام:الله يستر من هالجيل 
يوسف:ابوي وش فيك امزح عادي عادي وسع صدرك
خآلتي:اقول وراء ماناخذ لنا فطور ونجلس في احد هالبران اللي توسع الصدر ونفطر
منييره:ايه يبه يوسف تكفوون وافقوا
يوسف:طيب وش ورانا نجلس نفطر والله اني بعد ميت جوع
ابو يوسف:توكلنا على الله والله هالبران شرحه 
خالتي:اجل يله خذو لنا فطور من حدى هالمطاعم 
مرام:يمه قوولوا بعد لخالتي 
يوسف بوناسه:اكييييييييييييييييييييييييييييد 
ابويوسف :الله يهديك من ولد اركد
يوسف:هههههههههه تامر يالغالي
خالتي:دقوا عليهم اجل بسرعه قبل مايبعدون
يوسف:ان شاء الله ودق على باسم
..
باسم وماسك جواله:هذا يوسف غريبه وش عنده
امي بخوف:رد شف وش فيهم 
باسم:طيب ويرد
يوسف:هلا باسم
باسم:هلا والله
يوسف:الاهل بياخذون فطور وبيجلسون يفطورن على الطريق
باسم:بكيفكم اصبر بشوف امي
يوسف:طيب
باسم:يمه بيوقفون يفطرون 
امي:زين والله اني ناويه اقولك قبل شوي بس سبقونا
باسم:اجل توكلنا على الله ويرجع الجوال لاذنه ويقول:خلاص على خير ان شاء الله
يوسف:ان شاء الله سلام 
باسم:سلام
يوسف وقف عند مطعم احد المحطات وباسم معه وراحو يجيبون الفطور 
10 دقايق وجو شايلين الفطور معهم وحركوا السيارات وبدى البحث عن مكان 
مناسب يجلسون فيه 


ام يوسف:هاه وش رايكم في ذاك المكان اللي عنده شجره
خالتي:ايه زين وقفوا يله 
يوسف:توكلنا على الله وقفوا السيارات ونزلوا
مرام:خالتي وين البنات
مي:نايمات روحوا قوموهم
منيره:طوويب وراحو للسيارهـ
مرام:منيره وش رايس نكب عليهم مويه
منيره:ههههههههه حرام خاف يرتاعون
مرام:طيب يالحنونه الا الحين املوه وش رقدها 
منيره:لازم هي وريماس يسون زي بعض 
مرام:حتى في النوم هههههههههههه
منيره:بزران ماعليهم شرهه يلا بس خلنا نقوم هالخيش 
مرام:طيب وبصوت عالي :مضاوووووووووووووووي غاااااااااااااااده شيييييييييييييييخه
امـــــــــــــــــــــــــل ريمأأأأأأأأأأأأأأأأأأأأأأس
منيره:وجع فقعتي اذني عيب استحي بسيم هنا
مرام:ماعليس منه 
منيره:هيه انتو يلا قوموا عاد مووويض قوويمي
انا وافتح عيوني واناظر المكان واناظر منيره ومرام واقوم على حيلي واناظر الجبال والتراب و قلت باستغراب:وينا فيه وش السالفه وش صاير
منيره:ضعنا في هالبر
انا بسخريه:هه هه اقول وش السالفه ورانا واقفين هنا
مرام:يبون يفطرون في البر عاجبهم الجو
انا:آهاا طيب انتو ليه تقومونا هاه يلا اقلبوا وجيهكم بخمد
منيره:اقول قومي لافقع وجهس الحين
انا واحط راسي على المرتبه واقول:مابي فطور يلا مع السلامه
مرام:ياربييه موويض قووومي
غاده فتحت عيونها وقالت:وشو وصلنا
منيره:لا بس واقفين على الطريق بنفطر 
غاده قامت وعدلت عبايتها ونقابها وقالت:اهاا والله اني ميته جووع 
مرام:طيب يلا قبل ماياكلون الفطور عنا
منيره:مووويض شيخووووه املووه ريمااسوه قموا يلا عاد 
امل وريماس قاموا ونزلوا وعلطول جلسوآ يلعبون ماكأنهم توهم قايمين من النوم
<<حقيقه هذي اشوفها في خواتي الصغار ههههههههههههه
شيخه قامت ونزلوا كل البنات ماعادا مضاوي
خالتي:هلا يلا تعآلو افطرو اقربو ا قربوا
امي:اجل وين مضاوي
منيره:معييه تقووم 
غاده:بكيفها خلوها
يوسف يتكلم وهو عند الرجاجيل:قوموها مايحلى المكان الا فيها 
معاذ:هييييه وجع لاتاخذ راحتك انت توكم حتى ماتملكتوا
يوسف:مالك دخل مابقى الا البزارين
ابو يوسف معصب:وهو صادق اهجد ياولد
يوسف:تامر ياابو يوسف
باسم بصوت واطي:فشلوني ككككك
يوسف:اوريك انا بعدين
باسم:هههههههههههههههه 
طارق بصوت عالي ويكلم الحريم:اروح اقومها لكم
غاده بصوت عالي:ههههههههه علشآن تتذابحون لالا اقعد مكانك بس
طارق:كيييفكم 
شيخه:الله يازين ريحة الفطور 
غاده:تتهبل بيفوت مويض 
امي:هي مفطره ولالا 
شيخه:لا ماكلنا شي بعد العشاء غير فشافيش وشوكلاتات
منيره:خآالتي اروح اكب عليها موييه 
خالتي:لا اقعدي يابنت خلاص بكيفها
امي بصوت عالي و تنادي:آمل ريماس تعالوآ افطروا لاحقين على اللعب
امل وريماس جو يتراكضون بترابهم وجلسوآ يفطرون بسرعه كأن احد لاحقهم
منيره:هييه شوي شوي لاتغصون
مرام:خايفين يفوتهم اللعب اتركيهم
خالتي:امل ريماس كلوا شوي شوي مب زين كذا
امل:يمه نبي نلعب 
امي:لاحقيين على اللعب لاحقيين
ريماس :يلا امل قومي انا خلصت
غاده:هيه خلي البنت تاكل يمكن ماشبعت ولا خلاص شبعتي انتي وهي شبعت
امل:لا آانا خلصت وراحو يلعبون ويرقون هالجبال 
منيره:بناات خلصتوا
غاده:انا عن نفسي لا
مرام:وانا بعد 
شيخه:انا خلصت وش تبين؟
منيره:آبي اتمشى بس
شيخه:آوكي يله مشينا
منيره:اووك وعدلوا عبآياتهم ورحوا يتمشون
..
يوسف:بآسم ابي اروح لسيارتك ممكن
باسم مستغرب:وش تبي بها
يوسف:بعد وش ابي ابي اروح اقوم مضاوي ياخي ماعيش بدونها ماقدر
باسم:ههههههههههه الحمد الله الله لايبلانا
يوسف:ضف وجهك بروح بس مابي احد يشوفني وشلون
باسم:رح محد شايفك كلن لاهي بعمره بس لاتاخذ راحتك واجد 
يوسف:وش بسوي يعني كلها بقومها وخلصنا
باسم:ايه بس لاتسوي حركات نص كم
يوسف:يالليل لاتخاف 
باسم:طيب يلا انقلع
راح يوسف لسياره ومشى بحذر علشان محد ينتبه له وفتح الباب وقال بصوت 
هادي قليلا:ميمو ميمو مضاوي ياقلب يوسف يله صحصحي 
آنا فتحت عيوني وانصدمت من اللي شفته قدام عيوني عدلت نفسي بسرعه وجلست على حيلي وقلت:خييير
يوسف:الخير بوجهس شخبارس عقب امس
انا للحين مو مستوعبه:الحمد الله انت وش تبي الحين؟
يوسف:هههههههه مابي شي بس حبيت اقومس الجو من دونس بااايخ بااااااااايخ
آنا:خلاص طيب رح انت الحين انا قمت خلاص
يوسف:اكيييد وغمز لي
انا ابتسمت وقلت:ايه خلاص رح يله
يوسف طيب ونزل من عندي 
آنا مسكت قلبي :يمممه جعله المغص وش جابه هذا هنا وجع وين البنات لايكون متفقين معه يسوونها فيني جعلهم الصمرقع 
نزلت ورحت عند الحريم 
امي:هلا تبين فطور
انا وبطني يعورني من اللي صار:لايمه ماشتهيت
امي:وش فيس كلي ماكلتي شي من الصبح
انا:ماشتهيت يمه والله
امي:بكيفس اجل
غاده:زين قمتي يالخايسه
انا:طسي بس اجل وين منيراتوه وشيخوه
مرام:شوفيهم فوق ذاك الجبل حولاء ماتشوفين
انا لفيت لهم وجلست اناظر وسرحت 
خالتي:مضاووي وين رحتي
امي :هههههههه خليها تلقينها عند الحبايب
انا ضحكت بحياء وقلت:غاده مرام بتروحون معي عندهم
مرام وغاده:ايه يله قدآآآآآآآآآم


باسم:ارجعوا ارجعوا يلا بنروح خلاص فطرتوا و ش تحترون
آنا:ياليتني ماقمت
يوسف :معليش ازعجناس بس ترى تعطين المكان جوو حتى لو بثواني
انا استحيت وسكتت
خالتي:يوووسف وجع وش اني قايله انا
يوسف:ياربيه متى بملك وافتك 
باسم:احلم بالملكه وانا اخوك 
يوسف:هه هه ماتضحك ابدا 
باسم:ليش انا قايل نكته 
يوسف:ايه بس للاسف سخيفه 
مرام:ههههههههه ياربيه حتى انتو وصلكم المناقر
انا:صايره موضه هالايام ورحت اركب السياره 
يوسف بصوت عالي:ويييين ياقلبييييييييييييي
انا بصوت واطي:جعله التبن الحين وش بيفكني من لسان البنات ياربيه بروح اذبحه
غاده ومرام جو عندي يتراكضون :هههههههههههههههه
انا:خيير وش اللي يضحك
غاده:هههههههههههههههه ولا شي
انا:الحمد الله اجل وش عليه تضحكين البقره الضاحكه على غفله
شيخه:سخيفه ماتضحك ابدا
مرام:مايضحك الا هي ويوسف وانحاشت عند منيره وشيخه
انا بصوت عالي:هييييييييييييين شغلس مب الحين
يوسف سمعني وقال:كفووووووووووووووووووووووووووووو
غاده:هههههههههههههههههههههههههههههههههههههههه 
انا:ياربيه بروح اذبحه ذا ترى 
غاده:ماتوقعته يحبس لهدرجه
آنا استهبل:ملكة جمال السعوديه اكييد بيحبني وبينجن بعد
طارق:ياحليلهم المصدقين 
انا:يمممممممممممه وش فيكم اليوم انتو كل شوي طالع لي واحد من جهه
معاذ بمياعه يستهبل:لايكون شايفه جن يمممه يآآآي
آنا:واكثر من الجن بعد
طارق كان معه مويه فتحها كبها علي كلها
انا:جعلك البحر اللي يزمك 
غاده:هههههههههههههههه امي 2
طارق:هذا جزاء اللي يغلطون على طارق ولد ابو يوسف
انا نزلت من السياره اركض وخذيت لي مويه واتجهت لطارق وهو اول ماشافني
انحاش انا نسيت يوسف ونسيت الدنيا وقمت اركض بعبايتي وراء طارق 
طارق:ههههههههههه كنس عجوز تركض
انا وقفت وبتعب:جعلك المغص هب على هالرجلين شلون تركض انت وجع
يوسف :امسكه لس ثواني وهو عندس روشيه(سبحيه) بالمويه وراح يركض وراه
انا غمضت عيوني من الحياء مدري وش دخل عيوني 
غاده قربت لعندي والبنات معها وقالت:ههههههههههههه وش فيس هيه فتحي عيونس
انا فتحت عيوني وقلت:يمه قلبي
منيره:ههههههههههه ياربيه بس على الحياء اللي مدري وشلون قايل سؤال؟ وش دخل عيونس
انا:علشان استوعب اللي يصير انتو قولوا لاخوكم يهجد ولا ترى وجهه بيتفقع 
يوسف جاء وهو ماسك طارق وقال:تفضلي رشي عليه المويه لين تملين
انا ماصدقت خبر وفتحت الغرشه(العلبه)وكبيتها كلها على طارق وانحشت لسياره 
طارق بصوت عالي:والله لاردها لس بس صبرس علي
يوسف:هيه ترى عطيتك وجه اعقل عن زوجتي لـ أمردغك بالتراب الحين
طارق:اقول ماودك تنوم 
يوسف:لا والله توني قايم و وراي طريق
منيره:ههههههههههههه الحمد الله وش فيكم ياخواني انهبلتوا
شيخه:يلا الكل ركب مابقى الا إنا
يوسف:يلا امشوا بسرعه


ومشوا وكل واحد آتجه لسيارته وركبوا وحركنا السيارات 
..تم الباآرت الثامن .}


توقعاتكم للبارت الجاي 


يوسف و مضاوي بيتمون على حالهم كل 
واحد اهبل من الثاني ولا بيتغيرون ؟ خخخخخخخ
مرام وراكان وش نهآيتهم ؟؟
منيره وشيخه و غاده هل بتضل حياتهم
هاديه او بتتغير ؟
باسم طارق معاذ ريماس امل ؟!
خالهم الجديد محمد كيف تتوقعونه؟
توقعاتكم وارائكم ؟



~.آلــبآرت الـتآآآسع ]~



ومشوا وكل واحد آتجه لسيارته وركبوا وحركنا السيارات 



في سيارتنا


امي:دقوا على ابوكم شوفوا وينه
انا:طيب يمه بدق عليه
دقيت على جواله ورد علي وهو معصب
انا:هلا يبه 
ابوي بصوت عالي:هلا وش تبين
انا بخوف:امي تقول شوفوا وينه 
ابوي بدى يهدى:انا في الدووام 
انا:يعني منتب جاي
ابوي:لا بكره بجيكم اليوم ماقدر ابدا
آنا:لييه 
ابوي:ماعطوني اجازه الا بكره يلا مع السلامه عندي
شغل
انا:مع السلامه
امي:هاه وش قالس
انا:ابوي معصب يمه يقول ماعطوه اجازه 
باسم:يعني مب جاي
انا:الا بس بكره مب اليوم
امي:اشوى اهم شي بيجي 
انا:ايه الله يحفظه يارب
طارق:كم باقي ونوصل
باسم:مابقى كثير يمكن نص ساعه
غاده:يمه كم بنقعد عند جدي
امي بنرفزه:اسبوع كم مره اقولكم انا 
معاذ:يمه بناتس بقر
آنا:هيييه حدك انت عطيناك وجه يالمراهق
باسم:اسكتوا بس ترى مااحب احد يشغلني وانا اسوق
امي بخوف:خلاص اسكتوا 
..
محمد:متى بيجون اجل؟
ام محمد:الحين مابقى كثير على جيتهم
محمد:ههههههههههه ياحبي 
لمضآوي وحشتني والله
ابو محمد ضحك وقال وهو مبتسم: الله يحفظها ويخليلها لاهلها
ام محمد:امييييين يارب ويحفظكم ويخليكم كلكم 
ابومحمد:اللهم اميين الا محمد متى ناوي تعرس على بنت عمك
محمد:يبه تونا على العرس
ام محمد:لين متى وانت تونا 
ابو محمد:عمك امس مكلمني عنكم ياوليدي كانك ماتبيها فـ غيرك كثير لاتعلق البنيه معك
محمد:لا وين يالغآلي الا ابيها بس ابي اول اجمع لي كم قرش علشان لين اتزوجت
ماتورط قريب بتزوج هآنت
ام محمد:الساعه المباركه والله يقربها يارب
ابو محمد:يعني كم يبي لك سنه سنتين 
محمد:لا ياابو محمد وش سنه سنتين لا قريب قريب مرهـ
ابو محمد:اجل اقول لـآخوي يجهزون البنت خلاص
محمد:لا يابوي مب الحين بعدين اذا قررت بقولك لاتستعجل
ام محمد:الله يصلحك من ولد 
ابومحمد:اميين 
محمد:كنهم جو اسمع صوت سيارات برآ
ابو محمد:رح شفهم كانهم هم نادني اجي استقبلهم 
محمد:ان شاء الله تامر يالغالي
وراح محمد ولقى سيارات باسم ويوسف توها موقفه 
محمد بصوت عالي:يبه هذولي هم جو 
ابو وام محمد قربوا للباب وبدوا يستقبلونا والسلام والترحيب الحار وهالحركات
جدتي وامي وخالتي دخلوا دآخل 
وجدي وآبو يوسف وباسم ومعاذ وطارق راحو لمجلس الرجاجيل 
وبقى انا والبنات وخالي واقفين عند الباب


آنا بمونه قويه:محميد انت فيذا اجل مارحت اليوم البر زي العادهـ اكيد تحتريني اروح معك صح صح
خالي طقني على راسي بخفيف وقال:مابعد عقلتي انتي 
انا:لا والله للحين احتريك تعقل واعقل معك
خالي:هههههههههه ياأني عندي لس هبال خيشه من الهبآل بس خليني افضى 
منيره:وش عندك ياخآلنا العزيز 
خالي:والله عندي انتو 
انا:ماتضحك ابدا ههههههه
خالي:محد طلب منس تضحكين والله
اقول ورانا واقفين عند الباب ادخلوا داخل
غاده:عاجبنا الوضع
خالي:ادخلوا لاحقين على الباب بتملون منه هههههههههه
شيخه:ايه من هالناحيه الله يعين الباب من كثر مانصور معه ههههههههههههههههه
خالي:ههههههههههههههههه مهبل هالبنات الله لايبلانا
جاء يوسف لعندنا وقال:مافيه احسن من هبالهم ياآحلى خال 
خالي:الله وش عندك انت ؟
يوسف:الحب ياخالي الحب الحب
خالي:ومن هي اللي امها داعيه عليها وحابها انت وهالخشه
انا من سمعت هالطاري وشفت يوسف دخلت داخل اركض وجلست جنب امي 
خالي:وش فيها انحاشت 
يوسف:هذي حبيبتي الله لايخلينا استحت لازم تنحاش ههههههههههآآآآآي
خالي:وش فيها استحت وبدى يستوعب وقال:اها اجل هي اللي تحبها ههههههههههههههه
مايليق ابدا سبحان من جمعكم وعساها تحبك بس ولا من طرف واحد
مرام:اقول خالي مادريت انهم الحين مخطووبين 
خالي طارت عيونه:وشو مخطوبين لا قوويه هذي
يوسف:ولييه قوويه طايحين من عينك إنا
خالي:هههههههههه لا اشكالكم مآتأهل لعرس
شيخه:اقول اسكت لاتجيك الحين مضاوي وتآدبك خخخخخخخخ
خالي:عسسسل على قلبي ياحبي لها بس ماصدقت تجي
منيره:عسى ماتموت مضاوي وش هالحب اللي جايكم عليها
يوسف بخوف :جعل العدو للموت اسم الله علييها بعييد شر عنها 
البنات وخالي:ههههههههههههههههههههه
غاده:ياعيني على الحب بروح اعلم مضاوي وجت عندنا والبنات وراها
.
يوسف:هههههههه بنات مهبل جدي مولع نار
معصب علييك ياويلك منه 
خالي:وراه وش فيه ؟
يوسف:علشانك ماجبت القهوه 
خالي:يووووء نسيت يله رح انت وانا بجيبها الحين 
يوسف:اوك وراح 
خالي تنحنح ودخل علينا 
انا:ادخل محد عندك وشوله التنحنح
خالي:مدري يمكن عندكم من حريم الديره ملاقيف قلت يمكن جايين يبون يتعرفون عليكم وكذا
انا:هههههههههههههههه خالي اهجد لاتقوم عليك جدتي بالعصا
خالي:هههههههههه لا يمه امزح امزح ترى
جدتي:الحين بتجي هالعصى توسم في ظهرك من ابوك رح عطهم القهوه الله يهديك وش تحتري
خالي:طيب طيب وشال القهوه وراح 
غاده:موويض فاتس تو خالي ويوسف
مرام بصوت واطي:هيه انتي مب هنا بعدين 
انا:وشو حمستوني
منيره:لا مو هنا بعدين 
شيخه:الحين بنروح السطح ونقولس لاتتستعجلين 
انا:طيب بس بسرعه خلصوا قهوتكم
جدتي:الا وين امل وريماس ماشفتهم الا يوم اسلم عليهم
انا:هههههه الحين تلقينهم مجمعين بنات الديره وجالسين معهم
امي:روحوا شوفوا وينهم ذا المهبل
شيخه:طيب وقمنا بااسرع مايمكن كلنا ماصدقنا بس احد يقول قوموا 
..
طلعنا برا عند باب الشارع ولقينا أمل وريماس وطآرق ومعاذ 
متجمعين برا


.
آمل:ريماس وش رايس نسوق سياره 
ريماس:ايه يله شوفي شوفي سيارهـ باسم مفتوحه
امل:بس أنا ماعرف اسوق انتي تعرفين 
ريماس:ايه اعرف امشي نركب
امل:طيب 
ركبوا السيارهـ وريمآس ركبت في مرتبة السواق وامل جنبها
آنا بصوت عالي:هيييه انتو خييير 
طارق:تكفين خلييهم يسوووقون بشوف وش بيسوون بس
منره:هيييه انت مب صاحي تخيل بس دحدرت السيآره فيهم 
ومشت
انا:خلاص خلووهم تخيلت شكلهم وباسم 
يسطرهم اذا درى ههههههههه
غاده:هههههه حرام عليس والله انس نذله 
معاذ:اقول طارق ماودك نسوي مثلهم 
انا بخبث:الا روحو لسيارة يوسف
طارق:لاوالله للحين مانهبلنا علشآن نسمع كلامس
انا ببراءه:ليه يعني وش بسوي بعد احمدو ربكم اني ابيكم تسوقون وتتعلمون وتوسعون صدوركم
معاذ:كثري منها بس


نرجع للبزارين اللي في السياره:


ريماس مسكت القير وسحبته لوراء وبدت السياره ترجع وراء تدحدر
مسكت ريماس الدركسون وبدت تدوور به والسياره بدت تلفف 
آمل:الله وناسه ريماس خليها تسرع ليه بطيئه السياره
ريماس:ماعرف شلون ؟
امل:انا دايم اشوف يوسف يضغط على هذا اللي يسمونه فرامل اظغطي عليه شوفيه هذا تحت وتاشر على الفرامل 
ترى هو يخلي السياره تسرع وتفحط
<<بصراحه مبدعات اجل الفرامل هي اللي تسرع ههههههههههه
ريماس:طيب ونزلت رجلها ونزلت هي كلها تحت وظغطت على الفرامل وطلع 
صوت زي التفحيط عووووووووووووووووووء


<<فحطه يعني هههههههه

إنا من سمعنا صوت الفحطه رحنا نركض لهم 


انا وقفت جنب السياره:هيييييه انتو وجع بعد تعرفون تفحطون وقفووا السياره 
جعلكم الصمرقع بسرعه وش سويتوا انتو وشلون مشيتوها وقفوا
وقفووووووووووا
ريماس بخوف:ماعرف اوقفها 
امل بدت تصيح:ريماس تكفين وقفي السياره اهيء اهيء
ريماس بدت تصيح:ماعرف ماعرف اهيء اهيء


دحدرت السياره لين طلعت الشارع اللي يكون بنص الحارات 
طبعا كان فيه دحديره والسياره اسرعت بسرعه متوسطه
عاد شوفوا اشكال ريماس وامل كيف كل وحده كشتها موقفه 
من الخووف ودموعها اربع اربع 
منيره بخووف:هيييييييييييييئ الله ياخذهم طلعوا للشارع وش بنسوي الحين والله لويدري باسم بيذبحنا
شيخه:ياويلي كله منس يامويض الحين شلون بنرجعهم 
معاذ:طارق تعال معي 
طارق: وين 
معاذ سحبه وراحو عند سيارة باسم وصاروا يلحقون السياره وكل واحد يقول ميدهم كلمه
وريماس وامل حاظنين بعض ويصيحون ومخلين السياره تمشي
بلحالها يعني تخيلو الشكل ههههههههههه
غاده:ياربيه وش بنسوي تعالوا نروح نمسكها من وراء يمكن توقف
انا:هههههههههه هيه وش شايفتها آنتي
مرام: عسآس بس في عقلس هههههههههه

جو باسم ويوسف عندنا وإنا خلاص شوي وبنموت من الخوف
باسم بصدمه:سيارتي وينها 
يوسف:يمكن موقفها منا ولامنا وناسي
باسم:انا موقفها هنا آنا متاكد
باسم:انتو هيه ماشفتوا سيآرتي
انا بربكه:هاه لالا ماشفنا شي
يوسف:وش فيكم لييه اشكالكم مرتبكه كذا
منيره بتوتر:هاه لالا ولا شي سلامتك
باسم:انتو ماتذكرون انا وين موقف سيارتي صح هنا ولا انا غلطان
شيخه:لا لا مآنذكر
بآسم :انا متاكد انها هنا لايكون انسرقت 
يوسف:ليه انت مخليها مفتوحه
باسم:ايه كنت ابي انزل الاغراض علشان كذا فاتحها
معاذ وطارق جو يركضون وهم خايفين اخر درجه
يوسف بخوف:وش فييكم 
معاذ:بببباااا سسس بااسم سسسسيييااارتتككك 
باسم بخوف:وينها سيارتي
طارق:امل وريماس دحدروها ومشت لين الشارع ورحنا لهم تو وماعرفنا نوقفها
باسم ركض للشارع وشاف سيارته تمشي بنص الشارع وجاء عندنا يركض وقال وهو معصب و مستعجل:يوسف بسرعه بسرعه عطني مفتاح سيارتك
يوسف طلع المفتاح وعطاه وراح معه وباسم ركب وشغل السياره ورجع السياره لوراء وقرب عند سيارته و لف على سيارته وقف قبالها وصدمت سيارته بسيارة يوسف بس صدمه خفيفه 
ونزل وهو معصب لاخر درجه وفتح الباب وبدى يصارخ عليهم و يهزأ فيهم
يوسف:بس باسم مب كذا تراهم بزارين 
امل وريماس بدت دموعهم تهل على عيونهم والخوف باين على ملامحهم
باسم بصراخ :ياحماره انتي وهي وش مخليكم تسوقون السياره هاه 
ريماس وامل يصيحون ويشاهقون من الخوف


نرجع لنا
منيره:مضاوي روحي لهم خلهم يجون بسرعه مب يتفاهمون كذا في الشارع
انا: خاف يذبحني باسم ماعلي الا طرحه ومغطيه وجهي بس
غاده:خلاص انا بروح 
وراحت تركض لهم
باسم بصراخ وعصبيه:خذي هالحمير معس بسرعه لاذبحهم الحين
غاده:طيب طيب وادخلوا تفاهموا داخل مو في الشارع
باسم بصراخ:انقعلي الحين عن وجهي لااذبحس معهم
غاده مسكت ريماس وآمل وركضوا عندنا


ودخلنا كلنا للبيت وعلطول كل وحده من هالبزرآت راحت لامها وهي تصيح


امي بخووف:وش فيكم وش صاير وراهم يصيحون
غاده:يمه بناتكم ساييقن سيارة باسم
امي وخالتي طآرت عيونهم
امي :هاو منتب صاحيات 
خالتي:شلون ساقوها
ريماس وهي تصيح:يمه كنا نبي نسوي مثل البنات ليه هم ساقوا سياره وإنا لا ليه ماعصب عليهم باسم ليه 
انا بجننهم:هههههههههههههههههه يقطع ام الغيره بس
امل عصبت:هيه مب غيرانين إنا خير 
غاده:هههههه ايه واضح بس احسن موتوا حره 
مرام:هيه انتو إنا كبار مب مثلكم بزارين ماتعرفون شي
ريماس بفهاوه:اصلا إنا نعرف نسوق شوفونا ماصدمنا باسم هو اللي صدم فينا 
انا:هييييه مصدقين انتو انه صادمكم علشان مايعرف يسوق يالدبش هههههههههههههههه
منيره:هههههههههههههه اقول انقلعوا آنقعلوا
شيخه:ولا عاد تدحدرون سيارآت العالم هههههههههههه
خالتي:الله يعين بيجونا مضاويتين( (جمع مضاوي ههههههه )) الله يصبرنا عليكم بس
انا:هههههههههههه علشان تحسين بمعاناة امي
امي بفشله:ههههههه اعقلي يابنت 
آنا: هههههه ترى امزح خالتو 
خالتي باابتسامه:الله يهديس 
منيره:كأني اسمع اذان وش يأذن
جدتي:الظهر وش اذانه بعد؟
انا:ليه اللحين إنا الظهر مب كنه تونا
جدتي:الساعه 12 وش تحترون بعد
غاد:اجل مشينا نصلي 
انا:اووكيشن 
ورحنا نتوضاء لين يخلص اذآن وبعدين رحنا
نصلي وبعد ماخلصنا 
قلت انا:هيه يلا قموا نروح لمخبأنا السري 
شيخه:السطح قصدس ولا وشو؟
انا:ايه اجل 
منيره:يلا

ورقينا للسطح وجلسنا وإنا مسوين دائره 




انا بلقافه:يلا جينا السطح قولوا وش قالوا بسرعه
غاده بحماس:تخيلي كل واحد من هم جالس يتعزل فيس 
انا ببرود بقهر البنات: بس ماعندكم سالفه يعني شي طبيعي هذا الكلام متعوده عليه انامعذبه قلوب الشباب للاسف ههههههههههههه
مرام :ههههه انقعلي بس يارببه مصدقه نفسس
انا بغرور استهبل طبعا:يحق لي هههههههه
منيره:بنات طفشانه 
انا:حتى انا والله وفيني النوم بعد مانمت الا نص ساعه تقريبا
مرام:كلنا ماخمدنا بعد الغداء انا بخمد صراحه مقدر اتحمل اكثر
غاده:الا وين امل وريماس 
كلنا:ههههههههههههه
شيخه: توني ادري انهم مهبل ههههههه
آنا:بنات شرايكم نسوي مثلهم ههههههههههههه
غاده:تبين باسم يذبحس روحي 
منيره:اصلا تلقينهم قفلوا سيارتهم خايفين عليها من هالمهبل 
انا:وانتي الصادقه بنااات تدرون مشتهيه اروح المقناص
شيخه:مقناص والله فكره حلووووهـ بس الصيد مايصلح الا بالصبح 
غاده:عادي نروح بكره واليوم تقول لجدي ونقنع في اهلنا الشطورين 
مرام:خلاص اليوم نقولهم اجل 
انا :تتوقعون يوافقون عاد
منيره:لا ماتوقع صراحه
شيخه:بنقنعهم غصب 
آنا :بنات مالاحظتوا شي 
البنات:وشو
انا:إنا طلعنا من السالفه من مثل الشعره من العجينه
مرام:ههههه الا مساكين ريماس وامل كلوا السالفه كلها
شيخه:احسن علشان يتأدبون
منيره:وهي صادقه حتى طويرق طلع منها 
انا:الا ذوولي وين انحاشوا
غاده:تلقينهم متوزين خايفين 
انا:بروح اورطهم في السالفه كلها مشتهيه اشوف اشكالهم وهم يتهزؤون
منيره:ياربييه على النذاله 
شيخه:ترى اذا رحتي بيقلبون السالفه عليس
انا:اجل خلاص اقعد في ارضي احسن ههههههه
الا كم الساعه الحيين ؟
منيره:الساعه الحين 1ونص 
انا:آمآ عاد بسم الله الوقت مشى بسررعه 
غاده:مآتحسون ان الوقت صاير يمشي بسرعه الايام والشهور صارت برق من سرعتها
انا :الا والله سبحان الله اخر الزمان 
مرام:الله يرحم الحال
غاده:بنات كأن احد ينادينا 
مرام :الا خآلتي امكم اكيد يبونا نصف السماط((السفره)) علشان نحط الغداء
انا:اوك يلا امشوا ننزل لهم 
نزلنا تحت وعلطول استقبلونا بالسماطات((السفره)) 
خالتي:يلا بسرعه روحو افرشوا واحد بالمقلط (المجلس)) وآحد بالصاله 
انقسمنا قسمين بنات راحو يفرشون السفرات وبنات للمطبخ
..
طارق:الحمد الله طلعت من السالفه بسلام يووه مااصدق
بصراحه رحمتهم يوم شفتهم يتهزؤؤون
معاذ:مشكلتهم محد قالهم يركبون السياره
طارق: اقول ماتحس انه ملل هنا بالديره
معاذ:وش تبينا نسوي يعني لازم نجي مع الاهل غصب
طارق:اووف طيب الحين وش نسوي ملييت وشلون بنقضي اسبوع كامل هنا
معاذ:مدري بس تدري مالنا الا البنات 
طارق:جبتها والله انهم كفوووو بعد الغداء بنروح لهم اوك
معاذ:اووك
..
بعد ماخلصنا ترتيب السفره وقفنا كلنا عند سفرتنا بشكل دائري وقلت لامي
انا:يمه خلاص نقلط الرجاجيل
امي:ايه خلاص وش نحتري بعد روحي نادي معاذ يقلطهم ((يناديهم))
انا استهبل:يمه مايصلح اروح آنا
امي:اقول روحي نادي اخوس واعقلي الله يهديس بس
انا:يمه اذا بنادي معاذ بمر من عند الرجاجيل اناديهم مره وحده ونخلص 
امي:هههههههه راسي مب علي وشلون ماجا بالي 
خلاص اقعدوا عند السفره لين اروح انادي ريماس وامل ينادونهم الا وينهم هم
غاده:مدري من بعد ماصاحوا ماندري عنهم 
امي تنادي :امـــــــــــــــل ريماااااس وينكم 
منيره:يمكنهم برا
انا:لا لا تلقينهم ناموا اعرفهم اذا صاحو خمدوا مدري شلون ذولي ههههههههه
مرام:وهي صادقه اصبروآ بروح اشوفهم في الغرف
راحت مرام ودقيقتين ورجعت 
خالتي:هاه لقيتيهم 
مرام:ايه نايمات 
جدتي:ياحبي لبنياتي روحوا قوموهم يتغدون 
انا بحماس:طيب تامرين
امي:مويضي اقعدي روحي غاه قوميهم انتي لاآآ هبلتي ببنيتي
انا:ههههههههههه 
مرام:وش مسويه مويضي
انا بقهرها:سلامتس 
مرام بقهر:تقلعي 
جدتي قامت وراحت تقلط الرجاجيل
امي:الله يهديها امي وراها قامت تناديهم
خالتي:تعرفين امي خليها بكيفها كذا ترتاح هي
انا:يمه ترآني ميته جوع بجلس اكل 
امي:بالعافيه 
انا جلست وقلت: اجلسوا معي انتو هيه
منيره:طيب وجلست جنبي والبنات جلسوا وخالتي وامي جلسوا 
وانا بديت اكل
مرام:هييه انتي احتري جدتي
انا:معليش والله جوعانه 
شيخه:طيب شوي شوي مب طاير الاكل 
منيره:ههههه حرام عليكم تراها مآفطرت
انا:ياعمري يامنيره فديتس والله انتي اللي حاسه فيني
خالتي:ام باسم متى بنفر ح في يوسف ومضاوي اجل ماشوفكم تكلمتوا عن الملكه والعرس ولا تونا عليها
انا غصيت بالاكل من الحياء ههههههه
امي:عطوها مويه وش فيس بسم الله عليس
انا اصرف:لالا ولاشي
خالتي:هههههههه خلاص ماعادنا حاتسين(متكلمين) في العرس كلي بس
انا جلست اناطر الاكل وساكته 
مرام:هيه مويض وش فيس 
انا:مافيني شي 
منيره:ايه صح مافيس شي هههههه
امي:خلاص الله يهديكم خلوها تاكل 
جت غاده وامل وريماس وراها وجلست والبزارين راحو يغسلون وجيهم وجو وجلسوا جنب بعض لازم ههههههه
جت جدتي وجلست وقالت: يله سموا سموا وش فيكم 
امي:بسم الله الرحمن الرحيم
بدوا ياكلون وانا سرحانه 
جدتي ناظرتني وقالت:مضاوي وش فيس ماتاكلين 
انا ابتسمت بفهاوه:هاه الا اكل 
جدتي:ماشوفس تاكلين ولا ماعجبس اجل
انا:افا عليس ياجدتي الا والله هذاني اكل 
امي بزلة لسان:مستحيه يمه علشان جبنا طاري العرس
جدتي:وش عرسه ؟
خالتي توهقت لان جدي وجدتي طبعا مايدرون بخطبتي واذا درو الحين بيسون مناحه 
وفضلت خالتي تقولها بعد الغداء احسن وقالت:بعدين بقولس يمه 
جدتي:زين كلوا عاد يله
..
محمد:الا يوسف متى عرسك اجل
جدي :وش عرسه يوسف بتعرس
يوسف يصرف:ههههه هاه لالا محمد يمزح عليك 
محمد استغرب وقال بصوت واطي:هيه وش فيك 
باسم:خالي جدي وجدتي مايدرون خلنا ناكل اول بعدين نفهمهم لانهم اكيد بيعصبون لإنا ماقلنا لهم 
محمد بااحرج:آها ايه معليش طيب كلوا
طارق:ابوي متى بنرجع 
ابو يوسف:تونا واصلين مامدانا 
جدي: اجل مليت منآ
طارق:ههههه لا ياجدي بس اسال
يوسف يبي يقهره:اكيييد
طارق توهق وناظر ليوسف بحقد وقال:ايه اكييد
خلصنا اكل على الساعه 3 و رحنا لمراقدنا 
انا:ياربيه خلاص شبعت وجاءني النوم
منيره:ايه والله خلاص بس احتري اذان العصر 
مرام:مابقى شي 
امي جتنا وقالت:مشاء الله عليكم قوموا غسلوا المواعين يله
انا:يمه والله فينا النوم
امي:قوموا يلا بلى قلة ادب
انا:يوه يمه صرنا قليلات ادب علشان ماغسلنا مواعين
امي عصبت:تقومون ولا شلون ؟
شيخه:خلاص يمه جينا


رحنا للمطبخ وكل وحده منا منتهيه خلاص فيها النوم


انا:اقول بنات ابي اتنشط ماقدر اغسل المواعين كذا
منيره مسكت السطل اللي فيه مويه وصابون وكبته علي
انا:هييييييييييييء ياتبببن هيييه مب كذا وجع
منيره:ههههههه علشآن تتنشطين 
انا: طيب اوريس وعبيت السطل وحطيت نصه 
صابون ومويه قليله وخليته لين يمتلي من الرغوه وخذيته واول ماشافتني منيره راحت تركض في المطبخ
تبي تتوزاء بس من حسن الحظ مالقت لها مخبأ وقربت لعندها وكبيته عليها روشتها فيه
منيره تصارخ:يازفت وجع دخلتيه في عيوني وجع
انا:احسسن تستاهلين يالخايسه شوفي وش سويتي فيني مليتيني صابون
غاده:هييه انتو وجع شوفوا وش سويتوا بالمطبخ بسرعه امسحوه لاتجي جدتي الحين وتعلقنا في المسامير اللي معلقه عليها الفوط
شيخه:هههههههه والله تخيلت اشكالكم
مرام:وش رايكم اجرب ؟
انا رحت لمرام ومسكتها مع خصرها:هاه ارفعس لعندها ههههههه
مرآم:هيييييه انتي عآد مآتصدقيين 
انا:ههههههههه لا تقولين اجل بجرب 
مرام: ماتصدقين انتي هههههه طيب يله من بيغسل ومن بيمسح
شيخه:غاده ومرام بيغسلون وانا ومنيره ومضاوي بنمسح واللي بيمسح الارضيه منيراتوه ومويض
انا:خيير ليه لنا شغلين وانتو بس واحد 
مرام:لا والله من اللي كبب المويه والصابون مب انتي ومنيراتوه
منيره:طيب يلا خلصوا عاد ترآ بنوم هنا الحين
وبدينا نسوي شغلنا وخلصنا على اذان العصر وامدانا نطلع من المطبخ الا نسمع صوت جدي وجدتي يعلى
شيخه:يمه وش فيهم 
منيره:تعالوا نشوف
ورحنا نركض للصاله
غاده: وش فيكم 
جدي بزعل وضيق وعصبيه ((كلها مجتمعه مره وحده)) :افا يامضاوي تنخطبين وانا اخر من يدري والله ماهقيتها منس ماهقيتها منكم كلكم افا بس افا
انا توهقت وقلت:جدي والله كل شي صار بسرعه ماامدى ويوسف كان مستعجل يعني ماامدانا نسوي شي اعذرنا يالغالي 
جدي سكت وباين على ملامحه الضيق والحزن هو وجدتي
جدتي بضيق :ماعاد لنا قيمه واهيمه ياابو محمد خلاص ماعاد صار لنا مكان بينهم
جدي بزعل:قلتيها ياآم محمد ايييييه ماعاد في هالدنيا خير
انا اناظر لامي وخالتي وامي وخالتي يناظروني واشكالهم متوهقه بالمره 
انا:جد ي اذا انت مب راضي على هالزواج والله مايتم 
جدي بضيق:لا وانا جدس مب قصدي بس اقل شي كان قلتو لنا بالتلفون مب ضار 
امي:والله يابوي صار كل شي بسرعه اعذرنا الله يخليك انت وامي
خالتي:غلطانين والله ندري بس والله مو بيدينا 
انا:جدي تبينا نعيد الخطبه نعيدها ولا يهمكم
جدي وجدتي ضحكوا من بين ضيقهم وانا ماصدقت ورحت حبيت روسهم وامي وخالتي نفس الشي
جدتي:بتعودين تستحين مرتن اخرى هههههههه
انا:ايه ولا تزعلون بس
جدي:الله يخليس لاهلس يابنيتي 
انا:اميين ويخليكم لنا 
جدي:الملكه بتسونها بكره وهنا ولا مانيب راضي 
انا طلعت عيوني:جدي وش تقووول بكره عاد 
جدتي:ايه بكره وش فيها ملكه 
جاء ابو يوسف ويوسف وخالي وباسم تنحنوا ودخلوا علينا 
انا والبنات بسرعه خذينا طرحنا وتغطينا 
خالي:هاه يابوي رضيت 
ابو يوسف:والله ان كل شي تم بسرعه اعذرنا ياابومحمد
جدي:رضيت بس بكره تسون الملكه وعندي هنا
يوسف استانس وقال:ايه ايه جدي اللي تامر فيه بكره بكره 
انا:لاياجدي مب ممديني خلها الخميس 
جدتي:خلاص ياابو محمد الخميس علشان يمدي البنت تجهز
يوسف:جدي جدي قل ان العرس الاسبوع الجاي الله يخليك
كلنا:ههههههههههههههههههههه
جدي:اركد اركد عاد العرس مب الحين تونا عليه 
انا:صادق جدي انا ناويه اكمل دراستي معليش يوسف بعد سنه العرس
يوسف طارت عيونه فيني:لااااآآآآآآآآآ معليش اعذريني وش سنه والله طوويله المده انا مب مانعس من انس تكملين 
دراستس بس بتكملينها وانتي في بيتي
انا:عاد والله بكيفك ورحت والبنات وراي
ابو يوسف:خلاص بعد سنه وش مستعجل عليه 
يوسف بقهر:طيب اللي تامر به
جدي:يلا مشينا المسجد مابقى شي ع الصلاة
ابويوسف:يله مشينا
..
انا:ياربيه واخيرا اذن 
منيره:هييه خير مايصلح 
انا:استغفر الله يارب تتوب علي يلا امشوا نتوضاء ونصلي خلاص ماعاد اشوف
شيخه:اوكيشن 
وصلينا وخمدنا علطوول من الارهاق والتعب
.. 



طارق:هاه نروح للبنات الحين
معاذ:ناموا امي تو تقوله خلنا ننوم احسن من هالطفش شف كلهم نايمين 
طارق:يله اجل وش نسوي بعد 
معاذ:طيب نبي لحف مفارش اي شي 
طارق:بسيم ويوسفوه سبقونا 
معآذ:امش نروح ناخذ من مخزن اللحف 
طارق:يله 
خذوا لهم لحف ومخاد وناموا من الطفش وموصله معهم للاخر من الزهق


الساعه 7 المغرب 
أمي بصراخ:يلااااااااه وش تحترووون مضاوي غاده مرام منيره شيخه امل ريماس قوموا يلا الله يهديكم قوموا صلو المغرب يله الله يصلحكم 
آنا فتحت عيوني وناظرت للشباك ولقيت الظلام مغطيها
امي:يله قووومي وقوميهم يلا بنروح لبيت ابو سعد اخلصوا يله
آنآ: بنرفزه:يمه وش ابو سعد ياربيه 
امي بصوت عالي:قومي صلي وخلي بيت ابوسعد بعدين يله الله يهديكم 
آنا :طيب طيب وقمت توضيت ورجعت ولقيت البنات نايمات 
انا بصراخ:بنآآآآآآآآآآآآآآآآآآآآآآآآآآآآآآآآآآآآت قوووموا قووموا مصيبه مصيبه
البنات نطوو من الصرخه وقالوا:وش فيييييييييييييييييييييييييييس
انا:هههههههههه مافيني شي قوموا صلوا يله 
البنات ناظروني بحقد وقاموا وكل وحده دخلت حمام


صلينا كلنا ورحنآ للحريم ولقيناهم يشربون شاهي وتونا بنجلس معهم
الا قالت خالتي:لاتجلسون روحو البسوا واجهزوا ابو سعد عازمنا للعشاء
منيره:يمه والله مالنا نفس لعزايم 
آنا:مب لازم نروح روحوا انتو
جدتي:استحوا على وجيهكم بس الحين عازمكم ولا تروحون
شيخه:خلاص خلاص بنروح نجهز 
امي:لبسوا ريماس وامل وكدوا ((مشطوا)) كششهم ((شعورهم ))
انا:طيب
ورحنا وكل وحده موصله معها فينا النوم وتونا جايين وحالتنا حاله


انا:ياربيه وش البس الحين متى بيمديني استشور شعري كله منس يامنيييير
منيره:حتى انا مثلس اقول مالنآ الا نجعد 
غاده:اجل تبون تستشورن بعد مب ماديكم يلا بس بسرعه البسوا ترى مابقى شي
مرام:مشاء الله امي وخالتي وجدتي جاهزين 
منيره:ياربيه والله مالي نفس 
انا:خلاص ارضوا عاد هذا المكتوب 
وبدينا نلبس ونجهز انا ومنيره جعدنا كششنا ولبسنا البزارين نفس اللبس وخلصنا كلنا تقريبا ع الساعه 8 ونص 
غاده:صليتوا العشاء ولا لا ؟
انا:لا متى نصلي وإنا كنا نجهز 
شيخيه:طيب بسرعه ترى الحريم لبسوا عبايتهم
منيره متنرفزه:ياربيه وش مستعجلين عليه ذولي 
مرام:بسرعه بسرعه قبل ماياكلونا الحين اخلصوا 
صلينا ولبسنا عبايتنا وتجمعنا كلنا في الصاله نحتري الرجآجيل يخلصون 
معاذ: يله اطلعوا وش تحترون 
آنا:طيب خلصتوا انتو 
معاذ:ايه خلاص ركبنا السيارات كلنا
شيخه:من بعد البيت علشان نروح بالسياره 
انا:كلهآ حارتين الا إنا واصلين
مرام:يختي احسن مافيني امشي والله 
جدتي:خلوا بربرتكم بعدين يله تاخرنا على الناس
عدلنا العبايات وطلعنا وركبنا السيارات وكلها 10 دقايق ووصلنا بيت ابو سعد


وقف بعرفكم على بيت ابو سعد
ابو سعد وام سعد :ناس طيبه وش حليلهم
سعد الولد الكبير عمره:30
ناصر عمره 26
ساره عمرها : 24


~نكمل~


ودخلنا وإنا مستحين شوي يعني مانعرفهم كثير 
وبدا السلآم والترحيب وبعدها جلسنا بمجلس الحريم 
منيره :ياربيه فيني النوم 
آنا:هيه صحصحي وش بيقولون عنس الناس الحين
مرام:خلاص اسكتوا جت ام سعد وساره 
وعاد ي سواليف وقهوه وشاهي مافيه شي يذكر هاجدين لاإننا فينا النوم ويقالنا مستحين 
وعلى الساعه 11 قلطونا للعشاء 
وتعشينا ويوم جت السااعه 12 ونص اتجهنا لبيت جدي 
واول مارجعنا بدلنا ملابسنا ولبسنا قمصان ونمنا 


وعلى الساعه 2 الليل قمت انا خلاص شبعت نوم وناظرت البنات كلهم نايمين الا مرام


آنا بنفسي:غريبه وينها احسن بعد خلها تجلس معي وخذيت طرحتي وطلعت برا 
ودورت عليها ومالقيتها ولقيت باب السطح مفتوح وقلت بنفسي اكيد هي فوق وجاء بالي
اخوفها ومشيت بهدووء ويوم وصلت لاخر درجه انصدمت من اخر كلمه سمعتها وصنمت في مكاني وبديت 
ارجع لوراء علشان ماتحس فيني واستوعب اللي سمعته 


مرام:ههههههه لا انا الحين بلحالي طالعه السطح بسم الله الجو يخوف بس كل شي لعيونك يهون
راكان:تسلميين ياقلبي انتي
مرام بخوف:الله يسلمك يمه والله خايفه خلاص بنزل تحت بعدين اكلمك الصبح انت موجود ؟
راكان:مدري مااتوقع بس انتي دقي اذا رديت عليك يعني مانمت واذا مارديت يعني نمت
مرام:اوك خلاص يلا مع السلامه 
راكان:اووك ياعسسل لاتحرميني من هالصوت 
مرام:ان شاء الله 
راكان:بااي حبي
مرام:باي ركوني 


انا اول ماسمعت كلماتهم الاخيره نزلت تحت اركض وانا مصدومه ورحت لفراشي وانسدحت بسرعه بسرعه 
علشان ماتحس فيني تلحفت وسويت نفسي نايمه 
دخلت مرام وانا خلاص ودي اروح واسطرها منقهره من هــاللي جالسه تسويه بس هديت نفسي وسويت نفسي توني افتح عيوني 
وناظرتها وابتسمت وخليت كل شي طبيعي


مرام:هلا مويض قمتي زين يلا امشي نطلع مليت وانا بلحالي 
آنا بدون نفس:مالي نفس اطلع شكلي برجع انوم اصلا
مرام:طيب براحتس وطلعت 
آنآ بتوتر:ياربيه وش اسوي الحين اخليها ولا انصحها ولا امسح رقمه ولا وش اسوي يارب دلني ايه بس مافيه 
الا هو بس خاف يعصب لالا خلاص هونت لالا خلاص بقوله 
ودخلت مرام مره ثانيه وقطعت حبل تفكيري خخخخخ
مرام:مويض قومي معي تكفين خايفه برا ابي اكل بس ماقدرت اروح المطبخ خايفه
انا:هيه وش خايفه منه المطبخ قدام غرفة جدي وجدتي روحي وبلى دلع
مرام:تكفين قومي بلى نذاله
انا :طيب طيب يله امشي
مرام ابتسمت وقالت :يله 



تم البارت التآآآسع .~
وبس توقعاتكم وارائكم ^_^


وش راح يصير في يوم الملكه؟؟ 


ويوم المقناص ؟؟


وش راح تسوي مضاوي بسالفة
مرام ؟؟


~.آلــبآرت الـعآآآشر ]~


هالبارت كله اكشن ورومنسيه وممكن شوية كوميديا مدري *_^


نـــــــــــــــــــــــبدأ 



~في المطبخ~



أنا:وش تبن تاكلين حظرتس
مرام:تدرين مشتهيه بطاطس
انا بنرفزه:يوووه والله انس فاضيه خذي لس خبزه وجبنه وبس
مرام:تكفين قطعي معي والله ماشتهيت جبن
انا:طيب امري لله يلا بسرعه جهزي القطاعه والبطاطس وطلعي الزيت
مرام:وانتي لاتصيرين نذله ساعديني عاد
مضاوي بدون نفس:احمدي ربس بس اني بقطع معس
مرام باأستهزاء:طيب يالسنعه


جهزت كل شي وبدينا نقشر البطاطس ونقطع 


وانا ساكته افكر باللي بسويه


مرام:مضاوي وش فيس ساكته مو من العاده
انا:لا سلامتس مافيني شي
مرام:طيب ممكن اقولس شي 
انا:ايه قولي وش عندس صايره مؤدبه
مرام:ههههههه مدري المهم اسمعي 
آنا:اسمعس قوولي
مرام:تذكرين الولد اللي عطانا رقمه في السوق
انا:ايه
مرام:كلمته 
انا ماصدقت انها تكلمت وقلت:ممكن اسالس سؤال طيب؟
مرام:ايه تفضلي
انا:انتي وش رايس في اللي سويتيه هو صح ولا غلط هو حلال ولا حرام ولا عيب ولا مو من عاداتنا؟؟
مرام:اممممم مدري بس اتوقع هو عيب
انا:لا مب بس عيب الا حرااااااااااااااااااااااام ابعدي عنه مرومه انتي عارفه وش يبون الشباب من وراء كل هذا؟
مرام:بس يختي عاجبني مره مره
انا بخوفها :ترى اذا مابعدتي عنه السالفه بتووصل ليووسف
مرام بخووف: تكفييين الا يووسف
انا:اجل اعقلي
مرام ماودها تبعد عنه وقالت:طيب يختي يجنن وش اسوي ؟!
انا:من ترك شيئاً لله عوضه الله خيراً منه
مرام : خلاص خلاص بكسر شريحتي اليوم والحين وخذت جوالها وطلعت الشريحه وكسرتها 
<ماعندها وقت هههههه


انا:ايه كذا فديت اللي يسمعون الكلام لحظه
اذا آسألوس اهلس ليه كسرتيها وش بتقولين
مرآم تفكر:اممممممممم مدري بس بتصرف
انا:طيب وانا بساعدس باللي اقدر عليه 
مرام:تسلمين مانحرم منس ابداً
انا: ولا منس يآوخيتي
مرام:كني اسمع صوت برا
أنا:تلقينهم الشله المصونه
مرام:تتوقعين 
أنا:مدري بس أكيد هم مافيه احد مزعج هنا غيرنا هههههههه
مرام:ههههههه من جد اجل قايمين في الليل بسم الله ولا جالسين
نطبخ بعد ياعلينا رواقه 
أنا: عادي مع البنات كل شي جايز ههههههههه
مرام:هههههههه مضآوي وش رايس نخليهم يقلون البطاطس و
ويغسلونه ويملحونه 
أنا: يلا قداآآم مافيني حيل اطبخ 
مرام:ولا انا وناسه باكل بدون تعب هههههههه
انا: خبله هههههه


جو البنات عندنا 


انا:هلا وغلا
منيره:هلا مشاء الله جالسين تبلعون 
غاده:ولايفكرون في احد بس ملي في بطونهم 
آنا:هيه وجع تونا ماطبخنا حتى 
مرام:بعدين كنتوا خامدات يعني مثلا نجي نقومكم 
شيخه:ايه ههههههههههه
آنا:لا والله اقول بس دامكم جيتوا خذوا وحده تغسل البطاطس ووحده تملحه وحده تقلاه يله 
مرام:ايه مب تاكلون ببلاش
منيره:وجع ماصدقوا إنا جينا
بس ترى هاه انتو اللي بتغسلون وتمسحون المواعين
آنآ:طيب يصير خير 


منيره غسلت البطاطس وغاده ملحته وشيخه قلته وبلعنا وخلصنا
كل شغلنا على آذان الفجر وصلينا وقومنا كل البيت يصلون
والرجاجيل طبعا على جدي ^_^


بعد صلاة الفجر


أنا:يلا بنات نروح نقنع جدي 
غاده:ايه بسرعه قبل مايجي الصبح
مرام بااستهزاء:ليه الحين إنا الليل
غاده:اللحين إنا الفجر شوفي مابعد طلعت الشمس يالحولاء
انا:اقول لايكثر انتي وياها وامشوا 


كلنا اتجهنا للصاله ولقينا جدي وجدتي جالسين وعندهم امل وريماس وشكلهم مزعجينهم بسواليفهم الواجده خخخخخ


انا:صباح الخير وحبيت راس جدي وجدتي والبنات مثلي
جدي:هلا صبحكم الله بالخير
كلنا:صبحكم الله بالنور
جدتي:مشاء الله على بنياتي قايمات من الفجر ايه هذولي البنات السنعات
ريماس:جدتي تلقين وراهم شي 
انا:انتي اسكتيمن سمح لس تتكلمين
ريماس:كيفي بتكلم وبقول اللي ابي
شيخه تبي تقهرها:طيب مشكلتس بالحياه
انا:تعجبيني شوشو ههههههههههههه
امل منقهره: بعد هي قايله الصدق خييير 
مرام:ياربيه الحين وش بيسكتهم المهم مضاوي قولي اللي عندس
ولاكانس تسعمينهم
جدي:قولوا اللي عندكم خلنا نسمع 
انا بحماس:جدي نبي نروح نصيد وش رايك موافق صح صح
جدي طارت عيونه:وشو تروحون تصيدون !!
جدتي:عساكم صاحياتن بس اخبر الصيد والقنص للرجاجيل
غاده:عادي جدو جدتي وسعوا صدروكم هاه وافقتوا صح يلا نروح نجهز يلا يلا
جدي:لا الله يهديكم وش صيده اعقلوا بس
انا:تكفى جدي الله يخليك 
جدتي اقتنعت وقالت:خلنا نطلع البر ساعة صدر يابو محمد وخلهم يصيدون لاتحط بخاطرهم
منيره بصراخ:يالبييييييه ياجدتي فديتس
انا:الله لايخلينا بس 
جدي:طيب وبتعرفون تصيدون هاه ترى غدانا يعتمد على اللي بتصيديونه
انا:ايه افا عليك بس يلا هاه نروح نجهز العده
جدي:ايه روحوا
انا:طيب جدي نبي البندقيه حقتك علشان نصيد بها
جدي:زين بروح اجيبها واروح اجهز عدتها لين تخلصون
كلنا:ونآآآآآآآآآآآآآآآآآآآآسه 


ورحنا نركض نجهز الاغراض
ونقوووم كل البيت ازعجناهم ازعاج ههههع
جهزنا كلنا على الساعه 7 واتجهنا لسيارتنا واتجهنا للبر


و على الساعه 8 ونص وصلنا البر 



نصبنا خيامنا و جلسنا نرتب الاوضاع وفرشوا لهم الحريم برا 
جنب الخيمه
وجدي وابو يوسف فرشوا لهم تحت شجره يبون الظل على قولتهم ^_^
طلعنا برا كلنا البنات وانا رحت اركض لسيارة جدي علشان اخذ البندقيه قبل محد يجي وياخذها من البنات 
وجو البنات عندي والعائله الكريمه كلها خالي محمد وباسم ويوسف ومعاذ وطارق 


خالي:يله مضاوي مشينا نقنص
منيره:هيييه انتو مب بلحالكم بتروحون بنروح معكم رجلنا على رجليكم
خالي:طيب ياام لسآنين امشي 
جدي بصوت عالي :مضاوي خذتي البندقيه 
انا وشايله البندقيه بالقوه وارفعها لجدي:ايه جدي اول ماخلصت رحت اخذها
جدي:هههههههه زين انتبهي لاتقنصينا 
انا:هههههههه لا جدي لاتخاف 
يوسف:اجل تبين تقنصين اليوم والله طلعتي مب هينه يازوجتي
انا بثقه على شويه حياء :ايه افا عليك الحين تشوفون صيدي 
اصبروا علي بس
معاذ يتهزاء:يلا ورينا شوفي هالحمام فوق راسس صيدي لنا وحده مانبي كثير
باسم:اتحداك تجيبينها
انا :لا تتحدى انت وهالخشه الحين تشووفون


انا ومسويه قويه واعرف للصيد مسكت البندقيه ورفعتها بالقوه لانها
كانت مره ثقيل بالنسبه لحجمي وصوبت على احد الحمامات وطلقت
وبعدها مادريت الا انا راجعه وراء وطايحه على الارض من قوة الطلقه 
عاد تخيلوا شكلي فرحانه بعمري ومسويه اعرف واثقه اني بصيد وفي الاخير طحت على خشتي هههههههههه


الكل:هههههههههههههههههههههه
يوسف:اجل تعرفين تصيدين هههههههههههه
انا اصرف:ايه اعرف بس هذي غلطه الحين بوريكم القنص
على اصوله
خالي:يلا بنشوووف الحين
طارق:والله ماعندس ماعند جدتي
شيخه تسلك لي:هييه انتو ترى اختي قناصه بس هالمره غلطت
باسم:اقول بس لايكثر اشوى انها من جنبها
انا بقهر صوبت البندقيه على باسم وقلت استهبل طبعا:ترى اذا ماسكت بطلق عليك
باسم:ههههههههه اقول اهجدي بس 
انا:خلاص هالمره بصيد لكم حمامه يلا راقبوا
طارق:شاده حيلس وفي الاخير حمامه ههههههه
انا:اقول راقب وانت ساكت 
مرام:يله بسرعه طيب ولا عطينا نجرب إنا 
انا:طيب اخر مره يله راقبوني ههههه
يوسف وهو يقرب لعندي:ماتبين مساعده ؟


انا من شفت يوسف يقرب عندي وانا خلاص سيطر علي الحياء 
وظغت على الزناد بدون قصد 
وطارت رصاصه من البندقيه واستقرت في كتف يوسف !!



يوسف وهو ماسك كتفه ويتالم :آآآآآآآآآآآآآآآآآآآآآه وطاح ع الارض مغمى عليه من 
قوة الطلقه 



/.. حالنا بعد ما طلقت عليه ../


انا متصنمه في مكاني للحين مآ ستوعبت اللي صار
ريماس وامل حظنوا بعض وجلسوا يصيحون <<حالتهم صعبه هههههههه
طارق ومعاذ نفس حالتي تقريبا مصنمين في اماكنهم
اما البقيه فكلهم راحو يركضون عنده 


منيره بصراخ:مضاوي وش سويتي يوووسف رد علي يوووسف
خالتي ماسكه يوسف وتهزه وتقول وهي تصيح:يمه ولدي يووووسف يمه يوووسف رد علي
يوووووووسف رد علي يوووووووووووووووووووسف
ابو يوسف بخوف وتوتر:بسرعه بسرعه ودوه المستشفى


خالي وباسم شالوه للسياره وراحت امي وخالتي وابو يوسف ومنيره معهم 
انا بعد ماشفتهم يركضون ويركبون يوسف للسياره وبعد مامشوا متجهين للمستشفى
بدت تتضح للي الامور وبديت استوعب اللي صار وبعدها حسيت
ان الدنيا تدور فيني وطحت من طولي من قوة الموقف 


غاده بصراخ:مضآآآآآآآآآآآآآآآآآوي مضآآآآآآآآآآآآآآآآآوي
مرام :مضآوي تكفين قوومي يكفي واحد مضاووي مضآآآآآوي
شيخه:مضاوي يوسف بيصير بخير ان شاء الله بس انتي قومي مضآآآآوي
انا بديت استجيب لندائهم وفتحت عيوني ببطئ وقلت بتعب:يوسف وينه يوسف بخير وقلت بصراخ:ودوني ليوسف تكفون ودوني له
ابي اشوفه يووووووسف انا اسفه والله ماكنت اقصد والله يوووووسف سامحني سامحني يوسف ونزلت دموعي وصرت اصيح بشكل جنوني


جدي:استهدي بالله يابنيتي ماعليه الا العافيه ان شاء الله


جت جدتي عندي وحطتني على حجرها وبدت تمسح علي وتهديني وتقراء علي 
بعد نص ساعه مرت علينا بهدوووء 


غاده:مرام دقي على منيره تطمني على يوسف 
مرام:ماعندي جوال؟
شيخه:ليه وين جوالس؟
انا ودموعي على خدي:مب وقته ياشيخه مرام خذي جوالي ودقي الله يخليس
مرام:طيب طيب وخذت جوالي ودقت على منيره 
منيره بحزن:هلا مضاوي
مرام :انا مرام هاه طمنينا وش صار عليه 
منيره بتوتر وخوف:توه بغرفة العمليات للحين ماطلع ادعووا له 
مرام:الله يشفيه ويعافيه ويقومه بالسلامه خلاص مع السلامه اذا قام طمنينا عليه 
منيره: ان شاء الله سلام
انا بخوف:هاه وش اخبارهـ؟
مرام تنزل دموعها:ادعوووا له 
انا بصدمه:لالالالا يوسف مامات لالالا الله يخليس قولي غير هالكلام تكفين تكفين 
مرام :لالا مضاوي يوسف مامات انا اقصد ادعو له ان الله يشفيه توه بغرفة العمليات
انا ارتحت ورفعت يدي لسماء ودموعي في عيوني:يارب تقوومه بالسلامه يارب يارب تشفيه وتعافيه وترجعه لنا بصحه وسلامه يارب
الكل :آمييييييييييين 
بعد سآعتين مرت علينا بخووف وقلق وتوتر دقت علينا منيره
انا اول ماشفتها تدق خذيت الجوال بسرعه ورديت وقلت بتوتر : هاااه بشري ؟؟
منيره:لا الحمد الله الحين هو بخير تطمنوا طلعوا الرصاصه من كتفه والحين هو تمام ان شاء الله
انا بفرح:الحمد الله يارب الحمد الله طيب انتو شفتوووه؟
منيره:لا لانه تحت تاثير البنج الحين العصر بنشووفه 
آنا:طيب الحين استاذن ببشرهم
منيره:طيب مع السلامه
آنا:مع السلامه
جدي:هاه بشري 
انا:الحمد الله الحين هو بخير طلع من غرفة العمليات
جدي:اللهم لك الحمد ولك الشكر يارب
جدتي:الحمد الله على سلامته مضآوي هناس العقلان
انا وجهي انصبغ احمر من الحياء وقلت:هناس خير
مرام:جدي بنروح البيت ولا بنجلس هنا؟
جدي:لالا ظفوا عفشكم وتوكلنا للبيت 
جدتي:زين يلا يابنياتي رتبوا الاغراض الله يعافيكم
كلنا:إن شاء الله جدتي ورحنا
جدي:طارق معاذ نزلوا الخيام 
طارق:ان شاء الله 


ظفينا عفشنا واتجهنا لبيت جدوو
~ في المستشفى ~



خالي:يلا توكلنا على الله مآلها داعي جلستنا هنا لين جاء العصر ان شاء الله جينا
خالتي:لاآآ ماتحرك من هنا الا لين اشوف ولدي
ابويوسف:قومي ياآم يوسف ماله داعي جلستس فيذا هالوقت
خالتي:قلت لكم مب متحركه الا لمن اتطمن على وليدي
امي:خلاص يامحمد انت رح وخذ معك منيره وانا والباقي بنقعد
منيره:لا مابي اروح 
امي:طيب براحتس 
خالي:يله انا ماشي واذا صارفيه شي جديد دقو علي
باسم:ان شاء الله 
ابويوسف:انت رح طمنهم تلاقيهم الحين مختبصين
خالي:ان شاء الله وراح


قبل اذان العصر يعني قرب وقت الغداء <هع
كلنا كنا مجتمعين على سفره الغداء بااستثناء اللي كانوآ
بالمستشفى 
وكل واحد منا له حاله اللي ياكل بدون نفس واللي سرحان وبعالم ثاني
واللي ياكل ولا يدري عن الدنيا <<طبعا هذولي ريمآس وامل هههههه
انا كنت سرحانه وفجاءه مر خيال يوسف علي وانا اطلق عليه ونزلت دموعي لاادرياً وعلطول قمت اركض للغرفه


جدي باسى:محمد وانا ابوك رح لها و هدها
خالي:تآمر يالغالي 


>> وقام وجاء عندي >>


انا مسحت دموعي وناظرته بحزن وقلت:خالي تتوقع انه بيسامحني
خالي:يامضاوي يالغاليه انتي ماكنتي تقصدين يعني ان شآء الله بيسامحس ولاتنسين انه يحبس
والمثل يقول ضرب الحبيب أحلى من اكل الزبيب


<<مدري وش دخل المثل هههههههه


انا ابتسمت من بين حزني وقلت:ان شاء الله يسامحني والله اني ماكنت اقصد
خالي:ادري ماتقصدين ولا فيه وحده بالدنيا تبي تذبح زوجها؟!!
انا :ايه انا الخبله بغيت اذبح قلبي << جبت العيد هع 
خالي غمز وقال:اجل تحبينه يالقناصه ههههههه
انا بحيآء:خالي رح تغد احسن
خالي: طيب بروح بس كل هالكلام بيوصل لقلبس هههههههه
انا بخوف وحياء:خالي لاوالله ياويلك ترى بصير مزاعلتك ههههه
خالي:هههههههههه زاعليني 
انا:ياشينك اطلع برا
خالي:هههههههه طالعين طالعين بس لاتشيلين هم
يوسف بخير والحين بتروحين له وتتطمنين عليه
آنا:ان شاء الله 


جو الثلاثي عندنا


غاده:ترى طارق بيجي معكم 
خالي:وش يبي ومن بيعقد معكم انتو؟
شيخه:عادي خالي خله يروح يشوف اخوهـ إنا معنا ربي اولآ ثم معاذ
انا:ليه مانروح كلنا ونخلص
غاده:ليه ناسيه انهم مايدخلون البزارين
آنا:ايه صح
خالي:يلا الحين اذن بروح اصلي انا وابوي نجي نلقآكم جاهزين
مرآم:آن شاء الله


..بعد صلاة العصر~


مرام:يلا مضاوي وش تسوين خالي
ينادي علينا من ساعه
آنا:طيب يله امشي 
طلعنا برا
جدي:يله توكلنا ع الله
خالي:توكلنا عليه


وطلعنا وركبنا السياره واتجهنا الى المستشفى


..
ام يوسف:الحمد الله على السلامه يالغالي
ابويوسف:ماتشووف شر 
يوسف ابتسم وقال بصوت تعبان :الله يسلمكم كلكم
منيره :الحمد الله على السلامه يمه والله خوفتني عليك 
يوسف ابتسم لها وقال:الله يسلمس
باسم:هاه اخبارك الحين
يوسف من بين تعبه:زين
ام باسم:سلامتك اخر التعب ان شاء الله طلبتك سامح مضاوي ياوليدي اكيد ماكآنت تقصد
يوسف آبتسم وقال:مسموحه زوجتي القناصه وضحك بهدوء
ام يوسف:خلاص يمه ارتاح لاتتعب نفسك


نتركهم ونروح لبيت الجد ابو محمد


شيخه:غاده وين معآذ مايسمع الباب ينطق
غاده:مدري عنه خلاص بروح افتح انا
شيخه:لالا خلي معاذ ترى مافيه الا إنا هنا
غاده:وش فيس يعني من بيجينا لاتخافين 
شيخه:طيب اصبري بجي معس
غاده:طيب يله


راحو عند الباب


غاده:ميييييييييييين
ابوباسم:انا افتحي الباب وانا ابوس
شيخه و مب مصدقه:ابوووووووووي وفتحت الباب
ابوباسم:هلا ببنياتي
وسلموا عليه وتحمدو له بآلسلامه
وجاء معاذ وريماس وامل وسلموا عليه
ابوباسم:اجل وين الباقي
شيخه ارتبكت وناظرت لغاده وغاده نفس الشي
ريماس بتهور:ابوي هم راحو المستشفى
ابوي بخوف:وليه وش فيهم عسى ماشر
امل:علشان اخوي يوسف مضاوي طلقت عليه
بالبندقيه <جابت العيد
ابوي بصدمه:طلقت عليه فهموني وش صاير؟!!!
معاذ:ابوي يوسف الحين بخير لاتشيل هم
آبوي:الحمد الله بس فهموني وش صار
غاده قالت لابوي كل السالفه 
ابوي بتوتر:وتعرفون وين المستشفى ؟
شيخه:لا والله دق على مضاوي
ابوي بخوف:زين زين يله انا رايح لهم واتجه لسيارته

*في سيارتنا*

انا بخوف وبصوت واطي:مرام ابوي يدق وش اقوله
مرام:طيب واذا دق ابوس
انا:مدري خايفه يسال عن يوسف
مرام:ردي يابنت قولي لي الحين ابوس وش دراه عن يوسف؟
آنا: يمكن احد قاله
مرام:محد قاله ردي بس
انا: طيب برد والله يعين 
ابوي علطول بدون مقدمات بدون سلام قال: وش اسم المستشفى اللي فيه يوسف ؟
انا متفاجئه: انت دريت
ابوي:ايه خلصييني وش اسم المستشفى
آنا:مستشفى الــ .....
ابوي بتوتر:خلاص خلاص يله مع السلامه الحين جايكم
انا :طيب فمان الله

جدي:من ذا 
انا:هذا ابوي 
جدي:انتو قايلين له عن يوسف
انا:لاوالله ماقلنا له
جدي:اجل وش يبي بااسم المستشفى
انا:مدري يمكن احد قاله
جدي:زين زين

وصلنا للمستشفى ونزلنا وانا متوتره وافكر 
كيف بقابل يوسف وامه وابوه و بيسامحوني
في اللي سويته في ولدهم ولا لا؟؟

جدي:محمد تعرف وين غرفة يوسف
خالي:ايه هذي هي اللي قدامنا
جدتي:يله اجل ادخلوا 
دخلنا وانا خلاص ميته من الخوف والاحراج والتوتر
جدي :الحمد الله على السلامه 
جدتي:خطاك السووء ياوليدي
مرام:يمه اخوي بغى يروح مني اسم الله عليك ماتشووف شر يالغالي
يوسف بتعب:الله يسلمكم جميع وناظرني وابتسم
وقال:هلا بالقناصه
آنا بااحراج:هلا الحمد الله على السلامه اسفه والله ماكان قصدي 
يوسف:تبين اقبل اعتذارس 
انا:ايه اكييد
يوسف:بشرط
آنا:وشو؟!
يوسف مسك على ايده وبتعب قال:بعدين الحين ماقدر آآه 
خالتي بخوف:وش فيك يمه يدك توجعك
يوسف يتالم من يده:لا بس االم خفيف لاتخافين يالغاليه
خالي:خلاص اجل إنا نستاذن وانت ارتاح 
جدي:الا متى بيظهرونه ماقالوا لكم
امي:الا بعد يومين او 3 ايام بالكثير
انا حبيت راس خالتي وقلت:اسفه خالتي والله ماكنت اقصد
خالتي:مسموحه حبيبتي لاتشيلين هم
انا ناظرت ابو يوسف وقبل ماتكلم قال:ماعليه بس المره الثانيه انتبهي وانا عمس
انا بأحراج:ان شاء الله
دخل علينا ابوي وهو خايف ومرتبك وقرب علطول عند يوسف وقال:
سلامتك سلامتك ماتشوف شر وش اخبارك الحين وش قآلك الدكتور
باسم:يبه وش فيك هدي بسم الله عليك مافيه الا العافيه
يوسف :انا بخير يالغالي لاتحاتي
ابوباسم انتبه لنا وقال باحراج وعيونه بالارض علشان خالتي وبناتها فيه:معليش اعذروني مانتبهت لكم

ابو يوسف وجدي وجدتي وخالي وباسم وإنا كل عايلة ابو باسم قربنا وسلمنا عليه
بعدها دخل علينا الدكتور وطردنا برا علشان يرتاح يوسف هههههههههه
بعد يومين طلع يوسف من المستشفى ويده وصحته تحسنوا احسن عن اول 
وجدي صمم الا نسوي الملكه يوم الخميس رغم محاولاتنا كلنا إنا نأجلها علشان اللي صار ليوسف لكن جدي وجدتي ويوسف الدب اللي كنا نبي نأجلها علشآنه كان هو و جدي وجدتي مصممين الا غصب الملكه تصير يوم الخميس
ورضينا وبدينا نجهز انفسنا للملكه

مرت الايام علينا سريعه مثل البرق
لاننا كنا مشغولين في الاسواق والتجهيز 


:يوم الملكه:

السآعه 6 ونص مساء 



كلنا البنات متجمعين في غرفتنا وكل وحده ماسكه لها شغله
اللي تستشور واللي تشيل واللي تشوف فستانها واللي تشوف مكياجها وحالتنا حاله



غاده:انتي وش تحترين قومي تروشي وتجهيزي الحين 
بتجي الكوفيره 
انآ:تونا وش مستعجله عليه 
مرام:وش توس قومي يلا بلى هبال
انا:طيب ياازعاج انتي وياها . الا الحين البس الفستان ولا متى؟؟
منيره:لاتونا على الفستان لين حطيت المكياج والتسريحه آحسن
انا:طيب يله بررررررب
الكل:هههههههههههه
شيخه:مسن على غفله ههههههه
انا بثقل دم :لا نت هه هه ههاآآآي
غاده:بآآآآآآآآآآآيخه 
انا:ادري اقول بنآت ياحلوات لبسوا ريماس وامل فساتينهم وكشخوهم 
منيره:هييه وين تونا ذولي مب ملبسينهم الا لين نشوف البيت مليان من الناس
شيخه:صادقه والله لو لبسناهم الحين وصخوها في دقيقه
انا:طيب يلا عاد بنات بروح اتسبح تآخرت
مرام:طيب يلا قلبي وجهس
انا:على أي صفحه ولالا اقولس خلنا نغير خلص الدفتر للاسف
غاده:مضاوي وش ثقل الدم اللي جآيس اليوم 
منيره:من الحياء هههههههه
انا انحرجت وقلت:ماتضحك ابدا وآنحشت *_^
شيخه:بنات من اللي فاضيه منكم 
منيره:انا وش تبين
شيخه:ابيس تستشورين شعري مافيني حيل استشوره والله 
منيره:طيب تآآمرين 
شخه:تسلمين مايامر عليس عدو ولا ظالم

نترك البنات بحوستهم ونروح للمعرس 





جدي وجدتي وامي وخالتي وخالي ويوسف وباسم كلهم كانوا مجتمعين 
في مجلس الرجال جالسين يجهزون ويرتبون الاوضاع
وابوي وابو يوسف ومعاذ وطارق وريماس وامل رايحين 
يجهزون الذبايح
<<حشى عرس مب ملكه ههههههههه


يوسف:يمه جهزتوا ثوبي وبشتي وشغلي كله
خالتي:ايه يمه مجهزين كلش لاتشغل بالك
يوسف:اروح البسهم الحين
خالي:ههههههههه اركد ياولد تونا الساعه مآجت ثمآآآن
يوسف:مستعجل ماقدر اصبر
جدي:ههههههه الله يهديك ياوليدي وين ابويوسف وابو باسم ماآشوفهم
باسم:راحو لللمصلخ يشوفون الذبايح
امي:هاوو مابعد جو من العصر وهم رايحين وش يحترون 
خالي:تلقينه زحمه اليوم خميس تعرفين 
خالتي:وهالمهبل رايحاتن معهم متى بيمدينا نسبحهم ونجهزهم جعلهم الصلاح
جدي:الامر هين بيجون الحين وبتسون كل شغلكم ان شاءالله بس وسعوا صدوركم
بدأ صوت اذان العشاء يتردد في كل انحاء القريه ^_<
جدي:يله يله قوموا اجهزوا ياام محمد وجهزوا كلش ماعاد بقى كثير 
وانتو يله قوموا صلاة يله وراح يتوضاء وخالي معه
جدتي:زين ان شاء الله وقاموا الحريم 
يوسف بشوق: مابقى إلا ساعتين واشوفها ياني مشتاق لها كبر الدنيآ
باسم:اعقل انت وهالخشه قم بس صل يله لايجينا الحين جدي بالعصا وخل الشوق بعدين
يوسف بخوف:طيب امش يله يله 


جت الكوفيره الساعه 7 ونص وبدت تجهزني


انا:لاتسوين في شعري شي خليه سايح 
الكوفيره (سمر):ماتبين تسريحه
انا:لا بس مكياج
سمر:اللي تشوفينه ياعروسه
شيخه: انتي تستهبلين خليها تسوي لك تسريحه
انا:ماحب التسريحات والزحمه خليها لين يجي العرس لاحقه
شيخه:براحتس
منيره:يله بنات خلصتوا
غاده:لا لحظه باقي اخر لمسات المكياج
مرام:وش اخر لمسات بعد شي جديد خلاص وش زينس تهبلين
يله خلنا نطلع قبل مايذبحونا 
شيخه:بسرعه امشوا ترى جدتي شابه نار تبينا الا غصب نستقبل المعآزيم
منيره بنرفزه:يآربيه بس يلا امشوا 


بعد ساعه كامله مرت جهزت انا وخلصت ودقيت على البنات يجوني علشان اطلع معهم للحريم
واسلم عليهم واروح للمجلس اللي بنجلس فيه انا ويوسف وكلها عشر دقايق وهم داخلين علي


منيره:هاآآآآآآآآه خلصتي ؟!
انا:ايه خلصت اجل ليه داقه عليكم هاه شرايكم فيني ؟
البنات:قمر ياعروووووسه
انا:تسلمووون هاه مايبي شكلي تعديل منا منا
شيخه:لا يلا اطلعي سلمي على الخلق اللي برا زحمة ناس
انا:هههههه ليه اجل مليانه الناس برا
غاده:مليانه وبس زحمه مشآء الله عليهم جدي وجدتي عازمين 
كل الديره يحسبونه عرس مب ملكه
انا:عادي هذي عادات اهل القرى 
مرام:طيب يله اطلعي سلمي علشان تروحين للمطيور((المستعجل))
انا بحياء:يوسف قصدس
مرام :ايه يوسف من غيره
انا :اها طيب يلا امشوا معي
منيره:يله الا وين الكوفيره
انا:راحت وش بعد تحتري 
شيخه:آها اجل يلا امشوا بسرعه
طلعنا للحريم وسلموا علي وبعدها رحت للمجلس اللي بنجلس
فيه انا وزوج المستقبل عريس الغفله ههههههه


شيخه:يله اجلسي لين يجيس الدفتر
انا:وش دفترهـ ؟!
غاده: الدفتر اللي بتوقعين فيه وتصيرين بعدها زوجة يوسف على سنة الله ورسوله
<<شرح مفصل هههههههه
انا :آها أيه طيب خلاص
منيره:وش فيس قولي كلمه وحده ترى والله نفهم هههههههه
انا بااحراج:منيراتوه انقلعي
منيره:طيب هههههههههه
جاء معاذ بالدفتر وقرب لعندي وقال:يلا وقعي يامدام يوسف
انا:مانيب راده عليك لاني عروسه وخذيت القلم و وقعت
معاذ:اللي يتغطى يتغطى بسرعه الحين بيدخل يوسف وباسم
منيره:بـ هالسرعه 
معاذ:هذي اوامر زوج هذي وياشر علي
انا:ماعليكم من زوجي خلوه يدخل 
غاده:شف البنت ماتستحي عيب عيب
مرام:وش عليكم من البنت يالله خلوها بكيفها يلا قل لهم يدخلون
معاذ:ان شاء الله عمتي اوامر ثانيه
مرام تمثل العصبيه:كومار انا كم مره اقولك لاتقولي عمتي
عمت عينك ان شاء الله قولي مدام انسه مو عمتي
معاذ يقلد الهنود ويهز راسه:حاظر مدام
انا:هههههههههه ظابطين الدور 
معاذ :مستانسه مع هالخشه
آنا:ايه ياكومار هههههههه
منيره:خلاص اعقلي اليوم ملكتس 
انا:ان شاء الله حاظر 
طلع معاذ ودخلوا امي وخالتي علينا
امي تناظرني باابتسامه:وقعتي يمه
آنا :ايه وقعت
خالتي وامي:مبروووووووووك 
انا:الله يبارك فيكم 
خالتي:يله بنات طلعوا يوسف وباسم بيدخلون
منيره:ليه نطلع مافيه بنتغطى لازم نتفرج 
مرام:ايه صح صادقه علشان نتعلم
انا:ليه فاتحين دوووره للمراهقين امثالكم 
غاده:بنقعد يعني بنقعد 
آنا:طيب إن ماطردتكم اصبروا علي بس
شيخه:يمه تسوينها قول وفعل
خالتي وامي يسمعونا ويضحكون
طارق جاء عندنا وقال:يوسف وباسم عند الباب تغطوا انتو وجع
مرام:كل تبن بس وتغطوا شلتي المصونه خخخخخخخ


دخلوا علينا الثلاثي خالي وباسم ويوسف و كان بينهم ملاك طالع شكله بالبشت رزه وه فديته <خربتها ههههههه
انا من شفته يقرب لـــ نآحيتي نزلت عيوني للارض من الحياء


يوسف والفرح مغطي ملامحه:مبروووووك 
انا بخجل:الله يبارك فيك 
يوسف جلس جنبي وقرب لي وقال:وحشتيني
انا انحرجت و تنرفزت من قربه ماتعودت على هالاشياء 
<<من جنبها في الرومنسيه هههههه
وقلت بصوت واطي وغير مسموع تقريبا غير لي:طيب لاتقرب 
يوسف سمعني بسم الله مدري شلون وقال:صبرس علي خلهم يطلعون بس ههههههههههه
انا استحيت وقلت بنفسي:يمه الله يستر وسكت
خالتي :خذ لبس زوجتك الشبكه خلف الله عليك وش تحتري يله
مرام:شكل ماوده شاريها علشان ينآظرها الاخ ههههههه
يوسف: اسكتي انتِ يمه عطيني الشبكه
خالتي وهي تعطيه الشبكه:تفضل 
يوسف:لازم البسها يعني وانتو فيه
امي:هههه ياولد وش فيك من الصبح تتطرد فينا
خالي:هههههههههههه يبي ياخذ راحته مع عروس المستقبل لكن يحلم لو يمووت
باسم: مستقعدين لكم هنا اليوم ههههههه
انا بقهرهم:طيب الله يحييكم 
الكل:هههههههههههه
غاده:من وراء قلبس اكيييد ههههههه
خالتي تبي تجنن في ولدها جلست على الارض وتربعت وقالت:وهذي جلسسه 
يوسف:يآآآآآآآآربييه يعني ماناخذ راحتنا
انا بصوت واطي اكلم يوسف:احسن علشان مره ثانيه ماتقعد تحرج فيني
يوسف بنفس درجة صوتي :لاحقين في بيتنا هههههههه
انا خلاص انصبغ وجهي الوان وانطميت من الاحراج
منيره:ههههههه يوسف شوي شوي على البنت شف وجهها شلون صار
امي:خلاص اطلعوا يله خلوهم 
شيخه:يمه لحظه مابعد خلص الدرس كيف تتصرفين في يوم ملكتس هههههه
أنا بااستهزاء:قولي والله 
الكل:والله ههههههههه
جت جدتي وقالت وهي مصعبه:مشاء الله عليكم كلكم فيذا وآنا برى جالسه عند الضيوف بلحالي وش بيقولون الناس عنكم هاه 

امي وخالتي والبنات طلعوا كلهم خوف من جدتي هههههه
وبقى النشبات خالي وباسم
يوسف:هاه ادلكم الباب ؟
خالي:ايه للاسف ظيعته انا هههههه
انا:خلاص عاد اطلعوا بقول لزوجي سر
باسم: سر وين بزارين هههههههههه
يوسف:يالليل النشبات 
خالي:هههههههههههههه يله رحمتكم بخليكم دقيقتين مع بعض مافيه غيرهم
باسم:لا ياخالي دقيقتين كثيره دقيقه تكفي
يوسف:لاآآ اقول يله عطوني مقفاكم بسرعه
باسم:حاظر بس تراها دقيقه يعني خلصوا شغلكم بسرعه ههههههه
خالي:ايه وترى إنا واقفين عند الباب اذا احتجتووا شي ولا شي لاتترددون نادونا
يوسف: مانبي منكم شي بس يلا الباب
خالي وباسم :هههههههههه
خالي:يلا باسم مشينا 
يوسف:اووف مابغيتوا 
باسم:يوسف ترى بهووون
آنا:ياربييه خلاص عاد لاترفعون ظغطه يكفي اللي فيه 
خالي:طيب يلا سلام وطلعوا اخيرا
يوسف:اووووووف مآبغوا نشبه 
انا:ههههههههههه 
يوسف لبسني الشبكه وقال باآستهبال:مبروك انا عليس
انا:هههههه ومبروك انا عليك 
يوسف:هههههه شخبارس ؟ّّ!
انا:الحمد الله انت شخبارك واخبار جرحك
يوسف مسك على كتفه وقال:احسن عن اول
انا بحيرهـ :سامحتني يوسف 
يوسف:لا انا قآيلس بشرط هع
انا:ايه صح ماقلت شرطك يله وش هو ؟
يوسف:عرسنا يصير بالعطله اللي بين النصفيين((الترمين)) هاه وش قلتي 
انا:لازم يعني طيب كلها النصف الثاني وتجي العطله الكبيره خلاص مره وحدهـ
يوسف:لا مالس الا العطلة اللي بين النصفين
انا بااستسلام:طيب اللي تشوفه
يوسف ماصدق:صدق موافقه ؟!!
انا:ايه صدق
يوسف:اجل بقولس شي تراني مسامحس من زمان ياعيوني
انا بجننه:اجل خلاص مافيه عرس الا بعد سنه 
يوسف:ههههه لا خلاص وعدتيني
انا ضحكت وقلت:متى وعدتك بلى فقش بس
يوسف:مافيه يابنت قلت لك في عطلة النصفين يعني في عطلة النصفين
آنا:طيب لاتعصب اسم الله عليك خلاص اللي تامر فيه 
يوسف:فديت قلبك وباسني مع خدي<<خربها ههههه
انا وجهي صار الوان قوس قزح
يوسف:تدرين ماتوقعت انس تستحين ابدا
انا:هههههه ليه مو بنت انا
يوسف:الا بنت وشيختهم كلهم
انا:تسلم يوسف وانت بعد شيخ كل هالرجاجيل
يوسف بحب:تسلمييين حبيبتي
انفتح الباب علينا ودخلوا خالي وباسم والابتسامه الخبيثه شاقه وجيهم
خالي:انتهت المده يله برا 
يوسف:خيير حتى ماجلست معها نص ثانيه 
باسم:ههههههه ايه بلاك مب حاس بالـوقت 
خالي: وشلون بيحس وهو جالس مع الحبيبه هههههههههه
يوسف:ومن هو اللي يجلس مع مضاوي ويحس بالوقت ولا بعمرهـ ولا باللي حوله
باسم:اكششششخ والله طلع الولد رومنسي هههههههه
خالي بخبث:حتى الثانيه رومنسيه فاتك يايوسف وش سوت يوم انك بالمستشفى
يوسف بلهفه :وش سوت خالي بسرعه قول
خالي:مب قايل مت حره ههههههههه
انا:ايه احسن لو تقوله بتتسطر
خالي:اجل بقول وقال له كل شي من - الى
يوسف:يلومني فيك والله 
انا انحرجت وطلعت وانحشت للغرفه 
باسم:زين كذا احرجتوا اختي ههههههههههه
يوسف:مسوي طالع منها انت وهالخشه 
خالي:هاه وش سويتوا انت وياها اعترف
يوسف: ليش انتو خليتونا نجلس اصلا بس هيييييين اوريك انت وهو في عروسكم هيين
خالي:هههههههه ماتقدر ياابو الشباب
يوسف:ايه نشووووووف اللي مايقدر صبركم علي انت وهو 
خالي وباسم:هههههههههههه
يوسف:امشوا قدامي عند الشياب يله 
خالي:هههههه طيب يالشباب


عند الحريم 
ام سعد:ساره يمه وش رايس بغاده و شيخه؟
ساره:بسم الله عليهم يهبلون لييه ؟
ام سعد:ودي اخطب لاخوانس ومشاء الله عليهم بنات ام باسم مافيه مثلهم 


ساره:طيب خلاص توكلنا على الله نخطبهم بكره قبل مايروحون
ام سعد:لا يمه خليني اشوف اخوانس اول وابوس
ساره:زين اللي تشوفينه يالغاليه 
عند امي وخالتي
امي:ياوخيتي بغيتس بسالفه 
خالتي:امرييني
امي:ودي اخطب منيره لوليدي باسم
خالتي:الساعه المباركه وانا اختس 
امي:اجل بشووف باسم وابوه وبرد لس ان شاء الله 
خالتي:ان شاء الله على خير وين بلقى مثل باسم الله يحفظه ويخليه ان شاء الله
امي:تسلميين ياآم يوسف


تم البارت العآآآآآآآشر
توقعاتكم
* غاده وشيخه تتوقعون بواففقون على عيال ابو سعد ؟ّّ!
*ومنيره بتوافق على باسم ؟؟ّ!
*وهل سالفه راكان ومرام بتنهي الى هالنهايه اللي شفتوها او لا ؟!
*وريماس وامل وطارق ومعاذ وش ينتظر مستقبلهم ؟!


الـبـــــــآآآرـــــــــــــــ الحادي عشر والاخيرـــــــــــــــــــــــت


((الجـــــــــ آلــآولـــ ــــــزء))
الساعه 12 ونص



راحو كل للي معزومين وبقى بيت ابو سعد
كنا جالسين في الصاله الحريم والبنات لكن البنات في جهه والحريم بجهه


عندنا إنا البنات


أنا:سآرونه متى عرسس على خالي العزيز طق عمره الثلاثين وهو للحين ماحدد عرسه
ساره:مدري عنه كل يوم له رأي
مرام:طيب عاجبس الوضع كذا
ساره:لا والله بس وش تبوني اسوي
منيره:طيب هو وش يحتري هو وجهه الفلوس موجوده والبيت بعد موجود 
ساره بضيق:مدري عنه هبلبي 
غاده:لا تضيقين عمرس انا بخليه يتزوجس قريب قريب
انا:وش ناويه تسوين
غاده:صبروا علي بس وشوفوا وش بسوي
شيخه:بنشوووف ياختي الحبيبه


ام سعد:ساره يمه دقي على حدى اخوانس شوفي متى ناوين يودنا البيت حظرتهم
ساره:ان شاء الله 
ساره توها بتطلع جوالها بتدق الا يرن في يدها
ساره ترد:هلا سعد
سعد:اطلعوا يله ولا ماودكم
ساره:الا امي تو تقول دقي عليهم 
سعد:اجل يله إنا عند الباب
ساره: بنجيكم الحين مع السلامه
سعد:زين مع السلامه
ام سعد:هاه نطلع
ساره:ايه يمه 
لبسوا عبايتهم وطلعوا 
انا:ياحليلها ساره مرت خالي عسل
جدتي تمزح:ايه ولدي مايختار الا السنعات
كلنا:هههههههههههه
شيخه:احلى ياجدتي 
جدتي وهي مبتسمه:يلا عاد انا بروح ارقد تمسوا على خير
امي:زين يمه تصبحين على خير
جدتي:وانتو من اهله 
وراحو الحريم كلهم ينومون وبقى إنا البنات
انا:يوه واخيرا راحو الناس بروح اغير هالزحمه اللي علي واغسل خشتي احس كأن الكوفيره حاطه في وجهي جبس
منيره:هههههه وش جبسه يالخبله بس تدرين طالع اليوم شكلس شي عجيب 
غاده:ايه هي العروسه لازم تتطلع كشخه
انا بثقه:اكيد اكيد
شيخه:لاتتقطعين علينا بس ههههههه
مرام:الا شخبار يوسف هاه؟ وتتبسم بخبث
انا:الحمد الله تمام ورحت 
منيره:ههههههه ياحليلها
غاده:ياربييييييه فيني النوم مافيني حيل اقوم اغير ملابسي حتى
مرام تستهبل:اغير لس يمه 
شيخه ومنيره:هههههههههه
شيخه:يؤء يؤء جلست اتخيل شكلس وانتي تغيرين لها ههههههههه
غاده بنرفزه:قليلات ادب كش عليكم وراحت تبدل 
مرام+منيره+شيخه:هههههههههههه
وكلهم قاموا يبدلون ملابسهم ويفرشون فرشهم علشان يخمدون ((ينامون))
في غرفتنا وكل وحده منسدحه في مرقدها
أنا: بنات مافيني نوم ولا ابي انوم مشتهيه اسهر بما ان اليوم اخر يوم لنا هنا 
منيره: وش بتسوين في هالليول نومي احسن 
آنا:ماآشتهيت 
شيخه:ليه اكل؟ لحد يضحك ادري انها ماتضحك! 
انا:شيخه اطلعي برا وش ثقالة الدم عندس آثار النوم شكلها نومي نومي
غاده:اللي مافيه النوم يجي وراي 
مرام:على وين 
غاده:لغرفة خالي
انا:وليه ان شاء الله 
غاده:مو قلت لكم اني بخلي خالي يتزوج قريب؟!
كلنا:اييه 
غاده:خلاص تعالوا معي 
منيره:طيب وش بتسوين يعني
غاده بنرفزه:انتو الحين آمشوا معي وبتعرفون 
شيخه:يله طيرتوا النوم من عيني جعلكم الصمرقع
انا:والله من اللقافه 
شيخه:طبعا شعب سعودي هههههههههه
غاده:ياربيييه امشووا يله قبل ماينوم 
كلنا:يلآآآآآآآآآآآآآآآآآآآآآآآآآآآ
:عند غرفة خالي:
طقينا الباب وجانا صوت خالي اللي وشكله كذا صوت واحد نايم وقايم بنفس الوقت ههههههههه
غاده:خالي ممكن نكلمك شوي
خالي فتح لنا الباب وقال وهو نعسان:الجيش كله هنا نعم وش تبون؟
انا دزيت الباب ودخلت وقلت :طيب قلنا تفضلوا شي 
خالي: مايحتاج مشاء الله دخلتي بدون مشاور
انا:هههههههه تفضلوا بنات ليه واقفين الغرفه غرفتكم 
منيره:هييه من اللي لاعب عليس وقايل لس هالغرفه غرفتس 
انا:عادي وسعي صدرك 
خالي:طيب يلا بسرعه وش عندكم خلصوني ابي ارقد
غاده: جايين نكلمك في موضوع ساره
خالي باستغرآب:وش فيها ساره؟ّ!
غاده:اليوم جالسة تصيح ومتضايقه مره
انا والبنات طيرنا عيونا في غاده من هالصواريخ اللي قاعده تقولها
خالي بخوف:ليه وش فيها عسى ماشر
غاده:علشانك تاجل في العرس تقول ان الناس هنا طلعوا عليها كلام وقالوا أنك ماعاد تبيها بس مب عارف شلون تتركها
خالي:وش هالكلام صدق ياغاده اللي تقولينه
مرام تكمل كذب:ايه ياخالي مسكينه حالتها حاله حرام عليك ياتتزوجها ياتخليها تشوف حياتها
خالي:لالا خلاص عرسي ان شاء الله قريب
انا:يعني متى قريب من الف سنه وانت تقول قريب قريب
خالي:الف سنه هذي قويه ههههههههه
شيخه:وهي صادقه مسكينه البنت متنرفزه من هالشي وانت عايش حياتك ومستانس
خالي:خلاص يااعآزج انتي وياهم ان شاء الله عرسي مع عرس مضاوي
منيره:اللحين نقولك البنت تصيح وحالتها حاله وتقول بعد سنه
خالي:ومن قال ان عرسي بعد سنه
مرام:انت تو تقول مع مضاوي ومضاوي عرسها بعد سنه
خالي:ومن قالكم ان عرس مضاوي بعد سنه
غاده:الكل يدري بهالشي
خالي:اجل ماقالت لكم ان عرسها في العطلة اللي بين الترمين
البنات يناظرون فيني وشوي عيونهم تتطلع من مكانها
آنا:هههههههه خير وش تبون ؟
شيخه:انتي خير ليه ماقلتي لنا انس غيرتي موعد عرسس
انا:ماجت مناسبه
منيره:انتي ماقد تسطرتي اكيد
خالي:طيب تتطاقوا برى آنا بصراحه تعبان و فيني النوم يله ظفوا وجيهكم
انا:مامعنى مكنسه
خالي:باييييييييييخه 
انا:ههههههه ادري يله بنات خلو خالنا العزيز يخمد
البنات:اوكيششششششن 
طلعنا من غرفة خالي 
مرام : بما إنا مافينا النوم وش رايكم نطلع السطح الحين بيصير الجو بارد و رايق
كلنا:يلاآآآآآآآآآآآآآآآآآآآآ
رقينا السطح وجلسنا هالشكل مرام +منيره+شيخه+غاده
جالسين كلهم جنب بعض ورآهم الجدار وانا صايره قدامهم 
منيره:طلعتي مب هينه ياغويد
غاده:اولا اسمي غاده ثانيا انا من زمان ماني هينه بس معطيه نفسي اجازه
انا:اكشششخ يااجازه المهم بنات ابي اسوي لي بصمه هنا قبل ماروح
مرام:مايحتاج بصمات يكفي اللي على كتف اخوي
البنات:هههههههههههه
انا بقهر:ماتضحك ابدا
شيخه: الا تضحك كركركركر
انا:ياكرهي لكم المهم بس ترآني ابي اضحك من زمان ماضحكت
منيره:لا تقولين اضحك قولي اهبل بخلق الله واسوي بهم مقالب واطلع 
الشيب من روسهم كذا
آنا:ههههههههههههه
وبعدها سكتنا وانا جلست آفكر وش اسووي وجاء بالي فكره خطيره وقلت انفذها عليهم
ناظرت للجدار واشرت عليه بااصبعي وقلت وانا امثل الخوف:نن نننااآآآ ظظظظآآآآآرررروووونااظظرررووووررر
البنات كلهم يناظروني وخايفين يلتفتون لوراء 
منيره وهي تناظرني بخوف:وش في في فيس 
انا:ج جججج نننن يييييي ونطيت من مكاني ورحت اركض وانا فاطسه ضحك على اشكالهم ههههههههههههههههه
وشوي مااسمع الا صوت رجليهم تخبط في الارض من كثر ما يسرعون وخايفين 
انا اول ماشفتهم قلت:هههههههههههههههههه 1 صفر
منيره للحين مافهمت وقالت:يعني ؟؟!
آنا:ههههههههههه يعني العب عليكم كككككككككككك
وكلهم انقضوا علي وتكفييخ لين بغيت اموت بسبتهم وجع عليهم طق حشى صعايده هههههههههههه
مرام:آنتي هيييه لو وحده فينا ماتت من الخوف ولا اغمى عليها وش بتسوين هاه
انا ببرود اقهرهم:ماسوي شي هههههههههههههه
شيخه معصبه:تببببببببببببببنه انتي اصلا هيييييين والله لـ آردها لك آصبري علي بس 
انا:هههههه هدي بس لاينقطع فيس عرق 
غاده:انتي متى بتفكينا من هياطس هاه 
انا:لين حجة البقره على قرونها ههههههههه
منيره:تدرون ودي اخلي البقره تحج على قرونها 
مرام:ههههههههههه وليه يالخبله
منيره:علشان اي احد يقولي هالمثل مدري الحكمه اقوله انها حجت
انا:يله اجل السنه الجايه انا وانتي نروح نحج وناخذ بقره معنا وش رايس
منيره:خلالالالالالالاص قداآآآآآآآآآآآآم
شيخه:اقول اسكتوا بس لحد يسمعكم ويوديكم لمستشفى المجانين 
انا:طيب يافيلسوفة زمانس
شيخه:سؤال وش دخل الفيلسوفه في السالفه؟!
انا:سلكي ياختي العزيزه
غاده:اقول بنات معي اونو وش رايكم نلعب
مرام:ياقدمس بعد
انا:صح قديمه بس حلووه والله 
جو عندنا طارق ومعاذ واشكالهم كذا طفشانين
طارق:زين انكم مانمتوا 
انا:وش تبون وش فيكم ليه اشكالكم كذا 
معاذ: طفشانين والله لاجانا نوم ولا عندنا شي نسويه
منيره:طيب إنا بنلعب اونو تلعبون معنا
طارق:ايه معكم اونو طيب
غاده:ايه معي افاا عليك جايبه عدتي
شيخه:هههههه حلوه عدتي يله طيب اجلسوا وخلونا نلعب
انا:لا بنغير مكانا علشان اصواتنا القصيره <<طبعا آتهزئ هههههه
معاذ:طيب وين نروح
شيخه:مالنا الا المجلس حق الحريم هو البعيد عن الغرف
منيره:طيب يله مشينا


اتجهنا للمجلس ووجلسنا وإنا مسوين دائره
غاده:انا اللي بوزع الورق
انا:طيب اخلصي عاد 
جلسنا نلعب أونو تقريبا ساعه كامله وبعدها 
قالت منيره:طفشت من الآونو خلاص خلونا نغيرها
انا:طيب وش نسوي نلعب حبشه مثلا
منيره:هه هه تستهبلين 
انا:مدري عنس وش تبينا نسوي اجل
معاذ:معكم أوراق واقلام
مرام:لا للاسف وش تبي فيهم ؟
معاذ:نلعب شرطي حرامي ولا فواكه ولا حرف انسان حيوان .... الى اخره
انا:وناااااااسه بس قهر مافيه اوراق واقلام
طارق:طيب وش رايكم كل واحد يقول لنا موقف قد صار له مضحك خلنا نضحك عليه شوي هههههههههههه
شيخه:فكره حلوه يله نبدأ فيك ياطويرق مشتهيه اضحك عليك وحركت حواجبها بخبث
طارق:هههههههههه انردت لي 
انا:احسن علشان الخبث اللي فيك يلا تكلم 
طارق يفكر:اممممممم ماعندي موقف قد صار لي شخصيا بس هو قد صار لمرام وامل
مرام:لايكون حق صندوق السجادات وشراشف الصلاة
طارق:ههههههه ايه 
مرام:لالا لاتقول فشله 
انا:قل بس ماعليك منها
طارق:طيب نبدأ
معاذ:اخلص علينا عاد

تــــــــــآبع
طارق:طيب يلا اسمعوا مره كانت مرام تصلي قدام صندوق السجادات و طبعا كان فاضي توه جديد وانا وامل كنا جالسين عندها انا مثل ماتعرفون اني معروف بالنذاله فقلت لامل تدخل بصندوق السجادات بشوف اذا هو يكفي تدخل فيه 
ولا لا وانا طبعا ناوي اقفله عليها شوي يعني بخوفها وعاد هي جت بتدخل الا الاخت مرام تقول وهي تصلي طبعا لالالالالا امل ترى يلعب عليس عاد تعالوا شوفوني انا وامل فاقعييين ضحك عليها
كلنا:ههههههههههههههههههههه
انا:هييييييه نسيتي انس تصلين يالبقره ههههههههههه
مرام:وش اسوي ابي احذر البقره امل منه وهي ناويه تدخل وتسمع كلامه 
منيره:منتب صاحي ياطارق لو انك صكرت عليها وطار عقلها ولا انكتمت وماتت
معاذ:قايل لكم انا انه نذل بمعنى الكلمه هو وجهه محد صدقني
طارق:بعد وش اسوي فيها هي تصدق كل شي تتحمل
انا:هههههه سبحان الله تذكرني فيني 
غاده:من جد سبحان الله كلكم نذليين 
شيخه:طيب يله من بيقول لنا موقف ثاني
معاذ:انتي ياشيخه يلا قولي 
شيخه:انا اذكر موقف مره يوم كنت صغيره لالا مو صغيره مره يعني تقريبا كنت في سادس ابتدائي 
مرام:ايه اخلصي طيب
شيخه:طيب مره كنت رايحه للبقاله وكنت لابسه الكعب حق امي مسويه يعني كاشخه وامشي كذا بغرور ومحد قدي وتوني بدخل البقاله الا انا سافطه على خشتي ولاآ القهر كان فيه عيال الجيران هذوليك احمد وصالح الملاقيف والله لو تشوفون وجيهم واحد ماسك الضحكه والثاني فاطس علي من الضحك الله يقطع بليسه 
كلنا:ههههههههههههههههههه
غاده:ههههههههه وع مالقيتي الا تطيحين عند ذولي 
شيخه:ليــــــــــــــه هو بكيفي
انا:تلقينهم نشروا الخبر بس غريبه ماوصلنا
شيخه:الا قايلين لباسم حتى كان جاي من الشارع يركض ويقولي طاحت كككككككك ويضحك المفروض يقول بسم عليس شي مالت عليه
انا:ههههههههههههه مو معقول اخوي بسيم
منيره:هههههههههه حشى مب صاحي 
طارق:طيب يله من بيقولنا موقف الحين
انا:انا عندي لكم سالفه تضحك ههههههههه
مرام:قوولي حمستينا بسرعه
انا:طيب انا اول يوم كنت صغيره يمكن في اولى ابتدائي كان كل جمعه اروح اجلس عند درج البيت واجلس انتظر أي احد يجي يقولي ان اليوم في احد مات تدرون ليه 
كلهم:لييييييييييييه
انا:توقعوا؟ 
غاده:قولي يلا حمستينا 
انا:علشان اذا فيه واحد مات احسب اني خلاص مب ميته تدرون كنت احسب بس يوم الجمعه الناس تموت فيه ويكون بس واحد من هالناس كلهم 
واجلس خايفه وانتظر لين احد يقولي ان في أي شخص مات وخلاص بعدها استانس وافلها وكل جمعه ع هالحال لين كبرت وفهمت عاد
ماخلصت آخر كلمه الا اشوفهم متسدحين علي من الضحك
معاذ:ههههههههههههههههه لالا قووووووووووويه 
ههههههههههههههههههههههه
طارق:اجل كنتي تخافين تموتين ككككككككككككككككك
مرام:هههههههههههههههه والله انس توووحفه 
وقفهـ
ترى كل هالمواقف صايره لي انا 
نرجع
انا:ههههههه عاد خلاص كنت بزر مدري عن شي يله من بيقول لنا موقف صارله من الدور عليه
منيره:انا عندي لكم سالفه تهبل ههههههههه
كلنا بحماس:قوووووووووولي
منيره:صادووووووووووووووه هههههههه
انا:سخييييييييييييفه 
غاده:ياشينس تحمست والله 
معاذ: كم الساعه الحين ؟
شيخه:4 ونص
طارق:يوووه يعني أذن الفجر صح
انا:ايه اتوقع بس غريبه ماسمعناه ولا حتى سمعنا صوت جدي
معاذ:متاكده من ساعتس انتي
شيخه بثقه:ايه خيير حتى شف وتقرب الساعه لمعاذ
معاذ خبطها على راسها وقال:انتي عمياء ساعتس واقفه 
كلنا:ههههههههههههههه
مرام:ولا بعد واثقه توريه

معاذ:من ساعته ظابطه
منيره:انا لحظه اشوف "وتناظر لساعتها وتقول":الساعه 3ونص 



طارق:اجل يله يامعاذ نروح نتوضأ قبل ما يجي جدي مابقى شي ع الاذان

معاذ:اوك وراحو
انا:تدرون جاني النوم 
غاده:صحصحي ترى الحين بنمشي للرياض
انا:آما عاد
شيخه:ايه امي تقوله امس ابوي يقول بنمشي يالفجر يالصبح 
مرام:الله يوصلنا بالسلامه يله امشوا نظف(نرتب) حوستنا ترى بنتسطر من امي وخالتي اذا ماحطينا كل شي في شنطنا 
منيره:اوك يله اخلصوا نروح نصلي ونظف اغراضنا
كلنا:اوكيششششن
الساعه5 الفجر
بدينا نرتب اغراضنا ونحط كل شي في شنطنا وفي الاكياس زحمة السفر تعرفونها ^_^
جت خالتي وقالت:هاه خلصتوا
مرام:ايه خلاص واخييرا
خالتي:اجل يلا طلعوا اغراضكم عند الباب عشان يجون يحملونها في السيارآت
منيره:ان شاء الله 
انا:خالتي متى بنمشي
خالتي:اللحين بس خلهم يخلصون من تحميل الاغراض ونتوكل بالسلامه لين طلعتوا اغراضكم تعالوا افطروا ترانا حطيناه
غاده:طيب


راحت خالتي وبدينا نشيل اغراضنا ونقربها للباب حق الشارع وبعدها رحنا نفطر


امي:هاه خلصتوا كل اغراضكم مب لاجينا نروح تقولون نسيت شي مانسيت خلصوا شغلكم 
انا:لا يمه ظفينا كل شي وحتى حطينا شنطنا عند الباب يعني خلصنا وعبايتنا في الصاله مجهزينها يعني بس نحتريهم يقولون يله
خالتي:زين افطروا
جدتي:ياحبي لكم بنفقدكم 
غاده:جدتي ليه ماتجونا في الرياض
جدتي:بشوف جدكم 
امي:من بتركبون معه مع باسم ولا مع ابوكم 
انا:لا مع آبوي مابي مع باسم لانقدر نتكلم ولا نآخذ راحتنا
مرام:يمه بنروح معهم
خالتي:وش تروحين معهم اعقلي بس
مرام:يمه تكفين وش معنى يعني امل تروح وإنا لا
شيخه:تكفين خآلتي تكفييين
خالتي:دقوا على ابوكم وشوفوا وش بيقول لكم
منيره:طيب ودقت على ابوها
منيره:يبه بنروح مع بنات خآلتي بسيارة ابوهم
ابويوسف:انا بروح معه 
منيره:يعني موافق صح 
ابويوسف:ايه خلاص اركبوا معنا
منيره:ونآآآآآآآآآآسه اوك يلا يبه اخليك تفطر
ابويوسف:زين مع السلامه
منيره:مع السلامه
مرام:هاه بشري
منيره:هو اصلا بيروح مع ابو باسم 
انا:وآآآآآآآآآآآآو وناسه 
خالتي:مب تشغلون الرجال اهجدوا بااماكنكم
منيره:ان شاء الله يمه 
خلصنا فطور ودقوا علينا الرجاجيل وقالووا لنا نطلع براآ


طلعنا الشارع وكلن راح لسياره
انا والبنات طبعا رحنا نركب في سيارة ابوي
إنا الحريم كلنا ركبنا السيارآت والرجاجيل جالسين يودعون بعض 


آنا ماامداني اركب السياره الا اسمع صوت جوالي يرن بنغمة رساله فتحتها وعلطول ابتسمت من المكتوب فيها وكانت من زوج المستقبل يوسف وتنص الاتي ^_<
{صباح الخير ميمو شخبارك ؟!
اظن انكم تبون تتقضون للمدارس اكيد صح ترى انا جاهز قولوا لي بس متى تبون اوديكم لايردكم الا لسانكم 
سلام ياعسسل.،.}


انا وريت البنات الرساله وكل وحده قامت تقول لي شي


منيره:هههههه مشاء الله عليه متذكر الدراسه اكثرمنا
غاده:انا نسيت ان فيه شي اسمه اغراض مدرسه 
شيخه:مضآوي وش رايس تسوين فيه حركة نذاله 
مرام:ترى بعلم اخوي عليكم
انا:اصلا مافيه امل اروح معه تخيلوا بس خلاص اللحين لايشوفني ولا اشوفه الا يوم العرس
منيره:وليـــــــه
انا استهبل:علشان يشتاق لي ههههههههه
مرام:ههههه لا من هالناحيه تطمني هو كل ثانيه يشتاق لس فيها تطمني
انا:طيب اسكتوا ابوي وابوكم جوو
تـــآبع
شيخه:واخيرا خلصوا سواليف
منيره:انا مايقهرني الا انهم يزعجونا اركبوا اركبوا وفي الاخير يجلسون يسولفون
انا:عاد ابوي وجدي وابويوسف كملت
غاده:ولا باسم ويوسف وخالي ياسلام مب مخلصين الا بكره
انا:شكلي بنزل اسولف مع جدتي الحين 
شيخه:اقعدي لايذبحونس بس
ابوي وابويوسف جو وركبوا 
ابوي:عسى ماتاخرنا عليكم
انا:ايه خسنا وإنا ننتظر 
ابويوسف:معليه اخر مره
مرام:كل مره تقولون اخر مره
ابوي وابو يوسف :ههههههههه
بعدها حركنا كلنا سياراتنا واتجهنا لطريق الرياض
إنا البنات علطول خمدنا في نص الطريق وابوي وابويوسف طاقينها سواليف
وبعد ساعتين قوموناعلشان خلاص دخلنا الرياض
انا وافتح عيوني:الحمد الله على السلامه
ابوي وابويوسف:الله يسلمس
ابوي:يله قومي بنات خالتس قربنا لبيتهم
انا:طيب وصلوا الباقين؟
ابوي:ايه شوفيهم ورانا
انا:طيب وبديت اقومهم وقمنا كلنا ونزلناهم لبيتهم واتجهنا لبيتنا
دخلنا السيارات داخل ونزلنا وانا علطول دخلت الصاله وقلت بصوت عالي:السلااااااام عليييييييييييييييييكم
امي:هيييه منتب صاحيه من تسلمين عليه
انا:على بسم الله الرحمن الرحيم الجن
غاده:هيييه لاتقعدين تخوفينا وجع
انا:ههههههآآآآآآي يازين بيتنا اشتقت له من بعد غياب 
شيخه:اللي يسمعس يقول غايبه مليون سنه كلها اسبوع
باسم ومعاذ دخلوا اغراضنا ودخلوا علينا هلكانين
ابوي:الله يعطيكم العافيه
باسم ومعاذ:الله يعافيك وراحوا لغرفهم
امي:يله شيلوا اغراضكم لغرفكم
ريماس:يمه ملابسي معس 
امي:ادري انا اكلم خواتس
انا:فشلوووووني كككككك
امي:اعقلي يابنت ويله رتبوا هالحوسه وشذا صارت الصاله كنها زباله
شيخه:حآظر ياآمنا الغاليه وشلنا اغراضنا واتجهنا لغرفنا وسحبناها نومه لين تقريبا الساعه 6 قرب اذان المغرب

بعد صلاة المغرب
:في غرفتنا انا وغاده:
انا بارهاق:ياربيه مالي نفس اروح بكره المدرسه 
غاده:محد رايح بكره والله تخيلي مافييني حيل صراحه
انا:طيب وانسدحت ع السرير 
غاده:بتنومين؟!
انا:لا بس بنسدح احس جسمي مهدود من التعب
انفتح الباب علينا وكانت شيخه 
شيخه:بتنزلون معي تحت
غاده:ليه 
شيخه:عادي نجلس مع امي وابوي وريماس تحت
انا:ايه يله وبعد علشان اقول لـــ أمي اني بغيب 
شيخه:اوك يله
نزلنا تحت ولقينا امي وابوي وريماس جالسين يتقهون 
امي:هلا يالله صباح خير تونا ليه قمتوا
كلنا:هلا فيكم وجلسنا
امي:رحوا تغدوا قبل مانكبه
انا:مآشتهيت
غاده:و لا انا 
شيخه:ولا انا بس صبوا لي قهوه
امي:خذو صبوا خلاص كبرتوا صرتوا حريم
انا:ههههههه الله يعينا 
امي:ابو باسم
ابوي:سمي
امي:قررت اخطب لباسم
انا وغاده وشيخه :ياهووووووووووووه
ابوي:الساعه المباركه ومن نويتي تخطبين له
امي:منيره بنت اختي
انا:ياحركات مب لاقين احسن من مناير
ابوي:وبنيتي صادقه بنت اختس بنتن مشاء الله عليها الله يحفظها ويخليلها لـ أهلها 
امي:يعني موافق
ابوي:شوفي ولدس وانا ماعندي مانع
غاده:ونآآآآآآسه منيره بتصير مرت اخوي والله كشخه 
ريماس:يمه ليه ماتخطبون امل لمعاذ
كلنا:هههههههههههههههههههههههههههههه
امي:ههههههه ياحبي لس يابنيتي 
شيخه:يمه تدرين كلامها صح اخطبوها لمعاذ لين يكبرون وهم يخطبون ريماس لطارق
ونخلص من هالرباعي
ابوي:وهم على كيفكم خلوهم بيكفهم لين كبروا يحدوون مستقبلهم بنفسهم
انا:صح كلامك يبه "وقلت بصوت عالي" يمآآآآآآآآآآآه
امي:انا هنا جنبس وشوله تصارخين
انا:يعني علشان تتحمسين هههههه
امي:اخلصي وش عندس
انا:شسمه بكره بغيب مالي نفس اروح المدرسه
امي:براحتس
ريماس:ابوي متى بروح اشتري لي مريول وشنطه
ابوي:بكره اليوم مافيني حيل تعيبان
امي:سلامتك وش فيك 
ابوي:تعرفين علشان الطريق
غاده:احسن بعد علشان نروق اليوم النفسيات زفـــت
امي:وانتو بعد بتغيبون 
شيخه وغاده:يس يس
ريماس:يمه انا بروح
امي:وش تروحين لا عندس لا مريول ولا شنطه ولاش (ولاشي)
انا:بتروح بقميصها ههههههههه
ريماس بدلع البزارين:انتي مالس دخل ابوي ابوي خلنا نروح نشتري لي مريول
الله يخليك وبدت تصيح !!
امي:تو يقولون في الاخبار ان بكره مافيه دراسه!!
انا وخواتي :هههههههههههههه
امي تناظرنا وتقول بصوت واطي :انطموا انتو
ريماس:مابي تلعبون علي امل بكره بتروح
امي:يالله لاتعاقبنا زين اصبري خلني اشوف اخوس باسم كانه وافق يجي يودينا نشتري لي لس مريول زين على زين ماوافق اقعدي في بيتكم
انا:مشكله هالبزارين
ابوي يمسح على راس ريماس ويقول:مشاء الله على بنيتي لحد يقولها شي اذا ماوداها باسم بوديها انا
ريماس تطلع لسانها وتقول:احسن انقهروا
امي:عيب وش ذا اللسان 
شيخه:هههههههه احسن 
انا:ابوي ابي اطلب من المطعم 
امي:الغداء في المطبخ وشوله الخساير
انا:يمه ماشتهيت رز
غاده:ولا انا 
شيخه:ايه نبي نطلب من المطعم
ابوي:زين اطلبوا اللي تبون
كلنا:مشكووووور يالغالي
بيت ابو سعد
ام سعد:هاه ياعيالي وش رايكم نتوكل على الله ونروح نخطبهم 
سعد:البنات توهم صغار 
ساره:مب صغار الا عقل وثقل مشاء الله
ناصر:انا عن نفسي موافق عادي لو تبون اتزوج اليوم تزوجت 
ابوسعد:ههههههه وش فيك ياولد اركد اركد وانا ابوك
سعد:انا عن نفسي لا تخطبون لي البنات صغار علي اذا بتخطبون لي شوفوا لي بنت في العشرين وفوق
ابوسعد:البنت اللي نبي نخطبها لك كبيره كلها كم سنه وتدخل العشرين وافق وانا ابوك خلنا نفرح فيكم جميع 
سعد:لا مانيب ماخذ وحده الا في العشرين واكبر
ام سعد:براحتك ياوليدي خلاص اجل بنخطب لك ياناصر شيخه الكبيره
ناصر بحماس:توكلنا ع الله
ابوسعد:ودي اقول لاخوي ابو محمد وش رايكم مب احسن
ام سعد:الا شورك وهداية الله 
ابوسعد:اجل بمره العشاء وبقوله 
ناصرربحماس:ومتى نروح نخطب اليوم ولا بكره هاه متى متى؟؟
ساره:انت وش فيك هههههههه الاربعاء او الخميس الناس عندهم دراسه وتوهم راجعين للرياض 
ناصر:يووووه خاف تروح البنت مني
ساره:اللي يسمعك الحين يقول أنك تحبها ولا تعرفها من زمان 
ناصر:حبيتها من كلامكم عنها وعن اهلها
ام سعد:بدق على ام باسم بكره وبقولها بشكل مبدئي واحجزها لك ولا يهمك ياوليدي
ناصر:مانحرم منس يالغاليه
ام سعد:امين ولا منكم كلكم 
"في بيت خالتي"
يوسف:ماتبون تروحون تشترون اغراض المدرسه
منيره:الا نبي تودينا بس مو اليوم بكره 
يوسف:ايه تامرون امر واذا بعد تبونا نمر بنات خالتي مرينا عادي
مرام: ايه علشان مضاوي ههههههههههه
يوسف:ايه علشانها يله دقوا عليهم شوفوا
منيره:لاتتعب نفسك البنت تقول منتب شايفها الا يوم العرس
يوسف:الله يوم العرس عاد 
مرام:بعد لازم تتحمل هذي طلبات العروس
منيره:الله يعينك ياخوي
يوسف:معليه خل يجي بكره ويصير خير

..بيت جدي..
جدي: اروح معكم واخطب لوليدي ناصر هذي الساعه المباركه
ابو سعد:ساعتك ابرك اجل ان شاء الله يوم الاربعاء نتوكل ع الله ونروح للرياض
جدي:ان شاء الله الاربعاء الا ربعاء
خالي:ابوي عمي 
ابو سعد وجدي:هلا 
خالي:خلاص قررت احط عرسي مع عرس يوسف ومضاوي
جدي:بس عرسهم بعد سنه وبنت عمك صبرت عليك كثير
خالي:لايبه يوسف ومضاوي قرروا يصير عرسهم بالعطله اللي بين الترمين 
ابوسعد:اجل على البركه توكلنا على الله الله يووفقكم ان شاء الله ويسعدكم اجل انآ استاذن بروح ابشرهم
جدي:زين وان شاء الله على موعدنا يوم الاربعاء
ابو سعد:انشاء الله فمان الله
جدي وخالي:فمان الكريم الله حافظك
خالي:بروح ابشر امي 
جدي:زين وخذني معك
قالوا لجدتي وانتشر الخبر ان عرس خالي بيكون مع عرسي انا ويوسف
..
من بكرهـ العصر
شيخه:ريمآس قومي خلاص بكره وراس مدرسه مب تقعدين تنومين لين الليل وتسهرينا 
ريماس وهي تسحب اللحآف وتتلحف فيه:توني نايمه وخري عني
شيخه تسحب اللحاف وتقول:بتقومين ولا اكـب عليس مويه 
ريماس قامت وهي تتأفف:آوووووووف خلاص قمت قمت
انا وغاده دخلنا لغرفة شيخه وريماس
انا:وش فيها ذي مطنقره (معصبه او متنرفزهـ)
شيخه:ماتبي تقوم وقومتها غصب 
غاده:صح هي راحت المدرسه اليوم؟!!
شيخه:أيه راحت سبحان الله عنآآآآآآد
انا:شلون راحــــــت وهي ما عندها مريول
ريماس وهي قايمه بتروح للحمام:ابوي وداني الله يخليله لي وراحت
انا:آها ابوي ياحبي له بس ابوي معطيها وجهه
شيخه:ماصار مثل باسم امس يوم امي قالت له قال والله انا مب فاضي اوح السوق علشان مريول وشنطه
غاده:بعد اخوكم هذا مايستحي مفروض يحترم امي داقه عليه ومفروض يقول ابوي تعبان
انا:ا قليلة الحياء ريماسوهـ مفروض شافت ابوي تعبان قالت خلاص مب رايحه ماتستحي هالبنت
شيخه:توها بزر ماتعلمت 
انا:بنات تسمعون جوال يرن
غاده:جوالس ياحظي 
انا:من ذا اللي بيدق العصر غريبه صديقاتي اكيد خامدات الحين 
شيخه:يمكن هم بيسالونس ليه غايبه ولا شي 
انا:يمكن واتجهت للباب 
غاده وشيخه:لحظه بنجي معس
انا:خير وش تبون
غاده:بنجي معس علشان لين خلصتي ننزل لــ آمي ونقولها نبي نروح السوق
وش نحتري بعد
شيخه:بكرهـ بنداوم خلاص
انا:طيب يله
رحنا لغرفتنا انا وغاده وتوني داخله الا ينقطع الاتصال
انا:متعبيني على الفاضي وخذيت جوالي وشفت المكالمه وصارت من يوسف
غاده:هاه من للي داق عليس؟!
انا:يوسف
شيخه:غريبه وش يبي 
اننا:مدري عنه
غاده:يمكن علشان مأمل انه بيودينا نشتري اغراض المدارس
انا:يمكن خلني ادق عليه واشوف
شيخه+غاده:طـــــــــــيب
دقيت ورد علطول
يوس:هلا والله هلا وغلا بقلبي هلا بزوجتي وحبيبتي
انا:ههههه وش فيك هلا بك اكثر
يوسف:شخبارس؟
انا:الحمد الله تمام وانت اخبارك؟
يوسف:تمام ياقلب يوسف
انا:الحمد الله دووم
يوسف:انا الحين بودي خواتي للسوق نمــركم
انا اصرف:لا ابوي بيودينا
يوسف:ليه تتعبوونهـ وانا موجود
انا:مانبي نكلف عليكم
يوسف:لا كلافه ولا شي وبعدين قولي مابي اروح معك ترى خواتي وصلوا كل كلامس
انا:زين انك عرفت خلاص اجل افهمها يازوجي العزيز
يوسف:بس مايصير كذا
انا:معليه يوسف افهمني
يوسف بضيق: طيب براحتس يله مع السلامه
انا:اوك مع السلامه
شيخه:زعل صح
انا:شكله كذا 
غاده:خلاص خلنا نروح معهم مب ضار ولا تخافين مب مخلينه يكلمس ابدا
انا:مابي مابي مابي
شيخه ابتسمت بخبث وقالت:غآآآآآآآآآآده تذكرين يوم اقولس بوريس ذاك اليوم طبخه في النت
غاده بااستغراب: وش طبخته؟!!
شيخه:يووه نسيتي ومسكت يد غاده وسحبتها وقالت :تعالي بوريس وراحوا
غاده:هيه فكي يدي وش طبخته 
شيخه:اسمعيني انتي الحين
غاده:طيب قولي

.ٍ تم الجزء الاول من البارت الاخير.َ

الـبـــــــآآآرـــــــــــــــ الحادي عشر والاخيرـــــــــــــــــــــــت


آلجـــــــــ آلثــآني ــــــزء


شيخه:اسمعيني انتي الحين
غاده: قوووولي
شيخه:مآتبين تسوين مقلب في مضآوي
غاده بحماس:الا اكييد اكيييد 
شيخه:طيب اسمعيني عندي لها مقلب يجنن
غاده:وشو بسرعه قولي حمستييني
شيخه:اسمعي 


نخليهم و نرجع لي ^_^


انا كنت جالسه بغرفتي بهدوء وطمأنيه الا شوي ينفتح الباب علي بآقوى شي وشيخه وغاده داخلين علي وآشكالهم مرتبكه وخاآيفين


آنا نطيت من مكاني وقربت لهم وقلت بخوف:وش فيكم بسم الله وش صاير
شيخه:مضآوي مصيبه مصيبه 
آنا بخوف :وشو انطقي بسرعه
غاده بتوتر:يوسف يوسف 
انا خلاص وشوي بنجن:وش فيه خلصوووني 
شيخه بربكه:يوسف سوى حادث والحين هو بالمستشفى
انا :هآآآآآآآآآآآآآآآآآآآآآآآآآآآآآآآآآآآآآآآه يوووووسف بالمستشفى
غاده وشيخه وماسكين الضحكه:ايه 
غاده:كله منس انتي السبب
انا بااستغراب:آنآآآآآآآآآآآ
شيخه:ايه انتي انتي اللي زعلتيه وشوفي وش صار
انا خذت عبايتي ورحت اركض تحت وخواتي وراي يضحكوون الا فاطسين ضحك
انا:انتو هييه شايفين هالوقت مناسب للضحك
غاده وشيخه:ههههههههههههههههههههههههههآآآآآآآآآآآآآآآآآآ ي
انا عصبت وقلت بصراخ:خيييييييييييييييييييييييييييييييييييييييير قلة آدب
غاده:هههههههههه واآآآآآآآآآآآآآآآآآآآآآو ونااااااااااسه شكلس وانتي معصبه كذا ومتنرفزه
شيخه:ولا وكلتي المقلب بعد ههههههههههههه
آنا مافهمت للحين :مقـــــــــــــــــــــــــــــلب مقلب وشو ؟!!
غاده:هههههههههههه يعني كل اللي قلناه لس نصب × نصب 
انا:يعني يوسف لاسوى حادث ولا شي 
شيخه:أيه وانحاشت هي وغاده
وآنا ألحقهم وانا خلاص موصله من العصبيه 
غاده وقفت وقالت :خيييير لييه معصبه يعني انتي تسوين فينا مقالب وساكتين لس وعادي 
ماعصبنا كل هالعصبيه وانتي الحين شوي وتذبحينا
شيخه:حلال عليس وحرام علينا
انا:يمه يمه كلووووووووني الواحد لو يبي يسوي مقلب يسوي شي خفيف مب كذا عاد
غاده:لا والله يعني الحين انتي مشاء الله عليس كل مقالبس خفيفه اقول بس انقلعي
انا سكت فجاءه يعني جالسه استوعب اللي صار وبعدها انفجرت ضحك :ههههههههههههههههههههههههههههههه
غاده وشيخه يناظروني بااستغراب
انا:هههههههههه توني استوعب اللي صار 
شيخه:هههههههه الحمد الله والشكر بدري
غادهـ:البنت هذي من انخطبت وهي مدري وش صاير لها
انا:والله حتى انا ملاحظه على نفسي يله معليه لازم الواحد يتغير
شيخه:طيب يله امشوا نروح تحت نشوف من بيودينا 
انا:اوك يله بناآآآآآآت بنات
غاده:نعم
شيخه:خييير
انا:ابي اتسآبق من زمان ماتسابقنا في الدرج
شيخه:اوك يله حطوا رجليكم واحد ثنين ثلاث انطلقوا
وصرنا نتراكض في هالدرج لين الصاله اللي امي وابوي وباسم فيها
امي:وجع من اللي لاحقكم شوي شوي
باسم:مهبببل انتو ؟!
شيخه:وانت وش جايبك من دوامكم مبكر 
غاده:لا هذا وقته بس إنا نسيناه 
انا:اقول ماعليكم منه سوى اللي تبون 
باسم:اقوم انتف شعرس 
ابوي:خل بناتي ماعليك منهم
انا وغاده وشيخه:الله لايخليييييييييينا
امي:باسم ماتبي تتزوج
باسم بصدمه:اتزوج ؟ّ!!!
ابوي:ايه تتزوج وش فيك ماودك تكمل نص دينك
باسم:بدري 
انا:لا بدري ولا شي وافق بس
باسم:وش رايس تحددين مستقبلي 
انا:عطني ورقه وقلم طيب هههههههه
غاده وشيخه:ههههههههههههههههه
امي:بس انت وياها هاه ياباسم وش رايك
باسم وهو يستعد للوقفه:افكر في الموضوع
ابوي:خذ راحتك 
باسم:يله انا بروح اخذ لي غفوه لين اذن المغرب ومابي آزعاج انتو يالبقرات االثلاث
انا:هيييييه يالثور احترم نفسك 
باسم:انا ماقت الا الصدق بقر 
غاده:لا والله 
شيخه:خلوه مقهور منا
باسم قرب لنا وقال بصوت واطي:هين خل ابوي يروح وارويكم وراح 
انا بصوت عالي:ماتقدر تسوي شي
ابوي:خلوه عنكم ولا يهمكم ابدا دامني موجود
شيخه:ماننحرم منك يالغالي
رن التلفون وردت امي
ام سعد:هلا بيت ابو باسم الـــ ....
امي:ايه نعم من معي
ام سعد:انا ام سعد 
امي:ايه هلا والله وغلا شخبارس وش اخبار العيال؟
ام سعد:الحمد الله بخير وشلونكم انتو ؟
امي:اللهم لك الحمد بخير وصحه وسلامه
ام سعد:والله ياام باسم انا داقتن عليس ابيس بسالفه
امي:تفضلي ياآم سعد قولي 
ام سعد:ابي اخطب بنتس شيخه لولدي ناصر
امي:الساعه المباركه ياوخيتي
ام سعد:اجل ان شاء الله انا وابو سعد بنجي عندكم الاربعاء ونخطبها من ابوها
امي:حياكم الله 
ام سعد:الله يحيس ويسلمس يله اخليس الحين مع السلامه
امي:فمان الله مع السلامه وقفلت السماعه
ابوي:من ذا؟
امي:ام سعد تسال عن اخبارنا وتقول بنجي يوم الاربعاء 
ابوي:حياهم الله
انا:يمه مب كانها غريبه جيتهم
امي:لا غريبه ولا شي عادي زياره عاديه
شيخه:اكيد يمه وجهس يقول غير كذا هههههه
امي:اعقلوا بس 
غاده:يبه من بيودينا نشتري اغراض المدرسه
ابوي:اخوكم باسم 
امي:قله انت انا هبلبي امس 
ابوي:زين وانتو العشاء اجهزوا خلاص
شيخه:طيب


بيت خالتي


منيره:قلت لك لاتدق وتتعب نفسك بس عاندت وشفت النتيجة
يوسف:هين بشوفها يعني بشوفها
مرآم:ان شاء الله المهم الحين نروح نركب السيارة ولا لا 
يوسف:الا يله مشينا
منيره+مرام:آووك


العشاء 


نزلنا بعبياتنا تحت وشفنا باسم معصب موصل لاخر درجه


باسم:امشوا قدامي بسرعه
انا:ترى مب لازم تودينا
باسم وصلت معه:امشي قدامي لاذبحس هنا الحين وطلع
شيخه:امشوا امشوا قبل لاياكلنا يمآآإآآأآآآإآآه
غاده:استغفر الله عاد الحين هو وش عنده يعني 
انا:بعد وش عنده يا بيروح لربعه يا بيجلس لي على النت بنعطله ياعمري عن اشغاله
شيخه بتريقه:شكله رجل اعمال ياعمري بس يالاشغال
ريمااس بنرفزه:انتو امشوا 
انا:اوووف ترى محد رايق
شيخه:طيب امشوا يله الحين بيسوي لنا محاظرهـ
غاده:طيب يله خلصونا
عدلنا العبايات ورحنا نركب السياره وعلطول مامدانا نركب الا قال لنا بعصبيه:بدري
كان طوولتوا شوي تونا
إنا كلنا ساكتين وسافهينه ومخلينه يبربر على راحته وبعدها انطم وهجد من 
نفسه
<<اللي اخوانها كذا تسووي مثلنا 


أنا :هجدت خلاص
باسم ناظرني بدون نفس ورجع ناظر طريقه
انا:جاوبني هديت و لا لا
باسم :وش تبين خلصيني
انا:اولا ليه معصب ؟؟!! وش فيها يعني اذا وديتنا السوق؟!
باسم:يعني مايبي لها لاني منيب فاضي صاير لكم سواق انا 
غاده تتهزاء:مشاء الله ياكثر ماتوددينا وتجيبنا
باسم تنرفز وقال:بتسكتون ولا شلون ؟؟
شيخه بعصبيه:بنسكت بنسكت اوووف
ريماس:الله يعين منيره عليك
انا مسكت فم ريماس وقلت بصوت واطي:اسكتي وجع
باسم استغرب وقال:وش فيكم وش فيها منيره وش صاير
غاده تصرف:لا مافيه شي سلامتك 
ريماس:وليه ماتقولون له عادي وش فيها
شيخه طقتها مع راسها وقالت بصوت واطي:امي بتقوله جعلس المصع لا تتلقفين بسواليف الكبار وجع ان شاء الله
باسم:قولوا وتبببببن 
انا بقلة صبر:اوووووف امي تبي تخطب لك منيره بنت خالتي خلاص فهمت الحين 
ارتحت
باسم:ههههههههه وبس هذا !؟ صدق ماعندكم سالفه وليه ماقلتوا لي من الاول
شيخه:لان امي بتقول لك كل شي ماله داعي نتلقف
باسم:زين يعني الحين امي بتخطب لي منيره
غاده:لا اختها وش قاعدين نقول من ساعه
باسم:حلو اجل موافق 
انا:وليه غيرت رايك
باسم:وانتي وش دخلس
انا:الباب
باسم:اطلعي منه !
انا:طيب وقف السياره خلني انزل
كلهم:هههههههههههههههه
غاده:خبله انتي 
انا:لا اتخيييبل ههههههههوع
باسم:انتو الحين تبون السوق ولا ابو ريالين ولا المكتبه
شيخه:اول شي السوق وثاني شي ياابو ريالين يالمكتبه 
باسم:طيب يله هذا السوق وصلناه انزلوا وخذوا شغلكم كله فاهميين
ريماس:مب نازل معنا
انا وخواتي دزينا ريماس مع كتفها
باسم:لا بنزل معكم تدزون ولا تقعدون تبوني اخليكم تهيتون في السوق بلحالكم
في الاحلام
انا:بنضيع يعني الحين
باسم:اقول انزلوا وبلى كثرة بربره 
نزلنا وشرينا كل اغراضنا وبعدها رحنا المكتبه وشرينا الدفاتر والاقلام 
والحوسه وبعدها رجعنا بيتنا



أول مادخلنا البيت طار باسم لـ أمي وقالها انه موافق

امي:فرحتني ياوليدي ان شاء الله بكره بدق على اختي واقولها 
باسم:اوك على خير ان شاء الله
ابوي:انت مستعد للعرس ولا وافقت علشانا 
باسم:لا مستعد يبه بس آنتو ادعوا لي
امي + آبوي:الله يتمم عليكم بخير

في غرفة شيخه وريماس كنا متجمعين كلنا فيها

انا:تتوقعون اخوكم يحب منآير
شيخه:مالقيتي الا اخوس يحب مالت عليه بس
غاده:وليه مايحبها يمكن اجل ليه وافق علطول من قلنا له اسمها
انا:مدري بصراحه للحين محتاره شكله كذا وشخصيته تقول انه مايعرف للحب
ولايدل طريقه وموافقته السريعه تقول انه يحبها
ريماس:طيب سولفوا بعيد عن غرفتنا بنوم انا الساعه 12
انا:طيب يالطالبه النجيبه نومي
شيخه:بتخمدون انتو؟
غاده:انا عن نفسي لا مااتوقع
انا:ولا انا معروف مافيه امل ننوم 
شيخه:اجل خذوني معكم
انا وغاده :اوكيشن امشي

من بكره الصبح
طبعا إنا البنات مانمنا لان اليوم اول يوم في الدراسه ومعروف مافيه نوم 

لبسنا وتجهزنا ونزلنا تحت نفطر

امي:مانمتوا صح?
انا:يــس مانمنا 
امي عصبت وقالت:منتب صاحين وشلون بتفهمون دروسكم منتب في عقولكم
غاده:يمه معروف كل سنه كذا لاتعصبين روقي
امي:اليوم مافيه نوم لين المغاريب العصر كلكم تقومون مفهوووم
شيخه تسلك لامي:ان شاء الله يمه بس لاتعصبين

بيت خالتي

مرام:وععععععععععع اليوم الله يعنيا على المدرسه غبار وحوسه
اووووووووف
منيره:لازم تتحملين انتي في مدرسه حكوميه
خالتي:الحين مب عندكم مستخدمات ليه ماينظفون
مرام:مدري عنهم مانشوفهم الا جالسين يسولفون والقهوه والشاهي قدامهم
ياخذون راتب على الفاضي
طارق: الحمد الله مدارسنا نظيفه
منيره بقهر:ايه بلاك في اهليه 
طارق:الناس مقامات لاتنقهرين ماله داعي
منيره:كل تبن بس ابوي ترى مالي دخل ثالث ثانوي بتدخلني اهليه
ابوها:ان شاء الله ولايهمس
مرام:وانا بعد يبه 
خالتي:زين كلكم بتدخلون ان شاء الله بس افطروا وروحو مدارسكم مابقى 
وقت الساعه 7 الا عشر
امل:وين يوسف متى بيقوم يودينا
امي:راح لدوامه اليوم بيوديكم ابوكم
منيره:غريبه مب كانه اليوم مبكر
خالتي: يقول عنده شغل
منيره:آهاآ
طارق:يله انا خلصت
مرام:خلصت انت مشكلتك باقي مابعد خلصت انا ابي افطر
امي:اخلصي وش تحترين 
منيره:خلوها تاكل لاتاكلنا الحين
امل معصبه:لازم نتاخر كل يوم 
مرام:والله عاد هذي مب مشكلتي بفطر
ابوي:زين بوديهم وارجع لس
مرام:لالا خلاص بس بشرب حليبي
ابوي:زين نحتريس في السياره

في المدرسه 

طبعا كلنا انا وخواتي وبنات خالتي بنفس المدرسه مدرستنا مجمع 
ابتدائي ومتوسط وثانوي

امل وريماس راحو لقسمهم 
ومرام وغاده راحو لقسمهم 

وانا وشيخه ومنيره رحنا لقسمنا


انا:يله صفرت بروح لطابوري 
شيخه:مضاوي وين طابور اولى ثانوي
انا:منور خذيها وريها طابورها هم عندكم ياثاني
منيره:اوك سلام
انا:سلام
وصفينا طوابير وكل وحده سلمت على ربعها ورقينا لفصولنا

انا جلست بالاخير المكان المعرووف للمشاغبين والكسالى هههههههه

هيفاء(هذي صديقتي الصدوقه):انتي وش مسويه بعمرس
انا باستغراب:ليه وش فيني !!!
هيفاء:محلووووه والله يالعصلا
انا:آها ايه علشاني انخطبت
هيفاء:هاااااااهــ انخطبتي يالخايسه ولا تقولين لي
انا بقهرها: ولا بعد تملكت 
هيفاء:ياتببببببن ليه ماقلتي لي
انا:لانس ماتقدرين تحضرين فقلت مب لازم اتعب نفسي وادق عليس
واقولس
هيفاء: لا والله ومن قالس اني ماقدر اجي
انا:لا نه مب في الرياض ملكتي صارت بالديره عند جدي
هيفاء:اهآآآ طيب ومن العريس 
انا:يووسف
هيفاء:يوسف ولد خالتس
انا:ايه هو ماغيره
هيفاء:هههههه هذا اللي دايم يزعجس زوجتي وزوجتي
انا:ايييه هو والله ماكنت متوقعه انه صادق توقعته يمزح
هيفاء:الله يووفقكم عموما يله نطلع برآ
انا:طيب خاف تجي مدرسه
هيفاء:محد جانا امس قاعدين نطالع بعض
انا:آها اوووك يله 
وعادي مر اليوم الدراسي الكئيب ببطئ وثقالة دم
ومرت كل الايام نفس الشي دراسه لازم ملل وكأبه وععععععععع

مر الاسببوع بخير وجاء يوم الاربعاء
العصر

كنا انا وخواتي متجهزين وجآلسين بغرفة شيخه وريمآس
وجت عندنا امي وقالت:شيخه لاتنزلين تحت الا لين اناديس
شيخه متفاجئ:هآآآهــ !! ولـــــــــيه ؟؟
امي:بعدين بتعرفين كلش يله مضاوي غاده انزلوا
تحت للمطبخ ورتبوه وجهزوا كلش آنا بروح اغير ثيابي قبل مايجون
انا:ان شاء الله 
راحت امي وقالت غاده:شيخه ترى السالفه فيه عرس وتشوفين
انا:وانا بعد اقول مثل غاده
شيخه:طيب يصير خيير يله آنزلوآ قبل مآآتذبحـكـم آمي
غآده:ريمآس وش قآعدهـ تسويــين
ريمآس:ماتشوفيني على الكمبيوتــــر
آنا:وليهـ مآغيرتي بيجآمتس النآس اللحين بيجون
ريمآس:مب لازم آنا مب نآزله
شيخه:خـلوهـآ آحسن وشـولـه تنزل كل اللي بيجون اللحين حريم
آنا:آوك يله غادهـ ننزل تـحت
نزلنا تحت واتجهنا للمطبخ 
آنا:غدوو ابي آكل حلآ
غاده:اللحين لين حطيناه مع القهوه حطي تحتس صحن وابلعي 
انا:وش بيصبرني لين يجون بعدين نحط القهوهــ ثمن نحط الحلا مشوار اصبر
جآء معاذ وقآل:انتي مآتشبعيين ؟؟
آنا:يمه بينظلني بسم الله علي
معاذ:عيني بآردهــ المهم ترى ضيوفكم جوو اطلعوا استقبلوهم
آنا:طيب خلاص آنقلع آنت 
معآذ معط (شد) شعري وآنحآش
غآده:ياربيه هآلولد مستحييل يخلي حقـهـ 
آنا:التبن خرب شعري
غاده:هــييه آنتي النآس برآآ امشي نستقبلهم بسرعهـ
آنا:طيب طيب
طلعنا لهم وسلمنا عليهم وقلطنآهم في مجلس الحريم ورحنا ركض
ننادي آمي
في غرفة امي
امي:جووو وجت امي معهم ولا لا؟؟
غآده:ايه يمهـ كلهم جوو 
أنا:يمه وش عندس كآشخه اليوم طآلعه تهبلين وين ابوي عنس؟؟
امي ضحكت وقالت:الله يسلمس مير يله عاد امشوآ ننزل للناس عيب
مخلينهم بلحالهم
آنا وغاده:مشينآأإآ
نزلنا تحت امي راحت لهم بالمجلس وآنا وغاده رحنا للمطبخ 
نجيب القهوه والحلا وحطينآهم بمجلس الحريم وجلسنا وبدت امي
تصب القهوه
ام سعد:هآه ياام باسم وش قلتي ؟
امي:والله يا ام سعد ولدس نآصر ماينرد ولا ينعآب لكن اول شي
بنشوف راي آبوها
جدتي:انتي ماقلتي لـه
امي:لا قلت احسن يسمع من ابو سعد 
ام سعد:زين على راحتس 
انا وغآده نآظرنا بعض وآبتسمنا 
وقآلت غاده بصوت وآطي:قايله لكم آنا
آنا:بعدين نتكلم في هالموضوع آووص قاموا يطالعونا
غآده:طيب سكتــنآ

في مجلس الرجال
ابو سعد:والله ياابو باسم إنا جايينك اليوم بنخطب بنتك شيخه لولدنا ناصر
ابوي:الساعه المباركه يابو سعد وين بنلقى احسن من ناصر الله يخليه و يحفظه لكن ماقدر اعطيكم الموافقه الا بعد ماشوف راي البنت وامها 
جدي:حقكم ياابوباسم وإنا مب مستعجلين خذو راحتكم 
ناصر:عمي ليه ماتروح تسألهم الحين مب احسن 
ابو سعد تفشل ودز ولده بكتفه وابتسم لابوي
ابوي:هههههه زين زين خير البر عاجله
خالي:وانت وهالخشه وش مستعجل عليه ترفق على عمرك بس 
سعد:شكله اول واحد بالدنيا بيتزوج ههههههههه
ناصر:عذآآآآآآآآآآآآل 
ابوي:يله انا استاذن بروح اشوف راي الحريم 
الكل:مرخوص
..
ابوي وقف عند باب الصاله وقال:يااااولــــــــــــــد 
((هذا شي عندنا مثل التنحنح احم احم ))
امي:قومي مضاوي شوفي ابوس وش يبي 
انا :ان شاء الله ورحت لابوي
ابوي:مضاوي روحي نادي لي شيخه 
انا:ليه بتكلمها عن ناصر
ابوي:ايه
انا:طيب اللحين اروح اناديها لك 
ابوي:نادي امتس ابيها
انا:ان شاء الله 
ورحت ناديت امي واتجهت بعدها لغرفة شيخه
انا و افتح غرفة شيخه واقول:تدرين ليه امي ماتبيس تنزلين
تحت
شيخه بزعل:ليه
انا:كلوولولوولولولولولولويش حركات ياشووييخ بتعرسين 
شيخه تناظرني بااستغراب:وشو؟.؟؟؟؟!
انا:ابو سعد وام سعد جايين يخطبونس لولدهم نآصر 
شيخه وللحين مو مصدقه:قولي والله
انا بملل:والله العظيم وش فيس انتي ؟!
شيخه:مب مصدقه 
انا:لا صدقي ابوي يبيس تحت علشان يقولس
شيخه:يعني اروح لهـ
آنا:لا اجل هو يجيس يله روحي بسرعه 
شيخه بتوتر:طيب وراحت وانا نزلت تحت عند الحريم
..
ابوي:هلا وغلا
امي:هلا بالعروس
شيخه تسوي نفسها ماتدري :وش فيكم ؟! ابوي انت بغيتني صح امر وش بغيت
ابوي:يعني بتقنعيني إن مضاوي ماقالت لس وش ابي
شيخه ابتسمت وناظرت للارض من الحياء
امي:يعني موافقهـ
ابوي:مايحتاج شوفي وجهها وتعرفين الجواب
شيخه حمر وجهها زياده وانحاشت
امي وابوي:ههههههههههه
ابوي:روحي شوفيها موافقه وإلا لا؟!
امي:ايه موافقه ماشفت وجهها والابتسامه اللي شاقه حلقها
ابوي:يعني اعطيهم الموافقه ونتوكل على الله
امي:اييه توكل على الله 
رجعت امي عندنا
و راح ابوي للرجاجيل وقال اول مادخل:مبرووووووووك ياولدي ياناصر
خالي:انبسط ياعم وافقت
ناصر قام يدق رقبه من الفرحه 
وابو سعد تفشل وخبطه على رقبته وقال:وينا فييه 
ناصر وهو ماسك رقبته:بستانس يبه بعرس محد قدي
سعد:ههههههه انهبلت انت
جدي:مبروك ياناصر الله يووفقكم 
ناصر:الله يبارك فيك وامين يارب 
ابوسعد:هاه ومتى الملكه ان شاء الله والعرس
خالي:تونا الولد مابعد شاف البنت ولا شافته 
ناصر:مب لازم بنملك بكره يله وافق ياعمي 
ابوي:تونا على الملكه بــــــدري وانا عمك
جدي:ولييه تونا خلها بكره ونزوجه مع يوسف ومحمد جميع 
ابوي:اجل اللي تشوووفونه بكره بكره
ناصر بصوت واطي خايف من ابوه:كلوولوللويش
خالي وسعد:ههههههههههههههه
سعد:الله يثبت علينا العقل والدين
عندنا الحريم
ام سعد:اجل وين العروس ماشفناها
انا:فوق مستحيه هههههههههههههههه
امي قبصتني وقالت بصوت واطي:عيب 
انا بنفس صوت امي :طيب طيب 
جدتي:ياحبي لها الله يتمم عليهم بخير 
غاده جتنا من برآ وقالت:يمه ابوي يبيس 
امي:طيب وراحت

..
ابوي:اسمعي ياام باسم الرجاجيل يقولون بكره يبون الملكه وش رايس؟
امي:هاااو بكره عاد متى بيمدينا نجهز البنت 
ابوي:عاد هذا ابوس ورايه 
امي:دامه ابوي مابعد كلامه كلام خلاص ان شاء الله اليوم اوديها السوق وأجهزها 
ابوي:على خير ان شاء الله وين ولدس باسم مابعد جاء من دوامه
امي:لا والله توه بالدووام 
ابوي:زين روحي قولي لبنتس وخلها تشوف وش ناقصها
امي:ان شاء الله 
امي راحت لشيخه وابوي راح للرجاجيل
في غرفة شيخه
امي:هلا يمه وش فيس مانزلتي معنا 
شيخه:مابي 
امي:طيب براحتس اسمعي يمه ابوس توه جايني ويقول انهم يبون الملكه بكره 
شيخه:وشوووو بكره عاد مايمديني يمه
امي: وش تسوين هذا راي جدس 
شيخه:طيب متى بيمديني اروح اشتري لي فستان ولا اروح احجز لي كوفيرهـ
امي:اليوم ان شاء الله بنسوي كل شي لاتشيلين هم
شيخه:وشلون و اللي تحت وش بتسوين معهم
امي:عادي مضاوي وغاده بيجلسون معهم وانا وانتي نروح نجهز كل اغراضس
شيخه:بس اكيد مضاوي وغاده وريماس يبون لبس يمه ووشلون مايمدي
امي:بيمدي انا بشتري لهم كلش 
شيخه:طيب اصلا هم لييه مستعجلين خير 
امي:مدري يمه بس انتي روقي الحين واكتبي كل شي ناقصس المغرب بنروح السوق
شيخه:ان شاء الله يمه 
امي:يلا انا بنزل عاد الحين تحت 
شيخه:طيب
جت امي عندنا وقالت لنا عن الملكه
ام سعد:هههههه اكيد هذا ناصر مدري وش فيه هالولد مستعجل 
ساره:يمه ولدس هذا مطفوووووووووووق الله يعين شيخه عليه
جدتي:مافيها شي الملكه بكره زين ماقالوا مب كل شوي رايحن للديره وراجعين للرياض
امي:الله يووفقهم ويسعدهم هذا اهم شي
كلنا:امييييييين
ام سعد:يله اجل إنا نستاذن الحين نشوفكم بكره
امي:هاو وين اجلسوا تعشوا وعينوا من الله خير
ام سعد:يومن اخر ان شاء الله الحين انتو مب فاضين لنا بتجلسون تجهزون البنيه ولا نبي نشغلكم وإنا بعد بنروح نشوف شغلنا
جدتي:وين بتروحون له مااخبر ان لكم بيتن فيذا
ساره:بنستاجر لنا شقه ياخالتي
انا:ساره اجلسي معنا 
ام سعد:لا ساره الحين بتروح السوق وتجهز نفسها بكره ان شاء الله لاحقين 
غاده:طيب بكره بكره 
راحو بيت ابو سعد وبقى بيت جدي 
تجمعنا كلنا في الصاله :
خالي:توني ادري ان ناصر مطفوق كذا 
انا:ههههه شكله كذا حار واختي شيخه ابرد منها مافيه خلاص قولوا لهم مافيه نصيب مايصلحون لبعض
شيخه:قولي والله اقول خليس في حالس بس
كلنا:ههههههههههههههههههههههههههههه
جدتي:ماجمع الا وفق كلهم نفس الطينه اركدي وانا جدتس 
شيخه استحت وسكتت
امي:ريماس عطيني التلفون بدق على اختي ام يوسف
ريماس:طيب ومدت التفلون لامي
امي دقت على خالتي وبلغتها الخبر السعيد واتفقنا كلنا نروح المغرب للسوق
..
بعد صلاة المغرب 
رحنا السوق واللي ودانا طبعا يوسف لازم يرد لي حركتي حقت يوم السبت ومن ركبت السياره وهو 
يناظرني ويبتسم لي بااانتصار
انا مابي اوضح له اني منقهره وقلت لامي يعني اسولف عادي ولا يهمني :يمه مو المفروض نروح للمشغل نحجز اول 
وبعدين نروح للسوق مب مادينا العشاء مابقى عليه شي ويأذن
امي:خلاص يوسف شف لنا مشغل قريب هنا قبل مانطلع من الحي وانا خالتك
يوسف:ان شاء الله 
وقفنا عند مشغل شكله كذا حلو وحجزنا لنا واتجهنا للسوق وشرينا لنا الفساتين انا ومنيره طقمنا نفس الشي و
غاده ومرام طقموا هم بعد نفس الشي وطبعا امل وريماس نفس الشي لازم ^_^
وخلصنا كل اغراضنا على الساعه 12 ودخلنا بيوتنا على الساعه 1 الا 20 دقيقه
وبدينا نجهز البيت ونرتبه للفجر وصلينا وخمدنا 
وقمنا الظهر باازعاج من آمي يعني غصب وبدينا نرتب المطبخ والحوسه والبيت كله وماخلصنا الا المغرب تقريبا
وبعدها رحنا نجهز ونلبس وجت الكوفيره وبدت تجهز شيخه
في غرفتنا انا وغاده:
انا:هاه وش رايس حلو شكلي اوك مرتب ولا يبي له تعديل
غاده:ايه تهبلييييييين انتبهي بس لايشوفس يوسف هههههههههه
انا:باآآآآيخــــــــــــــــــهـ
غاده:طيب هاه شكلي مرتب انا حلو 
انا:ايه قمر قمر
انفتح الباب علينا وكانت ريماس وامل ومنيره ومرام
انا:هلا انتو جيتوا
مرام :لا ماجينا ماتشوفينا قدامس 
انا:لا انعميت بسم الله علي 
مرام:ههههههه برآ 
ريماس:مضاوي متى بلبس شوفي امل لبست وانا لا 
غاده:تلبسين بس ياويلس ان وصختيه
ريماس:طيب وراحت تركض تلبس وامل وراها
منيره:هاه وين شيوخ 
انا:تجهزها الكوفيره 
مرام:الا صدق هي ماشافت ناصر
غاده:لا تخيلي اليوم الملكه والشوفه بنفس الوقت 
انا:يقولون ناصر مره مستعجل كانه اول شخص انساني بيعرس بهالدنيا هههههههههه
منيره:ههههههه شكله توه بزر ذا 
مرام:وش بزره اسكتي بس لايسمعس
انا:لا تسمعس شيخه بس ترى بتذبحس 
غاده:الا صدق هو كم عمره 
مرام:زوج اختس وماتعرفين عمره مالت 
غاده:تحسبيني مثلس ملقوفه
مرام:حصلييني انتي وعناد مب قايلتلس كم عمرهـ
منيره:مرامووه وش دراس هاه !!
مرام توهقت وقالت:هاه اممممم
انا:اكييد متلقفه وسأله يوسف صح
مرام:هههههه ايه وش اسوي احب اعرف كل شي 
منيره:مالت عليس يله تعالوا نشوف شيخه 
غاده:اوكيشن 
واتجهنا لشيخه بغرفتها
سلمنا عليه وجلسنا نبارك له مستعجلين قبل الكل
شيخه:الله يبارك فيكم وش رايكم كذا خلاص
انا:ليه تسوين تسريحه وزحمه كلها ملكه
شيخه:اجل وش اسوي انا شعري قصير مب مثلس طويل اخليه بدون تسريحه
مرام:وش عليس منها خلها تسوي اللي تبي 
شيخه:جو اهل ناصر
منيره:لا تونا محد جاء الا إنا 
غاده:منور ماشفتي باسم تحت 
منيره استغربت من سؤالها هي بالذات وقالت:لا وليه تساليني
انا بصوت واطي قربت لغاده:ياتبن ليه توضحين لها
غاده:مالس دخل
منيره:هيه وش عندكم انتو
شيخه تصرف:ماعليس منهم مهبل 
الكوفيره:بدك شي تاني آنسه شيخه
شيخه:لا مشكوره خلاص كذا انا خلصت 
الكوفيره:اوك انا بستأزن هلاأ 
انا:اوك تعالي اوديس تحت واعطيس فلوسس
الكوفييره:ماشي ورحت انا والكوفيره 
..
مرام:غادهـ ماتبين تعرفين كم عمر زوج اختس
غاده:الا قولي يله 
مرام:مب قايله موتي حررررررررره
غاده:شيوخ كم عمر زوجس
شيخه:عمرهـ 26
غاده:عرفت موووووووتي قهر
انا جيت اركض لهم 
منيره:وش فيس 
انا:جو اهل ناصر 
شيخه:يمه قلبي بدى يدق
انا:اقري الاذكار وبتهدين 
مرام:يله اجل ننزل اكيد الحين بيجون المعازيم كلهم 
غاده:يله مشينا
شيخه:وتخلوني بلحالي
منيره:بنروح نسلم على اهل زوجس ونشوف الوضع ونجي مب مطولين
شيخه:اووك
بدو الناس يجون على الساعه 9 وامتلى البيت تقريبا ويوم جت الساعه10 باسم قال لنا 
ان ناصر بيدخل ويشوف شيخه يعني لازم نوديها للمجلس اللي بيجلسون فيه ورحنا ركض لها
شيخه:وش فيكم من لاحقكم انتو
انا:يله يله زوجس بيشوفس ويلبسس الحوسه حقتس
شيخه:ياويلي يمه والله قلبي يرجف من الخوف
غاده:بلى دلع ويله امشي قدامي
شيخه:تنزلون معي 
منيره:اكيد شي طبيعي يله امشي 
ساره جت عندنا وسلمت على شيخه وباركت لها 
ساره:يله يامرت اخوي انزلي للمطفووق اللي تحت
شيخه ابتسمت وقالت:طيب ونزلنا وسلموا عليها الحريم وررحنا للمجلس
ابوي وقف عند الباب وناداني ورحت له

انا:هلا يبه
ابوي:اسمعي انا خطبت منيره من ابوها و افق وقال لي خل امها تسالها انتي عاد خذي خالتس 
ومنيره وامس وروحوا اسالوهم علشان نملك مره وحده دام الملاك هنا 
انا منصدمه:يبه صدق خطبتها
ابوي:ايه يله روحي سوي اللي قلت لس عليه
انا وللحين مو مستوعبه:طيب طيب ودخلت للبنات
غاده:وش فيس بسم الله 
انا:مافيني شي منور تعالي شوي ابيس
منيره:طيب 
ورحنا للحريم وناديت امي وخالتي ورقينا فوق لغرفتي وامي وخالتي مره متوترين وخايفين 
امي:قولي خوفتينا وش صاير
انا:يمه ابوي تو جاني تحت وقال لي انه خطب منيره لباسم وقال روحي شوفي راي منيره وامها وامس
منيره تناظرنا وهي مصدومه
وخالتي مستانسه وقالت:هاه يمه مناير وش رايس
امي:ههههههه وابوس ذا ماعنده وقت 
انا:يقول علشان اذا هي موافقه نملك اليوم مره وحده
امي:زين هاه يمه يامناير موافقه على وليدي
منيره بفهاوه:هاآآآه 
خالتي:ههههه وش فيس يمه موافقه على ولد خالتس ولا لا
منيره سحبتني لبرا وقالت بخوف:مابي مابي 
انا:وليه وش فيس كذا خايفه
منيره بتوتر:اخوس صراحه يخوف مابيه
انا:هههههههه وشو هو وحش 
منيره:مابي يختي اخوس مر مرعب مابيه مابيه
انا:طيب براحتس
مينره:طيب خاف خالتي تزعل
انا:تبينه ولا لا 
منيره:اقول خلاص موافقه موافقه مابي خالتي تزعل
امي طلعت علينا هي وخالتي وقالت:وش فيس منيره
خالتي:ماتبين باسم ؟
انا:تقول ان.... 
منيره مسكت فمي وقالت:الا موافقه 
انا اناظرها وانا مستغربه 
منيره :خلاص قولوا لهم اني موافقه 
خالتي:ترى الملكه اليوم وش رايس
منيره:اوك موافقه بلغوهم 
امي:طيب بروح لابو باسم واقوله وراحت هي وخالتي
انا:هيه انتي دامس ماتبينه ليه توافقين
منيره:خفت ارفض وامي وخالتي يزعلون بعدين هو مب ماكلني وهذا نصيبي
انا:بكيفس لكن انتي تقدرين تغيرينه 
منيره:زين يصير خير امشي انزل تحت اجلس مع شيوخ
انا:وكيف دقات قلبس 
منيره:عادي نفس اي عروس 
انا:طيب الحين الدبل والشبكه ماشروها شلون بيمكلون
منيره:والله مدري عنهم 
انا:اصبري بدق على باسم 
منيره:طيب
انا دقيت على باسم وقال لي علطول:هاه وش قالت منيره
انا:موافقه 
باسم:الله يبارك فيس
انا:ههههههههههه اصبر ماقلت مبروك
باسم:وش تحترين هذا وانا اخوس الكبير
انا:اصبر خلني استوعب الموضوع اول بعدين اقولك
باسم:وليه ماتستوعبين حظرة اختي 
انا:الحين وشلون بتملك وانت لا معك لا دبل ولا شبكه
باسم:الا معي ابوي اليوم ماخذني العصر وشارين كل شي
انا:يعني مجهزين كل شي وليه ماقلتوا لنا
باسم:والله الجواب هذا عند ابوي مب عندي يله قولي لمنيره مبروك انا عليها ههههههههههه
انا:انقلع مافييه 
باسم:مب لازم انا بقولها الحين 
انا:طيب اذا خليتك تقولها هذا وجهي
باسم:اقول بس تقلعي وقفل في وجهي
انا:ياشينه هالولد
منيره:وش فيس
انا:يقول لس مبروك هو عليس
منيره بتوتر:الله يبارك فيه 
انا:ههههههههه امشي امشي
نزلنا تحت عند البنات وبلغناهم الخبر




غاده:اما عاد هذي قووووويه 
مرام:هههههه اسرع ملكه وخطبه على وجه الارض
شيخه:ومتى ابوي امداه يفكر ويخطط
انا:هذي حركات رجاجيل ماتعرفونها هههههههه
منيره:الحين انا بجلس هنا مع شيخه ولا شلون
غاده:قولي والله من متى صار ناصر محرم لس علشان تقعدين عندهـ
منيره:اوص ترى مانيب فاضيه قولولي وين اجلس
انا راعيت شعور منيره وشكلها المتوتر والخايف وقلت:يابعد عمري يامنوور هدي وش فيس تعالي معي انا اقولس وين تجلسين
منيره بنرفزه:طيب يله
رحنا لمجلس الثاني وجلسنا
انا:منور روقي 
منيره:خايفه يمه قلبي يدق بقووه
انا:انتي اللي اخترتي تحملي انا كنت بحل لس السالفه بهدوؤء لكن انتي اصرييتي 
منيره:خلاص طاح الفاس في الراس 
انا:طيب هدي هدي وكل شي بيصير تمام
منيره:كلميني عن اخوس طيب
انا:كل هذا وماتعرفين باسم
منيره:عطيني له ايجابيات كل اللي اعرفه عن سلبيآت
انا: صح انه عصبي ويتنرفز بسرعه ومايتعامل الا بالطق بس انه قلبه طيب يعني لاتخافين هو حبوب شوي
منيره:الله يعيني عليه بس 
آنا:هدي يابنت وادعي ربس انه يتغير
منيره:يارب يتغير مع اني مااظن
انا:ماتدرين يمكن على يديس يتغير ثقي بربس
دخلوا علينا مرام وغاده بطرحهم 
غاده:يله الحين باسم بيدخل
مرام:ترى يوسف وخالي معه 
منيره:قلبي بيوقف
غاده ومرام:هههههههههههههه
انا:لاتضحكون انتو راعوا شعورها
غاده:هدي إنا معس
منيره:لاتتطلعون فاهمين
انا:ان شاء الله بس آنتي هدي
دخلوا علينا الثلاثي وغاده ومرام تغطوا بطرحهم
انا اول ماشفت يوسف ابتسمت وهو نفس الشي


وجاء وقف جنبي وقال يبي يقهرني:سبحان الله وش هالصدفه الحلوهـ
انا ابتسمت له وسكتت
خالي:باسم وش فيك واقف ومتنح كذا في بنت اختي
مرام:داخ من جمال اختي ههههههههههه
بآسم ابتسم وجلس جنب منيره بدون مايقول ولا كلمه
غاده :وش فيك تكلم قل شي من كل لسانك
باسم:طلعوا برآ
يوسف:بس تبينا نطلع برآ والله لوتموت 
خالي:ههههههههههههههه الحمدالله اني ملكت 
يوسف:في العرس ان شاء الله لاتخاف مب مخليك
خالي بتحدي :ماتقدر ماتقدر
يوسف:أقدر و بتشوف 
مرام تتهزاء:وش رايك بعد نخلي ساره تفتش عنك و تدخل عليهم عادي ترآ
كلنا:هههههههههههههههه
غاده تكلم مرام بصوت واطي:وش فيه هذا ساكت
مرام:مدري عنه شكل وراه شي
غاده:شكله اصبري خلنا نشوف
يوسف:هاه باسم تبينا نطلع
باسم:لا اجلسوا حياكم الله 
خالي:ههههههههه بنجلس بدون مشاور
باسم:كيفكم اجلسوا
يوسف:يقطع ام البرود اللي عندك ياشيييييييخ
باسم:ههههههههههه 
منيره بنفسها:يمه وش فيه هذا بيوترني زياده ما نطق بكلمه حتى هلا ماقالها يارب تثبتني يارب
انا:امممممم وش فيك انت ماتبارك للبنت 
باسم:لين ذلفتوا برآ
انا:اهاآ اجل لاتحلم اني اعتب عتبة الباب
باسم:مصيركم بتتطلعون غصب طيب
خالي:مافيييه وهذي جلسه وجلس بالنص بينهم
منيره ابتسمت وقالت بصوت واطي:خلك لاتقوم ابدا
خالي:بس تآمرين امر 
باسم:ماحلى لك الا هالمكان 
خالي بعناد:ايه ايه
يوسف جاء وجلس حنب خالي
باسم:ههههههه عادي سوو اللي تبووون
انطق الباب علينا ودخلت امي وخالتي
امي:ههههه كل الجيش هنا
خالي:اييه افآ عليك
خالتي:خلهم يقعدوون مع بعض اطلعوا برآ يله
يوسف:مافييه يمه والله لو وشو خلني انكد عليه مثل مانكد علي
امي + خالتي:ههههههههههه
باسم:يمه خالتي طلعوهم برآآآ
خالي:مانيييييييييب طالع
امي:هههههههه اطلعوا يله الله يهديكم و خلوهم 
يوسف:مافييه مانيييييييب جالس انا هنا عله على قلووبهم
باسم:علتيييييييييييييييييين انت وهالثاني ويأشر على خالي
خالي:خلاص يووسف رحمته 
يوسف:اوك بس 5 دقايق مافيه غيرهم
باسم:انت بس اطلع 
يوسف :لحظه شوي وتقدم للباب وجلس يشوف فيه مفتاح ولا مافيه
خالي:هههههههه وش جالس تدور
يوسف:مفتاح خاف يقفل الباب ولا شي
خالي:لالا لاتخاف لو يسويها قصيت راسه
بآسم:ايه يصير خير يله عاد برآآآآآآآآآ
خالتي:يله بنات اطلعوا وانتو يله برآ برآ
طلعنا كلنا وخليناهم
برآ عند الباب
يوسف:خالي رح نكد على ناصر بلييز
خالي:هههههه لا تووصي رايح له الحين
انا:هيييه عيب خلوهم عاد
خالي:روحي بس شوفي الظيوف مع اختي وخلس ساكته
غاده:عندهم زوجتك ساره مايحتاج
خالي:ساره هناك يالبييه خلاص رايح انا سلاآآم وراح
يوسف ناظرني وقال:ياحرآم كلهم مع زوجاتهم الا انا
انا:مابقى شي على العرس
يوسف:ههههههههه طيب يله سلاآآآم وراح للرجاجيل
..
عند ناصر وشيخه
ناصر:وش هالحلا كله وبعد يقولون ليه مستعجل بلاهم مايدرون 
شيخه ابتسمت بحياء وناظرت فيه ونزلت عيونها علطول 
ناصر:يله ساره فارقي
ساره:هههههههههه طرده محترمه اوك يله سلامز واتجهت للباب وتوها بتتطلع
الا بالباب ينفتح 
ناصر:جآء العله
خالي:هههههههههههه اجل عله طيب انا اوريك شلون عله
ساره:محمد خلهم حرام
خالي:اوووك بخليلهم بس بشرط
ساره:وشو
خالي:نجلس في احد هالمجالس مثلي مثلهم
ناصر:مسموح رح خذ راحتك 
ساره:هههههه طيب يله 
خالي:ايه الحين بخليكم يلا سلام بس ترى مانييب مطول شوي الا انا جايكم
طلعوا وناصر لف لشيخه وقال:هلا شخبارتس مبرووك
شيخه:هلا بك انا والله الحمد الله والله يبارك فيك
ناصر:مالي مبروك انا
شيخه ابتسمت وقالت:الا مبروووووك
ناصر:الله يبارك فيك 
نخليهم ونروح لباسم ومنيرهـ
باسم:منآير
منيره منزله راسها وساكته
باسم:طالعيني منور
منيره رفعت راسها وقالت بتوتر:هلا
باسم ابتسم وقال:آحبك
منيره تفاجأت من الكلمه وناظرت في باسم وهي منصدمه ومستغربه وبعدين قامت تركض وطلعت برآآآ 
انا:منور وش فيك
منيره:مضاوي ابيك فوق تعالي بسرعه
انا:طيب يله 
طلعنا فوق للغرفه 
منيره:مضاوي تخيلي اخوس باسم قال لي احبك تخيلي
انا:هآآه باسم قال كذا
منيره:ايه والله
انا:هههههههههه حركات والله وجع هالخايس مابان عليه جعله الصمرقع اللي يصرقعه
منيره:لاتدعين عليه وجع
انا:هههههههههههه من الحين بدأ الدفاآع
منيره ابتسمت وقالت:والله ماتوقعت تتطلع من هالكلمه هو بالذات
انا:والله ولا احد يصدق اصلا اجل هذا يحب
منيرهـ:هههههههه ايه ترى اكثر هالاشكال اللي كذا يصيرون رومنسين تعرفين شبابنا السعودي
مايحب يظهر مشاعره
انا:ايه بس مب كلهم عاد
منيره:الاغليبيه كذا
سؤال للشباب:انتو ليه كذا هاه تقهرون <<معانيه 
نرجع لروايه ~.


وعادي مر اليوم على خير ومرت الايام كلها علينا سريعه 
لاننا كنا مشغولين بالدراسه وبعدين بالاسواق وبعدين بمراكز التجميل والمشاغل يعني حووسه 


جاء اليوم المنتظر للقاء الاحبه
يوم زواج اربع معاريس واربع عرايس
<<زواج جماعي ههههههه


في غرفة العرايس


آنا:بنات اشكالنا تووووحفه كذا وإنا كثييرات
ساره:هههههه طالعين نهبل 
غاده:متى بنعرس يامرام كل البنات اعرسوا 
مرام:بخطبك لـ طآرق
شيخه:هههههه طارق محجوز غيري
منيره:لمييين؟!
انا:لــ ريمآس 
غاده:وريماس خاطبه آمل لمعآذ 
مرام:يعني راحت علي هههههههههههه
ساره:هههههههه ياحليلهم هالصغآر مقررين من الحين
منيره:خلوهم بكيفهم خل يعيشون حياتهم 
انا:ياربيه مب مصدقه اني بتزوج لالا ياربيه شلون بــعيش بدونكم
غاده:والله لو انس بتروحين اخر الدنيا وش فيس إنا معك بيتس انتي ومنيره جنب بعض
مرام:يعني مب فاقدتنا كثير
منيره:الحين كم الساعه
ساره:10ونص
انا:غريبه وين معاريس الغفله مادخلوا للحين
جو امهاتنا كلنا العرايس وجدتي معهم
امي :يله كل وحده تلبس عبايتها ازواجكم برآ يحترونكم
غاده:ليه مب داخلين
خالتي:ابوي عيآ يقول لايدخلون 
منيره:وليه يمه؟!
خالتي:مدري والله
جدتي:يله قبل مايضيق عليكم جدكم
انا:طيب وينهم هم اي بوابه وش ذا مايصير كذا
مرام:أنا ادلكم يله
ساره:طيب شلون بتعرف كل وحده سيارتها
ام سعد:معاذ وطارق برآ يحترونكم 
شيخه:طيب

