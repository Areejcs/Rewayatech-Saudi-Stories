
تقول الناس نفسك وش بلاها



ولايدرون باللي متعبني وعيني وش اللذي كدرسماها



ليتني صارحتها ليتني ماطلقتها



كانت يمي وأصبحت سراب بعدماأهنتها



وجرحتها وأبعدت عني وكانت يمي وأنااللي أبعدتها



ليتني ماطلقتها....أه....ليتني ماطلقتها



خنتها مع بنت عمي وبعدماخنتها حبيتها وعشقتها



شفت نفسي عليها بالنسب والمال والجمال



وجاملتهاودلعتهالاكني ماقصدت الدلع لها



كنت أبي أتزوج بنت عمي وليتني مافكرت بالزواج بها



وطلقت شهدبلاسبب حسبت أني أقدر أعيش من دونها



ومن بعدهاصرت حزين أمشي بلاهدف ووحيد



تعبان ماأعرف الإبتسامه حيران وزادت نفسي ملامه



ليتني ماطلقتها.......أه.........ليتني ماطلقتها



خذوا عمري كله لأجلها بس ردوا لي شهد



اللي أسحرتني بطيبها ونيتهاالطيبه وحنانها



هي الوحيده اللي فهمتني



من بين كل اللي هم حولي



وينها عني مادرت أني من بعدها تعيس



ليتني ماطلقتها.......أه.........ليتني ماطلقتها




هذي خاطره كتبهابندربدم قلبه وبإحساسه المرهف بعدماطلق زوجته شهد عشان يتزوج حبيبه قلبه بنت عمه عهود



وكانت هذي هي النتيجه مرض نفسي وحزن كبير لايطاق ووحده بالحيل قويه



أدري مافهمتوا شي وإذا تبون تفهمون أكثرأنزلوا تحت وبتعرفون كل شي









هذي قصه حب غريبه وعجيبه أبتدت بعلاقه بسيطه وأستمرت ثمان سنين وأنتهت في لمحه بصر




أبتدت في عام:1416هجري إلى عام:1430هجري.



كانت هذي قصه بندروعهود قصه ماتنوصف إلى في الخيال البعيد



ماأبي أحمسكم أكثرمن كذى راح أقولكم القصه بس قبل لاأذكرها لكم راح أعرفكم بأهل عهود وبندر.




(بيت أبوبندر)



أبوه والملقب بأبوفهد:50سنه طيب وحنون وعلى نياته همه سعاده عياله وصله الرحم



كريم ولايبخل على أحد يشتغل بالتجاره ويملك شركات ومؤسسات وبينه وبين أخوه أبونايف شراكه ومعروف بالرياض.



أمه والملقبه بأم فهد:48سنه القلب الحنون همها ولدها فهد طبعآ لأن أسمه على أبوها لاكنها تحب بندركثيرلأنه حنون عليها أكثرمن أخوانه.



عندهم خمس أولاد وثلاث بنات وهم:



1:فهد:25سنه مهندس ويدرس في الخارج وسفراته ماتنتهي , ملتزم وينصح الشباب دايم.



2:محمد:22سنه جامعي قسم تجاره وإداره أعمال يحب ينكت ويستعبط ويحب يخاوي عيال عمه وأخوه بدر وهمه الوناسه والفرفشه وبس.



3و4:بندر وبدر:20سنه توأم متشابه جدآ صعب التمييز بينهم مايفترقون لووش يصير طول وقتهم مع بعض يفهمون بعض بالنظرات



وتفكيرهم واحد وقلبهم واحد وطموحهم واحد وكلهم رومنسيه ولويجلس معهم أحد ضيع بينهم, يدرسون في الجامعه مع بعض وفي قسم فنون تشكيليه.



5:تركي: 5سنوات وهوأخرالعنقود دلوع بشكل لايطاق طلباته أوامر.



والبنات هم:



1:نوره:18سنه حياتها كلها فداء لأخوها محمد تحبه وتموت فيه وتحب تلعب مع الأطفال وتعشق الإستهتارتتمصلح كثير لاكن همها صديقاتها وسعه صدرها وبس ومطنشه العالم وعايشه بعالمها الخاص لاكنها أقرب الناس لعهود بنت عمها.



2:ريماس:أكبرمن بندروبدربسنه تدرس بالجامعه قسم علم نفس تحب تحلل شخصيات الناس وأقرب الناس لها بندر.



3:نجود:29سنه أكبرأخوانهاتحب بندر كثير لدرجه أنها مسميه ولدها عليه وقتها كله على النت , متزوجه وزوجها يموت فيها



عندها ولدين وبنت وهم:



1:خالد:9سنوات.



2:بندر:4سنوات.



3:بدور:6سنوات.




(بيت أبوعهود)



أبوهاوالملقب بأبونايف:70سنه معروف بالكرم والحلم والطيبه هووأبوفهد أخوان ويشتغلون مع بعض في التجاره وشغلهم واحد.



أمهاوالملقبه بأم نايف:54سنه طيبه جدآ وصارمه مابين عليها الكبر واللي يشوفها يعطيها سن الأربعين.



عندهم أربع أولاد وأربع بنات وهم:



1:راكان:6سنوات أخرالعنقود دلوع بالمره وطول وقته مع تركي ولد عمه.



2:متعب:24سنه يدرس مع فهد بالخارج ملتزم ودايم ينصح الشباب.



3:خالد:22سنه يعشق السرعه والتفحيط وهمه الإستعراض يخاوي محمد ولد عمه أبوفهد.



4:سعود:أبوالدجه ....لاتعليق!!!!.



نايف والملقب بأبووافي:40سنه يشتغل مع أبوه وعمه في التجاره ومتزوج وعنده ثلاث أولاد وبنتين وهم:



وافي:25سنه مسافرللخارج ويحضرالدكتوراه مع عمه متعب وفهد لأنهم أقرب الناس له وهوملتزم ودايم ينصح الشباب.



فيصل:20سنه مكرس حياته لخدمه عمته عهود ويوصل لها أخبار بندر بالتفصيل جامعي ويدرس مع بندروبدر في نفس القسم فنون تشكيليه.



عبدالعزيز:22سنه يحب يجنن عهود لاكنها ناشبه في حلقه.



وبنات نايف هم:



1:ندى:18سنه تدرس في الثانوي قسم علمي.



2:غرام:16سنه متعلقه بعمها خالدلأنها تحب الدجه مثله.



وأخوات عهود هم:



1:أختها الكبيره سلمى والملقبه بأم مشعل 38سنه دائمآ تنصح عهودوعهد وعندهاثلاث أولاد وبنتين وهم:



1:مشعل:23سنه أبوالرومنسيه وطول وقته مع بندر.



2:نايف:18سنهدايم يطلع جنيه خالته عهود.



3:نواف:5سنوات دلوع جدآ بشكل لايطاق.



وبناتها هم:



1:مشاعل:22سنه مثقفه وجامعيه وعاقله ودايم تنصح.



2:نوف:20سنه جامعيه قسم فنيه عشقها المباريات والرياضه وتقدر تحلل المباريات تحليل دقيق , تشجع فريق الهلال.



أخت عهود الثانيه هي:



منيره والملقبه بأم مشاري:27سنه مدرسه علم إجتماع وعندها ولدين وبنتين وهم:



1:مشاري:22سنه دايم يخاوي مشعل وبندر.



2:طلال:20سنه دايم يخاوي خاله خالد وجماعته المهستره.



وبناتها هم:



1:ريم 18سنه صديقه خالتها عهود دلوعه بالمره وحياتها كلها أفلام هنديه.



2:شوق:7سنوات.



أخت عهود الثالثه هي عهد:21سنه أقرب الناس لعهود وكل أسرارها عندها.



وأخيرآ وليس أخرآ عهوداللي تتكلم عنها القصه:19سنه جامعيه قسم أدب مرحه وحبوبه والكل يحبها لاكنها شابفه نفسها ومغروره في جمال سبحان من خلقها وعذوبه صوت غير طبيعيه ماخذه عقول الكل بسبب جمالها لاكن كل هذا ماراح يفيدها.




عرفتكم بالعائلتين والحين بسرد لكم القصه :







(الجزءالأول من القصه)











يوم الإربعاء الساعه ثلاث الفجروفي فصل الشتاء



(في بيت أبوفهد)



(وفي غرفه البنات)



كانت نجود صاحيه مابعد نامت وجالسه وفي أذنها السماعه تكلم زوجها تركي وكالعاده يتغزل فيها وهي تتغلى عليه



تركي:يالله حبيبتي متى أجي أخذك.



نجود:ليه مستعجل على رزقك.



تركي:لابس البيت من دونك كئيب أشتقت للأولاد وإزعاجهم.



نجود:لإزعاجهم ولالأمهم.



تركي:هههههههه,حبيبتي حرام عليك والله أن عندي دوام بعد ساعتين بس ماقدرت انام ياقمر حن علينا وتعال تبي ننام في حضنك.



نجود ولع وجهها وصارأحمر من الخجل (ماتنلام زوجها نشبه ويحرجها دايم بكلامه الحلو).



تركي:ألوه حبيبتي نجودي وينك.



نجودأرتبكت وقالت:اناموجوده بس بروح أصلي الفجرماصليت .



تركي:عليناهالحركات أصلآ أطلعوا من الصلاه لهم نصف ساعه ومن شوي تقولين صليت.



نجود:......هاه أااااا(توهقت الحرمه) بصراحه بروح أصحي العيال عشان يفطرون مع خوالهم وبروح أصحي نوره اختي خلاص تركي سكر السماعه.



تركي بحنيه:حبيبتي قلبي عمري أنتي .



نجود:خلاص أستحي.



تركي:أحبك.



نجود:بس خلاص والله أستحي.



تركي:تبيني أسكروأخليك تقومين العيال.



نجود:إيه.



تركي:عطيني بوسه.



نجود:لا.



تركي:أفا هالخيانه موأنازوجك حبيبك حبيب قلبك.



نجود:إيه.



تركي:طيب ليه ياحلوا باخل علينا ببوسه.



نجود:لاصارصاحبك عسل لاتلحسه كله.



تركي:انابموت وبيطق فيني عرق بس عشان أوصل له .



نجود:بس خلاص,..... تركي.



تركي:يالبى عيون تركي.



نجود:بأنام عند أهلي أسبوع.



تركي:نعم وشوا أسبوع تبين تذبحيني حرام عليك الحين يوم واحد وانفقع قلبي(ياحرام يامسكين) تبين تموتيني قبل يومي.



نجود:بسم الله عليك إنشالله اللي يكرهونك.



تركي:هاه بسم الله علي أه ياقلبي , أقول أجهزي جاي أخذك الحين.



نجود:لاتتهورياتركي عندك دوام بعد ساعه أنت تبي تفضحني عند أهلي وش تبي أخواني يقولون عنك مايقدر يصبر على فراق زوجته.



تركي:والله حرام عليك فقعتي قلبي بغيابك .



نجود:خلاص تعال خذني بكره.



تركي:ليه مواليوم (الرجال ناوي نيه).



نجود:اليوم إربعاء وإحتمال يجوننا ضيوف ماأقدر وبعدين انت كل شوي متصل علي لها الدرجه مامليت مني.



تركي:وأناأقدرأمل من روحي.



نجود:أوكيه تركي بروح أصحي العيال وارجع أكلمك.



تركي:أكيد.



نجود:أكيدين.



تركي:أوكيه حبيبتي بروح أفطروألبس وأناأنتظرإتصالك أوكيه عمري يالله باي حبي.



نجود:فمان الله.



أول ماسكرت نجودالسماعه قالت:يالبى قليبك ياتركي يلوموني فيه ومايدرون أنه شغلي الشاغل الله لايغير علينا.



ريماس:اخيرآ سكرزوجك البثرالسماعه.



نجود:ليه غايره منه.



ريماس:لابس مصخها سبع ساعات تكلمينه ولامليتي منه.



نجود:فيه أحد يمل من الكلام الحلو ياأختي ألسانه يقطرعسل ومامليت منه بالعكس أحب أتغلى عليه لأني كلما تغليت عليه كلما زاد كلامه حلاوه (إن كيدهن عظيم).



ريماس:الله يهنيكم,....أقول قومي صحي عيالك يفطرون وأنابصحي نوره.



نجود:خلودي بدوريالله قوموا , حبيبتي بدور يالله قومي أفطري عشان تروحين للمدرسه, يالله خلودي قوم.



خالد:ابي أغيب اليوم.



بدور:ماحليت واجبي بغيب.



نجود:ماينفع معكم إلاخالكم محمد.



طلعت نجود من الغرفه وشافت محمد يتثاوب قدامها ومعه كاس كابتشينوا قالت له: محمدصباح الخير وش في عيونك مورمه.



محمد:والله ياأختي الحبيبه من أمس وأناسهران أذاكر للإختبار ومانمت وعندي محاظره بعد ساعتين والإختباربيبدأ الساعه سبع وفيني النوم.



نجود:طيب ليه مانمت بدري.



محمد:مجنونه أنتي , أقولك إختبار وأنتي تعرفين أن القسم اللي اناداخله تجاره وإداره أعمال قسم موسهل تعرفين وش معنى تجاره وإداره أعمال شي ماهو لعب.



نجود:وش اللي حادك تختارهذا القسم؟.



محمد:والله ياأختي تدرين ان أبوي يمتلك شركات وأنابعد ماأخلص دراسه بأشتغل معه وأناابي أشوف حلالي تبيني أصير دلخ ماأفهم شي في التجاره.



نجود:إيه أجل ماأخترت هالقسم عبث صدق أنك لعين.



محمد:أجل تبين فلان وعلان يلعبون على أبوي ويلهثون حلاله مجنون أنا وبعدين أبوي مبسوط مني لأني دخلت هذا القسم, أقول أنتي وحده فاضيه وأناقاعد أضيع وقتي الثمين على كلام فاضي وش تبين أخلصي علينا ورانا مذاكره.



نجود:إيه أبيك تصحي عيالي خالدوبدور.



محمد:بس ماطلبتي شي.



دخل محمد غرفه البنات وراح لخالد ولد نجود وسحب منه الكمل ودغدغه وحاسه وهوبسريره وقام خالد وهو معصب يبي ينام مايقدر اللمبات كلها مولعه ومحمد يدغدغه وهويضحك ورماس ميته ضحك على أشكالهم فجأه صحت نوره من النوم وقالت:ياربيه أف أنتم ليه مزعجين؟ ماتخلون الواحد يرقد.



نجود:جاي دورك يانوره أصبري.



وبدون شعور شال محمد خالد وركض به للمغسله وحط راسه وولع المويه شهق خالد وقال:خلاص قمت بروح أفطر بس فكني يمه شوفي محمد.



نجود:ههههههه أحسن شف أختك قامت قبلك مهوب زيك.



محمد:يابنات نوره قامت ولاأجي أصحيها.



ريماس:نوره قومي قبل لايجي محمد.



نوره: مشكلته ووالله لويجي حسته وأنابقوم على كيفي وطفوا اللمبات بنام.



نجود:قومي عندك مدرسه.



نوره:مشكلتك مومشكلتي وبعدين محد قالك تبربرين في التلفون طول الليل ماتخلين الواحد يرقد من صوتك لاوالمصيبه تكلمين رجلك توك شايفته أمس ماأمداكم والمصيبه كل كلامكم ينعاد ومكرر وطول الوقت غزل والله فضاوه.



نجود:الظاهرالطيب ماينفع معك.



نوره:أعلى مافي خيلك أركبيه أناإنسانه أبي أنام ورجائآ أطلعوا وطفوا اللمبات برقد.



نجود:محمد تعال حوس نوره عيت تصحى.



محمد دخل الحمام وعبى البانيو مويه دافيه وراح مسرع لغرفه البنات وهويردد أنالها وشال نوره من سريرها وهي قامت تصارخ وتررد:نزلني يالشين يالحيوان والله ماأخليك.



ورفست وجهه ولافيه فايده محمد عنيد وراسه يابس مثلها وبدون سابق إنذار دخلها الحمام ورماها في البانيوا وطلع من الحمام مسرع وبدون شعور قامت نوره تصارخ بالحمام عاد المصيبه أن الجوا بارد بالمره.



محمد راح لنجود وقال لها:أناحطيت لها مويه دافيه عشان ماتمرض روحي ودي لها فوط وعطيها ملابس وقولي لها تتروش الوقت توه بدري يمديها تستشورشعرها يالله سلام بروح أصحي الشباب لأنهم بعدماصلوا رجعوا ناموا , عيال اللذين نايمين من الساعه 10بالليل وصحوا الفجرصلوا ونامو أجل وش أقول عن نفسي اللي مانمت من أمس.



نجود:الله يعينك ياخوي.



ريماس:بدور حبيبتي وين مريولك؟.



بدور:أف صجيتونا بالمدرسه أبي أغيب.



ريماس:وليه تبين تغيبين؟.



بدور:في المدرسه برد ودايم يطلعوننا بدري والسواق دايم يتأخرعلي.



ريماس:ألبسي مريولك وخذي جكيتك وروحي حبي راس جدك وجدتك وأفطري معهم.



بدور:أف ياربيه........يوه....طيب.



ريماس:لاتتذمرين ولاناديت خالك محمد يسوي لك مثل ماسوى لأخوك خالد وخالتك نوره.



بدور:خلاص لبست مريولي ولبست شرابي بس بقى أخذ شنطتي والجاكيت خلاص وأناالحين بنزل أفطريالله مع السلامه.



ريماس: مع السلامه ههههههههه, صراحه يانجود بنتك ذي فضيعه.



نجود:لايغرك هدوئها تراها ملسونه بس توها صاحيه من النوم.



ريماس:أقول وين ولدك خلودي؟.



نجود:لبس ونزل تحت من زمان راح يفطرمع أمي وأبوي.



فجأه نوره دخلت ومزاجها واصل على الأخر دخلت وهي تنتفض وتردد مردوده يامحمد والله ماأخليك.



نجود:هههههههه وش فيك يانوير؟.



نوره:وش اللي مافيني بصراحه المويه تهبل دافيه مره بغيت أنوم في البانيوا من حلاوتها وخلت مزاجي جنان بس محمد عكر مزاجي لأنه شالني بس بردها له وقولوا نوره قالت.



ريماس:لاتحطين راسك براسه هوولد وبعدين روحي ألبسي مريولك وأستتشوري شعرك قبل لايجي فهد.



نوره:أقول لاتطرين أسمه من أسمع أسمه يقشعر بدني بروح ألبس وأستشور شعري وأجهز قبل لايجي فهد ناقصه تهزيىء أنا.



ريماس:نجودوين رايحه ؟.



نجود:بروح أفطر تعالي معي خلينا نفطر مع أبوي وأمي وخلي نوير تجهز.



ريماس:إيه والله أناجوعانه بس وين ولدك بندر.



نجود:أمس نام مع أمي في غرفتها.



ريماس: بعذره ماله حس كالعاده ,نوير أخلصي عندك ساعه بس عشان تجهزين فيها.



نوره:خلاص فهمنا.






(في غرفه الأولاد)



فهد كالعاده يقرأ قرأن ومحمد يذاكر وبندروبدر نايمين فجأه دخل أبوهم عليهم وقال:السلام عليكم وصباح الخير ياعيال.



محمد وفهد ردو: وعليكم السلام وصباح النور.



أبوفهد:ألحين ورا مانزلتوا تفطرون؟.



فهد:والله يايبه حبيت أقرا شوي من القرأن قبل لاأنزل.



أبوفهد:ماشالله الله يزيدك عقل,



فهد:اللهم أمين.



أبوفهد:وأنت يامحمد وش تسوي؟.



محمد:والله طال عمرك جالس أذاكر عندي إختبار بعد ساعه.



أبوفهد:إيه كفوا ياولدي أنجح عشان تشتغل معي بالشركه.



محمد:أنا بأحاول والله يعين.



أبوفهد:طيب وبندروبدرماعندهم دراسه؟.



محمد:عندهم بعد ساعتين.



أبوفهد:أجل قومهم يفطرون بروح أفطرمع أمكم وتعال يافهد معي.



محمد:إنشالله يبه.



محمد قام يستلعن على أخوانه النايمين ويقول:يالله ياتوائم قومو يالله.



بدر:أوووف ياخي طس عني لاأقوم أحوسك وخرعني جبت لي البرد.



محمد:قوموا يالله أصلآ انتوا ماينفع معكم غيرالمويه البارده.



بندر:خلاص يارجال قمنا الله يرجك ياشيخ وين ذى راح.



محمد:منهو؟.



بندر:التلفون.



محمد:ليه وش عندك؟.



بندر:ياأخي دق على مشعل شف وينه؟.



محمد:ليه؟.



بندر:ياأخي معه ملزمتي وكتبي عندي محاظره بعد ساعتين, بدر قم يالله.



بدر:وش تبي؟.



بندر:يالله قم خلنانفطر عشان نمر على مشعل الملزمه والكتب معه.



بدر:بروح أتروش أول.



بندر:لاتطول حتى أناأبي أتروش.



محمد:بدق على مشعل الحين بس تصدق نسيت رقم ثابتهم كم بدايته ولاأقولك خلاص تذكرته.



بندر:صدق أنك ثور.



أتصل محمد وردت عليه بنت صوتها يطيح الطير من السماء وطبعآ هي نوف أخت مشعل, قالت:الوه......نعم من معي؟.



محمد:هاه أحم أحم .....السلام عليكم.



نوف:نعم وعليكم السلام.



محمد:كيف الحال أنشالله بخير أنا محمد ولد أبوفهد.



نوف:إيه ياهلا من بغيت؟.



محمد:بغيت مشاري ياريت تنادينه.



نوف:لحظه شوي.



بندر:ياهوه يابوحميد وين سهيت.



محمد:ياخي ردت وحده صوتها جرح خرق قلبي ,صدق صوت المرأه فتنه,هلا مشعل كيفك تمام.



مشعل:تمام وش بغيت يالبثر؟.



محمد:لابس بندريقول معك الملازم والكتب يارجال ترى بعد ساعتين محاظرته وعلى فكره من اللي ردت علي من شوي؟.



مشعل:هذي نوف أختي ليه السؤال؟.



محمد:لابس أسأل, على العموم متى نشوفك يارجال؟.



مشعل:على حسب وقتي والله مومتأكد متى بس يمكن يجتمعون العائله كالعاده بس ترى الملازم والكتب نسيتها في بيت جدي أبونايف أمس.



محمد:خلاص أجل بروح أكمل مذاكرتي وبخبر بندر يالله سلام.



مشعل:سلام.



بندر:هههههههه أقول منهي اللي ردت عليك؟.



محمد:نوف أخته.



بندر:حبيتها.



محمد:لابس صوتها ياويل ويلي فتني فتنه قويه بس على فكره ملازمك عندعمك أبونايف.



بندر:الزقتين والله النشبه زين خبرتني خلاص أجل بروح بيت أبونايف والله يعين.



دخل بدر وهويجفف شعره بالفوطه وهويقول:بندرألحق المويه قبل لاتفوتك دافيه ومن أحسن مايكون.



بندر:لاحقين عليها بس فاتك من شوي محمد أتصل على بيت أهل مشعل وردت عليه وحده ضيعت محمدبصوتها.



محمد:ياأخي لاتلومني صوتها خققان.



بدر:في ذمتك , بس اللي اعرفه أن أخت مشعل ملتزمه هي اللي أسمها مشاعل؟.



بندر:لا.....نوف ههههههه.



بدر:إيه ذيك اللي تتابع مباريات وتحلل مباريات كره القدم وعاشقه فريق الهلال.



محمد:وش دراك عنها لايكون تعرفها.



بدر:ماسمعت البنات وهم يتكلمون عنها الأسبوع اللي راح .



محمد:لاماسمعتهم ليه هم تكلموا عنها.



بدر:ياحليلك أختك نوره كلماجلست معنا فلت الشريط تتكلم عن بنات أبونايف وش يسون وش يفعلون عاد أنت خابرأختك نوره لامن تكلمت كنها أخبارالجزيره.



محمد:تصدق ماأنتبهت.



بدر:لأنك درج.



بندر:بروح أتروش أصرف لي وأنتوا ناس فاضين بالمره أخليكم تسولفون مع بعض أحسن لكم ولي يالله سلام.

(في غرفه الطعام):



الكل مجتمعين يفطرون والهدوء عام بالمكان تكلم أبوفهد وقال: وين باقي العيال.



أم فهد:بينزلون ألحين.



فجأه نزل محمد وبدر ومن بعدهم نزل بندر ونزلت نوره وهي كالعاده تتذمر.



محمد:صباح الخير.



الجميع:صباح النور.



بدروبندر:صباح الخير.



الجميع صباح النور.



نوره:عزيمه هي صباح الخير صباح النور خلاص أزعجتونا.



فهد:كالعاده تتذمرين.



نوره:البركه في محمد.



فهد:ليه وش مسوي لك.



نجود:شالهامحمد وهي نايمه ورماها في البانيوا بس البانيوا كانت مويته دافيه, هي تروشت وأستانست بدفى المويه بس تعرف أختك راسها يابس وعنيده.



بندر:خساره فاتني المشهد,بس لوني بمكانك يامحمد كان خليت المويه بارده وأزيد عليها ثلج بس عشان أبرد قلبي.



بدر:ليه خليتها دافيه يادلخ.



محمد:ماهان علي أشوفها تمرض.



بندر:أحسن عشان نفتك من ألسانها.



نوره: ياشين التوائم لاتكلموا.



فهد:بس ياعيال وأنتي يانوره أسكتي كأنكم بزران تتهاوشون خلاص كبرتوا على هالحركات.



أبوفهد:ياعيالي أنااليوم عزمت أخوي أبونايف عندنابالبيت على الغداء وبيجون الجماعه يتغدون بعد هي عزيمه أرجال وأنتي عاد ياأم فهد أتصلي على أم نايف وأعزميها هي والبنات كلهم مب زينه نعزم زوجها ولا نعزمها.



نوره: يس اليوم البيت بيصير وناسه عاد عهود لي أسبوع ماشفتها.



محمدبهمس:أيوه.....أكملت بتقوم حرب عالميه بالبيت ولاهي منهيه إلا الفجر ياحبيبي.



بندربهمس:ياحبيبي ....أنشب الحين بيقول لناالوالد عليكم الذبايح.



بدربهمس:عزالله بننام بالثمامه مع الشباب الليله.



أبوفهد:فهد متى سفرتك وأناأبوك؟.



فهد:الأسبوع الجاي عندي إختبار وإحتمال أسافرالجمعه بس بحظرالأوراق ووبمرالسفاره والجوازات وبعدل الفيزه وبأقابل متعب ووافي بعد ثلاث ساعات لأنهم بيسافرون معي والله يسهل الأمور.



أم فهد:الله يسمح دربكم.



فهد:اللهم أمين.



أبوفهد:محمدوش عندك الساعه12الظهر؟.



نجود:يبه ترى محمد مانام من أمس بالليل ماتشوف عيونه مورمه.



محمدبهمس:يالبى قليبك يانجود كفوا ياأختي.



أم فهد:إيه والله عيونه مورمه ورى مانمت وأناأمك.



محمد:والله علي إختبارفي الجامعه والماده صعبه قلت أسهريوم واحد بس وبعدالإختبارأنام هذي تجاره مولعبه.



أبوفهد:هذا ولدي السنع, وأنتوا يابدر ويابندروش عندكم الظهر؟.



بندر:والله ماندري بس على حسب الجامعه مدري متى بتنتهي محاظراتنا بس الساعه 11الصبح بأردلك.



أبوفهد:طيب وأناابوك يابندر ورى ماتروح تشتري ثلاث ذبايح وودهاللطباخ الظهروأنت يابدررح أشترالفواكه والعصير.



بندرضاق صدره وتحطم أمابدرأستانس لأن الفواكه أمرها بسيط .



أم فهد:ياأبوفهد وش مناسبه العزيمه؟.



أبوفهد:بنجتمع حنا وجماعتنا مع التجار عشان الصفقه وأمورالشراكه عاد أنا وأخوي بنسافرعشان نتمم الصفقه مع الغرب عاد بندرس وش بيصير وماحنا مستعجلين, عاد انابقوم الحين وبروح للشركه يالله فمان الله.



أم فهد:فمان الكريم.



نجود:نوره بتروحين للمدرسه مع السواق.



نوره: إيه.



فهد:لاتروحين مع السواق عندك هالثلاثه اللي جالسين خلي واحد منهم يوديك.



محمد:سواق عندها أنا.



بدر:أقول لاتطالعيني شوفي غيري أناإنسان ماأطيق زحمه طريق مدرستك.



أم فهد:بس ياعيال,نجود أنابروح أتمدد لي شوي بغرفتي لين أذن الظهرقوميني.



نجود:إنشالله يمه.



فهد:أناطالع فوق لاأحد يزعجني أوكيه يالله فمان الله.



نجود:فمان الكريم.



نوره:أقول واحد منكم ضروري يوديني للمدرسه.



محمد:يوم راح فهد طلع ألسانها.



نوره:موشغلك أنالبست عباتي وبجلس في الحوش وأبي أي واحد منكم يوديني ولاترى رحت مع السواق.



بدرومحمد راحوا فوق لغرفتهم وريماس أخذت بندر ولد نجود معهاو راحت لغرفتها ومابقى على السفره أحد غير خالدوبدورعيال نجود ونوره ونجود وبندر قالت نجود:بندرتكفى سوخيروود عيالي لمدارسهم ونوره معهم.



عاد بندرمايقدريرفض طلب لنجود قال لها:إنشالله .



نوره طلعت بالحوش وخذت معها مفتاح سياره بندر وشغلتها وجلست هي وبدور وخالد يحترونه يلبس ونجود نادت الشغاله عشان تشيل الأكل من على السفره وراحت فوق عشان تكلم تركي زوجها,أمابندر وهو نازل ويعدل شماغه سمع صوت رنين الهاتف في البدايه طنش لأنه توقع أن أحد بيشيله ولاأحد رفع السماعه جره الفضول عندالتلفون ورفع السماعه وكان المتصل عهود بنت عمه وهو ماتوقع أن المتصل بنت فاللي صار هو:



بندر:ألوه.



عهود:ألوه.....أااااا نوره موجوده.



بندر:من اقول لها ياترى؟.



عهود:عهود بنت ابونايف.



بندر:هلاوالله ببنت العم حبيت أسألك مشعل ولد أختك جاكم أمس.



عهود:إيه.



بندر:طيب هومانسى عندكم ملازم وكتب.



عهود:في المجلس كتب وملازم هي حقته.



بندر:ياليت تخلينها عندك وبجيكم بعد شوي وإرسليها مع أخوك الصغيرالله لايهينك.



عهود:طيب وين نوره؟.



بندر:لحظه.



بندرراح مسرع لنوره ويوم درت نوره أن المتصل عهودراحت للصاله وهي مسرعه:ألوه هلاعهوده وينك ياأختي من زمان ماسمعت صوتك.



عهود:من اللي رد علي؟.



نوره:بندرليه؟.



عهود:لابس صوته يهبل.



نوره:أقول لاتحومين كبدي تكفين.



عهود:أخوك بيمرنابعد شوي وبياخذ ملازم حقته ورى ماتجين معه ماشفتك من زمان.



نوره:الساعه الحين ست ونص بس عشانك راح أتأخرعلى المدرسه.



عهود:أكيد بتجين.



نوره:إيه صح أبوي عازم أبوك الظهروش رايك تجين قبل أهلك , متى تطلعين من الجامعه؟.



عهود:11الصبح ماعندي إلى محاظرتين بروح سبع وبطلع 11أو12الظهروبشوف عاد من بياخذني.



نوره:أول ماتطلعين تعالي بيتنا ولاتخافين الأولاد موموجودين .



دخل بندر عند نوره وتنحنح وقال:ماخلصتي يالله عشان أروح أخذ الملازم والكتب عندي محاظره بعد ساعه.



نوره:خلاص عهودبندر غثني بروح أركب السياره وشوي ومارينكم يالله باي.



عهود:باي.



فجأه رن الثابت ردت نوره وصارالمتصل تركي زوج نجود:ألوه.



تركي:هلا وين نجود؟.



نوره:من يبيها؟.



تركي:ناديها وبلالف ودوران.



نوره أنطلت السماعه وقالت:ياربيه وش ذى الغثيث.



بندرشال السماعه وقال:ألوه.



تركي:هلا.



بندر:هلابالنسيب ياأخي أثقل شوي لاتصيرمرجوج.



تركي:توك يابندرعلى هالأمورلاتزوجت بتعرف وش معنى الحب .




بندر:خلني كذى أحسن الله يعين نجود عليك.



تركي:هي وينها؟.



بندر:دق مره ثانيه وبترد عليك أوكيه, خلاص أجل تامرني شي يالنسيب بروح أودي عيالك لمدارسهم.



تركي:لاسلامتك.



بندر:خلاص أجل فمان الله.



تركي:فمان الله.



ركب بندرسيارته ونوره ركبت ونجود راحت تكلم تركي كالعاده.








(في بيت أبونايف):



(في صاله الطعام):



الكل صاحين بدري ومجتمعين على السفره يفطرون والهدوء عام بين الجميع ,



خالد:عهود اليوم بتروحين جامعتك.



عهود:إيه ليه تسأل؟.



خالد:مجرد سؤال بس لاأكثرولاأقل.



عهود:الظاهرأن عندك شي.



خالد:لابس أسأل فيها شي هذي.



عهود:لا.



خالد:مشعل أمس راح ونسى ملازم وكتب حقه الجامعه أن كان بيدرس اليوم الله يعينه.



عهد:هي مب لمشعل لبندروبدر عيال عمي.



عهود:وش جابها عندنا؟.



خالد:أمس حنا الشباب كنا مجتمعين في الجامعه وحصل أمر طارىء لبندر وترك كتبه وملازمه مع مشعل.



أم نايف:ليه وش فيه؟.



خالد:الدلخ ملبق سيارته في مواقف ممنوع الوقوف فيها وجت الشرطه وأسحبوا سيارته ودفع غرامه 100ريال وطلع سيارته العصر ومشعل هواللي أخذ كتبه ونسى يعطي بندركتبه وجاناأمس والدلخ نساها عندنا,هههههه الله يعين بندر بيتوهق .



أم نايف:ليه بيتوهق وش أمسوي هو؟.



خالد: بعد ساعه محاظرته.



أم نايف:الله يعينه مسكين مايستاهل.



راكان:يمه يبه ماأبي أروح للمدرسه.



متعب:وليه ماتبي تروح؟.



راكان:الأولاد يطقوني وياخذون فسحتي.



خالد:أفا ياهالعلم من اللي يطقك؟.



متعب بسخريه:وش عنده عنتربن شداد.



راكان:ولد المدير في صف سادس وهووياالأولاد الكبار دايم ياخذون فسحتي ويطقوني حتى شف رجلي فيها جرح أمس ألحقوني وطحت على وجهي.



عهد: إيه صح الخدامه أمس جابت ثوب راكان وكان فيه دم ومشقق ورميته بالزباله.



متعب:الولد مستقوي على البزران.



خالد:هذا وأنت في أولى إبتدائي يعاملونك كذى أجل في ثاني وش بيسوون؟.



أبونايف:خالد وأناأبوك رح لمدرسه راكان وشف وش قصه هالولد وليه يعامل أخوك كذى.



خالد:اناقايل لكم خلوه يدرس في مدرسه خاصه قلتو لا الحكومي أفضل وشوفو النتيجه .



عهد:لاتكبرالمسأله رح أنت للمدير وتفاهم معه.



راكان بكى وقال:ماأبي أروح للمدرسه أخاف يطقوني.



خالد:لاتخاف حبيبي بروح أنامعك وبشوف وش السالفه.



سعود:خالد أمانه تبي فزعه جاهز.



متعب:لاتعقدالأمور وبعدين خلك في حالك أحسن.



سعود:يمه اليوم أنتوا بتطلعون من البيت؟.



أم نايف:يمكن خواتك بيجوننا.



سعود بهمس:أنشب الحين وشلون بنام من الإزعاج أف الله يعين.



أبونايف:لا وش يقعدكم في البيت أخوي أبوفهد عازمنا على الغداء أنتي والبنات كلكم لازم تجون .



خالد:حتى أخوي نايف وعياله ومنيره وسلمى وعيالهم كلهم.



أبونايف:إيه كلهم.



خالد:أجل أنتوا روحوا وحنا الشباب بنروح الثمامه وبنخيم فيها.



أبونايف:لامافيه , بيجون رجاجيل وش كثرهم من الجماعه ونبيكم تضيفونهم وتجلسون معهم زي الرجال.



سعود بهمس لخالد:ليه يادلخ تكلمت.



خالد بهمس: ياأخي طلعت عفويه.



سعود:معليش أعذروني أناإنسان مانمت من أمس وخلوني نايم أحسن لاتصحوني الظهر.



متعب:ماهو بكيفك بتقوم غصب عليك.



أبونايف:خلك رجال واناأبوك أبيك ذيب بين الرجاجيل .



متعب:إيه أنشالله طال عمرك.



أم نايف:هذا ولدي السنع اللي يسمع الكلام, بس ياأبونايف وش مناسبه العزيمه؟.



أبونايف:والله هي عزيمه بين الجماعه عشان الصفقه التجاريه اللي كلمتكم عنها.



خالد:أجل يايبه خلاص بتسافرون للخارج؟.



أبونايف:إيه إنشالله .



متعب: يبه انااليوم بروح أجهزأمورالسفربسافر الجمعه أناووافي وفهد إختباراتنا على الأبواب, بعد ساعتين بيمرني وافي وبنروح لبيت أبوفهد.



أبونايف:منتوا رايحين الأسبوع الجاي.



متعب:أتصلوا علينا الشباب وقالوا أن الإختبارات بتبدأ الأسبوع الجاي فقلنا نسافرالجمعه عشان نذاكر ونعرف وش جدول الأختبار.



أبونايف:الله يوفقكم عاد أنا بروح للشركه مواعد أخوي أبوفهد يالله فمان الله ولاتنسون تجون لبيت أخوي.



أم نايف : فمان الكريم, يالله ياعهود قومي عندك جامعه وياخالد ود أختك عهود لجامعتها وياليت تودي راكان لمدرسته وشف وش قصه ذى الولد اللي كل يوم يأذيه.



متعب:يمه وين رايحه تونا بدري مافطرتي.



أم نايف:والله وأناأمك من بعد صلاه الفجر وأناجالسه هنا مع أبوك وأكلت ليما شبعت ولله الحمد والحين بروح أنام عشان بنروح بدري لبيت أبوفهد يالله مع السلامه.



متعب:مع السلامه يالغاليه.



فجأه دخل عليهم وافي وقال:السلام عليكم أعمامي عماتي.



الكل ردو:وعليكم السلام.



متعب:وينك ماكلمت فهد.



وافي:لابنروح نمره في بيتهم.



عهود: وافي ورى ماتجلس تفطر.



وافي:والله أني مفطرمن زمان بس وين جدي وجدتي؟.



عهد:أبوي راح للشركه وأمي راحت تنام.



وافي:خساره كنت ناوي أصبح عليهم.



خالد: أقول ورى ماجبت معك خواتك.



وافي: كنت بوديهم لمدارسهم بس ماجهزوا بدري وخليتهم ينطقون في البيت.



خالد:أجل بمرهم ماعندي شي الصبح.



وافي:لا.....خلهم يوديهم فيصل ولاعبدالعزيز.



متعب:وافي قم بس ماأبي نضيع وقت أكثر من كذى ولا ترى بننلطع عندالجوزات.



وافي:إيه صدقت دق على فهد.



متعب:خالد رح أتصل على بيت عمي أبوفهد.



خالد قام وراح يتصل على بيت أبوفهد ورد عليه محمد وقال له:هلا خلودي حبيبي.



خالد:هلابوحميد وين أخوك فهد.



محمد:جالس يحمي سيارته ويقول أنه بيقابل متعب ووافي عندباب البيت بعد شوي.



خالد:أجل بقول لمتعب ووافي, وكيف حال التوأم.



محمد:بندرجالس على النت ويشرب كفي, وبندر راح يودي نوره لمدرستها.



خالد:أجل اليوم فيه عزيمه.



محمد: إيه فيه عزيمه والحمدالله الشايب ماطلب مني شي.



خالد:كالعاده الطقه براس بندر.



محمد:ههههههههاي المسكين بيدور في سوق الغنم الساعه 11أو12الظهر وبيدور ثلاث ذبايح ولازم تكون طيبه وبيروح للطباخ وغير كذى بيجيبها للبيت ثم بيتروش وبيقابلنا.



خالد:هههههههاي صدق مسكين طيب وبدر ماكلفه شايبكم بمهمه؟.



محمد:لابس شي بسيط بس بيروح يشتري فواكه وعصير لاكن بندر الله يعينه, أقول أنت واحد فاضي بروح ألبس وبروح للجامعه بقى ساعه ونص على الإختبار يالله سلام.



خالد:هههههههاي سلام يالمرجوج.



متعب:هاه وش قال محمد.



خالد:يقول أن فهد جالس يحمي سيارته وينتظركم عند الباب.



متعب:اجل قم ياوافي يالله مشينا تامروننا شي يابنات؟.



عهد:سلامتكم.



متعب:سلمتي من الشر يالله فمان الله.



عهد:فمان الكريم.



خالد:مسكين يابندرهههههههاي دايم تطيح براسك.



عهد:ليه وش فيه؟.



خالد:ههههههاي إذا طلع من الجامعه بيروح لسوق الغنم في عزالبرد وبيشتري ثلاث ذبايح وبيوديها للطباخ عشان العزيمه.



عهد:وليه تضحك؟.



خالد:لأنه بيجي للبيت والرجاجيل فيه وبتكون ريحته خرفان بيصير شكله خلفه, لاكن بدر بيجيب الفواكه والعصير بس, تدرون ياأخواتي ليه أكره عزايم أبوي.



عهود:ليه؟.



خالد:لأن أبوي يكلفنى بأمور تقروش الواحد,أقول بروح أودي راكان لمدرسته وبرجع أخذك ياعهود وخلك جاهزه عشان أوديك للجامعه يالله باي.



عهود:باي.



عهود لزمت الصمت وراح فكرها بعيد قالت لها عهد:وش فيك ياعهود؟.



عهود:من شوي أتصلت على بيت عمي أبوفهد وردعلي واحد من عياله صوته حنون بالمره ضيعت يوم سمعته.



عهد:منهو أي واحد فيهم؟.



عهود:مدري الظاهرأنه بندرقال لي هلابك يابنت العم, بصراحه عجبني صوته شكله رومنسي.



عهد:أص وأسكتي لايسمعك أحد وعيب هالكلام .



عهود:يقول يبيجي هوونوره وبياخذون الملازم والكتب حقتهم.



عهد: تلاقينها على التلفزيون.



عهود قامت واخذت الملازم والكتب وفتحتها وقال:وااااو.



عهد:وش فيك.



عهود:مكتوب قسم فنون تشكيليه الظاهرأنه فعلآ رومنسي , بأتصفح الكتاب والملازم.



عهد:طاحت أورقه وش مكتوب فيها.



عهود:الظاهرأنها خاطره:



أبيع دنيتي ولاأحديقول لي وش تبي



أرحم من أني أبيع كرامتي لناسآ مادروا عني



بهالدنياكل شي غريب



لاصديق ولارفيقآ ينفعك



عهد:بس هذا المكتوب.



عهود:فيه رسومات غريبه قلب ورمح وسهام وكاتب أسمه بزخاريف شكلها يجنن, تصدقين شكله رومنسي.



عهد:جايز.



فجأه رن الجرس والخدامه فتحت الباب وقالت:فيه وهده برى أندباب يبي أهود.



عهود:نوره جت.



الخادمه:إيه نوره .



طلعت عهود مسرعه وسلمت على نوره وقالت لها:وينك يالشينه من زمان ماشفتك.



نوره:أشغال هههههههه.



كان باب الشارع مفتوح وجاء خالد وسلم على بندروقالت عهود لنوره:من اللي رد علي الصبح.



نوره: بندرتبين تشوفينه شوفيه نزل يسلم على أخوك خالد.



عهودبصدمه:ماشالله مسرع كبرتوني أنتبه له.



نوره:بصراحه أخوك خالد يهبل هوراعي وناسه.



عهود:صايع مثلك.



نوره:أجل أحجزوه لي.



عهود: ومشاري ولد أختي اللي قلبك متقطع عليه طاح كرته يوم شفتي خالد.



نوره:بصراحه عائلتنا عيالهم زيون والوحده تحتارفيهم, المهم تأخرت على مدرستي وين الملزمه والكتب.



بالشارع بندر وخالد يسولفون مع بعض وقال خالد لبندر:أجل ماقلت لي وش شعورك وأنت الظهر بتلفلف سوق الغنم.



بندر بحسره:إيه الله يعين,أقول رح جب الملزمه نوره دخلت ولاطلعت.



خالد:شكل عهود قفلت عليها الباب بروح أنادي عهود بعد بوديها للجامعه الحين لحظه بس.



خالد راح مسرع للباب وفتح الباب بسرعه وكانت عهود واقفه قباله وشافها بندر من بعيدوخالد شاف وجه نوره وأنحرج وقال:أسف م...ممممما توقعت أن أحد واقف عند الباب.



وطلع مسرع ووجهه مولع من الخجل لأنه شاف وجه نوره أمابندر تصنم في مكانه يوم شاف عهود شاف جمالها وأرتبك وركب سيارته ووجهه أحمر لونه أمانوره صرخت وقالت:ياربيه وش ذى الفشله خالد شاف وجهي.



عهود:هههههههه أقول روحي لمدرستك وأنابجيكم إذا طلعت من الجامعه يالله باااي.



عهود ماكانت تدري بأن بندر شافها ألبست عباتها وطلعت لأخوها خالد وأركبت معه.



ونوره طلعت وهي تنتفض ومعها الملازم ووجها مولع أحمر من الحياء .



وعهود طلعت وهي ميته ضحك على شكل نوره بنت عمها.




(في بيت أبووافي):



(في غرفه البنات):



ندى وغرام كالعاده هواش وصراخ كل وحده مضيعه غرضها



لاكن وافي صفقهم وهزئهم وراح لبيت جده ابونايف.



ندى:غرام وافي وينه.



غرام:راح لبيت جدي أبونايف بيروح هووعمي متعب عشان سفرتهم البايخه.



ندى:ماراحوا عبث راحوا دراسه.



غرام:خلينا نفطرقبل لايجي أحد من الأولاد ويحوسنا.



ندى:الفطورلاحقه عليه لونفطربالسياره عادي بس أهم شي نجهزبدري أنابلبس عبايتي وأنتي بكيفك يالله سلام بنزل تحت.



غرام:يالخاينه.




(في غرفه الشباب):



فيصل منسدح ويطالع السقف وهويهوجس وعبدالعزيزيطالعه فقال له:فيصل ماعندك محاظره اليوم؟.



فيصل شارد ذهنه.



عبدالعزيز:الووو ياهوووه معي أنت ولاوين رحت.



ومازال فيصل شاردالذهن , قام عبدالعزيزوأخذ مخده صغيره ورماها في وجه فيصل وفيصل مسكين أرتاع وقال:نعم ياأخي وش تبي حتى في تخيلاتي ملاحقني.



عبدالعزيزبخباثه:من اللي ماخذ عقلك؟.



فيصل:أه بس خلني في حالي.



عبدالعزيز:ريم بنت عمتي أم مشاري هههههاي هاه أعترف.



فيصل:ومن غيرها ماخذ عقلي.



عبدالعزيز:إذا خلصت دراستها أخطبها.



فيصل:متى بس أه ياقلبي متى.



عبدالعزيز: لاتحلم كثير توها بالثانوي وبتكمل جامعه يعني أصبرخمس سنين.



فيصل:حرام عليك ياأخي لاتحطمني أكثرمن كذى.



عبدالعزيز:أقول يالعاشق عندك محاضره اليوم؟.



فيصل:إيه صح ذكرتني بعدساعه محاضرتي بروح أحمي سيارتي يالله باي.



عبدالعزيز:الله يرجك ياشيخ, وأناوش قعدني أروح انام أصرف لي.





(في غرفه الطعام):



ندى وغرام جالسين يفطرون وأبوهم طلع لدوامه بدري وأمهم نايمه كالعاده والهدوء عام في المكان دخل فيصل وهومتعجب قال:غريبه ماتطاقيتوا كالعاده.



ندى:كبرنا على هالحركات.



غرام:أناعندي إختبار إنجليزي وموفاضيه لكم.



فيصل:مادام انكم جاهزين قومووخلوني أوصلكم على دربي لمدرستكم.



ندى:أنت أسبقنا للسياره وحناجايين وراك.



فيصل:أوكيه بحتريكم برى لاتتأخرون علي.



ندى:خلاص رح حمي سيارتك وحنابنطلع بعد شوي.




(في سياره بندر)



نوره تنتفض من البرد وبندر سارح بفكره يسأل نفسه من البنت اللي شافهاعندالباب ومازال فكره سارح قالت بدور بنت نجود:خالي بندر تأخرنا عن مدرستنا.



خالد:خالي بندروش فيك ماترد علينا.



بندرلزم الصمت ومارد على عيال أخته ولمانزل عيال أخته في مدارسهم قال لنوره: نوره من البنت اللي وقفتي معها عندباب بيت عمي؟.



نوره بتعجب:وليه السؤال؟.



بندر:لابس شفتك طولتي الوقفه معها.



نوره:بنت عمي .



بندر:أدري إنها بنت عمي بس من هي؟.



نوره:مايخصك وماراح أقولك.



بندر:تكلمي لاانطلك في نص الطريق وأخليك تكملينها كعابي للمدرسه.



نوره:أنت في عقلك شي ماكل شي منتهيه مدته أنت بكامل عقليتك ياأخوي.



بندر:إيه بكامل عقليتي بس ماقلتي لي من هي البنت اللي كنتي واقفه معها.



نوره:غريبه أنت ماعمرك سألت عن بنات عمي وش معنى هاليوم تسأل عنهم؟.



بندرلزم الصمت وقال بينه وبين نفسه: أقول أسكت الظاهرأن نوير مب قايله منهي ولوقالت لي بتفضحني قدام أخواني خلك ساكت أحسن لك ولاتنسى أنها وكاله أخبارمتنقله ومصيرك بتعرف منهي البنت.



نوره بتعجب:بندروين سهيت بفكرك؟.



بندر:هاه لابس كنت أفكربالجامعه خلاص وصلنا أنزلي تأخرتي.



نوره:أوكيه ياأخوي العزيزباي.



بندر:باي,أااا....بس متى تبيني أجي أخذك ولاأرسل لك محمدالمرجوج؟.



نوره:لاتعال خذني بعدصلاه الظهر.



بندر:إيه صح العزيمه اليوم, شوفي برسل لك بدر أوتعالي مع بنات أبووافي هم معك بالمدرسه صح.



نوره:خلاص مومشكله والله يعينك على ريحه الخرفان الظهرهههههههه.



بندربسخريه:وأنتي الله يعينك على تهزيئه المديره الحين روحي لأنك فليتيها واجد يالله سلام.



نوره:لحظه عطني إستمارتك عشان يدخلوني الفصل لأنهم بيسألوني من اللي جايبك؟.



بندر:خذيها ولاتضيعينها تأخرت على الشباب بسببك يالله باي.






(في سياره خالد أخوعهود)



عهودميته ضحك على شكل خالد لأنه لازم الصمت ولون وجهه أحمرومرتبك



عهود:خالد وش فيك ساكت غريبه العاده تضحك وتستهبل من اللي ماخذ عقلك ياأخوي تكلم.



خالدوهومنحرج:لابس أفكرشوي بيني وبين نفسي.



عهود:تكلم مابينناأسرار عادي أناأختك حبيبتك قول ولاتستحي السالفه تتعلق بنوره بنت عمي صح.



خالدبإرتباك:لا قاعد أفكرفي راكان, راكان حبيبي أنزل وصلنا لمدرستك وبعد شوي بجي عشان أكلم المدير.



راكان ودمعته على خده قال: مب امدخليني لأني تأخرت .



خالد:بنزل معك وأدخلك الفصل وبودي عهود وأجي أكلم المدير أوكيه حبيبي يالله أنزل يابطل.



نزل خالدمع راكان ورجع مسرع للسياره وأول ماركب قال لعهود:الحين ليه تتكلمين قدام راكان ,تدرين أنه بزر وينقل الكلام .



عهود:طيب أنت ليه متضايق وش فيها لاقلت لك السالفه تتعلق بنوره .



ارتبك خالد ولاحظت عهود إرتباكه وقالت له: سبحان الله أنت ونوره متشابهين في كل شي.



خالد:وش قصدك؟.



عهود:من كل النواحي في الإستهبال والضحك والهستره ومصلحجيين وحياتكم كلها ضحك بس الفرق بينكم هوأن نوره دلوعه بس تاخذ حقها بيدها يعني فيها شويه عربجه.



خالد:تعجبني البنت اللي كذى.



عهود:هاه وش قلت.



خالدبإرتباك: هاه لاولا شي بس ترانا وصلنا لجامعتك يالله أنزلي بروح للبيت أنام يالله باي.
عهود:باي.
ماحقيقه الشعوراللي حس به بندرتجاه عهود وهل بيغيرشي في حياته
عهودوجمالها اللي يدوخ وجسمها اللي يصرخ بالأنوثه هل راح يزيدها غروروانانيه أم بتصيرعلى حالها طيبه وحبيبه
نجودوتركي هل بتستمرالمحبه بينهم أم هناك معوقات لحبهم
وش بيصيربالعزيمه من أحداث وهل راح يكون لبندردورفيه
في بيت أبوفهد:



في الصاله:



محمدوبدرجالسين يلعبون بلوت وهم طفشانين ومرت ساعه وهم على هذا الحال فجأه دخل بندر وهو سرحان ويفكر بعمق قال له محمد:ياهوه يابوالشباب نحن هنا.



بدر:بندرجبت الملازم والكتب.



بندر:هاه وش بغيتوا.



محمد:من اللي ماخذ عقلك.



بندر:لاولاشي يالله قوموا عندنا جامعه ولانسيتوا.



محمد: يالله مرالوقت بسرعه وين كتابي بروح أحمي سيارتي.



بدر:بندربروح معك للجامعه.



بندر:وسيارتك وينها.



بدر:موجوده بس مادام أن أناوانت في نفس القاعه ندرس فقلت أروح معك أفضل من أني أروح بسيارتي.



بندر:طيب رح جب شماغك وجب معك دفتري حق المحاظرات بسرعه أنتظرك بالسياره.



محمد:هاه بندوره تسابقني بالشارع .



بندر:أمس غالبك ماتبت.



محمد:لابس أتحداك توصل للجامعه قبلي.



بندر:ياخي والله ماني فاضي لك.



محمد:ليه خايف من الخساره.



بندر:لاخايف على مشاعرسيارتك.



بدر:يالله بندر تأخرنا تلقى الدكتور الحين واقف عندالباب.



بندر:محمد روح راجع لإختبارك لأن إختبارك بيبدأ بعد نص ساعه.



محمد:إيه صح الإختبار يالله شباب باي بسبقكم للجامعه باي.



بدر:الله يرجه صدق مرجوج هالولد مدري من طالع عليه.



بندر:خلنا نروح للجامعه أحسن لنا.



بدر:لحظه بطفي التلفزيون وأجيك.



بندر:انتظرك بالسياره.




في المدرسه الثانويه للبنات:



كانت نوره جالسه تهوجس في خالدولد عمهااللي شافها الصبح فجأه جتها غرام وروعتها



وقالت لها:نوره ليه اليوم تأخرتي الصبح.



نوره:بسم الله الرحمن الرحيم اللهم سكنهم مساكنهم.



غرام:وليه وش قالولك بليس طالع لك.



ندى:ياأختي وش فيك البنت سرحانه فخليها بحالها.



ريم:يابنات أسكتوا ليه أنتوا مزعجين.



غرام:وش عندها الدلوعه.



نوره:بنات خلاص يكفي إزعاج.



ريم:نوره ليه اليوم تأخرتي الصباح.



نوره: والله بندر نسى ملزمته مع مشعل ومشعل راح بيت عمي أبونايف ونسى الملازم عندهم وكلمت عهود ورحت وأخذت الملازم منها وصارلي موقف يفشل عندهم.



غرام:ههههههه وش صار.



نوره: خالد راح يسلم على بندر ودخلت سلمت على عهود وجلست أسولف معها شوي فجأه جاء خالد وهومسرع فتح الباب وشاف وجهي وأعتذر وطلع مسرع.



غرام:هههههههههه



ريم:ياحرام لوأنا مكانك يانوره كان جلست في غرفتي.



ساره:وش عندها المتعقده.



ريم: بجد اتكلم يعني حطي نفسك مكانها وولد عمك شاف وجهك والله فشله.



ساره:منهوا خالد .



ندى:خالد عمي وخال ريم وبعدين نسيتي أن أناوخوات وريم بنت عمتي ونوره بنت عم أبوي.



ساره: معليش خانتني الذاكره.



هند:بنات اتفسحوا بسرعه بعد خمس دقايق بيرن الجرس.



نوره:يابنات لاتنسون تجون بدري لبيتنا اليوم.



ندى:لاتخافين بتشوفينا قبال خشتك قبل صلاه العصر.



نوره: بنات تصدقون بندراليوم غير طبيعي.



ريم: ليه وش فيه.



هند:الحين بندرهواللي عنده اخوا توأم.



غرام:بيتقطع قلبي لوماأشوف وجهه.



ساره: ليه بيتقطع قلبك.



غرام:أسمع أخواني دايم يتكلمون عنه هووبدر ودايم يقولون صعب التمييز بينهم.



هند:لهالدرجه متشابهين.



نوره:ياحليلك لوتجلسين بينهم تضيعين وماراح تميزين سبحان الله كل شي فيهم واحد نظرتهم حركتهم إبتسامتهم وحتى طريقه مشيتهم وحتى نبره أصواتهم متشابهه.



ريم:أنا قد لمحت واحد منهم أذكر أنه جميل في الشكل.



غرام : حمستوني عشان أشوف وجهه .



نوره: معي بطاقه أحوال بندر.



أصرخوا كل البنات كل وحده تبي تشوفه قبل الثانيه والكل شافوا وجهه



قالت ساره:الحين هذا بندراللي تتكلمون عنه ماشاء الله سبحان الخالق.



هند:سبحان اللي خلقه.



غرام: خلاص هذا رجلي محجوز.



ندى:خذي ذى وأنا بأخذ توأمه.



ريم: ماشالله ماتوقعت أن شكله كذى.



ندى:لاتستعبطين نسيتي أن عيال عائلتنا كلهم جميلين.



ريم: تصدقين ماأنتبهت.



غرام: ريم انتي وش أمسويه بأخوي فيصل.



ريم تلون وجهها من الحياء وقالت: ماسويت له شي.



ندى: ليه وش السالفه.



غرام: اليوم الصبح مريت عند غرفه الأولاد وسمعت عبدالعزيز ميت ضحك ويستهبل على فيصل وسمعته يقول منهي اللي ماخذه عقلك وفيصل رد عليه بتنهد وقال ومن غيرها ريم بنت عمتي أم مشاري , بس بصراحه شكل فيصل يحبها موت.



ساره: أحمدي ربك فيه أحد يحبك ويفكر فيك ياريم.



ندى: وأنا أقول ليه يرتاع إذا جبنا طاريها.



هند:إيه من قدك ياريم ولدعمتك يحبك الله يخلف علينا.



ريم أحمروجهها وتلعثمت ماتدري وش تقول وفجأه رن الجرس وراحت مسرعه وصديقاتهاميتين ضحك على شكلها.




(في جامعه الشباب):



(في الكافتيريا):



كان فيصل ومشعل وطلال ومشاري ومحمد وبندر وبدرجالسين بالكافتيريا ومعهم شباب مهسترين.



فيصل حب يستهبل فقال بإستهبال:أقول شباب اليوم واحد من الشباب بينلطع في سوق الغنم هههههههههاي.



محمد: بينلطع وبس إلابيتوهق بريحه الخرفان وسيارته بتتوصخ بعد ههههههههههاي.



بندر:إذا خاطبكم الجاهلون قولوالله يخارجنا.



محمد: ناصروين راحوا عبدالرحمن ويوسف وريان من شوي كانوا معي بالإختبار فجأه أختفوا .



ناصر:عبدالرحمن راح يخبطها نومه في بيتهم لأن اليوم زواج أخته وتعرف عاد مغثه الحريم, ويوسف راح ينوم في بيتهم لأنه مانام من أمس ماشفت وجهه كنه عجينه من الإرهاق , وريان نفس الشي مانام من أمس وراح يرقد في بيتهم عاد أنت يامحمدغريب أمرك.



محمد:وليه غريب امري وش قالولك كائن فضائي.



فيصل:أيوه بدت الهستره عند محمد.



محمد:أقول لايكثر.



بدر:ناصر حبيبي محمد من امس مانام وهوالحين مرهق فإذا سبك أوناداك بأسم غريب فلاتتعجب لأنه من الإرهاق يقول شي مايدري عنه.



محمد:كم الساعه فيني النوم.



بندر:وش حادك تجلس معنا رح للبيت وأرقد أحسن لك.



مشعل:الظاهرأن بطاريه محمد طفت وش رايك يامحمد أوديك البيت على طريقي لأن محاظراتي خلصت.



محمد:هاه وش تقول أنت.



مشعل:قوم..... قوم..... الله يهديك خلني أوديك للبيت لاتفضح نفسك بين الشباب.



محمد:هاه وش تبي أنت.



بدر:ههههههههههاي قوم يادلخ ورح للبيت , مشعل وده للبيت قبل لايفضحنا بالجامعه.



محمد:خلاص بقوم وبروح للبيت يالله شباب باي.



ناصر:أجل ياشباب عن أذنكم بروح للبيت لأني من البارح مانمت.



بندر:أوكيه أجل نشوفك على خير.



ناصر:انشاالله يالله سلام.



بندر:مشاري طلال غريبه مالكم حس العاده أنتوا مهسترين.



طلال:يارجال عندي محاظره بعد شوي وقرفان من نفسي مانمت من أمس ودايخ خلني اشرب الكابتشينوا وأنا ساكت لأني إذا تكلمت بتطفا بطاريتي.



بندر:أجل خلك ساكت أحسن لك.



خالد:شباب أنابروح لمدرسه راكان وثمآ بروح للبيت خلصت محاظراتي تامرون شي.



بندر:سلامتك.



خالد:سلام.



بدر:مشاري ليه ساكت؟.



مشاري:ياأخي فيني النوم وعندي محاظره ومالي خلق أحد.



بدر:أقول بندروش رايك نروح نتمشى برى الجامعه إلين يجي وقت محاظرتنا.



بندر:يالله قوم وش تحتري , على فكره يامشاري وطلال لاتنسون الغدى عندنا اليوم أوكيه مع السلامه.



مشاري:فاضي ذى الولد الواحد فيه النوم وهويقول عزيمه غداء.



طلال: ماعليك منه أشرب الكابتشينوا الجو برد علينا.



مشاري: من كثر ماأشربه جاني النوم لأنه دافي يذكرني بسريري ومخدتي أه بس ياليتني نمت البارح.



طلال:أقول أسكت لاتخلص بطاريتك وتتوهق.



مشاري:صدقت والله يعينا على هالبلوه.



طلال:اللهم امين.





(في جامعه البنات):



(في ساحه الجامعه):



كانت عهود جالسه تشرب قهوه وتاكل حلى مع بنات أختها مشاعل ونوف ومع بعض من صديقاتها



القريبين منها.



عهود: بنات الدكتوره غاده ناشبه لي في حلقي.



نوف: أشربي مويه عشان تبلعينهاهههههههاي.



عهود: أقول بلاسخافات ماني ناقصه مزحك.



فهده: والله ياعهود حنانصحناك تدخلين قسم غيرهذا القسم لاكن أنتي ألحيتي تدخلين قسم الأدب وتحملي نتيجه إختيارك.



نوف: والله الأدب أهون من علم النفس اللي كله تعقيد.



فهده:والله ياحبيبتي علم النفس هوعلم من خلاله تقدرين تحللين شخصيات الناس.



نوف: يالله وش ذى القروشه أخلص من ريماس تجين أنتي.



فهده: إيه على فكره بنات ليه ماجت ريماس.



عهود:امس كلمتني تقول أنها تعبانه وماعندها محاظرات.



مشاعل: فهده أنتي مع ريماس في نفس القسم صح.



فهده: إيه في نفس القسم وصحيح أن ماعندي محاظرات اليوم بس جيت عشان أخذ الملخصات من الدكتوره حنان.



نوف:ياشينها ماأطيقها.



عهود: وليه.



نوف: شايفه نفسها.



مشاعل:الحرمه خذت حسناتك لاتحشين فيها عيب.



نوف:والله الكل يحش فيها ياربي مدري ليه شايفه نفسها.



مشاعل:عهود وين اختك عهد ليه ماجت اليوم للجامعه.



عهود:مالها خلق دراسه عشان كذى ماجت اليوم.



فهده:اليوم الإربعاء الله يعيني.



عهود:إيه صح اليوم زواره بنت خالتك.



فهده:ماودي اروح بس أمي مصره أروح معها.



عهود: روحي وفليها بس.



نوف: روحي ووسعي صدرك على الأقل عزيمتكم في قصر وفيه طقاقه ورقص وفله أماأحنا بنروح بيت أهل ريماس بنت عم أمي لأن أبوها عازم جماعته وبنروح الظهر يااختي احمدي ربك على الأقل بتشوفين ناس وعالم اماأحنا نفس الوجيه تتكرر كل إربعاء وخميس مانتمشى ولانروح لأماكن توسع الصدر.



نجلاء:يابنات خلونا ندخل جوا الجوصار بارد والقهوه بردت.



مشاعل:أنا بروح لقاعتي بعدخمس دقايق بتبدأ محاظرتي باي.



نوف:يوه نسيت أن عندي محاظره الله يعيني على الدكتوره فوزيه يالله باي بنات.



نجلاء:عهودبنات اختك حالتهم حاله.



عهود: ياحليلك لوتشوفينهم في البيت وش يسون.



فهده:بصراحه مشاعل عاقله نوف هي المرجوجه.



عهود:لاتلومينها أمس فايز فريق الهلال.



نجلاء:بعذرها صايره مهستره وتنطل كلام غير طبيعي.



عهود:الله يعين اللي بيتزوجها.



فهده:الله يهديها بيجي اليوم اللي تعقل فيه.



عهود:إن شاء الله يسمع منك.





(في مدرسه الأولاد الإبتدائيه)



(في ساحه المدرسه):



دخل خالد مدرسه أخوه راكان وهوضايق ويوم شاف أن الأولاد كلهم طالعين يتفسحون راح عشان يراقب أخوه راكان من بعيد وشاف راكان يمشي ومعه ثلاث أولاد فجأه طلع بوجههم ولد سمين ومعه خمس اولاد وباين عليه انه كبير وراكان أبتعد عن الأولاد لاكنهم ألحقوه ورموه على الأرض وهم يضحكون عليه , والولد السمين فتش مخابي راكان وأخذ فلوسه وفلوس الأولاد اللي معه وراكان قعد يبكي.



خالد راح للولد السمين وقال له: وش عندك تستقوي على اللي أصغرمنك.



الولد السمين:مالك دخل.



خالد:أنت من أولده؟.



الولدالسمين: أنا ولد المدير.



خالدبإستحقار:ماشالله وباز بوجهك بعد.



الولد السمين:وش تبي انت.



خالد:ليه أخذت فلوس الصغار؟.



الولدالسمين: ماخذت شي.



راكان: كذاب أخذ فلوسي كلها.



الولدالسمين:وش دخلك أنت.



خالد:والفلوس اللي في جيبك من وين جت.



الولدالسمين: أبوي معطينياها.



خالدبإستحقار: وتكذب بعد ماشالله على التربيه.



الولد السمين صد عن خالد وعطاه ظهره وطنشه وخالد عصب وقال له:أناماخلصت كلامي.



الولد السمين قال:أف....أف ياربيه وش تبي.



خالد:أنت في أي صف؟.



الولد السمين: سادس.



خالد:طيب بماأنك بسادس خلك رجال ورجع فلوس الصغار.



الولد السمين: أقول ضف وجهك تراك أزعجتني.



خالد بعصبيه:الظاهرأن أبوك ماعرف يربيك زين.



الولدالسمين:لايكثر.



خالدعصب وماقدريمسك أعصابه وبلاشعور صفق الولد السمين كف جامد من قوته طيح الولد على الأرض وخده طبعت فيه أثار أصابع يد خالد والولد صاح وجاء وكيل المدرسه مسرع يحاول يهدي الموضوع لاكن خالد مازال مصر على رايه ويبي الولد السمين يعترف قدام الكل بأنه سرق فلوس الأولاد أخليكم مع الأحداث أحسن.



الوكيل جاي مسرع وقال:وش السالفه وش صاير, وش فيك يامحمد تبكي وش صاير, وبعدين من انت ياأستاذ.



محمد:طقني قدام الأولاد بروح أعلم أبوي.



خالد:علم جدتك إذا بغيت.



الوكيل: من أنت؟ وليه ضربت محمد ياأخي هذا ولد المدير مجنون أنت.



خالد:ولد المدير ولد الفراش ولد الوزير مايهمني كل اللي يهمني أخوي راكان وبس واللي يمسه أمحيه من قدامي.



الوكيل:ياأخ خالد هدي الموضوع وأنت عارف أن المدير عصبي فلاتكبرالمسأله عشان ماتنقلبب ضدك.



خالد:والله مايهمني لاهو ولاولده وأعلى مافي خيله يركبه.



الوكيل:ياأخ خالد أهدأ أدري أنك معصب بس لاتكبرالأمور وهي تافهه.



خالد: تافهه بعينك يارجال أخوي كل يوم يشتكي مايبي يروح للمدرسه والسبب أن ولد المدير يستقوي عليه ويسرق فلوسه وتبيني اسكت وأمس جاي للبيت ثوبه مشقق ومليان دم ورجله مجروحه وتبيني أسكت, حنا حطينا ولدنا عندكم سليم مافيه شي وهو أمانه عندكم هذي رد الأمانه يرجع مجروح وثوبه مشقق.



الوكيل:على كل حال تفضل معي لمكتبي وهناك نتفاهم.



خالد:خلاص ماعاد فيه أي تفاهم أنابأخذ ملف أخوي وبنقله لمدرسه خاصه,أصلآ حنا أخطينا يوم درسناه بمدرسه عاديه.



الوكيل:أنت الحين معصب تعال المكتب نتفاهم .



خالد:راكان رح فصلك وجب شنطتك بسرعه.



الوكيل: مايحتاج وبعدين الأمرمايستاهل تكبره.



فجأه رن جوال خالد والمتصل عليه أبوه رد خالد وهوضايق وقال:سم طال عمرك.



أبوه: وأناأبوك وش صار على موضوع راكان رحت لمدرسته ولاأرسل أحد بدالك دقيت بس عشان أذكرك.



خالد:والله يايبه للأسف حنا أخطينا يوم سجلنا راكان في هذي المدرسه .



أبوه:ليه وش صاير؟.



خالد: والله مدري وش أقولك لاكن الأفضل ننقله لمدرسه خاصه.



أبوه: وليه وأناأبوك؟.



خالد: لابس تنظيمهم غلط والمديرأولده يستقوي على الأولاد وشفته ياخذ فسحه راكان من جيبه, وأخلاقه غلط, وإذا المديرماربى أولده صح فكيف نئتمنه على راكان.



أبوه: شف وأناأبوك أنا ماأبيك تستعجل في الأمور.



خالد: خلاص يبه بطلعه من المدرسه والسبت بسجله في مدرسه خاصه.



أبوه:أنت شايف شي في المدرسه؟.



خالد:شايف أشياء واجد بس ماأبي أتكلم عنها, على العموم أنابأسحب ملف راكان لأنه مايبي هذي المدرسه وبروح أشوف وش قصه هالمدير تامرني شي طال عمرك.



أبوه: سلامتك وأناأبوك بس لاتنسى عزيمه عمك الظهر.



خالد:إن شاالله يبه تامرني بشي ثاني.



أبوه: بس سلامتك يالله فمان الله واناأبوك.



خالد:في أمان الكريم.



الوكيل:تفضل معي ياأخ خالد.



جاء راكان من فصله وهو مسرع ومبسوط قال له خالد: حبيبي أخذت كل أغراضك.



راكان: إيه كلها يالله نروح البيت.



خالد:أصبر بروح للمدير وأخذ ملفك من عنده اجلس هنا مع أصدقاك وألعب معهم لين أجيك وإذا أحد لمسك علمني أوكيه حبيبي.



راكان:إيه.



خالد:وين مكتب المدير.



الوكيل:تفضل معي من هنا يااستاذ خالد.




(في غرفه المدير):



المديرجالس على اعصابه ومعصب بالحيل وأولده يبكي عنده فجأه دخل الوكيل ألحاله وقال للمدير السالفه والمدير ساكت وقال بضيقه:وينه ذى اللي صفق أولدي كف من حظرته يمد يده عليه.



فجأه دخل خالد بكل ثقه وهويطالع المدير بإستحقارقال:السلام عليكم.



المدير: وعليكم السلام.



الوكيل:ترى المسأله بسيطه مايحتاج تكبرونها.



المدير:ياأستاذ فهد خلنا لحالنا لوسمحت.



الوكيل:إنشالله طال عمرك تامرني بشي.



المدير: لا.



ولد المدير:يبه هذا اللي صفقني كف وخلا خدي احمر.



المدير:ممكن أعرف ليه مديت يدك على أولدي وبأي صفه ومن حظرتك تمديدك عليه؟.



خالدبثقه تامه: والله أنامامديت يدي عليه إلالأنه غلط غلطه شينه,وأسأل أولدك وش هوسوا عشان خلاني أمديدي عليه وانا.



المدير:وش سوا أولدي لك.



خالدقال للمديرعن كل أفعال أولده والمدير طاح وجهه قدام خالد ومع ذلك مصر على أن أولده بريئ.



المدير:أناأولدي عاقل ومايسوي هالحركات.



خالدبسخريه:إيه واضح من الأخلاق العاليه ماشالله صايركريم ومايغلط أبد أصلآ القرد في عين امه غزال.



المدير:ياأخ خالد رجاء لاتغلط.



خالد: بصراحه أولدك ماتربى زين ولاتزعل من هالكلمه وأكبر دليل ألفاضه اللي كلها قله أدب.



ولدالمدير:هيه لاتغلط علي.



خالد:وتلومني في كلامي عن ولدك.



المدير:أنت غلطت بمافيه الكفايه ومن حظرتك عشان تتكلم معي كذى.



دخل الوكيل مسرع للمديروهمس بأذنه وقال له:والله ياأبومحمد شكله ولد نعمه وأناشفت سيارته برى وهي أخرمديل نازل بالسوق أنتبه لكلامك معه أخاف يكون من عائله معروفه.



المديربهمس:متأكدأنت.



الوكيل:إيه وأنت تعرف أن عيال النعمه يتكلمون ومايهمهم أحد.



المدير:خيرإنشالله أنت جب له عصير سكته به وانابتصرف وبعدين ماتدري يمكن يكون واحد منتف ومتسلف السياره من صديقه تعرف حركات الشباب هالأيام.



خالدعصب وقال:المسأله مطوله ولا لا بتعطيني ملف راكان ولالا تراني تارك أشغالي ومقابلكم على الفاضي وأنامضيع وقتي على شي تافه خلصوني لاأتفاهم معكم بطريقه ثانيه.



المدير:أنت شايف نفسك على إيش ماأدري حضرتك من تكون عشان تتكلم بهذا الأسلوب ياولد نقي ألفاظك زين قبل لاتتكلم لأنك ماتعرف مع مين تتكلم.



خالدبإستحقار:مع مين اتكلم حمدالله رب العالمين اللهم لاشماته.



المدير:وش تقصد بكلامك هذا.



خالد:هذا لأنك مدير مدرسه تتكلم كذى أجل لوأنك وزيروش بتقول حمدالله رب العالمين, أنت ماتدري أني بمكالمه بسيطه أطيرك من كرسيك اللي أنت جالس عليه بس أناماأحب أقطع رزق أحد.



المدير بعصبيه:أحترم ألفاظك ياأستاذ خالدحنا بمكان محترم.



خالد:إيه واضح ماشاء الله.



المدير: أنت وش تبي عطني من الأخر.



خالد:والله أناماأبي شي منك غير أنك تسلمني ملف راكان وأنا بأنقله مدرسه خصوصيه.



المدير بضيقه:طيب وش يضمنني أنك أخوه.



خالد: تبي بطاقتي خذها عشان تتأكد.



المديرأخذالبطاقه والوكيل جاب ملف راكان ولما شاف المديرأسم راكان أرتبك وبلع ريقه ويوم شاف أسم خالد بالبطاقه توهق تدرون ليش لأن خالد ولد نعمه وزوج أخته مسؤل كبيرفي وزاره التربيه والتعليم وبتوقيع منه يطيرالمدير من على كرسيه والمديرالحين تورط أولده فشله قدام خالد وهودافع عن ولده وهويدري أن أولده غلطان وغيركذى أن أولده سرق فلوس راكان وضربه وهوالحين متفشل قدام خالد.



خالد:المسأله مطوله هنا ولا وشلون.



المدير: طال عمرك لاتكبرالموضوع ماحصل إلاالخير وأنت تعرف صغار ومايدرون.



خالد:يوم عرفت من أكون قلت لي طال عمرك ياسبحان الله لهالدرجه الأسم أربكك.



المدير: مايحتاج تنقل أخوك من المدرسه.



خالد:هذي غلطه الوالد يوم جابه هنا, أساسآ أنت ماربيت ولدك زين وأكبردليل شف مخبى جيبه اليمين بتلاقي فيه فلوس.



المديرأنصدم يوم شاف الفلوس ويوم طالع أولده بنظره حاده أعترف قدام أبوه بأنه سرق فلوس راكان والمديرطاح وجهه طيحه شينه وقال:الكل يخطي ومحمد توه صغير.



خالد:تلعب على نفسك أنت شايف شكله كيف كبير,وبعدين إذا أنت عجزت عن تربيه أولدك وهذا شي راجع لك لاكن ماأقدر أاتمنك على أخوي راكان وبعدين بأنقله مدرسه خاصه عشان ماتخرب أخلاقه.



المدير:أنت شايف شي غلط بالمدرسه؟.



خالد:المدرسه مليانه أغلاط وأكبرغلط وجودك على ذى الكرسي.



فجأه رن جوال خالد ودق عليه مشعل ولد أخته رد عليه وهو ضايق.



خالد:هلا مشعل كيفك تمام.



مشعل:هلا خالي.



خالد: وش بغيت؟.



مشعل:يارجال بقى نص ساعه وبيأذن الظهروينك.



خالد:ياأخي أبتلشت بشغله قروشتني المهم وش بغيت.



مشعل:أحلا يالمعصب ياأخي هدي شوي.



خالد:مشعل ماني ناقص إستعباط وش بغيت.



مشعل:ياأخي جدي دق علي وقال أنه يبيك تمره للشركه.



خالد:أف وش شركته أي شركه طيب وين السواق حق الشركه؟.



مشعل:كلهم مشغولين .



خالد:تسع سووايق وكلهم مشغولين.



مشعل:ياأخي الشكوه على الله.



خالد:ومالقيتوا إلا أنا, طيب أبوي بيجي معي ألحاله ولابيجي أحد معه لأني بمرجامعه البنات.



مشعل:لاتخاف أنابروح أخذ خالتي عهود من الجامعه أنت بس رح لشركه جدي وشف وش يبي.



خالد:طيب أبوك لين ألحين بالوزاره.



مشعل: ليه تسأل.



خالد:موضوع خاص بعدين أكلمك عنه.



مشعل:رح لجدي قبل لايعصب.



خالد:أوكيه أنابأخذملف راكان وبمر شركه ابوي والله يسترعسى مايبلشني بشي لأني دايخ ومزاجي متعكر.



مشعل:الله يعينك خلاص أجل بروح أمرعهود تامرني بشي.



خالد:سلامتك.



مشعل:سلام.



خالد:سلام.



المدير:الموضوع مايستاهل ياأستاذ خالد وفلوس راكان خذها وماصارإلاالخير.



خالد: لاشكرآ أعتبرها صدقه من راكان لولدك لوجه الله .



المديرخاف من خالد لأن نسيب خالد مسؤل كبيرفي وزاره التربيه والتعليم وهوخايف يطيرمنه الكرسي بسبب اللي صار اليوم.



الوكيل:ياأستاذ خالد مايحتاج تنقل أخوك من المدرسه.



خالد: أنامشغول موفاضي لكم بتعطوني ملفه بالطيب ولالاتحدوني أتصرف تصرف ثاني.



المدير: لا....لا بس حنا قلنا.



خالد: لاتقعد تسوي نفسك الفقيرالبريء حركاتكم هذي ماتحرك فيني شعره وبعدين راكان مايبي مدرستكم وحنا غلطنا وحطيناه فيها خل عندك كرامه وعطني ملفه.



الوكيل همس بأذن المديروقال:حناغلطنا يوم ماشيكنا على أسامي الطلاب وأنالوكنت أدري أن في مدرستنا ولد من عيال العز كان ماعاملناه هالمعامله للأسف كانت ورقه رابحه وخسرناها ولا كان الحين صارت علوم.



المديربهمس:أنت شيك على كل الطلاب وشف منهم عيال الشيوخ وأكتب أساميهم في ورقه وحاول تقنع خالد يخلي أخوه عندنا.



خالدرن جواله وردعليه وكان المتصل أبوه .



خالد:سم يبه.



ابوه:الحين ورى ماجيت أحتريك لي ساعه.



خالد:نشب فيني مديرمدرسه راكان.



أبوه:ماعطاك ملف أخوك.



خالد:يوم شاف أسمي في البطاقه غيررايه يحاول يقنعني اخلي راكان عندهم .



ابوه: شف وأناأبوك أنت شفت المدرسه والمديروأنت وكيفك مادام أن راكان مايبي هذي المدرسه خذ ملفه الحين وتعال بسرعه للشركه عشان توديني بيت عمك.



خالد:إنشالله يبه يالله في أمان الله.



الوكيل:ياأستاذ خالد فكرزين في الموضوع.



خالد عصب بالحيل وقال:ياأخي ماتفهم قلنالك مدرستكم ماعجبتا وولدنا مايبيها حركات المصالح هذي ماتمشي علي بتعطيني الملف بالطيب ولاأتصرف تصرف ثاني معكم .



المديربإرتباك:لا لا مايحتاج خذ هذا ملف أخوك وأسفين على سوء التفاهم اللي صار.



خالدأخذ الملف ومسك يد راكان أخوه وهوطالع ألتفت للمديروقال له: لاتفرح بالكرسي اللي أنت جالس فيه لأن فيه ناس يستحقونه أكثرمنك تدري ليش لأنك ماتستاهل الجلوس عليه وعلى فكره ماراح انسى إهانتك لي وعلى العموم توقع في أي لحظه يجيك قرار من الوزاره بفصلك من المنصب اللي انت فيه , اناماأحب أقطع أرزاق الناس لاكن أنت بتصرفاتك وصلت نفسك لهذا الشي وإذا ربيت ولدك زين ساعتها بنرجعك لمنصبك وأنت عارف أن نسيبي مسؤل بالوزاره وراح أكتب له تقرير عن مدرستك والإهمال اللي فيها.



المديرطارت عيونه من الخوف وقال:لاتتعجل في إتخاذ الأمور ياأستاذ خالد كل الناس يخطون.



خالد:خلاص أنتهى كلامي وماعاد به رجعه وأنت اللي وصلت نفسك لهذا الشي .



ركب خالد سيارته والمديريتوسل له ويترجاه وخالد مطنشه ونزل شباك سيارته وقال: انا مشغول وموفاضي لكم ضيعتوا من وقتي اربع ساعات لوماتوخرعن طريقي والله لأتصرف تصرف ثاني يالله سلام.



راح خالد والمديرقام يصفق وجهه ويقول:ياربي أناليه ورطت نفسي مع هذا الولد.



الوكيل:والله ماألومه أنت أهملت المدرسه وأخذت فلوس منها بالحرام وهذي النتيجه.



المدير:يارجال خلني في حالي خلاص أنهدم بيتي.



الوكيل:أقول أمش معي لمكتبك أشرب عصير يهدي أعصابك.



المدير:أقول شف أسامي الطلاب وشف من منهم عيال الشيوخ عل وعسى أتمصلح معهم ويتوسطون لي أبائهم عندالمسؤل اللي في الوزاره.



الوكيل:الله يعينك.



المدير:أمين الله يسمع منك.








الساعه 11ونص الصبح
(عند مواقف السيارات في جامعه الأولاد):
طلع بندرمن الجامعه وهموم الدنيا كلها فوق راسه لأنه بيروح لسوق الغنم وقف عند سيارته وهوضايق فجأه رن جواله والمتصل عليه خالد رد عليه وقال:هلا.
خالد:اهلين.
بندر:وش تبي أنت ماني فاضي.
خالد:ياأخي ابوي بلشني يبيني أروح له للشركه عشان أوديه هووأبوك لبيتكم.
بندر:والسواويق وين راحوا.
خالد:كلهم مشغولين تكفى سوخير ورح بدالي.
بندر: أناموافق بس بشرط تروح بدالي لسوق الغنم وتجيب ثلاث ذبايح وتوديها للطباخ هاه وش قلت.
خالد شهق وقال:لا الله يرحم أمك لا أروح للشركه أصرف لي الله يعينك على مابلاك هههههههاي.
بندر:خلاص أجل ضف وجهك ولاتزيد همي هموم يالله باي.
خالد:باي يامهموم هههههههههاي.
بعدماسكر بندرالسماعه طلع بوجهه بدروقال له:وش رايك تسابقني.
بندر: بدرحبيبي وش رايك تروح بدالي لسوق الغنم وانا بشتري الفواكه والعصير.
بدر: صحيح انك أخوي التوأم وروحك نفس روحي وطلعنا سوا من بطن واحد وتفهمني وأفهمك وأن احنا متشابهين.
بندر: الزبده.
بدر: لحظه خلني أكمل, وصحيح انك أعزالناس في عيوني لاكن أعتذر لك بشده لأني بروح أخذ نوره من مدرستها وبروح أشتري فواكه وعصير.
بندر:خلاص اجل ضف وجهك قبل لاأتوطى في بطنك.
بدر:هههههههههاي مسكين الله يعينك يابندوره.
بندرركب سيارته وهومتضايق وراح لسوق الغنم وبدر راح لمدرسه نوره ولقاها مابعد أفتحت وراح يشتري فواكه وعصير.





(في جامعه البنات):
رن جوال مشاعل والمتصل كان أخوها مشعل ردت عليه وقالت:هلا مشعل.
مشعل:هلا خلصتوا ولاتوكم لأني قريب من الجامعه.
عهود صرخت وقالت هذا مشعل عطينياه يامشاعل بكلمه.
مشعل: من ذي اللي تصارخ جمبك.
مشاعل:عهود.
مشعل: عطينياها بأكلمها.
مشاعل:خذها.
عهود:أهلين شعولتي حبيبي وشلونك.
نوف:أعصابك من شافك قال تكلمين خويك.
فهده: مشاعل منهوا مشعل؟.
مشاعل:أخوي وبعدين نسيتي أن عهود خالتي أخت أمي.
فهده:إيه صح.
نوف:مدري ليه الأولاد يحبون عهود.
فهده:لاتنسين انها ماشالله جميله وشكلها يفتن الواحد لوعندي أخوا كان خطبتها له.
عهود: مشعل ليه ماعاد تزورنا مثل أول.
مشعل:هههههههاي والله حبيت أثـقل شوي طيب أنتوا خلصتوا من محاظراتكم لأني قريب من الجامعه.
عهود:من الساعه تسع وحنا مخلصين بس السوالف ضيعت وقتناههههههاي.
مشعل: بس هذي شغلتكم يالحريم.
عهود:وش قصدك يامشيعل.
مشعل: لا ولاشي على العموم خالد ماراح يجي ياخذك وعشان كذى أبيك تطلعين مع خواتي لأني بوصلك لبيتكم.
عهود:أوكيه ياشعوله بروح ألبس عباتي عشان مانتأخر عليك.
مشعل:لاعادي خذي راحتك ماني مستعجل.
عهود:أوكيه أجل إذا وصلت عندالباب عطنا خبرأوكيه باي.
مشعل:باي.
نجلاء: ماشالله عليك ياعهود كيف عندك هالجرائه تكلمين ولد أختك كذى ولاوالمصيبه ان عمره بالعشرين.
عهود:عادي تعودت على كذى.
نوف:لاتخافين أصلآ هذا أسلوبها مع كل عيال أخوانها وخواتها.
فهده: قوموا يابنات خلونا نلبس عباياتنا وبعدين أنا ودي أشوف ذى اللي بياخذكم هو حلوا إذا كان حلوا فهوا محجوز.
عهود:هههههههاي لوتشوفينه بتنسدحين من جماله.
نوف:وع لاتبالغين .
نجلاء:ليه هو زين.
عهود:الحين أنا وأناخالته منفتنه بجماله وبعدين لاتهتمين لكلام نوف عنه .
فهده:بنشوف ونحكم.
مشاعل:خلاص وصلنا لباب الشارع قصروا أصواتكم فيه رجاجيل تراهم يسمعوننا.
طلعوا كل البنات برى ووقفوا على جمب فهده تنتظرالباص ونجلاء تنتظرسواقهم وعهودونوف ومشاعل ينتظرون مشعل فجأه وقفت سياره سوداء قبال باب الجامعه كانت تلمع وهي أخرمديل نزل منها شاب قمه في الجمال طويل وأبيض وثوبه يلق من النظافه وكان شعره أسود وناعم كان لابس نظارات شمسيه وجلس على كبوت السياره وطلع جواله وحطه بأذنه نجلاء وفهده أشهقوا من جمال هذا الشاب وقالوا:سبحان الخالق.
نجلاء:من ذى يابنات أه ياقلبي بصراحه هذا الشاب فتنه أه بس لو أعرف منهوا بس.
فجأه رن جوال عهود والمتصل مشعل قالها تطلع وعهود حبت تستهبل على نجلاء وفهده وقالت لهم: أتحداني أروح لذاك المزيون وأسلم عليه واركب معه.
نجلاء:أقول انثبري هنا أنتي وين وهووين.
عهود راحت للشاب فقالت نوف:ياشينه دايم يحب يستعرض.
مشاعل:خلاص بنات نشوفكم بكره.
فهده: من الشاب المزيون اللي راحت له عهود وسلمت عليه .
نوف:هذا أخوي مشعل.
شهقت نجلاء وقالت:اللي وقف السياره السوداء قبالنا وجلس على كبوتهاالزين ذاك أخوك مشعل.
نوف:ماشفتي شي أجل لوتشوفين شباب العائله عندنا بتموتين بمكانك, يالله بنات نشوفكم إنشالله السبت.
فهده:أوكيه مع السلامه.
بعد ماراحت نوف قالت فهده لنجلاء: ماشالله إذا ولد أخت عهود هذا شكله أجل وش بنقول عن البقيه.
نجلاء:أسكتي بس مالت علينا وعلى أهالينا شفت سيارته كيف شكلها.
فهده:نسيتي أنهم بنات عز أقول أسكتي بس هذا الباص جاء بروح أركب وشوفي سواقكم واقف هنالك خلاص اجل أشوفك السبت.
نجلاء : أوكيه مع السلامه.





ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ






(في سياره مشعل):
بعدماسلمت عهود على مشعل فتح لها باب السياره اللي قدام عشان تركب جمبه ونوف كالعاده بدأت الغيره عندها
أخليكم مع الأحداث أحسن.
مشعل:هلا والله تومانور المكان تفضلي الساعه المباركه اللي شفتك فيها.
عهود:مشكور ياقلبي ماقصرت.
نوف:أف...... مشيعل وحنا يعني مالنا رب.
مشاعل:اكسري الشروأركبي لايقوم ويمحطك بعقاله.
نوف:اجل يفتح لها الباب ويسكره لها ويركب معها ويهلي ويرحب بها من شاف حركاته قال هذي حبيبته وحنا خواته ماتكرم على الأقل يفتح الباب ولويرده عادي راضين بس على الأقل يهلي بنا.
عهود: أعوذ بالله ياشين الحساد لاقاموا يتفلسفون.
فجأه رن جوال عهود والمتصل نجود بنت عمها ردت عليها وقالت لها: هلا نجودي كيفك.
نجود:تمام كيفك أنتي.
عهود:الحمدالله.
نجود:حبيبتي أنتي بتجوننا اليوم طبعآ فقلت لنفسي بماأنك طالعه من الجامعه تعالي قبل أهلك.
عهود:الله يذكرك بالشهاده تصدقين عاد أنا مواعده نوره أجيها بدري خلاص أناالحين بالسياره مع مشعل تبون شي أجيبه معي قبل لاأجي.
نجود:لاحبيبتي نبي سلامتك.
عهود:أوكيه عشردقايق وأكون موجوده بس عسى مايكون فيه أحد من الأولاد.
نجود:لاتخافين مافيه أحد كلهم برى ماعدا محمد نايم بغرفته ماأعتقد أنه بيصحى ذا الوقت.
عهود:خلاص أجل باي.
نجود:باي.
نوف:وش عندها نجود متصله؟.
مشاعل:ياشين اللقافه.
مشعل:وأنتي لازم تتلقفين بأمور ماتخصك.
نوف:ياأخي ومن اللي طلب رايك أناأسأل عهود ماأسألك ياأخي إذا تكلموا البنات السوواويق يسكتون سمعت سق وأنت ساكت.
عهود:مشعل أبيك توديني بيت عمي ابوفهد.
مشعل: ليه منتي رايحه بيتكم؟.
عهود:انا مواعده نوره أجيهم بدري.
مشعل:ماعليك منها روحي بيتكم وريحي وخذي لك غفوه بسيطه وبعدين ألبسي وروحي لهم وراك سهره طويله بالليل في بيتهم.
عهود:لا ودني الحين.
نوف: أنتي صاحيه في أحد يزورناس وهوتوه طالع من الجامعه.
عهود:إيه أنا.
مشاعل:طيب ياعهود وملابسك لازم تغيرينها هذي عزيمه وبعدين زوجه خالي أبووافي بتجي وشلون بتقابلينها بملابس الجامعه.
عهود:لاتخافون عهد بتجيب لي ملابس وبعدين أنابجلس في غرفه البنات وأهلي ماراح يطولون وأنتوا عارفين زوجه نايف بتجي متأخره كالعاده ومافيه أحد غريب.
مشعل:خلاص بنات لاتحاولون معها خلاص وصلنا لبيت أبوفهد.
نوف:شوفي بوابه البيت الكبيره مفتوحه والحديقه مليانه كراسي شكلها عزيمه كبيره.
عهود:من ذاك اللي واقف برى.
مشعل:ههههههههاي هذا واحد من التوأم.
نوف:وش تقصد؟.
مشعل:بندروبدر بروح أشوف وش جالس يسوي دقايق بس وراجع.
نزل مشعل بالسياره وكالعاده البنات بدأو يقزون بدر قالت نوف: سبحان الله ماشاء الله جميييييل جمييييل لعنبوا بليسه كنه بنت سوريه أقول شكلي بكلم نوره أخته بخليها تمدحني عنده عل وعسى يتزوجني أه ياقلبي.
مشاعل:أسكتي ياالخبلا لاتفضحينا.
عهود أسرحت بفكرها بعيد وهي تطالع بدرمن بعيد وقلبها يخفق كثير وكانت تردد:سبحان الله الله لايضره .
نوف:يارب يصيرنصيبه من نصيبي.
عهود:أقول أحلمي على قدك ماأعتقد أنه بياخذ وحده عاديه.
مشاعل:عهود عطيني علبه الكلينكس اللي بجمبك.
نوف:عهود وش فيك سرحانه؟.
عهود:لاولاشي بس أبي أنزل. وأستحي أمرقدام ولد عمي.
نوف:لوأنا بمكانك كان مريت قدامه وسلمت عليه بعد.
عهود:مجنونه أنتي؟.
نوف:اللي يشوف هذا الجمال ينسى نفسه يارب تخلي ذاك اللي واقف عند الباب من نصيبي يارب.
عهود: صدق مجنونه الله يهديك قولي أمين.
مشاعل:الله يسمع منك.






مشعل راح لبدر وهوميت ضحك وقال له: هاه بندر وش صار.
بدر:ههههههههههاي أنابدرمب بندر.
مشعل:أجل وين بندر؟.
بدر: والله توني مكلمه من شوي يقول أنه بيتأخرشوي لأن اللحم يبيله ثلاث ساعات يطبخ عندالطباخ.
مشعل:هههههههاي وكيف نفسيته أكيد زفت.
بدر:زفت وبس إلا قل واصله معه لخشمه معصب بالمره يبي يتروش ريحته تفوح غنم لاوالمصيبه أن أبوي توه متصل عليه وقال له أبيك تذبح حاشي لأن الوزيربيجي مع التجارهههههههاي.
مشعل:وانت وش بتسوي الحين.
بدر:توني جايب العصير والفواكه حطيتها بالمطبخ وجيت أشيك على العمال والصبابين والحين بروح أجيب أختي نوره من مدرستها.
مشعل:الله يعينك خلاص أجل أشوفك على خير .
بدر:وين رايح تونا؟.
مشعل:معي خواتي بوديهم للبيت وعلى فكره خواتك صاحين.
بدر: ليه؟.
مشعل:لأن خالتي عهود بتنزل من السياره وأخاف يكونون أهلك نايمين.
بدر: الله يحيها فيه نجود وريماس وأمي بعد صاحيه وبروح أجيب نوره الحين, إذا هي معك عادي خلها تنزل خواتي بالصاله جالسين.
مشعل:خلاص أجل بقول لها تنزل تامرني بشي.
بدر:سلامتك حبيب قلبي.
مشعل:خلاص رح أركب سيارتك الحرمه بتنزل من السياره موحلوه تمرقدامك منت محرم لها.
بدر:الله وأكبرمن يشوفك يقول ملكه جمال تراها بنت عمي لاراحت ولاجت مثلها مثل أختي خلاص يالله سلام تأخرت على نوره.
مشعل:هههههههههاي سلام يالمرجوج.
بدرراح يجيب نوره وعهود نزلت لبيت عمها ومشعل راح لبيتهم






(في بيت أبوفهد):
دخلت عهود للصاله وسلمت على نجود وأم فهد وجلست معهم تسولف فجأه دخلت عليهم الشغاله وقالت: ماما باباعود في يجي مع هزا نفررجال غريب.
أم فهد: وش تقولين أنتي.
نجود:ههههههههاي يمه هي تقصد ان ابوي جاء مع واحد غريب.
أم فهد:أقول ريماس قومي وأناأمك وروحي طلي بالشباك شوفي من ذا اللي جاي صوت رجال غريب برى.
ريماس قامت وطلت مع الشباك وأضحكت.
أم فهد:وش بلاك تضحكين من اللي جاي.
ريماس:اللي جاي أبوي وعمي أبونايف ومعهم واحد مدري منهوا تعالي عهود يمكن تعرفينه.
عهودطلت مع الشباك وقالت:إيه هذا أخوي خالد بس وش فيه ضايق.
نجود:مسيكين شكل أبوك كارفه من الصبح.
عهود:هومانام من امس.
ريماس:الله يعينه.
عهود:بروح أسلم على عمي واجي.
أم فهد:عهود ألبسي عباتك ترى فيه عمال برى.
عهود:إنشالله.






طلعت عهود تسلم على عمها,أماخالد وأبوها راحو للبيت يريحون ويوم سلمت على عمها دخلت جوا لاكن حست بالعطش وراحت للمطبخ فجاه صار لها موقف ماتنحسد عليه بس قبل لااقوله خلونا نروح مع بعض نشوف إيش صار مع بندرفي السياره.
(في سياره بندر):
بندرقرفان من نفسه ومتضايق بالحيل دق عليه أبوه رد وهوماسك أعصابه وقال: سم .
أبوه: هاه وش صار على الذبايح.
بندر:والله أحتمال أتأخرشوي بالغداء أناجاي بعد شوي معي صحنين مفاطيح بحطها بالمطبخ وبروح أجيب البقيه.
ابوه: زين وأناأبوك لاتفشلني مع الجماعه تراهم أوصلوا يالله فمان الله بروح أستقبلهم عجل لاتتأخرعلينا.
بندر:إنشالله.
(في سياره خالد):
خالد:يبه ليه ماجلست في بيت عمي الجماعه بيوصلون بعد شوي.
أبوه:والله كان ودي بس مب زينه أستقبلهم وأناتوني جاي من الشركه لازم أتروش وألبس البشت الأسود حق العزايم وأتبخر بالعود وأتطيب ثم أستقبلهم.
خالد:ومن اللي بيوديك لبيت عمي إذا تشخصت .
أبوه: أخوك نايف,كلمني من شوي وقال انه جاهز ولابس ويحتريني في بيتنالأنه بيستقبل الرجال معنا.
خالد:أجل بنام لأني دايخ.
أبوه:أنت عاد جب خواتك وأمك لبيت عمك وأبيكم تجون بدري يمديك تنام نص ساعه وبعدها ابيك تجلس مع الرجال.
خالد:يصيرخير.
(في سياره بدر):
نوره: بدرعهود جت عندنا.
بدر: مدري بس مشعل جابهامن شوي.
نوره: يس اخيرآ بشوفها.
بدور:خالي بدر وقف البقاله نبي حلاو.
خالد:إيه خالي تكفى وقف البقاله.
بدر:اوكيه بوقف بس لكم خمس دقايق بس تشترون فيها.
خالد:يعيش خالي.
نوره: خلودي جب لي معك فشفاش ولاتنسى أخوك بندر جب له حلاوا.
خالد:طيب خلاص اسكتي فشلتينا.
بدر:الله يعيني على مابلاني.
نوره: تقصد؟.
بدر:لاولاشي يالله ياخالد عجل علينا.
(في بيت أبوفهد):
(في قسم الرجال):
كان أبوفهد في قمه الشياكه والشخصيه وهويستقبل المعازيم هووولده فهد وأخوه أبونايف وولده نايف فجأه دخل بندر ويوم لمح السيارات عند الباب قرر يدخل الذبايح في قسم الحريم عشان يروح للمطبخ فاللي صارهناك شي ماهومتوقع أخليكم مع الأحداث:
عهودكانت بالمطبخ تشرب مويه وتغني وهي لابسه عباتهالأن فيه رجال , فجأه طلع لها صرصور وطلعت من المطبخ مسرعه تركض ماتشوف اللي قدامها.
أمابندرالمسكين نزل من سيارته صحن فيه مفطح وكان ثقيل بالمره وتوه متجه للمطبخ فجأه طلعت بوجهه عهود وهي تركض وصدمت فيه وطاح الصحن على الأرض وأنكب الرز كله وتناثر في الأرض, بندرظن أنها أخته نوره فقال لها:عميانه أنتي ماتشوفين.
عهود أرتبكت وخافت وقامت مسرعه ودخلت للصاله وهي تبكي, امابندرقام يجمع الرز من على الأرض وهويردد إنالله وإناإليه راجعون, قام ونادى الشغاله وقال لها:شيلي الرز واكنسي الأرض وغسليها وحطي الرز بكيس .
فجأه دخلت نوره وعيال نجود ويوم شافوا بندر أضحكوا على شكله.
نوره: يالله وش صاير هنا وش فيك بندر كنك متروش برز.
بندربضيقه:البركه فيك.
نوره:ليه اناوش سويت؟.
بندر:صدمتي فيني ودخلتي مسرعه للصاله وطالعه بكل برود تسأليني وش فيك.
نوره بتعجب:أناصادمه فيك متى أصلآ توني جايه من المدرسه.
بدر: الله يعينك لويدري الشايب أن الرز أنكب ترى بيجي وزيرمع التجار.
بندر: ياحبيبي أكملت شكلي بروح لسوق الغنم مره ثانيه الظاهرأني مومرتاح اليوم.
نوره:الله يعينك بس أنت وش بتسوي بالرزواللحم اللي طاحوا بالأرض.
بندر:بعطيه جمعيه خيريه ولاأي أحد من العمال اللي يشتغلون بالشوارع.
نوره:طيب من البنت اللي صدمت فيك.
بندر:لا ولاشي زلق مني الصحن واناأمشي أنتي ادخلي جوا أحسن لك بس لاتقولين لأحد أن الرز أنكب بروح أجيب ذبيحه غيرها.
نوره:أوكيه باي والله يعينك ههههههههاي.
يوم دخلت نوره قال بدر لبندر:أقول من البنت اللي صقعت فيك.
بندروهويشيل الصحن وينفض ثوبه قال: مدري ولاأبي أدري الله ياخذ عدوها ماطلعت بوجهي إلا ذا الوقت.
بدر:شكلها عهود بنت عمي.
بندر:بقلعتها, المهم بروح أنزل الصحن الثاني وبحطه بالمطبخ ثم بروح لسوق الغنم وأنت رح أستقبل المعازيم مع أبوي ترى الجماعه والشباب أوصلوا.
بدر:بتروش بالأول وبصحي محمدوبننزل يالله روح لحق لايسكرالسوق.
بدردخل جوا البيت وبندرشاف دفترتحضيرمنطول بالحوش ومن اللقافه أخذه معه وحطه بالسياره وأنطلق لسوق الغنم وهوضايق ويردد لاحول ولاقوه إلابالله.






(في صاله الحريم)
(عندالمغاسل):
نوره شافت عهود تبكي عندالمغسله وهي تنتفض قالت لها:بسم الله عليك وش فيك تنتفضين.
عهود:لابس بردانه شوي.
نوره:طيب ليه تبكين وش فيك.
عهود:ولاشي.
نوره : طيب ليه عباتك مليانه بقع زيت وفيها رز متناثر, لايكون أنتي اللي صدمتي في بندرأخوي بالحوش.
عهود:والله ماقصدت , أنارحت للمطبخ أشرب مويه لأني سلمت على عمي وكان معي دفتر التحضير حقي وفجأه طلع لي صرصور وخفت منه وطلعت مسرعه من المطبخ فجأه صدمت في أخوك والله ماكنت أدري أنه بيجي في طريقي.
نور:هههههههههاي حلوه هذي أقول أفصخي عباتك بعطيهاالخدامه تغسلها وبعدين بندرمايدري من اللي صدم فيه ولاتخافين راح يجيب ذبيحه غيرها وطنشي ترى الموضوع مايستاهل والرزشالته الخدامه وحطته بكيس ووداه بندر للجمعيه الخيريه .
عهود: طيب الحوش صار وصخ.
نوره: ياحليلك ميري غسلت الحوش بالصابون وصارالحوش يلق من النظافه, ياأختي أمشي خلينا نرقى فوق لغرفتي من زمان ماسولفت معك أنتي أسبقيني لغرفتي وانا بعطي ميري عباتك عشان تغسلها ولاتخافين مافيه أحد فوق.
(في سياره بندر)
بندر جالس يحاكي نفسه ويقول:إنالله وإنا إليه راجعون , الحين وش بتسوي بهذي المصيبه لاحول الله بس أموت وأعرف منهي اللي صدمت فيك . طيب هذا الدفتر كان معها أكيد أنه دفترها خلني أفتحه وأشوف وش أسمها , ماشالله تدرس قسم أدب ومزينه الدفتر ومعطرته وكاتبه فيه المحاضرات بس ماعليه أسم.
بندر وهويتصفح الدفتر لقى صوره بنت وأنصدم بصدمه غير طبيعيه لأن الصوره كانت صوره بنت في قمه الجمال لاكنه مايدري من صاحبه الصوره ويوم شافها تلعثم في مكانه حب يشوف وش الأسم اللي مكتوب على الدفتر وللأسف عهود ماكتبت أسمها على دفترها.
بندر قال بينه وبين نفسه: منهي هذي البنت, والله أنها جرح ماشالله جميله كنها سوريه بس من تكون ؟. إيه صح هذي اللي لمحت وجهها الصبح عندباب بيت عمي أبونايف بس من تكون ياويل قلبي ماشالله وش هذا الجمال, أقول تعوذ من بليس وسكر الدفتر مايجوز تشوف صوره بنت الناس منت محرم لها أستح على وجهك مايجوز.
فجأه قطع تفكير بندر صوت رنين الجوال وكان المتصل أبوه.
بندر:سم يبه بغيت شي.
أبوه: وينك تأخرت علينا.
بندر:عندالطباخ ويقول أن الحاشي يبيله ساعه جبت صحن للبيت وبقى أربعه صحون شوي وأجيبها لكم.
أبوه: أنهج علينا لاتفشلنا قدام الجماعه يالله فمان الله.
بندرتنهد وقال: فمان الكريم.






(في بيت أبوفهد)
عهود تمشي بهدوء في الدرج وراحت لغرفه نوره وماكان فيها أحد فتحت باب الغرفه وجلست على السريرثمآ انسدحت لأنها مرهقه وبدون شعةر نامت
بدرغرفته قريبه من غرفه نوره وطلع من غرفته يبي ياخذ الإستشوار من عند نوره لأن الجو بارد ويبي ينشف شعره بالإستشوار وشاف باب الغرفه مفتوح ظن أن مافيها أحد و دخل بدون مايطالع طريقه وتوجه للتسريحه وفتح الدرج الأول وطلع الإستشوار ولمح وحده نايمه على السريرومعطيته ظهرها ظن أنها نوره وطلع من الغرفه بدون مايشوفها,
دخلت نوره غرفتها وشافت عهود نايمه لاكنها صحتها قالت لها: عهود ألحين ليه نمتي وخليتيني.
عهود:ياأختي شفتك تأخرتي علي قلت أخذغفوه ليماتجين.
فجأه دخل بدروعهود غطت وجهها بالكمبل وبدرقال:نوره أستشوارك ذا رفع ضغطي.
نوره صرخت وقالت:أطلع برى فيه بنت عمي.
بدرطاح وجهه وراح لغرفته وقال:نوره تعالي.
عهود:ياربيه وش ذى الحظ الشين من شوي بالحوش والحين بالغرفه أجل الله يستر من الجاي.
نوره:ههههههههاي ياأختي فليها وربك بيحلها.
(في غرفه بدر):
نوره:هاه وش تبي يالمزعج.
بدر:من اللي عندك بالغرفه.
نوره:ياشين اللقافه ياأخي خلصني وش تبي.
بدر:استشوارك رفع ضغطي أبيك تنشفين شعري الجماعه تحت لازم أنزل.
نوره:هههههههاي وبندرمابعد جاء الله يعينه.
بدر:ياأختي أخلصي علي خليني اروح .
نوره: طيب محمدوينه.
بدر:صحى من زمان وتروش وهوالحين جالس مع الرجال بالمجلس.
نوره:ماشالله عليه, خلاص شعرك نشف ومافيه ولانقطه مويه وبحط لك فيه كريم عشان يهجد.
بدر:مايحتاج بس أنتي جيبي شماغي وعقالي .
نوره:شماغك وعقالك تحت بالصاله وبتلقى بخور تبخر وتطيب عشان ماتفشل أبوي.
بدر:أقول وخري عن طريقي خليني أنزل لايجي فهد ويعطيني محاضره في أداب الضيافه يالله باي.
نوره:هههههههاي باي يالمرجوج لاتنسى تلبس جزمتك ههههههههاي.
(في مجلس الرجال):
(جهه الشيبان):
أبوفهد:ياهلا والله الله يحييكم أسفرت وأنورت.
أبوخالد:ماعليك زود.
أبوفهد:ياعيال صبوا قهوه لضيوفنا, هذي الساعه المباركه.
أبوتركي:أجل ماقلت لي ياأبوفهد وين عيالك مالهم حس.
أبوفهد:شفهم قبالك هذاك محمدوذاك فهد وذاك بدرأوبندر واحد منهم.
أبوتركي:ماشالله مسرع أكبروا خبري بهم كانوا صغار يلعبون ههههههه.
أبونايف:أذكرالله يارجال.
أبوتركي: ماشاء لله تبارك الرحمان.
(جهه الشباب):
مشعل: أقول شباب موكن العزيمه ممله.
محمد:إيه والله صدقت كلهم شيبان.
بدر:متى يجي بندر عشان نحط الغداء ويتغدون ويروحون ونفتك ياأخي نبي نروح للبر الجو يهبل يصلح للتخييم.
محمد: أوف شباب شوفو من اللي دخل للمجلس.
مشاري:لاحول ولاقوه إلى بالله وش ذى النشبه وش جابه.
مشعل:من تقصدون؟.
بدر:ماجد ولد عمه أبوي ياشين ذى الأدمي ماأطيقه ياشباب صرفوه.
فهد:أقول أستح على وجهك هذا ولد عمه أبوي ياعيال سلموا عليه.
ماجد:سلام شباب كيفكم تمام.
فهد:الحمدالله أنت كيفك تمام.
ماجد:يارجال من جيت من فرنسا وأناضايق صدري.
فهد:عسى ماشر؟.
ماجد:لابس مليت من الرياض وودي أرجع لفرنسا.
محمدبهمس يقول للشباب:شفتوا قايل لكم أنه غثيث الحين بيقعد يبجخ بسفراته وفلوسه.
ماجد:بصراحه الجو عندكم ممل جدآ.
وافي:إيه ماشالله عليك.
فجأه رن جوال ماجد وقال:عن اذنكم شباب جتني مكالمه ضروريه أعتذر منكم أناجيت بس عشان أسلم عليكم لأن سفرتي بعد نص ساعه يالله أشوفكم على خيروإنشالله نتقابل في عزيمه ثانيه يالله باي شباب.
فيصل:راح الغثيث الحمدالله رب العالمين.
خالد: ياشباب وهويتكلم حسيت أن ودي أخنقه تدرون ليش لأنه ماينبلع.
متعب:خالد خلاص يكفي عيب اللي تقوله.
محمد:انشب الحين بنسمع محاظرات عن الأخلاق .
فهد:أصلآ حنى نضيع وقتنا مع شباب طايش يالله يامتعب وياوافي قوموا ورحبوا بالرجال.
خالد:مدرسه هي كل شوي نهلي ونرحب.
محمد:خلك مع الخيل ياشقراء أن قاموا يرحبون قم معهم وان جلسوا اجلس معهم وخلي أبتسامتك عريضه ترى الشيبان يراقبوننا من بعيد.
مشعل: أقول ورى مانقوم ونجلس في جهه الشيبان ترى سوالفهم تموت من الضحك.
محمد:قوموا عل وعسى يطيرالوقت ويروحون.






(في قسم الحريم):
(في الصاله):
كل الحريم مجتمعين يتقهوون ويسولفون والأصوات والضحكات عاليه , البنات جالسين بجهه والحريم جالسين بجهه
قالت ام نايف:والله أنك ياعهود روعتيني, أجل تطلعين من الجامعه وتروحين بيت عمك بدون ماتعطيني خبر.
عهود:وش أسوي نوره ألحت علي أجيهم بدري.
أم فهد:ماعليك منها البنت جايه في بيت عمها موواحد غريب.
أم نايف:هاه ياأم وافي عساك جبتي المحلى اللي وصيتك عليه.
أم وافي: إيه جبته ياخالتي وسنعته مثل ماتحبين.
أم نايف: زين سويتي.
أم فهد:نوره وانا أمك أتصلي على بندر وش فيه تاخر علينا بالغداء ترانا جعنا.
نوره: والله اتصلت عليه من شوي يقول بالطريق جاي ومعه كل الذبايح .
أم نايف:المسكين الين الحين يفتربالسياره عشان الغداء.
أم فهد:وش أسوي بابوه هواللي ألح عليه يجيبها.
أم نايف:الله يعينه .
فجأه رن جوال عهود وكان المتصل أخوها خالد قال لها:أطلعي برى معي شي لك.
عهود قامت وقالت لأمها:يمه بروح أشوف خالد وش يبي.
أم نايف:اجل وأناأمك روحي المطبخ وأغرفي شوي من المحلى في صحن وجيبيه خلينا نذوقه.
أم فهد:إيه تكفين متنا جوع وحنانحتري الغداء الله يهديك يابندر.
عهود:إنشالله.

جاء بندر بالذبايح وحطها بالمطبخ وجلس على الطاوله عشان يريح شوي لأنه منهد حيله بالمره يوم جاء بيطلع سمع صوت عهود وحسبها أخته نجود حب يسوي فيها مقلب توزى تحت طاوله المطبخ أخليكم مع الأحداث:


طلعت عهود برى وقابلت خالد عند المطبخ
خالد:هلا عهوده وينك مختفيه.
عهود: لامختفيه ولاشي وش بغيت ياأخوي.
خالد:لابس معي غرض لك.
عهود: وش معك.
خالد: معي كيس مليان حلويات ومن النوع اللي تحبينه أنا مكثرمنه عشان توزعين على الكل.
عهود:وش ذى الكرم اللي طرى عليك فجأه.
خالد:لابس مريت البقاله وتذكرتك وجبت لك هذي الورده بعد.
عهود:قامت تطامرمن الفرحه ومن الفرحه ضمت أخوها خالد وعطته بوسه على خده وقالت له: مشكور ياأروع خلودي بهالعالم.
وراحت للمطبخ وهي مبسوطه.
خالد قال بينه وبين نفسه:يالبى قليبها بصراحه أختي ذي فتنه أعوذ بالله أفتنتني وهي ماتدري بصراحه لوأنها مب أختي كان تزوجتها ياحظ من بيتزوجها أه ياقلبي ليجيت أتزوج بتزوج وحده نسخه منها ولا بتم طول عمري عزابي, أقول أستح على وجهك هذي أختك لاتخلي بليس يلعب براسك .
عهود مشت للمطبخ وهي تغني أغنيه:( ياورد من علمك تجرح الجرح ماهومن أطباعك)
أمابندر يوم جاء يطلع من المطبخ سمع صوتها وهي تغني وظن أنها نجود فحب يسوي فيها مقلب ويروعها فقام توزا تحت الطاوله منتظر قدومها عشان يروعها وفعلآ دخلت لاكن اللي دخلت وحده غريبه لاهي نجود ولاهي وحده من خواته كان صوتها بالنسبه لبندر جنان كانت تغني وماسكه ورده حمراء بيدها, شالت الحافظه اللي فيها محلا وحطتها على الطاوله وغرفت منه بدلع في هذي اللحظه وللمره الأولى خفق قلب بندربسرعه مايدري هوبحلم ولابعلم فجأه طاحت الورده من يد عهود جت بتأخذها فجأه دخلت ميري للمطبخ.
عهود:هاي ميري هواريو.
ميري:أيام فاين ثانكيوا.
ميري شافت بندرتحت الطاوله وتوها بتتكلم أشرلها بندرتطلع وتسكرباب المطبخ , وطلعت وسكرت الباب.
بعد ماغرفت عهود المحلا كان بندر يطالعها من فوق لتحت نسى نفسه يوم شافها مايدري هذي ملاك ولاقمر هذا جمال ولاحلا , المسكين ضاع منه عقله وتفكيره سوا , المسكين تلعثم وعاش في حلم حلو في وقت قصيرفجأه فضحه جواله ورن والمتصل كان أخوه محمد وبندرالمسكين أرتاع ونسى نفسه ورد عليه وقال:أنا جيت والغداء جاهز بالمطبخ بتروش واجيكم سلام.
عهود خافت وطاح منها صحن المحلا لأنها ماتوقعت أن بيكون فيه أحد غيرها بالمطبخ والمسكينه من الخوف تبنجت في مكانها وقامت تنتفض بسرعه وأسرعت لباب المطبخ تبي تفتحه ومن خوفها ماعرفت تفتحه , طلع بندر من تحت الطاوله وهويطالع الأرض قال: أناأسف حسبتك نجود أختي مادريت أنك وحده ثانيه أناأسف.
بندروهويقول هالكلام كان قلبه يخفق ماعمره شاف وحده مثلها كامله والكامل الله جمال أخلاق دلع كل شي فيها حلو.
بندركان واقف في طريق عهود وعهود تبي تمشي ماقدرت الحيا منعها خفق قلبها بقوه تجرأت وقالت له: ممكن توخر عن طريقي.
بندرطالعها بنظره عشق وقالها:اسف.
وطلعت عهود وهي مسرعه ودخلت جوا, أمابندرجلس على كرسي واخذ الورده من على الأرض وهو متعجب من نفسه لأن قلبه مازال يخفق بسرعه.








أول لقاء جمعناكان يوم الأربعاء
فيهاأبتدى اللقاء في مطبخ بيتناالكبير
شفتهاوأستحت وأحمروجهها من الخجل
وقلبي كان يخفق كثيروتفجرفيه الوله
حبيتهاإيه حبيتها من دلعها من خجلها حبيتها
وقلبي ذاب في حبها في لمحه بصر
من شفتهاقلبي خفق وحبيتها وعشقتها
عيونهاأمكحله وشعرآ طويل ماأجمله
وبلوزتآ فوق الخصر طويلتآ ومخصره
وبياضآ يتل القلوب مع الخدودالمورده
وشفايفآ كنها جمرومن لهايبها مولعه
نست وردتها هنا وأركضت بسرعه من الخجل
قلت يالبى قليبها حتى ركضها ماأجمله
والله أني حبيتها من أول يوم شفتها
كانت بمطبخناالكبير وخطفت قلبي وأختفت
(كاتم الحـ(بندر)ــــــزن)






بندرقال بينه وبين نفسه: بندروش فيك؟, معقوله بنت تاخذ عقلك؟, بس هي مزيونه شكلي حبيتها من أول نظره أه ياقلبي وش أسوي طيب هي مخطوبه ولالا, بس أخاف تكون متزوجه, لاشكلها صغيرماأعتقد أنها متزوجه أقول قم بس روح تروش أحسن لك قبل لايطيش عليك الشايب والبنت بعدين تفكرفيها.




(في صاله الحريم):
دخلت عهود وهي خايفه وأنفاسها مقطوعه من الركض وقلبها يخفق كثيروراحت لدوره المياه ووقفت عند المغسله وقالت بينها وبين نفسها: ليه سويتي كذى ياربيه ليه يصيرلي كذى في البدايه صقعت فيه بالحوش, والحين مخبي نفسه تحت الطاوله وشافني وحفظ شكلي أف وش أسوي لو دروا عني أهلي والله يشنقوني وانا حيه أقول عهود هدي أعصابك وأجلسي معهم بهدوء عشان ماتفضحين نفسك.
غسلت عهود وجهها وعدلت مكياجها وخذت نفس عميق وراحت للصاله وجلست مع أختها عهد.
أم نايف:عهود وين المحلا.
عهود: يمه أناغرفت منه شوي وشفت تحت الطاوله جرذي كبير خفت منه وطلعت من المطبخ بسرعه.
أم فهد:ماخبرت أن في مطبخنا جرذي شكلها قطوه صغيره أويمكن تتوهمين.
عهودتوهقت وقالت: أناشفت شي يتحرك تحت الطاوله صرخت وطلعت مسرعه لأني كنت خايفه.
فجأه رن جوال نوره: هلابندر وش عندك, انت بالمطبخ , تبيني!, ليه وش عندك؟, طيب طيب لاتهزء جيت يالله باي.
أم فهد:نوره وانا أمك روحي شوفي أخوك يمكن جاب الغداء ترا متناجوع قولي لميري تصف السغره للرجال وقوموا يابنات ساعدوها.
نوره: يمه البيت نصه خدم خليهم يصفون السفره ألحالهم.
أم فهد:أقول قومي وتعلمي السنع والذرابه بكره لاأعرستي محد نافعك غيرذرابتك وسنعك وترا الرجال يحب البنت الذربه.
نوره:إنشالله يمه.
عهود: نوره أبيك بشغله تعالي عندي.
نوره:وش صاير؟.
عهودبهمس: أخوي خالد عطاني ورده حمراء وكيسه مليانه حلويات وأنانسيتهم بالمطبخ فياليت تتكرمين وتجيبينهم لي.
نوره: بس ماطلبتي شي الحين بأجيبهم لك حنا كم عهود عندنا.
عهود:مشكوره حبيبتي.
نوره: خلاص بروح أشوف بندر وش يبي, بس على فكره وش فيك متوتره ؟.
عهود:هاه....لاولاشي أنتي روحي للمطبخ ترا ماصار غداء متناجوع.
نوره: هههههههههاي كل تأخيره فيها خيره بروح أشوف وش يبي أخوي تشاو.
عهود: تشاو والله يستر.
(في المطبخ):
دخلت نوره للمطبخ وقالت: هلابالخاين ترا متنا جوع ماصار غداء.
بندركان بيسأل نوره عن البنت اللي شافها بالمطبخ لاكن نوره فلت الشريط كالعاده,
بندر:خلاص هذا الغداء وجبته وأنتبهي تراه حار.
نوره شهقت شهقه قويه وقالت: وش ذا ليه المحلا منطول الله يقطع سوالفك ياعهيد.
بندرلقاها فرصه عشان يسحب من نوره الكلام فقال لها بتعجب: منهي عهيد؟.
نوره:ههههههههه خالتي أم نايف قالت لبنتها عهود تجيب المحلا من أخوها خالدوتغرف منه شوي في صحن عشان نذوقه وفجأه جت تركض وهي خايفه موت وجهها أحمروقلنا لها وش فيك ياعهود؟, قالت: شفت جرذي تحت الطاوله وخفت منه وجيت مسرعه من الخوف.,ههههههههه الله يقطع سوالفك ياعهود.
بندر: أجل شافت جرذي تحت الطاوله.
نوره: هي قالت كذى بس على فكره أنت من متى وأنت هنا ميري تقول أنك جالس بالمطبخ لك نص ساعه.
بندر أرتبك وقال:لا توني داخل الحين.
نوره: إيه صح فيه ورده وكيس فيه حلويات وينه.
بندر: شوفيه على الطاوله , بس تصدقين بغيت أخذه وأزع الحلويات على الشباب.
نوره: تخسون والله ماتشدونه لو بأحلامكم , بروح أعطي عهودكيستها بس وين الورده؟.
بندرأخذ الورده وخباها في جيبه وقال لنوره:أقول الحين الحريم وين جالسين؟.
نوره:بالصاله.
بندر:وش ذا النشبه يعني لازم أمر قدامهم وأنا بذا الحال.
نوره:ههههه تكفى تروش ريحتك شينه.
بندر:خلاص أنتي روحي سوي لي درب لأني برقا فوق بتروش وأنزل للجماعه.
نوره:أوكيه.
(في مجلس الرجال):
أبووافي بمزح قال: الحين يافهد ورى ماتعرس وش رايك أزوجك وحده من بناتي عاد أنت نق منهم اللي تعجبك.
فيصل ضحك لاشعوريآ وقال: إيه تكفى يارجال خذ وحده منهم وفكنا.
فهد تورط وقال: تونا على العرس ياعم.
عبدالعزيز:الله يعينك ياوخيتي عليه.
محمد بإستهبال:فيصل خواتك عاقلات وملتزمات.
فيصل: إلا داجات ومراهقات يعشقون الأغاني وكل يوم طقاق بس وافي دايم يصفقهم ويهاوشهم وينصحهم ولاحياه لمن تنادي.
وافي: فيصل خلاص أسكت عيب تتكلم عن خواتك عندالرجال.
فيصل:إيه صح أسف نسيت نفسي.
أبومشعل:وش رايك ياوافي أزوجك بنتي مشاعل؟.
فيصل:مشعل أختك ملتزمه ولا لا.
مشعل: هي عاقله ومثقفه.
خالد:تبي الصراحه هي نسخه من وافي .
مشعل:ماأتخيلها زوجه لوافي.
فيصل:ليه ماتتخيلها زوجه له؟.
مشعل:مدري بس أحس أنها ماتصلح له.
أبوفهد: ياعيال ماجاء بندر؟.
محمد: توني متصل عليه يقول أنه في المطبخ والحين راح يتروش.
أبوفهد: فشلني عندالرجاجيل الله يهديه.
فهد: يايبه لاتلومه الجو بارد وهواليوم مداوم بالجامعه وماطلع منها بدري والحمدالله أنه جاب الذبايح .
أبوفهد:الله يهديه بس.
(في صاله الحريم):
دخلت نوره وقالت: تغطوا ياحريم.
نجود:وش قالولك عرس وحنا ماندري.
نوره: لابس بندر بيرقا فوق يتروش عليه ريحه كلها غنم ههههههه.
بعدماتغطوا الحريم دخل بندر وهمس في أذن نوره وقال لها: سمعتك يالفضيحه.
ونوره شهقت وبلعت ريقها.
أم فهد: هاه وأناأمك وش فيك تأخرت علينا من اللي أخرك, ميري قالت لي أن الرز أنكب بالحوش وش صاير؟.
بندر توهق مايدري وش يقول مايبي يكذب على أمه ولايبي يوهق عهودلأنه يدري أنها هي اللي صدمت فيه بالحوش
حب يصرف الموضوع قال:الرزأنكب لأن العامل ماشاله زين زلق من يده وهوبالحوش عاد أنا رحت وجبت غيره.
أم فهد: بس وأناأمك ميري قالت لي كلام مختلف.
بندر:وش قالت بالضبط؟.
أم فهد:قالت أن عهود صدمت فيك وأنت أخذت دفترها حق الجامعه معك.
عهود قلبها خفق بسرعه من الخوف وبندر بلع ريقه وقلبه بدأ يخفق يبي يدور حجه يقولها لأمه فقال لها: يمه تصدقين الخدامه وتكذبين أولدك أفا ياأم فهد ماهقيتها منك.
أم فهد: ماعلينا المهم زاهب الغداء؟.
بندر:إيه كل شي زاهب بس بروح أغير ملابسي وأنزل للجماعه.
أم نايف: وشلونك يابندر والله وصرت رجال وبناتنا قدامك أختر ونق على كيفك.
بندر: ماعليك زود ياأم نايف.
بندرأنحرج ونزل راسه بالأرض وقال بينه وبين نفسه: والله لوالود ودي كان أخذت بنتك عهود اليوم قبل باكر.
أم فهد: وش فيك وأناأمك وين سرحت.
بندر:لاأبد ماسرحت ولاشي.
عهودكانت تطالع بندر بنظرات هاديه وهي متغطيه وجاها شعور غريب أول مره تحس به قلبها يخفق بسرعه,
نوره:بندر ليه ماتروح ياخي خلاص روح تروش ولاعاجبتك ريحتك.
بندر: خلاص أجل تامروني بشي.
أم فهد: سلامتك وأناأمك.
بندر: اجل جهزوا السفره لأن الوالد أرتفع ضغطه يالله فمان الله.
أم فهد:ههههههه الله يهديه مكبرالمسأله وهي صغيره.
أم نايف: منهواللي مكبرالسالفه؟.
أم فهد: أبوفهد الله يهديه.
أم نايف:ياوخيتي كل الرجال كذى.
أم فهد: إيه والله صدقتي.
أم نايف: ماشالله بندر كبر بسرعه.
أم فهد: أناأنتظره يخلص دراسه وبأخطب له وحده من البنات.
أم نايف:اختاري ونقي على كيفك.
البنات كلهم أنحرجوا من كلام أم نايف,
نوره:يمه تكفين قولي لبندر يمشينا العصر اليوم إربعاء نبي نتمشى نشم هواء.
نوف: ليه مانروح نخيم في البر.
نوره: فله نطعس ونركب دبابات تكفين يمه كلمي بندر.
أم فهد: الجو بارد.
أم نايف: خليهم يستانسون الجو زين يصلح للبر.
نوره:تكفين يمه قولي لبندريودينا للبر.
أم فهد:إذا نزل من فوق فيها ألف حلال.





(في حمام الأولاد):
كان بندر جالس في البانيوا وهوسرحان صوره عهود مافارقت عيونه يتذكر حركاتها وصوتها وهي تغني وترقص في المطبخ
قال بينه وبين نفسه: البنت هذي خذت عقلك وراحت , طيب ليه ماتخطبها بس أخاف تكون مخطوبه طيب وش بتسوي يابندر والله حالتك حاله .
فجأه قطع تفكيره صوت أخته نوره وهي تقول:بندر لك ساعه باالحمام يالله أطلع أبوي أرتفع ضغطه.
بندر: أف خلاص بطلع أنتي بس روحي ولاتزعجيني.








ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ








(في صاله الحريم):
عهود: نجود وين حطيتي شنطتي.
نجود:فوق في غرفه نوره روحي وخذيها.
عهود:أخاف يطلع لي أحد.
نجود:ههههههه يابنت روحي لغرفه نوره ولاتخافين بندر يتروش ومب طالع بسرعه من الحمام روحي خذي شنطتك قبل لاتنزل نوره.
عهود:أوكيه بروح والله يستر.
عهود رقت الدرج وقلبها يخفق بسرعه ودخلت غرفه نوره وجلست تدور شنطتها فجأه شافت بندر من بعيد يغني قبال المرايه وهو يجفف شعره جلست تراقبه وتتأمل شكله وقلبها كان يخفق كثيرفجأه رن جوالها وكان المتصل خالد.
خالد:هلا عهوده كيفك حبيبتي تمام.
عهود:الحمدالله وش بغيت.
خالد:لابس ترا متنا جوع ياأختي قولي لأمي يحطون الغداء ولاترا بروح أتغدا بالمطعم.
عهود:ههههههههه إنشالله بس بطلبك طلب.
خالد:أمري وش بغيتي.
عهود:أبيك تقنع الشباب يودوننا للبر نبي نخيم فيه.
خالد:نعم وش قلتي أقول أنسي الموضوع.
عهود:خلودي حبيبي تكفى نبي نروح حنا والبنات ونوره بعدبتقول لأخوها يوديهم تكفى ودنا نروح للبر.
خالد:أف خلاص بشوف الشباب وش يقولون.
عهود:يعيش أخوي هههههههه.
خالد: مومن قلبك تقولين هالكلمه عالعموم عجلوا علينا بالغداء.
عهود:أوكيه بروح أصف السفره معهم.
خالد:يالله باي.






أستأذن بندرعشان ينزل تحت لأن الصاله مليانه حريم
بندروهونازل قال:يمه تامريني بشي أناماشي.
أم فهد:بسم الله عليك وأناأمك صاير تهبل يابخت اللي بتاخذك.
أم نايف:إيه والله وأناخالتك صايركنك معرس.
نوره: من شوي كنه طعس جربان والحين كأنه أميرصدق الترويش يلعب دور كبير في هذا التغيير.
أم فهد:تبخروأناأمك.
بندر:إنشالله.
البنات متغطين ويتهامسون مع بعض
ندى:أقول بنات ترا بندر محجوز لي.
غرام:لا أنااللي باخذه شكلي بتميلح قدامه وقدام أمه عشان تخطبني له.
نوف:اقول لايكثرأنتي وياها أنااللي بأخذه.
عهد: أذكروا الله فشلتونا لايسمعكم الحين ويقول أنكم ميتين عليه.
غرام:خليه يدري عشان ينقي أي وحده راح ياخذها.
مشاعل:واثقين أنتوا أنه بياخذكم.
ندى:ليه حنا وش فينا جمال ونسب وأخلاق ومال.
عهد:كل ذولي فيكم إلاشي واحد واللي هوالأخلاق.
ريم:أف ورى ماتسكتون خلونا نسمع وش يقولون.
شوق: ريم أبي حلاو.
ريم:أف ياأختي روحي ألعبي مع بدور في الحوش.
مشاعل:وش فيك ياريم على شوق.
ريم:ياأختي جننتني تسحب الطرحه مني لأنها تبي حلاو.
مشاعل:ماتنلام ترانا جعنا.
عهد:عهود وين سرحتي.
عهود: هاه لاولاشي.
بدوربنت نجود جت مسرعه لخالها بندر وقالت له:خالي تكفى ودنا للبقاله.
نجود: يابنت خلي خالك في حاله.
بدور:أناوشوق نبي حلاو.
بندر: من شوي أناشفت كيسه بالمطبخ مليانه حلويات وينها أكلها القط وأنحاش.
عهودضاقت لأن بندر كان يقصدها
فقالت بينها وبين نفسها:القط أنت صدق واحد مغرور.
نوره: لابس الكيسه مب لنا.
بندر: طيب ليه ماتاخذون منهاوتفكونا ماأعتقد أن صاحبها بياكلها كلها لحاله.
أم فهد:بندروأناأمك أبيك تودي البنيات وتمشيهم.
بندر: أنا مواعد الشباب العصر.
نوره: عهود كلمت أخوها خالد ووافق يوديهم عاد أنت خلك شهم ونبيل وودنا.
أم نايف:إيه وأناخالتك ودهم حرام عليك تكسربخاطرهم.
أنحرج بندرمن كلام خالته وقال لها:إنشالله.
نوره:إذا ماوديتنا بنروح مع السواق.
أم فهد: لاوش تروحون مع السواق والعيال وش كثرهم هنا لابتروحون مع بندر.
بندر:قال بينه وبين نفسه أنشب بيقعدون يقروشون راسي بطلباتهم كالعاده.
فجأه رن جوال بندر والمتصل كان أخوه بدرقال له أن أبوه معصب بالمره عليه ولازم يجي الحين,
بندر:خلاص أجل تامروني بشي قبل لاأطلع برا.
أم فهد:سلامتك وأناأمك.
بندر: نوره تعالي أبيك شوي برا.
نوره:وش تبي؟.
بندربهمس:تعالي ولاترا مافيه تمشيه.
نوره:لا....لالا خلاص بجي بجي بس أنت أطلع ترا البنات طفشوا منك لأنهم متغطين.
بندر:يالله فمان الله.
غرام بهمس:فمان الكريم ياقلبي.
مشاعل:أص فضحتينا لايسمعونك خواته وياخذون عنك فكره شينه.
غرام:من يشوف هالجمال ينسى نفسه ماشاءالله كأنه بنت سوريه.
عهد:أذكري الله.
قاطعتهم نجود: وش فيكم تتساسرون.
مشاعل:لاولاشي.
غرام:ياأختي أخلصوا علينا بالغداء متنا جوع.
نجود:ههههههههه الغداء جاهز بس الشغالات جالسين يصفون السفره.
أم فهد: قوموا يابنات صفوا السفره للرجال وعدلوها زين لأن الشغالات مايعرفون يصفون الأكل زين.
نوره: كل ذا الحوسه عشان صفقه تجاريه أجل لوأنها رابحه وش بتسوون عرس.
ريماس:لاتنسين أن الوزيرجاي معهم.
نوره: أزعجتونا بذا الوزير لاوالمصيبه مايمشي إلا ومعه موكب حرس.
نجود:قومي بس ولاترا مافيه تمشيه.
نوره :لاخلاص.
(في مجلس الرجال):
دخل بندروسلم على المعازيم والشباب يتريقون عليه.
أبوفهدمعصب على بندر ويوم شافه مسكه علا جمب وقال له بهمس:ليه تأخرت كل ذا عشان شويه ذبايح.
بندر:يبه الله يهديك أناطولت لأني نقيت لك أحسن الذبايح عشان أبيض وجهك عند جماعتك.
قاطعهم أبومحمد صديق أبوفهد وقال:ماشالله من ذا السنافي.
أبوفهد:هههههههه هذا ولدي بندر.
أبومحمد:ماشالله هواللي عنده أخوتوأم.
أبوفهد:إيه هذا بندر وذاك بدرأخوه.
أبومحمد:سبحان الله من شبههم ماتقدرتفرق بينهم.
أبوفهد:الشكوه لله.
بندرأستغل الموقف وأنحاش من أبوه وراح للشباب.
محمد:جاء الطعس أخيرآ.
بندر:سلام.
خالد: وعليكم السلام ,ياأخي متنا جوع ماصار غدا.
بندر:خلاص الغداء جاهز والحريم يصفونه بغرفه الطعام.
خالد:وش الغداء.
بندر:مفاطيح كالعاده وفيه لحم ولحم حاشي.
خالد: أخ بس ودي من يطب فوق الصحن ويقعد ياكل ألين يمتلي بطنه.
محمد:الله يشفيك قول أمين.
طلال:ياأخي لاتلومه الرجال ميت جوع.
بدر:ياأخي رح شوف السفره جاهزه ولا لا.
بندر:بروح أشوف كان البنات خلصوا من صف السفره.
مشعل:فاتك من شوي جاء ماجد.
بندر:ياكرهي لهذا الأدمي يالله قد أيش هوغثيث وش يبي جاي.
مشعل:جاء وسلم وبجخ كالعاده وراح.
بندر:الحمدالله أني ماشفته ولاكان ذبحته.
طلال:ليه وش سوا لك الرجال.
بندر: ماسوا لي شي بس أنه يفقع مرارتي إذا قام يتكلم عن نفسه بتبجيخ.
بدر:ماعليك منه.
بندر:بروح أشوف وش صار على الأكل يالله سلام.
(في صاله الطعام):
جهزوا الحريم السفره وطلعوا ماعدا عهود ونوره وميري
نوره: ميري هذا الصحن حطيه هناك وذا جيبيه هنا.
عهود:خلاص ياأختي كل شي جاهزخليها تروح تصف السفره حقتنا متنا جوع.
نوره: خلاص ميري روحي.
عهود: ياأختي مدري وش فيني متضايقه.
نوره:أناملاحظه عليك هذا الشي, بس أنتي وش فيك.
عهود:لاولاشي.
نوره:تدرين أخوي بندروش قال لي يوم طلعت معه.
عهودأرتبكت وقالت: لاهووش قال لك؟.
نوره: قال لي أنه بيجيب الفان الكبيروبيركبنا كلنا فيه وبيودينا العصرللبر.
عهود:يعني بنروح بسياره وحده.
نوره:إيه اللي بيسوق بندر وأخوك خالد بيركب جمبه عشانه محرم لكم, والشباب بيلحقوننا بالجمس كالعاده.
عهود: وأمي وأمك.
نوره:أمي ماتبي تروح تقول جلسه البيت أحسن وأمك تعبانه ونجود بتجلس معهم.
فجأه رن جوال نوره والمتصل كان بندرردت عليه وقالت: هلا بندوره .
بندر:إيه مب حب فيني تناديني بهالأسم .
نوره:أنت بندورتي حبيبي.
بندر:أقول يالمصلحجيه صفيتوا الغداء.
نوره: كل شي جاهزبس بروح أجيب البخوروبحطه عند الباب.
بندر:أوكيه أنابجي الحين أشيك على ترتيبكم قبل لايدخلون الرجال.
نوره:أوكيه باي.
بعد ماسكرت نوره السماعه راحت تركض تجيب البخور أماعهود طلعت ونست جوالها في غرفه الطعام
دخل بندر عشان يشيك على الأكل وشاف جوال عهود وأخذه معه ظن أنه جوال أخته نوره لاكن نوره جت مسرعه وعطته البخور وطلعت وبندربخرالمكان وتوه بيفتح باب الرجال جت نوره مسرعه وقالت:بندر ماشفت جوال طايح هنا.
بندرحب يستغبي: أي جوال.
نوره:يالله عهود نست جوالها هناوتبيني أدوره لها.
بندرمن سمع أسم عهود فز قلبه لاكنه حب يثقل شوي فقال:أي عهود.
نوره:بنت عمي أبونايف.
بندر:ماشفت شي أناشيكت على المكان ولاشفت شي على العموم أدخلي جوا لأني بفتح الباب للرجال.
نوره:أف وش ذا النشبه.
بندر:بسرعه تحركي.
نوره:أف هواش هواش هواش هواش كل يوم هواش خلاص فهمنا.
طلعت نوره من المكان وبندر طلع الجوال من جيبه وحطه صامت وقال: وش بتسوي بجوالها يابندر؟, ليه ماتكلمها وتصارحها باللي تحس فيه تجاههاولاأقول أنسى الموضوع .
بندردخل جوال عهود في جيبه وفتح الباب للرجال عشان يتغدون ودخلوا كلهم وتغدوا كلهم إلابندرلأنه كان يفكربالجوال اللي في جيبه وبصاحبته.
(في صاله الحريم):
الكل تغدا وجلسوا بالصاله يشربون شاي ونعناع
وعهودجالسه وهموم الدنيا كلها براسها وضايق صدرها لأنها ضيعت جوالها ودفتر تحضيرها.
نوره:عهود ليه ماتغديتي والله أن الأكل جنان.
عهودتنهدت وقالت:يأختيي لاتلوميني ضاع جوالي ودفترالتحضير حقي والمصيبه أن فيه صورتي.
نوره شهقت وقالت:الجوال طز فيه والدفترطزفيه أهم شي الصوره طيب أنتي ماشفتيه بالحوش يوم صقعتي في بندر.
عهود:تكفين لاتذكريني كلماتذكرت هذا الموقف ضاق صدري.
نوره: شكل بندر هواللي أخذ الدفتر.
عهود:تكفين لاتضيقين صدري زياده.
نوره:أنالاحظت عليه حاجات غريبه صاير يسرح كثير وغيركذا اليوم جلس يتكلم قدامكم بالصاله وأخذ راحته بعد بالكلام وهوالعاده يطلع بسرعه بدون مايتكلم غريبه وش اللي قلب حاله.
عهود:أف وش بسوي الحين.
نجود:عهود وش فيك ماتغديتي؟.
عهود:ولاشي بس ماأشتهيت.
أم فهد:نوره وأناأمك دقي على بندرشوفي كان الرجال تغدوا.
نوره:إنشالله.
نوره أتصلت على أخوها بندرومارد عليها وأتصلت على بدر ومارد عليها وأتصلت على أخوها محمد ورد عليها
وقال: هلا نواره وش بغيتي.
نوره: لابس حبيت أسألك سؤال, أطلعوا الرجال من صاله الطعام؟.
محمد: من زمان تغدوا وطلعوا وهم الحين يشربون شاي برا.
نوره: ماراح أحد منهم.
محمد: والله ماأدري بس الظاهرأنهم بيمشون مع اذان العصر.
نوره: بقا على الأذان خمس دقايق.
محمد: بروح أجلس معهم قبل لايأذن.
نوره: طيب وين بندر؟.
محمد: طلع من شوي.
نوره: وين راح.
محمد: مدري .
نوره: طيب ليه مايرد؟.
محمد: أقول مصختيهابأسألتك بروح أجلس مع الشباب يالله سلام.
نوره سكرت السماعه وهي معصبه
أم فهد: هاه وأناأمك تغدوا الرجال.
نوره:من زمان تغدوا والحين يشربون الشاي برا.
أم فهد: نجود وأناأمك قولي للخادمه تضف السفره اللي عقب الرجال.
نجود: إنشالله يمه.
(عند قسم الرجال):
جهه الشيبان:
أبوخالد:أكرمك الله ياأبوفهد والله كفيت ووفيت.
أبوفهد:ماعليك زود والله هذي الساعه المباركه اللي شفناكم فيها.
أبونايف: أقول ماودكم تقومون.
أبومهند:وش بلاك علينا يارجال استح على وجهك تبي تطرد الجماعه.
أبونايف: لاوالله بس كني سمعته يأذن العصر.
أبوفهد:إيه والله أذن العصريالله يارجال الصلاه أولى من السوالف.
أبونايف:يالله قوموا للصلاه.
جهه الشباب:
محمد:وش عندهم الشيبان قاموا كلهم مره وحده.
خالد: يمكن ملو من الجلوس.
طلال: لامااعتقد الظاهر اذن العصر.
فهد:قوموا ياشباب للصلاه.
مشعل: محمدالجماعه إذا صلوا بيرجعون لبيتكم.
محمد:لابيروحون كلهم مع الوالدعشان يتممون الصفقه حقه شركتهم مع التجار.
مشعل:ومتى بيرجعون؟.
محمد:يمكن الفجر لأنهم بيروحون للشركه وبيسوون إجتماع مغلق بينتهي الفجر كالعاده.
مشعل:يعني خلاص بنروح نطعس في البر.
محمد:أجل أيش نقعد مثل الحريم في البيت.
خالد:أقول لا تفلونها واجد.
محمد:ليه؟.
خالد:أمي وامك يامحمد احرجوا بندر وقالوا له يودي البنات للبر عشان يمشيهم فيه وأنتوا بتجون مع أخواتكم لأن بندر مومحرم لهم.
مشعل:خالد أنت محرم لخواتي وبماانك خالي سو خير ورح معهم.
خالد: على فكره عهود بتجي معنا.
مشعل: لاأجل بروح معكم.
طلال:بدر وين بندر؟.
بدر: والله مدري لاكن هوقال لي أنه بيجيب الفان الكبير.
محمد:شكله بيقش الكل فيه.
بدر:هوقال أن البنات بيركبون في الفان والشباب في الجمس.
طلال:والعجز بيجون.
بدر:ههههههههه لايقولون الجو بارد.
طلال:أقول ياشباب خلونا نروح مع بندر عشان محد يتهجم على بناتنا.
محمد:فله بتصير الطلعه شبابيه.
مشعل:شبابيه بس لازم كل واحد ينتبه على محارمه.
محمد:من تقصد؟.
مشعل:خواتك وخواتنا يادلخ.
فهد:يالله الصلاه يكفي سوالف.
محمد:ياأخي وش نسوي تحلا السوالف لاجاء وقت الصلاه.
متعب:أقول قم أقام المسجد اللي قبال البيت.
محمد:يالله ياشباب خلاص وقت مستقطع لأداء الصلاه ولنا عوده للسوالف.
بدر:يالله ياشباب قوموا.
طلال:خلاص قمنا بعد بتطردنا من بيتكم.
فهد:لا مب طاردك بس ينبهك للصلاه.
طلال: الله يهديه.
فهد:أمين.
(في سياره بندر):
بندرجالس في سيارته وهويهوجس في صوره عهود وقلبه يخفق بسرعه
حبها بدون مايحس بنفسه , حط جواله صامت وجلس يتأمل ملامح وجهها وهوهايم فيها,
وطلع جوال عهود من جيبه وشاف فيه أكثر من مكالمه لم يرد عليها وكان المتصل أخته نوره
ضاق صدره وقال بينه وبين نفسه المسكينه إلين الحين تدور جوالها.
قرريفتش بجوالها ويقرأ الرسايل اللي فيه ويشوف الأرقام اللي فيه ومالقى شي موزين ,
واتصل من جوالها على جواله وخزن رقمها عنده بأسم عبيد وخزن رقمه عندها بأسم نوره2 وكتب لها رساله بخط يده وحطها بجيبه
وهويغني أغنيه الله ماأكبر غلاك ينبض بحبك فؤادي من يشبهك ياملاك من يشبهك ياودادي انت بشر غير عادي فيك الجمال الرهيب رهيب والله رهيب.
وقال بينه وبين نفسه: لازم اتزوجها بأي طريقه قلبي حبهاغصب عني وان مارضت فيني فاني ماراح أتزوج أحد غيرها.






(في غرفه نوره):
البنات كلهم مجتمعين وعهود جالسه في زاويه ويدها على خدها ومحزنه ماتنلام ضاع جوالها ونوره كل شوي مطلعه لبس تجربه لأنها بتطلع للبر والبنات يتريقون عليها والضحكات واصله لأخرالطريق.
نوره:يالله يابنات خلونا نطلع كل وحده تتصل على أخوها عشان نروح للبر.
نجود:أنا ماأبي أروح الجو بارد برا.
مشاعل:حتى أناماابي أروح.
عهد:الحين من اللي يبي يروح؟.
نوره: أنا وعهود وندى وغرام وريم ونوف و..ااااا.ااااا... من بعد وانتي ياعهد.
عهد:لاوالله الجو بارد وماودي أروح.
نوره: عهود أنتي كلمتي أخوك خالد عشان يقنع العيال.
عهود تهوجس وماهي يمهم
نوره: ألووووو... عهود نحن هنا.
عهود: هاه وش بغيتي.
نوره: أقول كلمتي خالد عشان يقنع الشباب.
عهود بتنهيده: إيه وبتروحون العصر وماأظن أني بروح معكم.
نوره: نعم نعم نعم وش قلتي ماسمعت.
عهود: ماأظن أني بروح معكم.
نوره: كل ذا الحزن لأن جوالك ضاع.
عهد: عهود روحي وغيري جو لأن الجو يهبل برا.
عهود: مالي خلق.
نجود دخلت عليهم وقالت:يالله ألبسوا عباياتكم بندر جاب الفان ودخله بالحوش يالله عشان تروحون للبر.
نوره: أحنا جاهزين بس ننتظرعهود .
نجود: وش فيك ياعهود محزنه.
عهود: لا بس جوالي ضاع في صاله الطعام.
نجود:لاتضيقين صدرك وروحي معهم وانا برسم الخدمه راح أدوره لك.
عهود بإبتسامه: الله يعطيك العافيه بس أنا ماودي أروح.
عهد همست في أذن عهود وقالت: عهود أنتي مسويه شي غلط.
عهودبإرتباك:لا ماسويت شي.
عهدبهمس: من اليوم وأنتي مرتبكه وواضح عليك أنك مسويه جريمه.
عهود:ماسويت شي ليه ماتصدقيني.
عهد: ترا أمي وأم فهد وبناتها يقولون عهود فيها شي موطبيعي.
عهود: من جدك تتكلمين.
عهد:إيه وش تحسبين أقول قومي وألبسي عباتك لأنك بتروحين للبر.
عهود:ياأختي ماودي.
عهد: أقول بتروحين غصب عليك عشان مايتكلمون فيك بكلام موزين.
عهود:وش قصدك؟.
عهد: والله أنتي اللي جبتي الكلام لنفسك بتصرفاتك.
عهود: أناقلت لك أناماسويت شي غلط.
عهد: طيب ليه ماتغديتي؟.
عهود: ماكنت مشتهيه شي.
عهد: مب علينا هالحركات من جلستي وأنتي مرتبكه والكل ملاحظ هذا الشي, عشان كذا قومي وألبسي عباتك عشان ماتجيبين لنفسك الكلام اللي موزين وترا الناس مالهم إلا الظاهر.
عهود: يعني وش تبيني أسوي.
عهد: أضحكي وخلك مرحه كالعاده.
عهود: طيب طيب لاتغثيني خلاص بروح بس وين عباتي.
نجود:عهد عهود وش عندكم تتساسرون.
عهد: لاولاشي, يالله عهود ألبسي عباتك البنات أسبقوك تحت.
عهود: خلاص أناطالعه تبون شي.
عهد:لاسلامتك.
بعد ماطلعت عهود من غرفه البنات قالت نجود: سبحان الله من شوي محزنه وماتبي تروح والحين تضحك ونزلت تحت.
عهد توهقت وحبت تصرف نجود وقالت لها: أنتي تعرفين عهود زين هي مزاجيه تحزن دقيقه وبعد شوي تلاقينها تضحك.
نجود: لابس هذي مب عادتها.
عهد: ياأختي خلك منها وتعالي نسولف من زمان ماسولفنا مع بعض.
نجود:إيه وانتي الصادقه وش علينا منها أنا بروح أجيب القهوه والحلا عشان تحلا السوالف.
عهد: أوكيه.
(في صاله الحريم):
نزلت نوره مسرعه وهي تقول:بنروح للبر....هيه..... هيه بنروح للبر....هيه...... هيه .
أم فهد: بس خلاص يانوره صدع راسي من صراخك خلاص أسكتي ولا ترا مافيه روحه.
نوره أسرعت لأمها وحبت راسها وقالت: لا...لالا..لا خلاص يالغاليه أناأسفه ماقصدت بس لاتلوميني من الفرحه ماقدرت أمسك ألساني.
أم فهد:الله يهديك بس.
عهود أنزلت مسرعه وهي مبتسمه
غرام: شرفت الملكه أخيرآ.
عهود: ألين الحين ماركبتوا السياره .
ندى: لا ننتظرنوره صعبه نركب السياره ألحالنا وفيها بندر.
عهود: الحين خالدمعه بالسياره.
أم نايف: أقول يابنات أركبوا مافي السياره أحد.
نوره طلعت مسرعه وقالت بأسبقكم للسياره.
عهود:الكرسي اللي ورى محجوز لي نوره أحجزي لي الكرسي اللي ورى.
نوره: أوكيه باي.
أتصل خالد على ندى وردت عليه وقالت: هلا بعمي خالد وشلونك تمام.
خالد:الحمدالله , ياأختي وينكم مختفين عنا.
ندى: وش نسوي ياعمي أشغال.
خالد:عهود عندك.
ندى: هي جمبي تبيها؟.
خالد:عطينياها.
ندى: عهود عمي خالد يبيك.
عهود:هلا خالد وش بغيت؟.
خالد: يأختي وينك ليه ماتردين على جوالك؟.
عهودأرتبكت وقالت: كنت مشغوله شوي وماقدرت أرد وش كنت تبي.
خالد: يالله تراكم لطعتونا برا في البرد.
عهود: بالله عليك لطعناكم في البرد.
خالدبضيقه:إيه لطعتونا , الحين بندر دخل الفان بالحوش وطلع برا عشان يخليكم تركبون على راحتكم وأنتم بكل وقاحه تلطعونا برا نص ساعه بسرعه أركبوا ولا رحنا عنكم لأن الشباب أسبقونا بالجمس وأنا كنت بروح معهم بس المشكله أن بندر مب محرم لك ولا لبنات أخوك وخواتك .
عهود: طيب وش المطلوب.
خالد: أطلعوا بسرعه.
عهود: خلاص بنطلع يالله باي.
عهود سكرت السماعه وقالت: يابنات يالله ترا الحوش مافيه أحد بروح أركب السياره قبلكم يالله باي.
ندى وغرام وريم أركضوا وراها.
أم فهد:الله يهدي هالبنات أطلعوا يركضون ولا قالوا مع السلامه.
أم نايف: لاتواخذينهم يبون يمبسطون.
أم فهد: حتى بناتناالكبار الله يهديهم رقو فوق لغرفه نجود وقفلوا الباب عليهم وأتركونا ألحالنا.
أم نايف: هالجيل كلهم كذى ماعليك منهم .
أم فهد: الواحد مايقول غير الله يهديهم.
أم نايف: أمين.
(في الفان):
نوره: أف أزعجونا أركبو أركبو وألحين ركبنا وماجو.
غرام: خلاص أزعجتينا يانوره أسكتي صوتك مزعج , أقول وين نوف؟.
ندى: من شوي سألتها إذا هي بتروح .
نوره: وش قالت لك بتجي ولا لا.
نوف أركبت وقالت:يالخاينات ليه ماقلتوا لي أنكم طلعتو.
ندى: بسم الله الرحمن الرحيم , أنتي ماقلتي لي من شوي أنك مورايحه معنا.
نوف: غيرت رأيي فيها شي.
ندى:لا مافيها شي.
عهود:أف أتصلوا على خالد خلاص الكل ركب.
نوف: نبي نلحق على الدبابات.
نوره: بدق على بندر عشان يجي يودينا.
غرام: دقي بسرعه.
(في الجمس):
الشباب مهسترين باالمره ضحك وأغاني ورقص وهبال وسعه صدر
بدر: محمد قصر على صوت الأغاني السماعات بتنفجر.
محمد: كذا أحسن ياخي فلها وربك يحلها.
طلال: أقول وين الفصفص.
مشاري: ابلعه محمد كله.
طلال: الله يغثه كل ماجبنا شي بلعه قبلنا.
مشعل: والله ودي اقوم وأتوطا في بطنه.
محمد: أقول ماشفتوا زمزميه الكابتشينو.
عبدالعزيز: ياأخي أرحم بطنك.
مشاري: خلوه يبلع بعد شوي بيتوهق .
طلال: إيه صح هههههههاي وبيروح فيها.
فيصل:هههههههاي أقول محمد لاتكثر شرب السوائل ترا بتتوهق.
محمد: والله أراضي الله واسعه .
سعود: أقول يمدحون قاروره مويه الصحه ههههههههاي.
محمد:أقول لايكثر.
فيصل: مشاري وقف عند المحطه.
مشاري: وش تبي.
محمد: إيه يارجال وقف أبي أروح للحمام.
مشاري: محمد أنت من شوي تقول أراضي الله واسعه وش غير كلامك.
محمد:أقول وقف ولايكثر ترا بسويها هنا.
طلال: لا الله يرحم أمك لاتسويها هنا حنا ناقصين يكفي ريحه الحب والفصفص.
فيصل:يالله وقف يامشاري أبي البقاله.
يوم وقف مشاري عند المحطه أخذ محمد علبه المنديل وركض للحمام والشباب أركضو وراه ماعدا مشاري وطلال.
مشاري: ياشباب فشلتونا قدام الناس الله يفشلكم.
طلال: ياأخي لاتلومهم الحسره شينه.
مشاري: أناعارف أنها شينه بس تبي الصراحه ههههههههاي ذكروني ببرنامج أفتح ياسمسم.
طلال:هههههههههاي إيه والله أنت شفت كيف تطامروا وراء بعض كنهم بزران.
جاء محمد وركب السياره وقال: أه صدق من سمى الحمام بيت الراحه, صدق والله أنه بيت الراحه فعلآ.
مشاري: أقول وين الشباب؟.
محمد: راحوا للبقاله بروح معهم بشتري لي حب وحلويات.
طلال:أقول أحسب أحسابي معك.
مشاري: وأنابعد.
محمد: خلاص خلاص أزعجتوني.
طلال: الله يعين اللي بتاخذك.
محمد: إلايابختها, أقول بروح للبقاله يالله سلام.
(عندبيت أبوفهد):
بندروخالد ملطوعين عند باب الشارع ومعصبين على البنات
خالد: صدق البنات قلق.
بندر: توك تدري يبيلهم ساعتين عشان يجهزون.
خالد:ياليتني رحت مع الشباب.
بندر: لا والله تبيني أبلش بهم الحالي وبعدين لاتنسى أن كل اللي بيروحون من محارمك أماأنا اللي بيروح من خواتي نوره وبس وأماالبقيه هم خواتك وبنات خواتك وبنات أخوك يعني المغثه جايتك رضيت أم أبيت.
خالد: أف الله يعين بس.
فجأه رن جوال بندر والمتصل أخته نوره رد عليها وقال: هاه يالمصلحجيه ركبتوا.
نوره: احترم ألفاضك.
بندر:أقول أخلصي علينا ركبتوا كلكم.
نوره:إيه كلنا ركبنا.
بندر: معكم الشاي والقهوه والحلا .
نوره: معنا كل شي.
بندر: حتى الكيس المليان حلويات.
نوره: هومعنا لاكنه مب لنالعهود.
بندر: أها...... طيب هي مومذوقتنا منه.
نوره: لا أقول أخلص علينا ملينا وحنا ننتظر.
بندر: يالله باي.
خالد : هاه بشر أركبوا كلهم.
بندر: إيه.
خالد: وأخيرآ يالله فم يارجال وورنا شطارتك بالسواقه.
بندر: خالد أبيك تسوق الفان.
خالد: ليه.
بندر: لاتنسى أني دايخ وراسي مصدع.
خالد: ليه عسى ماشرياخوي وش بلاك.
بندر: لابس تعبت من الدوران بالسياره وبعدين لاتنسى أني مفتر ساعتين في سوق الغنم.
خالد: أوكيه أجل انا اللي بسوق وأمري لله , أجل خلنا ندخل عشان أطلع الفان من الحوش.
بندر: لا أنت أدخل وطلع الفان وأنابنتظرك هنا.
خالد: أوكيه كيفك أنت الخسران يالله سلام.
(في الفان):
نوره: أف يقول جينا ولا جو.
عهود: منهو.
نوره: بندرمن غيره يعني.
ندى:بدق على عمي خالد.
عهود: لاتتعبين نفسك هذا هوشرف.
خالد: هلا صبايا كيفكم.
ندى: بخير بس ننتظركم.
خالد: أوه ريم ونوف بيروحون معنا.
ريم أستحت وغرام قالت: ياخالي عجل علينا.
خالد: وش عندها المسترجله.
غرام: ورانا تتطعيس وفلات.
خالد: أقول ريحي لاأحوسك.
غرام:جرب بس أنااللي بحوسك.
خالد:ههههههه جربي ترا تندمين.
نوف:أقول ياخالد يالله ودنا ترانا مبسوطين بالحيل.
حالد:هههههههاي إيه ماألومك و من قدق فاز الهلال أمس.
عهود: خالد ترا معنا نوره أخت بندر.
خالد طاح وجهه ظن أن اللي بالسياره بس بنات أخته وأخته وبنات أخوه مادرى أن نوره معهم فجأه رن جواله والمتصل بندر رد عليه وقال:هلا أناالحين طالع جيتك يالله سلام.
طلع خالد السياره وركب بندروقال: سلام.
خالد:هلا.
بندر: كيفكم يابنات.
الكل:تمام.
خالد: بندر أفتح درج السياره.
بندر: تصدق عاد ضاع مفتاحه.
خالد بهمس: بكيفه المهم وين بنروح حنا.
بندربهمس:والله مدري بس تصدق أن بر الشمال زين وش رايك نروح للعماريه ولاالدرعيه ولاالعيينه ولا رماح .
خالد: لايارجال بس وش رايك نروح للثمامه.
بندر: لا لا كلها شباب.
خالد:ياأخي البنات يبون دبابات.
بندر:أسأل وحده منهم ولا أقولك دق عليهم.
خالد أتصل على ندى وقال لها:عطيني عهود.
بندرفز قلبه وطالع المرايه يبي يعرف عهود في أي مقعد جالسه ولما عرف وين جالسه هي جلس يطالعها وهي ماتدري.
خالد:هاه عهود وين تبونا نروح.
عهود:لحظه خلني أفكرأمممممممم.... أقول بنات وين بنروح.
ندى بهمس: نبي الثمامه.
نوره بهمس: إيه قولي له الثمامه.
عهود:أوكيه بقول له, خالد الكل يبي الثمامه.
خالد:عاد بندر يقول أن الثمامه كلها شباب.
عهود:حنا نبي الثمامه ماعلينا من بندر.
خالد: خلاص سكري صرفتي علي.
بندربهمس:هاه وش قالولك؟.
خالد:يبون الثمامه.
بندر:يااخي كلها شباب وراك أنت, ماتغار على محارمك.
خالد:إلا أغاربس ماسكه بروسهم يبون دبابات وثمامه.
بندر:دق على الشباب شف وين راحو؟.
خالد:طيب وأمري لله.
البنات يتتساسرون لأنهم مايبون بندر وخالد يسمعون سوالفهم,
نوره: هاه بنروح للثمامه.
عهود: ماأعتقد.
نوره شهقت وقالت: ليه؟.
عهود: البركه في أخوك بندر.
نوره: ليه وش فيه؟.
عهود: حظرته رافض والسبب أن الثمامه كلها شباب.
نوره: عاد بندر إذا قال شي يسويه.
غرام: مب على كيفه بتصل على عمي سعود يقنعه.
نوره: لا لابدق على أخوي بدرهوالوحيد اللي يقدر يقنعه .
غرام: لاماأعتقد.
نوره: نسيتوا أنه أخوه التوأم والتوائم يفهمون بعض ويقدرون يقنعون بعض.
نوف: دقي عليه وش تنتظرين.
نوره أتصلت على بدرورد عليها مشاري أخونوف
قالت: هلابدر وينكم فيه حنا نبي نروح للثمامه وبندرعيا ألوه وش فيك ماترد.
مشاري: أااااا....أنامشاري تبين بدر لحظه شوي.
عهود: نوره وش فيك؟.
بدر: ألو مين.
نوره: هلا بدوري هلابحبيبي.
بدر: هاه يالمصلحجيه وش بغيتي؟.
نوره: حنا البنات نبي نروح للثمامه.
بدر: أيوه.
نوره: وبندر رافض يودينا للثمامه بحجه أنها مليانه شباب.
بدر: أها.
نوره: عاد أتفقنا حنا البنات نتصل عليك.
بدر: اخلصي وش المطلوب؟.
نوره:المطلوب نبيك تقنعه.
بدر: ماعلي منكم أنتوا أقنعوه أناالحين أسوق الجمس وماأقدر أركز وأنااسوق يالله سلام يامصلحجيه.
نوره: طيب حنا....ألوه ألوه, أبن اللذين سكر السماعه في وجهي.
عهود:ندى عطيني جوالك.
ندى:ليه؟.
عهود: بكلم خالد.
أتصلت عهود على خالد وخالدماأنتبه لجواله
قال له بندر:خالد جوالك يرن.
خالد:وش أسوي البنات طفشوني ياأخوي.
بندر:اقول رد ولاتهتم.
خالدرد على عهود وقالت له:خالد تكفى أقنع ولدعمك يوديناللثمامه.
خالد:أنتي عارفه بندرإذا قال شي يسويه.
عهود:تكفى أقنعه.
خالد:لحظه شوي, هاه بندروش قلت.
بندر:لا مستحيل ياأخوي الثمامه كلها شباب وهم بنات صعبه ياخالد لاتحاول.
خالد:عهود سمعتي وش قال.
بندرفز قلبه يوم سمع أسم عهود.
عهود:تكفا ياخالد اقنعه.
خالد:أقنعيه بنفسك.
خالدنطل جواله على بندر وقال:خذ غثوني كلمهم بنفسك وفهمهم اناطفشت من هالمسأله ياليتني رحت مع الشباب.
بندر: وش أسوي به.
خالد:روسهم يابسه ومايقتنعون وأنت تقدر تقنعهم .
بندر:ألو.
عهودأرتاعت وسكرت السماعه في وجهه.
خالد:يااخوي تكلم.
بندر:أنقطع الخط.
أتصلت عهودعلى خالد مره ثانيه بجوال ندى وقال لبندر:من المتصل.
بندر:مكتوب ندى .
خالد:يااخي رد عليها والله أنقرفت من هذي التمشيه.
رد بندر وقبل مايقول ألوقالت عهود:ألوه الحين انامليون مره قلت لك لاتسفهني, ياأخي حرام عليك والله أني متلهفه لهذي التمشيه ونفسي من زمان أروح للثمامه وأركب دباب ياأخي ماتحس ماعندك ضمير اناأختك عهودتك حبيبتك ليه تحرمنا من شي نبيه لأن ولدعمك رفض يخليك تودينا للثمامه ليه تحرمونا من شي نتمناه من زمان والله أنك قهرتني أنت وولد عمك .
بندرلزم الصمت وعهود ضايقه وتتكلم وهي معصبه ومن القهراللي فيها بكت في السماعه ويوم بكت ضاق صدره وبدون شعور بندر نسى نفسه وقال لهابصوت خافت:أناأسف ماكان قصدي أزعلك.
عهود أرتاعت يوم سمعت صوت بندروقفلت بوجهه السماعه.
خالد:وش قالوا لك البنات , ومن اللي كلمتك.
بندر تنهد وقال: اللي دقت يوم سمعت صوتي رمت الجوال على أختي نوره .
خالد: وش قالت لك أختك.
بندربضيقه: تبي الصراحه.
خالد:الزبده ياأخوي.
بندر:خلاص بكيفك تبي توديهم الثمامه ودهم أصلآ من زمان ماركبنا الدبابات.
خالد:غريبه وش اللي غيررأيك.
بندرحب يصرف الموضوع وقال:بصراحه أنا مواعد نوره اوديها للثمامه وهي ذكرتني بوعدي لها.
خالد:متى وعدتها.
بندربضيقه:أف ياخالد خلني بحالي تراك طفشتني بأسألتك,أقول دق على بدر شف وينهم فيه.
خالد:ياأخي ليه معبس وجهك ومعصب أضحك شوي لوعلى شاني.
بندرلزم الصمت ومارد على خالد وحس بتأنيب الضميروقال بينه وبين نفسه:ياليتني مافرضت رايي عليهم, ياألله ياليتني ماضيقت صدرهاأف وش السوات الحين شكلها خذت عني فكره شينه.
قطع تفكيره صوت رنين جواله والمتصل بدرأخوه .
بندر: هلابدر وش تبي.
بدر:بندرفيك شي.
بندر بضيقه: أخلص وش بغيت.
بدر:بندراناأخوك اعرفك زين أنت حاس بضيقه صدر.
بندر: أف مافيني شي وراك انت.
بدر: ماتقدرتخبي عني حزنك لاتنسى أنك اخوي التوأم.
بندر:أف والله ماني رايق لك , أقول خذ كلم خالد.
خالد:وراك ياخي نطلت جوالك بوجهي بغيت أصدم بالسياره اللي قبالنا.
بندر:اقول كلم بدر شف وش يبي.
خالد: هلابدر وينكم مالكم حس وبعدين وش ذا الإزعاج اللي عندك.
بدر: حنا بالثمامه وينكم.
خالد:قريبين منكم.
بدر:يالله سلام.
البنات يتساسرون مع بعض
ندى:عهود ليه بكيتي وأنتي تكلمين خالد.
غرام:ياأختي لاتلومينها من القهراللي فيها بكت.
عهود:أقول قفلوا على الموضوع.
بندررسل رساله لأخته نوره كتب فيها بنوديكم للثمامه بس لاتغثونا.
البنات من الفرحه أصرخوا ماعدا عهود ضاق صدرها لأن بندر قهرها.
وبعد عناء وصبرطويل وصلوا للثمامه والكل نزل لاكن بندر مانزل لأن صدره ضايق,
أماعهود جلست ورا ومادرت أن بندر في السياره, نوره جت مسرعه وقالت: عهود ليه مانزلتي الكل نزل إلا إنتي.
بندريوم شاف نوره جت نزل تحت المرتبه اللي قدام يبي يسمع كلام عهود.
عهود:الحين مافيه أحدبالسياره؟.
نوره:لا بس أنتي وش فيك ضايقه؟.
عهود:ياأختي أنامقهوره.
نوره:ليه مقهوره وش صاير؟.
عهود: العاده الإربعاء أحلى الأيام عندي إلاهالإربعاء كل المصايب جتني فيه.
نوره: وش صايرلك انتي.
عهود:أولآ صقعت في أخوك في الحوش الظهر وهزئني وغيركذا توسخت عباتي وثانيآضاع جوالي والقهرأن أرقام صديقاتي فيه وثالثآوهو اكبر قهرضاع دفترالتحضيرحق الجامعه والمصيبه أن فيه صورتي , كيف تبيني أستانس وكل هالأمور صارت لي.
بكت عهود وشالت الطرحه عن وجههاونوره ضمتها أمابندريطالعها من ورا المرتبه وهومقهورمن نفسه ,
جت غرام تركض وتقول: نوره تعالي بسرعه هناك فيه حصان كبير.
نوره صرخت وقالت:عهود أمسحي دموعك وتعالي موحلوه تقعدين ألحالك باالسياره , لاتجيبين لنفسك الشبهه يالله أنابأسبقك أمسحي دموعك وتعالي, يابنات لحظه أنا جايه.
راحت نوره وسكرت باب الفان وعهود تبكي وتحاول توقف دموعها ماقدرت أمابندر ماتحمل يشوفها بهذا المنظر طلع من تحت المرتبه اللي قدام وهومنزل راسه ويطالع بالأرض قال:عهودأمسحي دموعك ماأقدرأتحمل أشوفك وأنتي تبكين,أناأسف لأني سببت لك الحزن سامحيني, عهود لاتنزلين من السياره بعدي على طول عشان ماتجيبين لنفسك الشبهه يالله في أمان الله.
ونزل من السياره وهومنزل راسه وراح يجلس مع الشباب.
أماعهود قالت:أف ياربيه حتى هنا طالع لي.
نزلت عهود من السياره بعد نص ساعه من نزول بندر.






الشباب كلهم راحو يركبون دبابات وبندر جلس على الرمل وهومتضايق من نفسه ولماحس أن الجو برد قام شب حطب وجاء محمد مسرع بالدباب وفاتح فمه ومن الوناسه يضحك بصوت عالي وغبر على بندر لاكن بندر ماأهتم منه.
جلس بندربينه وبين نفسه ويفكرفي حالته ويفكربنفسه وهويطالع هبال الشباب وهم يتسابقون بالدبابات ويسأل نفسه ليه ماتضحك مثلهم ليه تحس بهم وضيقه صدر وليه إذا سمعت أسمها قلبي يفزلها ويخفق بسرعه معقوله تكون يابندرطحت في حبها.
فجأه قطع تفكيره صوت صراخ البنات وراح لهم وهويركض عشان يعرف وش السالفه.





ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ





بندر:نوره وش صاير؟.
نوره وهي تبكي: عهود أغمي عليها والمشكله أن وجهها مزرق لونه وهي الحين ماتتحرك أخاف أتكون ماتت.
بندرأرتجف جسمه وتلعثم وشال عهود وقام يركض بها للسياره ونادى الشباب عشان يحملون الأغراض وأركبوالبنات معه وراحو لأقرب مستشفى وهم في قسم الطوارىء مرتبكين ينتظرون الدكتور عشان يبشرهم عن حاله عهود
ويوم طلع الدكتورراح له بندروسأله عن حالتها.
بندر: كيف حالها يادكتور.
الدكتور:الحمدلله أننالحقنا عليها.
بندر:ليه وش صاير؟.
الدكتور: والله هي تعاني من أنيمياحاده والظاهرأنها ماذاقت شي وطلعت في جو بارد وجسمها ماأستطاع تحمل البرد وهذا الأمر أدى إلى إرتفاع حرارتها .
بندر:لاحول ولاقوه إلابالله طيب وش السواه يادكتور.
الدكتور:أنت خلهااليوم عندنا وانشاء الله إذا تحسنت حالها كتبنالها خروج.
نوره:بندر وش نقول لأمهاإذا رحناللبيت.
بندر: واحد من أخوانهابيعلمها, لأنهاكبيره باالسن وفيهاضغط وصعبه نفاجئها باللي صار.
نوره: طيب يابندر......
بندربضيقه: خلاص قفلي على الموضوع.
نوره: بس حنا....
بندر: خلاص ماتفهمين قولي للبنات يركبون السياره وأنتي أركبي معهم.
نوره: طيب فهمنا بس لاتنافخ.
جاء خالد وعيال أخواته وأخوه والشباب جوكلهم مسرعين.
خالد:بندر وش فيهاعهود.
فيصل:ياخي وش فيها عمتي.
مشاري:تكلم يابندر لاتفقع مرارتي خالتي عهود فيهاشي؟.
طلال بضيقه:تكلم ياخوي.
بندر: لابس يقول الدكتور أن فيها أنيميا حاده ومع الجوالبارد أرتفعت حرارتها.
مشعل:مافيه خطرعلى حياتها.
بندر: لا.
بدر: طيب ليه أنت متضايق؟.
محمد:لهاالدرجه يهمك أمرعهود.
بندرتوهق وحب يصرف الموضوع فقال لهم: ياأخي لاتنسى اني مانمت من الصباح واليوم مفتر4ساعات بسوق الغنم وتروشت والعصررحنا للثمامهوالحين ابتلشنابذا المصيبه وتبيني أبتسم وانا دايخ.
مشاري:ياشباب أذن العشاء خلونا نروح نصلي وواحد منكم يودي البنات للبيت.
مشعل:والله السياره من دون خالتي عهود ممله فأعذروني ياشباب ماراح أوديهم.
مشاري:أقول ياشباب اللي جابهم يوديهم.
خالد:أنا بجلس بالمستشفى إلين أطمن على حالتها.
بندر:أجل بجلس معك.
الشباب والبنات لاحظو أن بندر مهتم لأمر عهود ولمالاحظ أن نظراتهم كلها عليه حب يصرف الموضوع وقال:كنت بجلس عشان أسليك بس تبون الصراحه بروح أودي البنات لأني طافي بالحيل ودايخ بس ياليت يجي معي سعود.
سعود:ليه؟.
بندر:لأنك محرم لبنات أخوك وبنات خواتك يالله أنابسبقكم للسياره.
بدرهمس في أذن محمد وقال:غريبه...... أخوك اليوم فيه شي غيرطبيعي.
محمد: لا شكل اللي فيه بسبب تأثير ريحه الغنم.
بدر: لايامحمد أناأعرف وش في بندر.
محمد:وكيف عرفت وش فيه؟.
بدر:أولآ لاتنسى أني أخوه التوئم ثانيآأن أناوياه تكوننا من بويضه وحده وثالثآتفكيرنا واحاسيسنا وحده وقلبي وقلبه متشابهين
وأي شي يحس فيه بندر أناأحس به وهذا الإحساس جاي لنا من الله.
محمد:الزبده خلصناالرجال راح وانت تتفلسف.
فيصل: بدرأبسألك سؤال.
بدر:تفضل أسأل.
فيصل:الحين هذا الإحساس وشلون يصير.
بدر:إذا جاءمرض لبندربعد يوم أويومين أويمكن في نفس اليوم أمرض نفس المرض اللي هوجاه وأنابعيد عنه.
فيصل:يعني حتى في الحب, طيب إذا أنت حبيت وحده بندريحبها في نفس الوقت وهومايدري.
بدر:إيه.
فيصل: معقوله بدر أنت تتكلم جد.
بدر:وانت شايفني ألعب عليك.
محمد:طيب ليه ماتقولنا بندر وش فيه اليوم هوموعلى عادته.
بدريعرف أخوه وش فيه لاكن حب يصرف الموضوع وقال: مثل ماقلت يامحمد بسبب تأثير ريحه الغنم صارت حالته كذى.
فيصل:بدر أنت تتكلم جد فيمايتعلق بالأحاسيس شكلك تستهبل.
بدر:هذا الشي مايصير إلاللتوائم سوائآ كانومتشابهين أو لا.
فيصل:كلامك مايخش العقل.
بدر: خلاص اجل بجيب لك كتاب متخصص في هذا المجال وبتعرف أشياء تخوف وغير طبيعيه عن التوائم.
فيصل:ماراح أقتنع إلا لما أشوف الكتاب بنفسي.
فجأه رن جوال مشعل والمتصل وافي ورد عليه وقال:هلا وافي كيفك تمام.
وافي: الحمدالله وأنت عساك بخير.
مشعل:الحمدالله بخير.
وافي:دق علي عمي سعود ويقول أن عمتي عهود بالمستشفى عسى مافيها شيآ شين.
مشعل:لا بس أنيمياحاده وحرارتها مرتفعه.
وافي: إيه الله يشفيها.
مشعل:وافي حنا متوهقين .
وافي:ليه وش صاير.
مشعل:ياخي حناماندري وشلون نعلم جدتي والمشكله ان جدتي تعبانه مثل ماأنت عارف وحناماندري كيف نعلمها.
وافي:انا بتصل عليها وبقول لهابطريقتي.
مشعل:الله يعطيك العافيه وماقصرت.
وافي:انتوا خلكم طبيعيين وروحوللبيت اواطلعوا مع اخوياكم وخلوا الموضوع علي اليوم أربعاء فلوها وانبسطوا ترى الأنيمياء والحراره مب اول مره تجي عهود.
مشعل:خالد بيجلس معها.
وافي:اساسآ جلوسه ماراح يغير شي أقول بس أطلعوا من المستشفى وروحوا مع أخوياكم وبكره الصبح بيكتب لها الدكتور خروج.
مشعل:طيب خالد يبي يجلس.
وافي:بكيفه بس انتوا اطلعوا من المستشفى ترى مالها داعي وقفتكم في الطوارىء وخالد الدكتور بيقنعه يروح للبيت.
مشعل:أوكيه الله يعطيك العافيه ياحبيبي.
وافي:الله يعافيك يالله تامرني بشي.
مشعل: سلامتك.
وافي:يالله في أمان الله.
مشعل: مع السلامه.






(في الفان):
بندريسوق وهوفي حاله صمت ويقول بينه وبين نفسه:أنت السبب في اللي صار لها ليه سويت كذى يابندرليه سويت كذى والله البنت ماتستاهل ياحياتي والله ماتستاهلين اللي صارلك ياليته فيني ولافيك أه بس.
سعوديطالع بندر بنظره تعجب فحب يستهبل عليه وقال:الحلو ليه ساكت وزعلان.
بندرطنشه ولارد عليه.
سعود:أقول بندروش فيك.
بندرمازال لازم الصمت وسعود يحاول يكلمه يبيه يتكلم ولاتكلم , وبعد محاولات عديده فاشله لزم سعود الصمت واستسلم.
البنات يتساسرون مع بعض كالعاده,
غرام:يابنات أقص يدي كلها أن كان بندرمافيه شي.
ندى:أساسآ واضح عليه ان فيه شي غير طبيعي.
نوف: هومرهق لاتلومونه.
غرام:لاشكله يحب عهود.
ندى:لاماأعتقد.
نوره لزمت الصمت وهي تطالع بندرمن بعيد وهي تقول بينها وبين نفسها: أول مره أشوفك ياخوي بهالحاله شكلك فعلآ يوحي بأنك تحب عهود معقوله يانوره أخوك يحب عهود؟...لا لا لاتظلمينه يمكن هو متضايق من شي ثاني...بس هويوم شاف عهود مغمى عليها أرتاع روعه شينه وشالهاوركبهابالسياره وهوخايف عليها....أساسآ عهود دايم تجيهاالحراره والأنيميا وتتنوم بالمستشفى ولايهتم لاكن هالمره غيرشكله حبها.
قطع تفكيرها صوت غرام وهي تقول:نوره وش فيك سرحتي ساعه أكلمك ولاأنتي يمي.
نوره: وش بغيتي مني.
ندى:كنا نتناقش في موضوع أخوك بندر.
ريم:خلاص يابنات حكمتوا على بندروعهود بشي ماأقترفوه يمكن يكون بندر تعبان ودايخ ماتدرون بالظروف صح ولاأناغلطانه.
غرام: أخيرآ تكلمت الدلوعه.
ريم: غرام خلاص أنتي موطفله أسلوب الدفاشه هذا خلاص أنسيه.
غرام:خلك بأفلامك الهنديه أحسن لك ياريم.
ريم:الحمدلله اللي عافاني ممابلاك.
ندى:أقول تتوقعون أن بندريحب عهود يابنات شوفوا شكله حاط يده على خده ومتسندعلى الباب شكله يهوجس.
ريم:بصراحه أنادايم أشوف أفلام هنديه وإذا حب البطل البطله وصارمهيوم فيهاوفجأه أمرضت حبيبته تطلع في عيونه نظره تدل على أنه يحب حبيبته وضايق صدره عليها وهذي النظره أناأشوفها الحين في عيون بندر.
نوف:قصدك لمعان العين وكأن فيها دموع والسرحان.
ريم: إيه.
غرام:من قدك ياعهود فيه أحد يحبك.
نوره حبت تصرف الموضوع فقالت:لاحب ولاهم يحزنون بندراليوم مفتربسوق الغنم 4ساعات وراح للجامعه وهومواصل وهوالحين دايخ ويبي ينام لأنه مرهق أناأعرف أخوي زين إذا صار مرهق تصير ملامحه كذى.
نوف:إيه صادقه نوره ترى حرام كذا نتهمهم وهم ماسوو شي.
نوره:خلاص قفلوا على الموضوع وفكروا كيف نتصرف مع أهلنا إذا اسألونا عن عهود.
(في الجمس):
الكل ضايق صدره على عهود إلامحمد وبدر يسولفون.
محمدبإستهبال:الحين ذي مالقت إلاهاليوم تمرض فيه.
مشعل:محمدلايكثرماأرضى أنك تتكلم على خالتي.
محمد:ياأخي لاتلومني كنا مبسوطين نطعس ونتسابق ونستهبل ومستانسين مره وفجأه سمعنا بندرينادينا والبنات يصارخون ياأخي وش تبيني أسوي أصيح وأحزن الحين يوم جاهاأنيميا حاده وإرتفاع حراره حزنو عليها أجل إذا ماتت وش بيسون بينيحون ويشققون ثيابهم.
مشعل:محمدأسكت مادام النفس عليك طيبه.
مشاري:لاتفقع مرارتي بدلاختك يامحمد.
عبدالعزيز:لاتتفاول على عمتي لاأقوم أتوطى بطنك هنا.
محمد:وش تبوني أسوي تبوني أصيح وأحزن معكم يعني.
بدر: لابس راعي شعورهم وحاول تونسهم.
محمد:لا شايفني مهرج ولاشايفني واحد مهبول.
فجأه دق خالد على طلال ورد عليه وقال: هلاخالد طمني على عهود عساها بخير.
خالد:أنخفضت حرارتها وسيطروا على الوضع .
طلال أبتسم وقال: بيطلعونهااليوم.
خالد:الدكتوركتب لها خروج لاكنه يقول الأفضل أنهاتنام اليوم بالمستشفى وبكره بيكتبون لها خروج.
طلال ضحك وقال:الله يبشرك بالخير طيب أنت الحين وينك؟.
خالد:دق على ناصرويقول ان الشباب مخيمين بالبروبينامون فيه إربعاء وخميس وقال لازم تجون كلكم.
طلال:طيب هم وين حطوا المخيم.
خالد: تعالوا مروني في المستشفى وأنابسوق هووصف لي المكان يالله سلام.
طلال:سلام.
مشاري: هاه بشركيف صارت الحين؟.
طلال: حرارتها أنخفضت وحطوا لها مغذي وبكره الصباح بتطلع من المستشفى.
محمد:شفتوا مافيها شي مكبرين السالفه ليه.
فيصل:محمدممكن تكرمنا بسكوتك.
طلال:وعلى فكره ترا ناصردق على خالد وقال أن الشباب مخيمين في البروبما أن العزبه معنا خلونا نروح لهم لأنهم بنامون يومين في المخيم.
مشاري: طيب وين فيه المخيم.
طلال:خالد يدله .
مشعل:ووين خالد الحين بالمستشفى.
طلال:إيه صح ذكرتني أقول بدرأرجع للمستشفى عشان نمرخالد.
بدر:ليه.
طلال:بنطلع للمخيم مع الشباب.
محمد:ياسلام عليك هذا الكلام المضبوط.
طلال:ياشباب اللي مايبي يروح معنا ينزل من الجمس وياخذ له تكسي.
مشاري:كلكم بتروحون للبر.
الكل:إيه.
بدر:بتصل على سعود وبندر وبنمرهم.
أتصل بدرعلى سعودوقاله عن المخيم ووافق يروح وبندررفض يروح لاكن عشان مايجيب لنفسه الشبهه وافق يروح معهم.
(في بيت أبوفهد):
كل الحريم في الصاله يسولفون مع بعض وأصواتهم عاليه وكل شوي يضحكون بصوت عالي.
أم مشعل: حمولتي غثوني من كثر جياتهم.
مشاعل:إيه والله ياجدتي غثونا والمصيبه أن عماتي شايفين انفسهم على أمي وهم ولاشي.
أم نايف:أعرس ولدهم ماجد.
أم مشعل:إلين الحين وهم يدورون له عروس.
أم فهد:مب انتي تقولين أنه خطب وبيتملك.
مشاعل: خطب وحده وماأرتاح لها واكتشف أنها طمعانه بحلاله ورفض يتزوجها.
أم مشعل:والله وش نسوي له خطبنا له تسع بنات وكلهم جميلات وبنات عز لاكنه مايبيهم.
أم نايف:طيب ليه ماتخطبون له من عائله(......) هم مثل مستواه عز ومال وأخلاق وبناتهم متدينات وجميلات.
أم وافي بمزح:طيب ماينفع له وحده من بناتي هههههههههه.
أم مشعل:هههههههه بناتك بزران بالنسبه له الرجال عمره25سنه ويبي وحده عمرهابالعشرين ويفضل أنهاتكون مقاربه له بالسن ويبيهامتدينه وأخلاقها عاليه واهم شي تكون دلوعه موت وجميله وبيضاء.
أم مشاري:هذي مواصفات بنتي ريم بس هوكبير عليها وعمرها18 هقوتك بتنفع له.
عهد:والله يااختي بنتك ماتعرف المسؤليه ومدلعه بالمره وحياتها أفلام هنديه .
أم نايف:لامايصلح لها.
أم مشاري:صدقتي والله بس هوماشاء الله عليه ماينرد.
نجود: بندر وبدرومحمد يقولون انه مغرور وشايف نفسه وسفراته كثيره للخارج ويحب يبجخ قدام الناس بثروته.
مشاعل:هذي مشكلته الوحيده لاكن أكثرسفراته للتجاره بس.
ام نايف: زوجك ماقال لك ماجد من يبي.
أم مشعل:قالت لي أمه أنها تبي عهود له أوعهد.
عهد أستحت ونزلت راسها بالأرض.
نجود:أحلا جالك عريس ياعهد.
عهد: خلاص لاتحرجيني.
أم فهد:والله أني ضايق صدري من أولدي فهد ووافي ومتعب.
أم نايف:وش فيهم؟.
أم فهد:والله أن ودي أنهم معرسين وماخذين حريمهم معهم للخارج.
مشاعل:أصلآ هم ساكنين في سكن كله عزاب وصعبه أنهم يتزوجون وياخذون حريمهم معهم.
نجود: يايمه هذي هندسه مب لعب.
ريماس: الحين وش يدرسون؟.
عهد: متعب داخل قسم محاماه يعني بيصير محامي ووافي داخل قسم تجاره, وفهد يانجود أي قسم داخل؟.
نجود:هندسه.
عهد:ماشالله يعني بيصير مهندس على العموم الله يوفقهم وهم لاحقين على غثى الزواج والمسؤليه دراستهم أولى.
أم فهد:الله يحميهم من هالكافرات اللي إذا شافوا واحد سعودي متدين أنشبوا فيه.
أم نايف:ليه ينشبون فيه.
أم فهد:يبون اللي خبري خبرك.
الكل ضحك على كلام أم فهد.
أم وافي:الحين ياعهد كم بقالك وتتخرجين من الجامعه؟.
عهد:والله يازوجه أجوي هذي أخرسنه لي.
أم وافي:وناويه تكملين ولا لا.
عهد:لايكفي شهاده الجامعه.
أم وافي:طيب أنتي ناويه تتوظفين.
أم نايف: لا خلاص بعد الدراسه تتعلم الطبخ وبنزوجها مب زين يقعدون البنات في البيت بدون مايعرسون وبعدين هي خطابها واجدين.
أم فهد: حتى ريماس هذي أخرسنه لها وبنزوجهاإذا تخرجت من دراستها.
مشاعل:ههههههه الله يعينكم يابنات.
أم مشعل: حتى أنتي جايك الدور.
نجود:ههههههه وجيههم أحمرت خجل الله يعينكم يابنات أناالحمدالله متزوجه من زمان وهذي المواضيع ماتحرجني.
أم فهد: نسيتي فعايلك قبل مانزوجك.
نجود: ماسويت شي موزين.
أم نايف:والله سويتي الهوايل تذكرين ياأم فهد المواقف اللي صارت بسبب فعايلها.
أم فهد:فشلتني قدام كل جماعتنا.
أم مشاري:ههههههه أذكرحركه سوتها في ولد أم مطلق يوم جاء بيشوفها.
أم مشعل:ياجرئك يانجود والله مانسيت حركتها في ام مطلق ههههههه.
أم فهد: فشلتنا الله يهديها.
مشاعل:قولوا وش سوت حمستونا.
عهد: من هي أم مطلق؟.
أم نايف: هي بنت الشيوخ والكل يتمنى نسبها بنت أصل وأجوديه بس نجود فشلتنا قدامها.
عهد:وش السالفه اللي صارت تكلموا .
أم فهد:السالفه صارت يوم نجود كانت في الثانويه.
ريماس:يوه من زمان يعني قبل 13سنه.
أم فهد:إيه المهم جتنا أم مطلق ووراها عبيدها كالعاده دخلت علينا وهي مبسوطه ومعها سبع صناديق مليانه ذهب ومن النوع الثقيل.
ريماس شهقت وقالت:سبع صناديك ذهب يعني رشرش وغوايش وهامه وحزام.
أم فهد: كل شي ومرصعه بعضها بالألماس.
عهد:الصناديق صغار.
أم فهد: لا كلها كبار ولوتبعين الذهب اللي فيها بيجيب لك أقل شي 10ملايين, المهم دخلت وحطت الصناديق في الحوش
وقالت لي كل هذي الصناديق مهر مني لنجود وأبيها زوجه لولدي مطلق.
ريماس:كلها لنجيد.
نجود: ماني بأصغر عيالك عشان تناديني بهالأسم.
أم فهد: خلاص أسمعوا السالفه ولاهونت أقولها.
عهد:كملي ماعليك منهم.
أم فهد:المهم الحرمه جايه ومبسوطه وتبي نجود لولدها الوحيد مطلق والمصيبه أن نجود كانت بالسطح تطل علينا وانا وأم مطلق بالحوش فجأه قامت نجوت ترجم أم مطلق بالحصى وتردد أنقلعي يالعجوز ماأبيكم ماأبي أتزوج هههههههههه هالبنت فشلتني قام الحرمه وماعرفت وش أقول للحرمه.
ريماس:هههههههههه صدق مجنونه.
أم نايف:هههههههه والله أني مانسيت هالموقف وياليتها رجمتها بالحصى وبس لا جابت طين ورجمت الحرمه به إليما طلعت من الباب وهي تقول الشرهه مب عليكم الشرهه علي أنااللي جايه أخطبها لولدي ولاهي بنت شوارع ماتأدبت ولاعرفتوا تربونها.
ريماس: وجع بنت شوارع مره وحده ليه مارديتوا عليها.
أم فهد:فشلتنا نجود خلت الحرمه تطلع وعباتها مليانه طين وتسب وتشتم فيناالله يهديها بس.
عهد: والذهب كله خذته معها؟.
أم فهد: خلته وراحت بس أنا خليت فهد يوديه لبيتهم مع الصبي حقنالأن الذهب مب لنا.
ريماس: كان خليتوه وتمتعتوا به.
أم فهد:لا والله مثل ماهي شبعانه فلوس حنا بعد شبعانين فلوس بس حنا متواضعين ولاهي تحب المظاهر والحمدالله على كل شي.
أم نايف: ياما ويامانجود سوت مشاكل مع اللي يخطبونها عشان يكنسلون الخطبه وكلهانجحت فيها إلا خطبه تركي لها.
ام مشعل: أتذكر ذاك اليوم كنا كلنا موجودين وجاء تركي يخطبها وقالت لنا ماأكون نجود إذا ماخليته يطلع من بيتنا ضايق.
مشاعل: ليه يانجود سويتي كذا.
نجود:كنت أبي أكمل الدراسه وكل اللي يخطبوني يبوني اقعد في البيت.
عهد:طيب وش المقلب اللي سوته نجود في زوجها تركي قبل لايتزوجها.
أم مشعل:هههههههه أتذكرالموقف وكنه أمس صاير, جتناأم تركي تبي تخطب نجود وقالت خلي ولدي يشوفها بالأول لأن هو اللي بياخذها وإذا عجبته خذناها, المهم جاء تركي وجلس بالمجلس هوومتعب لاكن المصيبه أن أمه قالت خلوه يشوفها على راحته وانابجلس معهم عشان كذا متعب طلع من المجلس وجت اللحظه الحاسمه ونجود تمشي ومعها القهوه وهي ناويه تكب القهوه على تركي ويوم قربت منه قال لها ماشاءلله وش هالجمال هذا ,اناباخذ قمر وأنامدري ياويل قلبي أنا, يمه خلاص ابيها, وأمه قالت خلاص وأناأمك شفتها زين , قالها وهويطالع نجود إيه يايمه أبيها,لاكن نجود بدال ماتكب القهوه عليه زلقت منها الدله وأنكبت عليها وتركي طمر من مكانه وأخذ منديل ومسح ملابس نجود وقال بسم الله عليك.
ريماس:ههههههه انقلب السحر على الساحر هههههههه.
عهد:بعذرها وافقت عليه لأنه تغزل فيها قدام أمه ومسح القهوه اللي أنكبت عليها في الخطبه.
أم فهد: من يوم راح تركي وأمه ونجودطول الوقت تسرح وتهوجس عاد أنا حسيت أنها تبيه وتمت الملكه والعرس على خير والحمدالله جوهم عيال بس الله يهدي تركي غث نجود بإتصالاته المفروض الرجال يثقل شوي.
عهد:ياخالتي لاتلومينه يحبها.
أم فهد: يحبها غيه ماقلناله شي بس يثقل مب كل شوي يتصل ويقعد بالساعات يكلمها بالتلفون شينه في حقه عند الرجال.
فجأه رن جوال نجود والمتصل تركي ونجود راحت ترد عليه قفالت ريماس : طرينا القط جاء ينط هههههههه.
أم فهد: وش بلانجود يوم رن جوالها قامت.
ريماس:تركي اتصل عليها.
أم فهد:هههههههه الله يهديه صاير خروف وراها الله يسخره لها.
أم نايف: وش بلا البنات تأخرو من العصروهم طالعين للبر الساعه الحين 11 تأخرالوقت والجو بارد.
أم مشعل:توني مكلمه سعود أخوي يقول أنهم قريبين من الحاره.
أم نايف: أجل قولو للخدامه تنكب العشاء.
أم فهد:تونا على العشاء.
ام نايف: والله ودي اروح البيت كني بديت أدوخ من الإرهاق.
أم مشعل: يمه أنتي متى صحيتي من النوم.
أم نايف: من الفجرواناصاحيه والجو برد بنروح للبيت عشان نريح بس نحتري العشاء عشان اكل حبوبي حقه الضغط والسكر.
أم فهد: يابنات قولو للخدامات يزهبون السفره.
ريماس: إنشاء الله.






(في غرفه البنات)
بعد ماردت نجود على تركي زوجها رقت فوق لغرفتها تكلمه على رواق.
تركي:حبي أجي أخذك الحين.
نجود: وليه تجي نام اليوم ألحالك مثل امس.
تركي:والله ماأقدر.
نجود:ليه ماتقدر.
تركي:ذابحني البرد ياعمري.
نجود بإستهبال:عندك سبع بطانيات تلحف بهم وتدفا وعندك الدفايه بعد.
تركي تنهد وقال:بردان موت ومافي شي يدفيني غيرحضنك ياحياتي.
نجودأستحت من كلامه وقالت له:تركي أهلي حطوا العشاء بنزل اتعشى معهم.
تركي:افا تتركين حبيبك تروكه قلبك ميت جوع وبردان وتتعشين من دونه أفا ماهقيتها منك.
نجود: طيب بأنزل مجامله لهم وماراح أكل شي إلا إذا أخذتني.
تركي: اجيك الحين؟.
نجود:ياتركي أثقل شوي لاتصير مرجوج كل أي شي بسيط يسكت جوعك واناباكل شي بسيط مجامله لهم وإذا راحوا عيال عمي بدق عليك عشان تجي تاخذني.
تركي:أه ياقلبي خلاص بسكرعشان ماينقدون عليك.
نجود:لاتزعل ياقلبي موقصدي أزعلك.
تركي بضيق:لازعلت ولاشي يالله في أمان الله.
نجود:في امان الله.
نجود حست أن تركي زعل عليها فنزلت وقالت لأهلها أن أهله مجتمعين الحين ويبونها تجي الحين.
فأعذروها وقالولها روحي ألزم ماعليك رجلك ودقت عليه وجاء ياخذها.
ويوم حطوا العشاء جو البنات ماعدا عهود وأم نايف حست ان فيه شي غير طبيعي فقالت: نوره وين عهود؟.
نوره سكتت وطالعت أمها لأنها ماتدري وش تقول.
غرام تلقفت كالعاده وقالت:جدتي عهود أرتفعت حرارتهاوفيها أنيميا حاده وتنومت في المستشفى ولاتخافين حرارتها أنخفضت وبكره بتطلع الصبح من المستشفى وترا اللي صار لها الحين نفس الشي اللي صار لها السنه اللي راحت لاتخافين مافيها شي بس لنها ماكلت شي صارلها كذا.
أم نايف بروعه:أكيد مافيها شي؟.
غرام:إذا ماصدقتيني كلمي عمي خالد.
ريماس:ياخالتي ترا مب هذي اول مره يصير لعهود كذا ومادام أنهابتطلع بكره يعني أن مافيهاشي.
أم فهد:أقول تعوذي من الشيطان وتعالي نتعشى وبكره بتطلع ولاتكبرين الموضوع.
أم وافي همست بأذن غرام وقالت لها: وعدك عند أبوك في البيت يالملقوفه.
غرام:يمه هذا جزاي لأني حليت المشكله.
أم وافي:أنتي عارفه ان جدتك مريضه أفرضي أنهاأرتاعت وصارلها شي خطير وأمرضت وتنومت بالمستشفى تتوقعين أبوك وش بيسوي لك أقل شي يسويه بيجلدك بالعقال.
غرام حست أن المسأله جديه فلزمت الصمت وراحت تتعشا.
وبعدإنتهاء العشاء جوالشباب عشان ياخذون بندر وسعود لاكن سعود أضطر أنه يودي أمه وأخته عهد للبيت ومشعل أخذ أمه وخواته وراحوا للبيت ومشاري اخذأمه وخواته وراحوا للبيت
وأم وافي راحت هي وبناتها مع ولدها عبدالعزيز لبيتهم
الكل راح وأم فهد ونوره وريماس ومحمد وبدر جالسين بالصاله فجأه مر قدامهم بندر وهومتضايق ولاسلم ولاشي وعلى طول رقا فوق لغرفته .
قالت أم فهد:محمد وأناأمك وش في أخوك.
محمد:والله مدري وش قصته من رحنا للثمامه وهومتضايق.
بدر:لاتلومونه مانام من أمس.
ريماس:غريبه جايين بدري خاصه أن اليوم أربعاء العاده ترجعون الفجرللبيت.
محمد:الشباب كلمونا وقالوا انهم مخيمين في البر لاكن أبتلشنا بذي اللي طاحت علينا ولاكان رحنا من زمان.
أم فهد:عيب ذي بنت عمك لاتغلط عليها.
بدر:الشباب راحوا يودون اهاليهم ويجيبون ملابس لهم وبنطلع للمخيم وبننام فيه يومين.
محمد:أنابروح أجهزلي ملابس وأنسدح بغرفتي ليمايجون.
بدر:وانابعد بروح أجهز أغراضي.
أم فهد:يابنات طفوا اللمبات ليجيتو ترقون لغرفتكم بروح انام وترا الخدامه نامت وإذا طلعوا العيال ققفلوا البيبان كلها وناموا يالله تصبحون على خير.
راحت أم فهد تنام في غرفتها ومابقى في الصاله أحد غير نوره وريماس.
نوره:ريماس بندراليوم غير طبيعي شكله يحب عهود.
ريماس:نوره من جدك تتكلمين مايجوزهذا الكلام.
نوره:إلا يحبها وأكبردليل يوم اغمي عليها شالها وهوخايف ويصحيها ويقول عهود اصحي لاتموتين ومحد لاحظ هذا الشي إلا أنا.
ريماس:ماأعتقد.
نوره:شوفي أنابقول لك كل اللي صار وأنتي بنفسك أحكمي أوكيه.
ريماس:يالله هاتي اللي عندك.
(في سياره تركي):
تركي زعلان ولازم الصمت ونجود تطالعه وفيها ضحكه بس كاتمتها أما عيالهابدور وخالد وبندريلعبون ورا في السياره والمشكله تركي مشتاق لنجود موت ويبي يتغزل فيها لاكن الأولاد موجودين بالسياره.
تركي:ياعيال ورا مانمتوا.
خالد:يبه اليوم إربعاء ليه ماخليتنا نتعشى في بيت جدتي.
بدور:إيه يبه والله عشاهم يهبل بس أنت قلت لنا أنك بتجي تاخذنا.
تركي:أنا كنت بأخذ أمكم بس أنتوا نشبه.
بدور:ليه وين بتروحون.
تركي:كنت بوديها المستشفى لأنها تعبانه.
خالد:يمه وش فيك؟.
تركي:هي فيها شي علاجه معي.
بدور:طيب عطهاالعلاج الحين.
تركي مايصلح قدامكم هذا العلاج بس للمتزوجين وماياخذونه إلافي غرفه نومهم.
نجود:ههههههههه تركي خلاص مايصلح تتكلم قدامهم كذا.
تركي:لاتلوميني مقهوروالله لوالأمربيدي كان ماجبت عيال طول العمر.
خالد:يبه حنا وش فينا.
تركي:أقول أسكت لاتفقع مرارتي,أناماقلت لك يانجود لاتجيبينهم.
خالد:منهم يبه.
تركي:خلاص أسكت لااحط حرتي فيك.
نجود:ههههههه ياأخي اصبر الصبر زين .
تركي:الله يعين.
(في بيت ابوفهد):
(في غرفه بندر):
بندرجالس بغرفته وقافل الباب عليه ومقفل جواله ولايبي يحاكي أحد وهويطالع صوره عهود يتكلم بينه وبين نفسه ويقول:لازم تكلمها اليوم قبل باكر.
فقرر يكتب في دفتر عهود رساله إعتذار لها وبدا يكتب الرساله وهومتضايق ولمابدأ بالكتابه هلت دموعه على خده وكلما كتب كلمه تذكرعهود وتزيد دموعه وبالأخيرأخذ جوالها ودفترهاوقرر يروح المستشفى عشان يعطيها أغراضها, بعد ماخلص من كتابه الرساله مسح دموعه وقام من على السرير وغيرملابسه ودخل دوره المياه عشان يغسل وجهه وكان ينظرأخوانه يطلعون عشان يطلع لأن نفسيته تعبانه ومايبي يحاكي أحد.
(في الصاله):
ريماس:نوره أنتي تتكلمين جد, يعني الكلام اللي قالته ميري صحيح عهوداللي صقعت فيه بالحوش وفي المطبخ يوم راحت عهود تاخذ من المحلا بندرتوزى تحت الطاوله وجلس يراقبها ويوم جت عهود وهي مرتاعه لأن بندر طلع من تحت الطاوله ويوم سألناها قالت شفت تحت الطاوله جرذي وهي تقصد بندرهههههههه.
نوره:اناقلت لبندر ان عهود جت تركض خايفه وقالت أنها شافت جرذي كبير تحت الطاوله تدرين وش رده فعله, حط يده على ذقنه وكأنه يفكروأبتسم.
ريماس: بس تبين الصراحه هومب عادته يوقف يسولف مع أم نايف العاده يسلم وهومنزل راسه ويرقالغرفته لاكن هالمره سولف مع أم نايف ويوم قالت له نق من بناتي اللي تعجبك , أبتسم ولاحظت عليه السرحان حتى أم نايف تتكلم معه وتسولف وهولازم الصمت وكأنه يهوجس.
نوره:هويكره يمرقدام الحريم بس مدري وش اللي غيره.
ريماس:هههههههه يمكن عهودهي السبب.
نوره:ههههههه تدرين أنه ماخذ دفتر التحضيرحق عهود والمصيبه فيه صورتها وماخذ جوالهابعد وهي ماتدري.
ريماس: من قالك هالكلام.
نوره: اناشفت دفترالتحضيرحق عهود وجوالها ووردتهااللي جابهالهاأخوها خالد بغرفه بندر.
ريماس:متى شفتيها؟.
نوره:يوم رحت اناديه عشان أقوله أن أبوي يبيه وكان هو بدوره المياه يتروش وشفت جوال عهود ودفترها على سريره.
ريماس: متى رحتي لغرفته؟.
نوره:اليوم الظهريوم كان البيت مليان رجال.
ريماس:ماتدرين يمكن هذا الدفتر دفتره والجوال حق واحد من أخوياه أويمكن يكون جواله.
نوره: أنايوم شفت الجوال طلعت جوالي واتصلت على جوال عهود والمصيبه أن الجوال اللي على سريره رن بس أن بندر حاطه على الصامت وشلت الجوال وشفت من اللي متصل ويوم طالعت شاشه الجوال شفت أسمي ورقم جوالي وهذا دليلي على ان الجوال جوال عهود ويوم فتحت الدفترشفت صورتها فيه.
ريماس:الله يهديه ليه يسوي كذا ماهقيتها منه أبد هذا وهوالعاقل.
نوره: يوم نزل للصاله سولف مع أمي وأم نايف بس اللي خلاني أضحك من جد كلمه قالها بندر ويقصد بها عهود حتى أن عهود ضاقت منه.
ريماس: وش قال بندر.
نوره:يوم جت بدورتركض لبندر تبي تروح للبقاله لأنها تبي حلاو قال لها بندر فيه بالمطبخ كيس مليان حلويات وينه أكله القط وأنحاش هههههههه.
ريماس:ههههههههه هويقصد عهود لأنها قالت عنه جرذي يعني وحده بوحده هههههههه عليه حركات مدري وش تبي.
نوره: يوم كنابصاله الطعام نصف الأكل للرجال عهود نست جوالها ويوم دخل بندرخذه ويوم سألته عن جوال عهود قال أنه ماشافه وهوأساسآ ماخذه, ومحمديقول أن بندر ماتغدى وطول الوقت سرحان ويوم كنابالفان عيا بندر يخلينا نروح للثمامه بحجه أنهامليانه شباب وحاولنا نقنعه ورفض ويوم عهود دقت على خالدبجوال ندى رد عليها بندروبندرمن سمع صوتها سكت وعهود تكلمت وهزئته وبكت تحسبه اخوها خالد وفجأه أنطلت عهود الجوال لأن بندر تكلم بس مدري وش قال لها, ولاحظت على بندر انه يطالع عهود ويراقبها لاكن محد أنتبه له ولاحظت عليه شي واحد يوم بكت عهودضاق صدره ومايبي يكلم أحد ووافق نروح للثمامه ويوم وصلنا للثمامه الكل نزل إلاعهود وبندرويوم رحت أنادي عهود شفت بندرقاعد تحت المرتبه بس ماتكلمت عشان ماتصير مشكله .
ريماس:طيب عهود تدري أن بندر تحت المرتبه؟.
نوره: لا ماكانت تدري, لاكن عهود بكت وقالت أنهامقهوره وحظها شين وقالت اللي قهرني بندر, لاكن يوم نزلت من السياره عشان أروح أركب حصان شفت بندرينزل من الفان ويمسح عيونه وكأنه يبكي.
ريماس: في ذمتك.
نوره:والله العضيم أني شايفته وطول الوقت أشوفه جالس ألحاله قبال الحطب ويوم أغمي على عهود جاء مسرع وشالها وركض بها للفان يحسبهاماتت ولوتشوفين حالته تقولين هذا يموت فيها.
ريماس: صدق اللي تقولينه ولاتكذبين.
نوره:إذا مومصدقه أسألي البنات, لاكن يوم رحناللمستشفى ركض للدكتور وضاق صدره يوم قاله الدكتورأن حرارتها مرتفعه وفيها أنيمياحاده ولوتشوفين وجهه تقولين يحبها أصلآ واضح عليه حتى انه قال بيجلس مع خالد في المستشفى لاكن عشان مايجيب لنفسه الشبهه طلع من المستشفى, وبالسياره سعود يسولف طول الوقت وبندرحاط راسه على دريشه السياره ويهوجس ولاتكلم بولاكلمه ومن شوي راح لغرفته بدون مايطالعنا أو حتى يسلم.
ريماس:بعدالكلام اللي قلتيه أقتنعت انه فعلآ يحبها لاكن ماتدرين يمكن هو مرهق لأنه مواصل ومانام ومفتربسوق الغنم لاكن يمكن يحبهاماندري.
فجأه نزل بندر وهو متلثم ومعه دفتروطلع برا قالت نوره:شفتي وش تفسرين حركاته.
ريماس:ههههههههه أقول الساعه وحده قومي بس خلينا نروح ننام جاني النوم.
نوره: طيب ماقلتي لي رايك في سالفه عهود وبندر؟.
ريماس:بكره بتكلمين عهودوسحبي منها الكلام بروح أقفل البيبان وبروح أنام.
نوره:لحظه بطفي اللمبه وأجي معك أنتظريني.
ريماس:يالله تعالي ولاتركتك.
نوره:جيت جيت.
سيطرت الأفكار على عقل بندرومايدري وش يسوي ولايدري وين يروح وقرر يروح للمستشفى ويعطي عهود أغراضهاووصل للمستشفى ومايدري وش يسوي و قرر ينزل ويدخل للمستشفى ودخل وسأل عن غرفه عهود ومنعوا المستشفى الزياره لاكنه اعطا الممرضه بخشيش عشان توصل لعهود الأغراض وحذرها ماتعلم احد وطلع مسرع وقلبه يخفق بسرعه وهويكرر في نفسه يارب تقبل عذري.
(في مخيم الشباب):
كل الشباب مجتمعين محمدوبدر وخالد وناصروتركي وفهد وراكان وفالح وثامروطلال ومشعل ومشاري وسعود وعبدالعزيز وفيصل......ألخ
واصوات الضحك مرتفعه واحد يصارخ وواحدجالس يكلم حبيبته وواحد توه متملك والشباب يتريقون عليه
فالح:أقول ياشباب ليه بندر ماجاء.
محمد:هههههههه فاتكم اليوم نص عمركم بصراحه اليوم أبوي كرفه كرف الكلاب هههههههه.
فهد:اليوم الصبح بالكافتيريا تقولون أنه بيروح لسوق الغنم.
محمد:راح وشرا أربع ذبايح ويوم جهزت المفاطيح , تعرفون بندر دايم مستعجل جاب للبيت صحن مفطح كبير والرجال مسوي فيها ذيب قام وشال الصحن ألحاله وطاح منه بالحوش هههههههههه.
الكل:ههههههههههه
فالح بحماس:أفايأهل العلم أنكب المفطح ياويلي ويلاه عسى ماانكب كله.
بدر:كله انكب بس بندروداه للجمعيه الخيريه ههههههههه المسكين تعقد من ريحه الغنم.
فالح: أه يازين ريحه الغنم زيناه.
عبدالعزيز:أقول أسكت يالطعس لاتفشلنا.
فالح: ياويل ويلي ويلاه لاتقول طعس يالحضري لاأطخك هنا.
راكان وش عنده عنتربن شدادهههههههه.
مشعل:لاذا فالح بن شداد هههههههه.
ثامر:ماقلت لنايامحمد ليه بندر ماجاء.
محمد:إيه صح ذكرتني, المهم يوم ودى الرز المنكب للجمعيه الخيريه أتصل عليه الشايب وقال له جب مع الذبايح الأربع لحم حاشي لأن الوزير بيجي.
فالح بشهقه: الوزير(.....)ذاك ماغيره.
محمد:إيه هونفسه.
فالح: وليه ماعزمتوني.
محمد:ياخي ماطرا على بالي.
مشاري: ليه وش عندك؟.
فالح: والله أبيه يوظفني عنده في وزارته.
فيصل: يبيلك شهادات واجد عشان تتوظف عنده.
فالح: أنامامعي إلاإبتدائي وش بيوظفني.
ثامر:هههههههه بيوظفك فراش ولاحارس ويمكن قهوجي.
فالح:ابي أصيرسكرتير عنده.
محمد:هههههههه يبيلك شهادات واجد عشان تصيرسكرتير.
فالح: وشهي الشهادات؟.
طلال:يبيلك شهاده جامعيه ولازم تكون ماخذ دوره في السكرتاريه وشهاده إنجليزي وشهاده كمبيوتر ولازم تعرف أكثر من لغه ولازم تعرف كيف ترسل رسائل بالفاكس ولازم تنتبه لمواعيد الوزيرلأنك بتصير مثل ظله.
فالح: وجع أعوذ بالله لابالله مابيها أرعى غنمي وفحولي احسن لي.
محمد:هههههههه أقول خلوني اكمل لكم وش صار لبندر.
خالد:ماصارت سالفه .
بدربإستهبال:قصي لنا القصه ياأبلا.
محمدبإستعباط: كان ياماكان في قديم الزمان.
فيصل:سالفه اليوم صارت في قديم الزمان أجل ألحين وش بتصيرههههههه.
طلال:خلاص شباب بلاإستهبال محمدكمل لهم.
محمدتنحنح ثم قال:المهم الرجال راح يدور حاشي وجلس ساعه كامله وجت الساعه وحده ونص والبيت امتلا بالرجال والشايب أرتفع ضغطه المهم جاء بندر وقلطو الغداء ويوم راحوا الرجال قروشونا البنات يبوننا نمشيهم مع أنهم والله مايستاهلون.
راكان: كل البنات مصلحجيات لايهمونك.
محمد:إيه ومن زين الطبايع يبوننا نمشيهم والمشكله يبون الثمامه بس بندر رفض بس مدري من اللي أقنعه.
خالد: يوم وافق نروح للثمامه صار متضايق وماله خلق ولايتكلم ولايضحك مع أني نكت له كثير إلا انه ماضحك وطول الوقت يهوجس وسرحان هههههههه شكله متأثربريحه الغنم.
محمد: كنا مبسوطين ومستانسين وصارت مشكله نكدت علينا كلنا.
فهد: وش صار؟.
محمد:أقول ياشباب.
فيصل:لاتعلمهم هذي أمور عائليه.
محمد:المهم وحده من البنات طاحت علينا ونكدت علينا فرحتنا وهي الحين منومه بالمستشفى.
فالح: منهي.
خالد:لاتهتم شي مايستاهل ينقال المهم ياشباب وين تركي.
مشاري:توني شايفه يكلم بسيارته وخاش جو بعد.
عبدالعزيز: من يكلم ؟؟.
فالح:يكلم ناقته.
محمد:منهي.
طلال: نسيتوا أنه توه متملك على بنت عمه وتوه شاري لها جوال والحين قاعد يكلمها.
محمد: من متى يكلمها.
فهد:من ساعتين وهو يكلمها وبعد نص ساعه بيكمل معها 3ساعات.
محمد:أقول قوموا ياشباب خلونا نستهبل عليه.
فهد: تلقاه الحين يستعرض عندها ويمدح نفسه ههههههه.
(في سياره تركي):
تركي خاش جو مع زوجته ساره بنت عمه ويسولف معها بسوالف كلها غرام.
تركي:حبيبتي ليه ساكته خلاص أنازوجك ليه مستحيه تتكلمين.
فجأه ركب جمبه محمد وقال بصوت كله أنوثه:لايحياتي مبسوطه لأنك جمبي.
تركي أرتاع وقال: وش جابك هنا يادب.
محمد:جابني حبك وشوقي لك ياعمري ههههههههههاي.
تركي ضاق لاكنه لزم الصمت فجأه ركبوا الشباب في السياره وقال تركي لزوجته:خلاص شوي وأكلمكم.
محمدأخذ الجوال من تركي وقال بأبارك لزوجتك ممكن.
تركي بضيقه:جب الجوال.
الشباب حبوا يستهبلون عليه وأمسكوه عشان ماياخذ الجوال وكلهم يضحكون على شكله
محمد:ألوه مبروك بالرفاه وبالبنين عاد شدي حيلك وجيبي ولد وسموه حمودي.
تركي بضيقه:محمد جب الجوال لاأذبحك.
محمد:أساسآ من خذت منك الجوال هي قفلت السماعه بس حبيت أرفع ضغطك خذجوالك وياشباب يالله خلونا نكمل سهرتنا هههههههههه .
الكل:هههههههههههه.
خالد:ههههههههههههههاي أقول لاجيت تكلم حرمتك قفل عليك الباب لأن محمد ملقوف وبيجي ويطفشك هههههههه.
محمد:هههههههه أقول تركي ذي ماعندها خوات منسمات زيي.
تركي ساكت ولارد عليه.
محمد: السكوت علامه الرضاهههههههههه خلاص كلم حرمتك.
تركي:خلاص طيب ضف وجهك لاأمردغك هنا.
محمد:خلاص أجل بروح ألعب بلوت مع الشباب سلام.
يوم راح محمد قال تركي: أف الله يغثكم أزعجتوني , أروح اكلم سارونه أحسن لي.
أتصل تركي على زوجته ساره.
ساره بدلع:ألوه.
تركي: هلا والله هلابهالصوت.
ساره انحرجت من كلامه وقالت: وينك.
تركي:ياحياتي انتي عارفه أني في البر مع الشباب عاد فيه واحد من أخوياي أسمه محمد بثرومزحه ثقيل وهوالمهرج تبعنا وانتي عارفه عاد اللي مزحه ثقيل صعب تتخلصين منه بسهوله, المهم ياقلبي وش كنا نقول.
(في بيت نجود وتركي):
تركي طاقته الغلقه يبي يتغزل في نجود الكن عيالهم مانامو.
تركي:الحين ياعيال ورا ماترقدون.
خالد:مافينا نوم.
تركي:طيب انا وأمك فينا النوم.
خالد:خلاص روحوا نامو حنا بنطالع التلفزيون.
تركي لقاها فرصه وراح لغرفته وقال لنجود: جهزي نفسك وتعالي .
نجود ضحكت وتوها بتقوم قال لها بندر:ماما اناخايف نامي جمبي.
وراحت معه عشان تنومه.
اماتركي جلس 3ساعات ينتظرها ولاجت ويوم راح لغرفه عياله لقاها نايمه وحاضنه بندر,
مشى على أطراف أصابعه وقرب من نجود وقومها بصوت خفيف و قامت وتركت بندر وراحت مع تركي لغرفتهم وقفلوا عليهم الباب.
تركي مسك يد نجود وقال:أخيرآ صرتي معي ياحياتي.
وفجأه جاء بندر يصيح عند الباب ونجود تركت تركي وراحت تنوم ولدها ونامت معه أما تركي ضاق وعصب ومن القهر ماقدر ينام وجلس صاحي ألين الصباح أمانجود نامت مع عيالها وماأهتمت منه.
(في غرفه المستشفى):
عهود جالسه تطالع السقف وطفشانه موت ولاتدري كم الساعه , حست بعطش ونادت الممرضه عشان تجيب لها مويه وجت الممرضه معها مويه وكيس عهود فتحت الكيس وشافت فيه وردتين جوري حمراء ودفتر التحضير حقها وجوالها
فقالت للممرضه: من اللي جاب هذا الكيس.
الممرضه قالت: فيه رجال برا في جيب هدا كيس.
عهود بتعجب: رجال.... منهوا؟...
الممرضه:انا مافي يعرف.
عهود:كيف شكله؟.
الممرضه: واجد هلو طويل وأبيد بس أناأشوف في أيونه دموء هويبكي.
عهود بتعجب:رجال طويل وأبيض ويبكي منو مافهمت.
الممرضه : أنا ماأارف بس هو يقول ودي هدا كيس لغرفه اهود بس.
عهود: إيه طيب متى أناأطلع.
الممرضه: مورننج فيه خروج.
عهود:خلاص اجل أنا بنام بس خلي النور مولع .
الممرضه: أوكيه قودباي.






ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ





(في سياره بندر):
بندرجالس يحاكي نفسه وهموم الدنيا كلها بقلبه والأفكار تروح به يمين وشمال فقال بينه وبين نفسه:الحين وش الحل يابندر تتوقع أن الممرضه عطت عهود الكيس ولا لا, طيب ليه ماتتصل عشان تتأكد, بس يمكن ماترد طيب وإذا ردت وش بتقول لها شكلها كارهتك بسبب فعايلك أقول انت اتصل عليها وتوكل على الله.
أخذ بندر جواله وأتصل على جوال عهود ومع كل رنه قلبه يخفق بسرعه وكل شوي يبلع ريقه لأنه بالحيل متوتر.
(في غرفه المستشفى):
عهود:فتحت الكيس وطلعت الدفتر وفتحته ولقت صورتها فيه وحمدت ربها وطلعت الجوال وتأكدت أنه جوالها لاكن فيه سؤال حيرها كثير من اللي ماخذ جوالها والدفتر, لاكن يوم رفعت الدفتر لقت ظرف في الكيس فيه رساله مكتوب فيها:
أدري اني ياعهودأخطيت
وماني من الخطأ معصوم
وأدري أني أخطيت في حقك كثير
جيتك وأنا راجيك تقبلين عذري يابنت العم
وليتك تقبلين عذر إنسان راجيك
لوتعرفين بالحره اللي بالقلب
كان عذرتيني من زمان
أسف .....أسف على خطئي
ولوتعرفين باللي في القلب كان عذرتيني
وعلى فكره بيجيك إتصال من نوره ياليت تردين عليها ظروري
تحياتي لك:
بندر ولد عمك أبوفهد
عهود انصدمت وقلبها خفق بسرعه ماتدري وش تسوي تحس أنها بحلم , سألت نفسها سؤال ليه قال لوتعرفين باللي في القلب كان عذرتيني معقوله ياعهود بندر يحبك؟.... لا....لا لاتتوهمين.
فجأه قطع تفكيرهها صوت رنين الجوال ويوم شافت الشاشه مكتوب نوره2 فقالت بينها وبين نفسها:أنامخزنه رقم نوره بأسمها بدون أي رقم جمبه منهي نوره2.
قررت ترد على الجوال وأول ماقالت:ألو.
تكلم بندروقال بتنهيده:هلا عهود كيفك.
عهودأرتاعت وخافت وسكرت السماعه بوجهه.
وقالت بينها وبين نفسها:يالله أنهبل هذا شاف صورتي ومخزن رقمه عندي بأسم أخته والحين متصل وش يبي مني, بس هو ليش متغيرصوته مب هذي نبره صوته شكل فيه شي,
يالله وش أسوي الحين.
(في سياره بندر):
بندرضاق صدره يوم سكرت عهود بوجهه وقال بينه وبين نفسه:ليه سكرتي السماعه على الأقل خليني أسمع صوتك يالله ليه قلبي يخفق إذا سمعت صوتها أه...أااااااه وش السوات ياربي وشلون أقول لها أني أحبها, شكلي برسل لها رساله.
(في غرفه المستشفى):
عهود تنتفض وخايفه أول مره تحس بهذا الإحساس فجأه جتها رساله على الجوال وكانت الرساله من بندر وكتب فيها:
أبي من وقتك بس لحظه ببوح لك بشي معذبني
أبيك تسمعين كل اللي بقوله لك ياعهود
أدري أنك عاقله وماترضين بهذا
بس أبي منك دقيقه تسمعين وش بقول فيها
اناقصدي شريف بس لحظه أبيها منك تسمعين اللي بقوله لك
تكفين لاتعذبيني كثر عذابي بس أبيك تسمعيني
عهود تفكربينها وبين نفسها:وش يبي بندر وليه مهتم فيني هذي مب من عوايده , أرد ولا لا...... لاالأحس أقفل الجوال وأطنشه ماني فاضيه له.
بعد ماقفلت عهود جوالها نامت .
(في سياره بندر):
بندرأتصل 20مره وجوال عهود مقفل ضاق صدره وأنقهر ومن القهر نزلت دموعه وقرر يروح البيت ويحاول يتصل بكره.






يوم الخميس الساعه وحده الظهر
(في بيت نجود وتركي):
قامت نجود من النوم وهي مروقه وقومت عيالها لاكنهم أرفضوا يقومون فقررت تصلح غداء وتحطه لهم في حافظه عشان إذا قاموا يتغدون ويوم راحت لغرفتها شافت تركي جالس على الأرض وواضح عليه أنه مانام من أمس.
نجود:مساء الخيرتروكي.
تركي طنشها مسوي نفسه زعلان وحب يتغلى عليها.
نجود:ادري أنك زعلان لاكن تعرف العيال وهمهم .
تركي:لوانك تحبيني فعلآ كان جيتي وتركتيهم ونمتي معي وبعدين بندر خلاص صار كبير ليمتى ينام بحضنك.
نجود بضحكه:اها أنت مب زعلان انت تغارمن بندرصح.
تركي: لا بس مقهور من حطيتك عند أهلك وانااقول لك بجي أخذك ويوم خذتك أنشبولنا العيال بالسياره وحتى بالصاله ويوم جلسنا مع بعض أخيرآ جاء ولدك بندردلوعه ماما وكنت ألمح لك اكثر من مره ومطنشتني.
نجودبإستغباء: تلمح لي بأيش؟.
تركي : اللبيب بالإشاره يفهم.
نجود:هههههههههههه ياحليلك ياتركي صرت تغار من عيالك هههههههههههههههه.
تركي:إيه أضحكي ماعمرك حسيتي بالحره اللي في قلبي.
نجودقربت من تركي تبي تطيب خاطره ببوسه وتوها بتعطيه بوسه دخل عليهم بندر وهويحك عينه ويقول: ماما أبي أروح للحمام.
ضاق تركي وعصب وقال:روحي له لاأذبحه انالوأني أدري أن البزران نشبه كان ماجبت بزران طول العمر.
نجود جت بتهديه عصب زياده وطلع من البيت وهوضايق.
(في بيت أبونايف):
الكل مجتمع على السفره أم نايف وبناتها المتزوجات وبناتهم وأم وافي زوجه نايف وبناتها
أم نايف: زين أنكم طعتوني ونمتو عندنا.
أم وافي : والله ماحبينا نزعجك بس البنات الله يهديهم الحوا علينا لأن عيالنا الله يهديهم كلهم راحوا يخيمون في البر.
فجأه دخلت عهود وتفاجأالكل.
عهد:انتي من وين طلعتي؟. ومتى جيتي من المستشفى؟.
عهود:جيت الساعه 6الصباح وحسيت بملل وقال لي الدكتور تقدرين تطلعين الحين فأتصلت على وافي ولد أخوي وجابني هنا وراح مع متعب وفهد.
أم نايف:من ست الصبح جيتي وماعلمتيني واناضايق صدري عليك.
عهود: جيت في غرفتك وشفتك نايمه وماحبيت أزعجك عشان كذا طلعت ورحت أنام في غرفتي.
غرام:بنت اللذين ولاقومتني وياوجهها.
ندى:أسكتي تكفين ماحنا ناقصين أزعاجك.
غرام توها بترد على ندى أنغزتها أمها وسكتت.
مشاعل:مامليتي من المستشفى.
عهود:أف ياربيه من جت الساعه وحده بالليل صحيت من النوم وجلست أطالع السقف إلين الصبح وطفشت مره ويوم قال لي الدكتور تقدرين تطلعين الحين دقيت على وافي حبيب قلبي فديته قال لي أبد ياعميمه ماطلبتي شي وجاني في خلال ثلث ساعه وشرا لي فطور وفطرت انا وياه وراح.
غرام: غريبه الظاهر نازل عليه الوحي.
ندى:انا لونقول له وينك هزئنا قبل مانطلب شي.
أم نايف:لأنكن مزعجات وطلباتكن مالها لزمه.
نوف:حتى حناإذا طلبنا من مشعل شي رفض وجلس يتنفخ ولو تطلب عهود شي قال سمي ولبيه مدري ليش.
ريم:والله اناإذا طلبت من أخوي طلال أومشاري شي قالولي سمي ولبيه.
غرام:شي طبيعي لأنك دلوعه.
أم مشاري:خلاص عاد احترمو النعمه وتغدوا.
أم مشعل: يمه ترا أم الجيران أتصلت من شوي وأعزمتنا في بيتها وتبي البنات يجون معنا.
عهود:أناماأبي أروح بنام لأني مرهقه.
ام نايف:عهود معذوره والبقيه بيروحون مالهم عذر.
غرام:ياأمي نوره حرام عليك نبي نجلس في البيت كل اللي بيجون عجايز وش تبيننا نسوي مع العجايز.
أم وافي:خلاص ياغرام أسكتي لسانك طال ويبي له قص.
أم نايف: وش فيهم العجايزأحسن منكن يالبزران.
غرام:ماحنا بزران بس سوالفكم معروفه الله يذكر زمان أول ولاتذكرون فلانه الله يرحمها ولاالمطوعه اللي تدرسنا, ملينا من هالسوالف كل يوم تنعاد جيبوا شي جديد عشان نروح معكم.
أم نايف:هههههههههههه الله يقطع شيطانك يالملسونه خليتيني أضحك وانااكل.
الكل:هههههههههههه
أم نايف: ترا أم فهد وبناتها بيجوننا ومادام انهم بيجون بيروحون معناللجيران.
عهود:خلاص أجل أنتوا روحو وخلونا بالبيت.
عهد:بروح معكم.
مشاعل:وأنا بروح تونس سوالفهم.
أم نايف: خلاص أنا شبعت, أجل بروح أتجهز بقا خمس دقايق ويأذن العصر.
عهد:متى بنروح؟.
أم نايف:العصر وبنرجع بالليل كالعاده يالله أنجزوا بدري.
الكل تغدا وبعد صلاه العصر جت أم فهد وبناتها وراحوا للجيران وتركوعهود وغرام وندى وريم ونوف ونوره في البيت
وبعد مرور ساعتين قالت غرام:ياليتني رحت مليت.
ندى:وأنا بعد مليت وش رايك نروح للجيران.
نوف:بروح معكم.
ريم:والله فضاوه.
غرام:دقيت على أمي وقلت لها بنجي وقالت تعالوا جت رهف والعنود.
نوف:اجل يالله مشينا.
عهود شافت ندى وغرام ونوف لابسين عباياتهم سألتهم: وين بتروحون.
غرام:بنروح للجيران هنا ملل بتجين.
عهود:لا ماأبي أجي.
غرام:أحسن أنتي الخسرانه.
عهود:ضفي وجهك لأشيش وافي عليك.
ندى:لاتكفين خلاص باي.
عهود:هههههههه مايبيلهم إلاالعين الحمراء.
عهود:خلونا نروح لغرفتي فوق عشان ناخذ راحتنا بالسوالف.
ريم:أنا بشوف فلم هندي وإذا خلص جيت لكم.
عهود:خلاص اجل يالله نوره تعالي معي.
(في مخيم الشباب):
الكل مبسوط نصهم يلعبون كوره ونصهم راكبين دبابات ويتسابقون بالخيمه جالس بندرومشعل يسولفون.
مشعل:ياخي وين بندرليه ماجاء أمس معذور لاكن اليوم ماله عذردق عليه بس قل له يجي.
بدر:ماأعتقدأنه بيجي .
مشعل:ليه.
بدر:اناأعرف أخوي زين اللي فيه مب إرهاق فيه شي ثاني بس مقدرأقوله.
مشعل:قول ماراح أخبر أحد.
بدر:ياخي كل شي بوقته حلوبعدين اقولك بس خلني أتأكد وأقولك.
مشعل:مامليت من الجلوس؟.
بدر:من زمان.
مشعل:أجل قم يارجال خلنا نفلها وش تحتري.
بدر:يالله.
(في بيت الجيران):
الكل يسولف البنات في جهه والعجايز والحريم في جهه
(جهه الحريم):
أم عبدالرحمن:هلا والله هذي الساعه المباركه شرفتونا بجيتكم.
أم نايف:ماعليك زود ياوخيتي.
ام فهد:مالقيتي عروس لولدك أبراهيم.
ام إبراهيم: لاوالله بس أعجبتني وحده وودي أخطبها بس أنتظرالوقت المناسب.
أم طارق:منهي تكلمي.
أم إبراهيم: والله ودي بعهود بنت أم نايف ماشالله عليهاجمال وأخلاق وكل المواصفات اللي يبيها أولدي إبراهيم فيها ماشالله.
أم نايف:والله مدري وش اقولك أنتي فاجأتينا بس عهود توها تدرس.
أم عبدالرحمن:خيرالبر عاجله ياوخيتي البنت مالها إلا بيت زوجها ماعاد تنفع الدراسه بشي.
ام مشاري حبت تصرف الموضوع قالت: والله هذاك أول ياأم عبدالرحمن الحين اهم شي الدراسه.
أم خالد: مادام أن جاها عريس خلاص وش تحتري لاتقوين شوكتها ياأم نايف ولاترا بتعنس عندك.
أم نايف: المشكله خطبها واحد قبل اسبوعين وأرفضته البنت وماأقدر أغصبها على شي ماتبيه.
أم مشعل: هومديرأعمال الوزير(.......).وهوولدعائله(.......).
الكل أشهقوا وقالت أم خالد:أعذريني ياأم نايف بس بنتك عهود ماتعرف مصلحتها ولا فيه أحد يرفض مديرأعمال الوزير وعلى فكره ان كان يدوربنات فبناتي موجودات.
أم مشاري:لاتتعبين نفسك ياأم خالد هوخطب عهود يوم شافها ماره عندالمجلس .
أم عبدالرحمن: وا خزياه ماره عند الرجال.
عهود: ماكانت تدري أنه موجود , عاد راكان الله يهديه أخذ جوالها وانحاش وعهود لحقته ,عاد وهي تركض وراه مر راكان من عندالمجلس وطلع برا وعهود تركض وراه تبي تمسكه عاد الرجال لمحها وعجبته وألين الحين يبيها لاكن البنت رافضه وش اسوي بها.
أم عبدالرحمن: مايبي وحده ثانيه.
أم وافي:أبووافي قال لي أنه مصر على انه يتزوج عهود لاكن عهود رفضته بحجه الدراسه وقال مستعد أنتظرها بس أهم شي توافق.
أم خالد بنفس شينه كلها حسد قالت:إيه ينتظرها وش يحتري وهي ماشالله جميله تستاهل.
أم مشاري همست في أذن أم وافي وقالت لها:مومن قلب تقول هالكلام.
أم إبراهيم:هاه وش قلتي ياأم نايف في موضوع ولدي.
أم نايف:يصير خيرأنا بأكلمها وأقول لأبوها ويصير خير إنشالله.
أم إبراهيم:عاد ردي علينا بدري.
ام نايف:يصير خير.
(في جهه البنات):
كانو البنات يسولفون مع بعض.
ريوف:أقول يابنات عمي سلطان يبي يتزوج ويبيني أخطب له بنفسي عاد انا مدري من أخطب له.
عهد: ليه ماتحضرين زواج وتخطبين له.
ريوف:أنا لقيت له وحده وكلمته عنها ووافق عليها بس انا متردده مدري وشلون اقول لها.
ريماس: عادي صارحيها أن كنتي تمونين عليها.
غرام: عمك حلو.
ريوف: هذي صورته شوفيها وأحكمي.
غرام:ماشالله يهبل أخطبيني له.
كل البنات:هههههههههه.
ندى:ياختي وش بلاك مرجوجه فشلتينا.
مشاعل:على فكره عمك وش يبي المواصفات اللي في زوجه المستقبل.
ريوف: أنتوا تعرفون عمي مثقف وعاقل ومتدين وماشالله متجرقلوس ومنصبه عالي بس هويبي وحده مثله يعني وحده مثقفه وعاقله وماتعرف تلف وتدور يعني وحده تحب العلم والثقافه ومتدينه وأهم شي الأخلاق.
ريوف كانت تبي عهد لعمهاسلطان فحبت تلمح لها بدون ماتحرجها لاكن غرام تلقفت كالعاده وقالت:هذي مواصفات عمتي عهد.
ندى بهمس:فشلتيناأسكتي.
غرام بهمس:خلاص بسكت بس لاتوطين رجلي خلاص.
عهدهمست في أذن مشاعل وقالت:تصدقين ودي أن أخوك مشعل يتزوج العنود ماشالله عليها كامله والكامل الله.
مشاعل بهمس:تدرين ان أمي ناويه تخطبها بس تنتظر مشعل يتخرج من الجامعه.
العنود:يابنات مايجوز تتساسرون عطونا وجه.
رنا:بصراحه عهود لها وحشه ليه ماجت.
غرام: تعبانه شوي ونايمه بالبيت.
رنا:ياخساره ياليتها جت هي ونوره.
ريماس رن جوالها والمتصل نوره وردت عليها وقالت:هلا نوره وش عندك؟.
نوره: بندر.
ريماس:بندر وش فيه؟.
البنات يوم سمعوا أسم بندر ألزموا الصمت شي طبيعي كل وحده فيهم تتمنى أنه يتزوجها.
نوره: بندرمايرد علي أخاف صار له شي؟.
ريماس بإرتباك: لاماأعتقد.
نوره: يوم ركبتوا السياره رجعت أنا لأني نسيت غرض بغرفتي ويوم مريت عند غرفه بندر سمعته يبكي بصوت عالي.
ريماس بهدوء:إذا جينا البيت بنتفاهم بتصل عليه وبشوف وش فيه يالله باي.
يوم سكرت ريماس السماعه قالت غرام : وش تبي نوير.
ريماس: ماتبي شي.
العنود:بندر فيه شي.
عهدهمست في أذن مشاعل وقالت:أمحق حتى هي ماخذ عقلها بندرمثل البنات .
مشاعل بهمسك صاجينا به بنشوف بالأخر من بيتزوج.
ريماس: مافي بندر شي بس بدق عليه لأني نسيت غرض معه.
أتصلت ريماس على بندر ولارد ودقت أربع مرات ولا رد ويوم دقت 10 مرات ولارد وأتصلت على بدر
بدر:هلاريماس وش بغيتي.
ريماس:وش ذا الغزعاج عندك؟.
بدر:لابس الشباب يستهبلون كالعاده.
ريماس: ادق على بندرمايرد أخاف يكون صار له شي.
بدرحب يطمن ريماس فكذب عليها وقال:هومعي بس راح يجيب لنا مويه.
ريماس:الحمدالله يالله مع السلامه.
لاحضت ريماس ان البنات يوم سمعواسم بندر وبدر سكتو ولزمو الصمت لاكن طنشت الموضوع.
(في بيت أبونايف):
(في غرفه عهود):
نوره منسدحه على السرير وعهود جالسه على الكنبه وحاضنه دبدوبها ولازمه الصمت فجأه رن جوال عهود وعهود أرتبكت لأن المتصل بندر.
نوره:عهود جوالك يرن.
عهود:من المتصل؟.
نوره: مكتوب نوره2يتصل بك.
عهود أرتبكت وخذت الجوال من نوره لأنها تدري ان بندرهواللي داق.
نوره: عهودردي على البنت يمكن تبي شي لها نص ساعه وهي تدق مره تعطينها مشغول مره ماتردين يمكن تبي شي بس على فكره منهي نوره هذي ؟.
عهودبإرتباك:هذي وحده توني متعرفه عليها بالجامعه وأنتي ماتعرفينها.
نوره:يابنت ردي عليها حرام عليك.
عهود:لامانيب راده خليها تنطق.
نوره: تسطفلوا أنتي وياها.




(في بيت أبوفهد):
(في غرفه بندر):
بندرصارت أخلاقه زفت لأنه مانام من البارح والمسكين تعب وهويدق على عهود وهي ماترد عليه والمصيبه أنهاتعطيه مشغول فقرر يرسل لها رساله وقال بينه وبين نفسه: حرام عليك ياعهود ليه تبين تعذبني إنشالله تقرين هالرساله على وعسى تردين .
وبدأ بكتابه الرساله وأرسلها لها وقال:يارب ترد علي.
(في بيت أبونايف):
(في غرفه عهود):
جوال عهود ماسكت كل شوي يرن ونوره ضاقت وقالت:عهود ياأنك تردين ولاقفليه أحسن.
فجأه جت رساله وقالت نوره:جت رساله عطيني بقرأها.
عهودأرتاعت يوم شافت أسم المرسل وعرفت أنه بندر وتبي تصرف نوره فقالت لها: لاهذي رساله من خالد أخوي يقول أنه مب جاي اليوم للبيت.
نوره: إيه بس أحس انك اليوم مب طبيعيه فيك شي؟.
عهود:لابس دايخه شوي ممكن تجيبين لي مويه.
نوره: بروح لدوره المياه وأجي أوكيه.
عهود:خلاص.
طلعت نوره من الغرفه وراحت لدوره المياه ولقتها عهود فرصه أنها تقرأ الرساله اللي رسلها بندر واللي قال فيها:
أبختصرمعك الكلام في هالرساله
أهديتك إعتذار وأسف ولارديتي
ليه ماتبين تقبلين ياالغلا إعتذاري
اناأبيك تردين لو موعلشاني
في داخلي إحساسآ وودي أقوله
وماأقدر أكتبه في هالرساله
تكفين لو مره ردي علي
مايهمني كلامك بس ابيك تسمعيني
بندر
عهود ألزمت الصمت وفجأه رن جوالها وأرتاعت يوم درن ان المتصل بندر ,ماتدري وش تسوي فجأه دخلت نوره وأرتبكت عهود قالت نوره: عهود فيك شي؟.
عهود:لا م..مممافيني شي.
نوره: لا والله انتي اليوم موطبيعيه.
عهودحبت تصرف الموضوع وقالت:الحين أنتي ليه متصله على ريماس.
نوره:لأني دقيت على بندرأخوي ومارد علي.
عهود:ليه وش فيه؟.
نوره: من جينا من الثمامه وهوضايق صدره وأخلاقه متغيره ويهوجس وماجلس معنا من أمس والمشكله أنه طلع بالليل وهومتلثم ومعه كيس بس مدري وش فيه ومر قدامنا ولاسلم اوتكلم والمشكله انه مانام أمس بالبيت وماجاء إلايوم طلعنا العصر ويوم ركبوا أهلي السياره نسيت جوالي بغرفتي ويوم رحت أجيبه سمعته يبكي بصوت عالي تصدقين مدري وش فيه من أغمى عليك في الثمامه وهذا حاله هههههه شكله يحبك.
عهودألزمت الصمت وسرحت ونوره تتكلم وعهود سرحانه فجأه رن الجوال والمتصل بندر.
نوره: وش قصه جوالك من جيتكم وهو يرن خلاص ردي على البنت ولاجيبي الجوال خليني أصرفها.
عهود:لا لاتهتمين اناأخطيت يوم عطيتها رقمي أصلآ هي بثره ماعليك منها.
نوره:ياأختي والله أني قلقانه على بندر.
عهود:ليه.
نوره: من أمس وانا أدق عليه مايرد علي حتى أمي تتصل مايرد هذي اول مره يسوي معنا كذا أخاف يكون صار له شي.
عهودخافت فقررت ترسل لبندر رساله كتبت فيها: ليه ماترد على اهلك.
وجابوهابرساله وكتب فيها: أنتي السبب.
وأرسلت له: حرام عليك أمك قلقانه عليك.
وجاوبها برساله كتب فيها:ماراح ارد عليهم لما تردين علي وأن مارديتي بسوي في نفسي شي خطير.
عهود خافت وماتدري وش تسوي فجاه أتصل بندر وقالت نوره: والله إن ماريتي على صديقتك أنااللي برد فقع مرارتي صوت جوالك كل شوي ران.
عهود:خلاص برد بس لاتزعجينا.
عهود ردت وقلبها يخفق بسرعه قالت: ألوه هلا نوره.
بندربصوت متقطع من الحزن : هلابك أخيرآ رديتي حرام عليك ذبحتيني بصدك.
عهودبضيقه: من أمس تتصلين وش بغيتي.
بندر: عندك احد.
عهود:عندي نوره بنت عمي تبين تسلمين عليها.
بندر: لا الله يرحم والديك والله أني مليت من خشتها.
عهودماقدرت تمسك نفسها من الضحك.
بندر:فديت ضحكتك اللي تهبل.
عهود:وش بغيتي مني.
بندر:شي واحد .
عهود: وشو هذا الشي.
بندر:تردين علي بالليل ضروري فيه شي بقوله لك ظروري وأناقصدي شريف ولاتنسينن أني ولدعمك وأي شي يضرك يضرني فياليت تردين ضروري ياعهود ماابي أحرجك عند أختي نوره وانا اعرف انها ملقوفه وبتسألك وش قالت صديقتك عاد صرفيها بأي سالفه من السوالف اللي تصير بالجامعه وأنتي وشطارتك ياحبيبتي في أمان الله وأشكرك على ردك من جد ريحتي قلبي ياقلبي مع السلامه.
عهود:مع السلامه.
يوم سكرت عهود السماعه حست أن خفقان قلبها زاد بشكل غير طبيعي ونوره كالعاده قالت:من ذي؟ وش تبي؟ وش قالت لك؟ وليه سكتتي طول الوقت؟ وش كانت تقول؟ يالله جاوبيني وبعدين هي من بنته؟ وأختي ريماس تعرفهاولا لا؟
.....ألخ من أسألتها المزعجه.
عهودأبتسمت وقالت: ماعليك منها المهم بس خلينا ننزل تحت ودي أشوف ذا الفلم الهندي اللي ريم مسنتره عنده من العصر.
نوره:لاتغيرين الموضوع.
عهود:نوره انابروح وأنتي بكيفك تبين تجلسين بغرفتي بكيفك أجلسي يالله باي.
نوره: بنت اللذين خلتني وراحت تعالي ياعهيد أصبري لي.
الساعه 6المغرب
(في بيت تركي ونجود):
نجود جالسه على أعصابهالأن تركي من طلع الظهرإلين الأن ماجاء والأفكار السوداء تروح بها يمين ويسار لأنها أتصلت حوالي 35مره ولارد عليها في الأخرقررت ترسل له رساله ويوم أرسلتها جلست تنتظرالجواب فجأه جتها رساله من تركي كتب فيها:أنا عند أمي رجاء لاتزعجيني.
نجودأنطلت جوالها وقالت:ياربي وش أسوي به طفششني أوف.
بعدمانطلت جوالها جت في بالها فكره حلوه , أتصلت على نوره وقالت لهابأرسل لكم العيال لأني معزومه لزواج وحده من صديقاتي ونوره كالعاده نشبت فيها وقالت بروح معك, لاكن نجود صرفتها وقالت لها أن أهل زوجها كلهم بيروحون معها بالسياره ولافيه مكان لها والدعوات خاصه ومامعها إلابطاقه وحده لها, ونوره وافقت.
وأتصلت على الفندق اللي دايم يسكنون به وحجزت جناح للمعاريس وقالت لمدير الفندق يملا المكان ورد أحمر وشموع وقالت له أبي المكان يكون رومنسي مره وأبي الطباخ حقكم يجهزالعشاء الساعه 12بالليل بالتمام وراحت تتجهزفي غرفتها.
(في بيت أتركي زوج نجود):
تركي جالس يتقهوى مع أمه وأبوه بالصاله وأمه لاحضت حزنه وقالت له:وش فيك واناأمك؟فيه شي مضايقك؟.
تركي بضيقه: لامافيني شي بس أشياء في البيت مطفشتني.
أبوه: لايكون الأولاد اناكنت أطفش من البيت بسببكم وأنتم صغار ههههههههه ذق وأناأبوك من الكاس اللي ذوقتنياه وأنت صغيرهههههههه.
أمه:إذا الأولاد مايخلونك تأخذ راحتك ببيتك جبهم عندي يونسوني.
تركي:ياليت المشكله مشكله الأولاد وب المشكله نجودالله يهديها.
أبوه: وش بلاها بنت الحمايل؟.
تركي:ماتهتم فيني همها عيالها ماعاد هي مثل أول صرت بالنسبه لها كني صفرعلى الشمال.
أمه:ههههههههههه ياحليلك ياوليدي تغارعلى حرمتك من عيالك تراهم عيالك ومالك غناه عنهم.
أبوه:لازم تقدر حاله زوجتك ترا المسؤليه اللي هي تقوم فيها أكبر من المسؤليه اللي انت متحملها لازم تراعي حالها وأنا أبوك.
فجأه جت رساله لجوال تركي من نجود وأول مافتحها لزم الصمت لأنها كتبت فيها:
لاتحاسبني ياحبيبي على شي مالي ذنب فيه
أنت غالي بس الضروف حدتني
صدقني أنت غالي
ولوماأغليك كان ماأرسلت لك هالرساله
بعدما قرأ تركي الرساله تنهد وقال بينه وبين نفسه:أنتي عارفه اني ماأقدر أزعل عليك بس انا ياحياتي أبيك تفهمين شي واحد أني لوماأحبك كان ماسويت كذا.
أمه:أقول ورا ماتروح لبيتكم .
تركي حس أنه مصخها بجلسته وقال لأمه وأبوه: خلاص اجل بروح للبيت لأني دايخ من أمس مانمت .
أبوه: رح بس لاتواخذ حرمتك ترا مسؤليتها صعبه وغذا مومصدق جرب يوم واحد قم بمسؤليه البيت كلها وساعتها بتعرف قيمه زوجتك.
قام تركي وباس راس أمه وأبوه وقال:تامروني بشي.
أمه : ابيك تتحمل عيالك.
تركي : إنشالله وأنت يبه.
أبوه: سلامتك.
تركي : يالله في أمان الله.
أمه: في أمان الكريم ,الله يهديك وأناأمك.
(في بيت أبونايف):
الكل جالس يطالع فلم هندي نوره وريم متأثرين لدرجه أن دموعهم بدت تنزل أماعهود هي في وادي وهم في وادي ثاني
جالسه تطالع معهم لاكن عقلها مب معهم و وسرحانه طول الوقت وكانت تقول بينها وبين نفسها: وش تتوقعين ياعهود ان بندر بيقول لك, ياالله صوته وطريقه كلامه يهبلون يالله وش يبي مني معقوله بيخطبني, ياليت والله هوأحسن شباب عائلتنا شكلآ وعقلآ ووسامه وجهه تهبل يارب يكون من نصيبي من جد كلامه يهبل كان رومنسي بالمره وحنون في كلامه , ويكفي أنه خاف علي وأهتم فيني يوم اغمى علي بالمخيم, أه متى يدق عندي فضول ذابحني أبي أعرف وش يبي.
(في بيت تركي ونجود):
دخل تركي ونفسه بخشمه ويقول بينه وبين نفسه:الله يسترمن اللي جاي.
أول مادخل طلعت له وحده ماعرفها جميله وأنيقه وطارت عيونه فيها ثم صد عنها مايدري أنها نجود
قال بينه وبين نفسه: من هذي القمر ياويل قلبي ذي مب قمر إلا ملاك نازل من السماء من تكون.
كانت نجود لابسه فستان أأحمر ناعم بالمره وفاله شعرها وحاطه مكياج ناعم وروج أحمرفاقع ويوم طلعت قدامه قالت له بإبتسامه ساحره:هلا قلبي أخيرآ جيت.
تركي:وش عندك متشخصه.
نجود: نسيت ان اليوم زواج صديقتي وودي أنك تحضرمعي للزواج.
تركي قال بينه وبين نفسه: ولك عين تتكلمين بعد كل تطنيشك الحين عرفت أنك ماتهتمين لأمري , عرفت ألحين ليه مزعجتني بهالأتصالات عشان تبيك توديها للعرس.
نجود: تركي وين سرحت.
تركي عقد حواجبه وقال: لاماسرحت ولاشي بس بروح أتروش أنقرفت من هالعيشه.
نجودفيها ضحكه بس أكتمتها عشان مايعصب عليها تركي.
جهزت نجود عيالها وخذت لهم ملابس لأنها ناويه تخلي عيالها ينامون عندأهلها وأخذت لها ولزوجها ملابس لاكن زوجها مايدري أنها خذت ملابس لأنها قالت لولدها خالديحط الشناط في شنطه سياره أبوه وهومايدري.
بعدماطلع تركي من دوره المياه لقا الغرفه دافيه وملابسه الداخليه جاهزه قدامه والثوب والبشت الأسود وقال بينه وبين نفسه:أمحق مره حسبتها متشخصه عشاني بس صارت متشخصه لعرس صديقتها ,أقول ألبس وتشخص ورح معها لاتتفلسف عليك .
فجأه قطع تفكيره صوت نجود وهي داخله ومعهاالبخور قالت له: هاه حبيبي جهزت .
تركي: لا جالس أنشف جسمي بغيتي شي.
نجود:لا خلاص أجل بأخليك تلبس على راحتك و بروح أرتب غرفه العيال لأنهامحيوسه.
يوم طلعت نجودعصب تركي وقال:ازعجتنا بذى العيال لوأنهم ماجابتهم كان أحسن , الله يرحم زمان أول كانت تنشف جسمك بنفسها وتلبسك بعد أماالحين عيالها أهم مني أقول بس أقوم ألبس أصرف لي.
بعدنص ساعه دخلت نجود ولقته جاهز لاكنه مطنشها فحبت تطنشه تبي تشوف رده فعله , وبعد نصف ساعه طلعوا وراحوا بيت أبو نايف عشان يحطون العيال وتفاجأ تركي يوم شاف الخدامه تنزل شنطه كبيره وسأل نجود وقال لها: نجود.
نجودالتفتت وقالت بحنيه:يالبى قلب نجود.
تركي قال بينه وبين نفسه: أه ياقلب ياحلوها وهي تقول هالكلمه.
نجود:تركي بغيت شي.
تركي:لا بس وين زواج صديقتك صجيتونا بهالزواج اللي مدري وش يبي.
نجود: تذكرالفندق اللي دايم نروح له أنا وياك وأحيانى ننام فيه .
تركي: أها.
نجود:في نفس قاعه الفندق زواجهم.
تركي:اللهم طولك ياروح.
وراحوا للفندق ويوم وصلو طلع واحد من الموظفين وأخذ المفتاح من تركي ونزل تركي لاكن نجود قالت له:حبيبي أجلس عندالإستقبال دقيقه بس بروح للغرفه اللي صديقتي حاجزتهابروح اسلم عليها وأجيلك.
تركي طيب ليه ماأروح لقسم الرجال.
نجود:لا أبيك تجلس بس دقايق وبجيك.
راحت نجود للغرفه اللي حجزتها ولقتها جنان نفذ مديرالفندق كل طلباتهاومن الفرحه بغت تبكي, وراحت وجهزت نفسها وتعطرت بالعطراللي يحبه تركي وأتصلت على تركي وقالت له:حبيبي أبيك تجي بقسم المعاريس.
تركي: طيب.
نجود:وأبيك تجي عند جناح رقم 30.
تركي بنفس شينه:اف طيب.
يوم جاء تركي للجناح وأول مارن الجرس فتحت له نجود وهي مبتسمه وقالت له:هلابك ياحبيبي نورت المكان اتمنى أن المفاجأه أعجبتك.
تركي بتعجب: طيب زواج صديقتك؟.
نجود:أساسآ مافيه زواج ولا شي اناحجزت هذا الجناح عشان نجلس مع بعض جلسه رومنسيه من زمان ماجلست معك هالجلسه.
تركي قام يتغلى عليها وقال: لاتحسبين انك باللي سويتيه تقدرين تراضيني.
نجود: وياترى وش اللي بيرضيك؟.
تركي:أنتي وشطارتك.
نجود:أنت جربني وماراح تندم.
تركي : نشوف.
الساعه12بالليل
(في بيت الجيران):
أم عبدالرحمن ضيفت الحيرم على العشاء وبعدماتعشوا قالت نوف لأختها مشاعل:ماتلاحظين أن البنات يهتمون لأمر بندر.
مشاعل:إلا واضح عليهم كلما جابت أمه طاريه أسكتو وجلسوا يتسمعون لكلامها عنه.
قاطعتهم ريوف وقالت: ابسألكم عن عهدبعض الأسئله.
نوف:أسألي.
ريوف:كم بقى لها بالجامعه؟.
مشاعل:هذي أخرسنه لها.
ريوف: وش بتسوي بعد الجامعه؟.
نوف:شوفي بأقولها لك بإختصار عهد تموت بشي أسمه دراسه وكتب وطموحها كبيربالمره وحلمها تكون دكتوره اوعالمه في التخصص اللي هي داخلته وهوطبعآ طب.
ريوف بذهول: ماشاءلله عليها.
مشاعل:ماقلتي لنا ليه تسألين هذي الأسئله؟.
ريوف:تقدرين تقولين فضول فقط لاأكثروالأقل.
(في بيت أبونايف):
ريم نامت ونوره جاها النوم ومنسدحه على الأريكه وعيال نجود ناموا وعهود يدور في بالها سؤال واللي هوبندر وش يبي مني؟.
فجأه رن جوال نوره وكان المتصل ريماس اختها.
نوره تثاوبت وقالت: هاه وش تبين.
ريماس:هههههه وش في صوتك كذا.
نوره: فيني النوم ماخلصتومن عزيمتكم؟.
ريماس: شوي وبنجي بس أبيك تتصلين على بندر يجي ياخذنا لني دقيت عليه ولارد يمكن يرد عليك.
نوره: أوف صجيتونا بذا البندر خلاص بدق عليه يالله باي.
عهود بتطفل:وش عندها ريماس.
نوره وهي ضايقه:تبيني أدق على بندر وحضرته مايرد علينا أول مره يسوي كذا.
عهود:وش تبون منه.
نوره: أوف تحقيق هو عهود والله أن فيني النوم ومالي خلق أتكلم خليني أدق على ذا الحمار عشان يجي ياخذنا.
بندررافض يرد على أهله ومافيه أحد يوديهم للبيت والمصيبه أن بندر يدق على عهود وعهود حاطه جوالها صامت ,
فقررت عهود ترسل لبندررساله كتبت فيها:رد على أهلك يبونك تجي تاخذهم وأوعدك إذا راحوا أهلك أرد عليك إذا دقيت علي.
بعدنص ساعه نوره دقت على ريماس وقالت: رد عليكم بندر.
ريماس:إيه وهوقريب من البيت تجهزي.
نوره:ترا نجود جابت عيالهاوراحت لزواج صديقتها وقالت خلوهم عندكم وبجي بكره أخذهم.
ريماس:معهم ملابسهم.
نوره:إيه بس أخلصوا علينا فيني النوم.
ريماس:يالله شوي وبيجي بندر بس تجهزي باي.
نوره:أوف باي.
عهود:هاه ردعليكم أخوك.
نوره:وأخيرآ رد وبيجي الحين.
عهودضحكت وقالت بينها وبين نفسها:الظاهرأنه سمع كلامي.
بعدساعه جاء بندروراحت نوره وعيال نجود ومروا أمها وريماس وراحوا للبيت وجت الساعه وحده بالليل ولاجت أمها وراحت تقوم ريم بنت أختها وراحت لغرفتها أما ريم كملت نومتها في غرفه عهد.
(في سياره بندر):
بندرساكت وماتكلم بولا كلمه وأمه تسولف هي وريماس فقالت نوره بضيقه: وأخيرآ رديت علينا ساعه وحنا نتصل ولاترد.
بندرساكت ولارد عليها وكل شوي يطالع الساعه ويقول بينه وبين نفسه:عسى مانامت لازم أصارحها باللي في قلبي الليله.
أم نايف:وراك وأنا أمك مسرع هدي من السرعه وأناامك وش فيك؟.
بندرماقدريطنش أمه فقال لها:يومين وأنامواصل ولانمت وابي أوصل للبيت وأنام لأن بكره فيه صلاه الجمعه.
أم فهد:الله يهديك بس.
نوره قالت لريماس:عهود اليوم غيرطبيعيه.
بندرمن سمع أسم عهود خفق قلبه بسرعه.
ريماس:وش فيها؟.
نوره:مدري بس صايره مرتبكه وطول الوقت سرحانه وتطالع بجوالها.
ريماس:ليه.
نوره: فيه وحده معكم بالجامعه أسمها نوره؟.
ريماس:إيه بس علاقتنا معهاسطحيه ليه؟.
نوره:عهودعطت ذي البنت رقمها وكل شوي متصله أزعجتنا بإتصالاتها وعهود رافضه ترد عليها.
ريماس:ليه.
نوره:تقول عنها أنها مزعجه وبثره.
ريماس:أقول أنزلي من السياره خلاص وصلنا للبيت.
نوره:أه وأخيرآ بنام.
بندردخل سيارته جوا البيت وراح مسرع لغرفته وقال لأمه:بروح أنام لاأحد يزعجني.
ويوم دخل غرفته رمى شماغه على السريروانسدح وأتصل على عهود ومع كل رنه يزيدخفقان قلبه , توقع أنها بترد عليه ولاردت حاول مره وثنتين وعشر ولا ردت وتحطم المسكين وقال:والله حرام عليها.
وقام من السرير ودخل دوره المياه وغسل وجهه وأكل حبه بندول وغيرملاابسه ولبس بجامه واتصل وللأسف ماردت
وقرر يكتب لها رساله وبدأ بالكتابه ويوم أنتهى رسلها وجلس ينتظر.
(في بيت أبونايف):
جو أهل عهود من الجيران وهم دايخين أمها راحت تنام وخواتها راحوا لبيوت أزواجهم وزوجه أخوها راحت لبيتها وعهد راحت لغرفه عهود ولقت الباب مقفول وراحت لغرفتها تنام لأنها ظنت ان عهود نايمه.
(في غرفه عهود):
عهود عايشه حاله توتر وخوف لأن بندركل شوي يدق عليها وهي ماردت عليه فجأه جتها رساله منه كتب فيها:
علامك ياحبيب القلب ماتبي تجاوبني
ترا مليت من كثرأتصالاتي
تعبت وأنا أرجي ردك
خلاص أرحمني ولاتتعبني
رد علي وريح قلبي اللي عذبني
يكفي صدود رد ولاتطنشني
تدري وش أمنيتي الوحيده
ترد علي بس وتسمعني
وإذا مارديت علي وسمعتني
بتكون حكمت علي بالإعدام ياقلبي
عهود أرجوك اسمعيني تراني تعبت من كثر ماأتصل عليك وأنتي ماتردين ليه ماتبين تردين وعدتيني تردين علي والحين أمطنشتني ماكانت هذي هقوتي فيك يابنت عمي
بتصل عليك بعد خمس دقايق وأن مارديتي بأتصل ليما تردين
بندر
عهود لزمت الصمت وقالت بينها وبين نفسها:ليه ماأرد بشوف وش يبي مني الظاهر أن عنده شي وبيقوله خلاص برد وبشوف وش أخرتها.
فجأه رن جوالها وقررت ترد عليه وأول ماقالت : ألوه.
قال بندر بصوت كله حزن وعتب:أخيرآ رديتي علي ياقلبي.
عهودأرتاعت يوم سمعت كلمه ياقلبي , وقلبها بدأ يخفق بسرعه.
عهود: وش تبي مني.
بندر: ماأبيك تتكلمين إلا إذا سمعتيني, أبيك تسمعيني وبس.
عهود:مسبب لي إزعاج وتبيني أسمعك.
بندردمعت عينه وقال:عهود أنتي ماتحسين بمعاناتي ولاعمرك بتحسين حرام عليك من أمس وأناأتصل ومطنشه ولاهمك واليوم دقيت أكثر من مره ولاتردين وبكل برود تقولين لي مسبب لي إزعاج وتبيني أسمعك, لواللي فيني فيك كان مالمتيني.
عهود:طيب تكلم أناأسمعك الحين.
بندربكى وعهود حست أنه يبكي وضاق صدرها ولزمت الصمت وقال لها:ماعمرك يابنت عمي بتحسين باللي أحس به
تبين تعرفين وش أبي منك , شي واحد وهوقلبك يابنت العم قلبك وبس.
بندرماقدر يتكلم العبره خانقته بشكل غير طبيعي وماقدر يكمل كلامه لاكن في الأخير قال:عهود أناادري ماهمك ولايهمك أمري لاكن هذا اللي كنت بقوله لك لاكن أنتي عديمه إحساس وبلا ضمير وصدقيني الموت أهون علي من تطنيشك .
عهودضاق صدرها وقالت له:بندر اناماأبيك تزعل بس صعبه أكلمك صدقني ماأقدراكلمك.
بندرعصب وقال:لوتعرفين اللي في قلبي كان مالمتيني يابنت العم لاكن اللي رجوله بالنارمومثل اللي رجوله في الثلج , والظاهرأنك ماعندك أي أحاسيس ولاحتى تعرفين الأحساس لاكن قبل ماأسكربقولك شي واحد ماهقيت ردك كذى يابنت العم , أه بس يالله في أمان الله ياعهود.
وسكرالسماعه في وجهها وعهود حست بتأنيب الضميروبكت وجلست الين الفجر وهي تفكر في كلام بندر لأنها منصدمه من اللي صار لأنها تعرف عن بندرحاجات مختلفه تعرف أنه حبوب ومن النوع اللي يمزح لاكنه جدي دائم ومايهزه شي وتعرف أنه رجال صلب مثل الصخر ومايهزه أي شي وأكثر شي تعرفه أنه لايمكن يبكي لووش يصيرودايم يخفي مشاعره بدون مايبوح بها وتعرف عنه أن عنده كرامه ومستحيل يرخصها لأجل أحد واليوم أرخصها لأجلها لاكنها ماأهتمت منه ولافكرت فيه.
بندرمتضايق لأن عهود ماأهتمت لأمره وضاق صدره زياده لأنها ماحست فيه وقرر يرسل لها رسائل عل وعسى تحس بمشاعره تجاهها فصار كل يوم يرسل لها عده رسائل وكل رساله أحسن من الثانيه.





(بعدأسبوع من مكالمه بندر لعهود):
بدأ يحن قلب عهود على بندر لأنه كل يوم يرسل لها عده رسائل حب وغرام وبدأ قلبها يتعلق في بندر لاكنها ماحبت توضح له وفي يوم من الأيام جتها رساله من بندركتب فيها:
تعبت أرسل لناسآ مادرو عني
تعبت من كثرمااحاول أرضيهم
أبيهم بس يحسون فيني بس لحظه
أبيهم يحسون ومادرو عني
ترا حالي من بعدهم يروع
لانوم ولاأكل أوحتى راحه
تعبت ألين مامل صبري
تعبت أصبرقلبي اللي هان نفسه لأجل وصالهم
خلاص ياعهود براحتك لاتردين بس صدقيني أن صار فيني شي أنتي السبب
بندر
كانت هذي أخررساله أرسلها بندرلعهود, لاكن في يوم من الأيام سمعت عهود خالد أخوها يتكلم مع عيال خواته عن بندر
كانويقولون أنه تغيروصار غير طبيعي وطول الوقت يهوجس وصارأنطوائي وتغيرت ملامح وجهه من الإرهاق ونحف وجهه وصارمايضحك وطول الوقت محزن وإذا أسألوه عن شي مايرد وكأنه بعالم ثاني.
وبعدمرور شهر على حاله بندر بدت عهود تفتقد رسائله اللي كان يرسلها كل يوم وحست بإحساس غريب أول مره تحس فيه وقالت بينها وبين نفسها:مدري ليه قلبي صار يحن لك يابندر ومدري وش هذا الإحساس اللي أحس به معقوله أكون حبيتك وأنا ماأدري بس مدري ليه صرت أشتاق له.
وفجأه قطع تفكيرها صوت رنين جوالها والمتصل بندر ومن قالت عهود:الوه....
قال لهابندربضيقه:أبي أعرف أنتي وش سويتي فيني.
عهودخافت وقالت: ماسويت لك شي.
بندربإنفعال:تقولينها بكل برود ماسويتي شي , أنتي ياعهود حطمتي كبريائي وخليتيني أذل نفسي وأهينها عشانك خليتيني أعيش على أوهام كثيره خليتيني لاحي ولاميت والله الموت أرحم من اللي تسوينه فيني والله حرام عليك أنتي لهاالدرجه عديمه إحساس أسبوع أرسل لك رسائل قلت عل وعسى تحس فيني ولاحياه لمن تنادي.
عهود:بندر أنت ماأنت في وعيك ولاتدري وش تقول.
بندر:أناتعبان تعرفين وش معنى تعبان .
عهود:بندرطيب أنت أهدأ عشان أفهم وش تقول.
بندر:من شهر وأنا أعاني حتى النوم ماعاد أقدر أتهنى به صرت من الإرهاق مجنون ماأدري وش أقول حتى دراستي أهملتها وأهلي ماعاد أجلس معهم صرت كني طفل طول الوقت دمعي على خدي وتقولين أهدأ.
عهودضاق صدرها وقالت:بندرأسمعني.
قاطعهابندروقال:وش أسمع وش عقبه يابنت عمي توك تفكرين تتكلمين خلاص ماعاد يفيد الكلام من اليوم ورايح بدفن قلبي وبدوس عليه برجولي وماراح افتحه لأحد , أنافتحته لك أنتي وبس ولاراح أفتحه لغيرك لاكن للأسف ماتستاهلينه ياعهود.
عهود لزمت الصمت ثمآ بكت وحس بندر بأنهاتبكي وقال لها: خلاص ياعهود ماعاد تنفع الدموع خلاص الظاهرأنك ماتبيني وهذا واضح عليك على العموم في أمان الله ياعهود وأوعدك أن هذي اللحظه هي أخرلحظه تسمعين فيها صوتي وعشان أريحك مني وأريح نفسي بسوي شي بس لاتسأليني وشوهالشي لاكن بيجيك الخبرمن أخوك خالد لاكن كل اللي أقوله ترحمي على روحي ياعهود, وقفل السماعه بوجهها.
عهود خافت عرفت أن بندربيسوي بنفسه شي , وخافت عليه وبدون شعور دقت عليه ولارد وتدقت مره ثنتين عشر ولارد وفجأه قفل جواله.
(في سياره بندر):
بعد ماسكر بندرالسماعه قرر ينتحرلأنه ماعاد يتحمل اللي يصير له وعهود تتصل عليه وهويردد خلاص يابنت عمي ماعاد ينفعني إتصالك تأخرتي علي واللي بيصيرلي أنتي السبب فيه , وفقل جواله وفجأه وبدون أي سابق إنذارصارله شي غير متوقع
.
عهود متوتره وتبكي وخايفه على بندرلأنه قفل جواله ولارد وصارت مثل المجنونه تدوربالغرفه وهي تقول:يارب مايصير له شي .
فجأه سمعت صوت خالد وهوحاط الجوال بأذنه ويقول: بدر بندر وش فيه؟ , هاه وش قلت حادث عساه بخير, إنالله وإناإليه راجعون , طيب طيب أناالحين جاي.
عهود أنهارت من الصياح وماقدرت تكتم عبرتها وحست أنها السبب فاللي صار لبندر.
الكل أرتاع على بندرلأن الحادث كان شنيع وطبعآ سيارته راحت للتشليح , أماهوفي العنايه المركزه وحالته خطره جدآ بين الحياه والموت وعهود كل يوم تبكي لأنها السبب.
وبعد مرور شهر من الحادث أنكتب لبندر عمر جديد وطلع من العنايه المركزه لأن حالته أستقرت لاكنه بيجلس بالمستشفى شهرين لأن فيه كسور بالفخذ وبرجوله.


يوم الجمعه الساعه 12بالليل
(في بيت أبونايف):
(في غرفه عهود):
عهود تعلقت في بندروحبته بدون ماتدري وجلست تقرا رسايله ودموعها تنزل وتشجعت وقررت تتصل على بندر ويوم دقت لقت الجوال مقفل فأرسلت له رساله.
(في بيت أبوفهد):
(في المطبخ):
دخلت ريماس المطبخ ولقت نوره واقفه تصلح لها قهوه.
ريماس:وش عندك بالمطبخ.
نوره أرتاعت وقالت:بسم الله الرحمن الرحيم ياأختي تنحنحي طلعي صوت عشان أعرف أنك جيتي ليه روعتيني.
ريماس:ههههههه وش قاعد تسوين يالبقره.
نوره:أصلح قهوه .
ريماس:ليه؟.
نوره:طنت براسي قهوه وكاكاوات.
ريماس:ومن وين جبتي الكاكاوات؟.
نوره:بدرشرا لي كاكاوات ب100ريال.
ريماس شهقت: 100ريال مره وحده كان شريتي ب10 أو20.
نوره:شرا لي لأني أزعجته كل يوم ألح عليه يجيب لي كاكاو وجاب لي هذي الكاكاوات وقال لي هذي تكفيك سنه كامله لاتزعجيني خلاص هههههههه المسكين طفشته.
ريماس:عهود لها أسبوع ماأحضرت للجامعه فيها شي.
نوره:من صارلبندرحادث وهي متغيره صارت نحيفه ووجهها أصفرتصدقين شكلها تحب بندر.
ريماس:أف حنا ماخلصنا من هالسالفه لك شهروأنتي تكررينها والله لوسمعك بندرقص ألسانك.
نوره:خلاص ماني متكلمه بس وش رايك تتقهوين معي في غرفتي.
ريماس: عندك مدرسه بكره.
نوره:قلت لأمي ماني رايحه ووافقت.
ريماس:خلاص روحي لغرفتي وأنابأسكر البيبان.
نوره:طيب بس لاتتأخرين ولاترا بأكل الكاكاوات عنك.
ريماس:طيب فهمنا خلاص روحي وبجي وراك.
(في غرفه المستشفى):
بندرجالس وهومتضايق لأنه مايطيق الجلوس بالمستشفى ولأن عهودمايهمها أمره فقررينادي النيرس وقال لها تعطيه جواله وقرريفتح جهازه وأول مافتح جواله أنصدم من عده رسائل وكانت الرسائل من عهود كتبت فيها.
الرساله الأولى
أبي أطلب منك طلب تسامحني على ردي
أناأسفه ماقصدت بس الحياء منعني
الرساله الثانيه
بندرالله يخليك رد علي ولاتحرق قلبي اللي خايف عليك
رجيتك لاتسوي بنفسك شي وإذا تبيني أسمعك مستعده أسمعك بس لاتسوي بنفسك شي.
الرساله الثالثه
جاني خبرعنك هزكل وجداني مدري محبه ولاتأنيب ظميري
ماتوقعتك تسوي بنفسك كذى عشاني
بس كل اللي أرجيه أن ربي يطلعك بالسلامه.
الرساله الرابعه
بندرأرجوك طمني عليك لوبرساله
أخواني يقولون أن حالتك خطيره وبديت تتحسن
إذا تحسنت حالك رد علي لوبرساله.
الرساله الخامسه
حالي بعدك مره عصيبه لاني مبسوطه ولاني مستانسه
ماغيرجالسه بين أهلي وعقلي وقلبي كله عندك
ياليت ترد علي وتطمني لأني خايفه عليك.
الرساله السادسه
تبي الصراحه في قلبي كلام وودي أقوله
بس الحياء مانعني من قوله
بس ياريت تتصل علي وتطمني عليك
عهود.
بعدماقرأ بندر رسايلها دمعت عينه وقال:أخيرآ حسيتي فيني يابنت عمي بعد ماجاني الحادث حبيتيني ياسبحان الله.
فقرريرسل لها رساله عشان يبرد حره قلبها.
(في بيت أبونايف):
(في غرفه عهود):
عهود منسدحه على السريروضايق صدرها وتطالع الجوال عل وعسى بندر يرد عليها فجأه وبدون سابق إنذار جتها رساله , وعهود أرتبكت وخذت الجوال بسرعه وفتحت الرساله وهي تقول يارب يكون بندر فجأه قرت الرساله وكان مكتوب فيها:
عساك بخيريابنت عمي أبشرك حالت جسمي بخير
لاكن قلبي مازال موبخير تعبان ومحتاج أحدآ يواسيه
يابنت العم اناقريت رسائلك
بس تمنيت أنها جتني قبل الحادث ليتك سمعتيني كان ماصاراللي صار
كنت بتصل ياعهود بس خفت تكونين عند أهلك وأحرجك
عشان كذى أرسلت هذي الرساله
عل وعسى أريحك بها ولاتقلقين علي الحمدالله أنابخير
في أمان الله ياعهود
بندر
عهود بكت يوم قرت الرساله وقررت تتصل على بندر وأتصلت وبندريوم شاف رقمها ماصدق
وبدون شعور رد عليها وقال:توك تحسين فيني الحين يابنت عمي.
عهود من سمعت صوته بكت فقال لها بندر:ياعهود أناأهنت نفسي وأرخصتها عشانك ليه تسوين فيني كذا أنتي تدرين أني أحبك
إيه أحبك ياعهود ولأني أحبك رديت عليك ولوواحد غيري كان هزئك وسكرالسماعه بوجهك لاكن أناماراح أسوي كذا تدرين ليش لأني أحبك لاكن موحرام عليك ياعهود تحرقين قلبي بتطنيشك وماحسيتي فيني والحين متصله بعدماصارلي الحادث عشان تتطمنين علي أدري مب حب فيني لا لأن ضميرك أنبك لأنك طنشتيني وعشان تريحين ضميرك أرسلتي هالرسايل ودقيتي عشان ماتحسين بالذنب بس أبي أعرف أناوش سويت لك عشان تسوين لي كذا؟.
عهودتحاول تمسح دموعها فقالت:أنا......أنا.....
قاطعها بندروبضيقه قال:مافيه أي شي يبرر اللي سويتيه ياعهود بسببك بغيت أموت حرام عليك والله حرام.
عهودبكت وحس بندرأنهاتبكي وضاق صدره لاكنه داس على قلبه وقال لها:أبي أعرف على أيش شايفه نفسك علي , جمال والحمدالله عندي جمال , عزودلال عندي عزودلال حنا متساوين في كل شي فليش شايفه نفسك علي وزياده على كذا متصله وتبكين تظنين أني بأغفرلك اللي سويتيه لاياعهود ماأقدرولاتحاولين تبررين فعلتك أدري بتقولين أسفه حقك علي ماقصدت لاكن هذا كله مايفيد بشي وإذا تبين تبكين أبكي عادي لأني عارف أنك تمثلين علي ببكاك لاكن تطمني ماراح أزعجك أبدآ وعشان تتطمنين بعدأنا بخير وقلبي دست عليه وماعاد به شي ينذكرإلاالجروح , ليه ساكته تكلمي ولاماعندك شي تقولينه أجل ليش متصله تكلمي.
عهود بضيقه صرخت وقالت:بندرأناأحبك تعرف وش معني أحبك إيه أحبك وحبيتك غصب عني مدري كيف حبيتك لاكن من الله حبيتك بندرأناماأقدر أتحمل فراقك طلبتك لاعاد تقفل جوالك وإذا تبي تتصل علي أتصل بأي وقت لاكن تكفى لاتعاملني بهالأسلوب القبيح .
زاد بكى عهود وبدت تشاهق من كثرالبكى وقالت له: لاتعاملني بهالأسلوب طلبتك ياولد عمي.
بندرضاق صدره وقال لها:أناأسف عهود خلاص لاتبكين أناأسف بس لاتلوميني عاملتيني بقساوه وهذي هي النتيجه خلاص لاتبكين والله أني ماأتحمل سماع بكاك خلاص ياقلبي يكفي بكى يالله روحي وغسلي وجهك بس لاتقفلين السماعه أبي أنتظرك على الخط بأقولك شي وخليه سربيني وبينك يالله ياعهود غسلي وجهك خلاص يكفي بكى, طيب وش رايك أقولك نكته,
أممممممم فيه واحد محشش لقى كنز فقال:الكنزولقيناه باقي الخريطه.
عهودضحكت فقال بندر: إيه سمعيني هالضحكه من زمان ماسمعتها, أسمعي بقولك موقف صارللدكتورحسنين اللي بالجامعه طبعآ أنا وبدر توأم وفي قاعه وحده فالدكتور هذا مايدري أن عندي اخ توأم فكنت أناأجاوب على أسألتي وأسأله بدر ومره انا أحضر المحاضره ومره بدريحضر وماقد حضرنا سوا عند هذا الدكتور ولأنه موسوس سوينا فيه مقلب جامد , لبست أنا وبدر نفس الملابس فأنا سجلت حضور للمحاضره وشافني الدكتور ويوم أستأذن لأنه بيروح دوره المياه حذرنا مانطلع من القاعه والمسكين جالس يغسل وجهه عند المغاسل فجأه طلع له بدر من الحمام وقام يصارخ على بدر يحسبه انا وبدرقال له خلاص بروح أسبقك للقاعه لاكن بدريوم طلع من دوره المياه راح للكافتيريا والدكتور جاء مسرع وقال لي أنا محذرك ماتطلعش من القاعه فانا حلفت له أني ماطلعت وقال:أنت بتكزبني. وقام يصارخ ويزاعق عاد تعرفين إزعاج المصاريه المهم الشباب اللي بالقاعه قالوا بندر ماطلع من القاعه وسكت يوم أحلفو له كل الشباب, المهم طلع لأن مديرالجامعه طلب حضوره عاد بدر ماقصر مر قدامه ويوم شافه عصب وقال له:بندر أناألت لك ماتطلعش من القاعه.
بدرعقد حواجبه وقال له: من أنت أصلآ أنا أول مره أشوفك هنا أنت أستاذ جديدبالجامعه.
ضاق المصري وقال:أنت بتستعبطش عليا ياأبني أنت بندر.
بدرقال:أناموبندر, وإذا مومصدق رح للقاعه.
عادالقاعه مافيه لها إلاطريق واحد والدكتورراح يركض ووصل للقاعه ولقاني جالس أراجع المحاضره وطلع مسرع وركض وشاف بدريشرب كفي بالكافتيريا ويبتسم له وراح مسرع للقاعه ولقاني جالس أراجع المحاضره وصار على ذا الحال نص ساعه وصار موسوس ودخل علينا وقال:الجامعه دي فيها عفاريت .
قلت له: من متى هذا الكلام يادكتور.
قال:شفت واحد بيشبه لك كتير.
الشباب ضحكوا عليه وفجأه دخل بدر والدكتور خاف وقال: بسم الله الرحمن الرحيم من إنتى وليه جاي عندنا.
بدرقال له: أنابندر, وأناقلت للدكتور أنابندر والمسكين طلع من القاعه وهوزي المجنون ويوم عرف ان أحنا توأم حمنا من حضورمحاضراته لمده شهروبعدهذا الشهر صرنا نحضر المحاضرات لاكن إلى الأن يكرهني أنا وبدرههههههههههه أستخف المسكين ماينلام هههههههه.
عهود لزمت الصمت وجلست تسمع سوالف بندرالعجيبه أول مره تدري أن بندر حنون وطيب وأول مره قلبها يخفق بسرعه غير طبيعيه وأستمرت سوالفهم إلاأذان الفجروجت الساعه سبع وبندر مازال يكلم عهود وعهود ساكته وتتسمع لسوالفه فجأه طقت الباب أختها عهد وعهود طنشتها فقال لها بندر:عهود حبيبتي.
عهود:لبيه.
بندر: أه يالبى قلبك حبيبتي من يطق الباب عليك؟.
عهود:هذي أختي عهد .
بندر:وش تبي؟.
عهود:أكيد أنها تبيني أجهز عشان الجامعه لاكني ماراح أروح اليوم.
بندر:وش المانع ياقلبي لاروحي وداومي أحسن لك.
عهود:ماأقدر.
بندر:ليه ماتقدرين؟.
عهود:ماودي أفارق صوتك .
بندر:ياحياتي عشان كذى ماودك تروحين , عشانك ياقلبي راح أكلمك كل يوم بس بشرط واحد.
عهود: أمر.
بندر:تهتمين بدراستك لأني ماأقدرأنتظر أكثر من أربع سنين.
عهود:وش تقصد؟.
بندر:هههههههه بعدين بتعرفين ليه مستعجله كل شي في وقته حلو.
عهود:أنت متى بتتصل علي؟.
بندر: أنتي إذا كنتي فاضيه في أي وقت وماعندك احد أرسلي لي رساله وراح أتصل عليك.
عهود: أخاف تكون مشغول.
بندر:مافيه شي يشغلني عنك ياقلبي.
عهود:يعني كلما صرت فاضيه وماعندي شي أرسل لك رساله.
بندر:إيه.
عهود: حتى لوباالليل عادي.
بندر: في أي وقت تحبين أنتي أرسلي وراح أرد عليك علاطول .
فجأه دخلت النيرس عند بندر وجابت له الفطور
فقال بندرلعهود: حبيبتي أنا مضطر أسكرجابت النيرس الفطور ولازم أفطر لأن الدكتور بيجي يفحصني بعد شوي.
عهود: خلاص براحتك.
بندر: حبي لاتزعلين وإنشالله راح أعوضك بمكالمه ثانيه وعلى فكره لازم تنامين لأن صوتك تغير ووضح عليه الإرهاق .
عهود:إنشالله.
بندر:عهوده بيباي.
عهود:باي.
بندر:عهودلحظه لاتسكرين.
عهود:بغيت شي.
بندر بهمس:أمممممممموه أحبك.
عهود أنحرجت ولاقالت أي شي فحب بندريستهبل عليها فقال لها:أموت انا على اللي يستحون أموت أناعلى الحياء وأهله .
عهود:خلاص تراني أستحي.
بندر:يالله ياحبي في أمان الله.
عهود:مع السلامه.
بعد ماسكرت عهود السماعه حضنت مخدتها وبدأت تعيش في الخيال والأحلام وفي ذيك اللحظه ماقدرت تنام لأنها تتذكر سوالف بندروتفكرفيه.
أما بندرصفق نفسه كف عشان يميز أن كان بواقع ولاحلم ومن الفرحه أكل الفطور كله وجلس طول النهار ولاقدر ينام من كثر التفكير في عهود.



ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ






يوم السبت:
الساعه 5و55دقيقه
( في المستشفى):
كانت الزياره مفتوحه والشباب كلهم جالسين عند بندر لاكن بندر طول الوقت سارح بفكره بعيد عنهم.
محمد:يااخي مامليت من جلست المستشفى.
بدر:ليه أشتقت له.
محمد:لا بس مصخها وهوجالس عندهم.
طلال:كم بقالك وتطلع من المستشفى.
عبدالعزيز:ياخي رد وش بلاك ساكت وين سارح أنت.
بندر:أااااا.... هاه وش تقول؟.
عبدالعزيز:من اللي ماخذ عقلك.
بندرتنهد بقوه وقال: محد ماخذ عقلي لاكني مليت من الجلوس هنا.
مشاري: متى بتطلع من المستشفى.
بندر:بعدشهر.
محمد:هههههههه خلك ممحد قالك تسرع بالسياره.
فجأه جت رساله لبندر من عهود كتبت فيها:
في داخلي سؤالآ عجيب
مدري اللي صار حقيقه ولاحلم
مدري وش بلاي صرت أفكر فيك
ياليت اللي صار أمس يصير كل يوم
ودي أتصل وجوالي عيا يطيع
وودي أسمع صوتك وخوفي يكون عندك احد
متى ياقلبي بتسمعني صوتك الجميل
متى ياحبي بسولف معك
عهودتك
بندر تضايق لأن الشباب عنده وجلس يطالع ساعه جواله ويحس أن الوقت طال والشباب مطولين وهووده يكلم عهود.
محمد:ياشباب موملاحظين شي غريب في بندر؟.
مشعل: شي غريب مثل أيش؟.
محمد:العاده إذا زرناه يكون محزن واليوم مبسوط وسرحان كثير وزياده على كذا أول مره يفطرالصباح مدري وش اللي غيره.
بندر:لاتغيرت ولاشي بس مبسوط لأني ماأروح للجامعه.
طلال:هههههههه قل كذا من زمان وريحنا.


بعد هذي المكالمه اللي بين بندروعهود صار بندر يكلمها يوميآ ويجلس معها على السماعه بالساعات ومايسكر إلا إذا عهود سكرت وجلس معها على هالوضع سنتين .

وصار شي غير متوقع كدر حياه بندر وعهود


(الجزء الثاني من القصه):
يوم الإربعاء من العطله الكبيره
قررو الشباب يسافرون للشرقيه
وعهود نامت عند نوره شهركامل وفي هذا الشهر صارت مواقف كثيره أخليكم مع الأحداث.
(في بيت أبوفهد):
(في المطبخ):
كانت نوره وعهود جالسين يصلحون الغداء ولما راحت نوره لغرفتها عشان تجيب جوالها دخل بدر المطبخ وشافته عهود وظنت أنه بندر ويوم دخل أبتسمت له عهود ولزمت الصمت وكملت تقطيع السلطه أمابدر أنبهر من جمالها وحبها من النظره الأولى.
راح بدر لغرفه بندرولقاه يكلم بالجوال وطلع من عنده وراح لغرفه نوره ولقاها حايسه الغرفه تدور جوالها واول ماشافت بدر قالت له:جابك الله ياأخوي تكفى دق على جوالي مدري وينه.
بدرلقاها فرصه عشان يسأل نوره عن البنت اللي بالمطبخ فقال لها: امي قالت لي لاتروح للمطبخ ليه من فيه.
نوره:ههههه أنا وعهودقررنا نصلح لكم الغداء اليوم.
بدر:الله يعين.
نوره: عهودصاحبه الفكره.
بدر:من تكون عهود؟.
نوره:عهود بنت عمي أبونايف نايمه أمس عندنا وبتنام عندنا شهر وأنامبسوطه.
بدر:هي وينها فيه.
نوره:بالمطبخ ليش تسأل.
بدر:لامجرد سؤال.
(في صاله الطعام):
عهود صلحت كبسه دجاج وملوخيه وسلطه أمانوره صلحت حلا كالعاده وكانت عهود تصف السفره للشباب فجأه طلع بوجهها بدر وعهود ظنت انه بندر فإبتسمت له وغمزت له وراحت .
وبدرمنهبل عليها وصاريراقبها وهي ماتدري.
بعد الغداء أرسل بندر رساله لعهود كتب فيها: تسلم لي هاليدين اللي صلحت أحلى غداء.
أمابدرفكان يفكربينه وبين نفسه : وش تبي ذا البنت ليه كلما طلعت مكان صادفتها بوجهي والمصيبه انها فاتشه ووجها ماشاالله قمربس أبي أعرف ليه تتبسم لي إذا شافتني .
الساعه 4ونص العصر
كان البيت هادي ومافيه أحد غير نوره وعهود لأن ريماس وأمها راحوا للجيران أما نوره جلست تطالع فيلم بالتلفزيون وعهود لقتها فرصه تكلم بندر فطلعت وجلست بالحديقه وكان بدريطالعها من شباك غرفته.
عهود ارسلت لبندر رساله وعلا طول أتصل.
عهود:هلاحبيبي كيفك تمام.
بندر:انازعلان عليك.
عهود: ليه ياقلبي.
بندر:ماخليتيني أشوفك والله قهر في بيتنا نايمه ولاقدرت أكلمك أوحتى اشوفك.
عهود:وش اسوي طول الوقت جالسه مع نوره.
بندر:الله يقطع بليسها نشبه كالعاده صح.
عهود:وش اسوي ياقلبي مابيدي حيله عشان أصرفها.
بندر:أبيك تجين لمجلس الرجال الحين.
عهود:ماأقدر.
بندر:لاتنسين أني ولد عمك يالله ياقلبي أنتظرك هناك ولاترا بزعل.
عهود:والله ماأدري وش أقول لاكن خلها بكره أخاف أحد من اخوانك يدخل علينا.
بندر:لاتنسين أني ولد عمك واي شي يضرك يضرني ولاتخافين بس أبي أشوف وجهك.
عهود:إنشالله لأجل عين تكرم مدينه.
بدرجلس طول الوقت يراقب عهود ويوم دخلت جوا البيت أنسدح على سريره وجلس يفكرفيها لأنها خذت عقله وحبها.
(في مجلس الرجال):
دخلت عهود وهي مرتبكه ويوم شافت بندر تطمنت ,
قال لهابندر:أخيرآ ياقلبي شفتك.
وقرب منها وضمها بقوه وجلس يبوس فيها ويتغزل لاكنه ماسوى لها شي.
(بعدمرورشهرين):
كثرت الصدف اللي تصير بين عهود وبدر وبدر حب عهود وعشقها لاكن حبه حب من طرف واحد
وفي يوم من الأيام كان بندر جالس مع بدرفي جو هادي وقرر بدر يبوح لبندر عن حبه لبنت عمه وقرر بندر يفضفض لبدر. أخليكم مع الأحداث:
بدرتنهد بصوت عالي وقال: بندربأصارحك بشي حسيت به من قبل شهرين وماعاد أتحمل الكتمان ماأبي أتعذب كثير لاكن بأصارحك بشي داخل قلبي.
بندر:حتى أنا ياأخوي ودي أشاورك بشي , بس قول أنت بالأول.
بدر:بصراحه أناأحب بنت عمي أبونايف.
بندرأرتبك وتوتر ومسك أعصابه.
بدر:بصراحه اناأحبها وماأبي أتزوج غيرها ولوماتزوجتها والله لذبح نفسي.
بندر:ليه؟.
بدر:أحس أنها صارت بالنسبه لي كل شي.
بندر:طيب لاتكبرالمسأله وهي صغيره.
بدر:بأقول لأمي تخطبها لي خلاص اتخذت القرار.
قطع كلامهم صوت جوال بندر والمتصل عهود وبندر قام مسرع عشان يرد عليها وأعتذر لبدر لأنه مشغول.
في يوم الثلاثاء جلس بدرمع أمه وصارحها باللي يحس به وقال لها أنه يحب عهود ويبيها زوجه له وأمه وافقت تخطبها له,
وفي نفس اليوم اتصلت أم فهد على أم نايف وقالت لها أنها تبي عهود لبدر وهنا المشكله.
عهود تحسب اللي خطبها بندر لاكنها من الفرحه ماسمعت الإسم زين ويوم خطبها بدر من أبوها خطبه رسميه وصل الخبرلبندر وهنا الصدمه ,
بندرماصدق الخبرلاكن يوم سأل أخوه بدر طلع الكلام صحيح وبندر يوم شاف أخوه بدر مبسوط سكت ولزم الصمت وقال لأخوه الله يوفقك وقرر يدوس على قبله ويبتعد عن عهود عشان أخوه لأنه مايبي يخسر أخوه عشان وحده .
(في بيت أبو نايف):
عهود مبسوطه وموافقه على الزواج ,المسكينه تحسب اللي خاطبها بندر لاكنها ماتدري , والمسكينه تتصل على بندر لاكنه مايرد عليها ظنت أنه بيكلمها بعد الملكه لاكنه مارد عليها أبد.
الكل يبارك لعهود وبندر جالس بسيارته يبكي بكى قهرلأنه يعتقد أن عهود باعته لأجل أخوه
قصه لقانا ياحبيبي في لحظه أنهيتها بنفسك
بعتني لأجل إنسان حبك وأرخصتني لأجل عيونه
ماهقيتها منك لأنك جرحتني بفعلتك
ياخساره حبي لك وياخساره قلبي عليك
تركتني بدون سبب
لأن أنسان غيري جاك .


(في يوم الملكه):
بدرمبسوط بالحيل وعهود طايره من الفرحه
(في بيت أبونايف):
الكل مبسوط وعهودلازمه الصمت ومتعجبه من تصرفات بندر ماعاد يرد على إتصالاتها ولاعاد يعطيها وجه مثل أول وقررت ترسل له رساله وبعد ماأرسلت رساله قطع تفكيرها صوت نوره .
نوره بفرحه:عهيد اليوم ملكتك وأنتي ساكته من قدك خذتي أخوي.
عهود بربكه:ياأختي مابعد صار شي.
ريماس:من قده أخوي خذاك .
أم فهد: والله أني كنت أتمناك لواحد من عيالي لاكن الله ماأراد, تقصد بندر.
عهود أنحرجت ونزلت راسها من الحياء.
نوره:من قدها اليوم ملكتها.
نوف رمت نوره بالمخده وقالت:ياأختي خلاص أحرجتي البنت أسكتي.
ندى تهمس بأذن غرام وتقول لها: شفتي عمتك ماهي بسهله خذت واحد من التوأم لازم وحده مننا تأخذ الثاني.
غرام بهمس:أناقلت لك من زمان أن عهود حاطه عينها على واحد منهم.
عهد: يمه أتصل خالد يقول أن الشيخ والرجال وصلو وأبوي يقول جهزوا القهوه والشاي وقربوهم عند باب المجلس لأن خالد بياخذهم.
عهود بدأ قلبها يخفق قالت بينهاوبين نفسها أخيرآ بأتزوجك يابندر. المسكينه بتنصدم لوتدري أن بدر اللي خاطبها موبندر لاكن مانقول غير تجري الرياح بما لاتشتهي السفن.
بعد ماتمت الملكه صارت عهود زوجه بدر على سنه الله ورسوله فصار موقف حطم عهود وخلاها تتحسف أخليكم مع الحداث:
(في مجلس الرجال):
بدأ الشيخ بكتابه العقد ووقع العريس والشهود ووافق العريس على كل شروط العروس وكاالعاده الحريم واقفين وراء الباب يتسمعون .
(في صاله الحريم):
طق خالد الباب ونادى عهود وقال لها: وقعي هنا لاكن قبل ماتوقعين هل أنتي فعلآ موافقه عليه هذا زواج مولعبه .
عهود خذت القلم ووقعت ولاشافت أسم العريس وراحت.
(في مجلس الرجال):
أبوفهد:مبروك وأناعمك.
بدر:الله يبارك فيك.
أبونايف:مبروك وأناأبوك منك المال ومنهاالعيال.
بدر:الله يبارك فيك.
محمد:خخخخخخ هههههههههه مسكين بلش نفسه بالزواج.
بدر:ماني راد عليك.
طلال:الله الله بخالتي عهود والله أن جاها شي والله لأذبحك.
بدر:لاتخاف عليها هي بيد أمنه.
مشاري: متى بتسوون العرس؟.
بدر:إذا جهزت جهازها.
مشعل: وكيف بتصرف عليها.
بدر: بطاقتي الصرافه مليانه فلوس وتكفينا الفلوس 100 سنه .
طلال: أدري أنك متجرفلوس لاكن لازم تتوظف لوبشركه أبوك.
بدر: لاحقين على الوظيفه أهم شي أتخرج من الجامعه.
عبدالعزيز:بدر وين بندر ليه ماجاء.
بدر:مدري وش فيه من خطبت وهومختفي ولي أسبوعين ماشفته.
عبدالعزيز:شكله غاير منك.
بدر:لاماأعتقد , أقول متى بشوف حرمتي.
فيصل:هههههههه أصبر ياأخوي شفها بكره .
بدر:وليه بكره؟.
فيصل:اهلك موجودين وأهالينا وفيه الرجال صعبه تتركهم وتروح وش بيقولون عنك خفيف وعلى الريحه.
بدر:خلاص بكره بس أبي رقم جوالها.
فيصل:خذ هذا رقمها بس بشرط لاتسبب لها إزعاج.
بدر: ياخي خلاص صارت زوجتي كلها أيام وأخذها معي.
الكل:هههههههههههه.
(في صاله الحريم):
الكل يزغرط ويبارك لعهود وعهود منحرجه وودها أن الكل يروحون عشان تكلم بندر لاكن بندر مارد عليها.
(في سياره بندر):
بندر يبكي من القهر ومازالت الأفكار الشينه تدور براسه فجأه جته رساله من عهود كتبت فيها:
أخيرآ ياقلبي فرحتنا أكملت أنا مبسوطه وأنشالله تكون مبسوط مثلي أنتظر أتصالك ياقلبي لأنك وحشتني مووووووت أحبك عهود.
يوم قرأ رسالتها رمى جواله وقال: صدق قويه وجه تبيني أكلمها بعد ماتركتني وراحت لأخوي.
(في بيت أبو نايف):
بعد سهره طويله ورقص وإستهبال الكل راح لبيته وعهود أسرعت لغرفتها لأنها تبي تكلم بندر.
أمها وأبوها وأخوانها كلهم ناموا وهي مازالت سهرانه.
(في غرفه عهود):
عهود قلبها يخفق من الفرحه وأنسدحت على سريرها وتوها بتتصل على بندر دقت عليها نوره وردت عليها:
عهود:هلا نوره بغيتي شي.
نوره:أقول ياعروس ألحين بيتصل عليك واحد برقم غريب.
عهود بفرحه:بندر بيدق علي.
نوره:هاه وش قلتي ,نسيتي أنك زوجه بدر أنتي تملكتي على بدر موبندر شكلك سمعتي الأسم غلط.
أنصدمت عهود صدمه شنيعه ومن قوه الصدمه أغمي عليها وجاها إنهيار عصبي.
نوره : ألوووو عهود فيك شي ردي علي ألوووو.
نوره خافت على عهود وأتصلت على عهد وقالت لها روحي شوفي وش فيها عهود.
وأنصدمت عهد يوم شافت عهود مغمى عليها وعلى طول ودوها للمستشفى وتنومت فيه وطلب الدكتور أنها تجلس بالمستشفى أسبوع.
عهود أرفضت تقابل أحد حتى بدر رفضت تقابله لاكنه أصر يقابلها ودخل ويوم شافها دمعت عينه وقال لها: ماتشوفين شر يالغاليه.
عهود ظنت أن بدر بندر أمسكت يده وقالت له: أحبك. ثم أغمي عليها ونامت.
وصل الخبرلبندر وماقدر يتحمل فراقها راح للمستشفى وأنتحل شخصيه أخوه بدر ودخل عندها بالغرفه وأول ماشافته عهود
قال لها: عهود كيفك تمام أنابندر.
عهودبكت وقالت: موحرام عليك تعذبني ليه .
بندر:أنا أسف لاكن مجبور أبتعد عنك لأنك زوجه أخوي والله يوفقك معه وأسف لأني ماخطبتك قبله لاكنه سبقني , خلاص ماعاد يفيد التمني لاكن على كل حال الله يوفقك معه خلاص شوفي حياتك معه وأنابشوف حياتي بعيد عنك.
في امان الله.
عهود بكت وقالت: بندر لاتحرمني منك.
قال لها:بدرنسخه مني تخيلي انه أنا وعامليه مثل ماكنتي تعامليني بس لاتنطقين أسمي قدامه.
عهود:بندر أرجوك أسمعني.
بندر:ماأبي أهدم حياتك ولاأبي أجرح أخوي , لأنه يحبك على العموم أنتبهي لنفسك وأعتبري هاللحظه اخرلحظه تسمعين فيها صوتي , وصدقيني ياعهود بتنبسطين مع بدر لأنه نسخه مني ومافيه شي يختلف عني, وياريت ماتجيبين طاري أسمي قدامه وإذا جبتي طاريي قدامه أوتكلمتي عن علاقتي فيك لاتلومين إلانفسك لأني ماأبي أخسر بدر لأنه أقرب الناس لي بعدك وعلى كل حال أنسيني ياعهود خلاص ماعاد ليي في قلبك مكان وماعاد في قلبي مكان لك واعتبريني أخوك يالله في أمان الله.
عهود وهي تبكي قالت: حرام عليك تحرمني منك بندر أناماأبي أخوك كل السالفه أني سمعت الأسم بالغلط بندر صدقني والله أني أحبك.
بندر: لاتتعبين نفسك خلاص كل شي أنتهى يابنت عمي كنت أكلمك لأني ناوي أتزوجك لاكن بدر سبقني
أناغلطت يوم كلمتك وعلقتك فيني خلاص ياعهود كل شي أنتهى ...أنتهى والله يوفقك.
طلع بندرمن الغرفه وهويحاول يرجع عبراته وعهود ظلت تبكي وبندرماعبرها ولاألتفت لها.
فجأه صادف أخته نوره قالت له:بندر وش جابك عند عهود.
بندر توهق وقال:أنا بدر.
نوره: بدر برا مع أبوي وعمي لاتكذب علي وش جابك عند عهود.
بندرلزم الصمت وماتكلم.
نوره:عرفت ألحين ليش عهود أغمي عليها يوم درت ان بدر خاطبها وعرفت ألحين ليش عهود تغيرت ونحفت يوم صارلك حادث , بندر أنتو تحبون بعض.
بندرسحب نوره على جمب لأنه لمح أخوه بدر وأبوه وعمه وقال لها: أنتي وش تبين مني.
نوره:ليه تبي تدمرحياه بدر.
بندر:أوف ياأختي وش تبين والله أن مزاجي زفت.
نوره:طيب أسمعني.
بندر:نوره أدري أنك كبرتي وصرتي بالجامعه لاكن هذا مومعناه أنك تتدخلين بأموري الشخصيه.
نوره:بندر أنت تجهل وش تقول.
بندر:ياأختي خليني بحالي والله أني متضايق.
نوره: طيب ليه ماباركت لبدر.
بندر بحزن:أبارك له على أيش وش تبيني أقول له تبيني أقول مشكور ياأخوي لأنك أخذت مني روحي.
أنزلت دمعه من عيونه وطلع من المستشفى وهومسرع ونوره أنصدمت أول مره بحياتها تشوف بندر في حاله ضعفه.





ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ






بعدمرور أسبوع طلعت عهود من المستشفى ونفسيتها صارت زفت , بدر يحاول يتقرب منها لاكنها تبتعد عنه.
وكلما أتصل عليها ماترد عليه ولافكرت ترد عليه
أمابندر سافرللشرقيه وقرر يجلس فيها 3شهور عشان مايواجه أخوه بدر.
وفي يوم من الأيام قررو العائله يطلعون لمزرعتهم الكبيره وأجتمعوا فيها وقررو ينامون فيها أسبوع لأنها بعيده عن بلدهم المزرعه بداخلها بيت دورين وطولها 150000 متر مربع وفي قسم الرجال مسبح وبيت شعر وجلسه شبابيه وملعب كره وملعب كره سله وملعب طائره , وفيها دبابات .
في هذي المزرعه صارت أمور كثيره أخليكم مع الأحداث أحسن.
(في مزرعه العائله):
(قسم الحريم):
نوره من الصباح تصارخ على محمد لأنه مانزل الشناط حقتهم وعهود جلست عند المسبح وهي حزينه جتها أختهاعهد وجلست تدردش معها.
عهد:عهود وش فيك من تملكتي وأنتي حزينه أول مره أشوف وحده عروس ومحزنه.
عهود تنهدت بقوه وقالت: لوأقول لك وش جرا لي من ورا هالملكه بتنصدمين وتبين الصراحه انا ماأبي بدر ولاأطيقه.
شهقت عهد وقالت:مجنونه أنتي وش صاير لعقلك تبين تدمرين العلاقه بين العائله وبدر مافكرتي بمشاعره المسكين يحبك ومستعد ينفذ كل طلباتك وبعدين ليه ماتردين عليه هووش ناقصه أحمدي ربك أنه خطبك , ولاتنسين أن بنات العائله يتمنونه.
عهود:أوف صجيتوني به خلاص أنا قلت لك ماأبيه ليه مكبره السالفه وهي تافهه وتبين الصراحه أناأحب واحد من أخوانه.
شهقت عهد وقالت:أوص مجنونه أنتي لهاالدرجه بايعتها.
عهودبضيقه:إيه بايعتها من زمان .
عهدأمسكت يد عهود وأسحبتها بقوه وقالت لها: منهو تكلمي.
عهود:بندر.
عهدبتعجب:بندر.....أخو بدر وش صايرلعقلك طيب مادام انك تبين بندر ليه وافقتي على بدر .
عهود:كل السالفه أني سمعت الأسم غلط ولاتنسي ان أساميهم متشابهه.
عهد:مالقيتي تحبين إلاتوأم زوجك ليه ياعهود ليه كذا تسوين ليه يابنت أمي وأبوي ليه.
عهود:أنابأقولك السالفه من الأول للاخير بس انتي أسمعيني ولاتعصبين.
عهد:تكلمي والله يسترمنك ومن فعايلك.
عهود قالت القصه من أول لقاء بينها وبين بندروقالت لها عن المكالمات واللقاءات السريه وأختمت كلامها بسالفه المستشفى وعهد منصدمه من أختهاوتسمع ومومصدقه أن أختها عهود تسوي كذا .
جتهم نوره وقالت:وش فيك ياعهود متضايقه وليه ياعهدمعصبه.
عهود سكتت وعهد قامت وقالت:مافيني شي.
وراحت عهد للبيت اللي في المزرعه عشان تريح في غرفه من غرفها.
نوره: تصدقن ياعهود أني لي ساعه ونص أدور بالمزرعه صدق أنها كبيره تعبت وأناأمشي أبي أوصل لنهايتها ماقدرت.
عهود ساكته وماتكلمت.
نوره:بروح أشوف البنات كانهم بيطبون معي بالمسبح.
راحت نوره وقامت عهود ودخلت البيت اللي بالمزرعه ورقت الدرج وهي متضايقه ودخلت في غرفه من الغرف وأنسدحت على السريروهي متضايقه وبدر يتصل عليها ولاردت عليه.
(في قسم الرجال):
(في الخيمه):
الرجال كلهم مجتمعين ومبسوطين لأن الجو حلو باالمره
كان بدر جالس وهو محزن لأن عهود ماترد عليه وهويحاول يتصل ألاف المرات ولاحياه لمن تنادي في الأخر قرر يرسل لها رساله عل وعسى ترد عليه.
والشباب يتريقون عليه لأنه من تملك ماكلم زوجته .
أبوفهد:وش فيك يابدر واناأبوك ليه حزين.
بدرتنهد وقال: لامافيني شي.
أبونايف:واناعمك لايكون عهود مزعلتك بشي.
بدربضيقه: لاياعم مافيه شي بس متضايق شوي.
طلال:أقول يابدير وين بندر من زمان ماشفناه.
بدر:حتى انامن تملكت ماشفته.
أبوفهد:وش فيه له 3أسابيع ماله حس ولاأحد شافه والمشكله مايرد عسى مايكون صار له شي.
فيصل:والله ياعم دايم نشوفه بالجامعه بس مدري وش فيه مايجلس معنا.
بدر:مدري ليه يصد عني ولايلتفت لي , بس شكله مشغول لأن الدكتور كلفه بمهمه إعداد بحث للجامعه.
أبوفهد:إيه أعرفه زين لاصار عنده بحث مانشوفه إلاإذا خلص منه ماشالله عليه مجتهد في دراسته.
أبوفهد يحسب بندر مجتهد مايدري أنه مسافرولايبي يحاكي أحد.
عبدالعزيز:تلاقونه الحين جالس يكتب ويدور في الكتب حقه الجامعه مسكين.
الكل:ههههههههههه.
(في الشرقيه):
بندر جالس عند البحرويطالع القمر وهومتضايق ويكتب خواطرفي دفتره وهويبكي:
ياقلبي هذاك اللي تبيه راح لغيرك
هذاك اللي عشقته راح ولاهوبيرجع
تزوج وراح لغيرك تزوج وصد عنك
خلاص ياقلبي لاتسأل ولاتفكر تقرب منه
روح روح ياقلبي وأدفن ماضيك وعيش يومك
ــــــــــــــــــــــــــــــــــــــــــــــ


اه على حظي الردي وأه على قلبي الجريح
راح خلي اللي أحبه وراح لخوي القريب
رضا بأخوي وصد عني وتركني ألحالي وحيد
ــــــــــــــــــــــــــــــــــــــــــــــ


أه ياقلب العنا جرح شجوني تركني وراح وصد عني ولافكرفيني
ليه ياخلي أناماأقدر على بعادك ليه رضيتي بأخوي وتركتيني عشانه
ــــــــــــــــــــــــــــــــــــــــــــــ
ليه ليه أبتعدت عني ليه تركتني وراحت
وليه مافكرت بمشاعري ولاحتى أسألت عني
يابندرأبتعد وأرحل خلاص ماعاد فيك شي باقي غير ذكراك الحزينه
وجلس يبكي وطول الوقت يتذكر عهود ويتذكرسوالفها ويتذكر صوتها ويطالع صورتها اللي معه وبدون شعور مسك صورتها وبدى يشققها وكلما شق جزء حس أنه يقطع قلبه معها ويوم شققها حرقها ونطلها في البحر
وهويردد:(راحت الغاليه وخذاهابدر مني ليه ياخوي خذتها مني حرام عليك والله ماسويت لك شي عشان تاخذها مني ليه تقهرني وتاخذها حرام عليك ياأخوي والله حرام تعذبني)
(في مزرعه العائله):
(قسم الحريم):
نوره:يابنات يالله نطب بالمسبح.
أم فهد:لاتطبون الجوبارد.
نوره: عادي متعودين بروح أطب.
ندى وغرام وريم ونوف كلهم طبوا بالمسبح ولاسمعوا كلام أم فهد وفي نفس اليوم كلهم أمرضوا وأرتفعت حرارتهم.
والحريم كالعاده سوالف وضحك وحش بخلق الله .
(في بيت المزرعه):
(في غرفه البنات):
عهد جالسه مع عهود وعهود تبكي من القهراللي تحس به .
عهدضاق صدرها يوم عرفت باللي صار وحست بموقف أختها لاكن هذا مايبرر فعلتها الشنيعه.
عهد:والحين وش بتسوين ياعهود.
عهودوهي تبكي:مدري ياأختي شوفي لي حل والله الدنيا من دونه ماتنطاق.
عهد:خلاص لاتبكين أمسحي دموعك وخلينا نفكر شوي وش بتسوين.
فجأه جت عهود رساله من بدر.
قالت عهود:شوفي السخيف وش راسل الله ياخذه وأفتك منه.
عهد قرت الرساله وضاق صدرها وأرحمت بدر لأنه كتب في رسالته:
ليه يالغلامتغلي علينا حرام عليك ترا مل الحزن مني
أبي أعرف ليه ماترد علينا
أبي أعرف ليه ماتبي تحاكينا
خلاص ياقلبي يكفي صد وهجران
ترا قلبي تعب من جفاك لي
حرام عليك ياقلبي رد وطمن قلبي
ترا قلبي من بعدك ولاحاجه
بدر
عهود خذت الجوال من عهد ورمته على السرير وقالت:شين وقوه عين بعد راسل رساله يحسبني برد عليه.
عهد:حرام عليك اللي تسوينه في الرجال تراه ماسوى لك شي.
عهود:والله محد قاله يخطبني حسبي الله عليه خرب كل شي بيني وبين بندر.
عهد:خلاص أنسيه ماراح يرجع لك خلاص أنتي زوجه أخوه.
عهود قامت وقالت:زوجه أخوه زوجه أخوه خلاص كرهت هاالموال بروح أشم شويه هوا تعبت من هالموضوع التافه.
عهد:عهود وين بتروحين.
عهود:بروح بستين داهيه خلاص ماعاد يهمني شي.
عهد انصدمت من كلام أختهاوقالت بينها وبين نفسها:معقوله بندرقلب عقلك ياأختي والله ماراح ينفعك ليه ماتنسينه راح خلاص ماراح يجيك صرتي زوجه أخوه الله يهديك بس ياأختي.
طلعت عهود ودخلت نجود عند عهد وقالت لها:هاي عهد كيفك تمام وينك ياأختي ماشفناك من زمان.
عهد تنهدت وقالت:لابس عهود الله يهديها مغلقتني شوي ومدري وش فيها.
نجود:هي ليش ماترد على بدر, المسكين كلمني من شوي وقال لي أنه من تملك على عهود ماسمع صوتها, عهد قولي لي الصدق عهود فيها شي أحد لاعب عليها أومهددها بشي.
عهدأرتبكت وقالت:لامافيها شي بس تتغلاعليه.
نجود:والله ياعهد بدر متضايق ويحس أن عهود ماتبيه لأنها لوتبيه كان ردت عليه أنتوا غاصبينها عليه.
عهد:لاوالله هي من نفسها قالت:موافقه.
نجود:ياخوفي أنها تكون ماتبيه المسكين يموت فيها ويحبها بجنون.
عهد:طيب هي الحين راحت تتمشى في المزرعه وكالعاده بتروح عند قفص الدجاج لأنها تحب الصيصان.
نجود:وش رايك أتصل على بدروأخليه يقابلها هناك خلاص هي الحين زوجته على سنه الله ورسوله وزواجهم قريب هاه وش قلتي.
عهد:بكيفك سوي اللي تسوينه هالبنت جننتني.
نجوددقت على بدر وقالت له يروح عند قفص الدجاج لأن عهود عنده وفرصه أنه يكلمها.






بعدماطلعت عهود من بيت المزرعه خذت دباب وراحت لقفص الدجاج لأنه بعيد عن البيت ويوم وصلت جلست عند الصيصان تلعب معهم وتلاعبهم فجأه جاء بدر ووقف بين الشجرلاكن عهود ماأنتبهت له وكانت تتكلم مع الصيصان وتقول لهم: ياحض اللي ماتعلق في أحد وياحضكم عايشين وماتدرون بااللي حولكم أنابتزوج واحد ماأبيه وياليتني ماقبلت بالزواج منه الله يعيني على العذاب اللي بعيشه معه والله أني كارهته وكارهه أشوفه ههههههههه والله حاله أنهبلتي ياعهود صرتي تكلمين صيصان مالهم عقل هههههههههههه أه بس ياحضكم تعيشون يومكم بدون هم وحزن.


بدريوم سمعهاتقول كذا ضاق صدره وجلس يراقبها من بعيد وقرر يتصل عليها يبي يشوف رده فعلها إذا شافت رقمه وأتصل
وجلس يراقب عهود وهوبين الشجر ويوم رن جوال عهود طالعت عهود بجوالها وتأففت وقالت:ليه مايفهم هالأدمي أني ماأطيقه ياخي خلاص لاتدق أوف لزقه مايمل من أتصالاته شكلي بقفل جوالي عشان أرتاح.
بدر تضايق من كلامها وقال بينه وبين نفسه:الظاهرأنها ماتبيك شكلي بكلم أبوها وأفصخ الملكه مادام أنها بانت عليها كراهيتك خلاص وش تبي فيها بس مدري ليه تعلق قلبي فيها.
عهود وقفت وهي متضايقه وتوها بتمشي سمعت صوت بين الشجروخافت وطلع لها بدر وقال لها:كيفك يابنت العم.
أرتبكت عهود ظنت أنه بندر نزلت دموعها وناظرته فقال لها بدر:عهود أدري أنك رافضتني وكارهتني وأكبر دليل عدم ردك على إتصالاتي لاكن حطي في بالك ياعهود إني ماخطبتك ولاتملكت عليك إلا لأني حبيتك.
عهود أنصدمت ومومصدقه أن اللي قدامها بدر لأنه نسخه من بندر في الأسلوب وطريقه الكلام .
بدر:انااللي مخليني أستغرب أنك وافقتي علي برضاك وش اللي قلب عقلك ياعهود ليه ماتبيني ردي علي الحين , عطيني سبب مقنع خلاك ترفضيني .
عهود لزمت الصمت وزادت دموعها فقال لها بدر بضيقه:خلاص تبين الطلاق بطلقك بس قبل ماأطلقك قولي لي سبب رفضك لي.
عهود أرتبكت وضاق بدروقال لها:تكلمي لاترفعين ضغطي والله أنك هبلتيبي قولي السبب وورقتك توصل لك بكره من المحكمه.
عهود رن جوالها والمتصل أمها فأرتبكت ومن الربكه جسمها أنتفض وطاح منها الجوال وجت بتاخذه وطت سلك شوكي كان الحارس ناسيه عند شبك الدجاج ويوم وطته نشبت رجلها فيه وحاولت تطلع رجلها ماقدرت وبدون أي سابق إنذار تعثرت عهود فيه وطاحت وجاها بدر مسرع وقال لها:بسم الله عليك الرحمن الرحيم عسى ماتأذيتي.
عهود:رجلي دخل فيها شوك وهويعورني مقدر أتحمل الألم رجلي تعورني .
بدر:بطلع الشوك بشويش بس لاتتحركين عشان مايعورك.
ويوم سحب شي بسيط صرخت عهود وقالت: أه يعور ماأقدرأتحمل.
وجلست تبكي من الألم وبدر ضاق صدره لأنها تحرك رجلها وماسمعت كلامه فقام وضمها على صدره وقال لها:لاتطالعين رجلك وتخيلي أنك قدام بحروالجو حلو وبدت عهود تتخيل وبدريتكلم عن الجو وهويسحب رجلها بشويش وعهود تسمع كلامه وتتخيل وفجأه قال لها: خلاص تقدرين تقومين.
ويوم قامت قرب منهابدرونفض ملابسها من الغبارومسح رجولها وصب عليها مويه وقال لها:لازم تروحين للبيت وغسلي رجلك وعقميها عشان ماتتلوث.
ويوم جاء بيروح باس راسها وقال:في أمان الله يالغاليه ولاعاد تكررينها مره ثانيه وياليت تردين على إتصالاتي .
عهود تطالعه ومومصدقه أن اللي قدامها بدر فطالعها وغمز لها وقال بصوت خافت:أحبك.
وأختفى وطلعت جوالها وشافت الساعه وتذكرت أنها بتصلح حلا وقهوه لأن اليوم دورها وأركبت الدباب وهي تضحك على الموقف اللي صار لها وراحت لبيت المزرعه وعلى طول تروشت وعقمت الجرح ودخلت المطبخ وقررت تتفنن في تصليح الحلا والقهوه.
(في قسم الرجال):
دخل بدر ولقا الشباب جالسين اللي يضحك واللي ينكت واللي نايمين واللي طفشان واللي يتقهوا.
محمد:هلابالعريس هاه كيف العروس.
خالد:أقول يامحمد ورا ماتسكت .
بدرساكت وهويطالعهم وطلع من عندهم وجلس قبال النار وهويفكر في عهود وطلع جواله وأتصل عليها 3مرات ولاردت وأرسل لها رساله كتب فيها أبيك بموضوع ضروري ردي .
قرريتصل على أخته نجود وسألها عن عهود.
بدر:هلانجود كيفك.
نجود:الحمدالله هاه عساك قدرت تكلمها عند شبك الدجاج.
بدر:كلمتها بس الظاهرأنها ماتبيني .
نجود: لاهي تبيك وأكبر دليل انها جت لبيت المزرعه وهي مبسوطه وتغني وهي الحين في المطبخ وكل شوي تضحك مع نفسها وكأنها تتذكر موقف مضحك.
بدر:ههههههههه شي غريب , بس أبي اعرف ليه ماترد علي.
نجود:ههههههههه هذي حركات بنات شي طبيعي انايوم تملكت على تركي رفضت اخليه يشوفني إلافي ليله العرس وهذا يسمونه تغلي.
بدر:يعني هي تتغلى علي.
نجود:إيه تتغلى بس أنت دق ألين ترد عليك هي تبي تشوف كانك تبيها ولا لا ولاتضيق صدرك ولاتفكركثير وعش يومك تراها ماوافقت عليك إلا لأنها تبيك وخلها تتغلى عليك مابقى شي على زواجكم ليه مستعجل على رزقك وعشانك راح أتصل عليك بجوالها وأرمي الجوال عليها وأروح.
بدر:ههههههههه خلاص أجل ماأبي أطول عليك .
نجود:اوكيه في أمان الله.
بدر:مع السلامه.
(في المطبخ):
عهود صلحت القهوه للرجال وللحريم وجلست عشان تصلح الحلا وتتفنن فيه دخلت عليها نجود وهي تضحك وعهود أستغربت من حاله نجود.
نجود:أحلاياعروس متفننه بالحلا من قده أخوي بيذوق قهوتك بس ليه مكثره الحلا.
عهود:شفت نفسي فاضيه قلت أصلح للرجال وبعدين خلودي من شوي طلب مني أسوي لهم حلا.
نجود:ههههههههه خلودي ولاحبيب القلب.
عهود احمر وجهها وطاحت منها الملعقه وقالت:هاه وش حبيب قلب أناماعندي حبيب قلب.
نجود:علينا هالحركات المهم أنتي خلصتي من الحلا.
عهود:كل سي جاهز بس بأقطعه وأحطه بالصحون.
نجود:عهود ممكن تعطيني جوالك.
عهود:شوفيه على الطاوله هناك.
نجود خذت الجوال ولقت فيه 88مكالمه لم يرد عليها والمتصل كان بدر فحبت تسوي في عهود مقلب قامت ودقت على بدر دقه وسكرت فجأه رن جوال عهود قالت نجود:هذي ريماس بشوف وش تبي.
وأصلآ المتصل بدر.
نجود:هلا ريماس وش بغيتي, أها تبين عهود خذي كلميها.
عهود:قولي لها بعدين أكلمها لأني مشغوله .
نجودأنطلت الجوال على عهود وراحت وأضطرت عهود تكلم بالجوال.
أول ماقالت عهود هاه ريماس وش بغيتي, أنصدمت يوم سمعت الصوت
ولزمت الصمت.
بدر:اخيرآ سمعت صوتك حبيبتي كيف جرحك عساك عقمتيه.
عهود:الحمدالله بخير.
بدر:وش جالسه تسوين.
عهود:أصلح قهوه وحلا.
بدر:احسبي حسابي معك.
أنحرجت عهود فقال لها بدر:وش فيك ساكته ياعمري.
عهود قلبها بدا يخفق بسرعه وكانت تقطع الحلا وبدون سابق إنذار جرحت نفسها باالسكين وصرخت.
بدر:وش فيك ياقلبي.
عهود:لاولاشي بس جرحت نفسي السكين وأناماأدري.
بدر:بسم الله عليك ياليتها فيني ولافيك.
عهود: مضطره أسكر.
بدر:ليه حبيبتي يوم رديتي قلتي بتسكرين.
عهود:موحلوه أكلمك الحين لأني بودي القهوه عند الحريم وياليت تقول لخالد يجي عند باب الحريم عشان أعطيه الحلا والقهوه حقتكم.
بدر:أنتي اللي مصلحتهم لنا.
عهود:إيه.
بدر:خلاص أجل إذا جهزتي الحلا والقهوه وحطيتيهم عند الباب بقول لخالد يجي ياخذه خلاص ياحبي ماراح أحرجك أكثر من كذا لاكن كل اللي أتمناه أنك تردين علي الساعه 2بالليل.
عهود:ليه.
بدر:لابس فيه موضوع حلو ودي أكلمك فيه .
عهود:وش ذا الموضوع.
بدر:ههههههههههه بعدين بتعرفين يالله حبيبتي بيباي.


(في قسم الرجال):
بدر مبسوط وطاير من الفرحه
أتصل على نجود وشكرها مليون مره وقال لها إذا عهود وقفت عند الباب تنتظر خالد دقي علي وخبريني.
يوم سكرجواله قال خالد:وش فيها عهود؟.
بدر:لا أبد مافيها شي بس هي مسويه حلا وقهوه لنا وبعد شوي بتدق علي أختي عشان أخذها منها.
خالد بغمزه خبيثه: أختك ولاحبيبه القلب.
أنحرج بدر وقال:لا ......أختي هي اللي بتعطيني الحلا والقهوه.
خالد: أقص يدي من هنا أن ماكنت تترزز عند جهه الحريم عشان تشوف الحرم المصون.
بدر:خلاص يارجال تراها حرمتي خلاص لو أدخل عليها الحين ماأحد رادني عنها إلا رب العالمين.
خالد سكت شوي وفكر بحركه حلوه:وش رايك يابدير نسوي في عهود مقلب.
بدر:لا لا حرام عليك.
خالد بإستهبال:أحلا يالعريس خايف على مشاعر حرمتك, أقول شف بروح لها وباخذ الحلا منها وأنت وقف جمب الجدار وأسمع هبالها وطريقه كلامها والله أن لو أنها مو أختي كانت صارت علوم.
بدرعقد حواجبه وقال:وش تقصدبكلامك وضح أكثر.
خالد:هي طبعها دلوعه موت وإذا تدلعت قدامي أدوخ مقدر أرفض لها طلب ياخي عليها طريقه في اللواقه تدوخك وتخليك تتنازل عن موقفك غصب عليك وتصدق لوأنها مب أختي كان تزوجتها بس أنا مقرود مستحيل ألقى وحده مثلها لوبالحلم إستحاله ألاقي مثلها.
بدر:كيف تصرفاتها مع عيال أخوك وخواتك.
خالد:هي طبعها كذا لسانها خلقه ينقط عسل ماعمري سمعتها تسب أوتشتم أحد كل كلامها عمري قلبي حياتي ومن هالكلام الزين وترا هذا شي طبيعي فيها من يومها صغيره حتى أنها تتعامل مع خوالي وأبوي وأخوي بهالأسلوب , وعلى فكره هي مختلفه عن كل خواتي ولاتعصب إذا شفتها تضمني ولا تضم واحد من عيال أخواني أوخواتي فهذا شي طيعي منها تعودنا عليه منها وترا نقطه ضعفها الكاكاوات لوتجيب لها كاكاو تلبي لك كل طلباتك.
بدر: دق عليهم شف وش فيهم ماجهزو القهوه.
خالد:هههههههههههههه أه يابطني هههههههههههههههه خخخخخخخخخ ههههههههههه, والله عليك حركات يابدير
قل أبي أشوفها ولاتتحجج باالقهوه.
بدر:بدق على نجود بخليها تطلع القهوه بروح أخذها منها.
قام بدر وهو معصب من تصرفات وتعليقات خالد المضحكه فقال خالد بجديه: خلاص يارجال دقيت أصبر بترد علي عهود الحين.
(في مجلس الحريم):
الكل يسولف وعهود تصب القهوه وتقدم الحلا طبعآ هي اللي مصلحته والتعليقات والنظرات عليها.
أم نايف:ماشاء الله عليك وأنا أمك أتعبتي نفسك في تجهيز هالحلا والكل ذاق منه حتى الخدم والحارس .
عهود:لا عادي شفت نفسي فاضيه وحبيت أضيع الوقت فصلحت للكل.
أم فهد:من قده أوليدي حرمته ضفره.
عهودخجلت من كلامها.
نوره:وش عندك ياعهود هذي مب من عوايدك.
عهود:وش تقصدين؟.
نوره:العاده تصلحين للرجال قهوه هالمره مصلحه حلا وحركات حلوه هاه كل ذى عشان حبيب القلب.
عهودأنحرجت وتلون وجهها ألوان.
نجود:خلاص يانوره لاتحرجينها.
فجأه رن جوال عهود والمتصل خالد وطلب منها تجيب القهوه عند الباب ولقتها عهود فرصه تتهرب من تعليقاتهم.
(عندباب قسم الحريم):
خالد واقف وبدر متوزي ورا الجدار عشان عهود ماتشوفه.
جت عهود تمشي بدلع كنها طفله ومعها شنطه فيها الزمازم والحلا وكانت لابسه تنوره حمراء قصيره تحت الركبه ضيقه ولابسه بلوزه بيضاء كت ضيقه ومفتوحه الصدر وكانت تغني أغنيه غالي وسير على بالي لعبد المجيد , قربت عهود عند الباب وكلما قربت زاد خفقان قلب بدر
خالد:تراها قربت سمعت صوتها وهي تغني يدوخ صح.
بدر:أقول أسكت جت.
فجأه صرخت وقالت:خلودي حبيبي وينك ماشفتك حرام عليك تترك عهوده قلبك بدون كاكاو.
خالد:والله وش أسوي المزرعه كبيره ولازم أركب دباب عشان أجي قسم الحريم وتعيجزت أشغل دبابي فقلت بعدين أعطيك الكاكاو.
عهود بزعل ممزوج بدلع:ليه ماجبت لي كاكاو.
خالد:بجيب لك بس موالحين بعدين.
بدر قال بينه وبين نفسه:هذي والله الفله دلع وجمال وبياض وكلام معسول ياويل قلبي ناقص بس العرس وتكمل الفرحه.
قطع تفكيره صوتها وهي تقول:طيب ليه ماتجيب لي الحين كاكاو.
بدرداخ وجلس يطالعها من فوق لتحت وقلبه يخفق بسرعه مومصدق ان الملاك اللي قدامه زوجته على سنه الله ورسوله.
خالد:خلاص ياعهود الحين بروح وبكره انشاء الله بجيب لك كاكاو.
عهودمسكت يد خالد وقالت:لا الحين تجيب لي خلودي حبيبي قلبي انت عمري انت.
بدرضاق وأشتعلت نار الغيره في عيونه بس مسك اعصابه ولزم الصمت.
عهود:خلودي خوختي تكفى جب لي الحين كاكاو.
خالد داخ لأنها بدت تتغنج وتلوقه بأسلوبها الخطير وبدون شعور قال لها:طيب غمضي عيونك.
غمضت عيونها.
وطلع من جيبه كيس في انواع الكاكاو, وقال لها:أفتحي عيونك.
يوم فتحتها صرخت ومن الفرحه خذت الكيس وضمت خالد بقوه وجلست تنطط قدامه من الفرحه .
بدرعصب وقال بينه وبين نفسه:خير وينا فيه من حضرته عشان تضمه عشانه جاب لها كاكاو وحنا ماملينا عينها.
خالد:عندي لك مفاجأه حلوه بتطلع لك بعد ماأروح.
عهود بدلع:وش هي المفاجأه؟.
غمز لها وقال:مفاجاه بتشكريني عليها بس أنتي روحي عند الشجره هذيك وبتجيك مفاجاه حلوه.
عهود:يعني إذا أنت رحت بتجي المفاجأه.
خالد:إيه.
خالد طلع جواله وكتب رساله لبدر وكان بدرحاط جواله صامت جت بدرالرساله قرأها كان مكتوب فيها إذا راحت عهود لذيك الشجره رح لها وسولف معها عشان ترتاح لك ولاتنسى أني مضبطك معهاعشان أختي موعشانك وتبي الصراحه رحمتك لأنك ماشفتها من زمان ولأنها ماعطتك وجه يالله سلام ياعريس.
بدر ضحك بصوت واطي ويوم راح خالد عهودراحت للشجره وهي تنتظر وملت من الإنتظار وقالت:طيب ياخويلد أوريك تخليني أنتظر وماتجي.
ويوم ألتفتت لورى لقت بدر واقف وراها وأرتاعت يوم شافته.
بدربإبتسامه:وش فيه خالد.
عهودنزلت راسها وقالت بحياء:لامافيه شي.
بدر:أكيد ولا .
عهود:مافيه شي.
بدر: من شوي كنت أطالع السماء ولاحضت أن فيها نجوم ولالقيت القمر.
عهود:يمكن مغطيته سحاب.
بدر:ويمكن يكون موجود لاكنه مايبينا نشوفه.
عهود:جايز.
بدر: بس ماتلاحظين أن السماء الحين مافيها قمر.
عهودطالعت السماء ومالقت القمر.
بدر:عاد أنالي نص ساعه أدور القمر وفجأه لقيته قدامي واقف عن الشجر.
بدر يقصدها بهالكلام, وعهود أنحرجت من كلامه ولزمت الصمت.
بدر: عهود وش فيك ساكته.
فجأه رن جوال بدر والمتصل أخته فقال:نجود متصله لاكن ماراح أرد عليها.
عهود:ليه.
بدربغمزه خبيثه:مادام معي القمر مالي ومال النجوم.
عهودأبتسمت لأنها تذكرت بندر.
بدر:يازين إبتسامتك والله جنان ليه حارمتني منها.
عهودلزمت الصمت وسرح عقلها شوي وجلست تتذكر سوالف بندر ومزحه وطريقه كلامه فجأه قال لها بدر:عهود وش فيك ساكته.
عهودنست نفسها وقالت:لاياقلبي مافيني شي.
بدرخق وتشقق من الوناسه يوم سمعها تقول له ياقلبي .
بدر:نعم وش قلتي عيديها تكفين.
عهود:وش أعيد.
بدر:الكلمه اللي قلتيها.
عهود:ماقلت شي.
بدر:عيديها.
عهودغلطت وقالت:بندر لاترفع ضغطي.
بدرماسمع الأسم ولاكان عهود راحت فيها.
عهودلقتها فرصه تتكلم فيها مع بدر عن بندر فقالت له:سمعت أن عندك أخو توأم.
بدر:إيه عندي أخو توأم وهو توأم روحي.
عهود بإستغباء: هوأسمه ......... يربيه وش أسمه.
بدر:بندر.
عهودفز قلبها لاكن حبت تستغبي قدام بدر فقالت:دايم خواتك يتكلمون عنه لاكن ماقد شفته.
بدر: مدري وش فيه من خطبتك وهومتغير علي حتى الملكه والخطبه ماحضر فيهم والممشكله أتصل عليه مايرد.
عهود:هوليش مايرد.
بدر:مدري عنه وبكيفه عمره مارد أهم شي أنتي ياقليبي المهم ماودك تردين على إتصالاتي.
عهود:طيب بندر يشبه لك مره.
بدر:إيه وعشان تقتنعين معي صوره لي أنا وياه مع بعض وهذي هي الصوره وشوفيها وأتحداك تميزين بيني وبينه.
عهودشافت الصوره وجلست على الأرض وهي تدقق ومالقت شي واحد مختلف متشابهين وماتدري منهو بندر ومنهو بدر
بدر:هاه لقيتي شي مختلف.
عهود تفكر بينها وبين نفسهاوتقول:عهود خلاص أرضي ببدر يكفي أنه نسخه من اللي تحبينه انتي خسرتي بندر ومكانه في قلبك صار فاضي ليه ماتحطين بدر فيه يكفي أنه يشبه له , إيه ليش لا كلهم متشابهين حتى في الأسلوب والنظرات أقول بس خلاص برضى به بس بحاول أقنع نفسي بأن اللي قدامي نسخه من حبيب قلبي لاكن أسمه بدر.
قطع تفكيرها بدر وقال لها: هاه حبيبتي وش قلتي.
عهود:أيه.
بدرضحك وقال:يعني أنتي تحبيني.
عهود أنصدمت وقالت:وش تقول أنت مافهمت.
بدرطالعها بنظرات كان بندريطالع عهود بها وعهود طالعت عيون بدرونست عمرها وظنت أنه بندر
وبدون شعور قالت له: إيه ياعمري أحبك.
بدرضمها بقوه وقال:كان قلبي حاس أنك تبيني بس تتغلين علي.
عهود:بدر لا زم أدخل الجو برد.
بدر:ياحياتي بردانه إنشاء الله إذا تزوجتك بعيشك في دفاء عمرك ماجربتيه.
عهود:وش تقصد؟.
بدر:كل شي بوقته حلو.
(في مجلس الحريم):
أم فهد:ماندري وش نسوي ببدر طاير بعهود طيره غير طبيعيه نقول له أثقل شوي لاكنه صاير مرجوج هالأيام,
حتى أنه جهزجناحه وفرش الغرفه وكل شي جاهز بس ناقصها عهود وأغراضها.
أم نايف:ههههههههههه كذى حال الشباب في البدايه مرجوجين ولين أعرسوا أثقلو.
أم فهد:إيه صدقتي.
نوره:يمه بدير ماقال لك متى يبي الزواج نبي عرس وطقطقه.
أم فهد:قال أنه يبيه الشهرالجاي.
ضحكوا البنات وقالت نجود:طيب ليه مايعطي البنت فرصه تجهز نفسها.
أم نايف:عاد عهود ماراحت للسوق ولاشرت أي شي.
أم فهد:ليه وش بلاها.
أم نايف: والله مدري وش بلاها طول الوقت نايمه ولا لها خلق للسوق.
أم فهد: جهزوها ترى ولدنا مستعجل يبي يعف نفسه.
أنحرجو البنات من كلام أم فهد.
ريماس:عهد وين عهود لها ساعه وهي رايحه تودي القهوه لخالد أخوك.
أم فهد: ماتدرين يمكن بدر جالس معها هالحين.
الكل:هههههههههههههه.
دخلت عهود وهي مستانسه.
عهد: وش فيك ياعهود.
عهود: ولا شي.
نوره:مبروك ياعروس.
عهود:وليه تباركين.
ريماس:بعد شهر بتشرفين بيتنا وبتعيشين فيه.
تغيرت ملامح وجه عهود وقالت:وش تقصدون.
نوره:بعد شهر الزواج.
عهود أنصدمت وطلعت من المجلس وحبست نفسها بغرفتها ورفضت تقابل أحد.
أم فهد:وش فيها عهود.
أم نايف:لامافيها شي بس تعرفين البنات وحركاتهم ولاتلومينها أنحرجت من كلامنا.






(في غرفه عهود):
عهود تنتفض مومصدقه أنها راح تكون لواحد غير بندر .
دخلت عليها ريم بنت أختها وعهود صارحتها بكل شي من الموقف اللي صار بينها وبين بندر في المطبخ إلين سالفه المستشفى يوم يجيها إنهيار عصبي بعد الملكه , وريم بكت على حاله خالتها عهود وأنصدمت من اللي صار.
ريم: كنت ألاحظ عليك من زمان أنك ماسكه الجوال وعلى طول تكلمين به وتكتبين رسايل وتقولين أنها صديقتك نوره بس أبي أعرف هل فعلآ كنتي تكلمين نوره.
عهود:لا كنت أكلم بندر .
ريم: من متى وأنتي على هالحال مع بندر.
عهود: كلمته وحبيته لمده سنتين وجاء بدر وخرب كل شي ووافقت عليه لأني سمعت الأسم بالغلط.
ريم: كنت اشوف أفلام هنديه كثير وكنت أظن أن اللي يصير فيها شي في الخيال ماتوقعت في يوم يكون أحد قريب مني يعيش لحظه تشبه اللحظات اللي يعيشها البطل والبطله في الأفلام الهنديه.
عهود تنهدت وقالت: خلاص ماأقدر أضحي عشان بندر لازم أرضا بالواقع خلاص بدر صار زوجي رغم كرهي له لاكن
مجبوره أقبل به لأني وافقت من البدايه وصعبه أتطلق لأني راح أهدم علاقه حلوه بين العائلتين وماأبي أبوي يتمشكل مع عمي
لازم أضحي بسعادتي عشان تقاليد العائله .
ريم:تقدرين ترفضين , أو روحي لجدتي وقولي لها اللي بخاطرك.
عهود: وش تبيني أقول تبيني أقول يمه أنا كانت لي علاقه بولد عمي مدتها سنتين وأحبه ويحبني وجاء أخوه التوأم وخطبني ووافقت عليه لأني سمعت الأسم بالغلط تستهبلين أنتي عشان يجيني كف منها وتزعل علي .
ريم: والله أنتي اللي وهقتي نفسك بهذي المشكله , طيب وبندر وينه.
عهود: مدري مختفي وماله أثر وسألت بدر عنه ولايدري وينه فيه .
ريم: لايكون شك فيك.
عهود: سويت نفسي غبيه ووعرفت منه بعض الأمور اللي تخص أخوه.
عهود خذت صوره بندر وضمتها على صدرها وجلست تبكي , ريم وقفت عند الشباك تطالع قسم الرجال وشافت بدر من بعيد
وخذت صوره بندر من عهود وطالعت بالصوره وطالعت بدر ثم جتها فكره حلوه.
ريم: عهود بندر وبدر يتشابهون خلاص أنحلت المشكله.
عهود: المشكله ذي مالها حل.
ريم ضحكت وقالت: هذي صوره بندر واللي في قسم الرجال الواقف هناك بدر صح ولا لا.
عهود:إيه.
ريم: هم متشابهين في كل شي صح حتى الأسلوب.
عهود: إيه.
ريم: خلاص المشكله أنحلت تزوجي بدر وتخيلي أنه بندر وعيشي معه على أساس أنه بندر بس لاتنطقين أسم بندر ناديه بدر
وبكذى قلبك راح يحبه وتنتهي المشكله.
عهود:تبين الصراحه, اليوم قابلته مرتين.
ريم: وكيف كان أسلوبه؟.
عهود: حسيت أن اللي قدامي بندر موبدر.
ريم: طيب وكيف كانت تصرفاته.
عهود: طريقه كلامه وأسلوب الغزل ونظراته لي ورومنسيته ونبره الصوت وطريقه المشي ...... أه والله كنه كربون من بندر.
ريم: خلاص أنحلت المشكله ليه معقدتها خلاص الزواج بعد شهر , ليه ماتكلمينه الحين وتسولفين معه وأعتبريه بندر لاكن ناديه بإسم بدر.
عهود: طيب ورسايل بندر والهدايا اللي جابها لي وغيرالصور اللي عندي له.
ريم: أرميها.
عهود: لا أرمي روحي ولاأرميها.
ريم: طيب ماراح يدري خلاص خذيها معك وحطيها بصندوق وأقفلي عليها باالمفتاح ولاتخلينه يشوفها.
عهودوقفت عند الشباك وجلست تراقب بدر من بعيد وقالت: صدقتي يشبه له حتى في ضحكته ياسبحان الله.
ريم: أقول بس أمسحي دموعك وقولي لخالي خالد يودينا بكره للسوق نبدى نجهزك للعرس ياعروس هههههههه.
عهود:هههههههههه نسيتي أن أحنا بالمزرعه وهي بعيده عن الرياض.
ريم: هههههههههه صح نسيت.
بعد كلام ريم مع عهود أقتنعت عهود في بدر وقررت ترد على مكالماته وترسل له رسايل.
(في خيمه الرجال):
الكل يعلق على بدر وقهوه عهود.
أبونايف: ماشاء الله القهوه اليوم سنعه تذكرني بالقهوه اللي تصلحها بنتي.
أبوفهد: الله يخليها لك.
أبونايف: إلا وش رايك بالصفقه اللي بنسويها مع شركه(........) ترى ربحها ممتاز.
أبوفهد: أنا أتفقت معهم وبيتم الموضوع كله بنجاح بإذن الله.
الشياب فتحوا سالفه التجاره ولاهم منتهين منها إلا إذا جاء وقت العشاء.
(جهه الشباب):
محمد: بصراحه القهوه تهبل تسلم يدين من سوتها ولو هي ماتزوجت بأخطبها.
ضاق بدر وقال: أقول أشرب وأنت ساكت.
طلال: خالد من اللي مسوي القهوه.
خالد: حبيبه قلب بدر ولا مسويه حلا بعد.
فيصل:من قدك عرسك بعد شهر وبتاخذ أحلا البنات في العايله وغيركذى قهوه وحركات أه بس لو ألاقي مثلها.
بدر:خلاص سكرو على الموضوع.
عبدالعزيز:الله يعينك ياعمتي عهود على بدر شكل غيرته من الحين بدت.
محمد:هههههههههه شكلها بتنحاش منه من أول ليله.
بدر: وش تقصد.
محمدبغمزه: أنت أدرى.
مشعل:غريبه العاده يحطون لنا قهوه وتمر وش معنى باالذات هاالمره غريبه عهود تصلح حلا.
مشاري: يمكن لأن حبيب قلبها معنا.
خالد:والله أنك ماتستاهلها بس يالله النصيب كذى وش نسوي.
الشباب يعلقون على بدر ويستهبلون عليه لأنهم يبون يطفشونه لاكن بدر ضاق وماتحمل وطلع من الخيمه ودخل بيت المزرعه حق الرجال ودخل بغرفته وسكر الباب عليه وقرر يتصل على عهود.
(في غرفه عهود):
رن جوال عهود وقالت:ريم دق بدر وش أقول لها.
ريم: كلميه مثل ماكنتي تكلمين بندر وأناالحين بطلع وبخليك تكلمينه على راحتك.
طلعت ريم وعهود قفلت الباب وأنسدحت على السريروردت على بدر.
عهود: ألوه.
بدر:ياهلا بهالصوت وصاحبته هلابعمري اللي توه بدى هلابحبي هلابحياتي هلابالطيب الغالي .
عهود: هلا بك.
بدر:مومصدق أنك رديتي علي.
عهود: وليه ياقلبي مومصدق عادي أنت زوجي وشي طبيعي أرد عليك.
بدر: طيب أنتي كيف حالك ياعمري انتي والله أني مشتاق لك شوقآ عضيم .
عهود: معقوله ياحبي تشتاق لي كل هالشوق.
بدر: إيه وأكثر بعد, بصراح حبيت أخذ رايك بموضوع الجناح كيف تبينه يكون.
عهود:بصراحه ودي يكون واسع وفيه غرفتين ومجلس ومطبخ وصاله وحمام.
بدر: قلبي أنتي غداك وعشاك وفطورك تحت عند أهلي ومايحتاج وجود مطبخ.
عهود:لا ياحبيبي أنا ماتعودت على كذا, أبي مطبخ مستقل عن أهلك ولاتنسى أن عندك أخوان في البيت يعني كلما جعت بأنزل تحت عشان أصلح لي أكل لا ياقليبي معليش ماأقدر على كذى.
بدر:بأجيب مهندس وبشوف أن كان فيه إمكانيه أني أبني مطبخ وصاله في الجناح.
عهود: وغرفه نومنا أبي لونها أورانج مع بيج وأبي لون البيبان بيج وغرفه النوم أنا راح أختارها وأثاث الجناح راح أحجزه وأنت رح أدفع قيمته وحطه في البيت وعلى فكره مايكفيني شهر أجهز نفسي فيه ودي ب4شهور أو أكثرعشان أجهز أموري.
بدر:حنا بنسكن عند أهلي مؤقت وإذا سكنا في بيت حلال سوي اللي تبينه.
عهود: لاياقلبي أنا أبي كذا ولا أنسى موضوع الزواج.
بدرلزم الصمت وتحطم لأنه أثث الجناح وعهود تبي أشياء هو ماحطها بالجناح.
عهود: هاه حبيبي وش قلت؟.
بدربضيقه: يصير خير.
عهود:بدر معليش بعدين أكلمك أمي تبيني لأن العشاء جاهز يالله باي.
بدرسكرالسماعه وهو منصدم من عهودلأنها حطمته من كل النواحي ماتوقع أنها كذا لاكن جلس بينه وبين نفسه وقال: هي اللحين
بدت تتفلسف عليك طيب الأثاث اللي أنا حطيته وش أسوي به المشكله أني جايبه طلبيه من الخارج وهو غالي بالمره وفخم ليه ياعهود ضيقتي صدري بطلباتك أه بس الحين يبي لي أكثر من شهر عشان أجهز الجناح الله يعيني عليك ياعهود مادام هذي أولتها أجل كيف بتكون بعد الزواج الله يستر منها.
بعد مرور يومين تطورت العلاقه بين بدر وعهود وصار طول الوقت يكلمها ويقابلها عند قفص الدجاج وأهلها مايدرون وبدت عهود ترتاح له وكالعاده الحريم والبنات يعلقون على عهود والشيبان والشباب يعلقون على بدر
مرت الأيام بسرعه مابين ضحك وإستهبال ومواقف محرجه ومضحكه ولعب ومزح وكانت اللحظات الجميله مرت بسرعه البرق بدون مايدركها أي أحد وجت لحظه الرجوع للرياض لأن العطله أنتهت وبدت الدراسه وعهود بدت تجهز نفسها للزواج
وبدر قال لأهله أنه يبي يغير كل شي سواه بالجناح مع أن أبوه وأمه وخواته أرفضو لاكنه مضطر يغير كل شي عشان عهود
ومرت الأيام واللحظات بسرعه وعهود تتسوق كل يوم وبدريراقب العمال بالجناح وبعد مرور 3أشهر أكتمل تجهيز الجناح وصار قمه في الإبداع لأن بدر حط فيه تصاميم وديكورات جنان.
بدر جهز نفسه من كل الجهات وتصدق بكل ملابسه وراح يشتري له ملابس جدد وفصل له 12ثوب وشرا له 5أشمغه حمر و5غتر بيض ويوم سألوه ليه شريت كل هالأغراض قال: ماأبي عهود تتعب في غسيل ملابسي.
طول غياب بندر وضاقت صدور أهله عليه وأمه بدت تحاتيه لاكنه رافض يرجع لأهله ولايبي يرد عليهم ويوم من الأيام أتصل أبوه 12مره على جوال بندر ورد بندر عليه.
ابوفهد:وينك وأناأبوك مختفي.
بندر:عندي شغل وماخلصت منه.
أبوفهد: وش ذا الشغل اللي مبعدك عنا.
تنهد بندروقال: بيطول غيابي أيام وإنشاء الله قريب برجع.
أبوفهد:طلبتك وأنا أبوك.
بندر:أمر يبه.
أبوفهد: أبيك تحضر زواج أخوك.
بندر سكت حس أن كلام أبوه خنجر طعن قلبه .
أبوفهد:سمعتني وأناأبوك.
بندر:إنشاء الله يبه.
قالها وهوكاره نطقها قالها وهو ماوده يقولها إنشاء الله يبه نطقها وياليته مانطقها.


وفي ليله الزواج الكل مبسوط مابين مهني ومهلي ومرحب وإبتسامات جلس بدر وهو طاير من الفرحه ولابس البشت الأسود والكل يسلم عليه ويبارك له وأهل عهود يوصونه عليها ويحذرونه مايزعلها بشي وفجأه دخل بندر وسلم على أخوه وكل هموم الدنيا فيه وبعد صمت طويل حاول ينطق كلمه ماقدر والكل يطالعه وهم مستغربين في الأخر قال: مبروك ياأخوي ياولد أمي وأبوي منك المال ومنها......!!
, ثم لزم الصمت وماقدر يكملها وطلع من قاعه الرجال .
أما عهود توتر الدنيا كله فيها وخايفه وضايق صدرها لأنها بتفارق أهلها وبتعيش في بيت عمها
والكل مبسوط حولها ويحاولون ينسونها توترها ولافيه فايده.
وطلع الكل عشان يستقبلون الضيوف وهي جلست ألحالها في غرفه العروس.
وفجأه جاها إتصال من رقم غريب وردت عليه وصار المتصل بندر قالت: ألوه.
قال وهو يبكي : مبروك يابنت العم.
عهود: من معي؟.
بندر: شي طبيعي تنسيني .
عهود: من أنت؟.
بندر:أنا توأم روحك بندر.
عهودشهقت وقالت:أنت وينك مختفي ليه تركتني حرام عليك.
بندر:خلاص ماعاد بيننا شي ولاتبكين اليوم زواجك من...... أه بس المهم عساك بخير والظاهر أنك بخير بس تبين الصراحه خلاص أنسيني.
عهود:كيف تبيني أنسى روحي كيف تبيني أنسى الهوى اللي أعيش منه زواجي من أخوك جحيم راح اعيشه يابندر.
بندربكى وزاد بكاه وماقدر يتكلم وسمعها أغنيه كلماتها:
أجرالصوت من جرحآ براني
أناوالجرح أكبر من زماني
ومنين أبتدي ياجرحآ جديد
حسبي على الأيام والحظ الردي
حبيبتي ضافت على جرح العمر جرحأ جديد
حبيبتي لاهي أصدقت باللي وعدت
وأه .....أه
على عمري اللي فات يازمان مابه أمان
ومنين أبتدي ياجرحآ جديد
حسبي على الأيام والحظ الردي
عهود بكت وصرخت وقالت: بس يكفي معاناه حرام عليك لوأنك فعلآ تبيني كان وقفت في وجه أخوك .
بندر:في أمان الله ياعهود وهذي أخر مره تسمعين فيها صوتي ومبروك ياعهود.
عهود: لحظه ألوه.
قفل الخط وأتصلت عهود ولارد
دخلت عليها ريم وشافتها تبكي وتنتفض وحاولت تهديها وبعد ساعتين هدت وعدلت مكياجها وبدت الزفه وحطو لها أغنيه:
ياأرض أحفضي ماعليكي اليوم طالع قمر
اليوم طالع قمر في طلتك ياسلام حلاه غير البشر
ومر الزواج على خير مابين رقص وإستهبال بنات وضحك ومزح وإستعاط وجاء وقت دخول المعرس ودخل هو واخوان العروس وعيال أخوها وخواتها وفي ذيك اللحظه خالد شاف وجه نوره وحطها بمزاجه يبيها زوجه له وبدر مبسوط
وعهود ضايق صدرها على بندر
أمابندرجالس بسيارته وهويبكي بكاء غيرطبيعي وكأنه في عزاء.
وفجأه قامت أم العروس وأم العريس وجهزوا العروس عشان تروح مع زوجها
وأول ما وقفت عند الباب هلت الدموع خواتها بكوا وأمها وبنات أخوها وبنات خواتها صار موقف بدر محرج حس أنه مرتكب جريمه يوم شافهم يبكون فسأل أمه وش فيهم يبكون.
قالت: هذي دموع الفرح.
وعهود لقتها فرصه وبكت بكاء غير طبيعي وبدت تشاهق وتبكي بصوت عالي ولبسوها عباتها وراحت مع زوجها راحت لعش الزوجيه اللي ماتدري كيف بيكون وطوت صفحه بندر وحياتها القديمه وبدت صفحه جديده ماتدري وش بيكون عنوانها.
الجزء الثالث من القصه:
(في الفندق):
عهود فستانها طويل ترقى تمشي وهي متضايقه ماخلت بدر يلمسها وكلما قال لها شي تعصب وتزعل عليه
ووصلوللغرفه ودخلو فيها وبدر يحتريها تغير ملابسها ولاحياه لمن تنادي جلست على كرسي
سألها: ليه ماتغيرين ملابسك.
قالت:عاجبني الفستان وأبي أحلل لبسته لأنه ماينلبس إلا مره في العمر.
بدربإستهبال: ماشا الله وبتنامين فيه بعد.
عهود:جايز ليه لا .
بدرقرب قالت عهود:أبعد مادام أن النفس عليك طيبه.
بدرراعى شعورها وأبتعد عنها وحب يلطف الجو قال لها نكت عشان يخليها تضحك, وبدال ماتضحك بكت
لأنها تذكرت بندر.
بدرحس من تصرفاتها أنها متضايقه منه فقال لها:أنا بروح أجيب لنا عشاء وإذا طلعت غيري ملابسك أوكيه.
أول ماطلع بدر طمرت عهود وغيرت ملابسها وتحاول تفصخ الفستان ولاعرفت دقت على أختها أم مشاري فقالت لها: خلي بدر يفصخه لك خلاص هو زوجك الحين.
عهود عصبت ومالقت إلاحل واحد جابت مقص وقصت جزء منه وفصخته لاكن الشك اللي فيه مشخ وجهها وكتفها لاكنها طنشت وأسرعت تطلع ملابسها اللي بالشنطه وتدور لبس ساتر مالقت شي خواتها سوو فيها مقلب وخلو كل ملابها عاريه والقميص اللي فعلآ يعتبر ساتر من بين كل القمصان كان طويل وفتحه الصدر شفافه وفيه فتحه إلين البطن هذا الوحيد الساتر.
وفكت شعرها وأنسدحت على السريروجاها نعاس ونامت لأن بدر تأخر ربع ساعه وجاء بدر وتحطم يوم شافها نامت ضاق صدره وأنسدت نفسه عن الأكل وترك الأكل على الطاوله وفصخ ثوبه ولبس سروال صغير أسود ومالبس فنيله ونام جمبها وهو مبسوط مومصدق أنه تزوجها.
جاء وقت الفجرقامت عهود ومالقت بدرلقتها فرصه تصلي وترجع تنام وراحت مسرعه للحمام وفتحت الباب لقت بدر متفصخ غمضت عيونها وسكرت الباب بسرعه وأنحاشت وجلست على السرير وعشان تصرف الموقف دقت على أختها عهد وجلست تسولف معها.
أمابدر غفل من الضحك على شكلها وهي تنحاش وقال لها بصوت عالي: عادي تراك حليلتي زوجتي خلاص ماعاد فيه حواجز.
طلع بدروراح يصلي بالمسجد لقتها عهود فرصه عشان تصلي وسكرت من أختها وراحت تتوضى وعلى طول صلت وغلبها النعاس ونامت وبدر المسكين حاط في باله عده أمور بيسويها مع عهود ويوم دخل الغرفه لقاها نايمه وتحطمت نفسيته ونام جمبها.
ويوم أذن الظهرقامت عهود قبل بدروأرتاعت يوم شافته نايم جمبها وقامت وهي مسرعه وضاقت يوم شافته مالبس فنيله فقالت بينها وبين نفسها: خير وش يبي ذا وع ليه نايم جمبي لابعد مالبس فينيله وع شكله نايم جمبي من أمس , بروح أصلي وبنام على الأريكه.
صلت عهود ونامت وقام بدرومالقاها وجلس يدورها في الأخير لقاها نايمه على الأريكه فهم أنها ماتبي تنام جمبه
فقام وشالها وحطها على السرير وهو يضحك وراح يصلي ورجع نام جمبها يبي يرفع ضغطها.
ولاكن النوم طار من عيونه فحب يستهبل عليها وقرب منها ومسك يديها وجلس يبوس فيها ويضمها ويسوي حركات مايحتاج أقول عنها فجأه جاه كف على وجهه من عهود وقالت له:من حضرتك عشان تلمسني ولاتحسب أني بسلم نفسي لك بهاالسهوله.
وقامت وهي معصبه لأنها ماتحب أحد ينكد عليها نومتها, وراحت تنام على الأريكه.
وبدر ضاق صدره وجلس يطالع الأرض وهومتضايق لاكن حب يخليها على راحتها.
بعدمرور شهر على الزواج ماقدر بدر يلمس عهود لأنها مانعته
وتعبت نفسيته وحس أنها ماتبيه قرريكلم أمها وهي تتفاهم معها.
وعهود أنحرجت وقبلت بالأمر الواقع غصب عنها ورضت به
وبعد مرور شهرين صارت عهود حامل وهي كارهه هذا الحمل
وفي يوم من الأيام دخل بدر لغرفته ولقا عهود معها أوراق تقراها وتبكي وماأنتبهت أن بدر وراها
وهي تردد حسافتي عليك يابندر ماتنتعوض.
أنصدم بدر من كلامها ولزم الصمت وتنحنح وعهود أنطلت الأوراق بالصندوق وقفلته ومسحت دموعها.
بدر: وش فيك تبكين حبيبتي؟.
عهود: لابس ظهري يعورني لأن بطني كبر.
بدرشك في الموضوع من تزوجها وهي على ذا الحال تمسك أوراق تقراها وتبكي وتحطها باالصندوق وتقفل عليها
ويوم من الأيام نزلت عهود عشان تتقهوى مع أم فهد ودخل بدر لغرفته لقى مفتاح الصندوق على الطاوله وقرر يفتحه ويشوف وش قصه هذا الصندوق ويوم فتحه لقى رسايل مكتوبه بخط يد بندر ولقى صور بندر عندها دخلت عهود وشافت بدر وأنصدمت يوم شافت معه صور بندر لزمت الصمت وقلبها يخفق.
بدر:الحين عرفت كل السالفه أنتي وبدر عايشين قصه غراميه.
عهود: بدرأنت فاهم الموضوع غلط.
بدر: مافيه شي يخليك تنكرين كل شي واضح من هالرسايل عرفت الحين ليه إذا ضميتك تناديني بأسم بندر وأنا كنت أسوي نفسي ماأسمع الأسم كنت حاس أن الموضوع فيه إن وأكبر دليل غياب بندر وتدهور حالته للأسوء وغيركذا بكاك المستمر أجل تحبينه.
عهود سكتت ونزلت راسها ولانطقت بولا كلمه.
بدر:عرفت الحين ليه أخوي ماعاد يقابلني ولايرد على إتصالاتي أثره يحبك وتحبينه, ليه ماقلتي لي من زمان, ليه ماصارحتيني أن بندر يحبك للأسف لوأنك قلتي لي أن فيه بيك وبين بندر علاقه كان طلقتك وخليتك تتزوجينه , عرفت الحين ليه دايم تسرحين وتسألين عنه بحجه الفضول.
عهود:بدرأسمعني.
بدر: وش أسمع بعدرماصرتي حامله طفل لي قلتي لي أسمع وخري عن طريقي ماأبي انفعل ولاأبي أضربك لأنك حامل.
ماقدر يصارخ عليها لأنه يحبها وطلع وهو مسرع وهنا الصدمه خواته أسمعوا كل الكلام وماصدقوا أن بندرو عهود يحبون بعض بالسر وطاحت عهود من عين خوات زوجها.
وراح بدرمسرع يدور بندر ومالقاه إلا بغرفته وواجهه بكل شي في البدايه بندر نكر لاكن بدر طلع الرسايل من جيبه وصوره
وفي الأخير بندر أعترف بكل شي وصار خلاف قوي بينه وبين بدر أخليكم مع الأحداث أحسن:
بدر:بندر أنت لك علاقه بعهود.
بندر:لا من قال لك .
بندرمايبي يخرب بيت أخوه.
بدربصراخ: تكلم لك علاقه بها ولا لا.
بندر:لا.
بدر:طيب وهذي الرسايل من وين جت عند عهود لا وبخط يدك بعد وصورك من وين جت جابها خيالك.
بندر:بدر انت الحين معصب بعدين نتفاهم.
بدر: بندر لاتفقع مرارتي تكلم لك علاقه فيها ولا لا.
بندرضاق:إيه من زمان من قبل ماتخطبها كنت أكلمها لي سنتين وأناأحبها وهي تحبني وأنت أخذتها مني يابدر بدون ماتفكر بمشاعري.
بدر:وليه ماتكلمت.
بندر:بديت سعادتك على سعادتي وخليتك تتزوجها رغم أني أحبها ومقدر أعيش من دونها.
بدر: توك تقول هالكلام, ليه ماصارحتني وقلت لي أنك كنت تحبها وعرفتها قبلي.
بندر:ماأبي العايله ياخذون عنها فكره شينه وهذا شرف بنت مولعبه.
بدر عصب وماقدر يمسك أعصابه وجلس نص ساعه يتهاوش مع بندر وعهود تبكي والبنات يبكون لأن صراخهم عالي
وأمهم قامت من النوم بسبب صراخهم ويوم جت قالت: وش فيكم ؟ وش صاير.
الكل لزم الصمت بدرحس أنه مخنوق ومايقدر بتنفس وماقدر يتحمل الضغوطات النفسيه راح لأمه وحب راسها وناظرها بنظره مودع وطالع خواته وعهود بهذي النظره وطلع وهو ضايق نجود صرخت بندر ألحقه لايسوي بنفسه شي.
بندرركض في الدرج يبي يلحق بدر وبدر طلع مسرع وهو معصب مايبي يكلم أحد طلع في الشارع وتوه بيقطع الشارع لأنه موقف سيارته في الجهه الثانيه من الشارع جت سياره مسرعها صدمته ومن قوه الصدمه طار جسم بدر في السماء وطاح طيحه شينه وأنفلق راسه صرخ بندر وقال:بدر أخوي .
أم فهد نغزها قلبها حست أن ولدها فيه شي .
بندر:بدر حبيبي رد علي.
بدريشاهق ويحاول يتنفس ماقدر ولاقدر يتكلم لاكن قال:سامحني ياأخوي لأني خذت منك حبيبتك.
بندريبكي وبدريقول: خلاص ياأخوي خذها ماعاد لي مكان في هالدنيا خلاص.
بندريمسح الدم من وجه بدر وبدريقول:لاتتعب نفسك خلاص بودع , بس امانه في أرقبتك أنت وأهلي البزر اللي في بطن عهود ترى عهود ماتستاهل تكون أم وفجأه رجف جسم بدر بقوه ووقف ونام نومه أبديه ولا صحى بعد هذي النومه وبندر جلس يبكي وجاء الإسعاف بعد فوات الأوان بعد ماودع بدر الدنيا.
وصل الخبر لأمه وجاها إنهيار عصبي وتنومت في المستشفى وأبوه ضاق صدره أما عهود حست بتأنيب ضمير
وبندر تعقد كلما شافوه أهله يتذكرون بدر ويبكون قدامه وأمه ماتبي تشوف وجهه لأنه يذكرها ببدر.
ومرشهر على هالحال وبندر حابس نفسه في غرفته وصوره بدر في اللحظات الأخيره من عمره والدم مغرق وجهه يمر في ذاكرته مثل الشريط السنمائي تنعرض أحداثه كل شوي في عقله ماينلام مات أعز الناس على قلبه قدام عينه مات توأم روحه مات الإنسان اللي يفهمه ويحس به لاكن هذا قضاء وقدر مايقدر يغيره.
جلست عهود في بيت أهل زوجهالأنها في الحداد رغم أنها متضايقه من وجودها عندهم.
وبندرمتضايق من وجودها ويحس انها سبب موت بدر.
بعد مرور9أشهر أولدت عهود وولدت بنت وسمتها رنيم
أمابندر مازال حابس نفسه بغرفته وأمه رافضه تشوف وجهه عشان ماتتذكر بدر.
وبندرمتضايق فقرر يدرس بالجامعه وأول مادخل الجامعه كل زاويه من زواياها تذكره ببدر وحتى القاعه والكافتيريا
ماقدر يتحمل طلع من المكان وهو متضايق ويوم قابل أخوياه ضاقت صدورهم لأنهم تذكرو بدر ويوم جلس مع شباب العائله اللي دايم يجلس معهم تضايقوا يوم شافوه لأنه يذكرهم ببدر.
حتى محمد أخوه صار يتضايق من وجود بندر لأنه يذكره ببدر بعد مرور أسبوع حس بندر أن الكل رافض وجوده لأنه نسخه طبق الأصل من واحد ميت عزيز عليهم فقرر قرار لارجعه فيه
قرر يسافر لخارج المملكه ويدرس ويغير حياته ومايرجع إلا إذا نسوا أهله شكل بدر.











ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ







بعد مرور خمس سنوات على غياب بندر
(في بيت ابوفهد):
الكل مجتمعين يتقهوون وأبوفهد وام فهد ضاقت صدورهم على بندر حسوا أنهم هم سبب غيابه
لأنهم أرفضوا يقابلونه لأنه نسخه من بدرالله يرحمه
وفي يوم من الأيام
فجأه أنفتح الباب ودخل واحد شكله غريب دخل البيت ورقا الدرج وراح لغرفته بندر ونام فيها وفي وقت الصبح نزل من الغرفه
وجلس في صاله الطعام نزلت نوره كالعاده تركض بالدرج شافت واحد جالس يفطر له عوارض و شكله غريب ظنت أنه حرامي توها بتمشي قال:نوره ماشاء الله ألين الحين مرجوجه.
نوره: من أنت ..... أوه بندر أااااااااااااااا وجلست تصارخ وتكرر يااهل البيت بندر رجع رجع يمه يبه قوموا بندر رجع.
قامت أمه: يمه وليدي بندررجع أبو فهد بندر رجع.
أبوفهد: هاه رجع أولدي.
نزلوا كلهم مسرعين أمه ضمته بقوه وجلس يبوس راسها وأبوه أحضنه بقوه ولارضا يفكه وأم فهد:وخر خلني أشبع بشوفه أوليدي.
وجلست تبكي وتصيح وتون : ماأصدق أنك رجعت وأناأمك والله البيت من دونك ظلام ليه وانا أمك تتركنا.
وبدت تتشره عليه وهي تبكي.
وخواته كلهم جلسوا يبكون مومصدقين أن بندر رجع.
دخل محمد : وش عندكم تنوحون ماصارت البيت كله مناحه.
نوره: رجع بندر.
محمد حب يسوي نفسه ثقيل بس ماقدر الشوق غلبه وجاء مسرع: هلا والله لك فقده ياشين وين مختفي وش صاير معك مالك حس خمس سنين يالظالم ومالك حس على الأقل طمننا عليك تدري أننا سوينا لك عزاء وبلغناالشرطه وصارت مصيبه وصارفي بيتنا عزاء ثاني.
بندر: ماعليه هذاني قدامكم مافيني شي.
نوره: هاه قل لنا وش صار معك ووشلون عشت في الغرب ألحالك وكملت دراستك.
بندر:ألين الحين فيك الللقافه.
نوره: حرام عليك.
الكل:ههههههههههههه.
نجود:إيه صدق وش صار معك يوم سافرت.
بندرتنهد لأنه يكره ذكرى ماضيه.
بندر: سافرت لأمريكا درست تجاره وإداره أعمال.
محمد:ياشين التقليد.
بندر: بصراحه حسيت أن قسم الفنون ماراح يفيدني بشي يعني لو أتخرج بصير رسام عشان كذى فكرت بشي يفيدني مستقبلآ
وأخترت تجاره وإداره أعمال.
أبوفهد: عين العقل وأنا أبوك, كمل.
بندر: في البدايه درست وكانت بدايتي مره صعبه والحين الحمدالله صرت أملك شركات عالميه مأسسها بنفسي وصرت أحم أحم ملياردير.
الكل شهق مومصدقين.
بندر:وأسم الشركه(......) وبعد عندي محلات عالميه في العالم.
نوره: ماعندك محلات نسائيه.
بندر: أقولك محلات عالميه فيها كل شي ملابس أجهزه كل اللي يخطر في بالك موجود فيه.
نجود:ماشاء الله عليك.
بندر: أشوف البيت مثل ماهو ماتغير فيه شي إلا وجيه غريبه اول مره أشوفها الصغار هذولي من عياله.
أم فهد: هذي بنت نجود لوجين.
بندر: ماشاء الله متى جبتيها.
نجود: قبل أسبوعين.
بندر:أجل توك نفاس الله يعينك ياتركي على فراقها ههههههههههاي.
نوره:حبيبتي خلود تعالي.
خلود دافنه راسها بحظن جدتها أم فهد.
بندر: من ذي.
نوره: هذي بنت بدر.
هاالكلمه فتحت جروح كانت في قلب بندر اللي طواها من سنين حس بحرقتها يوم شاف بنت أخوه والمصيبه أنها نسخه من أمها عهود في الشكل.
بندر:وش أسمها؟.
نوره:خلود.
سرح بندر ورجعت ذاكرته لورى قبل سبع سنين كان يكلم عهود وتذكر وش كانت تقول.
بندر: حبيبتي إذا تزوجنا وجبتي بنت وش بتسمينها؟.
عهود: ياقلبي أنت اللي أختار الأسم .
بندر: وش رايك نسميهاخلود وإذا جانا ولد بنسميه خالد على أبوي.
عهود: خلاص أجل خالد وخلود أحلى الأسامي ههههههههه.
بندر:ههههههههههه يالبى ضحكتك.
عهود:ياحياتي لاتحرجني بكلامك الحلو.
بندر:ههههههههه أموت على اللي يستحون ياناس.
عهود:الله لايحرمني منك.
بندر:أحبك.
عهود:أموت فيك.
قطعت أمه حبل أفكاره .
أم فهد: وين سرحت وأنا أمك.
بندر:إيه على فكره ريماس وينها؟.
نوره: مادريت أنها تزوجت وعندها ولد.
بندر: لا ماشاء الله من متى.
نجود:قبل سنتين تزوجت.
بندر: أجل صارت أمر كثيره في غيابي.
نوره: طيب ماجبت لنا هدايا.
بندرقام : دقيقه وراجع.
أم فهد: على وين.
أبوفهد: خليه على راحته ماهو صغير.
محمدبغيره: إيه يوم صار ملياردير صارالكل بالكل وأنا جالس خمس سنين أكرف في شكركتكم ولاحصلت إلا نص مليون.
أبوفهد: لأنك موفطين مثل أخوك صارأحسن منك وماأعتمد على أحد تعلم منه وأنا أبوك.
محدجلس يتذمر(قال أيش صر مثله أكملت).
جاء بندرومعه شنطه سوداء كبيره وفتحها وطلع منها هدايا كثيره وواضح عليها أنها غاليه.
بندر:هذي هديتك يايبه وهذي لمحمد وهذي لفهد وينه ماأشوفه.
نوره: واو يبه ساعتك جنان واضح عليها أنها غاليه.
محمد:حتى أنا ساعتي حلوه .
نوره:بندر هذي الهدايا غاليه .
بندر: ماتغلا عليكم عاد الوالده هديتها أسبشل.
طلع علبه لونها أسود وفتحها.
بندر:هذي عاد للغاليه.
شهقوا كلهم نجود:هذا طقم ألماس .
أم فهد شالته تبي توزنه.
أم فهد: هذا وأناأمك ثقيل وزنه اتوع قيمته قيمه عماره.
بندر: مايغلا عليك.
وعطى نوره ونجود سلاسل ذهب مرصه بالألماس مع الحلق تبعها وسواره صغيره وخاتم وكل وحده أسمها مكتوب على الذهب.
بندر: وهذي لبدور بنتك وينها.
نجود: نايمه.
بندر: وهذي ألعاب للصغار.
وناظر خلود بنت بدر بندر: أنشاء الله هديتك أنتي ولجين وولد ريماس بتجيكم اليوم المغرب.
خلود دفنت راسها في حظن جدتها.
أم فهد: خلوده هذا عمك لاتستحين.
بندر: خلوها على راحتها إلا من متى خلود عندكم؟.
نجود: من 4سنوات تقريبآ.
بندر بتعجب: ليه.
نوره: تزوجت .
تحطم بندر حس أن الكلمه هذي خنجر طعن قلبه
جاتني الأخبار في وسط فرحتي
وكنت أظن أنها تنتظر رجعتي
ماهقيتها منك لاكن ياخساره
ماتستاهلين حتى أذرف عليك دمعه
راحت مع غيري مره ثانيه
ولاأنتظرت رجعتي أوفكرت فيني
مدام أنها بدت غيري علي ببدي غيرها وحده عليها
اللي باعك بعه خلاص أنتهى الحب وأنتهى كل شي
قطع تفكيره صوت نوره: تدري عاد من تزوجت.
بندريسوي نفسه ماأهتم: من بتاخذ يعني.
نوره: ماجد ولد متعب.
بندر: المغرور ماغيره.
نوره: إيه بس لوتشوف البيت اللي هي ساكنته قصر موبيت وهي بلحالها فيه وعندها خدم وحشم وطباخين وماتسوي شي وعندها كوافيره خاصه ومصممه خاصه عاشت في عز أرقى من عز أبوها.
بندرحاول يكتم ضيقته وبجديه: عادي الله يوفقها.
نوره: بصراحه كل ملابسها ماركات عالميه ولاقد شفناها كررت لبس عليها.
بندر: الله يستر علينا وعليهم
ضاق بندر وماتحمل الخبر (ليه يابنت عمي ليه ياحبيبه عمري ليه ماأنتظرتيني ليه).
فجأه رن جواله .
بندر: هلا وائل الحمد الله , نعم , إيه إيه, اليوم , مع من , اها يعني لازم أكون موجود.
طيب الساعه خمس وش عندنا.
أها طيب ليه ماتروح باالنيابه عني.
منهو إيه الإمراتي وش فيه أها خلاص موعدنا بعد ساعه يالله سلام.
أم بندر: على وين وأنا أمك ومنهو وائل.
بندر: هذا مدير أعمالي.
محمد: اخس حراكات والله وصار لك مدير أعمال.
بندر: ماأخترته إلا لأن كل الشركات تتنافس عليه لأنه فطين وذكي.
أم فهد: الله يوفقك.
بندر: عندي صفقه تجاريه مع واحد من كبار تجار الإمارات وضطر أروح موعدي معه بعد ساعتين.
أبوفهد: طيب وشركتنا منت مشتغل معي.
بندر:يمكن أضمها مع شركتي لاكن أفكر الحين أشتري هالصفقه وماأبي إلا دعواتكم.
أم فهد: الله يوفقك وأناأمك.
أبوفهد:الله يكفيك شر العين وأنا أبوك.
بندر:أمين يالله في أمان الله.
راح بندر وأبوه ومحمد راحوا للشركه نوره ونجود جلسوا بغرفتهم وأمهم راحت تنام.
نوره: أقول ماشفتي وشلون وجهه تغير يوم جبنا طاري عهود.
نجود: يحبها إلا الأن لاكنها ماتستاهله شفتي وشلون صارت وقحه في تصرفاتها والله كلما شفتها تذكرت اللي صار لبدرالله يرحمه وتبين الصراحه كرهتا.
نوره: حتى أنا بس مدري ليه صارت مغروره.
نجود:طبعآ بجخت وخذت ماجد ولدمتعب الملياردير وتبينها تلتفت لك.
نوره: أبي أشوف ملامح وجهها لوتدري ان بندر جاء هههههههههه شكلها بتموت قهر لأنها تزوجت ماجد مب حب فيه لأنه مليلردير على قولتهاهههههههه.
نجود:هههههههه أستغفر الله بس صراحه ماتوقعت أن بندر بيتغير حتى مالاحضتي عليه كيف صار يتكلم , صاريتكلم مثل كبار رجال الأعمال.
نوره: يابخت اللي بتاخذه.
نجود:إلا الله يعينها لأنه مب جالس عندها خلاص ياماما رجل أعمال يعني حلم يجلس عندها أنتي ماشفتي من شوي كل شوي يرن جواله ومعه جوالين وواضح عليه الإرهاق وشرب خمس كيسان كبتشينوا كل هالثروه ماجت عبث, الله يعينه.
نوره: أمين.
بعد مرور أسبوع من رجوع بنندر
(في بيت عهود وماجد):
عهود: دريت باللي صار.
ماجد: ليش فيه شي صاير.
عهود: شي مومتوقع ولايخطر على البال.
ماجد:يالله سمعيني الخبر.
عهود بضحكه:بندر ولد عمي رجع لأهله بعد ما أفقدوه مده خمس سنين.
ماجد بتعجب: لا صدق شي غريب هالأدمي بس كم له مختفي عن أهله.
عهود:خمس سنين يوم توفى بدر بشهر تقريبآ أختفى وتوه يرجع.
ماجد: طيب وخير ياطير يصطفل.
عهود: ماأصدق كيف بتكون رده فعل أهله إذا شافوه.
ماجد: موملاحظه أنك بديتي تمصخينها معي بسالفه بندر خلاص قفلي على الموضوع.
عهود: تصدق عاد تقول أختي أنه كان يدرس تجاره وإداره أعمال في الخارج .
ماجد عقد حواجبه وبعصبيه: خلاص قفلي على الموضوع ماتفهمين أنتي.
عهودبضيقه: خلاص قفلنا أعوذ باالله ماينعطى كلام.
ماجد:وش قلتي.
عهود: لاسلامتك أقول للطباخه تحضر الغداء.
ماجد:قولي لهم بس لايأخرونه مثل كل مره.
راحت عهود وماجد جلس يحاكي نفسه(إيه أجل رجعت يابندر وش جابه ذا لو أنه ميت مثل أخوه كان أحسن أوف )
عهود:ياالله الأكل جاهز.
ماجد: جيت.
قرر أبوفهد يسوي عزيمه بمناسبه رجوع بندر باالسلامه
وأجتمع الكل في البيت حريم ورجال
(قسم الحريم):
أم نايف: الحمدالله على سلامته.
أم فهد: الله يسلمك.
البنات كل وحده منهم كانت تترزز عند أم فهد لأنهم حاطين عيونهم على بندر
نجوى:أقول نوره كيف قدر يعيش بندر في الخارج.
نوره:والله المسكين عانا معانات كبيره لاكن الحمد الله تخطاها .
رحاب: سمعت أنه صار عنده شركات عالميه.
عهود: صدق.
نوره: إيه .
عهود: وعساها معروفه.
نجود: الحمد الله منتشره بالعالم وأسمها(......)العالميه.
شهقوا كل البنات وعهود طاح منها كأس العصير(والله لوأني منتظرته ولاخذت مويجد كان أنا بعزأحسن بمليون مره من عز مويجد الله يعلنه هاالخايس).
نوره: وين سرحتي باعهود.
عهود بغرور: لابس ماشفتوا ساعتي .
البنات: واو.
ريم: تهبل.
عهود: فاجأني بها أمس ماجد.
نوف: هي ذهب.
عهود: إيه وقيمتها 10000 ريال.
نوره تجاكر عهود:إلا صدق شفتي الطقم اللي أمي لابسته.
عهود:إيه.
نوره: هذا بندر جايبه لأمي هديه وتدرين كم قيمته.
عهود: كم؟.
نوره: هوألماس خالص وقيمته قيمه عماره شراه لها من فرنسا.
عهودضاقت وأبتسمت إبتسامه تعجب: غريبه توني أدري أن أخوك عنده ذوق.
نجود:إيه والله فديته حبيب قلبي بندوري.
مشاعل: ماشاء الله عليك يانجود أنتي وبنتك لابسين أطقم تهبل هي ذهب.
نجود:إيه ومكتوب أسمي بالألماس شوفي كل وحده فينا جاب لها بندر عقد حتى بنتي بدور.
رحاب: مانويتو تخطبون له؟.
نجود: ماله نيه في الزواج من كثر أشغاله مانشوفه مع أن عنده مدير أعمال لاكن مايقدر يخلص من الشغل.
عهود(ياليتني ماتزوجتك ياماجد مالت عليك عنده مدير أعمال وجمع ثروه خلال 5سنوات وأنت معتمد على أبوك مالت على حظي لوأني تزوجته كان غرقني بالألماس.
ريم:عهود وين سرحتي.
(في مجلس الرجال):
الكل مبسوط برجعه بندر وبالإنجاز اللي سواه رفع راس أبوه وأعمامه.
أبوناي:ورا ماتمسك حلالنا وأنا عمك.
بندر:اللحين ياالله ألحق على أشغالي وحلالي متعبني وتبي تزود على حملي حمل لاتكفى ياعم خلوني في حالي وشباب العايله مايقصرون.
طلال: أجل كيف الغربه؟.
بندر: قرف وفتن أعوذ بالله .
فيصل بغمزه خبيثه: مالعبت منا ولا منا بااللي خبري خبرك.
بندر:من كثرأشغالي أموري الشخصيه أهملتها.
عبدالعزيز: أجل عندك مدير أعمال.
بندر:بيجي بعد شوي.
فجاه جاء إتصال لبندر: هلا وائل وش بغيت وش تقول الليله لا مقدر أجل.
ياالله خلاص بتجي السياره وبروح للمطار.
فجأه وبدون سابق إنذار دخلو رجال لابسين أسود وأجسامهم معضله وكل واحد حامل مسدسين ومعهم جهاز لاسلكي وتوجهو لبندر وواحد منهم همس في أذن بندر, بندر: أوكيه دقايق بس.
بندرقام: معليش ياجماعه عندي أمر طارى مضطر أسافر الحين.
أبونايف: توك واصل ماأمدانا نشوفك.
أبوفهد:رح وأناأبوك الله يوفقك ويحفظك.
أبونايف: وتخليه يروح بهاالسهوله مع ذولي الوحوش لايكونون شرطه.
أبوفهد: من هذول وأنا أبوك.
بندر: هذولي يشتغلون عندي.
محمد: يبه هذولي بودي قارد حقين بندر خلاص مايقدر يطلع بالشارع ألحاله مثل أول لأن أعدائه صاروا واجدين لأنه حقق نجاحات واجده.
أبوفهد: أنت يالطويل وش أسمك؟.
بندر: هذا جيمس مرافقي الشخصي جاء من أمريكا معي وبيرجع معي.
أبوفهد: وراه مايتكلم مثلنا.
بندر: هو أجنبي مايعرف لغتنا خلاص ياجماعه أستأذن أنا.
أبونايف: أجل ليش حنا جينا موعلى شانك.
بندر: معليش مستعجل ياعمي يالله في أمان الله ياجماعه الخير البيت بيتكم.
ماجد زوج عهود يطالع بندر بنظرات حقد كأنه كاره وجوده.
(في مجلس الحريم):
أم فهد: وشو سافر.
اللكل سكت.
أم فهد: موب على كيفه ألحين ماصدقنا خبر يبرجع يسافر على طول وبدون مايقول لي.
وش هالشغل اللي مشغله عن أهله, أدري أدري بس لاتبرر ياأبوفهد خلاص أنا زعلت عليه الحين حاطين عزيمه له ويروح ويترك ضيوفه وش قله هالحياء خلاص خلاص أعوذ بالله ماأقول إلا الله يهديه يالله في أمان الله.
سكرت أم فهد السماعه وهي ضايقه: اعوذ بالله هذي سواه تسويها يابندر.
عهود: ليه وش فيه.
نوره بينها وبين نفسها: وش عليك أنتي يالقفك.
أم فهد: جو رجال لابسين أسود يقول انهم حراس شخصيين حقينه مدري وش يصيرون وراح معهم وسافر يقول أنه مشغول.
نوره: وين راح.
أم فهد:أمريكا جعلها الهلاك.
نوره:ههههههه يمه تدرين أن بندر مشغول وطول وقته حسابات ومكالمات ومشغول لدرجه أنه ماعند وقت للأكل وتبينه يقعد إستحاله.
أم فهد:الله يهديك بس.
عهود بنها وبين نفسها(فديت قلبه أناليش ماأنتظرته ولاتزوجت هالشين ماجد مادام أن بندر ماتزوج بسوي المستحيل عشان أوصل له قبل لايتزوج وماجد بخليه يطلقني وباخذ بندر وأتنعم أكثر واو شركات عالميه ياسلام).
مرت العزيمه على خير رغم أن أم فهد زعلانه على بندر لأنه سافر وهي مابعد شبعت منه
لاكنها ماتدري عن الأيام اللي بتمر
كيف بتكون حياه بندر من كثر أشغاله
وعهود وتخطيطاتها وإلى وين بتوديها
وشهد من تكون وكيف بتدخل حياه بندر وكيف بتكون الأمور بينها وبين بندر




ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ






جلست بغرفتها وشغلت المسجل وحطت أغنيه من أغاني الكسرات وطولت على أخر المسجل وبدت تغني وترقص بإستهبال
التحليه جيتها مره من بعدها القلب مسروق كتبت فيها أنا كسره مسكين ياللي ماله معشوق
جيتها بموتر اللكزس موديلها ألفين وأربعه وشفت واحد على يقز القلب شاله وولعه
عيونه الثنتين مكحلها وشعره ناعم وأشقر ماشفت ماشفت مثلهاوالجسم يابشر مخصر
لابس الجنز مع الطربوش ماسك في يده جوال باندا خلى الشارع كلبوه مخروش ........
طق الباب أخوها الأكبر منها بسنه سامي
سامي: يابنت قصري على المسجل أبي أشوف الفلم موقادر الصوت عالي قصري.
ماسمعت فتح الباب وشافها لابسه ثوبه ومتلثمه بشماغه وماسكه العقال كأنه دركسون وترقص بهبال
وبنت أخته تصورها بكاميره فيديو تحمس وركض لغرفته
ولبس مثلها وبدو يرقصون ويغنون وصكوا باب الغرفه ولزقوا على الباب ورقه مكتوب فيها موقع تصوير الرجاء عدم الدخول
عشان ماتخربون اللقطه.
وبدو بالهبال ويغنون:
راحت حياتك يابو فيصل
معاي شاهده متوسط ياما بنينا من الأحلام للجامعه كنت انا مخطط تبخرت وصارت أوهام
فجأه أنفتح الباب بقوه أمهم جت معصبه: شهد ووجع وش ذا الصجه أزعجتينا, وماشاء الله ومعك سامي بعد أكملت .
شهد بروعه: أاااا....... (لاتعليق) سكتت لأنها تعرف انها غلطانه.
سولافه: أمي ساره ليه جيتي خربتي اللقطه علينا.
أم وليد: ماشاء الله حتى أنتي خربتي يالله أشوف أمشي قدامي أنتي وخالك سامي ياالله وخلو شهد تذاكر عندها إختبار بكره يالله.
شهد:يمه تو الناس خليهم.
خذت أمها المسجل وطردت سلافه وسامي برا وصكت الباب وقالت: أن ماذاكرتي بأعلم أبوك بااللي سويتيه.
شهدبروعه: لاتكفين إلا أبوي خلاص خلاص بذاكر.
هذي شهد بنت مرجوجه ومضحكه وماتعرف شي أسمه مسؤليه المسؤليه بوادي وهي بوادي ثاني معتمده على الكل في كل شي
تدرس في ثالث متوسط مارسبت ولاسنه لأنها مطفشه المدرسات نجحوها يبون يفتكون منها
عمرها16سنه لأنها دخلت المدرسه متأخر طبعها مرح تحب الضحك والوناسه مايهمها أحد أهم شي تفلها عربجيه ماتعرف الأنوثه وماتحب الدلع وإذا شافت أحد دلوع تحس أن ودها تقوم تصفقه عشان يتكلم زين.
طبعآأبوها لملقب بأبووليد:عمره في الأربعين عصبي وماينعطى وجه لاكنه حبوب معهم.
أمهاأم وليد: في نهايه الثلثين صارمه وفيها شويه عصبيه لاكنها حنونه وممشيه عيالها صح وماتنرفض لها كلمه واللي يعاندها ياويله.
عندهم 4بنات و3أولاد وهم:
البنت الكبيره: هدى 28سنه متزوجه وهي صغيره عندها بنتين و3أولاد وهم:
سلافه:14سنه قريبه من خالتها شهد وتدرس معها.
رنيم:3شهور.
يوسف:19سنه صديق شهد وهو الكل بالكل بالنسبه لها.
ريان:10سنوات قلق وبثر.
راكان:6سنوات هو وأخوه توم وجيري شطانتهم لاتطاق.
أختها الثانيه:منال:27سنه متزوجه وعندهاولدين وبنتين:
روابي:15سنه قريبه من سلافه وشهد.
ساره:5سنوات.
محمد:7سنوات.
وليد:سنتين.
أختها الثالثه:شذى 22سنه توها متزوجه من قريب.
وأخوانها الأولاد
أخوها الأكبر وليد:29سنه متزوج وهو صغير وعنده ولد 3أولاد.
حمد:19سنه.
منصور:17 سنه.
ثامر:7سنوت .
أخوهاالثاني: راشد: 24سنه توه متملك زواجه قريب.
أخوها الثالث: رائد 22سنه أعزب وزاحف.
أخوها الرابع: سامي أكبر منها بسنه دايم معها في الدجه والهبال.
(في بيت أبوفهد):
أم فهد: لازم نزوج بندر خلاص صار عمره 25 سنه لازم نزوجه.
أبوفهد: إذا جاء من السفر قلت له.
........................
(في غرفه نوره):
نوره: وين ريماس مالها أثر.
نجود:ريماس مسافره مع زوجها لأن عنده دوره في أمريكا.
نوره: سمعت أمي تقول انها بتخطب لبندر.
نجود: ماأعتقد إلا ماتلاحظين أن مشاعل من تزوجت أخوي فهد مالها حس وماعاد صارت تنزل معنا.
نوره: أمي تقول أن فهد ناوي يفضي الجناح لبندر ويسكن برا.
نجود:الله يعينه.
نوره: مالاحظتي أن عهود تضايقت يوم أمي قالت بنخطب لبندر.
نجود: إلا لاحظت عليها هذا الشي بس لووش يصير ولو تتطلق ماراح نرضى أن بندر ياخذها نسيتي وشلون سوت في بدر الله يرحمه يوم تزوجته.
نوره: كانت أقرب الناس لي بس من عرفت بااللي صار كرهتها الله يقلعها .
نجود:للأسف فيها جمال لاكن داخل قلبها سواد وحقد حسبتها أجوديه صارت شكل ظاهري فقط بلا أخلاق.
نوره: ماعليك منها المهم وش بنسوي في سالفه بندر وخطبته .
نجود:لاحقين خليه يوافق بالأول ثمآ تفلسفي.
(في بيت عهود وماجد):
ماجد:هاالحيوان الكلب صار داهيه ظنيته دبشه بس عرف كيف يربح.
عهود بتعجب:منهو؟.
ماجد: ومن غيره الكلب ولد عمك بندر, خسرني ثروه عظيمه بسبب شركته اللي دخلت السوق وخذت كل الأرباح.
عهود:يعني كيف.
ماجد:ولد عمك بيخلي شركتي تفلس الكل صار يشاركه لأنه ذكي حتى شركائي أتركوني.
عهود:وش بتسوي؟.
ماجد:خلاص ماعاد بيدي شي أسويه بس على فكره حسابك اللي في البنك مضطر أسحبه.
عهود طلعت عيونها لقدام: نعم وش قلت؟.
ماجد:يابنت الناس قدري موقفي الشركه بتفلس وديونها كثيره كل اللي أبيه منك تقتصدين في مصاريفك خلاص يكفي مصاريف.
عهود: لا والله هذي مشكلتك مومشكلتي.
ماجد:بتقتصدين غصبآ عنك وأن مارضيتي بكيفك بس لاتلوميني على أي شي يمكن يصير.
عهود: يعني بتطلقني طلقني وفكني من هالعيشه اللي تمرض الواحد.
ماجدبعصبيه: وش جاب طاري الطلاق.
عهودلقتها فرصه لطاري الطلاق: أصلآ أنت ماتبيني خلاص طلقني.
طلع ماجد وتركها في الغرفه لأنه عارف أنه لويجلس بتكبر المسأله, وقعدت تصارخ: ميري سيتي.(أسامي الشغالات).
ميري:يس مادام.
سيتي:يس مدام.
عهود بضيقه:جيبوا الشناط وحطوا كل ملابسي فيها وأنتي حطي ملابس البنات في الشناط ذيك بسرعه, أوريك يامويجد أماخليتك تطلقني ماأكون عهود.
دقت على السواق وهي معصبه: راجوا جهز السياره بسرعه.
وقفلت بوجهه وعلى طول راحت بيت أهلها بدون ماتعطي ماجد خبر.
ودخلت وهي تبكي : أساسآ أناغلطت يوم تزوجته يبه ماأبي ماجد العيشه معه تزهق.
أبونايف: ليه وش صار؟.
عهود: يبي يسحب كل حسابي ويبيني أقتصد بعد يقول الشركه بتفلس وجلس يصارخ بوجهي يبه ماعاد أطيق العيشه معه.
أبونايف: أقول لاتقعدين تتدلعين علينا ماعندنا بنات يتركون بيت ازواجهم بدون علمهم أرجعي بيت زوجك معززه مكرمه زلا ترا بوديك من نفسي وتعوذي من الشيطان.
أبو نايف غصب عهود ترجع لبيتها وعهود بدت تفكر بخطط تخلي ماجد يطلقها وبدت تتمشكل معه وتجيب له مشاكل وتغلط عليه.
(في أمريكا):
فايز: تصدق يابندر عندي واحد من الشباب بيتزوج قريب باالرياض وبحظر زواجه وأبيك تحظر معي الزواج.
بندر: من يكون؟.
فايز: راشد صديقي الروح باالروح وزواجه في العطله وش رايك تحظرمعي.
بندر: أشغالي تمنعني.
فايز: على الأقل خاويني ياشيخ تعال حتى أنا مثلك مضغوط باالشغل بس هو طلبني وماأقدر أرده هاه وش قلت؟.
بندر:يكون خير.
فايز:إلا ماقلت لي ليه إلين الحين ماتزوجت.
بندر:أناقلت لك السالفه من قبل .
فايز:طيب هي تزوجت ماجد خلاص أنساها.
بندر: مقدرمافيه أحد يقدر يفارق روحه.
فايز:طيب تزوج يمكن تلاقي وحده تنسيك عهود.
بندر: مستحيل أنساها.
(في بيت أبووليد في الصاله):
شهد جالسه تطالع أفلام كرتون ومنسدحه على الكنبه ورجل فوق ورجل تحت.
سلافه: شهد قومي فيني رقصه.
شهد: لايكثر خليني أشوف زورو يالبى قلبه يبل وجهه.
سلافه:وش يعجبك فيه تراه كرتون.
شهد رمت الشبشب في وجه سلافه وبدى الطقاق بينهم ومافيه أمل يوقفون فجأه رن التلفون وركضوا الثنتين يبون يردون
سلافه: أأأأ ..... ألو....أي أتركيني وبدت تصارخ فجرت أذن المتصل وأسحبتها منها شهد:ألو.
شهد: هلا والله بالشينه(كلمه دايم تقولها إذا كانت مشتاقه لأحد).
فرح:هلا والله بك وينك ياالمخيسه كلما دقيت أكرشتني أمك ياكرهي لها.
شهد:خخخخخخخخ حتى أنا دايم تكرشني أقول مضطره أسكر طرينا القط جاء ينط.
فرح: جت أمك.
شهد: إيه ياالله باي.
أم وليد:من تكلمين انا ماقلت لك ذاكري.
شهد:يوه نسيت(كلمه دايم تكررهاإذا سوت شي غلط).
سلافه:أمي ساره ترا شهد, شهد أعلم.
شهد تطالعها بطرف عين.
أم وليد:خير أنشاء الله وش فيها شهد.
سلافه: أبد مافيها شي .
روتين شهد اليومي ترجع من المدرسه تتغدى تنام أواحيانآ تسمع أغاني ودردشه على النت والعصر عيونها ماتفارق التلفزيون وأحيانآ تستهبل هي وسامي ورائد وإذا جاء وقت النوم تحل واجباتها وتنام وتصحى متأخره وهواش مع أبوها إلين ماتقوم من السريروتروح المدرسه متأخر وتطلع جنيه المدرسات والمديره وترجع للبيت وكذا حالها كل يوم.
(في مدرسه شهد):
صافين البنات في الطابور والرئاسه ألزمت كل المدراس يقولون النشيد الوطني على طابور الصباح يوميآ
وبدت الإذاعه وشهد وصديقاتها يسولفون في ستارأكادمي .
شهدبنات شوفوذيك البنت تطالعني وتتبسم وش رايكم.
العنود:اغمزي لها ودوخيها بإبتسامتك.
غمزت شهد والبنت صرخت بصوت واطي: بنات أبتسمت لي فديتها.
العنود:ألين الحين مهبله بها.
شهد: طفشوني هاالبنات كل وحده معجبه فيني وتغار علي طفشت منهم شفتو ذا الخبله كل شوي جايبه لي هديه وكل يوم ورده حمرا لا وتشيل شنطتي وتلف عباتي صايره خدامه عندي.
رنا:شكلها تموت فيك.
شهد:شفتوا بنت طلال ال..(......) اللي في أولى متوسط.
شوق:إيه أسمها بدور.
شهد:مدري بس أحس أنها دلوعه موت.
الكل: وع هذا اللي ناقص خكريات بمدرستنا.
المديره أنتبهت لحركات شهد وسحبت الميكرفون وقالت: شهد ممكن تتقدمين عندي.
شهد راحت وهي تمشي مشيه شباب ورازه صدرها بكل فكر:سمي يالبى قليبك.
المدير: لاوالله نسيتي أنك بنت.
البنات يضحكون على تصرفات شهد
المديره:أبي أعرف ليه تسولفين في الطابور؟.
شهد: عشان نصحصح في الحصه الأولى مثل ماأنتي عارفه الواحد يجي من بيتهم فيه النوم وريحه الفم الله لايوريك وقلنا نسولف عشان نصحصح بغيتي شي.
المديره:حنا ليه حاطين لكم الإذاعه.
شهد: فضاوه مالقيتو شي تسوونه نشبتوا لنا بهالذاعه.
المديره:أنتي قليله أدب.
شهد:أدب ولا نصوص كاك كاك كاك كاك خخخخخخ أوه نسيت أنك المديره معليش.
المديره: أسبقنيني على المكتب.
شهد: ليه سباق هو.
المديره بعصبيه: شهد.
شهد: طيب لنفرض أني رحت لمكتبك وبعدين بتعطيني تعهد خلاص ملفي كله تعهدات مابقى شي وأروح للثانويه خليني أفلح عشان تفتكين من وجهي.
(في أمريكا):
بندر:فايز أنت ليه تلح على بالزواج أنت متزوج ومبتلش تبيني أصير مثلك يعني.
فايز: كنت مثلك ومن تزوجت نسيت كل شي يتعلق باالماضي حتى حب حياتي نسيته وصرت ماأشوف إلا زوجتي حبيبتي .
بندر: ياالله أنت من جهه واهلي من جهه كلكم تضغطون علي وتزنون خلاص ماأبي أتزوج.
فايز: وراك وراك ألين توافق.
بندر: الله يعيني عليك.
بعد مرور أسبوعين رجع بندر للرياض بالسلامه وحظر زواج راشد لأن فايز ألح عليه يروح معه وتعرف بندر على راشد
لاكن ماصار صديقه
وبعد مرور أسبوعين من كثر إلحاح أهله وإلحاح فابز على بندر بالزواج قرر يتزوج ومن دروا العائله أن أم بندر بتخطب لبندر
صارو البنات يترززون قدام أمه كل وحده تتمنى تكون زوجه له وعهود كل يوم تطفش ماجد عل وعسى يطلقها
ويوم درت ان بندر بيتزوج حولت حياه ماجد لجحيم عل وعسى يطلقها.
وكانت شروط بندر يكون عمرها فوق 22سنه وتكون ملتزمه ومثقفه وأخلاقها عاليه ومتواضعه وأهم شي بيضاء وطويله وشعرها ناعم ودلوعه كل هالأمور في عهود إلاأربع أمور الإلتزام والثقافه والأخلاق والتواضع.
ومرت الأيام وأم بندر تدور في البيوت وكل البنات اللي شافهم بندر يطرحون الطير من السماء من جمالهم
لاكن بندر ماارتاح لهم رغم أنه منهبل من جمالهم ومرت الأيام على هالحال جاه صديقه فايز وقال له وش رايك تخطب أخت راشد
بندر: لا........ الله لايقوله ماهم من ثوبنا يارجال فكنا بس.
فايز:أختي تقول أن أخته مرحه ووسيعه صدر وأخلاقها تهبل ماتدري يمكن تكون من نصيبك.
رفض بندر لأنها مو من مستواه .
فايز:والله لوأني ماتزوجت كان أخذتها تدري ليش.
بندربدون نفس:ليش؟.
فايز:إنسانه مرحه تحب الضحك ماتعرف شي أسمه بكى والله لوتتزوجها بتنسيك عهود وبتملا حياتك ضحك وفرفشه.
بندربإستهزاء: باالله عليك.
فايز:عاجبك حزنك وعبوسك حتى ضحكه ماتعرف تضحك.
بندر:من بعد عهود سودت أيامي.
فايز:نصيحه خذها والله ماراح تندم على الأقل شفها شوفه شرعيه.
بندر: تدري وش اللي ذابحني الي ذابحني أني شفت بنات كثير وكلهم بنات عز جمالهم جنوني مايحطون مكياج ولايعرفونه
كأنهم حوريات أقولك جميلات تقول أخت راشد اقول لاتحوم كبدي.
فايز:أنا حاس أنها من نصيبك على العموم أختي زواجها قريب خل أهلك يجون وأخت راشد بتجي وخل اهلك يشوفونها وإذا اعجبت أمك أكيد بتعجبك وهذي بطاقه الدعوه لأمك وأخواتك.
(في زواج أخت فايز):
نوره: يمه منهي البنت اللي قال عنها بندر.
نجود:بندر يقول ان أسمها شهد وبنشوفها مع أخت صديقه.
أتصل فايز على اخته مها وقال لها تروح تستقبل اهل بندر وتوريهم أخت راشد
مها:أنتي أم بندر؟.
أم فهد: هلا والله من أنتي.
مها: أنامها أخت فايز.
نوره همست في أذن رماس: تتوقعين انها هذي.
ريماس:ماتلاحظين انها حامل يعني متزوجه.
أم فهد:قال فايز لولدي عن وحده بتحضرالزواج.
مها عرفت أم بندر وش تقصد فقالت:هذيك هي أخت راشد وأسمها شهد.
نوره:مافيها ولاشي من شروط بندر.
أم فهد:مها ممكن تنادينها ولاتدري ان احنا بنخطبها.
جت شهد وأبتسمت أم فهد قالت:والله أني أول مره أرتاح لوحده كثر ماأرتحت لهذي البنت.
نوره: يمه بس خلاص جت البنت.
سلمت شهد عليهم وهي مبتسمه وقدرت تتصادق مع نوره وريماس ونجود وجلسو طول الليل ضحك وهبال ورقص وسعه صدر
وأهله حبو شهد لاكن المشكله بندر عساه يوافق ياخذها.
جاء بندر ونوره عطت شهد رقم تلفونهم وشهد عطت نوره تلفونهم وطلعوا وشهد رجعت تكمل هبالها مع البنات.
(في سياره بندر):
بندر:هاه عساها أعجبتكم.
أم فهد:دخلت قلبي من شفتها ماشاء الله أخلاق وحبيبه ووسيعه صدر.
نوره: والله أنها شي نصيحه تزوجها وجبها عندنا والله أنها متواضعه وتخليك تضحك غصب تدري أنها خلت أمي ترقص.
بندر:أخس وفي عرس أخواني مارقصتي.
ام فهد: والله وش أسوي طارت بي طيره.
بندر:درت أن أنتي بتخطبينها.
أم فهد:ماتدري بس هي طبعها كذى حبوبه والله أني حبيتها.
ريماس:بندر هي ماعليها بس......
بندر:ليه هي وش فيها.
نجود:انت شفها يمكن تعجبك لاكن من ناحيتي عاجبني أخلاقها ومرحها الله يوفقها.
بندر:أجل ماأبيها.
أم فهد: مب على كيفك شفها وبعدين تكلم وأن مابغيتها خذتها لمحمد لأني حبيتها.
سكت بندر:يكون خير.
مرت الأيام على شهد بسرعه مابين ضحك وهبال وفرفشه
وفي يوم من الأيام خطبها إبراهيم ولد عمها خالد
وشهد كالعاده قالت: مااتخيل أني متزوجه .
وبعد إلحاح أهلها وافقت تقابله ويوم جت النظره الشرعيه دخلت وهي لابسه تنوره سوداء ضيقه وبلوزه حمراء وجلست ساعه وهي تلبسهم لأنها ماتعودت على هذي الملابس
المهم دخلت وهي شايله صينيه فيها عصير قربت وهي تنتفض وبدون أي سابق إنذار تعثرت وكبت العصير في وجه إبراهيم وإبراهيم بطبيعته عصبي بس مسوي نفسه ريلاكس ويوم أنكب العصير صرخ وبوجه شهد:أبقره أنتي لهاالدرجه عميانه ماتشوفين.
شهدبعصبيه:الشرهه موعليك علي أنااللي ضيعت وقتي الثمين على واحد مثل أشكالك تفوه عليك واحد تافه وبايخ تراه عصير موسم وعلى فكره أناكارهه أطلع لك لأني ماأبيك.
وطلعت وهي معصبه أماإبراهيم رفض ياخذها بسبب أنها قليله أدب.
شهد كل شوي تنخطب وتصير لها مواقف مضحكه أثناء النظره الشرعيه
مره تسولف عن هبالها مع الخاطب ومره تحش بخلق الله قدامه ومره تنكت وتخلي اللي خطبها يغفل من الضحك وهوطالع
ومنهم يوافق عليها بس هي ماأرتاحت.
تطورت العلاقه بين نوره وشهد وأستمرت مكالماتهم وصارت يوميه وتطورت إلى الميانه
(في بيت أبونايف):
نوره: عاد تصدقين قلت لها أنا نوره ماصدقتني ههههههههههههههههه بس خلاص ياشهد بطني يعورني من الضحك هههههههه
أه يابطني هههههههههههههههه.
دخل بندر وشاف نوره من كثر ضحكها وجهها أحمر ومنسدحه على الأرض من كثرالضحك.
بندر:حمدالله رب العالمين ذي وش فيها أنهبلت.
نوره: ماأقدر خلاص ياشهد ههههههههههه.
بندر من سمع أسم شهد رقا فوق وشال السماعه وجلس يتسمع لكلام شهد ونوره.
شهد: أمس كنت الحق أخوي لأنه سوى فيني مقلب كاالعاده ويوم .
نوره:هههههه أيه كملي بس أي واحد.
شهد:سامي المهم كان يكلم خويه وقال لي ماألمس الكمبيوتر حقه لأن عنده عمل على البوير بوينت وجالس عليه شهر وهو يزين فيه قمت ورحت مسرعه ومسحتها وعصب ونطل جواله ولحقني كاالعاده وأناأركض نزلت تحت وتشوفين كأني جراند أودرايفر وهو الشرطه ويلحقني نزلت مسرعه وأنا أصارخ طلعت باالحوش وكان كله مويه أخذت الفيري شفته بالأرض وسامي يلحقني والشر بعيونه وأنا أركض صبيت الفير من ورا وكثر إلا يطيح وتنكسر رجله ههههههههههه وجلس أسبوعين بالمستشفى لاكن بالأخير شكرني لأنه مارح للمدرسه بسببي.
نوره:هههههههههههه والله انك فله.
شهد: تصدقين عندنا مدرسه سودانيه تدرس تعبير ماتعرف لهجتنا من تدخل البنات يهبلون بهاعشان كذا تطلب نكتب لها بااللغه الفصحا عاد اناقلت لها:أستاذه ماأعرف فصحى اعرف عاميه وقدرت أقنعها بأسلوبي المهم طلبت مننا نكتب لها رساله إعتذار وقالت لنا العناصر اللي لازم نتبعها المهم كان إختبار مفاجىْ دخلت وقالت اكتبوا دحينه الرساله قودامي الحينا.
المهمم أناتوهقت فجتني فكره جهنميه كتبت لها أغنيه رابح صقر كل إنسان يخطي.
نوره:ممكن تغنينها.
شهد عندها عذوبه صوت في الغناء فقط أماصوتها الطبيعي موحلو.
بدت تغني.
كل إنسان يخطي في حياته ويصيب كل نفسآ عليها كل نفسآ لها
والله ماكنت قاصد بس حض ويصيب كلمتآ في لساني وباالخطى قلتها
بندر يسمع صوتها وهي تغني وأبتسم.
نوره: طيب وش قالت السودانيه.
شهد:هههههههههههه تحسبني مألفه هذي الرساله لاكن وحده من المدرسات قالت لها أن هذي أغنيه عشان كذى خلتني أرسب في التعبير وبعد مده قررت أني أكتب تعبير صح لأنها أجرحتني يوم قالت لي أنتي فاشله وتحدتني أالف رساله إعتذار.
من مسكت القلم بديت أألف وبدون شعور كتبت وكتبت والصدمه أن اللي كتبته أخذت عليه درجه كامله وأكتشفت أن عندي موهبه في التأليف يعني أكتب خواطر.
نوره:ممكن تسمعيني اللي كتبتي.
شهد:ههههههههه لا نو وي.
نوره:ياالله.
شهد: طيب بحاول أألف شي ألحين
لي صاحبآ حبه ملى قلبي كله
فيه الحلى والود والوفا والمزوحي
دايم على بالي وكل يوم اشغله بإتصالاتي
أعزه وأعز أمه وحبي لها مالي الدنيا كلها
شهد: أمممم بس هذااللي أقدر عليه لاكن إنشاء الله بأألف شي أحسن منها وأهديها لك.
نوره: من تقصدين بالخاطره اللي الفتيها.
شهد:أكيد أقصدك أنتي إلا وين أمك ولها أني فاقدتها.
نوره:منشغله بسالفه بندر تدور له عروس.
شهد: من بندر؟.
نوره: أخوي الله يعينه ندور له عروس من 3شهور وإلين الحين مالقينا له وحده.
شهد: طيب ورا ماتخطبون له وحده من قريباتكم.
نوره: مايبيهم.
شهد: يبي لكم خطابه عشان تلقون له وحده, المهم أناطولت معك ترا لنا ساعتين على التيلفون.
نوره بدهشه: صدق والله مادريت.
شهد:خلاص ياقلبي ماأبي أطول عليك.
نوره : أوكيه بس لاتطولين علي.
شهد: أوكيه باي.
نوره: باي ياقلبي.
سكر بندر السماعه وجلس يفكر في شهد(شكلها بتنسيك ماشاء الله عليها مرحه وتدخل القلب على طول وصوتها وهي تغني جنان مشاء الله بس الله يستر أخاف شكلها موزين الله يعين).
فجأه جت أمه :بندر وانا أمك وش قلت بموضوع شهد والله اني حابتها.
بندر:مدري يايمه.
أم بندر: بكره بأكلم أمها شفها وأحكم وإنشاء الله بتعجبك.
بندر:إن شاء الله.





ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ





بعدأيام قررت أم فهد تخطب شهد رغم ان بندر كاره خطبتها لأنه يعرف انها في شرق وهوبغرب من ناحيه الجمال والنسب والعائله
هوولدعز وهي لا هو ملك جمال وهي لا هوأبيض وهي لا
بندربينه وبين نفسه(معقوله تقدر هاالنت تنسيني عهود معقوله تكون مختلفه عن كل البنات اللي أعرفهم من عائلتنا طفشت من كثر ماأخطب بنات يهبلون لاكن كلهم طمعانات في فلوسي أبي وحده موطمعانه وحده ماتعرف منهو بندر ولد خالد
أبي وحده ماتدري من أنا لوهي كذا خذتها بس عساها تكون زينه).
(في بيت عهود):
شالت التليفون بعد مارن أكثر من مره : هلا والله.
ريم:أهلين مادريتي بااللي صار.
عهود:لا وش صاير.
ريم:بندر بيخطب وحده مومن العائله ولا من معارفنا وأزيدك من الشعر بيت مومنا ولافينا حنا فوق وهي بالقاع.
عهود:لاتكون بنت فقر أستغفرالله العظيم.
ريم:بنت الفقر هذي اللي مب عاجبتك ماخذه عقل أم فهد وبناتها.
عهود:هي زينه؟.
ريم: مدري بس مشاعل تقول أن أم فهد من شافتها وهي تمدح فيها وفي أخلاقها وتقول أنها دخلت قلبها وإذا ماخذاها بندر بتاخذها لمحمد.
عهود:جعلها مومن نصيب بندر.
ريم:وش فيك أنتي وش عليك من الرجال أنتهى كل شي بينك وبينه.
عهود:لا ماأنتهى وبتشوفين قريب بتطلق وبتقرب من بندر ولو تزوج بأحاول أفرق بينهم بندر لي ولايمكن احد يلمسه غيري.
ريم:اللي قاهرني أن أم فهد محد عجبها من عائلتنا مدري ليش.
عهود: وش تتوقعين من عجيز اكيد تبي وحده ماتعرف العز عشان ماتنقص فلوس ولدها لأنه بخيل بس يسخي.
ريم:وش عليك منهم خلك بحالك.
عهود: اللي قاهرني ماجد خلاص شركته بتفلس ورافض يطلقني أنا ماتعودت على الفقر.
ريم:أستغفري ربك.
عهود:أوف خلاص أزعجتيني.
(في بيت أبووليد):
جلست تاكل همبرجر وهي منسدحه وتغني:
عزه ياقلبي من الهم عزه ومن يواسي دمعتي قال خيره
وشلون خيره بعد فرقاه لاتقول خيره خيبه كبير
دخل رائد: بنت كلي زي الناس.
يااللي تواسيني كلامك حفظناه أنا أبغى منك كلمتين أخيره
رائد: ترا جالك عريس سابع.
من الروعه خبطت على الأرض من فوق السرير:أخ ياراسي.
رائد:لي ساعه أكلمك وانتي عزه وعزه صجيتينا بها حمدالله رب العالمين فيه أحد ياكل همبرجر وهو منسدح.
شهد وهي تاكل:إيه أنا فيها شي.
رائد صكري فمك حومتي كبدي إذا بلعتي اللي بفمك تكلمي.
شهد:كفي غرفتي وأسوي فيها اللي أبي ومعليش يارائدوه أنت واقف في حدود ممتلكاتي الخاصه فاالرجاء تطلع برا
ياالله أشوف برا.
رائد:الحمدالله على نعمه العقل.
طلع من عندها وهو يضحك وطرت على بالها فكره حلوه.
نزلت تحت للصاله لقت خواتها وعيالهم مجتمعين ويزغرطون لأنها عروس
شهدمسويه على بالها مستحيه:شكرآ شكرآ أخواني وأخواتي.
روابي: مالاق عليك الحياء العبي غيرها خخخخخخخخ.
ياالله يابزارين قومو نلعب برا بالحوش يالله من يبي يلعب حبشه.
كل البزران قاموا وجلسوا الحريم الكبار يسولفون.
منال:يمه هذي متى بتعقل.
أم وليد تهز راسها بالأسف: مدري واناأمك شكلها بتفشلنا مع أهل ذى اللي خاطبها موراضيه تكبر تعتمد علي في كل شي ولاتعرف تسوي شي فالحه بالمطامر والرقص والأغاني وكنها ولد صارت تتصارع مع رائد وسامي.
منال:سامي عادي بس رائد لا مايصير .
أم وليد:الله يهديها بس.
(في الحوش):
الدور صار على شهد وكل البزران أنحاشو وراحوا يركضون يتوزون عنها وأكتشفت مكانهم وصارت تلحقهم وهي تصارخ وهم خايفين تمسكهم فجأه دخل سامي : بلعب معكم.
وجاء رائد: وأنا بعد بلعب معكم.
دخل راشد وتوه جاي من شهر العسل:الحمدالله رب العالمين أناداخل بيت أهلي ولامستشفى الطب النفسي.
سامي:عادي خلك فري.
شهد:وين حبيبه قلبك.
راشد:ترانا عطيناك وجه زياده عن اللزوم.
رائد:وين المدام.
راشد:عند أهلها.
رائد:ياشين دلع البنات.
راشد: خلك بحالك أحسن لك.
تركهم وراح.
بعد اللعب والهبال راحت شهد ورا البيت هي والبزارين وفتحت باب المسبح وعبته مويه وحطت فيه فلتر وطبوا كل البزان وصار هبال الكل طب لاكن في الأخير البزران أمرضو وشهد عاقبتها أمها كاالعاده.
(بعد مرورأسبوع)
خطب بندر شهد وجاء وقت النظره الشرعيه
شهد قدام المرايه واقفه وجاهزه وتفكر وش تسوي إذا جت بتطلع.
وبدت تستهبل كاالعاده .
مدت يدينها كأنها تقدم العصير ودقت ارقبه وهي تنزل راسها : خخخخخخخ هههههه ياحليك يامنى شداد يوم مثلتي في الشريب بزه والله مسخره هههههههه.
طق طق طق
رائد:العريس جاء ياالله أنزلي.
كان بندر جالس على اعصابه في الصاله وشهد ماتدري أن بندر جالس باالصاله نزللت مسرعه وهي تغني:
صدفه ومن بين كل الناس علقني من يوم شفته وعيني جت في عينه
بندريطالعها وهو مستغرب (وش ذي اللي بايعتها صدق قليله أدب أقول شكلي ماراح ألقى وحده مثل عهود.)
وقف بندر وأنتبهت له شهد وشهقت (يوه أناوش سويت والله فشله الله يقطعك يارئود ليه ماقلت لي أنه باالصاله هين والله ماأخليك مردوده).
من الحياء بنجت في مكانها
راشد: معليش يابندر ماكانت تدري انك في الصاله وهذي هي شهد على طبيعتها بدون أي تصنع.
رائد:كااك كاك كاك كاك وااااو فشيله معليش يابندر تراها دايم كذا.
شهد(طيب ياشين والله ماأخليك).
راشد:شهد وش فيك واقفه في الدرج تعالي خلي الرجال يشوفك زين تراه مستعجل.
شهد(مشكلته أجل ليش جاي): السلام.
بندر: وعليكم السلام.
كانت شهد لابسه لبس رسمي وشكلها مره رزه وشعرها طويل واصل لفخذها وحرير أنتبه بندر لشعرها وعجبه شكله
وحس براحه نفسيه غيرطبيعيه لذي البنت لاكن مافيها ولاشي من اللي كان يحلم به.
بندرمايدري وش يقول ولزم الصمت يحاول يطالعها ماقدر لأن رائد وسامي وراشد يطالعون.
شهدمنزله راسها وتحاول تلمح لو شي بسيط من بندر لاكنها حفظت شكل ولون جزمته .
طالعت بندر شافته يطالعها بغرور وكأنه مستحقرها رفعت حاجب ووقفت وطالعته من فوق لتحت
ورقت فوق وهي تقول(هذا اللي ناقصني نظرات إستحقار وغرور).
سامي : هههههههههه.
رائد:هههههههههههه.
راشد:عساك شفتها زين.
بندر:خلاص أجل أستأذن لأني مشغول وعلى فكره بأتصل عليكم قريب عشان نحدد موعد الخطبه الرسميه وبأكون انا والوالد وأخواني موجودين.
سامي:ياأخ بندر تبيها ولا لا.
بندرطالع الأرض ولزم الصمت.
راشدطالع سامي بطرف عين وهو معصب.
بندر:أستأذن الحين لأني مره تأخرت.
(في بيت أبونايف):
أم نايف: يارب تعجبه .
نوره: أمين والله لوماياخذها بذبحه.
أبونايف:شكلها مسويه لكم سحر.
أم نايف:لوتشوفها بتدخل قلبك هاالبنت مره دخلت قلبي ولوماخذاها بندر بياخذها محمد.
محمد:يمه ليش كذا حرام عليك ماأبيها.
أم نايف: بس ولا كلمه عساه يوافق عليها.
بعد مرورأسبوع
(في غرفه بندر):
نطل جواله وشماغه على جنب وأنسدح بالسرير يفكر:
مدري ليه هاالبنت باالذات من بد البنات أرتحت لها مع أن مافيها جمال بس مدري ليه أرتحت لها كل هذي الراحه
شفت بنات بغيت أموت قدامهم من قوه جمالهم وكانو موافقين علي بس حسيت أني متضايق وماأرتحت أبد مدري ليش يصير كذا, يمكن تكون هي اللي بتنسيك عهود أنا باني أمال كبيره على هذي البنت وإنشاء الله بتنسيني عهود وإنشاء الله تقدر
ياالله توكلت على الله وبكره الخطبه الرسميه وبنحدد بعدها الملكه الله يعين.
(في بيت أم وليد):
جلست بالصاله وهي مشغله المسجل ومعليه على الصوت وتغني:
هلي لاتحرموني منه هلي لاتبعدونه عني
تحبه أموت أناأذوب أناأدوخ ووالله وميت فيه
تحبه وقلبي وعمري وروحي ياعلني ماأبكيه
هلي لاتحرموني منه
دخل سامي وبدى يستهبل معها كاالعاده ودخل رائد وبدى يرقص معهم وشهد جلست تصورهم بكاميره اللاب توب.
دخل راشد وماعبروه ولاأهتموا بوجوده
دخلت أم وليد:وجع أنشاء الله انتي وياهم, وأنت وأخوك أنتقل المرض لكم.
قصروا على المسجل.
سامي:أي مرض.
أم وليد: هبال شهد.
شهد:يمه خلينا نفلها.
أم وليد:لا عندك إختبارات بكره وماشفتك تذاكرين .
شهد:يمه وش أسوي جاء ذا االي خطبني وجلست أتزين مثل ماقلتي لي وضاع الوقت أجل فيه أحد يخطب وحده في وسط الأسبوع.
سامي:يمه فاتك شهد سوت هبال عند الرجال اللي خطبها فشلتنا عنده.
أم وليدحطت يدها على راسها: وش سوت بعد.
رائد:ههههههههههه نزلت وهي ترقص وتغني صدفه ومن بين كل الناس علقني.
أم وليد:الله يفشلك من بنت مثل مافشلتينا والله لو يدري أبوك فضحنا.
راشد:يمه ماكانت تدري أنه باالصاله وزين أنه شافها على حقيقتها عشان مايقول مزوجينني وحده مهبوله.
شهد:أحترم نفسك يارويشد.
راشدتوه بيتكلم عليها قاطعته أم وليد:بس أنتي وياه عساه طلع وهو راضي من عندنا .
راشد:يوم شافها أبتسم وكن فيه ضحكه لأن شكلها مضحك وهي نازله وترقص وتغني.
سامي:شكلها عجبته.
شهدبثقه: أكيد بأعجبه لأني قمر على أمي طالعه.
(في مدرسه شهد):
جلست على الأرض وهي طفشانه من وحده مطفشتها.
سمر:وش فيك ياشهد متضايقه؟.
شهد:طفشت من هالمدرسه ومن البنات والمديره والمدرسات.
ساره:ليه طفشانه؟.
شهد:المديره والمدرسات كل شوي متهميني بتهمه والبنات كل شوي تطلع لي منهم معجبه شي يطفش.
ساره:أحمدي ربك أن عندك معجبات يكفي أنهم من حبهم لك يخدمونك ويشترون لك الفطور على حسابهم غيررسايل الإعجاب والهدايه.
شهد:خلاص قفلو على الموضوع.
رنا: وش صار بموضوع خطبتك.
العنود:وش صار يوم شافك وأنتي شفتيه زين حلو ولا لا.
شهد: لحظه لحظه خلوني أكل وبعدين أقول لكم السالفه.
بعد مرور شهر تملك بندر على شهد وصارت زوجته رسميآ.
شهد في ذاك اليوم سوت هوايل هبلت براشد أخوها يوم جاب لها العقد عشان توقع عليه
شهد وهي تلوي يدينهابإستهبال:واي ياربي مولازم خلاص قررت أكون عانس.
راشدبضيق:وش عانس الرجال برا ووقع ويحترون توقيعك.
شهد بعبط:يمه وش رايك.
أم وليد بضيق:وقعي وفكينا.
شهدبإستهبال:تصدقون هونت.
راشد:هو لعب عيال أقول مادام أنك وافقتي من البدايه وقعي وخلصيني لاتفشليننا قدام الجماعه.
وهي توقع تصغرط وهي تضحك : كلولولولولولولولولوش كلولوش زفوا العاروسه زفوها.
راشد:وأبصمي هنا.
شهد بعبط:ههههههههه شايفني أميه توني موقعه.
راشد:يمه ترا بذبحها.
شهدبمزح: خلاص خلاص بصمت وتبي أبصم على جبهتك.
راشدسفههاوطلع
دخل سامي: الشيخ بيوقف ورا الباب وبيسألك ان كنتي موافقه ولا لا.
شهدبإستهبال:خخخخخ والله فله هذا الشايب طيب قل له أني ورا الباب.
الشيخ أسمه أبوالحارث : يابنتي انتي موافقه على بندر بن خالد(......).
شهد باالفصحا:خخخخخخ نعم ياأباالحارث.
أم وليد: تكلمي زين فشلتينا عند الشيخ.
الشيخ عاد السؤال.
شهدمسويه مستحيه سبلت عيونها وهي منزله راسها وبصوت واطي : موافقه ياشيخ.
سامي:خخخخخخ مولايق عليك الحياء.
شهد: أدري بس عشان الشيخ ماياخذ عني فكره شينه المهم وين المسجل صرت عروس لاتس قو للرقص ياالله.
شهد رجت البيت بصوت المسجل وطلعت كل طاقاتها بالرقص والإستهبال وجلست تصرخ وسلافه بنت أختها تصورها
بعد ماراحوا الرجال وفضى البيت دخل رائد:يمه بندر يبي يشوف شهد.
شهد:وي وي وش يبي ذا لايابابا ماعندنا بنات يطلعون عند الأجانب.
سامي:يابقره صار زوجك على سنه الله ورسوله وشكله بيعطيك المهر.
شهدطارت عيونها هاه : مني فلوس نقود أموال (قالت كل المصطلحات).
أم وليد:يالله روحي له مادام أنك متشخصه ولابسه وياعيال خلو بندر يجلس مع شهد على راحته.
طلعت شهد وهي قلبها يخفق أول مادخلت بندريطالعها من فوق لتحت أبتسم: مبروك ياعروس.
شهدلزمت الصمت.
بندر عطاها بطاقه صرافه وقال:تراني حطيت مهرك في البنك.
شهد تشققت.
بندر:ممكن أعرف ليه السكوت.
شهدماردت.
بندربينه وبين نفسه لايكون طرما لا لا يارجال يوم كانت تنزل من الدرج كانت تغني بس هي مستحيه.
قام بندر:أجل مضطرأروح لأني مشغول.
شهدبينها وبين نفسها:في بليس أحد ماسكك والله العظيم شي يطفش أهم شي الفلوس وبس .
راح بندر وهوفيه ضحكه مومصدق انه تملك.
وصل الخبر لعهود وهي وأول ماسمعته أنصدمت وعصبت وقالت:هين يابندر اما دمرت زواجك ماأكون عهود ماراح أسمح لأحد ياخذك مني.
خذت الجوال وهي معصبه اوريك يابندر.
(في سياره بندر):
بينه وبين نفسه:والله ماعليها أهم شي الأخلاق مولازم الشكل لاكن لازم أتقرب منها أكثر وأكثر وبحاول أخلي قلبي يحبها
أنابنيت أمال كثيره عليها عساها تكون قدها وتنسيني عهود وتخليني أحبها الله يعيني على هاالبنت والله يستر منها.
فجأه رن جواله والمتصل رقم غريب.
بندر:ألو....
صوت ناعم وكله دلع:مبروك ياقلبي.
بندرمتفاجئ ولازم الصمت وبينه وبين نفسه(ياربيه وش أسوي كلما جيت أنساها يصير شي يذكرني فيها ومتصله بعد ياالله ماأقدر أتحمل قلبي كلما طاب زاد جرحه الله يعين).
عهود:بندوري وش لونك وحشتني موت.
بندربينه وبين نفسه(لاعاد ماعاد أتحمل).
عهود:ألوه.
بندرسكر بوجهها لأنه ماتحمل يسمع صوتها.
راح للمكان اللي كلما ضاق صدره جلس فيه وجلس يتأمل شكل القمر من بعيد وهوجالس ألحاله ويتذكر حبه القديم
(ياليتني أقدر أرمي كل اللي في قلبي وراي وأستريح وأعيش بس للأسف كلما نسيتك رجعتي تذكريني فيك ليه ياعهود خلاص روحي بحال سبيلك وخليني في حالي اه ياقلبي متى بتنتهي معاناتي)
وجلس والعبره خانقته وهو يتذكر الأيام اللي مضت من زمان جلس يتذكر أول لقى وأول رساله وأول مكالمه وأنطبعت قدام عينه صوره عهود وصوره شهد وتضايق يوم تذكر ان مافي شهد ولا ذره جمال وجلس يبكي من القهر حس أنه تسرع يوم تملك عليها حس بإحساس غريب وده يطلقها بعد ماتملك عليها مكالمه عهود فتحت جرح كبير بوسط قلبه ماقدر يتحمل انه ياخذ غيرها لزم الصمت ودموعه بدت تنزل دموع قهر وندم وحزن وأهات تجمعت في لحظه ماقدر يفرح لأنه توه متملك صارت فرحته حزن وجلس وكأنه في عزاء يعزي نفسه على موت حبه وبدايه عيشه جديده مع إنسانه مايعرف عنها ولا شي غيرأسمها
فجأه رن جواله وشاف الرقم نفس الرقم اللي أتصلت به عهود ولارد ورن جواله 10 مرات وقرر يرد ويوقف عهود عند حدها
بندر:نعم.
عهودبدلع:هلا قلبي وحشتني موت.
بندر مسك نفسه عشان مايبين أنه يبكي.
بندر:وش ذكرك فيني بعد كل هالسنين توك تشتاقين لوأنك تبيني كان أنتظرتيني الحين وش تبين.
عهود:أبيك انت.
بندر:أنسي خلاص ماعاد بيني وبينك شي.
عهود:والحب اللي بيننا.
بندر: كان نزوه وحب مراهقه وأناالحين تعديت هالمرحله.
عهود: طيب أناأحبك ومستعده أتطلق من ماجد عشانك وأنتظرك.
بندرقال لها قصيده:
صدقيني ماقدرت أوصل قرار
وأنصحك لاتقبلين الإنتظار
أدري أني بخسرك بس الضمير
يوم أخذتي رايه أخلص لك وشار
شوري أنك في السعاده تدخلين
مع ماجد اللي جا ك مختارك خيار
وماأقدر أنكر لك شعوري بالضياع
يوم أراد الله وفرقنا المسار
وأشهد أنك ياعهود تفرقين
عن بني جنسك بخصلات كثار
تبصرين وتفهمين وتصبرين
وترفعين النفس عن كل إعتبار
لاحشى والله مايلحقك عيب
حظه اللي يكسبك يكسر جدار
بس أنافي الحب ماأقرر مصير
لين يرقص خافقي ويقول صار
هذا كل اللي بقوله لك ياعهود والله يوفقك مع ماجد وخلاص أنسيني والله يرحم والديك لاعاد تتصلين علي
وأن دقيتي بأقول لزوجك ويتفاهم معاك.
عهود:يعني تهددني.
بندر بضيق: أظن سمعتي كلامي وأن شفت إتصال منك لاتلومين إلا نفسك
خلاص يكفيني اللي جاني منك خلاص خلي عندك كرامه ولاتدقين وشهد هي زوجتي وحبيبتي وكل الناس باالنسبه لي وأن وصل لها أي شي عن ماضيي معك بأعرف أن أنتي اللي قلتي لها وساعتها حسابي معك بيكون عسير فأحفظي كرامتك من الحين
ورجاء لاتدقين.
سكر بوجهها وجلس يبكي من القهر بصوت عالي(ماسويت فيك كذا ياعهود إلا لمصلحتك)
بعدأسبوع
جلست شهد عند التلفون فجأه رن ردت وكان المتصل نوره أخت بندر:هلا.
شهد:أهلين وينك ياشينه.
نوره:لا.... اللي يشوفك يقول ملكه جمال هههههههههه.
شهد:نسيتي أني عروس ههههههههههه.
نوره:هههههههه لامانسيت المهم على طاري المعرس.
شهد:وش فيه عريس الغفله ههههههههه.
نوره:هههههههه إيه والله صدقتي يناسب له هذا الأسم المهم يبي يكلمك.
شهدشهقت: لا لا تكفين ماأقدر.
نوره:خلاص صار زوجك وتقدرين تكلمينه.
شهدبخوف: لا ماأبي والله أني يوم طلعت له في يوم الملكه والله أني أرجف قدامه من الإرتباك والخوف.
نوره:هههههههههه هذا وأنتي جريئه منحرجه وش خليتي للي يستحون.
شهد:مشكلتهم مومشكلتي المهم ماأبي أكلمه.
نوره:ليه.
شهد:أستحي لاتحرجيني.
نوره: شهوده لحظه جوالي رن.
أنتظرت شهد خمس دقايق.
نوره:ألو معليش طولت عليك المهم وش قلتي بتكلمينه ولا لا.
شهد:لا.
نوره بخباثه:طيب وأن قلت لك أنه أتصل من شوي وقال أنه عند بيتكم.
شهدبشهقه:لا لاتقولين تمزحين صح.
نوره:هوعند الباب يقول يبي يشوفك بشكلك العادي وبيعطيك شي.
شهد:وش بيعطيني.
نوره: مدري بس يقول خليها تفتح الباب ياالله باي روحي شوفي بندر وش يبي ولازعلت عليك.
شهد:هوالحين واقف برا.
نوره: إيه تراه مشغول لاتعطلينه عن شغله روحي أطلعي له.
شهد:أوكيه باي.
شهدأرسلت أخوها سامي وجلست تطل من دريشه غرفتها تراقب الوضع.
شافت سياره فخمه قدام الباب نزل منها واحدشكله يجنن خقت مومصدقه أن هذا بيتزوجها.
ليش بندر جاي هل بيطلق شهد عشان عهود ولا لا وعهود وين موقعها من الإعراب خخخخخ معليش متأثره باالعربي
كيف بتكون حياه شهد وماهي أخر تطورات خطط عهود وهل بتملك بندر ولا لا كل هذا بتعرفونه في الجزء القادم






هذا جزء بسيط أتمنى ينال رضاكم
بندر:هلا أنت سامي.
سامي:إيه تفضل أدخل.
بندر:لامشغول بس كنت أسأل عن شهد.
سامي:والله حرمتك المصون مستحيه تطلع لك ولووش تسوي مستحيل تطلع تعرف الحياء ومايسوي.
بندر: كنت بأعطيهاشغله.
سامي:أناأعرف أختي مستحيل تطلع.
بندر بعد تفكير:خلاص أجل خذ هذا الكيس وعطه شهد.
سامي:طيب ليه ماتتفضل.
بندر:والله كان ودي بس مشغول خلاص تامرني شي.
سامي:سلامتك.
بندر:ياالله في أمان الله.
سامي: مع السلامه.
دخل سامي وتوه بيدخل طلعت بوجهه شهد:وش ذا الكيس.
سامي:بسم الله روعتيني الله يقلعك, خذي هذي من بندر.
خذت الكيس وطارت لغرفتها.
دخلت الغرفه وقفلت الباب:ياربيه وش جاب لي.
فتحت الكيس وقلبها يخفق شافت فيه علبه فتحتها لقت جوال إن خمسه وتسعين , شهقت وجلست ترقص من الوناسها ويوم طلعته لقته مشتغل ويوم دخلت على الأسماء شافت رقم بندر مخزن بأسمه خذت الوصله وبدت تحط في جوالها أغاني تحققت أمنيتها أن يكون عندها جوال
جلست تتسمع لكل أغنيه حطتها باالجوال وأحتارت وش تخلي نغمتها وبعد تفكير حطت أغنيه لراشد الماجد
(في سياره بندر):
جلس يفكر يتصل عليها ولا لا فجأه قطع تفكيره صوت الجوال والمتصل رقم غريب:
بندربتعجب:ألو.
المتصل:بندركيفك.
عرف نبرتها من صوتها توقع أنها هي.
بندر:عهود وش تبين.
عهود:أبيك أنت.
بندر:عهود لاتلعبين على نفسك خلاص مافيه أمل أخذك أنتي على ذمه واحد وأناصرت متملك على وحده غيرك.
عهود:ماراح أسمح لها تاخذك مني أناأبيك بندر تذكروش كنت تقول لي يوم أنام عندكم في المستشفى تذكر كنت تقول لي ماراح أسمح لأحد ياخذك مني ولاراح تاخذين غيري وكنت تقول لي أناأحبك ومستحيل أعطي قلبي لأحد غيرك تذكر.
بندريتذكر وهو متضايق حس أن قلبه أنفتحت جروحه مره ثانيه وحس كأنه مكبوت ماتحمل يسمع صوتها وهي كانت تذكره وش كان يقولها من كلام حلو وأنه مستعد يضحي بكل شي عشان يتزوجها.
عهود:تذكر يابندر.
قاطعها بندر:بس كفايه خلاص ياعهود انتي أرخصتي نفسك لماجد وبعتيها عشانه هذا هو تزوجك خلاص ولالأنه بيفلس عهود أنا عارفك وخابصك زين لاتحسبين أني بأرجع لك أنسي ياماما.
عهود بنبره كلها دلع وغنج: بندراحبك.
ضعف بندرممايقدر يتحمل أستسلم ولاعاد فيه حيل يتكلم:عهود بأسمعك شي ياليت تسمعينه كله:
ماعاد لقلبنا ذكرى نسيناكم ولالأيامنا ذكرى نسيناكم
مدام أنكم تغيرتو بعد حنا تغيرنا ولابه شي يرجعنا خلاص اليوم نسيناكم
ياليت وقتها كنتو فهمتونا ولاعنا تخليتو وبعتونا
وقدرتو الوفاء والحب اللي جالكم منا خساره ماتفاهمنا خلاص اليوم نسيناكم
بعد ماأنتهت الأغنيه سكر بوجهها وهي مقهوره من اللي سواه.
بندر بينه وبين نفسه:( الحين وش بسوي مع هالعهود فتحت جروح مسكره أه بس لوأقدر أرجع الماضي وأخطبها قبل بدر كان أناالحين مبسوط ياالله خيره فيماأختاره الله , إيه صح ليش ماأتصل على شهد يمكن صوتها ينسيني عهود)
جلست بغرفتها وهي مبسوطه
فجأه رن جوالها وطاح منها لأنها يوم شافت المتصل بندر خافت.
شهد:ياربي وش أسوي ماعمري كلمت واحد أقول شكلي بخربها وأرد.
شهد:ألو......
بندر:هلاوالله كيفك ياعروس.
شهدوقلبها يخفق بسرعه: الحمد الله.
بندر:مبروك ياقلبي.
شهد بينها وبين نفسها:ياربيه ليه قلبي يخفق أحس أني بموت من الحياء.
بندر:ألوشهد حبيبتي كيفك.
شهدأرتاعت يوم سمعته يقول حبيبتي لأنها ماعمرها أحد قال لهاكذا.
بندر:ألو وين رحتي.
شهد بحياء: ممم ..... مععك.
بندر: طيب ليه ماتتكلمين ولاتتغلين علي يعني.
شهدلزمت الصمت.
بندر:هااه وش رايك باالهديه.
شهد:حلوه.
بندر:أكيد حلوه مثلك.
تلون وجه شهد بعده ألوان ماتدري وش بتقول وحس بندر أنها منحرجه فقال لها: حبيبتي.
شهدأرتاعت:نعم.
بندر:شكلك مشغوله أوكيه بأتصل عليك بأخر الليل متى تنامين؟.
شهد بربكه:مدرري.
بندرحس أنها مره منحرجه فحب يبعد عنها الحياء:شهد.
شهد:نعم.
بندر:ينعم الله عليك بس كنت بقول أني بتصل عليك قبل ماأنام لأن عندي شي ودي أقوله لك.
سكتت شهد.
بندر:شهد.
شهد:نعم.
بندر:بأسكر بس راح توحشيني موت.
شهدسكتت.
بندربهمس:أحبك موت.
شهدطاح قلبها بسروالها أول مره أحد يقولها مثل هذا الكلام .
بندرحس أنها ماتبي تتكلم
بندر:ذاكرتي.
شهد كذبت:إيه.
بندر:شدي حيلك وأنجحي أبيك تصيرين من الأوائل.
شهدبينها وبين نفسها: تنكت حضرتك قال من الأوائل قال مايدري اني ماأنجح إلاباالدز.
بندرأنحرج:أوكيه قلبي ماأطول عليك بس أنتظري مكالمتي وإذا مارديتي بأعرف أنك نمتي أوكيه ياالله في أمان الله.
شهدسكرت السماعه وهي تغني :
ياأهل الروح تعبانه جيبولي دكتورنفسيه جيبو لي دكتور نفسيه.
دخل سامي:حمدالله رب العالمين العقل نعمه كل هذا لأن بندركلمك أجل لاتزوجتيه وش بتقولين.
شهد:هلي لاتحروموني منه.
سامي:أقول عطيني الوصله خلاص مليتي جوالك أغاني .
شهد:لاياحبيب ماما أنسى.
سامي:أوف والله مالي خلق للهواش معك أروح أطلع أنام أصرف لي.
نزلت شهد وهي تنادي:ياأهل الدار ياأهل الدرا.
لقت أهلها مجتمعين بالصاله:يتقهوون.
أم وليد:خير انشاء الله ويننا فيه.
سلافه:جدتي سمعتي أخر خبر بندر جاب لشهد جوال أن خمسه وتسعين.
أم وليد: متى جاء.
شهد:جاء المغرب وأناأكلم أخته نوره وقال لهاخليها تطلع لي.
أم وليد:وأنشاء الله طلعتي.
شهد بخبث:ليه شايفينني ميته عليه لاياماما أرسلت سامي يقابله وجاب لي هذي الهديه اللي من بندر.
أم وليد:إيه هذي بنتي السنعه .
شهد:وش تبينه يقول عني مرجوجه وميته عليه لا.
أم وليد:أساسآ أنتي مرجوجه بلياش.
الكل:هههههههههههه.
(في بيت عهود):
جلست وهي مقهوره ورمت جوالها على الكنبه وهي معصبه: هين يابندر ماأكون عهود إذا ماخليتك ترجع لي.
نوف:أنتي من نفسك تخليتي عنه من زمان ومافكرتي فيه.
عهود:أختفى عن الأنظارحتى أنا حسبته مات ويوم فقدت الأمل من رجعته تزوجت ماجد لوأني أدري أنه بيرجع كان ماتزوجت.
ريم: غلطانه ياعهود والله أنك غلطانه من البدايه كان ماأرخصتي نفسك له.
عهود:لاتنسين أن بدر سبب فراقنا.
ريم: كان بإمكانك تطلبين الطلاق.
عهود: بندر مايبي يخرب علاقته بأخوه يقول موأنا اللي أخسر أخوي عشان وحده.
نوف: ماشاء الله طول عمره أصيل يابخت من بتاخذه.
عهود:وش قصدك؟.
نوف: لاتخافين موقصدي فلوسه لا قصدي انه حبوب وعلى نياته ولاتنسين أنه حنون ويدخل القلب بسرعه.
ريم:عهود أنتي تحبينه؟.
عهود:ماعاد أحس بشي تجاهه بس ماأبي أحد ياخذه مني.
ريم:ليه؟.
عهود: بس كذا مزاج ماأتخيله زوج لأحد غيري.
نوف: هذي أنانيه.
عهود: سموها اللي تسمونها أهم شي مايتزوج بنت الفقر شهد.
نوف: خليه ينبسط مع البنت اللي خذاها.
عهود:بنتقم منه لأنه خلاني أحبه وأتعلق فيه تعذبت بسببه لأني كنت أحبه.
ريم: كنتي تحبينه والحين.
عهود بضيقه: أكرهه لأنه تخلا عني بأنتقم منه إنتقام يخليه يتحسف أنه تركني.
نوف:أستخفيتي.
عهود وهي تبرد اضافرها:إيه إستخفيت لدرجه أني بأدمره مثل مادمرني.
ريم: وشهد وش ذنبها.
عهود:ذنبها أنها وافقت عليه وتتحمل اللي يجيها مني .
وقفت ريم: لا الكلام معك ضايع أروح أشرب مويه أصرف لي.
(الساعه 12بالليل):
(في غرفه شهد):
حلت واجباتها وجلست تغني كالعاده وتشرب كبتشينو:
وينك باغيت أحط واحد بديلك واحد بغى بالحب ياخذ مكانك
فجأه رن جوالها أرتاعت روعه أول مره ترتاع مثلها
شافت الأسم ويدها ترجف شافت أسم بندر توترت زياده: شهد خلاص ردي عليه وخلك شجاعه.
أصفقت نفسها كف عشان يروح التوتر:ألو.
بندر: هلا بهاالصوت وراعيته هلابأحلى شهد شفتها بحياتي.
شهد خقت وبينها وبين نفسها تقول: لا لا ماأقدر على هالكلام.
بندر:ألو وينك ياقلبي وين سرحتي.
شهد بربكه : معك.
بندر: معي وين.
شهد: على الخط.
بندربإستهبال: على الخط وين.
شهد:...................
بندر:ألو وبعدين معك كل ذا حياء مني أدري أن الحياء شي طيب لاكن أنا زوجك يعني أفصخي الحياء.
شهد:..............
بندر:مصره على السكوت ليش ماتتكلمين إلا بالقطاره مع أن سامي يقول ان ألسانك وش طوله.
شهد ضاقت بس أمسكت نفسها لأنها تعرف نفسها لوتتكلم بتفل الشريط وبتفضح نفسها.
بندر:حبيبتي.
شهد:هلا.
بندر:أوصفي لي شكلك.
شهد بإستغراب:ليه؟.
بندر:تدرين ماأذكر شي من ملامح وجهك, كيف شكلك, أنتي حلوه ولا لا.
شهد:....................
بندر:طيب من تشبهين من الممثلات.
شهدلزمت الصمت.
بندر:أوكيه مومهم الشكل اهم شي الأخلاق صح.
شهد:صح.
بندر: طيب ماودك تتكلمين تعبت وأنااتكلم صرت بربار وأنتي ساكته تراني متعود على سوالف الحريم اللي ماتخلص.
شهد:ههههههههه.
بندر:ههههههههه إيه سمعيني ضحكتك الله لايحرمني منها.
شهد: أمين.
بندر: ماسألتيني ليش متصل.
شهد:ليش متصل؟.
بندر: كنت بأقول لك أني ابي الزواج بعد 7شهور.
شهد بتعجب: ليه؟.
بندرزله ألسانه: يبي لي وقت عشان أنسجم معك وأنسى شي قديم.
شهد:شي مثل أيش.
بندرأنتبه لزلته: لا ولاشي المهم بتدرسين بكره ؟.
شهدبدلع: لا.
بندر:ليه؟.
شهد:مالي خلق.
بندر: لازم تكملين دراستك وتنجحين وتصيرين إمراه ناجحه أنااحب المرأه الطموحه.
شهدلزمت السكوت.
بندر:حبيبتي لازم تصيرين أحسن وحده وتخليني أنجذب لك ترا كذا ماينفع وشلون تدخلين قلبي وأنتي ماتتكلمين شهد ساعديني على تخطي محنتي أنامحتاجك صدقيني محتاجك عشان كذا تملكت عليك أبيك تكونيني دلوعه موت وتتغنجين بصوتك وبمشيتك قدامي أبيك تكونين أميره قلبي أو ملكه قلبي شهد اناتعبان ومحد حاس فيني ساعديني أرجوك ساعديني عمري ماترجيت أحد كثر رجائي لك أنا باني أمال كبيره عليك أرجوك لاتهدمينها على العموم ماأبي أطول عليك لاكن أبي أوضح لك شي واحد أنك بنفسك تقدرين تخليني خاتم بأصبعك .
شهد ماأستوعبت بندر وش يقول فلزمت الصمت.
بندر:حبيبتي في أمان الله.
شهد:مع السلامه.
أول ماسكر السماعه نزلت دموعه وقال: ياريت ياشهد تنسيني عهود واللي جابوها يارب أملي في هالبنت كبير فلاتخيب رجائي.
أول ماسكرت شهد أنطلت جوالها ضاق صدرها من كلام بندر وقالت: كلامه كله يدل على أن في قلبه وحده كان يحبها ومازال يحبها أوف ياربيه وش أسوي طيب إذا يبيها يروح لها من ماسكه أنا توني شباب وهو مايعني لي شي وتوني متعرفه عليه يعني فرقاه عادي باالنسبه لي لأني ماأدري من يكون وهو مايدري من أكون فجأه جتها رساله من بندر:
ياليتك تفهمين حالي وتريحيني
من عذاب في قلبآ شب ناره من زمان
ياشهد أنتي بالنسبه لي شيآ كبير
صعب وصفه وصعب ينقال بالكلام
أنا رجيتك وليتك تفهمين
أني أبيك تنسيني جروحي القديمه
لاتسألين عنها بس أبيك تداوينها
لأنك طبيبي ودوا جرحي بيدينك
ياشهد والله أني تعبان كثير
أرجوك داويني مادام أن القلب جالك بنفسه يبي دواه
ليه الخجل وليه الحياء الكثير
أناحبيبك وزوجك الحين
ماعاد فيه حياء بينك وبيني
وليتك تفهميني وتريحيني لأني من جد محتاجك ياشهد ولاتخيبين ظني فيك
حبيبك:
كاتم الحــــ(بندر)ــــزن.
وش بيصير بعد هذي الصراحه ؟
وهل عهود بتفرق بينهم ؟
وشهد وش بتسوي؟
وماهي المفاجأه اللي بتجيها؟
ومن هواللي بيفتح جروح بندر من جديد؟







ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ







مرأسبوع على علاقه بندر بشهد وعهود كل يوم تتصل الاف المرات على بندر لاكنه ماأعطاها وجه وبعد مرور شهر
بندر:شهد.
شهد:هلا.
بندر:هاه وش تبين أسوي في الجناح حقنا ولاأقولك تبين تسكنين عند أهلي ولانطلع لشقه ألحالنا.
شهد: لاعند أهلك أحسن.
بندر: إيه عشان تنامين مع نوره وتسحبين علي.
شهد: من يقول؟.
بندر:أناأقول الحين من تعرفتي عليها وأنتي تكلمينها بالساعات ومن يوم تملكت عليك أسحب منك الكلمه بالقطاره ومع نوره فاله الشريط وموسعه صدرك.
شهد:حرام عليك هي صديقتي.
بندر:المهم غيري الموضوع وش تبين يكون لون غرفتنا؟.
شهد:أبي لونها أحمر وأبيض.
بندر: وش معنى بالذات هاللونين.
شهد: أحبهم.
بندر:من عيوني أي أوامر ثانيه طال عمرك.
شهد: بندر وبعدين معك.
بندر:هههههههه أقصد أي أوامر ثانيه يابرينسيسه.
شهد: وبعدين معك.
بندر: خلاص خلاص بسكت.
شهد:إيه خلك كذا .
بندر:إنشاء الله , أاااا حبيبتي.
شهد:هلا.
بندر: تبين في جناحنا مطبخ ولا مولازم.
شهد: مولازم.
بندر:بس أمي تقول لازم نحط مطبخ.
شهد: اللي تقولك خالتي عليه سوه.
بندر: وتقول لي حط مجلس وغرفه زياده.
شهد:ليه؟.
بندر: لعيالنا.
شهد أنحرجت من هالكلمه ولزمت الصمت.
بندر: ممكن أطلب منك طلب.
شهد:أمر.
بندر: من تملكت عليك ماشفت وجهك ولي شهر أكلمك ماقلتي لي تعال الله يحيك عندنا.
شهد: ومن مانعك .
بندر: الأصول موحلوه أجي بدون ماأنعزم.
شهد: حياك الله في أي وقت.
بندر: طيب وش رايك يوم السبت مناسب لك.
شهد:أوكيه.
بندر:لاتلبسين ولاتتشخصين أطلعيلي بشكلك العادي .
شهد:انشاء الله.
(وفي يوم السبت):
شهد ماسمعت كلام بندر تشخصت ولبست أحسن الملابس عندها
لبست تنوره سوداء ماسكه على جسمها وبلوزه حمراء مفتوحه من جهه الصدربدون أكمام وكانت مخصره على جسمها وحطت مكياج خفيف بدون روميل وروج أحمر فاقع ولبست صندل كعبها عالي لونه أسود وشعرها فلته وخلته سايح مبين أنوثتها رغم أنها بنت ماتعرف شي بالأنوثه بس حبت تسوي كذا عشان بندر ويوم جاء وقت قدوم بندر اتصل عليها وقال: أنا عند الباب.
يوم جت بتفتح الباب تذكرت كيس فيه هديه قد شرتها لبندر من زمان أسرعت لغرفتها واخذت الكيس وعطرت الرساله والهديه الموجودين فيها وتعطرت وأكلت علك وطلعت تفتح له وخبت الهديه ورا الباب.
دخل بندر وأبتسم إبتسامه رضا سلم عليها بالخد وأستنشق عبق عطرها وتنهد بقوه وطالع بعيونها طبعآ شهد ماتعرف الحياء أبد
طالعت بالسماء وبحوشهم وتوها تدري أن حوشهم كبير لأنها ماقد تأملته .
بندر: اللي أعرفه أن البنت إذا أستحت تطالع الأرض موتطالع فوق وحوش بيتهم.
شهد أنحرجت من كلمته.
مسك يدها وباسها وشهد ميته من الخوف تبي تشوف وجهه بس ماقدرت لأنه يطالعها من فوق لتحت.
بندرأنحرج يوم شافها ماقالت له تفضل وأستمر وقوفهم عند الباب نص ساعه فقال لها: ماحبيت أطول معك بالوقفه هنا
لاكن حبيت أشوف وجهك وبما أني مشغول مضطر أطلع .
شهد تذكرت الهديه: لحظه .
لفت لجهه الباب ويوم جت بتاخذ الكيس اللي ورا الباب طلع شي بسيط من ظهرها وأنفتن بندر فيها.
شهد وقفت وبإبتسامه: هذي هديه بسيطه أتمنى تعجبك.
بندربتعجب: هديه.
شهد: ولو أنها مو قد المقام لاكن الهديه مو بقيمتها بمعناها.
أبتسم بندر وأنتبه لفتحه صدرها وجلس يطالعها ويفكر ويهوجس .
شهد:بندر.
بندر: عيونه.
شهد:وش فيك.
بندرحس انه مصخها : خلاص ياقلبي مضطر أروح تامريني بشي.
شهد:سلامتك.
بندرقبل مايطلع تذكر حاجه وقال: شهد لحظه لاتسكرين الباب نسيت شي بالسياره.
طلع وهو يغمز لها يوم طلع شاف باب بيتهم من النوع اللي يوضح شكل اللي واقف وراه
دخل وأعطى شهد باقه ورد جوري أحمر بندر:هذا عربون محبه.
شهد:يسلمو.
بندر:وخري عن الباب .
شهد بتعجب:ليه؟.
بندر:يبين شكلك للي برا وأناأغار عليك حتى من لبسك.
شهدأنحرجت ووخرت عن الباب ووقفت عند الجدار قرب بندر منها وعطاها بوسه على خدها وأحمرت خدودها من الحياء أول مره بحياتها تحس بالحياء قرب منها وقال: وش اللي في فمك.
شهد:علك.
بندر:ولله لو ان أهلك موموجودين كان أخذته من فمك بفمي.
لزمت الصمت وقلبها يخفق أول مره تحس بخوف مثل كذا.
قرب من أرقبتها وأستنشق عطرها وقال:أوكيه ياقلبي مضطر أروح بس على فكره عطرك يدوخ وشعرك جنان ولبسك فتنه ووجهك ياويل ويلي.
شهد لازمه الصمت.
بندر:أوه تأخرت شفتي صار لنا ساعتين واقفين وماحسينا بالوقت صدق لاجلسو الحبايب يطير الوقت بدون مايحسون صح.
شهد هزت راسها بمعنى إيه.
بندر: أوكيه ياقلبي في أمان الله ودقي علي أول ماترقين لغرفتك أوكيه .
شهد: اوكيه.
بندرقرب يبي يبوس شفتها أبتعدت عنه فهم من حركتها أنه مصخها معها فقال:أوكيه نمشيها لك اليوم يالله قلبي مع السلامه.
شهد:مع السلامه.
ركب بندر سيارته وهو مبسوط(لابأس بشكلها شكلي تقبلته بس هي زينه ليش يقولون شينه لايكون حاطه مكياج تسويها والله
بس طلعت شخصيه ولبسها وجسمها أه ياويل قلبي متى بس العرس هيه بندر خلاص توك مومن نظره تحكم عليها مازالت تحت الإختبار والزواج بعد ست شهور مطولين لازم أبخصها زين عشان ماتلعب علي بس صراحه في الإغراء صارت إبداع يعجبني إغرائها لي بس لازم تنسيني عهود وأن ماقدرت بيت اهلها أصرف لها).
فجأه رن جواله قال : أوف ذي وش تبي الله ياخذها غثتني بإتصالاتها: نعم خير أزعجتيني بإتصالك أسمعي ياعهود أن ماوقفتي عن إزعاجي بيصير لك شي مايرضيك.
عهود بدلعها الباصق:قلبي وينك.
بندربإستحقار: يهمك أمري لهالدرجه .
عهود: واكثر بعد لأني أحبك.
بندر:كنت عند حبيبه قلبي شهوده.
عهود وواضح عليها الضيق:مسرع صارت حبيبه قلبك.
بندر:أبشرك أملكته كله صرت مااتحلم إلا بها أقول تراك طفشتيني بإتصالك مضطر أسكر تدرين ليش لأني في بيت اهل حبيبتي وراحت تجيب لي مويه وبأسكر لأنها أوحشتني تصدقين ماأقدر على فراقها ياحبي لها يناس أموت فيها.
عهود عصبت وسكرت بوجهه السماعه ضحك بندر وعوره قلبه وقال: سامحيني ياحبي القديم خلاص مافيه أمل نرجع لبعض خلاص لازم تتقبلين الوضع مثل ماأنا متقبله أدري أني أكره شهد بس مولدرجه أني أظلمها لاماأبي أظلمها لأنها حبيبه وعلى نياتها ويكفي طيبه قلبها البريئه.
رمت جوالها وهي معصبه وتحلف وتتوعد في شهد اللي خذت منها بندر.
(في غرفه شهد):
جلست تلمس يدها وتتحسس خدها مومصدقه انه باسها ولمس يدينها ومسكت باقه الورد لقت فيها كرت مكتوب فيه
هذي ورود من قلب للقلب وهي عربون محبه
والورد ماينهدى إلا للورد ياأحلى ورده عرفتها في حياتي
أتمنى أنها تعجبك ولأنها ورود محبه أخترتهالأجلك ياقلبي
حبيب قلبك واللي مسلم قلبه لك:
بندر
اضحكت وضمت الورد وأستنشقته وجلست تتحسس كل ورده من بين كل الورود وهي تردد الله لايحرمني منك.
دقت عليه ورد عليها: هلا بروح بندر.
شهد: هلا بك.
بندر:أرجولي تعورني بالمره.
شهد:ليه؟.
بندر: من الوقفه عند الباب ماقلتي لي تفضل أدخل معقوله تصيرين بخيله أجل لو يجيك زوار بتوقفينهم عند الباب مثلي.
شهد: لا.
بندر: وليه مادخلتيني.
شهد: لأنك ......
بندر: لأني أيش كملي.
شهد: لا ولا شي.
بندر: هاه وشرايك ببوساتي .
شهد انحرجت.
بندر: مابعد شفتي شي إذا جاء العرس بتشوفين التبويس على أصوله.
شهد: عشان كذا مادخلتك جوا البيت.
بندر:ليه.
شهد: عشان ماتتمادى.
بندر: مابعد عرفتي بندر زين أن صار شي في راسي أسويه وبعدين أنتي السبب أغريتيني بشكلك إلا على طاري شكلك وجهك هذا لونه الطبيعي.
شهد: وش رايك فيه.
بندر:يهبل.
شهد: تبي الصراحه كنت حاطه مكياج.
هالكلمه أصفعت بندر:طيب ليه ماطلعتي لي بشكلك العادي.
شهد:أول لقاء لازم أكون شي.
بندربحزن واضح على صوته: المره الجايه لاتحطين شي ولا ترا بزعل عليك.
شهد: ليه.
تنهد بندر: لابس أبي أشوف شكلك على الطبيعه.
شهد:أوكيه.
بندرتضايق وماقدر يتكلم : شهد مضطر أسكر.
شهد:ليه وش فيك؟.
بندر: لا ولاشي بس بنام لأني بكره بداوم .
شهد: أوكيه يابندر ودعتك الله.
بندر:تصبحين على خير.
سكرت وراحت تحل واجباتها وبعد ماحلتها تعشت ثم نامت.
(في غرفه بندر):
رمى جواله وهموم الدنيا كلها فوق راسه(يالله وش أسوي لوكانت شينه خلاص من بعد ماشفت جمال عهود مستحيل يملى عيني شي بعدها خلاص أه بس شكلي بأرضى بالمكتوب ولا الحل الوحيد لي الإنفصال عن شهد هذا هو الحل الوحيد بأفاتحها بالموضوع بعد ماأشوف وجهها والله يعيني على رده فعلها).
حاول ينام ماقدر وبعد تفكير طويل أستسلم للنعاس ونام وهو لابس ثوبه.
بعد مرورأسبوعين
يوم السبت الساعه 2ونص الظهر
بندر: هلاشهوده كيفك.
شهد: الحمد الله.
بندر: بصراحه اليوم انا فاضي فحبيت أعزم نفسي عندكم اليوم.
شهد: الله يحييك.
بندر: بعد صلاه العصر بأكون عندكم.
شهد:أوكيه.
بندر: بس موتلطعيني عند الباب.
شهد: ههههههههه أنشاء الله.
بندر: خلاص بأسكر الحين وأنتي أجهزي بس لاتحطين مكياج ولا شي أطلعي بشكلك العادي.
شهد: أوكيه.
بندر:إذا شفتك متشخصه بأطلع على طول.
شهد: لاتخاف .
بندر: أكيد.
شهد: أكيدين.
بندر:أوكيه باي.
شهد: باي.
سكرت ونزلت تركض في الدرج: يمه يمه .
أم وليد: خير وش صاير.
شهد: بندر بيجي العصر.
أم وليد: الله يحييه.
شهد:وش أسوي.
أم وليد: روحي تجهزي مابقى شي على أذان العصر وأنا بجهز القهوه والشاي.
شهد: أوكيه سي يو.
أم وليد: الحمد لله والشكر تملكتي ومازلتي على خبالك ياخوفي بندر يطلقك بسبه هبالك المسكين شكل أمه داعيه عليه وأبتلش بك.
شهد: يمه وبعدين.
أم وليد: خلاص روحي أتجهزي.
رقت الدرج مسرعه وراحت لغرفتها وجلست ساعه عند الدالوب ماتدري وش تلبس.
وبالأخير قررت تلبس بنطلون برموده أسود ضيق وبلوزه ورديه مخصره وفيها رسوم باللون الأسود
وفلت شعرها وأرفعت شي بسيط منه ونزلت بعض الخصل على وجهها وحطت روج وردي وتوها بتحط مكياج تذكرت كلامه
وغيرت رايها وألبست سلسال وردي مكتوب فيه كلمه أحبك وألبست أساور ورديه مع أساور سوداء وصاير شكلها كيوت
وألبست شراب برموده وردي وكوتش أسود مخطط بوردي.
فجأه رن جوالها : هلا.
بندر: أنا عند الباب.
شهد:دقايق وأفتح لك.
سكرت ونزلت تركض
أم وليد: صاحيه أنتي ولامجنونه.
شهد: ليه.
أم وليد: لابسه برموده وصاير شكلك مثل الولد وش بيقول متزوج ولد خلك أنثى قدامه مب عربجيه.
شهد: أوكيه.
أم وليد: روحي أفتحي له الباب بروح أنام لي ساعتين.
شهد: وين الأولاد.
أم وليد: كلهم برا.
شهد: أقعد معه ألحالي.
أم وليد: عادي صار زوجك ولو ياخذك الحين ماراح نرده.
شهد:لا والله.
أم وليد وهي ترقى الدرج: روحي أفتحي له ودخليه المجلس بروح أريح إذا أذن المغرب صحيني.
راحت شهد للحوش وهي تمشي عند الباب قلبها يخفق فتحت الباب
دخل بندر بس أستغربت منه يوم دخل ماأبتسم كأنه منصدم من شي
شهد: وش فيك.
بندرلازم الصمت وبان عليه الحزن جلس يطالع وجهها وهو مصدوم هي موشينه مملوحه وبندر أمنيته يتزوج ملكه جمال
جلس يطالعها وهو متضايق.
شهد لاحضت عليه الحزن وضيقه الصدر فعرفت أنها ماعجبته فلزمت الصمت ونزلت راسها بالأرض.
بندرأنتبه لنفسه فحب يسلك الموضوع : شهد وش فيك.
شهد بحزن: مافيني شي تفضل أدخل.
دخلت شهد وبندروراها وهويطالعها من فوق لتحت ويردد في نفسه: ماأبي أظلمها خلاص شكلي بطلقها بكره مافيها ولا شي يعجبني خلاص لازم أحسم الموضوع الليله معها.
دخل المجلس وجلس يطالع وجهها وهي ملاحظه الضيق في وجهه فلزمت الصمت
طال الصمتت بينهم وشهد ماصبت له قهوه وأنتبهت انها ماضيفته وتوها مسكت الفنجال بتصب قهوه
قال بندر: لاتصبين شي مالي نفس للقهوه.
شهد: لا هذي أول مره تدخل عندنا لازم أضيفك.
بندر: لاماأبي شي.
شهد: ولاحتى شاي.
بندر:لا ماأبي شي.
شهد: ولاحتى مويه.
بندر:لا.
شهد: براحتك.
بندر ماتحمل يشوف وجهها جت صوره عهود قدام عيونه وأنعمى قلبه خلاص مايشوف قدامه إلا صوره عهود.
شهد: بندر فيك شي.
وقف ماقدر يتحمل:شهد الله يرحم والديك اللي فيني مكفيني.
ومشى لجهه الباب وهو متضاي لحقته شهد: بندر وش فيك.
بندر: مافيني شي بس تذكرت أمر لازم أسويه.
شهد: بندر فيه شي مضايقك.
بندر: لوتعرفين صدقيني ماراح تتحملين.
ووصل للباب بدون مايلتفت لشهد اللي نزلت دموعها لأنها عرفت وش يقصد بندر
فتح الباب وطلع وسكر الباب وراه بدون مايقول: مع السلامه.

راحت لغرفتها تبكي أول مره تبكي مثل هذا البكاء
ركب سيارته وهو متضايق( لا خلاص من بكره بطلقها ماتحملت شوفه وجهها خلاص ماعاد فيني صبر ياأتزوج جميله ولا أنتظر عهود أما شهد الله يستر عليها ماعاد لها أي أهميه في حياتي).
راح لبيتهم وهو معصب وقال لأخته نجود كل اللي صار
نجود: هذا مومبرر يابندر تطلقها لأنها موجميله أنت شفت سلبياتها وماألتفتت لإيجابياتها لاتحاول تقنعني.
بندر: بس يانجود أنتي ماتحسين بالنار اللي بقلبي.
نجود: بندربأكون صريحه معك عهود ماضي وأنتهى من زمان وأنت عارف هذا الشي وبعدين بعد كل اللي صار صارت أمي تكرهها وحتى أنا تدري ليش لأنها ماتربت زين.
بندر: نجود الحين أناأبي رايك في شهد وش جاب طاري عهود.
نجود: لأنك مانسيتها أبي أعرف كيف تعلق قلبك بوحده مثل هذي كلمتك وتزوجت أخوك ولاتنسى انها سبب موت بدر.
بندر:لا موصحيح.
نجود: بندر لاتلعب على نفسك بدر كان يحبها وأنهبل يوم درى بعلاقتكم وطلع وهو متضايق منك ومنها وصار له حادث لو هو ماكلن معصب ماصار اللي صار.
بندر تضايق: نجود قفلي على الموضوع.
نجود: بندر حط في بالك شي واحد أني أكره عهود كره عظيم وأني أحب شهد حب الله عالم به أدري رايي مايهمك لاكن صدقني سعادتك مع شهد وأنت وكيفك.
بندر:بطلقها بكره ماأقدر أشوف وجهها.
نجود: طيب أنت ماشفت قلبها شفت وجهها وماشفت جوهرها وعهود شكلها يجنن لاكن جوهرها سيء جدآ مومهم الجمال أهم شي الجوهر.
بندر:لاتحاولين تقنعيني خلاص أناأتخذت قراري.
نجود طلعت من غرفته لأنها عارفه انه متضايق ومايدري وش يقول.
(في غرفه شهد):
بعد مابكت نامت فجأه جاها إتصال من بندر أستغربت
شهد بصوت واضح عليه البكا: هلا.
بندر: هلا شهد كيفك.
شهد: الحمدالله.
بندر: وش في صوتك.
شهد: ولاشي .
بندر: بصراحه ماأدري كيف أبدأ ووش أقول لاكن ياشهد ليه سويتي فيني كذا.
شهد: وش سويت لك.
بندر: يوم الخطبه ليه خدعتيني بشكلك ليه ماطلعتي لي بشكلك العادي.
شهد بضيقه: خدعتك تستهبل انت والله أنا مالحقتك ولاترجيتك عشان تتملك علي.
على فكره شهد من النوع اللي ماتحب أحد يهين كرامتها
بندر:طيب ليه ماصرتي صريحه من البدايه وطلعتي لي بشكلك العادي.
شهد:بندرأنت صاحي ولا تستهبل صدق غريب أمرك.
بندر: وش تقصدين.
شهد:أدري ماعجبك شكلي وهذا واضح من كلامك وأدري أنك موطايقني وكاره تملكك علي وتبي تطلق طلق عادي مايهمني بس تبي الصراحه أن جتك عقوبه أعرف أنها من دعائي عليك.
بندر: دعائك ليه ناويه تدعين علي.
شهد: والله محد قالت تكذب علي وين بندر اللي يقول مايهمني الشكل أهم شي الأخلاق وين بندر اللي يقول مايهمني إلا الجوهر
ليه الكذب يابندر ليه الحمدالله طلعت على حقيقتك.
بندربكى من القهر: أسمعي يابنت الناس أنا تعبان أبي أنسى شي ومستحيل تنسيني إياه.
شهد: بندرأنت تحب وحده صح.
بندر لزم الصمت.
شهد:إيه تحب وواضح على صوتك تحب وحده وتخلت عنك أو أنها ماتت أو أن حبك لها من طرف واحد أو أنها تزوجت وتركتك.
بندر:أحد من خواتي قالك شي.
شهد:لا بس تصرفاتك تثبت على العموم أنا فاهمتك وفاهمه كل كلامك مشكلتك أنك مستعجل وتبي تنسى بسرعه ترا مو كل شي يجي بسرعه يمكن تحبني وتنساها يمكن أقدر أخليك تنساها ماتدري عن المكتوب.
جلس يبكي بالسماعه وشهد تهديه ويوم سكر منها رسل لها رساله كتب فيها:
والله ماتسوى حياتي بدونك.
قرر أنه مايطلقها وشهد بدت تتقرب منه لاكن بندر مستعجل يبيها تدلعه وتنسيه عهود بسرعه
وصارت المشاكل بينهم كبيره كل مكالمه لازم ينهونها بزعل
أستمر هذا الأمر مده طويله وفي يوم من الأيام في مجلس أهل شهد دخل بندرومعه كابتشينو له ولشهد جلس على الكنبه
وجلست شهد قدامه طلب منها تشغل الإنارات الخافته لأن الأنوار القويه تتعب عيونه
قامت وشغلت الإنارات الخافته وجلست وكانت لابسه تنوره قصيره حمراء وبلوزه بيضاء مفتوحه من جهه الصدر وكانت لابسه سلسالين الأول حرف إس والثاني حرف بي
جلست وقال لها أقربي عندي أرفضت وقالت: كذا أنا مرتاحه.
وهوجالس عيونه مانزلت عن صدرها .
شهد:خير لاتطالع.
بندر:أطالع السلسالين ممكن طلب.
شهد:أمر.
بندر:ممكن تعطيني السلسال اللي فيه حرفك.
شهدجت بتفصخه قرب منها بندر وحط يده على السلسال وقال:أنا بأفصخه أوكيه.
وقرب من أرقبتها وجلس يستنشق عطرها فك السلسال وأسحبه بشويش وهو يبوس أرقبتها وبدى يتمادى حط يده على صدرها وهويبوس خدودها ويبوس أرقبتها شهد أبتعدت عنه عشان مايتمادى أكثر.
بندر: وش فيك ياقلبي.
شهدتصرف: الكفي برد.
فجأه دخل ولد أخوها الصغير اللي توه بادي يحبي تضايق بندر
أسرعت شهد وشالته ووضح صدرها وشاف جزء كبير منه وبلع ريقه وقال: شهد جيبيه لي.
شهدقربت عند بندر وهي شايله ولد أخوها والمشكله أنه مايبي بندر يشيله قربت منه وتوها بتعطيه الولد الولد تمسك في بلوزتها وبانت سنتيانتها بندر ماقدر يتحمل الموقف قرب يبي يعدل البلوزه لها دخل أصابه لاكن شهد أمسكت يده: بلا قله أدب.
بندرشال ولد أخوها وباسه وأعطاه 500ريال.
شهد: لا والله.
بندر: فلوسي واناحر أعطي اللي أبي واللي ماأبيه ماأعطيه.
شهد:الشرهه موعليك علي أنا اللي...
قاطعها بندرببوسه على خدها: أسف ماراح أعيدها.
أنحرجت ولزمت الصمت وبندر هو اللي يسولف ويقولها وش صارله في الدوام وعن أخر صفقاته وهي لازمه الصمت وتتأمل وجهه .
مرت الأيام عليهم غريبه وأحيانآ عجيبه كثرت زيارات بندر لشهد لأنه يبي يختبرها وحس بإحساس غريب إتجاهها مايدري وش هذا الشعور لاكن حس أن شهد هي اللي بتنسيه عهود فتح قلبه لها وصارت حنونه معه وفي يوم من الأيام أتصل بندروقال لها تفتح الباب ويوم فتحت له الباب شافته قدامها وهومبتسم ومعه وردتين ورده حمراء وبيضاء
وهموم الدنيا كلها واضحه على ملامح وجهه.
أعطاها الوردتين وقال: الحمراء دلاله على المحبه والبيضاء دلاله على إستسلام قلبي لك وأناسلمته لك وأنتي من نفسك تحببينه فيك.
لاحظت شهد حزنه وماتحملت تشوف حزنه ومر الوقت بسرعه
بندر: خلاص بأروح تأخر الوقت.
شهد: تو الناس.
بندر:الوالده أموصيتني على أغراض بروح أشتريها لها.
شهد: بندرفيك شي.
تنهد ووقف وقال:لا مافيني شي بس ودي أضمك على وعسى أرتاح.
شهدبلعت ريقها حس بندر أنها منحرجه : خلاص ماله داعي.
تنهد مره ثانيه بقوه وقرب منها وعطاها بوسه ومشى وتوه واصل للباب حست شهد أنه مهموم ومحتاج أحد يحضنه
فقالت: بندر انت تبي تضمني صح.
بندر: كان ودي بس ماأبي أحرجك.
قربت شهد منه ووقفت قباله وفتحت له يدينها كلها قرب منها وضمته حست أنه محتاج هالضمه وبندر ضاع مابين أحضانها تنهد وتنهد وتنهد لين قال بس وبدون شعور لصق فيها بقوه وقال: ياالله قد أيش كنت محتاج لها الضمه يالله أحس أني كنت ضايع وبحضنك لقيت الأمان شهد حضنك دافي متى تجين لبيتنا وتنسيني همي وحزني اه.
تنهد ونسى نفسه وصار يتحسس جسمها بيدينه يمررها على كل منطقه من مناطق جسمها هنا شهد وجهها صار أحمر وحست أن جسمها يغلي من الحراره قلبها صار يخفق من الخوف خافت منه: بندر وش تسوي.
بندر:وش رايك نعجل بالعرس.
شهد خافت وأبتعدت عنه .
بندر: وش فيك أنازوجك عادي.
شهدبخوف: أنت تماديت .
بندرطنش تحذيراتها وقرب منها وهي أبتعدت وكلما قرب أبتعدت في الأخير قالت له: ترضاها على أختك.
بندر:ههههههههه.
شهد:بندرأنت تقول أنك مشغول خلاص تقدر تروح لبيتكم.
بندر:بنت اللذين الحين مزعجتني من أسبوع تعال وتعال وفي الأخير تطرديني.
شهد:لأني أخاف تسوي لي شي.
بندر: شي مثل أيش يعني.
شهدتوهقت وماعرفت ترد قرب بندرمنها لاكن أنقذها صوت جوال بندر.
بندر:أوف من اللي داق علي الحين.
شاف جواله والمتصل كان واحد بندرمتواعد معه يتقابلون ويجلسون جلسه عمل ونسى الموضوع رد وشكر من الرجال
بندر:أحمدي ربك أنقذك أتصال شريكي بالعمل ولاكان صارت علوم.
شهدبلعت ريقها بندر:تصدقين بغيت أتهور وأخلي ليله الدخله الحين.
خافت منه وأبتعدت عنه حس بتأنيب ضمير لأنه كان يمزح معها وقف عند الباب الخارجي للي يوديه للحوش وغمز لها:هذي أحلى ضمه في حياتي كثري منها إذا تزوجتك.
طلع وهي مازالت بالمجلس من هول الصدمه ماتوقعت أن ضمه بسيطه تخلي بندرينجن .
رن جوالها أرتاعت وشافت المتصل كان بندر وماردت عليه أرسل لها رساله كتب فيها:أمزح معك بس كنت أبي أشوف رده فعلك خلاص ياشهوده لاتزعلين يرضيك أني أطلع من بيتكم ألحالي بدون ماتوصليني للباب خلاص ردي.
أتصل مره ثانيه وثالثه ولاردت لأنها مازالت مصدومه من الموقف أول مره بحياتها تحس بخوف مثل كذا وغيركذا قلبها يخفق بسرعه وبطريقه غريبه أول مره تحس فيها.
بعدمارن جولها عشرمرات أستوعبت الموضوع وردت:ألو.
بندر: بدري كان لطعتيني أكثر.
شهد:بغيت شي.
بندر: أفا لهالدرجه زعلان علينا ياحلو.
شهدلزمت الصمت بندر:حبيبتي عادي شي طبيعي يصير مثل هذا الموقف لاتنسين أنك زوجتي يعني بتصيرين حليله لي في كل شي تدري لوتجلسين عندي عريانه عادي.
شهدخافت ولزمت الصمت.
بندر:عادي والله عادي يعني بعقلك أمك وشلون حملت في أخوانك كلهم خواتك وشلون أحملو.
أنحرجت.
بندر:شي طبيعي تصيرأمور بين زوجين بس بذمتك ماعجبتك.
شهد: لا خوفتني ألين الحين قلبي ماهدى من كثرماينبض وماأدري ليش أنفاسي متصاعده بشكل غير طبيعي.
هنا بندرضحك:طيب ماهدى.
شهد:لا.
بندر:طيب وش رايك أجي أهديه بنفسي.
شهد: شكرآ مانبي شي.
بندر:أنا حاس بك والله حاس أنك ميته من الخوف بس حطي في بالك أن الموقف اللي صار بيتكرر في حياتنا في أي لحظه
وغيركذا بعد الزواج بيصير عندك عادي وعلى فكره أحمدي ربك أني ماخربتها في بيت أهلك ولاأنا كنت ناوي نيه بس أنقذك أتصال شريكي.
شهد: ماأحبك.
بندر:وأزيدك من الشعر بيت ماشفتي شي توك في البدايه أما علمتك الجرائه على أصولها ماأكون ولد خالد.
رن تلفون البيت وشهد جالسه جمبه شهد:بندر لحظه شوي.
وصار المتصل أخته نوره .
شهد:بندر خلاص بأسكر.
بندر: من المتصل؟.
شهد:أختك نوره.
بندر:لا والله من جدك أنتي تتركيني وتروحين لأختي وش تبين فيها والله أني مليت من خشتها.
شهد: حرام عليك والله أنها حبوبه وطيبه.
بندر:ياخوفي يوم زواجنا تروحين تنامين عندها وتسحبين علي.
شهد: كنت حاس كنت ناويه فعلآ وبنفذ نواياي.
بندر:وعشان كذا في يوم زواجنا أنابأحجز على أول طياره لفرنسا.
شهد شهقت: لا الله يخليك خلنا في ربوع بلادي أحسن.
بندر: أدري خايفه بس عندك جواز.
شهد:لا.
بندر: أجل ليش عايشه.
شهدأنقهرت لأنها بدت تكتشف شي من شخصيه بندر وهو الغرور: عايشه عشان أعبد ربي لأنه قالl وماخلقت الجن والأنس إلا ليعبدون).
هنابندر سكت.
شهد:تأخرت على نوره تنتظرني على الخط.
بندر:إيه الله لنا اليوم نشحذ منك عشان تكلمينا بعد الزواج نشوف مين يشحذ مين.
شهد: وبعدين معك.
بندر:أسكربالطيب أحسن أخاف يسكرون بوجهي الله يالدنيا صارت نوير أغلى مني على العموم قولي لها يقول بندر وعدك في البيت.
شهد: وش بتسوي.
بندر: جاك العلم ووصليه لها وهي معروفه بنقل الأخبار أختي وأعرفها برباره وبتنقل لك الأحداث وبالتفصيل.
شهد:أوكيه.
بندرتنهد:ياالله مع السلامه.
سكرت شهد وراحت تكلم نوره.
بعدمرور 6شهور حصلت مواقف كثيره بين بندر وشهد منها تبكي ومنها حزينه ومنها تزعل ومنها تفرح.
في يوم الإربعاء في مكتب بندر.
فايز:الحين زواجك بعد أسبوع ليه متضايق كنك في عزاء.
بندرتنهد: بلاك ماتدري بالقهر اللي في قلبي أقول للبنت خلينا ننفصل ومصره على الزواج.
فايز:لاتلومها تحبك.
بندر:ويمكن طمعانه بحلالي لاتنسى حنا أيش واهلها أيش بس تبي الصراحه أحس أنها ماتصلح لي أبد.
فايز:شي راجع لك.
بندر: تدري أن قبل يوم الملكه بيوم أنعرضو علي بنات كثير من العائله.
فايز: ومن عرضهم عليك.
بندر: خوالي وعمي وأبوي رافضين فكره نسب هذي العائله لدرجه أن كل واحد صار يعرض على بنته ومايبون مهر ولاشي وغير كذا ملكات جمال كلهم جميلات ياليتني سمعت كلامك يايبه وماتسرعت كنت أبي أنسى عهود بس تبي الصراحه ماأنكر أن شهد عطتني بعض الحب ماأدري أنا سلمتها قلبي وهي عطتني المحبه لدرجه ان قلبي مال لها وتعلق فيها لاكن فجأه وقفت عن عطاء الحب صارت تدقق على زلاتي وتغلط علي احيانآ صرت أنفر منها ماأبي اكلمها لأن مكالمتي معها لوتستمر أكثر من دقيقتي لازم يصير مشكله عشان كذا صرت أتعمد ماأرد عليها وأتحجج بالشغل.
فايز:شكلك تحبها.
بندر:ههههههههههه تنكت أنت ذي مافيها شي ينحب.
فايز:القلب يابندر هو الأساس وإذا على تعاملها معك فأنت السبب كل شوي تتنهد ومستعجل تبيها تتجرأ عليك والبنت تستحي أرفق بها تملكها وتملكك.
بندر:تصدق قلت لها خلينا نأجل الزواج لسنه.
فايز:أتق الله في نفسك ليه تعذبها كلما قرب العرس قلت نأجل إذا ماتبيها طلقها يستر عليها أحد غيرك.
بندر: ومن يبيها أنا أبتلشت فيها.
فايز:في نظرك شينه وفي نظر غيرك حلوه ولاتنسى أنها بشر تحس.
وفي نفس الوقت كانت عهود منهبله:يوم الأربعاء زواجه ياالله أحس أني بنجن من سبع شهور وأناأتصل عليه ومطنشني.
ريم:أحسن تستاهلين انتي اللي جبتيه لنفسك لوعندك كرامه ماكان أتصلتي فيه.
عهود:خلاص مافيه حل غير أني أكلمه في يوم زواجه تصدقين ودي أخرب عليه العرس.
ريم: لاحرام عليك.
عهود: متى يجي العرس عشان أنفذ الخطه.
يوم الثلاثاء قبل الزواج بيوم شهد بتروح هي وأمها وخواتها لبيت أهل بندرعشان تودي اغراضها وترتبهم في الجناح كانت رافضه الروحه لاكن نوره وأم بندر أصروا عليها تجي.
وصلو للبيت ودخلو الشغالات الأغراض ووصلوها للجناح وبماأن شهد وأهلها مستعجلين أرفضو يجلسون فبدو بالترتيب بسرعه
وأم بندر خلتهم على راحتهم في الجناح.
دخلت شهد غرفه النوم كانت كبيره وكل شي فيها لونه أبيض وأحمر صرخت من الوناسه وبدت تنطط على السرير
وبدو يرتبون الملابس وأنتهو منها وبدو يكنسون الأرضيه ويمسحونها وأنتهوا من غرفه النوم راحو للمجلس كان لونه وردي فاتح بناء على طلب شهد وكانت جايبه معها تحف باالون الوردي وصارت مناسبه للمجلس وأنتهو من ترتيب المجلس بعد ماكنسوا أرضيته وأمسحوها وأتجهو للمطبخ اللي جلسو فيه ساعتين عشان يرتبونه ومرالوقت بسرعه وصارت الساعه 1بااليل ويوم غسلوا الأرضيات ولمعوها جلسو في المجلس وهم تعبانين من الترتيب.
أم وليد:الله ياكثر خرابيطك ياشهد مافيه شي بالسوق غلا وضفيتيه أتعبتينا بالترتيب.
شهد ماردت عليها وأتصلت في أبوها يجي ياخذهم لاكنه كان نايم وأتصلت بأخوانها وكلهم ماردو أتصلت على سامي رد عليهم
وقال بيجي.
أم بندرطقت الباب ودخلت: هاه عساكم خلصتو.
أم وليد: الحمد الله.
ام بندر: وعروستنا عساها مبسوطه من ذوق بندر.
شهد توهقت.
أم بندر: وش رايك ياأم وليد بما أن العروس جت خليها تنام عندنا من اليوم.
شهد بينها وبين نفسها: لااااااااااااااااااااااا.
أم وليد: صعبه ياأم بندر صحيح أن بكره العرس لاكن صعبه على البنت والله أنها كانت حاجزه عند الكوافير اليوم وزينت أظافيرها ويدينها وجسمها وشكلنا بنوديها بكره لأنها أشتغلت وشغل الكوافيره كله خرب.
أم بندرفي بالها خطه: طيب تعالومعي ننزل للمجلس اللي تحت ونسولف ليما يجي ولدكم وياعروس أنتظريني هنا عندي سالفه بقولها لك.
طلعوا كلهم وشهد وقفت تنتظر أم بندرفجأه أنفتح الباب وسمعته يتقفل قفلتين طلعت تشوف من اللي جاء شافت قبالها بندر وفي يده مفتاح الجناح.
شهدأرتبكت وبدت تنتفض:بندر ليه قفلت الباب ووين خالتي تقول أن عندها سالفه بتقولها .
بندربإبتسامه: أنا السالفه اللي كانت أمي بتقولها لك بصراحه انا طلبت منها تسوي كذا أبي أعرف ليه ماتردين على إتصالاتي.
شهد:بكره العرس.
بندر:وليه مانخليه اليوم.
شهد: لا مايصلح ماجهزت.
بندر وهو يقرب منها طيب وش رايك في الجناح.
شهد بخوف: حلو.
بندربخبث: بس حلو.
شهد: إيه.
بندر: تعالي أوريك الجناح.
شهد:مايحتاج شفته.
بندر: عندي لك هديه حلوه ياالله تعالي.
مسك يدها وصار يوريها الجناح ويشرح لها كيف سوى الديكورات ووصلو لغرفه النوم .
شهد: ياالله تأخرت لازم أروح.
بندر: لحظه عندي لك هديه.
شهدوهي واقفه عند باب غرفه النوم:طيب بوقف هنا جبها بنتظرك هنا.
بندر: لاياقلبي مايصلح لازم تدخلين ودخلت وأول مادخلت قفل وراه الباب خافت: وش فيك حبيبتي عادي أنا زوجك وبكره بتنامين هنا معي على هذا السرير.
شهد ودموعها بدت تنزل: أفتح الباب.
بندر:شهد ليه تبكين .
شهد: بندرأفتح الباب.
لاحظ أنهاخايفه ومن خوفها تبكي وترتجف حب يطمنها قرب يبي يضمها أرفضت.
فتح الباب وراح للمطبخ أخذ كاس مويه ومده لها.
أرفضت تاخذه: ماأبيه.
بندر:ليه.
شهد:أخاف تكون حاط فيه منوم.
بندرتفاجأ من تفكيرها:شكلك متاثره بالأفلام خذي أشربيه.
أرفضت شرب منه عشان يطمنها ويوم شرب شربت جلس يمسح دموعها: لايكون بكره بتسوين كذا.
سكتت.
ضمها حاولت تبتعد ماقدرت ضمها أكثريبي يهديها لاكنه ضعف يوم ضمها وبدأ يبوسها بطريقه جنونيه شهد خافت وأبعدته قرب منها يبي يسدحها على السريرفجأه وبدون أي سابق إنذار أصفقته كف صحاه من اللي هو فيه وقف مصدوم
بندر:ليه ياشهد.
شهد:لأنك متهور وماتقدر تسيطر على عواطفك.
راحت للمغسله غسلت وجهها ولأنها رتبت أغراضها في الغرفه فتحت درج من الدروج وأخذت علبه مكياج وعدلت مكياجها وفجأه رن جوالها ردت: هلاسامي , أوكيه جايه باي.
بندر:بتروحين.
شهد: إيه.
بندر:ويهون عليك قلبك.
شهد: إذا كانت تصرفات كذا إيه.
بندر:بس أنا فاقد أشياء كثير أبيك تعوضينياها.
شهد:بكره نتفاهم أنت نام الحين لأن بكره زواجناأناغلطت يوم جيت عندكم.
بندر:شهد.
شهد وهي تلبس عباتها لازمه الصمت أنصدمت من بندر ماتوقعته كذا.
بندر:لاتلومين قلب تولع ومات وسط ناره.
أطلعت من الجناح مسرعه شافت نوره ضحكت لها وكن شي ماصار وسولفت معها لين وصلت للباب وطلعت وأنصدمت يوم شافت مافيه مكان لها بالسياره:يعني وين أركب انا.
سامي: بالشنطه.
شهد: يمه من جد بتروحون عني.
سامي: إيه خلاص بدال العرس والخربطه نامي عندهم.
بندركان واقف عند الشباك يسمع الحوار
شهد:لا والله أقول دبرو لي مكان ولاأقول رح وقف لي تكسي نصنا معك والنص الأخر معك.
أم وليد:مشكلتنا أننا جينا بالجمس وأنت ياسامي سيارتك صغيره ومافيه مكان لشهد.
شهد تهورت وفتحت الباب وقالت: بأجلس على رجل وحده منكم زي البزران.
هزئوها خواتها فجأه أنفتح الباب طل بندر وسلم على سامي وقال: خلاص روحو وبجيبها لكم.
أم وليد:لا مايحتاج بنوقف تاكسي ونصنا معه ونصنا مع سامي.
بندربإصرار: لاياخالتي أنتو روحو وبجيب شهد لأن عندي مشوار بسيط حول بيتكم.
ماقدرت أم وليد ترده لأنه أصر على رايه.
راحوا أهلها وقلبها بدى يخفق حست بخوف فضيع دخل بندروطلع سيارته ونزل وفتح لها الباب اللي قدام أنحرجت كانت تفكر تركب ورا
ركبت ورجولها ترجف حط يده على فخذها يبي يهدها ومسك يدها وباسها: أسف.
لزمت الصمت.
بندر:شهدماكان ودي أسوي كذا بس مدري ليه من أشوفك أحس بإحساس غريب لاتسأليني وش هذا الإحساس بس مدري وش هو اناأسف.
شهدكانت تبكي لاكن بدون صوت حس أنها تبكي وبما أن السياره مظلله رفع برقعها وغطت وجهها بسرعه.
بندر:تبكين ياشهد ليه هذا وأنا زوجك حبيبك.
يوم قال هالكلمه بكت زياده تذكر انها تحب الكفي مع الجالكسي لأنها قالت له من زمان: لوزعل الدنيا كلها بقلبي وشفت الكفي والجالكسي أنسى كل شي وأرضى.
وقف عند دكتور كيف وشرا لها وله كفي ووقف عند البقاله وشرا لها كرتون جالكسي ساده وهي من دموعها ماأنتبهت لأنها كانت منزله راسها وتبكي فجأه مد لها الكوب.
أخذته وهي ترجف شمت ريحته أبتسمت شافت الجالكسي وصرخت: أااااااااااااااااااااااا.
بندر:لين الحين زعلانه.
شهد:إيه.
وبدت تذوب الجالكسي في الكفي وتشرب وهي في قمه السعاده نست زعلها بس مازال في خاطرها أشياء كثيره مزعلتها من بندر.
وصلو للبيت أعطاها كرتون الجالكسي أرفضت تاخذه:أجل خذي لك منه والباقي بحطه بثلاجه بيتنا لأن بكره العرس جهزي نفسك.
وغمزلها:خلك شي أبي الناس يحسدوني عليك.
نزلت وهي مبسوطه ودخلت البيت ومحد قال لها شي لأنهم يعرفون أنها راكبه مع زوجها وبكره زواجهم.
جت الساعه 3ولا جاها النوم فجأه رن جوالها ردت: هلا.
بندر: نمتي.
شهد:مافيني نوم.
بندر:حتى انا.
شهد:لي نص ساعه أتقلب على السريرولانمت.
بندر:حتى انا مثلك.
شهد:ياالله لازم أروح للكوافير الساعه 8ونص ولازم اقوم الساعه 7عشان أتروش.
بندر:وليه تتروشين.
شهد:لأني حاطه في شعري زيت.
بندر:من يصدق أن بكره زواجنا.
شهد:تبي الصراحه محد توقع أني بتزوج لأني كنت ماأفكر فيه أبد.
بندر: عساك مطمأنه من كل النواحي.
شهد:الحمدالله.
بندر: ومن ناحيه الليله الحمراء.
ألزمت الصمت.
بندر:عادي تراه شي مايخوف بالعكس أكثر الحريم يتمنونه وتراهم حاسدينك بعد.
شهد:على أيش.
بندر:من قدك ماخذه بندر بن خالد أل.......
شهد:ياشين الغرور.
بندر تغيرت نبره صوته وقال: تبين تعرفين وش بسوي لك الليله.
شهد:لا شكرآ.
المسكين لويدري أن عندها عذرشرعي كان أنهبل.
طالت المكالمه وأذن الفجر وبندر نسى يصلي أماشهد فعندها عذر شرعي وطالت المكالمه وصارت الساعه 6ونص طلعت الشمس شهقت شهد شهقه خوف بندر:وش فيك حبيبتي خليني أكمل لك .
شهد:خلاص جاني النوم.
بندرتثاوب: كم الساعه.
شهد:ست ونص.
بندر:الصلاه الله يهديك نسيتيني حتى الصلاه خلاص عمري وعدك الليله.
شهد:الله يستر.
بندر:مادام أنك معي فانتي بأمان بس فتره وتعدي يالله عمري باي.
سكرت ونامت ويافرحه ماتمت يوم غفت جاها سامي لنه هواللي بيوديها للمشغل قامت تصارح النعاس تروشت ولاأفطرت
ونفسها بطرف خشمها لأنها مانامت وزياده على كذا أنها متوتره موت وخايفه من هالليله
وش بيصير في الزواج وعهود على أيش مخططه هل بتخرب الزواج ولابتقنع بندر يكنسل الزواج وشهد الخوف لأي درجه بيوصلها وهل بتسعد بندر مثل ماوعدته وش بيصير




ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ







بعدماسكرت شهد من بندر ونامت ويافرحه ماتمت يوم غفت جاها سامي لنه هواللي بيوديها للمشغل قامت تصارح النعاس تروشت ولاأفطرت وراحت للمشغل وبدو يسوون لها أقنعه للوجه لاكن ماقدرو يسوون لها حمام بخار للجسم بسبب العذر الشرعي.
أنتهوا من تجهيزها العصروماأكلت شي وهي متوتره وميته من الخوف راحو للفندق وجلست بغرفه العروس وبدأ المعازيم بالتوافد من كل مكان بسبب معرفتهم باابو بندروصل العريس الساعه 11 وسلمو عليه المعازيم وشهد على أعصابها وبألحاح من أم بندر قررويسوون الزفه بدري لأنها تبي ولدها ينبسط على قولتها دخل بندر غرفه العروس وسلم على شهد وأنبهر من شكلها لأنها حاطه مكياج عروس وجلسو يصورون فجأه سمع صوت وحده قالت:مبروك يابندر منك المال ومنها العيال.
عرفها عهود بس كانت متغطيه.
أنزفت شهد على موسيقه كلاسيكيه وبندر رفض ينزف مايبي يشوف وجه عهود وبينما كان الكل منشغل بالزفه دخلت عهود وهي متلثمه غرفه العروس شافت بندر جالس يطالع الساعه وماعنده أحد قربت منه:لا بأس بها كزوجه بس أتوقع أن كثره مكياجها مومبينه ملامحها.
رفع راسه عرفها من صوتها نفس الصوت ونفس العيون ونفس النظره هذي هي عهود ماتغير يبي ينزل راسه ماقدر يصد عنها رجعت له الذاكره لورا اول لقى اللي صار بمطبخ بيتهم الكبير.
عهودكشفت وجهها لبندر:من احلا انا ولاهي أكيد أنا خساره يابندرتوقعت ذوقك رفيع تصدق لوتلف الكون ماتلاقي وحده بجمالي.
غمزت له وتلثمت وطلعت وخلته في وسط حيرته.
قال بينه وبين نفسه: ليتني ماتسرعت ليتني ماتزوجت.
وجلس يندب حظه لأنه شاف الوجه اللي خلى عينه مايملاها شي.
وبعدالزفه الوحوسه رجعت العروس لغرفه العروس وبدو يصورون صوركثيره فجأه المصوره طلعت الكل وخلت العريس والعروس يسوون حركات رومنسيه وبدت تصور كان بندر شارد الذهن رجعت الذاكره لذكريات طواها من زمان.
ليه ياعهود تجرحيني
تجرحين بأسم المحبه وبعدغيبه تسألين
يااللي بجروحك كريمه من متى قلبك علي
الوداع أخرحروفآ في خفوقي شلتها
ياتموت بوسط قلبي ياأموت أن قلتها
يااللي حبك في خفوقي كان حلم وأنتهى
أنتهى أنتهى خلاص يابندرفلها الليله خلاص مايحتاج تذكرماضي أنتهى
قطع عليه حبل أفكاره أمه:بندر ياالله السياره عند الباب تسهل أنت وحرمتك.
وكل واحد بدأ يودع أهله وأحبابها ومن بين دموع الفرح أنطلقو العرسان بالسياره لحياه مايدرون وش بيصير لهم فيها.
كان بندر يسوق وهي ميته من الخوف وفي بالها أكثر من سؤال وأولهم:
وين بيوديني هذا الأدمي لايكون بينتقم مني لأني وافقت عليه؟
2- ياترى بيذبحني والله صرت أخاف منه؟.
3- شهد أنتي متأثره بأفلام الأكشن بس جايزيذبحني يالله لوتركني في مكان وش أسوي؟.
أحيانآ الواحد إذا صار متوتريطرى على باله أمور سخيفه مايدري من وين يجيب الأفكار.
بندر:مبروك ياعروسه خلاص ماعادفيه انافي بيت أهلي والله أخاف أن أحد يشوفنا خلاص ههههههههههه من بيفكك مني.
شهدخافت ولزمت الصمت.
شغل بندرأغنيه وأهداها لها وكان يسوي حركات كأنه يتوعدها بشيء.
ناوي لك على نيه بس أنت أصبرشويه إذا ماأعلقك فيني وهواك يصير بيديا
ناوي لك على نيه
كان قلبها ميت من الرعب خلاص ماتقدر تتحمل خفقان قلبها زاد بشكل غير طبيعي لزمت الصمت وجلست تطالع الطريق وحست انهم ابتعدو كثير عن الحي اللي هم ساكنين فيه كانت العبره خانقتها ماتخيلت في يوم انها بتروح مع واحد القدر خلاه في طريقها وأخذها معه لمكان هي تجهله كانت تفكر في نفسهاوتقول:ياليتني ماتسرعت وافقت عليه كنت بجرب كيف يكون شعور البنت المخطوبه وماتوقعت أن في يوم أروح مع واحد كلمته 7شهور وفي يوم وليليه صار زوجي ياالله وين بيوديني ليش يطالعني بهالنظرات الغريبه اناميته خوف وهوطاير من الفرحه ويرقص على الأغاني اللي مشغلها والمشكله أنه مافصخ بشته.
لاحظت شهد أن وراهم موكب سيارات حست أنها شخص مهم كان الموكب محاوطهم بشكل غير طبيعي والرجال اللي بالسياره معهم أسلحه هذا الشي الوحيد اللي خلاها تتعجب وضحكت بينها وبين نفسها لأنها حست أنها في فيلم أكشن فجأه أرتاعت وصرخت ضحك بندر:وش فيك حبيبتي.
شهدوهي ترجف:ولاشي بس أبعد يدك.
بندر:فيها شي هذي حطيت يدي على ركبتك عادي أنا زوجك.
شهدلزمت الصمت فجأه لقت نفسها قدام بوابه كبيره أول مره تشوف بوابه بحجمها.
وقف بندر:ياالله وصلنا.
شهدبخوف واضح: وصلنا لوين وين بتوديني بندر إذا أنت بتتركني وتروح لأني رفضت أنفصل عنك يوم طلبت مني خلاص مستعده أكلم أبوي وأطلب منك الطلاق بس لاتخليني أنا......قطع صوتها البكاء.... أنا أأأ... خخ....خاااااا يييفف....ففففه.
بندرمسك يدها وباسها:قلبي حنا في المطار بنسافر ورانا شهرعسل ياالله مابقى شي على الطياره وإذا على الأنفصال أنسي هالموضوع خلاص أنتي لي وانالك وأناراضي يالله حبيبتي.
فجأه أنفتح باب السياره بندر:محمد وبعدين معاك.
محمد: ندري أنك توك متزوج ومتلهف لحرمتك بس أخلص علينا وريح قلب أبوي تراه مب مرتاح إلى إذا سافرت تعرف الأعداء مايتسلطون على الرجال إلافي وقت عرسه.
بندرشاف الساعه ووقف:ياالله ياشهد.
نزلت ولاتدري وين بتروح كانت تمشي وراه حست أنها غريبه عنه ماكأنه بندراللي كان يكلمها أيام الملكه مشت وراه وهي ترتجف وكانت ماسكه جوالها بيدهاوهي خايفه كانت تمشي ورجال محاوطينها هي وبندر ظنت أنهم شرطه لأنها شافت معهم أسلحه وكانو متأهبين لأي هجوم وصلوا لنقطه التفتيش طلب منها بندرتروح لتفتيش النساء ويوم راحت مشو وراها خمس رجال من اللي كانو يمشون وراها هي وبندر وقفو عند الباب وكل واحد يتكلم عبرسماعه البلوتوث كانو يتلقون اوامر من بندر طلعت ومشو وراها كانولابسين فنيله سوداء كت وأجسامهم معضله هم بدي قارد بس شهد ظنت انهم شرطه كانت تقول بينها وبين نفسها:ياالله الناس كلهم يطالعوني أحس أني شخص مهم طيب ليه الشرطه محاوطتني ومحاوطه بندر وكل شوي يتكلمون بلاسلكي شكل بندر مسوي شي صح أذكر فلم كان يتكلم عن مجرم خطيركان خارج عن القانون والحكومه الأميريكيه حاوطوه بحرس مثل اللي محاوطيني أنا وبندر ووصلوه لباب الطياره ومنعوه من دخول أمريكا مدى الحياه لايكون بندر مجرم وأنا ماأدري ياربيه ليش وهقت عمري بواحد مدري من يكون.
بندر:شهد وش فيك سرحانه .
شهد: هاه اااا لاولاشي.
وصلو للطياره وركبوها وجلسو في الدرجه الأولى جت المضيفه ومعها عربيه فيها خمر وثلج ووقفت عندهم وكانت تتكلم أنجليزي لأن الطياره موسعوديه.
طبعأ راح أترجم لكم كلامها لأكن بالفصحى: طاب صباحك ياسيدي هل تريد بعضآ من النبيذ.
بندر: لاشكرآ أنا لااشرب.
المضيفه بإبتسامه: جربه أنه رائع.
بندر:شكرآ لاأريد لاكن هل لي بطلب.
المضيفه بتغنج وبإبتسامه ساحره:تفضل يا..... أوه ماأسمك.
بندرعصب لأنها تسوي إغرائات لأي أحد تكلمه لاكنها زادت الأغراء يوم شافت جمال وجهه بس ماحب يهزئها لأنه عارف أن هالمضيفه بتدلع وبتزيد بالكلام معها فاختصر الكلام وقال: لا اريد منك شيئآ فقط أريد أن يأتي لخدمتي مضيف وليس مضيفه.
المضيفه:لماذا ياسيدي هل شكلي لايعجبك.
بندر: نعم ولأنك ساقطه وأنا لاأتحدث مع أشكالك.
عصبت المضيفه بس ماقدرت تقاوم جماله:أنت رجل وسيم ورائع.
بندر:أنا أعامل الناس على قدر مقامهم وهذا هو قدرك ولوقمت بعمل أنواع الأغرائات فلن تغريني أبدآ .
المضيفه:أستطيع ذلك.
بندر: لوطرت للسماء ووقعت لن تصلي إلى مرادك .
توها بتردقاطعها بندربنظرات إستحقار:رجائآ لاتزعجيني فكلامي واضح وأرجوأن تحترمي نفسك وتبتعدي لأني حديث الزواج وزوجتي بجانبي وأنا مسافر لقضاء شهر العسل وأريد أن أنفرد بحبيبتي لأني أحبها ولاأطيق الأبتعاد عنها دقيقه واحده لأني مغرم بها.
عصبت وراحت لصديقاتها المضيفات وهي تتمتم بكلامات القهر.
شهد في هاللحظه كانت تفكر: ماشاء الله يرطن أنجليزي مالت علي بس وش كان يقول لها بس الحيوانه كانت تسوي حركات وصخه قدامه تبي تغريه ووجع انشاء الله جعلها العمى اللي يعميها بنت اليهود ولابسه صليب بعد جعلها الطاعون أنشاء الله بنت الكلب صدق وقحه وقحه وش قله اللأدب لابسه تنوره نصف الفخذ وفاتحه الصدر اللي كنه صدر هيفاء وهبي جهله ينفقع بوجهها خخخخخ وش فيها عصبت شكلها حست اني أدعي عليها بندريتكلم معها بقرف شكله متقرف منها أحسن والمصيبه تتمايع قدامه وهو يستحقرها صدق وجهها مغسول بمرق يوه بندر ليش يمسك يدي ويلزق فيني حرام عليك بندر والله أستحي بس لحظه عصبت الأنسه يوم قرب مني بندرومسك يدي أحسن طست جعلها روحه مابعدها رجعه هي كافره ويجوز أدعي عليها.
دخلت المضيفه وهي تردد: أحمق أحمق.
المضيفه2: مابك.
المضيفه1:ذلك الشاب الوسيم اللي جنن عقولنا كلنا ذهبت إليه وفعلت كل شي قد يثير أي رجل ولم يعطني أي وجه يناديني بالساقطه.
المضيفه:هل فعلت كل الطرق معه.
المضيفه2: لم يعطني فرصه فقد كان يلتصق بالمرأه اللتي بجانبه ويقبل يديها وهي كالصنم صامته لم تتحرك أبدآ وتلبس عبائه سوداء حتى وجهها قد غطته بهذه العبائه وأنااللتي جميع الرجال يقعون تحت قدمي من أجل نظره مني فلماذا يفعل بي ذلك.
المضيفه2:لماذا تبكين.
المضيفه1: حرق قلبي عندما قال أنها زوجته وهوذاهب لقضاء شهرالعسل معها.
المضيفه2:أنت تعلمين أن السيد بندرمنذ أن كان أعزب لايعطي أحدآ بال فكما تعلمين سفراته على هذه الطائره متكرره وأنت منذ خمس سنوات تحاولين الأقتراب منه ولاكنه كان لايلتفت لك لأنه كان يعمل على أوراق وملفات فلماذا اليوم بالذات تحرشتي به.
المضيفه1:أنها المره الأولى اللتي يسافر على هذه الطائره وهولم يحمل أوراق أويقوم بأي عمل فقلت هذه فرصتي فكما تعلمين في السابق كان يقول ضعي القهوه على الطاوله وهو عينه على الأوراق واليوم جالس بدون عمل أنها المره الأولى اللتي يتحدث معي فيهاوهو ينظر إلي أنها فرصه لاتعوض.
المضيفه2:أنت مجنونه تعلمين أنه مسلم والمسلم لاينظر إلى امرأها عاهره .
المضيفه1:لايهم يكفي أنه حقق ثروه وهوصغير بالسن لوتزوجني لملكت ثروته.
المضيف2:تحلمين فدينه يمنعه من الزواج بك.
المضيفه1:أعلم لاكن تعجبت من الفتاه اللتي تجلس بجانبه صامته ومع ذلك يتحدث معها ويتكلم بطلاقه ويضحك معها وهي لاتبادره الحديث.
المضيفه2:هي أيضآ مسلمه ودينها يحثها على الحياء الرجل المسلم يعشق المرأه اللتي يبدو عليها الحياء لايهم المهم متى ستقابلين جون.
المضيفه1: لاأعلم.
وفي الجهه الثانيه من الطياره كان بندريشرب قهوه وهومبسوط من قده عريس
بندر:حبيبتي وش فيك ماتكلمتي من اليوم وأنااللي أسولف تصدقين توني أكتشف أني بربار.
شهدتطالع الشاشه اللي قدامها كانت تراقب الوقت مرت أربع ساعات على وجودهم بالطياره وماوصلو.
بندر:تبين تعرفين لوين حنا رايحين.
شهد: إيه.
بندر:لفرنسا تدرين ليه لأنها بلدالرومنسيه.
شهدلازمه الصمت فجأه جت مطبات هوائيه قويه وعاصفه جويه بأسباب الأمطارخافت وتمسكت في بندر وبندرضمها يبي يطمنها وبعد ساعه من الرعب والقلق تعدت الطائره مرحلت الخطروواصلت رحلتها بندرأستغرب من شهد لأنها مازالت حاضنته همس:شهدخلاص قلبي.
ماردت عليه حركها ماردت قرب منها وأبتسم لأنها كانت نايمه فخلاها تنام وهي راسها على صدره وكان مبسوط من الحركه وبعد سفرطويل ومتعب أستقرت الطائره وبسلام في أراضي فرنسا.
بندرماتحرك من مكانه مايبي يصحي شهد إلاإذا فضت الطياره لأنها مزحومه بالناس ومايبيها تتضايق لأن هنا عادي الرجال يلصق في الحرمه أويتكلم معها غير التحرشات وقله الأدب اللي تصير عند باب الطياره.
فضت الطياره ومابقى فيها غير المضيفات .
بندر:شهد حبيبتي وصلنا.
وبدأ يهمس: قلبي حبي ياالله قومي.
جت المضيفه: يبدو أن فتاتك لاتتحمل السفر.
بندر:اللهم طولك ياروح.
أنقهرت لأن بندرمارد عليها: مرحبا أناأتحدث معك.
ماألتفت عليها:نعم ماذا تريدين.
المضيفه:أريدك أنت.
بندرقرب من شهد وجلس يبوس فيها يبي يقهر المضيفه:وأنا أريد زوجتي.
المضيفه: إذا كنت تريدها فلماذا لاتذهب.
بندر:أريد أن يخلو الجومن الحثاله لأني لاأطيق الحديث معهم.
المضيفه:أنت رجل وقح.
ضحك بندرضحكه أستهزاء وجلس يصحي شهد بهدوء والمضيفه تسب فيه وهو ماأعطاها وجه.
صحت شهد وهي متعجبه من ذي اللي تصارخ وهي معصبه.
شهد:بندر ذي وش بلاها تصارخ وش ترطن.
بندرضحك على كلمه ترطن اللي قالتها شهد بدون ماتنتبه.
بندر:حبيبتي ياالله الطياره فضت خلينا ننزل.
شهد: وأخيرآ.
وقفت ودها تتمغط بس أنحرجت من بندر لأن ععيونه تطالعها من فوق لتحت.
وبأبتسامه قال:ياالله عمري بس قبل لاننزل أفصخي عباتك وأفتشي وجهك.
شهد:ليه.
بندر:تعرفين هنا مايعترفون بالحجاب ولولبستيه بيقولون عننا أرهاب أو أنهم بيحولونا للتحقيق شي طبيعي لأنهم كفار والكفار يكرهون المسلمين فياريت تفصخينهم.
بعدتردد نزلت من الطياره وشافت الناس يطالعونها لأنها مازالت بفستان ناعم وبتسريحه وبمكياج العرس.
بندرأبتسم لاكن في قلبه شبت نار الغيره لاكن لأنها عروس لزم الصمت.
وصلو الفندق وأول ماوصلوشهد جلست على الكنبه من الإرهاق وحست بدوخه لأنها رفضت تاكل شي في الطياره أصفر لون وجهها.
بندر:فاتتنا صلاه الفجروش رايك نصلي جماعه بروح أتوضى وأجي.
شهدبلعت ريقها وشلون بتقول له أنها ماتصلي.
جاء بندربإبتسامه:ماغيرتي الفستان.
شهد:روح صل وأنابروح غرفه النوم.
غمزلها:لها الدرجه مستعجله.
شهدأنحرجت وجههاصار طماطه:لابس أبي أغير ملابسي.
بندر:إيه على طاري الملابس ترا ملابسك ماعجبتني كلها ساتره .
شهد:أنت مفتش بأغراضي.
بندر:إيه وشفت الملابس ولاعجبتني عشان كذا شريت لك ملابس على ذوق خواتي بس ياهي فاصخه شي يهول.
ضاقت وأنقهرت ودخلت غرفه النوم وسكرت الباب وفصخت الفستان ولبست قميص نوم أسود حرير طويل ماله أكمام ومعه روب شفاف ومعه طقم شبشب حريرفيه فرو أسود.
دخلت الحمام وطلعت منه وجلست قدام التسريحه تحاول تفك التسريحه لاكن مع كثره البنسات والسبرت طولت وهي تفك فيها وتعبت وهي توها عصبت وجلست تدعي على العامله اللي سوت لها هذي التسريحه ولأنها كانت لاهيه ماأنتبهت للي واقف عند الباب ويتأملها من بعيد.
بندربينه وبين نفسه:صراحه شفتها تأخرت في الغرفه ومالها حس فقلت أدخل يمكن نامت بس أستغربت لأنها ماصلت بس كانت لابسه أسود أنقهرت فيه عروس ليله زواجها تلبس قميص نوم أسود وطويل بعد كنها بعزاء بس رحمتها يوم شفتها تعاني في فك تسريحه شعرها كنت بأقرب لاكن شفت علامات الضيق بوجهها تعكر مزاجها لأن شعرها متعقد وصعب فكه توني بأدخل شفتها تاخذ جوالها وماأنتبهت لوجودي وأتصلت على أحد بس مدري من فقلت أسمع المكالمه وهي ماتدري.
شهد:هلا سلافوه كيفك.
سلافه:وااااااااااااااااااو شهد من جد أنتي شهد ولا أحلم.
شهد: لابنت جيرانهم إيه أنا شهد المهم قولي لأمي أني وصلت لفرنسا.
سلافه:واو فرنسا مره وحده.
شهد: شفتي عاد تصدقين أنا ميته من الخوف ماأدري كيف باقول له أن فيني العذر الشرعي من شوي قال خلينا نصلي جماعه.
سلافه:ههههه شكله متأثر بالمسجد.
شهد: ياحياتي من يوم العرس وهو طاير من الفرحه ويتبسم ويوعدني بليله ماعمري راح أعيش مثلها ويقول بتشوفين الرومنسيه على أصولها ياقلبي عليه أجل لو درى بالعذر وش بيسوي أخاف تجيه صدمه عاطفيه لاماأتحمل هذا حبيبي بندوري.
سلافه:أسكتي لايسمعك, أقول فيني النوم بروح أنام.
شهد:ياسخفك سلافوه لاتسكرين أناشهوده خالتك حبيبتك.
سلافه: هذاك أول الحين بندرالكل بالكل خليه يعطيك الحب والحنان وال....... واللي أنتي خابرته.
شهد:كلي تراب ياقليله الأدب المهم سلمي لي على الكل وبوسيهم لي واحد واحد.
سلافه: وأنامالي بوسه.
شهد:بعد قلبي أنتي أنتي عاد بوستي لك شي ثاني أممممممممموه حبيبه قلب خالتك.
بندربينه وبين نفسه:بصراحه كنت مصدوم من كلامها ليه ماقالت لي عن العذرالشرعي كنت متحمس كثير خساره بس كبر راسي يوم قالت هذا حبيبي بندوري بس ليه تدلع بنت أختها وتعطيها بوسات بالسماعه وأنا أطرها عشان بوسه وحده وياليتها تنسمع طيب ياشهد أما أحرجتك ماأكون بندر.
دخل بندروشهدمن شافتها صرفت سلافه وسكرت.
بندر بإبتسامه:حنا في شهر عسل فجوالي وجوالك لازم نقفلهم .
شهدرجعت تفك التسريحه.
بندر:أساعدك.
شهد: شكرآ مايحتاج.
قرب بندرأكثرلدرجه أن شهد صارت تحس بحراره أنفاسه عند أرقبتها:لا خليني أساعدك.
شهدبربكه:مايحتاج.
بندر:أنا زوجك.
شهد:ممكن توخر.
بندر: لا ماراح أحديقدر يردني عنك إلارب العالمين.
شهد:طيب لاتلصق فيني كذا أنت تربكني.
بندر:أموت أناعلى المرتبكين.
وبدأ يسوي لها حركات غير طبيعيه شهد:ممكن توخرأبي أتنفس.
بندر:ليه.
قرب حط يده على جهه قلبها كان ينبض بسرعه.
بندر:عز الطلب ياالله قومي معي.
شهد بخوف:وين.
بندرباغتها وشالها وهي تصرخ:نزلني.
ورجفته وأضربت يده بقوه عشان يفكها رماها على السرير بقوه بدت تبكي ضاق صدره كان يبي يمزح معها:أسف حبيبتي كنت أمزح معك.
شهد:هذا مومزح هذا إغتصاب.
بندر:طيب أنا ماأغتصبتك مزحت معك أبيك تضحكين.
شهد بكت وطالعته بنظره إستحقار أنصدم من نظرتها وقف وقال: أناأدري أن فيك عذرشرعي بس حبيت أمزح معك أنا أسف.
قامت وراحت للحمام وقفلت عليها الباب وكملت صياحها وعشان تهدأ تروشت بمويه بارده.
نروح لبندر:كنت جالس على السرير وأطالع باب الحمام أنتظرها تطلع وطال جلوسها بالحمام فجأه سمعت صوت الدش عرفت أنها تتروش فرحت يمكن تكون طهرت بس أنصدمت يوم شفتها واقفه بطريقه غيرطبيعيه فجأه.
طاحت قدام باب الحمام ركضت لها حركتها يمين يسار صرخت شهد قومي ولاتحركت كان قلبها يدق ببطء مدري وش أسوي شلتها وحطيتها على السريروركضت مثل المجنون أتصل على الريسبشن وطلبت يحضرون دكتور جاء الدكتور وكشف عليها
كنت خايف لاكن أرتحت يوم قال لي مجرد إرهاق لأنها ماأكلت شي من الصبح تركتها تنام ووصلت الدكتور للباب وأنسدت نفسي عن الأكل ونمت جمبها .
شهد: مدري وش صار لي صحيت وأنا أحس بتعب وإرهاق واحس أن راسي مصدع شفت بندرنايم جمبي وحاط راسه على صدري أبي أقوم أصلي أها تذكرت إيه ماوراي صلاه خلاص أجل أكمل نومتي أحسن.
بندر: حسيت أنها صحت رفعت راسي عن صدرها شفتها نامت وقمت عشان أطلب من الريسبشن أكل ووصل الأكل حطيته على الطاوله انتظرها تقوم وماقامت تركتها تنام وجلست أطالع التلفزيون.
شهد:أساسآ أنا مانمت بس مثلت عليه أني نايمه عشان مايبدى يمزح معي لأني أكتشفت أن مزح بندر ثقيل ولايطاق وسمعته يطالع التلفزيون كنت أسمع موسيقه رومنسيه شكله يطالع فلم رومنسي وقفت عند الباب وطليت لقيته منسجم وأنصدمت يوم شفته يبكي.
بندر: بكيت لاشعوريآ لأن قصه الفلم تشبه قصتي مع عهود ماأدري وش صار لي وأنا أشوف البطله تترجى البطل يرجع لها لاكنه رفض وتزوج غيرها وهي تحاول تتقرب منه وهو رافض وقرريتزوجها ورمى زوجته السابقه برا البيت وأنصدم من نفسه اللي صارت تحب زوجته اللي رماها ويوم راح يبي يرجعها وصل له خبرموتها وظل طول عمره يبكي ويتندم على فعلته ومات من كثره الحزن أنتهى الفلم .
شهد:بندروش فيك.
بندرشارد الذهن وماأنتبه لشهد.
شهد:حسيت أن الفلم فتح جرح بقلبه وأكبر دليل أنه يبكي بكاء غير طبيعي وكان ماسك شعره وحاط يده على قلبه ويردد خلاص أنساها أنساها اني فضول أعرف وش السالفه فقلت:بندر وش فيك.
أنتبه لي وقال:مافيني شي.
كانت عيونه حمراء شكله من زمان وهو يبكي فقلت له:أنت تحب صح.
بندر:وش دراك.
شهد:واضح من عيونك.
بندر:لابس تذكرت المرحوم أخوي بدر.
شهد:أنت تحب .
بندر:لا.
شهد ألحت وأصرت وبندر ينكرويلف ويدور وبعد إلحاح حس بندر أن مافيه مفر وغلط غلطه كبيره وهي الأعتراف بالماضي وقص لها قصته مع عهود من البدايه إلين كلامها له يوم العرس شهد في هاللحظه كانت تطالعه ضاق صدرها عليه قربت منه وكان يتكلم وهو يبكي قربت وضمته ومسحت على شعرها رفع راسه وقال:شهد لوقلت لك بروح لها تقبلين.
شهد:ماراح أمنعك.
قالت هذي الأجابه لأنها مابعد تعلقت فيه كان بندر بالنسبه لها شخص عادي مابعد دخل قلبها ولأنه ماسوى لها شي يعني توها بنت لوطلقها بتتزوج غيره على طول.
ومرت الأيام عليهم حلوه وممتعه وأكتشف بندر أن شهد ماتطيق مزحه وماينمزح معهالأنها بعد كل مزح تسبب له مشكله وتزعل زعل لايطاق فصار مايمزح معها وأكتشف فيها الغيره كانت تنكد عليه بغيرتها ماتبيه يطالع أحد غيرها وتضايق لأنها ماتخليه يقرب منها وفي يوم من الأيام كانت شهد جالسه بالفندق اللي يطل على البحرفي ماليزيا وكانت مطفيه اللمبات ومشغله الأباجورات الخافته جلست ببنطلون برموده ضيق لونه أسود وبلوزه حمرا كت مفتوحه جهه الصدركانت تطالع التلفزيون اللي بالصاله وكان الفلم فلم تايتنك وكانت متحمسه معه دخل بندر وماحست بوجوده لأنها إذا انسجمت مع شي لويصرخ أحد جمبها ماألتفتت له.
بندر:قلت لها أني بتأخرلاكن صديقي ماحضرالإجتماع رجعت بدري ماتوقعت أنها بتخلي الجو رومنسي جلست جمبها ولاحست فيني كانت تشوف فلم تايتنك ياقدمه ذا الفلم المهم جلست أتأملها وهي مندمجه بالفلم من يصدق ان بندر تزوج ذا البنت وين بندراللي يقول ماأتزوج أحد إلاعهود أو ملكه جمال وطحت بذي اللي أستغفرالله المهم يابندر وش بتسوي معها من تزوجتها مادخلت عليها مرشهرين ولادخلت عليها والله لويدرون الشباب بياخذوني مسخره ولاأمي المسكينه دايم تقول ورا ماحملت شهد ماتدري أنها ألين الحين بنت ماأدري وش أسوي أقول أشوف الفلم أحسن.
أندمجومع الفلم وهاضت مشاعرهم في اللحظات الحميميه اللي بين جاك وروز, ويوم مات جاك دمعت عين بندروشهد ويوم خلص الفلم جلسو يستمعون لموسيقه الفلم وتأججت مشاعرهم وهاضت الأحاسيس بسبب الأغنيه والجو الرومنسي فجأه بندربدون مايحس ضم شهد بقوه شهد ضاعت خلاص ماقدرت تقاومه شالها للغرفه وخلع ملابسها وصار اللي صار بعد مرورأربع شهوركانو مسافرين لجزر الهند كانت شهد تركض على الشاطىء وتنطط مبسوطه نست نفسها وراحت للملاهي وألعبت ألين داخت كان بندر يحاول ينسى عهود كل ماشاف شهد تذكرعهود عهود شغلت باله قرر ينساها ويمتع عمره.
وفي يوم من الأيام صارت مشكله بينهم.
بندر:من تزوجتك وأنتي عنيده طفشتيني أضحك لك تعبسين أسولف معك تزعلين.
شهد:والله وش أسوي لك كلما شفتك شفت عيونك على الحريم البيض وتتنهد ومتضايق لهالدرجه الجمال صارأهم شي.
بندر:أنتي تعرفين أناوش كنت أبي بس خلاص أخذتك وصار اللي صار وش أسوي يعني .
شهد: مشكلتك أنك تقارن بيني وبين الكلبه والوقحه عهود اللي هي في نظري أنجس من الكلب.
بندر:أحترمي نفسك.
شهد:ماعمرك حسيت فيني همك الشكل والمظهر الخارجي وأهم شي اللون ليه يابشر ليه حنا بشر نحس اللي وهبك الجمال وهبني هذا الشكل وش أسوي يعني هاه قول وش أسوي.
بندر: الشكل وعديناه واللون وعديناه طيب التصرفات شهد أنتي تنفريني منك بتصرفاتك من نطلع عيونك على عيوني ماتبيني أطالع أحد.
شهد: لأن عينك ماتجي إلاعلى الحريم الزينات والبيض والمشكله أنبهك وكني أحاكي جدار.
بندر: لاتحرقين قلبي خلاص والله قهر وين شهد اللي تقول بدلعك وبكشخك وبخليك أسعد إنسان وين شهد اللي تقول بوريك أنواع الدلع والدلال وين شهد اللي تقول بأفرش لك الدنيا ورود كل غلطه تغلطينها تذكرني بعهود تدرين وش كانت تقول والله ماراح تشوف علي غلطه وحده وفعلآ ماشفت منها الغلط خلتني أسعد أنسان على وجه الأرض وجيتي أنتي و....... خلني ساكت أحسن.
شهد:الحكي معك ضايع.
وطلعت قبل لايكمل كلامه لحقها بندرلأنه ماأنهى كلامه مسك يدها وسحبها طالعته بنظره قهر: لاتحرق قلبي يابندر يكفي سالفه عهود اللي أذبحتني.
بندر:مابعد أنهيت كلامي.
شهد: مشكلتك مومشكلتي.
بندروالشرر يتطايرمن عيونه:شهد لاتتحديني.
شهد: اتحداك بأيش أصلآ أنت أنسان عديم إحساس ماتخاف ربك كنت أظن أنك رجال لاكن طلعت غلطانه الرجال لاقال شي صدق فيه لاكن أنت مورجال مورجال عهود خلتك مثل شبشبها وطتك لين قلت بس ولاعندك كرامه المفروض اللي باعك برخيص تبيعه بتراب.
بندر:بس خلاص.
شهد: من تزوجنا وحنا خارج المملكه متى تنهي أشغالك أشتقت لأهلي تصدق بعد اللي شفته منك خلاص مالي عيشه عندك خلاص يكفي تجريح يابندر أنابشر أحس قهرتني وحرقت قلبي بزلاتك ياليتني وافقت يوم أنك طلبت الأنفصال.
وراحت لغرفه النوم وجمعت أغراضها.
بندر:شهد أسف.
شهد:لوالأسف يفيد كان فادك من زمان.
بندر:طيب أنا ماخلصت من أشغالي.
شهد: وصلني المطار وإذا ركبت الطياره أرجع وأهلي بيستقبلوني لاتخاف بقول لهم أني أشتقت لهم وماراح أبين أني زعلانه وبعد ماترجع أرسل لي ورقه الطلاق أوكيه.
هل بندر بيطلق شهد وعهود وش بتسوي عشان يميل قلب بندر لها كل هذا بتعرفونه قريب






ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ









شهد كانت معصبه من بندر وهو يتأسف ولاقبلت أسفه فجأه حست بغثيان أركضت للحمام أستفرغت ويوم طلعت دارت بها الدنيا فجأه طاحت على الأرض مغمى عليها دخل بندر شافها وأسرع لها يبي يشيلها ومن التوتر ماعرف وشلون يشيلها خاف أنها ماتت ولاصار لها شي لأنه عارف أنها متضايقه راح طلب أسعاف أنقلوها للمستشفى.
بندر:مدري وين اروح خفت تكون ماتت أوجاها إنهيار عصبي لأني قتلتها بكلامي ياالله أستر يارب أستر طلع لي الدكتور مبسوط قال مبروك المدام حامل تمنيت الأرض تنشق وتبلعني ولاأسمع هذا الخبر ضاقت بي الدنيا مدري ليه ماأبي يجيني عيال أمهم شهد كيف بيصير أشكالهم لا لازم تنزله ماأبيه قررت أدخل عندها قلت : الحمد الله على السلامه , شفتها مبسوطه وحاطه يدها على بطنها تتحسسه كنها مومصدقه بتصير أم طالعتني أدمعت عينها وبإبتسامه قالت بتصير أبو وأناأم ماأدري كيف تجرأت وقلت لها لازم تنزلينه شفت أبتسامتها بدت تذوب قالت ليه قلت ماأستعديت لمسأله اني أكون أب , عصبت وقالت: ماتبيه كيفك أنا أبيه وبتطلق طلق مايهم أهم شي أولدي مايموت فاهم مايموت . قلت:حسي بموقفي . قالت:أطلع برا انت واحد أناني همه نفسه وقلبه لاكن حط في بالك أن هذا الطفل يوم القيامه بيوقف بوجهك أمام الله والله مايضيع حق مظلوم. أنصدمت من كلامها فصرخت علي وقالت: توديني الحين للمطار برجع للرياض.
وافق يرجعها للرياض ألحالها وصلها للمطار وودعها وطارت الطياره ويوم طلع من المطار حس بوحده غريبه راح للفندق هدوء قاتل من تزوجها ماأفترق عنها توه يحس بقيمتها ليه مانحس بقيمه الشي إلا إذا فقدناه جلس على الكرسي حس بوحده قاتله شغل التلفزيون كان فيها أغنيه:
كل شي حولي يذكرني بشي حتى صوتي وضحكتي لك فيها شي
لوتغيب الدنيا عمرك ماتغيب شوف حالي أه من تطري علي
الأماكن كلها مشتاقه لك.
جلس يسمع الأغنيه حس بضيقه سكر التلفزيون ياالله قد أيش الوحده شينه.
بندر: من فارقتها وأناأحس بوحده وتأنيب ضمير شهد راحت وهي رافضه تنزل اللي في بطنها ليه تبيه أخاف يصيرشين مثلها عهود السبب أه ياعهود لوماعرفتك كان أحسن أه وش أسوي أطلع من الفندق أحسن لي بروح للشركه اكمل أشغالي بسرعه وأرجع للرياض لازم أراضيها.
في الطياره شهد:جن هذا الرجال صدق مجنون فيه أحد يبي يتخلص من ضناه أه ياقلبي ماكنت أعرف الهم كنت دايم أضحك ومن عرفته وأنا عايشه بحزن ليتني وافقت على الإنفصال, المهم اهم شي ولدي لاتخاف ياماما ماراح أتخلى عنك أبد.
جلست طول الوقت تسولف مع الطفل اللي في بطنها كان عمره شهرين توها تدري أنها حامل.
وصلت للرياض وماعلمت أحد بحملها غير أمها .
وفي اليوم الثاني رجع بندر للرياض ماتحمل الوحده في ماليزيا كان الكل مبسوط به من تزوج مارجع وتوه يجي لأنه 7شهور وهوبخارج المملكه بسبب أشغاله.
وفي اليوم اللي بعده كانت عائله بندرمجتمعه بالأستراحه وأم بندرألحت على شهد تحضر معهم وافقت غصبآ عنها رغم كرهها للروحه وكانوا البنات يسولفون وشهد كانت تبي تشوف عهود وشافتها أنبهرت من جمالها لاكن أنقهرت حست أنها ولاشي بالنسبه لعهود عذرت بندر يوم تعلق بها ولأن الجمعه عائليه كان الكل لابس لبس عادي لاكن شهد كانت متشخصه لأنها العروس
عهود:أنقهرت يوم شفت زوجته ماتوقعت أنك يابندر غبي صدق غبي وش يبي بذي الشيفه اللي لوتملا وجهها مكياج ماصار حلو الله لايبلانا لازم أسوي شي يحرق قلبها.
قامت عهود وأخذت جوال شهد وشهد ماتدري وأرسلت لبندر رساله كتبت فيها: قلبي تعال عند المسبح أبيك ضروري.
كانت الأستراحه كبيره والمسبح بعيد عن قسم الرجال والحريم راحت عهود وألبست مايوه أسود وطبت بالمسبح.
بندر: تعجبت يوم شفت رسالتها ماتوقعت أنها تكلمني بعد اللي صار بماليزيا قررت أروح وصلت شفت وحده وياليتني ماشفتها مدري ليه ماقدرت أبعد عيني عنها كانت لابسه مايوه أسود عرفتها من أول مالمحتها عهود ليه تسوين كذا والله فرق كبير بينك وبين شهد ليتني ضليت عزوبي أه ياقلبي.
عهود حست أن بندر واقف بعيد طلعت من المسبح ومشت وهي تسوي حركات إغراء خذت جوالها وأرسلت لشهد رساله:شوفي زوجك وش يسوي عند المسبح.
وحطت الجوال على جمب ورمت نفسها بالمسبح وسوت نفسها كأنها تغرق وبدت تصارخ بندر جاء يبي ينقذها طب بالمسبح وشالها وحطها على الأرض كانت تمثل عليه كأنها مغمى عليها ماعرف وش يسوي قرر يعطيها تنفس صناعي.
بندر: حسيت أن روحي طلعت يوم شفتها تغرق قلت لازم أنقذها لاكن هي اغمى عليها وهذا اللي خوفني عليها قررت أعطيها تنفس صناعي.
عهود:كنت مستمتعه وأنابين أحضانه وزياده على كذا كنت لابسه مايوه تعمدت البسه عشان يرجع لي أعرفه مايقاوم الجمال.
شهد:جتني رساله من رقم غريب رحت للمكان شفت بندريطلع عهود من المسبح ويبوس شفتها وهوحاضنها ماتحملت الموقف رحت له وأنامصدومه.
بندر:صحت عهود وضمتني مدري وش صارلي ماقدرت أتحمل أنصدمت واناأشوف شهد واقفه قدامي.
شهد:ماشاء الله عسى ماقاطعتكم.
بندرقام بسرعه:كانت غرقانه.
شهد:ماشاء الله غرقانه وحاضنها وطايح فيها تبويس ياليتني صورتك عشان تشوف بعينك.
عهود:كنت مبسوطه موت وانا أشوفها تهاوشه ياليت تطلب الطلاق.
شهد:لوأقول عنك زاني وعنها زانيه قليله عليكم صدق وقحه هذي بنت عمك اللي تمدح أخلاقها ونعم التربيه.
بندر:شهد خلاص يكفي.
عهود:أحترمي نفسك.
شهد:ماأدري من وين جايبه الوقاحه لاولين ألحين جالسه قدام الرجال بدون غطاء لاكن الشرهه موعليك الشرهه على الرخمه اللي جمبك لوأنه فعلآ رجال كان ردعك.
بندر: كنت أسمعها وأناأعرف أن معها حق ماقدرت أرفع عيني لها لأني أعرف أن نظرات الإستحقار بتحرقني.
عهود: تمنيت أقوم أتوطى في بطنها بس أستغربت بندر ماتكلم ولادافع عني.
شهد:هذا هواللي تبيه يابندرجالسه قدامك بمايوه بكل وقاحه وأنت تحرم عليها من رأى منكم منكر فليغيره يوم القيامه كل شي موجود في هذا المكان بيشهد على اللي صارحتى ذرات المويه بتشهد والله على ماأقول شهيد, استحي على وجهك وغطي نفسك لاكن شكلك من بنات أخر الليل اللي يجمعون الفلوس بالحرام وماليقيتي احد يشبعك غير بندر لأن زوجك ماجد مسافر من 9شهور ولاسير عليك لاكن حسافه على الشنب اللي أنت خاطه على وجهك لأنك ماتستاهله.
بندر:أنتي أرسلتي رساله طلبتي أني أجي هنا.
شهد:ماأرسلت شي لاتبرر أخطائك وتحط اللوم علي .
بندر:شوفي الرسائل المرسله .
فتحت شهد جوالها وشافت الرساله : وفيه رقم غريب قال لي أجي هنا .
دقت شهد على هذا الرقم فجأه رن جوال عهود حاولت تخبيه لاكن بندر أسرع منها شاف الرساله عرف أنه مغفل ألعبت عليه
شهد وهي مقهوره:هذي اللي تمدحها غرك وجهها وهي أنجس من الكلب.
عهود: عن الغلط.
بندر:ماقدرت أتحمل الصدمه أخدعتني صدمه والله صدمه عهود تسوي كذا ماأصدق .
شهد:هلاسامي كيفك أنت قريب طيب ممكن تجيني الحين أوكيه حبيبي باي.
مشت شهد خطوات فجأه سمعت صوت عالي رجعت شافت بندرضرب عهود كف فقالت:بدري تو الناس توضميرك يصحى لاكن خساره يابندر ماتوقعتك دنيء.
رن جوالها وراحت وهي مسرعه ماتبي تضعف قدامه خلاص دموعها بتنزل من القهرودعت الكل وطلعت بسرعه لحقهابندروأتصل أكثر من مره ولاردت عليه ركبت وهي تبكي من القهر سامي ماأنتبه أنها تبكي لأنه مطول على صوت المسجل وصلوالبيت وهي نازله أنتبه سامي أنها غيرطبيعيه شاف مشيتها غريبه وصلت للباب توها بتفتحه فجأه طاحت باللأرض.
شهد: كنت أسمعه يناديني وأسمع عهود تصارخ بندر لاتخليني لاكن بندر تركها ولحقني ماأدري وش صار لي كتمت عبرتي ودست على قلبي وطلعت بسرعه لأن دموعي بدت تنزل ويوم وصلت البيت حسيت ان الدنيا تدور بي ودي أصرخ ودي أشكي محد يمي كل إنسان له طاقه وتنفذ وأنا طاقتي نفذت كل شي يدور حولي مدري وش فيني فجأه شفت سامي يصارخ وغمضت عيني.
سامي:من ركبت معي وهي ساكته جوالها رن ألاف المرات ولاردت وفي الأخير قفلته وش فيها يوم وصلنا للبيت شفت مشيتها مثل مشيه السكران فجأه طاحت قدامي ماقدرت أتحمل أشوف حالتها كذا صرخت أناديها تذكرت كلام أمي يوم قالت أنها حامل لاتسرع بها شلتها ومدري وشلون قدرت أشيلها وركبتها السياره ورحت بها للطوارىء كانت غير طبيعيه.
بندر:جاني أتصال من سامي من قال شهد بالمستشفى جن جنوني أنا السبب أنا السبب ركضت مثل المجنون مدري وش اللي خلاني أرجع للمسبح مره ثانيه وضربت عهود كف ثاني عل وعسى تبرد حره قلبي ورحت للسياره وعلى طول للطوارىء كنت أتذكر كل كلمه قالتها: فيه أحد يتخلى عن ضناه هذي كلمتها اللي ذبحتني قابلت سامي قال لي:جاها إنهيار عصبي حاد مدري وش صار لي صرت أبكي مثل الطفل اللي ماتت أمه لأني أنا السبب طلع الدكتور يركض جابو لها نقاله ركضت مثل المجنون وش صايرقال لي: حاله الجنين والأم في خطر لازم ننقذ الأم جاها نزيف أطلبو لها الرحمه والشفاء لأن حالتها خطيره.
سامي:أنصدمت وأناأشوف بندريبكي ماتوقعت أنه يحب شهد .
بندر:نقلوها لغرفه العمليات ألحيت أدخل أبي أشوفها لازم أشوفها دخلت كنت أشوف الممرضات كل شوي يغيرون المفرش اللي حاطينه على رجولها ماقدرت أتحمل كنت أشوف الدم ينزل منها بكثره خفت أفقدها قلت شهد تسمعيني ماردت علي كانت تبكي بقهر حاطه يدها على بطنها ماتبي تفقده لاكن لازم تفقده عشان تعيش كانت تصارخ خذو عمري بس خلو أولدي كانت تصرخ من الألم وكل شوي يغمى عليها وتضعف دقات قلبها فجأه وقف قلبها.
هل شهد بتموت وبندرماهو مصيره وعهود هل بتنتقم من بندرلأنه أعطاها كفين
كل هذا بتعرفونه في البارت القادم







رجعت لكم من جديد
بندر:نقلوها لغرفه العمليات ألحيت أدخل أبي أشوفها لازم أشوفها دخلت كنت أشوف الممرضات كل شوي يغيرون المفرش اللي حاطينه على رجولها ماقدرت أتحمل كنت أشوف الدم ينزل منها بكثره خفت أفقدها قلت شهد تسمعيني ماردت علي كانت تبكي بقهر حاطه يدها على بطنها ماتبي تفقده لاكن لازم تفقده عشان تعيش كانت تصارخ خذو عمري بس خلو أولدي كانت تصرخ من الألم وكل شوي يغمى عليها وتضعف دقات قلبها فجأه وقف قلبها.


بندر:صرخت شهد أصحي ياشهد ولاشعوريآ حركتها أبعدوني عنها وجابو أله غريبه وحطوها على صدرها الظاهرأنها أله صعق كهربائيه كانو يحاولون إنعاشها وكنت أصارخ مثل المجنون:شهد أصحي عشاني أصحي والله ماراح أضايقك أأنااا راضي بك بعيبك بزينك بشينك راضي بس بس أصحي شهد لااااااااااااااااااااااا.
وجلس يبكي ويبكي وهويردد:تكفين أصحي عشاني والله لأعوضك عن الطفل عشره بس أصحي شهد لازم تصحين تكفين لازم تصحين.
وركض لها مثل المجنون حركها بقوه وهويردد أصحي شهد أصحي أدري أنك تمزحين معي أدري أنك زعلانه بس والله والله موبيدي.
فجأه زاد النزيف ورجعت دقات قلبها تنبض فتحت عيونها وبدت تصرخ من قوه الألم أبعدو بندر عنها بس مسك يدها رافض يتركها أصرخت عليه:أطلع برا أكرهك أكرهكم كلكم أكرهك أكرك أاااااااااااااااااا أكرك أطلع برا.
بندر:شهد أناأبيك.
شهد: براااا ياحيوان برا أكرهك أطلع برا.
الدكتور:لازم تساعدين نفسك.
شهد:اولدي لايموت خذو عمري بس لاتاخذونه أنا لومت محد مهتم لأمري محد يبيني.
بندر:اناأبيك وراضي فيك بس قومي بالسلامه .
هزت راسها بمعنى لا شهد:خلني أموت أخسر دنيتي ولاأحديذلني .
وبدت تصرخ مع الألم وجابو أجهزه وأدوات حاده كان بندر يشوفها وعيونه تدمع توه يحس بقيمتها وهم يحاولون ينزلون الجنين
شهدكانت تصارخ الألم فضيع وبزوجها اللي خانها يشوفها في حاله ضعفها أصرخت:برا أطلع برا أكرهك.
فجأه أنفعلت شهد ومن كثر ماتصارخ على بندر جاها إنهيار عصبي مره ثانيه أضطر الدكتور يطلعه من غرفه العمليات ,
كان جالس على الكراسي وكلما صرخت وقف وصار يدور مره رايح مره جاي أنفلتت أعصابه وكل شوي يصارخ على الممرضات لأن أعصابه تلفت وأستمرصراخها مده ساعتين وكانوبالنسبه لبندركأنها قرنين فجأه قدر الدكتور ينزل الجنين وحطه بكيس صغير وبدأ يسوي تنظيف لشهد
طلعت النيرس تطمنه دخل غصب عنهم لغرفه العمليات قرب بندرباس راسها:أسف والله ماقصدت أاذيك. شهد غمضت عينها بألم وطالعته بنظره كلها حقد وكراهيه فجأه حست بنعاس ونامت لأن الألم وقف لأن الدكتور أعطاها أبراه منومه.
حطوها بغرفه تحت الملاحظه وأستقرت حالتها دخل الطبيب النفسي طلب من بندر يطلع لاكن بندر رفض كانت عيونه مورمه من الصياح ومحمره .
طلع الدكتور وترك بندر بوسط حزنه .
كان يطالعها ويتذكر كل كلامها كل شي: فيه أحد يتخلى عن ضناه, قتلت قلبي, جرحتني بكلامك أنابشر أحس اللي خلقك هو نفسه اللي خلقني, أنت واحد أناني همه نفسه وبس يعذب اللي حوله بكلامه الجارح ولايهتم بمشاعرهم, منت رجال.
حط يده على راسه وضغط عليه بقوه يحس أنه بحلم يبي يصحى من هالحلم لاكن هذا واقع هي نايمه على السرير وجسمها موصل بأجهزه غريبه مايدري ليش حطو هذي الأجهزه قرب منها باس جبينها نزلت دمعه من عينه على خدها مسحها بأطراف أصابعه وهو بتذكركلامها كانت تقول:وش بتقول لربك لوسألك يوم القيامه وش بتسوي ساعتها لوشفت صحيفه أعمالك , منت عارف قيمتي إلاإذا فقدتني يابندر ماراح تعرف قيمه شهد إلاإذا فقتها للأبد.
جلس على الكرسي قرب من أذنها همس : أدري غلطان بس سامحيني سامحيني الشيطان أعماني .
سكت وجلس يفكر بينه وبين نفسه:أنت غبي طول عمرك غبي لاكن هي اللي أختارتني أنا قد خيرتها بالزواج أوالإنفصال لاكن هي اللي طلبت الزواج هي السبب بكل شي.
فجأه دخلت أم شهد: يمه بنتي وش فيها.
بندرأرتاع وبلع ريقه ماعرف وش يقول سامي حس بموقفه فشرح لأمه السالفه كلها.
أم وليد:ياويلي عليك يابنتي أبي أعرف ليه جاها الإنهيار من السبب والله أن قلبي ناغزني من يوم قالت لي بروح للأستراحه كانت كارهه الروحه بس أم بندرالله يهديها ألحت عليها تجي وهذي هي النتيجه.
سامي:حصل خير أهم شي أنها بخير.
دخل الدكتور:وجودكم ماله أي لزمه أعطيناها منوم وماأعتقد انها بتصحى اليوم يمكن تصحى بكره فمن الأفضل أنكم تروحون للبيت .
سامي:طيب نقدر نشوفها بكره.
الدكتور:لا الأفضل تخلونها ترتاح لأن عندها أنهيار عصبي ونفسيتها راح تكون تعبانه وأي أنفعالات بتضرها فأنا راح أمنع عنها الزياره لحد ماتتحسن نفسيتها.
بندر:يعني محد بيزورها أبد.
الدكتور:تقدر تقول كذا الحمد الله على سلامتهاوالحمدالله أن ماجتها غيبوبه لأن الأنهيار أحيانآ يسبب غيبوبه, تقدرون الأن تمشون جلستكم مالها أي لزوم.
راحت ام شهد مع ولدها سامي أمابندررفض يتركها
الدكتور:جلستك مالهاأي داعي فنصيحه مني لك تروح تريح لأنك من أمس وأنت هنا والأرهاق واضح عليك.
بندر:طيب بجلس نص ساعه وبطلع.
الدكتور: زوجتك ماراح تصحى إلا بكره ماله داعي وجودك ولاتنسى أن عندها إنهيار عصبي حاد إذا أنت سبب أنهيارها يمكن تنفعل إذا شافت وجهك وهذا خطر على صحتها فأعتبر أن الزيارات عنها ممنوعه إلا أن تتحسن صحتها النفسيه انا راح أستدعي لها طبيب نفسي متخصص بمثل هالحالات أحمد ربك أن الله ستر ولاكان زوجتك راحت فيها.
بندر:الحمدالله.
الدكتور:مضطر أتركك الأن ومثل ماقلت نصف ساعه فقط وتطلع.
بندرهز راسه بمعنى إيه.
بندر:كان الدكتور يتكلم وأنامب يمه كان همي أنها تصحى كنت أطالع عيونها عل وعسى تنفتح مافي أمل كانت الأجهزه حولها ومثبتين على جسمها أسلاك غريبه وحاطين لها أكثر من مغذي بيدها الثنتين وغير كذا حاطين لها أكسجين وجهاز تخطيط قلب كنت أشوف الجهاز كان تخطيط قلبها ضعيف ضاق صدري أناالسبب المسكينه مالها ذنب يصير لها كذا بس هي السبب بكل شي أناقلت لها في أيام الملكه خلينا ننفصل مانصلح لبعض ماسمعت كلامي وهذي هي النتيجه.
مسك يدها وضغط عليها بقوه يبيها تفتح عيونها فقال:شهد حبيبتي شهد أصحي اناهنا جمبك.
لاحظ أنه إذا تكلم شهد تعقد حواجبها كانها معصبه وإذا سكت صارت ملامحها عاديه.
جلس يتحسس وجهها وهومهموم شعوره بالذنب ذابحه عشان كذا بكى يوم حس أنه بيفقدها.
مر يومين على وجود شهد بالمستشفى والطبيب مانع عنها الزيارات بسبب الأنهيار العصبي يخاف أنها تقابل أحد سبب لها الأنهيار وتنهار مره ثانيه صحت من النوم وهي تحس أن جسمها متكسر والصداع ذابحها عدلت المخدات وحاولت تتحرك تبي تجلس ماقدرت الألم بيذبحها .
شهد: شميت ريحه غريبه أعرف هذي الريحه ريحه مستشفى فتحت عيوني عرفت أني بالمستشفى يوم شفت الأجهزه حولي أستغربت مدري وش اللي جابني هنا فجأه حسيت بصداع فضيع وحسيت بألام فضيعه في أسفل بطني أبي أتحرك ماقدرت كنت أدور على الجهاز اللي يستدعي الممرضات فجأه دخلت علي ممرضه وهي تبتسم: كيفك اليوم شهد.
شهد:أه الحمدالله.
الممرضه: ليه شلتي الأكسجين.
شهد:لو أحطه أستفرغت.
الممرضه:ليه.
شهد: مدري يوم أستنشقته حسيت أن كبدي لاعت خلاص ماأبيه.
شهد حطت يدها على بطنها وتوها تتذكر حملها: وش صار لي ليه أنا هنا.
الممرضه:راح أنادي الدكتوروراح يشرح لك.
بندر: طلعت من البيت من الصبح وأنا بالمستشفى لي يومين أجي للمستشفى ويقولون لي أنها ماصحت بس شعوري بالذنب ذابحني فرحت لمكتب الدكتوراللي يشرف على حالتها كان أسمه محمد أماالدكتور النفسي اسمه فواز.
دخلت على الدكتور محمد وكان جالس مع الدكتور فواز.
الدكتورمحمد: هلابك بندر هذا الدكتور فواز اللي قلت لك عنه.
بندر:تشرفنا.
الدكتورفواز: أحنا نعرف أنك من أكبر رجال الأعمال بصراحه توقعتك كبير بالسن ماتوقعت أن الملياردير بندربن خالدأل..... صغير بالسن. ولذلك أقول لك تشرفنا بمعرفتك.
بندر:مومهم المهم زوجتي وش صار عليها.
فوازبإستغراب:شهد تصير زوجتك.
محمد:إيه زوجته مادريت.
فواز:أسف بس توني الأن أستلم ملفها ماتوقعت أنك متزوج.
محمد: مثل ماانت عارف يابندر شهد الأن تعبانه نفسيآ فمستحيل نسمح لأحد يزورها عشان ماتنفعل مره ثانيه.
فواز: حنا بنجلس معها اليوم إذا صحت ويمكن تصحى بأي وقت.
بندر:ممكن أشوفها.
محمد: لا طبعآ ممنوع.
فوازلأنه طبيب نفسي فيعرف حاله الإنسان من النظره الأولى.
فواز: كنت أشوف وجهه باين عليه الندم والحسره وواضح أنه حاس بتأنيب ضمير ومن نبره صوته واضح أنه هو السبب باللي صار لشهد وهوالأن خايف عليها وخايف من رده فعلها بندريخاف يصير لها شي لأنه هو السبب باللي صار فحبيت أسأله
أخ بندرمتى أخر مره صار بينك وبين شهد خلاف .
بندرلزم الصمت ونزل راسه بالأرض وتنهد بقوه .
الدكتور فواز:مثل ماتوقعت هوالسبب في اللي صار لزوجته.
جت النيرس: دكتور مدام شهد.
بندرقام مرتاع وقاطعها: وش فيها.
النيرس:مافيها شي بس راح مفعول المخدر وصحت لاكنها تحس بصداع وألام بأسفل البطن.
الدكتورمحمد:أوكيه شوي وجايين بس أعطوها مويه وحاولو تأكلونها شي بسيط.
الممرضه: أوكيه دكتور.
بندر:أقدر أشوفها.
الدكتور محمد:بنخليك تشوفها.
الدكتور فواز قاطعه: لا ماتقدر معليش يابندر بس الظاهر أن شهد ماراح تتقبل وجودك وأنت عارف السبب لأن اللي صار لها شي خطير وأنت عارف وش أقصد.
الدكتور محمد عرف ان فواز عرف من ملامح بندر أمور كثير لأنه طبيب نفسي فما حب يقاطعه فلزم الصمت.
بندر:بس أنا زوجها ومن حقي أشوفها.
الدكتور محمد حس ان الدكتورفواز يبي يقول شي لبندر عشان كذا قام وخلاهم على راحتهم.
بندر: د:محمد بتروح لها.
د:محمد: إيه.
بندر:طيب أسألها أن كانت تبي تشوفني.
د: محمد: خلاص لاتخاف بأسألها.
طلع الدكتور محمد فأستغل الدكتورفواز وجود بندر وفتح معه نقاش.
د:فواز: بندر ممكن تخبرني عن حياتك الشخصيه.
بندر:مافيه شي يستاهل أقوله لك.
فواز:طيب أنت هل سويت شي سبب لشهد الأنهيار.
بندر:مدري مدري.
فواز:طيب أنت ليه تحس بتأنيب ظمير.
بندر:عادي واحد ويحب زوجته وخايف عليها.
فواز:هل أنت فعلآ تحب زوجتك.
سكت بندر.
فواز: ممكن تجاوبني اناأشوف كلام كثير بعيونك.
بندريطالع الأرض وهو متضايق: يكفي أسأله خلاص.
فواز:كنت أشوف بعيونه كلام كثير فهمت أنه السبب في الأنهيار العصبي وعرفت من عيونه أنه يحبها لاكنه ينكرهالشي ورافض يقتنع به .
بندر: ممكن اشوف زوجتي.
فواز: لا.
بندر:طيب ممكن أوقف عند باب الجناح أبي أسمع وش يقول لها الدكتورمحمد.
فواز:أوكيه بس ممنوع الدخول.
ومن غرفه الدكتور محمد إلا الجناح اللي منومه فيه شهد
شهد:جابو لي أكل يسد النفس وحده تأكلني خبز والثانيه تعطيني مويه ومره شوربه ومره دجاج فقلت: بس خلاص لاعت كبدي ماأقدر أكل.
النيرس1:لا شوهالحكي يابنتي لازم أاكلك هذي أوامر الدكتور.
النيرس2:الدكتوررح يجي هلىء فياريت تاكلي .
شهدبينها وبين نفسها: والله مادلعوني وحطوني بذا الجناح الفخم إلا يوم درو أن زوجي ملياردير مالت عليهم إذا جاء أحد من عيال النعمه دلعوه وإذا جاء أحد عادي أحشروه بغرفه مع أكثر من شخص وبينهم ستاير مالت عليهم صدق الناس مصالح.
فجأه دخل الدكتور شهد على طول غطت وجهها.
محمد:كيفك اليوم.
شهد:الحمدالله بس ماأتذكر شي.
محمد:شي طبيعي لاكن شهد هل تحسين بشي.
شهد:أحس بسكاكين تقطع راسي وأسفل بطني.
محمد:شي طبيعي لأنك فقدتي طفلك.
شهد بكت بصوت مسموع:ليه ماخليتوني أموت معه.
محمد:أنتي تعرفين أن هذا قضاء وقدر.
شهد:ياليتني مت معه ماأبي هالدنيا ليه أنقذتوني كان خليتوني أموت .
وبدت تصارخ: ليه أنقذتوني كان خليتوني أموت والله الموت أرحم من حياتي لاالفلوس ولا شي يفيد مدام النفس عايفتني ليه خليتوني أعيش ليه.
محمد:ممكن تهدين أعصابك شوي وتجاوبيني, شهد ليه تبين تموتين.
شهد:لأن محد يهتم لأمري أحس أني ضايعه ماعمري عرفت الحزن والهم حياتي كانت ضحك بضحك فجأه.
رجعت تصيح.
دخل الدكتور فوازوحذر بندر من الدخول.
بندر:كنت أسمعها وقلبي يتقطع سألت الدكتور هل هذا الأمر طبيعي, قال شي طبيعي أنها تتكلم كذا هي منهاره يمكن تبوح بأشياء في قلبها مكتومه لاتدخل رجاء الحين جاء الوقت اللي أبدأ معها بالعلاج وراح وتركني عند الباب أتسمع كلامها.
عند شهد:
شهد:ليه الناس صارت ماتفكر إلا بنفسها أنا وش ذنبي وافقت عليه كنت أبيه حبيته وصدمني اكثر من مره يطلب الإنفصال وش أسوي ياربي أنا ماغلطت حبيت بالحلال ويصير لي كذا ماعمري غلطت كان مستعجل يبي كل شي بسرعه يبيني انسيه حبيبته السابقه اللي هي أنجس مخلوق على وجه الأرض أبيه يفهمني همه الشكل وبس كنت واثقه من نفسي ثقه عمياء دمرها بإنتقاده صرت أشك بنفسي ليه الناس كذا ليه.
وبدت تصارخ أبي أموت حياتي مالها معنى أبي الطلاق خلاص ماأبي شي ثاني ماعاد أبي شي منكم ولاأبي شي من هالدنيا.
فواز:هل كنتي سعيده معه.
شهد:كنت طايره من الفرحه ومستعده أسوي له اللي يبي لاكن نفسه عايفتني كل يوم ينقد شكلي كل يوم يجرحني يعذبني أوف دكتور ممكن طلب.
فواز:تفضلي.
شهد: ماأبي أشوفه فتره وجودي هنا.
فواز:ليه.
شهد:ماأبي أشوف نظره الشفقه بعيونه.
فواز:بس هويحبك.
شهد:لاتلعب بعواطفي هو كارهني تعرف وش معنى كارهني لأني وافقت أتزوجه خلاص يادكتورماأبيه ولاأبي اشوفه وياريت تجيبون لي جوالي .
فواز:ليه.
شهدودموعها تنزل:أبي أكلم أهلي .
فواز: طيب ليه تبين تكلمينهم.
شهد:أبيهم يزوروني.
فواز:طيب من هو الشخص اللي ماتبين تشوفينه.
شهد: بندروعهود.
فواز:من عهود.
شهد: هي سبب تعاستي.
فواز: طيب وبندر.
تنهدت: هوسبب حزني وتعب نفسيتي.
فواز:طيب ممكن سؤال أنتي تحبين بندر.
نزلت راسها:مدري بس ياليت ماأشوف وجهه.
محمد: شهد تقدرين ترتاحين الحين وبكره نكمل العلاج.
طلع الدكتورمحمد.
شهد أرتاحت للدكتور فوازفقالت: دكتورممكن تقول لي وش أسمك.
فواز: أسمي فوازوناديني باسمي أعتبريني صديق لك.
كان يقول لها كذا عشان ترتاح له وهذا جزء من العلاج.
شهد:فواز.
فواز:نعم.
شهد:ممكن بندرمايدري بالحوار اللي صار.
فواز:أنشاء الله تبين شي ثاني.
شهد:إيه مافيه مكتبه قريبه من المستشفى.
فواز: ليه.
شهد:أبي كراسه وقلم رصاص ومساحه وأبي دفتر وقلم حبر .
فواز:ليه.
شهد:تقدر تقول هوايه أتسلى بها عشان ماأطفش .
فواز: بغيتي شي ثاني.
شهد:أبي فاتوره الحساب حقه طلباتي عشان أدفع حسابهم بعد ماتجيبهم.
فواز:أنشاء الله.
شهد:طيب ممكن تجيب لي جوالي.
فواز:لا.
شهد:ليه.
قرب فواز ومعه أبره مهدئه .
شهد:تكفى ماأبي أنوم.
فواز:هذا جزء من العلاج.
شهد:طيب بكلم اهلي أول وبعد كذا لوتبوني انوم سنه كامله ماعندي مانع.
رحمها وقرر يجيب لها جوالها.
عند الباب:
بندر:كنت مصدوم من كل شي قالته ماتوقعت ترفض مقابلتي لهاالدرجه نظرتها لنفسها سلبيه معقوله أني أنا سبب حزنها
أنصدمت من نفسي ماتوقعت يصير لها كذا بسببي.
طلع الدكتور محمد: أنصدمت يوم شفت دموع بندر نازله ماتوقعت أن رجل بشخصيته وهيبته ممكن تنزل دمعه من عينه أخذته لمكتبي عشان نتفاهم بموضوع شهد.
مكتب الدكتورمحمد:
بندر:ممكن أعرف ليه رافضه تشوفني.
محمد: أنت سمعت وش قالت أنت سبب تعاستها وحزنها لاتخليها تكرهك ترا أن شافت وجهك وهي بهذي الحال يمكن تكرهك طول عمرها.
دخل الدكتور فواز:بصراحه زوجتك تعاني من مشكله نفسيه وضغوطات نفسيه ماكانت تفضفض لأحد وطول حياتها كانت تكتم بقلبها حزنها ماتحملت الكتمان جاها الإنهيار العصبي ويبدو لي أن السبب أنت واللي أسمها عهود.
بندر سكت.
فواز:أنا ماأنصحك تقابلها .
بندر: متى بتطلعونها.
فواز:بعد ماتتحسن حالتها النفسيه.
بندر:حالتها مطوله.
فواز: لا بس ياريت تجيب لها كراسه وقلم رصاص ومساحه وتبي دفتروقلم حبر وتبي جوالها.
محمد:معي جوالها تقدر تعطيها الجوال.
بندر وقف : بروح أجيب الأغراض لها.
طلع بندر وشرى الأغراض وشرى لها كتاب لاتحزن وكتاب أستمتع بحياتك وشرى باقه ورد من الجوري الأحمر وجاب لها أكبر علبه جالكسي جواهر يبي يراضيها.
أعطا النيرس الأغراض وودتها لشهد.
شهدفرحت يوم شافت الأغراض: بصراحه ظنيت أن سامي أخوي هو اللي جاب لي الجالكسي والورد لأني إذا زعلت عليه جاب لي وردأحمر وجالكسي بس العلبه كبيره.
أنتبهت لظرف بداخل الورد فتحته:
لاتعاتب قلب حب غيرك وانجرح
لاتعاتب روح ذبحها الوله
أناحبيبك ليه ماتبي تشوفني
هذا جزاتي يوم تعنيت لشوفك
ياحبيب الروح طالب سماحك
يهون عليك أحزن وأعيش مهموم
أناأبيك ولوماأبيك ماجيت
أطلب سماحك ياحبيب قلبي
تعال وخل القلب يفرح بشوفك
تعال وخل الروح تعيش فرحه لقياك
أناأسف ياحبيبي أسف
ولوبغيت الروح برخصها لك
زوجك وحبيبك بندر
بعد ماقرأتها تضايقت ورجع لها الموقف اللي شافته عند المسبح عصبت وقالت للممرضه ترمي الورد والجالكسي والكتابين برا الجناح.
بندر:أنجرحت يوم سمعتها تقول ماأبي شي منه وزاد حزني يوم الممرضه رجعت لي الورد وعلبه الجالكسي والكتابين.
شفت الظرف أخذته أنتبهت أن مكتوب عليه شي
لوالأسف يفيد كان فادك من زمان عمرالقلب مايقبل أسف خاين
خنتني ولوجبت لي كنوزالدنيا رضاوه
برميهم بوجهك وماأقبل عذرك
جرحتني ثم طعنتني ثم ذبحتني بخيانتك
لي متى أسكت وأنا أشوفك خوان
اليوم خنتني قدام عيني بكره ماندري بتخونني وين
خلاص ماعاد ينفع إعتذارك لأنك سبب موت ضناي الوحيد
مات طفلي ومات حبي لك
وياليت ترسل لي ورقه طلاقي
خلاص ماعاد فيه شي يربطك فيني
مدام انك خاين وأكبركذاب
بتقول أحبك بقول كذاب
أنبك ظميرك وارسلت لي إعتذارك
خلاص ماعاد بيننا شي وياليت تحفظ كرامتك وتتركني بحالي
مثل مادخلنا بالمعروف نطلع بالمعروف
القلب عافك والخاطرماعاد يبي إنسان خاين.
تحياتي لك مع أنك ماتستاهل:
بقايا قلب محطم
أنصدم من الرساله وقرر يتركها ترتاح إلن ماتطلع من المستشفى
مرأسبوعين من العلاج وشهد بدت تسترجع قوتها وسمح الدكتور بزيارتها كلما جاء بندر بيدخل لقى عندها حريم وتنتهي الزياره وهو ماشافها أرسل لها باقات كثيره ملا الغرفه بالورد الأحمركانت ترسم رسومات وخلصت الصفحات من كثر رسوماتها
طلبت من الدكتورفواز يجيب لها كراسه جديده وافق بس طلب منها تعطيه كراستها
أعطته الكراسه وشاف رسوماتها ولاحظ أكثرها حزينه ماتوقع أنها تتقن الرسم طلعت فنانه في الرسم
شاف بندر الرسومات ضاق صدره كلها حزينه مافيها فرح.
رسومات شهد ساعدت الدكتور فواز كثير لأنه عرف شخصيتها منها هي إنسانه مرحه وفرفوشه ومرجوجه وبعد زواجها أختفى كل شي من رجتها وفرفشتها بسبب ثقل مزح بندر لأنه كان يمزح معها مزح ثقيل تحب الصراحه لاكنها مالقت من يستمع لها فكتمت بقلبها تحملت الإنتقاد داست على قلبها تبي تثبت ذاتها لاكن بندر دفن ذاتها بإنتقاده تحب اللون الأحمر لأنه يحسسها بالإثاره والمغامره وتعشق اللون الوردي لأنه يريح اعصابها ويحسسها بالدفء هي حساسه وتخفي إحساسها بالقوه تتصنع القوه وتغلط بالكلام ماتبي تبين أنها ضعيفه عندها قدره على التعبيرعن المشاعر لاكن ماتحب تبين لأحد تخاف من رده فعل الناس
تجاهها, تحب بندروماتتحمل أنتقاده كرامتها أهم شي عندها وغيركرامتها مايهم .
تحب ترسم وأكثررسوماتها تحمل مشاعرها وأحاسيسها والشي اللي بخاطرها وودها فيه فهم منها أنها تبيه يحبها ويحسسها بالحنان لاكن بندرماقدرحاجتها للحب والأمان لأنها في بيت اهلها ماتحس بالأمان فظنت أن بندر بيعوضها هذا الحرمان وهي إنسانه فاقده الحب في حياتها .
في يوم من الأيام كانت شهد جالسه ترسم دخل الدكتورفواز ولاحظ عليها السرحان في الرسم تنحنح
فواز:كيفك اليوم.
تنهدت بقوه:الحمدالله احسن من أول.
فواز: وكيف النفسيه.
شهد:الحمدالله.
فواز: تغديتي.
شهد:لا مالي نفس أكلكم يسد النفس.
فواز ضحك:طيب وش تامرين عليه.
شهد:متى موعد الزياره.
فواز الأن الزياره مفتوحه إلى الليل.
شهد: طلبتك جبولي اكل من مطعم .
فواز:بس بشرط تاكلينه كله.
شهد:ماأعرف أكل ألحالي.
فواز:ممكن أسألك سؤال أنتي أمك وش أسمها.
شهد:ليه.
فواز:مشبه بالأسم بصراحه أناعندي أخت من الرضاعه يمكن تكون هي لأني من زمان مقاطعها.
شهد:أسم أمي الجوهره وليد محمدال......
ضحك الدكتورفواز:تدرين أنك بنت أختي.
شهد:لاماأعتقد.
فواز:إلا صحيح أنتي جدتك الله يرحمها أسمها مزنه بن خالدأل....
شهدشهقت: وش دراك.
فواز:وخلاتك أساميهم هنوف ونجود وفهده صح وخوالك تركي وسامي ومتعب صح.
شهد:إيه صح وأناأقول الدكتورطاقها ميانه اثاري صرت خالي من الرضاعه.
فواز:إيه خالك بس بالمستشفى انا الدكتورفواز وبرا المستشفى ناديني فواز.
شهد طقت الميانه معه بإستهبال:طيب أناعازمتك على مطعم محترم.
فواز:لا أنااللي عازمك ماأصدق أن عندي بنت أخت مثلك.
شهد:وليه يعني.
فواز:لأن كل عيال أخواني وخواتي أولاد وبناتهم كبار وعيالهم قدك من كان عمري شهر وأناكنت خال وعم في نفس الوقت.
شهد:هههههههههههه.
فواز:بس خلاص ترا بيعورك بطنك.
شهد:ههههههههههههههههه.
فواز:خلاص شهد وش قلنا.
فجاه دخل سامي:ماشاء الله الضحك واصل لمواقف السيارات.
شهد: تستخف دمك.
سامي يدري أن فواز خاله.
سامي:أوهو الخال هنا.
فواز بعبط: شايفني عبد عندك.
سامي: واك واك خخخخخ ماتضحك.
دخلت أم وليد ماكانت تدري أن فواز أخوها عصبت يوم شافت شهد فاتشه وتضحك وهي ماسكه يد الدكتور فواز.
أم وليد:عيب يابنت أستحي ليه فاتشه.
فواز:وشلونك حصه.
أم وليد بإستغراب:الحمدالله.
فواز:ماذكرتيني أناأخوك من الرضاعه فواز ولد نوره أخت أمك مزنه الله يرحمهم.
أم وليد كنها تستوعب فواز:فواز اللي يوم كنتي صغيره رماك على الدرج وأنحاش.
تذكرت:ههههههههههههههه من وين طلعت خبري بك أنك مسافر بس وشذى القطاعه أذكرأخرمره شفتك فيها يوم عرسي
على أبو وليد بعدها أختفيت تصدق حتى نسيت أن عندي أخو من الرضاعه.
سلافه بلقافتها المعهوده:أنت متزوج.
فواز:من ذي.
أم وليد: هذي بنت بنتي الكبيره.
فواز:وهي كذا تطق الميانه على طول.
أم وليد: ماعليك منها.
سلافه: أنت متزوج.
فواز: لاأحصل لي عندك عروس.
سلافه: بدور لك على ذوقي.
سامي:أشتغلت الخطابه الله يعينك الحين بتغثك بإزعاجها.
سلافه طلعت لسانها بوجه سامي:مايضحك.
سامي:تراها بزرلاتهمك.
سلافه:أمي حصه أفتشي هو أخوك.
أم وليد أنحرجت وأفتشت.
فواز:تشبهين أمي مزنه الله يرحمها.
أم وليد: الكل يقوله الله يرحمها.
بعد مروريومين جت ام بندر للمستشفى وراحت عند شهد وكان بندرواقف عند الباب أستغل وجود أمه يدري ان شهد ماراح تعصب عليه بوجود أمه فقرر يدخل وقف عند الباب لأن أمه وقفت بالممرجتها مكالمه وجلست تسولف وهي جالسه على الكراسي أستغل الفرصه وقف قدام باب الجناح سمع صوت ضحك قرب أذنه عشان يسمع كانت شهد تضحك هي وفواز حس بغيره يوم سمها تسولف بكل حيويه وسعاده فتح الباب طل من فتحه الباب شاف الدكتورفواز جالس جمب شهد وشهد تدلع عليه وكان ياكلها وياكل معها ماحس بنفسه إلا وهو داخل ومتهجم على الدكتور فواز صرخت شهد.
بندر: جالس مع حرمتي تضحك وتاكل ولامن زين الطبايع توكلها وهي فاتشه لك ماكنك أجنبي عنها.
الدكتورفواز: طيب أسمعني.
بندرخانق الدكتور: وش بتقول كل شي صار وقدامي وتقول أسمعني.
شهد صرخت بصوت عالي تذكرت منظر بندروعهود عند المسبح صرخت بصوت عالي هذا خالي ياحيوان أتركه ياحيوان هذا خالي وبدت تضرب بندرأنهارت بكى :ليه كلما فرحت دقيقه تجي تخرب علي وتحسسني بالتعاسه ليه.
بندرشافها تصارخ قرب منها وترك الدكتورتوه يستوعب أن الدكتورفواز خال شهد
شهد بدت تصارخ: أطلع برا ياحيوان برا.
فواز عرف أن أعراض الأنهيار بدت تظهر على شهد مره ثانيه سحب بندر وطلعه برا ورجع للغرفه بعد مالحقوه الممرضات يحاولون يهدون شهد اللي بدت تصارخ ماأبيه ماأبيه ماأبي أشوفه بعد نص ساعه من الصراخ هدت أعصابها يوم أعطاها فواز مهدىء خلاها تنام.
طلع وهو معصب شاف بندر:الحقني لمكتبي.
دخل بندرمكتب فواز وهو متفشل بدال مايعدل الأمور خلاها تسوء أكثر وأم بندر جاء ياخذها محمد يوم شافت شهد منهاره.
فواز:ألحين أناكم مره قايل لك لاتدخل عندها.
بندر:لاتلومني حط نفسك مكاني تشوف حرمتك مع واحد أجنبي عنها وتضحك معه وتأكله بيدها وهونفس الشي يأكلها وش بيصير موقفك.
فواز: والله أنا خالها من الرضاعه وإذا مومصدق دق على حصه اللي هي أم وليد وبتقول لك بعدين هذا مايبرر تصرفك توها أسترجعت صحتها وصارت تضحك حتى الأكتئاب راح جيت أنت وخربت كل شي يعني بابدأ بالعلاج من جديد تدري أن اليوم المفروض تطلع من المستشفى لأنها طابت وجيت أنت .
سكت لأنه عصب:أستغفرالله , اسمع يابندر شهد قبل كانت وحده ماأعرفها أماالأن بماأني خالها والمشرف على حالتها فأنا أقولك من الأن أن ضر بنت أختي شي ماتلوم إلا نفسك ورجاء لاعاد توريني وجهك هنا ولالاتحداني أحط حراس عند باب جناحها عشان ماتدخل.
بندر:هي زوجتي ومن حقي اشوفها.
فواز:لامومن حقك إذا كنت أنت السبب في إنهيارها مالك أي حق تشوفها وأنت شفت رده فعلها يوم شافتك جاها إنهيارعصبي.
بندر: بس أنا.
قاطعه الدكتور:هي ماقالت لي عن المشكله اللي سببت لها الإنهيار لاكن صدقني لو أعرف وش صار ماتلوم إلانفسك وشكل المشكله كبيره لأنها من شافت وجهك أنهارت لاكن قريب راح أعرفها وساعتها بتندم كثير يابندرعلى كل دمعه نزلت من عين شهد عشانك.
طلع بندروحزن العالم كله بصدره مايدري كيف بيراضيها.
بعد مرورشهر من العلاج بدت حالتها تتحسن وفواز كان يشوف بندر يجي كل يوم يتطمن على شهد ويروح
وفي يوم من الأيام صارت حالتها النفسيه ممتازه جدآ وسمح لها الدكتور تطلع لأن العلاج أنتهى.
كانت ترتب أغراضها بيجي سامي ياخذهاللبيت فجأه دخل بندر
بندر:دخلت وماأنتبهت لوجود كنت أطالعها فرحت لأنها تعافت قربت منها أبي اضمها أشتقت لها طالعتني بنظرات إستحقار.
شهد:يوم شفته تمنيت أذبحه بيدي .
بندر: شهد وشلونك.
شهدساكته.
قرب: ممكن تسمعيني.
شهد: لا ممكن تطلع برا.
بندر: شهد أنا زوجك.
شهد: هذاك أول الحين الوضع أختلف.
بندر: لاكن أنتي إلا الأن على ذمتي.
شهد: أحفظ كرامتك وطلقني.
بندر:ماأقدر.
شهد: طيب ولابالغصب بتطلقني فاهم.
بندرقرب يبي يضمها صدته: لاتحاول ماراح أقبل إعتذارك لووش تسوي خلاص القلب عافك وأنت بالنسبه لي جزمه حتى الجزمه انظف منك.
بندر:عاذرك ومارح أزعل من كلامك وقولي اللي تقولين بس طلاق ماني مطلق.
شهد: شي راجع لك .
بندر:ممكن تجين معي بوصلك للبيت.
شهد:شكرآ أخوي جاي بياخذني بروح بيت اهلي.
بندرأنصدم من ردها: وأنا موزوجك.
شهد:لا ولااعترف بك أصلآ لوأنت تعترف بي كزوجه ماكان رحت للحيوانه لاكن مايفيد الكلام طاح الفاس على الراس وماعاد يفيد شي بس ياليت ترسل لي ورقه طلاقي.
شالت الشنطه وتغطت وأطلعت وتركته وهو حزين:ليه ياشهد ماتحسين فيني ليه.
لحقها مسك يدها يبي يوقفها سحبها جهته:أسمعيني طيب.
فجأه جاء سامي: ياعيني على الرومنسيه ماسك يدها وحركات كل ذا خوف عليها.
شهد سحبت يدها:سامي ودني للبيت.
سامي:طيب وبندر بتخلينه.
شهد:مومهم ياالله ألحقني بروح للسياره.
أستغرب سامي من تصرف شهد لأنها راحت وماعبرت بندر.
سامي: أعذرها تعبانه.
بندرتنهد: معذوره ماألومها.
سامي:خلاص أجل تامرشي.
بندر:سلامتك.
طلعو من المستشفى

شهد: سامي أبي توقف عند د: كيف.
سامي:بندلعك بس لأنك تعبانه.
شهد: من قدي لوأدري أنكم بتدلعوني إذا مرضت كان مرضت من زمان.
سامي:أنشاء الله عدوينك.
شهد:مدلعني وخايف علي بعد وش ذا التطور من يصدق سامي اللي كنت أتضارب معه كل يوم واللي يهزئني كل يوم الحين يحترمني وخايف علي .
سامي: كنت بزر والحين غير تزوجتي ولازم أحترمك لأن الزواج يخلي الوحده تعقل ولازم تحترم.
شهد:لالاماأصدق.
سامي:خلاص ماصارت كلمه وقلناها وعطيتينا محاضره.
شهد:ههههههههههههههههه أه يابطني خلاص بسكت هههههههههه .
سامي: إيه أضحكي ناسيه أن الدكتور قال لك لاتضحكين كثيرلأن بطنك بيعورك.
شهد:ههههههههه أضحك عليك تذكر يوم كنا صغار يوم كنت أروح معك لبيت خويك بالمدرسه وألعب معكم كان شكلي تحفه وأنا ألعب معكم.
سامي فطس ضحك:ههههههههه أتذكر يوم خليتي كل أخوياي يلعبون بالعرايس هههههههههههههه.
شهد: كنت في ثالث أبتدائي بس اللي استغربت منه أنكم لعبتوبالعرايس.
سامي:أذكر أني إذا رحت للمدرسه كل واحد منهم يقول تعال وجب معك حمد.
شهد:هههههههههه والله تخلف كانو يسموني حمد لأن شعري كان بوي ودايم أجلس معهم.
سامي:مدري وش اللي عاجبهم فيك كانو دايم يقولون لي جب حمد معك ولا لاتجي بس ضحكت عليك يوم أمي منعتك تروحين معي ههههههههههههه كنت أشوفك تبكين من القهرههههههههه.
شهد:خلاص صرت في رابع عشان كذا أمي منعتني.
سامي:اللي مخليني أستغرب منك عنادك وعربجتك حتى أني قلت مستحيل ذي البنت بتتزوج.
شهد: ليه.
سامي: مدري بس أنتي كنتي مره عربجيه مع الكل لدرجه أنك ترادين أبوي وأخواني حتى سواقنا ماسلم من لسانك ويوم تملك عليك بندرقلت بعد أسبوع بيطلقها من طوالت لسانها صار لسانك يطلع لناس ويحلو لناس (وغمز لها يقصد بندر) والله منتي سهله وش سويتي بالرجال صارمثل المجنون يوم أنك بالمستشفى كان شكله تحفه من شافه قال أمه ماتت لوتشوفين دموعه
كأنها دموع عاشق بيفقد حبيبته يعيني على الحب.
شهدعصبت يوم سامي جاب طاري بندر: ماشاء الله يعرف يمثل تراها دموع تماسيح اللي مثله ماأعتقد بيحبني.
سامي:ياليتني صورته والله كان يبكي بكا غيرطبيعي ويوم طلع الدكتور مسرع وجابو لك نقاله ركض مثل المجنون وجلس يصارخ على الدكتور وين ماخذينها ويوم قال أن جاك نزيف حاد ولازم ينزلون الطفل.
دمعت عين شهد يوم تذكرت الموقف خسرت ولدها وخانها زوجها اللي طلب منها تنزله.
سامي عض على ألسانه تحسف أنه تكلم يوم شافها تبكي فصرف الموضوع: أي نوع من الكفي اللي تبينه.
شهد مسحت دموعها:كالعاده.
سامي يبي يفرفشها: وانتي ماتملين من هذا النوع.
شهد:لا أقول شغل لنا المسجل .
بدت تقلب في الأشرطه اللي بدرج سياره أخوها.
سامي:شوفي مارح أشغل أغاني مهستره صعبه وأنتي معي بالسياره تبين يشوفني واحد من أخوياي ويقول ماخذله وحده ويستعرض بها.
شهد:ههههههههههه شكلنا بيصير تحفه.
لقت شريط لعبد المجيد شغلته والأغنيه ضيقت صدر شهد
والله ماكان الفراق أختياري ولاعمري أخترت الوصال ولقيته
وأناأعشقك عشق المطرللصحاري
وصلولمحل د:كيف نزل سامي يطلب الطلب وشهد كانت تبكي من القهر جوالها ماسكت من إتصالات بندر هي يوم طلعت من المستشفى كانت حاطته صامت ويوم شافت المكالمات اللتي لم يرد عليها لقتها 55 مكالمه وكلها من بندر عادت الأغنيه
وردت عليه
بندر: شهد أسمعيني.
شهد: وش بغيت.
بندر:أبيك أنتي.
شهد:وأنا ماأبيك.
بندر: شهد خلينا نتفاهم.
شهد:على أيش على خيانتك ولاتدميرك حياتي.
بندر:شهد كل أنسان يخطي.
شهد:أنت قلتها يخطي مويخون ياليتك خنتني من وراي ولاقدامي منظرك وأنت حاضنها وتبوس فيها مافارق عيوني بذمتك لوأنا كنت بأحضان واحد من عيال عمي وأنت تكرهه وقدامك جالسه بحضنه وش بتسوي يمكن تذبحه وتضربني وبتطلقني حتى يوم شفتني مع خالي جن جنونك اجل لوأنه غريب وش بتسوي زين ماذبحته ولايعني لأني حرمه لاحول لي ولاقوه قلت أخونها صحيح أني ضعيفه وشكلي في نظرك قبيح لاكني أحسن من غيرالله ميزني بشي ناس ماملكوه قلب أبيض مايعرف الكره وعقل أفكرفيه قبل لاأغلط .
بندرعصب عرف أنها تقصده هو وعهود بس مسك أعصابه عذرها مازالت غضبانه عليه.
بندر: طيب وش تبين أسوي لك عشان ترضين أطلبي اللي تبين.
شهد:لوتجيب لي كنوزالدنيا كلها عشان أرضى إستحاله.
بندر: أطلبي اللي تبين.
شهد:أبي شي واحد.
بندر:أمري.
شهد: طلقني.
بندرأنصدم لهاالدرجه هي منجرحه ماتوقع أنها تطلب الطلاق.
بندر:أسف كل شي غير هذا الطلب.
شهد:أجل أحلم تشوف وجهي مره ثانيه.
بندر:شهد أسمعيني.
شهد: خلاص اللي بيننا أنتهى.
شهد: بندربأسمعك شي ممكن.
بندر:كلي أذان صاغيه كم شهد عندي.
قاطعته:لوأني غاليه ماخنتني المهم أسمع.
شغلت اغنيه وكانت تقصده
الله يسامحك روح بس يكفيني جروح ليمتى أتحمل خطاك الله يسامحك روح
الدنيا أخذ وعطا وأنت ماعمرك عطيت والحب إحساس ووفا وأنت ماعمرك وفيت
كنت بعيوني غلاتي كنت تسوى لي حياتي للأسف كانت أماني بس خساره تضحياتي
يوم خلصت الأغنيه سكرت بوجهه لأن سامي جاء وشرا لشهد النوع اللي تحبه وشرا لها جالكسي يعرف أنها تموت فيه.
وصلوللبيت جلست بالصاله تشرب الكفي وهي تطالع التلفزيون أهلها خلوها على راحتها ومانكدو عليها عشان نفسيتها ماتتعب.
جوالها كل شوي يدق وماردت لأنها تعرف أن بندرالمتصل ويوم تطفشت من إتصالاته رمت جوالها بغرفتها وأنزلت للصاله.




ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ





(في جناح بندر وشهد):
كان جالس بغرفه النوم وهموم الدنيا كلها بقلبه يدق عليها ولاترد ومع ذلك في قلبه أمل أنها ترد طرت على باله فكره
أتصل على الثابت ردت شهد وباين على صوتها التعب
بندر:هلاقلبي.
شهد:أوف أنت ماتمل ياخي خل عندك شويه كرامه وش تبي مني خلني بحالي.
بندر:أبي ترجعين للبيت.
شهد:رجعه مافيه فاهم يالله مع السلامه.
وسكرت بوجهه قبل لاتسمع منه الرد يأس فحب ينزل تحت وشاف نوره جالسه مع امه بالصاله
بندر:السلام عليكم.
أم بندر:وعليكم السلام وش فيك واناأمك ليه متضايق.
بندر:مافيني شي .
أم بندر:وش أخبار حرمتك عساها طلعت من المستشفى.
بندرتنهد:الحمدالله طلعت وراحت بيت أهلها .
أم بندرحاسه أن فيه شي : طيب دق عليها بسلم عليها.
بندر:هي تعبانه أنامن شوي كلمتها باين أنها مازالت تعبانه.
أم بندر:نوره دقي على بيتهم.
نوره:أنشاء الله.
بندرلقاها فرصه يتسمع من التلفون فقال:بروح أنام عندي بكره شغل.
أم بندر:تصبح على خير.
راح مسرع رفع السماعه بشويش سمع نوره تقول: هلاسلافه وين شهد.
سلافه:من يبيها.
نوره:أنا نوره.
سلافه:ياأختي ماتملين كل شوي سائله عنها.
نوره:وأنتي وش عليك ياأم ألسانين نادي خالتك.
سلافه:نوره تراك غثيثه محد قال لك هالكلام.
نوره:والله وبدو البزران يطقونها ميانه معي أقول نادي خالتك.
سلافه صرخت: جاء الفلم كنت برفع ضغطك لاكن بماأن الفلم جاء خذي شهد بروح أشوفه باي.
نوره:ههههههههه.
شهد:هلا وش فيك تضحكين.
نوره: على بنت أختك اللي طقت الميانه معي فجأه.
شهد:عادي هي كذا دايم حتى مع الناس عادي هذا طبعها.
نوره:ماعلينا المهم وش في صوتك أنتي تعبانه.
شهد:مدري أحس بصداع فضيع بالراس.
نوره: أكلتي بنادول.
شهد:فوازيقول شي طبيعي المهم وشلون خالتي والبنات.
نوره:الحمد الله شهد.
شهد: هلا.
نوره:دقيت عشان أسلم عليك بروح أصلح العشاء خذي امي تبي تكلمك.
أم بندر:هلا والله بمره ولدي.
شهد بخجل:هلاخالتي وشلونك.
أم بندر:الحمد الله ليه ماجيتي عندنا.
شهد:خالتي أناأبي أريح عند اهلي لأني أحس بتعب .
أم بندر:وكم يوم بتقعدين.
شهد:مدري يمكن شهر أوأكثر.
أم بندر:وتتركي بيتك ورجلك لاماعندنا بنات يغيبون عن أزواجهم شهر أقعدي ألين ماترتاحين وبعدين تعالي.
شهد:خالتي ممكن طلب أنا أعتبرك مثل امي وأنتي تعتبريني مثل بنتك .
أم بندر:إيه والله مثل بنتي وأعزعلى قلبي.
شهد:خالتي لاتغصبيني على الجيه أناتعبانه إلا الأن أحس ان جسمي مكسرمن التعب.
أم بندرمامشت عليها تصريفه شهد: شهد أنتي بينك وبين بندر شي.
شهدتوهقت: لا.
أم بندر:شهد ترا الأم تحس في ولدها أنا أعرف بندرإذا كان مبسوط ولاشي مكدر خاطره وأعرف ان كان زعلان من ملامح وجهه أن كان مضايقك بشي علميني.
شهد: خالتي مافيه شي.
أم بندر:طيب ليه ضايق صدره الطفل ومات الله يرحمه ومرشهر على موته وهومن الجمعه اللي بالإستراحه وهومتكدر ومتضايق صاير شي بينكم .
شهد: لاياخالتي .
أم بندر:طيب ليه طلعتي بدري من الإستراحه وليه جاك إنهيار عصبي حاد.
شهد تنكر:ماجاني إنهيار.
أم بندر:أناسألت الدكتور قال جاها إنهيار عصبي حاد وبسببه جاك نزيف ومات اللي ببطنك قولي من ضيق صدرك أوكدر خاطرك الإنهيار مايجي إلا بصدمه قويه أنا يوم مات بدر الله يرحمه جاني إنهيار عصبي يابنتي الإنهيار مايجي إلا إذا الواحد جته صدمه قويه قولي لي إن كان بندر مازعلك من زعلك ولاتكذبين علي.
شهد:خالتي لاتضغطين علي مابيني وبين بندر شي.
أم بندر ماحبت تضغط عليها: طيب دقي عليه وطيبي خاطره بكم كلمه حلوه .
شهد: خالتي بعدين بعد شوي بنام خليها وقت ثاني.
أم بندرعرفت أن شهد تصرفها: أن كان مزعلك أوريك فيه.
شهد: خالتي مازعلني ولاشي يمكن زعلان لأن ضناه مات.
أم بندر:خلاص اجل مااطول عليك بس لك شهر وترجعين للبيت وأن ماجيتي أنا اللي بجي أخذك.
شهدتوهقت تعرف أن خالتها عنيده وراسها يابس:أنشاء الله خالتي.
أم بندر: شهد إذا ماعليك امر نادي أمك بأكلمها.
شهد:أنشاء الله .
أم وليد:ياهلابأم فهد.
أم بندر:هلابك وشلونكم عساكم بخير وشلون البنات والعيال وأبوكم عساهم بخير.
أم وليد:الحمدالله.
أم بندر: أم وليد ماحسيتي ان شهد متغيره عليكم.
أم وليد: والله طول الوقت ساكته مب عادتها العاده تضحك وتسولف مدري من أجهضت وهي متضايقه يمكن لأنها فقدت طفل.
أم بندر: ياختي حتى بندر متغيرضايق صدره ومايضحك وطول الوقت سرحان وساكت هقوتك أن بينهم شي.
أم وليد:والله مدري بس يمكن لأنهم خسرو طفلهم.
ام بندر:لا ماأعتقد هم فيهم شي طلبتك شوفي شهد ليه ماتبي تجي بيتها وأنابشوف بندرالمسأله فيها أن واضح عليهم أن بينهم مشكله.
أم وليد:أنشاء الله.
أم بندر:خلاص عاد ماأبي أطول عليك سلمي لي على الأهل.
أم وليد: أنشاء الله.
أم بندر:ياالله مع السلامه.
أم وليد مع السلامه.
سكرت أم وليد وأم بندر راحت لجناح ولدها تبي تعرف وش السالفه
(في جناح بندر):
بندر:الله يعيني أمي ماراح تتركني إلا لماتعرف السالفه الحمد الله شهد ماقالت شي لها الله يعين بس واضح الحزن في صوتها وباين انها تعبانه.
فجأه سمع الباب ينفتح تعدل بجلسته وطلع من الغرفه لصاله الجناح شاف أمه جالسه على الكرسي: يمه وش فيك.
أم بندر:لاتستغبي أدري أنك رافع السماعه وتتسمع المكالمه بندر قل لي وش السالفه ليه شهد جاها إنهيار عصبي.
بندر:يمه ليه منتي مصدقتني قلت لك مدري عنها يمكن جاها خبرمن أحد سبب لها إنهيار.
أم بندر: هالكلام مايمشي علي.
بندر:يمه لهاالدرجه منتي واثقه في ولدك.
أم بندر: أناواثقه بس ماأرضى عن الغلط.
بندر:يمه هذي أمور بيني وبين زوجتي .
أم بندر:أدري أن مالي الحق أتدخل لاكن أن شفت الغلط مستحيل أسكت أسمع موضروري أعرف السبب بس اهم شي تراضيها وبكره تروح لأهلها تراضيها.
بندر:أنشاء الله.
أم بندر:بروح أتعشى تبي شي.
بندر: سلامتك.
أم بندر: تصبح على خير.
بندرتنهد: وانتي من أهله.
جلس يفكر طول الليل بطريقه تراضيها.
اليوم الثاني راح ولا رضت عليه.
مرشهر على زعل شهد وطلولت جلستها ببيت أهلها وبندر كل يوم يتصل عليها يبيها ترجع للبيت وهي رافضه تبيه يطلقها ويوم من الأيام
دقت أم بندر وقالت أنها بتزورهم وفعلآ جت هي وبندر
دخلت المجلس وجلست تسولف مع أم وليد والبنات فقالت أن بندر يبي يسلم
طلعو البنات شهد وقفت أم بندر:وين رايحه.
شهد: لدوره المياه.
راحت شهد للمغاسل وأخذت نفس عميق تدري أن أم بندرمب أمخليتها بحالها
رجعت للمجلس وهي بالممر قابلت بندر بوجهها صدت عنه ودخلت للمجلس وجلست جمب امها بدون ماتطالع فيه.
بندر: بصراحه يوم شفتها بالممر جن جنوني تمنيت أضمها لصدري مشتاق لها موت ماعرفت قيمتها إلا يوم بغيت أفقدها بالمستشفى.
دخل بندرسلم على خالته ومد يده لشهد .
أم بندر: ورا ماتسلمين على رجلك له ساعه ماد يده.
شهد مدت يدها وسلمت .
شهد:من لمست يده حن قلبي له ماأقدر أخون كرامتي وكبريائي وأرجع معه.
طال الصمت
أم بندر: الحين وش بلاكم ساكتين.
أم وليد: خليهم ياأم بندر على راحتهم.
أم بندر:شهد أنا جيت عشان أرجعك للبيت.
شهد أنصدمت: خالتي تو الناس.
أم بندر بحزم: لا عاجبك حاله رجلك صاير عزوبي غثنا جيبولي حرمتي .
بندر أنحرج.
أم بندر: أنا أدري أن بينكم مشكله وماجيت إلا لأني أبي هالمشكله تنحل قوم راض حرمتك وطيب بخاطرها.
بندر:أنا أسف.
وقدم لها هديه.
أم وليد: شهد وش فيك الرجال تعب وهو ماد يده.
شهدأنتبهت لنفسها وخذتها منه بدون ماتطالع فيه ولافتحت الهديه.
أم بندر: شكل المشكله كبيره أسمعيني أنتي وياه أنا وأم وليد بنطلع من المجلس وإذا رجعنا نبي المشكله منحله.
بندر:أنشاء الله.
طلعومن المجلس وام وليد سكرت الباب وراها وراحو للصاله كملو سوالفهم مع البنات.
طال الصمت بندر:شهد أدري أنك إلين الحين شايله بخاطرك ليه ماتبين ترضين حسي فيني والله تعبت من شهر وأنا كل يوم أدق مليون مره ولاتردين وارسل لك رسايل وماتردين وش أسوي مابيدي حيله شوفي شكلي كيف صاركل من شافني لاحظ حزني والله حياتي ماتسوى بدونك.
شهد: طيب ليه طلبت مني انزل الطفل.
بندر: المسؤليه أناالأن أشغالي كثيره وإذا أنتي جبتي طفل بتتعبين الطفل يحتاج إحتياجات وأنتي صغيره على المسؤليه غير المصاريف والمواعيد للمستشفى وأنتي عارفه طبيعه شغلي كل يوم في بلد وانا ماأقدر أتركك بالرياض لازم تسافرين معي.
شهد:طيب والخيانه.
بندر:عهود اخدعتني انتي عارفه أني ماأقاوم الجمال هي اللي حرضتني على هالشي تبينا نفترق ليه تفرحين علينا العدوان ياشهد بسبب وحده تبي تفرقنا والشيطان حريص شهد أنا اسف والله أسف وهذا عهد مني مااكررها ومستعد أعوضك عن كل شي.
شهد:شوف أنا بأسامحك لخاطر خالتي وبس لأنها تعنت لي عشان ماتكبر المسأله وبمثل كأني راضيه عليك قدام خالتي اما إذا جلسنا ألحالنا لاأعرفك ولاتعرفني فاهم.
بندر:من هالعين قبل هالعين.
لزمت الصمت تبي تطلع من المجلس عشان ماتضعف قدامه هي تحبه ولاتقدرعلى زعله وقف بندر: وين رايحه.
شهد:بروح أنادي أمي وخالتي.
بندر:بصراحه يوم شفت أمي وأمها طلعو كنت بركض لها وأضمها بقوه بس ماقدرت نظرات الإستحقار ذابحتني فقلت لها:شهد ممكن توقفين.
وقفت قرب منها توه بيضمها منعته:لاتحاول رجاء.
بندر:طيب بتصل على أمي بقول لها أنك رضيتي.
دق بندر قالت له أمه:روح أنت وياها وتمشوا ووسع صدرها وأنا بيجيني أخوك.
بندر:شهد كاودك تجيبين عباتك.
شهد:توالناس على الروحه.
بندرذكرها: ونسيتي أمي وش بتسوي.
شهد تذكرت تنهدت:بروح أنادي أمي وخالتي.
جت امه: هاه بشر.
أبتسم:رضت.
أم بندر:إيه خلكم كذا تراشي طبيعي الخلافات تصير بي الرجال وحرمته لاكن لازم يكبرون عقولهم ومايخسرون بعض.
أم بندرجلست نص ساعه تنصحهم ثم قالت لشهد:وانتي لين الحين واقفه وش تنتظرين روحي ألبسي وأكشخي لولدي ولاترا بزعل.
شهد راحت لغرفتها وهي متضايقه من نفسها لأنها بتروح معهم , تروشت بمويه دافيه وأستشورت شعرها ولبست بنطلون برموده أحمروبلوزه كت لونها أبيض مفتوحه من جهه الصدر ولبست كوتش أحمرمخطط باأبيض وحطت مكياج ناعم وعلى شفاتها حطت روج أحمر وتعطرت بالعطراللي يحبه بندر.
وخذت شنطتها الصغيره حطت فيها الجوال وخذت اللاب توب معها ونزلت ومعها عباتها.
دخلت المجلس أبتسمت ام بندر أمابندرطار من الفرح يوم شافها متشخصه.
ام بندرطلعت من شنطتها كيس صغير عطته بندر:هذي هديتي لكم روحو وانبسطو وعيدو شهر عسلكم ولاترجعون إلابعد شهر.
بندرفتح الكيس شاف تذكرتين سفر لماليزيا:والله منتي سهله يمه.
أم بندر:ههههههههههه ياالله ألبسي عباتك وخذ حرمتك لبيتكم جهزو شنطكم سفرتكم بعد يومين.
بندرباس راس أمه وباس راس أم وليد ووقف:ياالله شهد.
شهد لبست عباتها وباست راس أمها وخالتها وراحت معه.
أم وليد: الله يوفقهم.
ام بندر:أمين.
روجعويكملون سوالفهم.
ركبت شهد السياره بندر:نورتي سيارتي بوجودك.
شهدلازمه الصمت ماتبي تتكلم عشان ماتضعف قدامه هي تحبه ومشتاقه له بس كرامتها مخليتها تمثل القوه.
بندر:عازمك الليله على مطعم .
وصلوللمطعم ودخلو كانت إضائاته خافته شافت البوابه عرفت أنه مطعم الضوء الخافت كان قمه بالرومنسيه دخلت وهي ساكته طلب بندرالمنيوسالها:وش تطلبين.
شهدساكته.
بندر:يعني تبيني أطلب أوكيه .
طلب مأكولات بحريه وطلب الأنواع اللي شهد تحبها كان جايع فكثر الطلب.
وجاء طلبهم وبدو ياكلون كان بندر يسولف وشهد ساكته أكلت وخلصت وراحت دوره المياه أخذ جوالها يعرف أنها تكتب مذكراتها في الملاحظات دخل على أول ملاحظه كتبت فيها:
احبه غصب عني احبه وابي أكرهه وموقادره
ماأدري متى ياربي أقابله
أشتقت له حيل وودي أضمه
هوحبيبي هوقلبي هودواي
وحياتي ماتسوى بدونه
ودي أجي له واقول له رضيت بس كرامتي ماتسمح لخاين يهينها
حس أنها بتجي رجع الجوال مكانه ويوم جت أبتسم وهويطالعها وقف وراح مغاسل الرجال غسل يده وجلس أنتبه أن شهد سرحانه شافها تنهدت عرف انها تفكر في اللي صار بالأستراحه فقال:وش رايك نمشي.
شهدوقفت وراحت تركب السياره وصلو للبيت دخلت الجناح فصخت عباتها كان بندر يراقبها في كل خطوه تخطيها أنحرجت بس حاولت تطنشه بس خافت يوم شافته راح يقفل باب الجناح.
شهد:ليه قفلته.
بندر:أخيرآ تكلمتي ياحبي واحد وزوجته ومايبون أحد يزعجهم.
شهد وقفت بدون ماتهتم لوجوده وراحت للمطبخ شربت مويه وجلست بالصاله وشغلت التلفزيون وحطت على قناه أم بي سي وكانت تشوف مسلسل نور التركي جلس بندر جمبها وهو لابس بجامه نوم وحط راسه على كتفها ماأهتمت لحركاته كانت مندمجه مع المسلسل حست بيده حول خصرها نقزت مرتاعه. 
بندر:وش فيك.
شهد:لاتلمسني.
جاها النوم بس ماحبت تروح للغرفه كانت تبي تنام بالصاله أوالمجلس فراحت للغرفه تدور كمبل أحتياطي مالقت .
دخل بندر بعد ماسكر اللمبات اللي برا وقفل الباب وراه .
شهد:أفتح الباب.
بندر:نومه برا الغرفه مافيه.
أخذ المفتاح وحطه بجيبه وقال:تبينه تعالي خذيه.
وقربت منه تبي تاخذ المفتاح ومنعها وصارت معركه بينهم لدرجه أنها صارت تلاحقه بالغرفه تبي تاخذ المفتاح وبندر متشقق من الوناسه:كانك حرمه ألحقيني وخذي المفتاح تعالي خذيه.
ركضت وراه تبي تاخذ المفتاح ولاقدرت تمسكه رحمها ووقف وقال:ياالله تعالي خذيه.
قربت وفتشت مخابيه لصق فيها حست بحراره أنفاسه على أرقبتها رفعت عيونها وشافت عيونه قبالها تلاقت الأنظار
خافت بعدت عنه سحبها وضمها بقوه لدرجه أنها حست أن أعضامها بتتكسر من قوه ضمته
بندر:من بيردك عني.
شهد:فكني.
بندر:مستحيل.
بعد 25دقيقه فكها بعدت عنه وراحت للسرير: أبي انام لاتزعجني.
بندر:ماأشتقتي لي.
شهد:تعبانه.
أنسدحت وطفت الأباجوره اللي عندها فصخ ملابسه غطت وجهها تستحي تشوفه بدون ملابس.
بندر:واحد وحاس بالحر ويبي ينام بدون ملابس فيها شي .
لزمت الصمت خافت يوم شافته أنسدح جمبها : ليه تتلحف بالكمبل وأنت محتر.
بندر:زوجتي ومشتاق لها.
شهد:حنا ماأتفقنى على كذا.
بندر:قولي اللي تقولين .
توها بتردت حط يده على فمهاوقال:أششششش. وبدى يبوس وجها وأرقبتها و....و....ألخ(مايحتاج أوضح).
وبعد يومين سافرولماليزيا وشهد رضت عنه رغم أنها مازالت حازه بخاطرها سالفه عهود وبندروقررت تستمتع بحياتها
بعد مرورخمس شهور من أحلى الشهور بالنسبه لشهد لأن بندر قرر يعوضها عن طفلها اللي مات
وفي ليله من الليالي كانت شهد جالسه تطالع التلفزيون
جاء بندر وشاف حالتها غريبه فيها خمول ووجها أصفر وكل شوي تستفرغ قرر يوديها للمستشفى صارت حامل
ضاق صدره لاكن كتم بقلبه يوم شاف فرحتها تذكر أنه سبب الأنهيار اللي جاها.

ومرت الشهور بسرعه عليهم كانت شهد تتوحم بامور كثيره مره ايسكريم ومره كاكاو ومره حب ومره فصفص
وجتها فتره أدمنت فيها على الليمون والملح لدرجه انها صارت تنام على الليمون وتصحى على الملح
طبعآ الكل فرح بحملها إلا عهود اللي إلا الأن ماسوت شي لشهد كانت تفكر بالأنتقام من بندر لأنه سطرها كفين لاكنها مأجله الأنتقام ومجهزه مفاجأه كبيره لبندر.
قربت ولاده شهد وكانت تبي تولد بالرياض رغم أن بندر رفض ذلك إلاأن ألحاحها طفشه فقرريروح معها بطياره خاصه ومعها طبيبات مرافقات من يدري يمكن تولد بالطياره
وصلت للرياض سليمه أستقبلهم سامي اللي أول ماشافها قال:هلا والله بالبطه.
رمت عليه شنطتها الصغيره خبطت بوجهه قال: حرام عليك أنا سامي حبيبك.
شهد بصعوبه في التنفس: تخسي يالحمار أجل أنا بطه .
سامي لاحظ أنها تعبانه ويالله تمشي:صدق أنك مجنونه في وحده بشهرها التاسع تسافر بالطياره.
شهد:إيه أنا المهم وين السياره أحس أني بموت.
بندر:وأنا مومالي عينك.
سامي : أوه بندر هنا معليش يالنسيب ماشفتك ياالله السياره قريبه بروح أجيبها عند البوابه.
راح سامي بندر: شهد وش فيك.
شهد:أه مافيني شي أبي أرتاح أحس أن ظهري مكسر من الألم.
بندر: تحسين بشي.
شهد:ودي أنام تعبانه أنا بروح لأهلي .
بندر: وبيتنا.
شهد:والله مالي خلق بندر أحس أن الدنيا تدور بي.
وقف سامي السياره عند البوابه وحط بندر في بيته وراح لبيت أهله ومعه شهد
بندردخل بيتهم وهوتعبان يبي ينام شاف أمه بالصاله سلم عليها وراح للجناح حقه ورمى نفسه على السرير ونام بدون مايحس بنفسه.
أماشهد كان الكل مجتمعين في بيتهم لأنهم يدرون بجيتها
دخلت وأنسدحت على اول كنبه من التعب ماقدرت تسلم عليهم.
أم وليد: شهد وش فيك.
شهد:تعبانه يمه أبي أرتاح.
أم وليد:طيب قومي روحي غرفتك.
شهد: مافيني حيل.
جابو لها بطانيه وحطوها عليها وأتركوها تنام لأنها تعبانه.
وفي يوم الأثنين جاها طلق الصبح الساعه ست سامي قام مفزوع من صراخها طمرمن مكانه وشغل السياره وراح للمستشفى قسم طوارىء دخلوها غرفه العمليات ولأنها بكر بتولد بعد 12ساعه وجلست تصارخ سامي ماتحمل أتصل على بندر جاء مسرع وأصر يدخل غرفه العمليات أمنعوه وخلوه يجلس عند الباب كان يسمعها تصارخ ماتحمل صار يدور بالممررايح جاي
أم وليد:هد اعصابك وأناخالتك.
بندر:خالتي لها ساعتين وهي تصارخ ولاولدت.
أم وليد:لاتنسى انها بكر بتولد بعد10 ساعات .
بندرخاف وصار يقرآ قرآن وكلما صرخت وقف ويوم سمعها تقول بموت راح مسرع عند الباب يتسمع عل وعسى يسمع صوت الطفل ولاكن مافاد أنتظر ومل من الإنتظار كان متوتر ووتر خالته معه : خالتي تأخرو.
أم وليد:هد أعصابك كلها كم ساعه وتولد.
أم وليد جلست تدعي ربها وتقرأ قرأن بعد صراخ دام 12 ساعه سمعو صوت طفل طلعت النيرس مبروك ولد.
بندرمن الفرحه سجد لله شكر وأتصل على أبوه , أبوه مافهم شي من بندر لأن بندر كان مبسوط ويذب خيط وخيط فالأخير فهم ان شهد جابت ولد الكل بارك لبندر دخل يبي يشوف شهد وشافها تتنفس بصعوبه بندر:وش فيها.
الدكتوره: شي طبيعي لاتخاف.
بندر:أكيد.
الدكتوره:إيه عن اذنك .
شافها قرب منها: الحمدالله على السلامه ياأم خالد.
أبتسمت : بتسميه خالد.
بندر:اكيد على الوالد وينه أبي أشوفه.
كان الولد لونه أحمروكان سعنون مره الكل فرح به وأنبسط به ومرت مرحله النفاس كئيبه على شهد لاكن خالها فواز أخرجها من الكأبه بطريقته الخاصه
لاكن بندر نكد عليها كالعاده من شاف وجه ولده وهو متضايق لأن الولد صار لونه أسمر فقال:ليه لونه أسمر متاكده أنه ولدي.
شهدعصبت:لاولد الجيران أبي أفهم ليه أنت كذا همك الشكل توه صغير وإذا كبر بيوضح وجهه .
بندر:لا المساله فيها أن شكلهم لخبطو بالأولاد وعطونا ولد ناس مانعرفهم.
شهد:والله موأنا اللي خلقته أساسآ الكلام معك في هذا الموضوع فاضي أسكت أحسن لي.
وهذي حالتهم من أنولد الطفل بندر ينتقد شكله ويعاير شهد بأم الإسيود ومع مرور الأيام بدى يفتح لون وجهه طبعآ شهد ماسلمت من نقد الحريم لولدها كان الكل ينظر له على أنه منبوذ لأنه أسمر مرت الأشهر ورى الأشهر وبدأ خالد يكبر وكل يوم مسبب قلق لأمه اللي صارت تتجاهل الناس وبندر كانت تدعي بدعاء دايم تردده:(اللهم أنصرني على كل من حقربي وبولدي).
مرت خمس سنوات بسرعه البرق وكبر خالد وصار أبيضاني كأنه سوري وجميل وصار الكل يسمي عليه ويذكر الله لأنه جميل وشهد ربته تربيه صالحه حفظته القرأن صار يحترم الكل والناس مستغربين منه رغم صغر سنه إلاأن أسلوبه محترم.
وفي يوم من الأيام كان عم بندروعياله جايين يتغدون عند أهل بندروكان كل شي جاهز الحريم بالمجلس يتقهوون والرجال بالمجلس وبندرطول ومانزل عند الرجال لأنه مايبي ينزل.
(في جناح شهد وبندر):
شهد:خلودي تعال البسك.
خالد: ماما ماأبي.
شهد:بندر طفح الكيل مع ولدك شف له صرفه.
بندر:حبيبي أسمع كلام ماما.
خالد:لالالالا.
شهد سوت نفسها زعلانه قرب خالد:ماما لاتزعلين أناأحبت.
شهد:إذا تحبني البس.
أخذ الفنيله من نفسه ولبسها.
شهد جلست تبوس فيه: ياناس أحبه موت.
بندر:منهو أنا.
خالد: لاأنا.
شهد:ههههههههه أقول يالله خلونا ننزل عمك وأهله وصلو.
خالد طلع من الجناح مسرع يبي يروح لجدته بندر لصق في شهد: وأخيرآ خلانا ألحالنا.
شهد: اللي يسمعك يقول جالس على قلبك.
بندر:كلما جلست معك نط بوجهي أوف لزقه المهم وش رايك بس نكنسل كل شي ونجلس مع بعض بندر وهويبوس رقبت شهد.
شهد:بعدين لاحق الحين الناس جو فشله خالد نزل وأحنا مانزلنا بيقولون صرفو ولدهم وجلسو مع بعض.
بندر:يقولون اللي يقولون مومهم وبعدين هم عمي وعياله من كنت بزر وهم يزوروننا عادي البيت بيتهم.
شهدأبعدت عنه وعدلت نفسها وتوها طالعه بندرمسك خصرها:على وين.
شهد:بندربعدين الناس تحت لازم أساعد خالتي.
بندر:طيب توعديني الليله.
شهدباسته على خده:أوعدك.
تركها ونزلت كانت الأنظارعليها.
عهود تهمس بأذن ريم: من زينها ويا وجهها نازله وكاشخه.
ريم:أسكتي لايسمعك أحد.
شهد:حياالله من جانا.
أم نايف:الله يحييك.
شهد سلمت على الكل وقربت من أم بندر:خالتي تبين شي.
أم بندر:وين بندر.
شهد:فوق.
أم بندربدهشه:مانزل للرجال.
شهد:الحين يلبس.
أم بندربضحكه:جننتي الرجال شكله ماصدق خبر أن خالد ينزل عندي هههههههه.
شهد أنحرجت وعهود عصبت لأنها سمعت كلام أم بندر.
عهود كانت متشخصه تبي تقهر شهد فكانت تقوم وتصب القهوه تسوي نفسها سنعه نزل خالد وبصوت عالي: ماما بابا يبيك.
أم بندر:قل له مافيه عشان يصك عليها ومايطلعها.
شهد ولع وجهها من الحرج.
راح خالد مسرع وجاء : يقول بسرعه تعالي.
أم بندر: وش يبي.
خالد وهو يبلع ريقه:يقول خلها تجي عيب أقول عند الحريم.
أم بندرطلعت عيونها قدام:وشو وش تقول.
خالد:ماما ياالله هويقول نادها وبوديك الملاهي إذا جت.
أم بندر:قله لا.
عهود معصبه أشتعلت عندها الغيره (شكلها قلبت عقله لازم أتصرف) .
فجأه رن جوال شهد:هلابك , إيه لابالدرج الثاني طيب شوف اللي جمبه لاياالله يابندر ترا بذبحك خلاص خلودي يعرف مكانه طيب.
نزل خالد مسرع:ماما بابا حاس الدولاب كله يدور شرابه وين حطيتيه.
أم بندر:خلاص روحي شوفي وش يبي ولدك فشلنا.
رن جوال شهد حطته عند خالتها ورقت أم بندرردت : هاه خلاص جتك لاتزعجنا يالله لاتتأخرعلى الرجال مع السلامه.
فجأه رن جوال شهد أم بندر:نوره تعالي شوفي منهو.
نوره: هذا سامي.
خالد:جيبي الجوال.
نوره: خذه وده لماما بس لاترد.
أخذ خالد الجوال ورد : ألو سامي.
سامي:خلودي حبيبي وشلونك.
خالد:زين.
سامي:حبيبي وين ماما.
خالد:فوق.
سامي:نادها.
خالد:وش تبي.
أم بندر: عيب ياولد .
سامي:خلودي تروح معنا.
خالد بفرحه: وين.
سامي:الثمامه .
خالد: إيه تعال خذني.
سامي: إذا جت ماما بقول لها.
خالد:لالا تعال.
سامي: مع السلامه.
خالد:أوريك.






ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ






(في جناح شهد وبندر):
دخلت شهد الغرفه:هاه وش بغيت.
بندرقفل الباب بالمفتاح ولصق فيها بندر: بغيتك أنتي.
شهد: بندروالله مووقته ليه تستلعن علي إذا جونا ضيوف.
بندر:لأنك متشخصه وبتشخيصك تثيريني.
شهد:أبعد لايجي خالد ويفضحنا.
بندر:لاماراح أبعد وتوه بيبوسها دخل خالد مسرع: ماما ماما ماما ماما.
بندربضيقه:خير وش تبي.
خالد خاف:سسسس ساااااااا مممي داق يبيك.
شهد: طيب وين جوالي.
خالد: تحت ترا جدتي معصبه على ابوي.
بندروتوه يتذكر: طلعي لي ملابس وانزلي شوفي ليه سامي داق أنتوتنكدون على الواحد فرحته.
يوم طلعت له ملابس وضفت الحوسه اللي سواها لصق فيها.
شهد: وبعدين معك.
بندر:خلاص.
نزلت شهد وجوالها ماسكت من الرن.
عهود متضايقه لأن أم بندرتحب شهد .
شهد قربت من أم بندروخذت جوالها:هلا سموي.
سامي:أصغرعيالك أنا.
شهد:وشلونك.
سامي:الحمدالله.
شهد:وشعندك داق.
سامي:العائله مجتمعين في الثمامه وانتي معزومه.
شهد:والله مدري وش اقول لك بس بسأل بندروأرد لك.
سامي:أسألي بندروردي علينا.
شهد:أوكيه باي.
سامي:باي.
أم بندر: شهد عسى بندربينزل.
شهد:ألحين يلبس وبينزل.
أم بندر: المهم الأكل جاهز.
نوره: إيه يمه.
نزل بندرومربالصاله وهو منزل راسه: السلام عليكم وشلونك خالتي أم نايف.
أم نايف:الحمدالله أنت وشلونك عساك بخير.
بندر:الحمدالله عن أذنكم مضطر أروح شهد تعالي.
وطلع
عهود بهمس:شفتي وشلون حتى مارفع عيونه لأحد.
ريم:خلاص أنسيه.
عهود:والله لأردله الصاع صاعين.
ريم:الرجال مبسوط بحرمته وولده من يصدق الولد الأسود يصير جميل وأجمل من عيالنا.
عهود:أوص أسكتي لاترفعين ضغطي.
أم بندرضاقت من تصرفات ولدها اللي كل شوي ينادي حرمته كنه مايبيها تجلس معهم.
لحقته شهد:بغيت شي.
بندر:وش فيك المهم كنت أقول لاتنسين موعدنا الليله.
شهد عصبت:صدق بايخ وماتنعطى وجه.
ضحك بصوت عالي متعمد يبي يقهر عهود وطلع للرجال مر الوقت وتغدى الكل الحريم جلسوبالصاله والرجال بالمجلس وبدو يشربون شاي ونعناع.
رن جوال شهد: هلابك.
عهود تحاول تتسمع من بعيد.
بندر:هلا والله بهالصوت.
بندر:شهد.
شهد: لبيه.
بندر:وش كان يبي سامي.
شهد توها تتذكر:إيه صح ترا أهلي كلهم مجتمعين بالثمامه ويبوني أروح معهم.
بندر:هم بيخيمون.
شهد:إيه بيخيمون.
بندر:بكره أوديك.
شهد:ليه أبي أروح حرام عليك.
بندر:لا نسيتي وعدك لي.
شهد:طيب نأجلها.
بندر:لاموبكيفك.
شهد:طيب هم الحين بيمروني.
بندر:لا مافيه روحه.
شهد:طيب خلودي يبي يروح.
بندر:لا.
شهد:خالتي شوفي بندر جنني.
أم بندرخذت السماعه: وش تبي كل شوي مشغل حرمتك كنك بزر أسمع البنت مالك شغل بها.
بندر:طيب يمه عطينياها .
أم بندر:لا مافيه.
خالد:ماما أبي أروح فمامه.
ام بندر:حتى ولدك يبي يروح.
بندر:طيب عطيني حرمتي اتفاهم وياها.
أم بندر: خذ كلمها.
شهد: هلا.
بندر: طيب خليهم يمرون خالد أنتي بكره تروحين.
شهد: طيب.
قاطعها:اليوم حنا معزومين عند خويي اللي قلت لك عنه.
شهد: تذكرت إيه صح الناس بينتظروننا.
بندر: خليهم يمرون خالد هذا أخركلام وجهزي له ملابس تعرفين خلودي راعي حوسه .
شهد:انشاء الله.
أذن العصردخل خالد مسرع:ماماماماماماماماماماما سامي جاء جاااااااااااااااء.
أم بندر:وش فيه ذى .
أم نايف:لايكون أستخف.
عهود حبيت تسوي نفسها مهتمه لأمر خالد فقالت: خلودي حبيبي وش فيك.
طالعها بطرف عين وقال: مالك دخل ماما تعالي.
عهود:طيب تعال حبني ماسلمت علي.
خالد: لا وع ماأبي.
ضاقت عهود منه أم بندر:حبيبي سلم على عهود.
خالد: مابي.
وصرخ:ماما.
شهد وهي نازله ومعها شنطه خالد: سمعتك والله سمعتك ياالله تعال.
أم بندر: على وين .
شهد: والله أهلي مجتمعين الليله في الثمامه ويبوني أجي لاكن ماأقدر لأني معزومه أنا وبندر عند صديقه اللي توه متزوج وتعرفين خالد عاد من درى بموضوع الثمامه ألح وأزعجنا بصياحه فوافق بندريخليه يروح مع أخوي.
أم بندر: فيه أحد بيهتم فيه هناك.
شهد:إيه فيه أمي وخواتي وبناتهم اللي يموتون عليه.
خالد وهويسحب يد أمه:ياالله ماما لايروح عني.
شهد ضحكت وطلعت لسامي ونبهته ينتبه على ولدها وأتصلت على أهلها ووصتهم على ولدها وسكرت السماعه .
راح خالد وجلست شهد مع الحريم بالصاله.
أم بندر: من اللي عازمكم.
شهد:محمد ولدسعد ال.....
أم بندر:ماشاء الله أجل رجع من شهرالعسل.
شهد:إيه.
عهود حشرت نفسها بالموضوع:موحلوه تروحون لناس توهم متزوجين عيب والله فشله أكيد الحرمه بتتضايق.
شهد:والله الحرمه هي من نفسها أتصلت وعزمتني وزوجها عزم بندر موحلوه نردها.
عهود:طيب متى بتروحين.
شهد:والله إذا أبوخالد أتصل علي.
نوره حست أن عهود تبي تتمشكل مع شهد فقالت:شهد ترا بندر بيجي بعد شوي روحي أجهزي عشان تروحون للجماعه.
شهدطالعت الساعه ووقفت:عن أذنكم مضطره أروح أجهز نفسي.
عهودبينها وبين نفسها:لوتملين وجهك مكياج ماراح تصيرين زينه الله يعين ولد عمي عليها.
رقت شهد فوق تنحنح بندر بيدخل يبي يرقا للجناح
أم بندر:وش عندك فوق.
بندرأنحرج وهومنزل راسه قال:نسيت بوكي .
أم بندر:أثقل مب زين كل شوي ناط بوجه حرمتك.
بندرأنحرج حس بأن كل الأنظار حوله أستأذن وراح للجناح.
دخلت شهد الجناح وتروشت وطلعت وهي لافه الفوطه على جسمها نشفت جسمها وبدت تلبس ملابسها الداخليه
دخل بندر وهي تلبس ملابسها: أموت انا على الجسم الحلو.
شهد: أطلع برا.
بندروهويقرب:ليه.
شهد: مومن عوايدك تدلعني وش عندك من الصبح وأنت مشتاق لي وتدلعني حتى تناديني بأحلى الأسامي بندر مب علي هالكلام أنت ماسويت كذا إلا إذا كنت ناوي شي.
بندر:يعني إذا كنت ناوي شي أدلعك.
شهد:إيه من تزوجتك ماتناديني بأحلى الأسامي ولاتلصق فيني إلا إذا كنت تبي شي وأنت عارف وش أقصد.
بندر:هههههههه زوجتي وعادي أدلعها.
شهد: مب حب فيني يالمصلحجي.
بندر:طيب ياالله أجهزي بسرعه أنتظرك بالصاله.
بندربينه وبين نفسه: ماسويت كذا إلاعشان أوضح لعهود أني نسيتها عشان كذا أتصل على شهد وأرسل رسايل لها إذا جت عهودعندنا.
نزلت شهد وهي لابسه عباتها أستأذنت من خالتها وطلعت ركبت السياره
وراحوا للناس وأطلعو يوم أذن العشاء ماحبو يطولون خاصه أنهم معاريس موحلوه يضايقونهم.
وفاجأها بندر بليله رومنسيه في أحدى الفنادق.
بعد أسبوع من الأحداث وفي بيت عهود
ماجدبعصبيه:أنتي ليه ماتفهمين.
عهودبعصبيه:أناولاأنت اللي تبي تاخذ فلوسي.
ماجد: لاتنسين أني خسرت الشركه حقتي وديوني بالملايين وأناالحين أسدد ديوني وأنتي ماشاء الله حسابك اللي في البنك اللي هو خمسه وعشرين مليار ورافضه تساعديني به أناقلت لك ساعديني وأردها لك حتى دالوبك مليان أطقم ذهب وألماس لوتبيعينهم جابو150,000ليه ماتبيعينهم أبي أسدد وأول ماأخلص ديني بأشتري لك ألماس وذهب بالقيمه اللي تبينها.
عهودبعصبيه:لا تحلم تاخذ مني فلس واحد.
ماجد:لاتنسين أن كل الفلوس اللي في رصيدك وكل الذهب والألماس اللي عندك كله من خيري حتى ملابسك اللي أنتي تبجخين بها كله من خيري.
عهود:تتمنن علي حضرتك.
ماجد: لاتحديني الحين احرمك من كل شي عشان تعرفين قيمه الفلس, كلما عطيتك فلوس تصرفينها على تفاهات ملابس وذهب وألماس ومكياجات والمشكله تلبسين اللبس لبسه وحده وترمينه .
عهود:أنت مالك دخل فيني.
ماجد: الشرهه مب عليك علي أنااللي يتكلم معك.
عهود: ماراح أعطيك شي من فلوسي لوتموت.
ماجد:ههههههههه قالت فلوسي قالت ترا كل شي تملكينه من خيري.
عهود:أصلآ لوانك رجال ماطلبت فلوس من حرمه تبي تسدد دينك تسلف.
ماجد:هذا أخركلام عندك.
عهود:إيه واللي تبي تسويه سوه ماهميتني.
ماجد:عهود لاتحديني أحرمك من الفلوس.
عهود:تحلم تشم شي من ريحه فلوسي حامض على بوزك.
ماجدماتحمل عنده ضغوطات نفسيه وضغوطات عصبيه كل الطرق وقفت بوجهه وكل التجار اللي يعرفهم تخلو عنه ويوم طلب زوجته أرفضت وغيركذا تقول له منت رجال
تغيرالحواراللي بينهم من حوار هادىء إلى مشكله كبيره وعهود أغلطت عليه وسبته ومن الضيق ماتحمل وسطرها كف وقفت بوجهه: طلقني ياحيوان طلقني.
ماجد:خلينا نتفاهم.
عهود:مافيه تفاهم بيننا أساسآ أنت حيوان وحقيرولاأنت رجال.
ماجد عصب:موأناالي حرمه تصرخ بوجهي ولابعد تقولين حيوان وحقير ومورجال.
لقتها فرصه ترفع ضغطه عشان يطلقها:طلقني طلقني.
ماجد: تحلمين .
عهود:لوأنك رجال طلقني.
ماجد:رجال غصبآ عنك رضيتي أم أبيتي.
عهود:منت رجال.
عصب ماجد:أوريك منهو الرجال والله لأحرمك من كل فلس خذتيه مني.
عهود:أقول لك طلقني.
ماجد:أوكيه بطلقك بس بشرط واحد كل الأملاك اللي خذتيها مني ترجع لي ومن ضمنها الرصيد والذهب والألماس كل شي مثل مادخلتي هنا بدون شي بتطلعين بدون شي.
عهودأنصدمت تبي الطلاق بس ماتبي تخسر العز.
ماجدوصل للباب وألتفت لها:أنتي طالق وبأرسل لك ورقه الطلاق إذا رجعتي لي كل أملاكي اللي أخذتيها.
طلع وسكر الباب وراه بقوه تركها وهي مصدومه هي كانت تبي الطلاق بس ماكانت تتوقع أنها راح تتطلق وتخسر الفلوس والذهب والألماس كانت تعشق الفلوس والذهب والألماس لاكن من بين صدمتها ضحكت:أخيرآ أرتحت من هذا السجن عادي ياخذ كل شي بكيفه أساسآ بندر من يعرف أني تطلقت بيتزوجني ههههههههههه يكفي أنه مليارديرهههههههههه قرب إنتقامي منك ياشهد وهذي هي الخطوه الأولى.
وفعلآ رجعت بيت أهلها وأخذ منها ماجد كل شي الفلوس الذهب العمارات والبيوت والأرصده والأراضي اللي بأسمها خسرت كل الثروه بسبب حقد وتفكير للأنتقام كانت أنانيه مع زوجها من رجع بندر من السفر وهي تخطط تخلي زوجها يطلقها ماجد كان عارف أن عهود تحب بندر ولاحظ عليها شي واحد كلما جاء طاريه تدافع عنه وتسأل عنه وعرف انها تحبه لأنه شاف صور بندر عند عهود فقرر يحرق قلبها مثل ماحرقت قلبه بخيانتها له لأنه كان حاط أشرطه تسجيل في التلفون وسمع كل حرف وكل مكالمه هاتفيه وعرف ان عهود كانت تبي تتطلق عشان ترجع لبندر حب يقهرها تركها على ذمته إلين ماتزوج بندر ومرت خمس سنوات
أمامسأله خساره الشركه كانت إختبار من ماجد لعهود وفشلت في الإختبار كذب عليها بسالفه الديون يبي يعرف هل هي تحبه ولا هل بتضحي بالأملاك لأجله ولا لا وهنا الصدمه ماحبت تمد يدها له وتساعده وعاقبها بالطلاق والحرمان من عيشه العز
بعد أسبوع من طلاقها أتصلت على بندروسمعته أغنيه وقالت له الخبروهو فرح فصار يكلمها يوميى وقرر يتزوجها وأهمل زوجته وماصار يتقبل وجودها صار طول الوقت جواله مشغول حن قلبه لأيامه القديمه اللي عاشها مع عهود وصارمايقدر يستغني عنها دقيقه وحده.
وفي يوم من الأيام
في بيت أهل بندر:
نوره:ههههههههه اللهم لاشماته.
أم بندر:وشعليك منها.
نوره:حتى زوجها طفش منها أنا قلت لكم موالجمال كل شي ماصدقتوني.
أم بندر:الحمد لله اللذي عافانا ممابلاها به.
دخل بندر وشهد:السلام عليكم.
أم بندر ونوره: وعليكم السلام.
نوره:شهد مادريتي أن عهود تطلقت.
بندريدري بالموضوع لاكن من تذكرعهود نغزه قلبه وتغيرت ملامح وجهه والكل لاحظ عليه وشهد حست بهاالشي وعصبت.
شهد: والسبب.
نوره: يقولون أنه أختبرها وسوى نفسه مهموم وكأنه خسر كل شي وقال لها أني صرت مفلس عاد عهود من سمعت بكلمه مفلس أنهبلت قال لها بأخذ من أملاكك عشان أسدد رفضت واغلطت عليه وماوقفت معه فطلقها وأخذ منها كل الفلوس والأملاك وأخته تقول أنها كانت تخونه.
بندرعصب:لا من قال طول عمرها أصيله.
أنتبه لزلته وسكت.
شهد شبت في قلبها حريقه الغيره وودها تقوم وتذبح عهود:إيه واضح.
طالعت بندر من فوق لتحت بنظرات إستحقار وصدت عنه بندر عرف ان شهد تذكرت موقف خيانته قبل خمس سنين.
أم بندر:من يقول أنها أصيله البنت غلطانه هذا إختبار من زوجها وفشلت فيه لوتحبه مابدت الفلوس عليه تستاهل ماجاها رجعت لأهلها بدون أي فلس.
نوره:يعني بترجع تلبس لبس عادي مثل أول ههههههه تحفه والله صدق مسخره كانت تشوف نفسها علينا أحسن تستاهل.
بندر:خلاص عاد.
شهد وقفت وطلعت من المكان وراحت للجناح ودخلت غرفتها وخبطت بالباب.
أم بندر:عاجبك كذا ليه تزعلها.
بندرمن عرف أن عهود تطلقت صارت شهد ماعاد تهمه: لاتخافين دلع بنات المهم هي ماتبي تتزوج.
أم بندربصدمه:وش عليك منها في بليس.
بندر:يمه أبيك تخطبينها لي.
نوره:خير لاعيوني هذي ماتاخذها.
بندر:انتي لايكثر المهم يمه طلبتك أخطبيها لي الشرع محلل لي الأربع.
نوره: لوتاخذها بتدمر بيتك.
بندر:أنابأعدل بينها وبين شهد يمه أناأحبها من زمان.
أم بندروقفت:أدري أنك تحبها وأدري أنك تمثل علينا أنك تحب شهد واضح هذا الشي بعينك وأنت عارف عهود أيش وشهد أيش شهد دخلت قلبي من شفتها وعهود ماعمرها دخلت قلبي حتى يوم خطبتها لبدر عمري ماحبيتها حاولت أقنعه بغيرها رفض والنتيجه مات والسبب انه عرف بعلاقتك فيها كيف بتامن بيتك مع وحده خاينه خانت أهلها وثقتهم فيها وكلمت واحد ماهو محرم لها كيف تبيني أرضى بوحده مثلها.
بندر:يمه أنامصمم على الزواج وبعد بكره بأكلم أبوي وعمي هذا أخر كلام.
نوره:صدق أن الرجاجيل أنانيين ماتبيها عشان شكلها ماتبيها لأنها موبيضا ولاجميله طيب هي مالها ذنب الله خلقها كذا ليه الرجال مايحسون ليه دايم يجرحون الحرمه في الصميم ولايلتفتون لها ترا حنا مولعبه بيدينكم مره تبونا ومره ترمونا بس صدقني يابندر وأمي شاهده على كلامي والله لتندم والله بتندم طول عمرك لأنك بعت شهد عشان حثاله.
بندر:أحترمي نفسك.
نوره:ياعيني والله وبدينا ندافع عنها .
أم بندر:فكر أول قبل ماتتخذ قرار لاتدمر بيتك بدون أي تفكير.
بندر:أنشاء الله بأعدل بينهم.
نوره وقفت وطالعته من فوق لتحت:أشك في هذا ماتوقعت أنك كذا كنت مثلي الأعلى وكنت دايم تنصحني بالدين والخوف من الله لاكن بعد اللي سمعته طحت من عيني يمه تلقينها هي متصله عليه لاتستبعدين شي من عهود الله ياخذها.
بندركان بيرد عليها لاكن مسك أعصابه وماأهتم كل همه أنه يتزوج عهود.




دخل الجناح لقاها تلحق خلودي تحاول تأكله ومسكته وجلست تأكله وهي ساكته كانت معصبه لأنها سمعت بندر يدافع عن عهود فلزمت الصمت لاحظت شي على بندر مبسوط ووجهه منور وطاير من الفرحه سألته:وش فيك مبسوط.
بندرمب يمها كان سرحان وقف وأنسدح على السرير وقرر ينام ولاتكلم معها ولاقال لها أي شي.
بعد مرور أسبوع من ألحاح بندر على أمه وأبوه قررت أمه تخطبها له رغم كرهها للموضوع وتمت الخطبه وبعدها بأسبوع الملكه وتمت الملكه وفي يوم من الأيام أكتشفت شهد أنها حامل فرحت كثير أتصلت على جوال بندر طول الوقت مشغول فحبت تسوي له مفاجأه راحت للبيت وأول مادخلت شهد للجناح وبندر مايدري انها جت من بيت أهلهاكانت تسمعه يضحك حبت تتسمع والصدمه انه يكلم وحده.
بندر:أه ياقلبي أخيرآ صار حلمي حقيقه من يصدق أني بأتزوج حبيبه قلبي عهود , عهود أحس أني بحلم.
عهود: لاياقلبي بعلم بعلم ومابقى إلا أسبوعين على زواجنا.
بندر:والله لأحط لك أحلى عرس بالعالم لأخلي كل الجرايد تتكلم عنه.
عهود:ياالله من يصدق أني رجعت لك ياه قد أيش مشتاقه لك.
بندر:وأناأموت فيك ياقلب بندر.
شهد أنزلت دموعها وحطت يدها على بطنها وقررت ماتعلمه بموضوع حملها وأتصلت بسامي وجاء عند الباب قبل ماتطلع قررت تدخل شافت بندر منسدح على بطنه ويبوس الجوال مثل المجنون ويقول أحبك موت والله موت ياعهود.
أنتبه لشهد تعدل بجلسته وسكرالجوال بوجه عهود أنصدم بوجودها:أنتي من متى جيتي.
شاف عيونها حمرقرب منها: شهد وش فيك.
شهد:ماتوقعت أنك دنىء لهالدرجه.
بندر:أسمعيني بس.
شهد:أنت اللي أسمعني ورقه طلاقي توصل لي بكره مثل مادخلنا بالمعروف نطلع بالمعروف.
بندر:لحظه شهد أسمعي.
نزلت وبندر كان يلحقها:لحظه شهد.
مرت بالصاله وقفت كان الكل مجتمع أخوانه وخواته وحتى امه وابوه قربت من خالتها خذت خالد وطالعتهم .
أم بندرقلبها ناغزها:شهد وش فيك.
شهد:ولاشي بس الظاهر أن أحنا مانصلح لبعض.
ابوبندر:شهد وش ذا الكلام.
شهد: خالي مانصلح لبعض.
أبوبندر:ليه.
شهد:هوخلاص ماعاد له حاجه فيني مادام أنه خذا حبيبه قلبه.
طالعت بندر بنظرات توصف كل شي بداخلها نظره كره وحقد وإشمئزازوألم وحزن واسى على حظها اللي طيحها بواحد مايبيها.
صرخت:بندرطلقني ولاترا بأفضحك عند أهلك.
بندر:مستحيل.
شهد:منت رجال وطول عمرك بتكون رخمه تفوه على وجهك ياحقير.
بندرظل واقف بمكانه والكل أنصدم يوم شاف شهد تتفل بوجه بندر وتطلع أبوبندرعرف أنها متضايقه ماحب ينكد عليها
طلعت والكل عذرها أما بندرفوقف مصدوم مايدري وش يسوي رجع لجناحه وقفل عليه الباب ورجع يكلم عهود وماأهتم بشهد.
مرت الأيام بسرعه ومابقى على العرس غيريوم واحد وأم بندر رفضت أن عهود تسكن عندهم ماتبي تشوفها لاكن إصرار أبو بندر خلاها توافق.
بندرنسى شهد وتناساها كلما فكر يتصل عليها تتصل عليه عهود وتنسيه اللي حوله
أهدى لها هدايا كثيره أكثر من الهدايا اللي قدمها لشهد وأهدى لها أربع أطقم ألماس في الشبكه وأعطاها 300 ألف مهر وحط الزواج في أفخم فنادق الرياض ومن الفرحه جاب فنانه مشهوره وجاب فرقه إستعراض عالميه وأختار لها أغلى الكوش كانت الترتيبات قمه بالإبداع الكل عرف أن بندر يحب عهود بسبب تصرفاته المجنونه.
لونتذكر كيف كان عرس بندر وشهد كان المهر30 ألف وماأعطاها شبكه أعطاها طقم عادي بالعرس ويوم يراضيها أما طقم الصباحيه من أمه بس هذا اللي قدمه بندر لشهد وماننسى 3هدايا فقط أهداها لشهد من عرفها.
ويوم العرس قاعه أقل من عاديه والكوشه قيمتها رخيصه وشهد أنزفت ألحالها بدون بندر.
صح فرق شاسع
نرجع للأحداث.
بندرقلبه ناغزه على شهد لأنه حلم بها حلم مرعب فطلب من أمه تكلمها وترجاها تعزمها للعرس أم بندر رفضت لاكنه ألح ورضت وأتصلت أم بندر ترجت شهد تجي ورفضت وكلمها أبوبندروترجاها تحضر ماحبت تكسر بخاطرهم واقفت.
في ليله العرس الكل مبسوط إلا أهل المعرس لاحظ بندرالحزن بوجه خواته وأمه حس انهم حضرو وهم كارهين الحضور.
نوره منحرق قلبها ومقهور وأم بندرعورها قلبها على شهد ونجود جالسه وكارهه تسلم على أحد دخلت شهد وكانت لابسه عباتها وملبسه خلودي دقله ظمتها أم بندر وجلست تصيح هي والبنات فجأه جاء وقت الزفه وأم بندر قلبها يزيد ألم تحس أن في شي ناغزها.
أنزفت العروس ودخل المعرس ومن فرحته كان يمشي مسرع وأول ماوصل للكوشه باس جبين عهود ونسى نفسه وضمها.
شهد تطالعه أول مره بحياتها تشوفه مبسوط للدرجه هذي كانت تطالعه وهي مقهوره ودها تذبحه هو وياها, دخل أبوه وعمامه وامه عيت تسلم عليه أبوبندر أنتبه لشهد راح لهاوباس راسها وشهد بكت بكى قهر
راح خالد للمنصه قرب من أبوه كانت يده مليانه كاكاو أعطى أبوه ورقه وقبل مايمشي مسح يده في فستان عهود وأنحاش.
عهود سبته:الله ياخذك أنت وأمك. سمعهابندروأنصدم بس لزم الصمت.
فتح الرساله كانت طويله فجأه سمع صوت صراخ برا القاعه.
جاء أبوبندر يصرخ:ألحق يابندر شهد ماتتحرك.
بندرمايدري ليش قام وترك عهود ألحالها على المنصه قدام كل الناس وراح مسرع لشهد أتصلو بالإسعاف أنقلوها للطوارىء.
في القاعه كانت عهود على المنصه معصبه وتبكي المعازيم يطالعونها ويتكلمون وبعضهم يضحكون من فشيله عهود تفشلت قدامهم تركها عريسها بليله عرسها وراح لزوجته الأولى.
خذتها أمها لغرفه العروس وأهلها كلهم حولها.
عهود:شفتي يمه راح لها.
أم نايف:بيرجع لاتخافين.
عهود: كان كل شي زين فجأه طلعت ذى الحيوانه ودمرت كل شي فشلني قدام الحريم واللي قاهرني أمه وخواته وخالاته ولاأحد منهم سلم علي.
ريم:طبخآ طبختيه يالرفلا أكليه.
عهود:أناناقصتك أنتي بعد.
نوف:والله محد قالك أخذيه مرده لحرمته الأولى ويمكن تكون نزوه ويطلقك.
أم نايف:فال الله ولافالك, أنا قلت لك وش لك بالزواج من واحد متزوج رفضتي تحملي النتايج حتى أم فهد شكلها مارضت عن هالزواج.
عهود:أوف أنتو أهل أنتو بدال ماتتصلون عليه تنقدون علي.
عند صاله الطعام
أم بندرأتصلت على بندر وأبو بندر ولاأحد رد قلبها ناغزها صارت تروح وتجي تنتظر أحد يطمنها ولا في رد.
بالمستشفى
سامي:بشر يافواز.
فواز وهو يطالع بندربحقد: هي في غيبوبه.
أبوبندر:وش السبب.
فواز بضيقه:أسأل أولدك هو ابخص.
أبوبندر:بندر وش صاير.
فواز:أنامليون مره حذرتك لاتعذبها لاتجرحها وكني أحاكي جدار.
بندرلازم الصمت تذكر الكابوس اللي حلمه اليوم في شهد مسك راسه وضغط عليه بقوه.
سامي بسخريه: رح لعروستك تنتظرك.
فواز من سمع ذي الكلمه أنفجر غضب مسك بندرمن ثوبه: وتقول ماسويت شي أطلع برا برا أنت واحد ماعندك ضمير جاي عشان أيش تمثل دور المسكين اللي خايف على زوجته .
بندر مارفع عيونه ظل ساكت أما أبو بندرضاقت به الدنيا حس أنه السبب لأنه كلم شهد وأقنعها تجي.
فوازنادى الأمن وطلعو بندر من المستشفى كان يحاول يدخل ومنعوه سب نفسه وسب عهود وسب دنيته على اللي سواه.
راح للفندق أخذ عهود وراحو للفندق اللي هم بيباتون فيه دخل من دون نفس جلس على الأريكه كانت عهود مبسوطه ومقهوره
عهود:بندر وش فيك.
بندر:ولاشي.
عهود:طيب ليه محزن.
بندر: مصدوم من نفسي.
عهود:ليه.
بندر:ولا شي.
وقف حس ان الدنيا ضايقه به لدرجه أنه صار حزين كأنه بعزاء طالع عهود اللي كانت متزينه وصاير جمالها يبهر أبتسم لها مجامله وراح للباب وطلع.
عهود عصبت:اليوم عرسي ويتركني.
غيرت فستانها ويوم شافت بقعه الشوكولاته في فستانها دعت على خالد
دخل بندروهو مايدري وش يسوي شافها لبست قميص نوم لاكن إحساسه بالذنب تجاه شهد معذبه طالعها من فوق لتحت وغمض عيونه وتنهد مايدري ليش هو متضايق طلب عشاء لهم وأنسدت نفسه عن الأكل وقام عهود عصبت لأنه ماعبرها
عهود:لهاالدرجه يهمك أمرها.
بندر:هي زوجتي مثل ماأنتي زوجتي.
عهود:ليه ضايق صدرك.
بندر:عهود والله مالي خلق لأحد.
عهود:حتى أنا.
بندر:أوف عهود خليني بحالي .
عهود:طيب اناعروس.
بندر:عروس والله أدري أنك عروس ولا بعد مستعمله يعني مجربه الوضع مرتين فلاتضايقيني لاحقه خير بس خليني بحالي.
عهودعصبت ودخلت الغرفه وخبطت بالباب وراها.
تذكر الرساله اللي عطاه إياهاخالد أخذهاوبدأ يقرأها
بسم الله الرحمن الرحيم
إلى هادم سعادتي ومدمرقلبي بندر
أبعث لك هذه الرساله وقد كتبتها بدم قلبي وبإحساس روحي
إليك يامن هدم روحي وعلق قلبي به وجرحه
طعنتني بكل مافيني وزدت طعناتك لين مات خفوقي
تعبت أفكر ليه أنت ماتبيني
تعبت أفكرليه تجرح قلبي
تعبت أفكر كيف أهون عليك
أدري الشرع حلل لك
لاكن انت جبتها بالصميم
جبتها عالجرح وكنك مادريت وأنت قاصد ماهي عني أصدفت
والدليل أنك تبسمت ومشيت وأناأناديلك ولايمي ألتفتت
من عرفتك وأنت تجرح ماأكتفيت
دنيتي وهي دنيتي منك أكتفت
أقوى صدماتي من يدينك خذيت وهذي صدمه ومن جديد شرفت
تعبت ليماقلت بس وحالي تردت بأسبابك
ليه تطعني ليه تحرق قلبي خيانتك لي بالإستراحه معها عند المسبح عمرها مافارقت عيني
أدري أني مقصره وأدبشه وغبيه أدري اني ماأنفع لشي
أدري أني صعب أستوعب وأدري أني مهمله بكل شي لاكن هذا مايغفر لك تاخذ علي وحده مثل عهود
لوطلبت وحده غيرها أخترت لك بنفسي أحسن البنات لاكن خاب ظني فيك
طحت من عيني بعد ماكنت غالي.
تدري وش أمنيتي أموت في نفس الليله اللي تنزف فيها مع عهود يارب خذ روحي قبل لايدخل عليها
ياليت تحط نفسك مكاني ساعتها ماراح تلومني لوأطلب الطلاق
بتقول بأعدل بينكم بأقول ماأعتقد تدري ليش لأنك من تملكت عليها وجوالك مشغول بشكل يومي طايح معها غراميات ومتجاهلني وتاركني في بيت أهلي ولاسألت عني فكيف بتعدل وأنت تغليها أكثر مني كيف بتعدل وأنت تحبها وتكهرني تذكر كلامك لي في أيام ملكتنا كنت تقول لي دايم مانصلح لبعض خلينا نفترق كان هذا الموال اللي تكرره
في كل مكالمه تذكر كيف كنت تطالع الحريم وتناظرني بنظرات حزينه وتتحسف على حظك خلاص أنت خذت اللي تبي ماعاد لك رغبه فيني
أتذكر كلامك يوم طلبت منك 1000 ريال بس عشان أطلع فستان من المشغل رفضت وهزئتني
أماعهود عطيتها 300,000 مهر لها وأنا بس 30 وتقول بأعدل إذا هذي هي البدايه فأتوقع أنك بتظلمني لأنك تبي عهود وتحبها أماأنا فاالله يوفقني بأحد غيرك يبيني لنفسي مو لشكلي
زوجتك:
بقايا قلب محطم
(شهد)
حط يده على راسه يبي يستوعب المكتوب قراها مره وثنتين وعشر وتذكرشكلها يوم كانت طايحه ماتحمل وقرريدخل الغرفه
ودخل وجلس على السرير يبي ينام ماقدرصوره شهد مازالت بوجهه.
راح للحمام عهود فرحت لاكنها أنصدمت يوم ماألتفت لها توضى وصلى ودعى ربه يشفيها.
وراح نام وترك عهود وهي متضايقه من تصرفاته.
مرت ثلاث أيام وبندر مالمس عهود كان من يصحى من النوم يروح للمستشفى
ومازالت شهد بغيبوبه.
راح لبيت أهله الجو كئيب سمع أمه وخواته يتكلمون وماأنتبهو لوجوده.
أم بندر: تزوج ذي اللي ماتتسمى جتنا المصايب والله أن قلبي محروق على شهد يقول أبوكم أنها في غيبوبه عساها تطيب.
نوره:محد بيتحسف غير بندر تلقينه طاير من الفرحه معها حسبي الله عليها.
نجود:قلت له لاتاخذها ماسمع الكلام.
ضاقت به الدنيا وطلع من بيت أهله قرر يودي عهود لبيت أهلها دخلت عندهم وهي تصيح وتدعي على شهد بالموت
مرشهرعلى حاله شهد فواز عرف أنها حامل بس ماحب يخبر بندرقبل مايعرف وش السالفه
وبندركل يوم يسأل عنها ولافيه فايده مازالت بغيبوبه
عهود منقهره من تزوجت وبندر تاركها شهر عند أهلها ولالمسها أبدآ.
فجأه في يوم من الأيام دخلت النيرس عند الدكتور فواز وهي تركض:صحت من الغيبوبه شهد صحت.
طمر فواز مثل المجنون راح لها دخل عندها مسك يدها:سلامتك ياقلب خالك هاه كيفك الحين.
شهد حركت راسها عورها : وش السالفه.
فواز: لك شهر وانتي بغيبوبه قولي لي وش صاير.
شهدوهي تتذكر أنزلت دموعها لاشعوريآ.
مسك يدها فواز:شهد مافيه داعي تخبين بقلبك قولي لي .
شهدهزت راسها بمعنى لا.
وصل الخبر للكل وفرح بندر وفرحو أهله وأهلها وبدأ العلاج مع الطبيب النفسي واللي هو الدكتور فواز
بندركان يجي كل يوم يستمع من ورا الباب لأن فواز حالف أن شافه داخل عند شهد ليذبحه.
وفي يوم من الأيام كان أبوبندر وفوازعند شهدلأنها طلبت تشوفهم لأنها قررت تتكلم.
أبوبندريطالعها صارت نحيفه مره من الهم توها صغيره على الهم لاكن بندر ماقدر صغر سنها.
أبو بندر:وش فيك ياشهد.
شهد:خالي ابي الطلاق.
أبوبندر:ليه.
شهد:تبون تعرفون ليه أبي الطلاق لأن ولدكم ماراعى مشاعري .
بدت تتكلم عن كل المواقف اللي صارت لها مع بندر عن كل موقف حزين تكلمت عن إنتقاداته لها أبوبندرمنصدم.
وتكلمت عن إهاناته لها من الملكه إلى أخرلقاء بينهم وتكلمت عن خيانه لها في الإستراحه وعن قله أدب عهود يوم تغريه بالمايوه الأسود وكيف بندر جلس يبوس فيها وقالت له أن بندر طلب منها تنزل الطفل والإنهيار العصبي الأول والثاني والثالث والرابع اللي سبب لها غيبوبه أنتهت من الكلام مسحت دموعها طلع أبوبندر وهو متضايق ماتوقع أن ولده لهالدرجه وقح وحيوان
وفواز عصب وحلف يخلي بندر غصب طيب يطلق شهد.
دخل أبو بندرالبيت وراح لجناح عهود وبندرطق الباب فتح له بندرالباب وهومتضايق أبوبندر صفق بندركف.
عهود طلعت: عمي وش صاير؟.
أبوبندرهجم عليها وضربها وهي تبكي بندر حاول يفك أبوه ماقدر وبعد محاوله قدر يفك عهود من ضرب أبوه وقال:خير يبه ليه تتهجم عليها.
أبوبندر:لأنها حيوانه ياقليله الأدب فيه وحده عاقله تطلع لولد عمها بمايوه أسود تراني عرفت كل شي عذبت البنت كانت تحبك وكذا تجازيها .
عهود قلبها يخفق من الخوف خلاص حست أنها بتروح فيها بماأن عمها درى فأن أبوها وأخوانها وعيالهم بيدرون وبيذبحونها.
بندرساكت سحبه أبوه معه وهويتوعد بعهود ونزلو تحت حلف بندر لأبوه يراضيها وحلف أنه ماراح يزعلها سكت أبوبندر يبي يعطي بندر فرصه مايبي يظلم شهد.
مرأسبوعين وطلعت شهد من المستشفى كانت حامل ومحد يدري غير فوازخالها فقط حبست نفسها بغرفتها وولدها خالد كان ينوم مع سامي وأحيانآ مع أم وليد.
كانت منسدحه على السرير رن جوالها ردت بدون ماتشوف المتصل:هلا.
بندر:هلاحبيبتي.
شهد:هههههه ضحكتني قال حبيبتي قال خلنا صريحين لاأنت تحبني ولاشي فخلنا ننفصل احسن لنا أنت خذت اللي تبي خلاص حبيبتك عندك وش تبي فيني.
بندر:طيب وأنتي.
شهد:الله يعوضني بغيرك.
بندرعصب: غيري من تقصدين.
شهد:ياالله صدق كلآ يرى الناس بعين طبعه بابا ترا أنا موزيك أنت وعهود وخل في بالك أني أبي الطلاق بأيه طريقه.
بندر:وخالدمايهون عليك.
شهد:مثل ماهان عليك بيهون علي الله بيعوضه بأب رحوم مايفكر بنفسه غيرك.
بندر:أنتي من جدك تبين الطلاق بأكون صريح معك كنت بخليك على ذمتي عشان خالد وأمي بس مادامك تبين الطلاق
بيجيك أساسآ أنتي اللي في النهايه الخسرانه..
شهد:بندر بأمانه أنت تبيني.
بندر:بصراحه لا وزواجي منك غلطه شوفي تبين تتمين على ذمتي أهلآ وسهلآ ماتبين روحي ماراح أخسر شي حبيبتي وعندي والحمدالله وأنتي تعرفين كيف كانت حياتي معك أول ماتزوجتك أنتي عارفه أننا مانصلح لبعض ولاراح نصلح لبعض مثل مادخلنا بالمعروف نطلع بالمعروف أفضل لي ولك.
سمعته أغنيه
بريحك مني خلاص وأغيب عن عينك مادام هذا مطلبك لازم أحققها
وبطلبك اخر طلب الله لايهينك قل لي أحبك حبيبي بخاطري أسمعها
،،،،،،،،،،،،،،،،،،،،،،،،،،،،،،،،،،،،،،
وسمعته قصيده
هذا هواللي تبيه أني أرحل من حياتي واشعل عيوني بليه
بس خلاص بذمتك هذا كلام أني أرجع من جديد أرجع أفرش كل تعب عمري وأنام
زين لحظه لوسألوني الناس وينك وأن درو ضحكه عيونك عن عيوني سافرت وردت لعينك
بذمتك قول وش أقول
قول قول الله يخرب بيت بيتك توني يادوبي بديت بعت عمري وأشتريتك خطوه خطوه واشتريتك
توني باطراف البدايه مدري وشلون أنتهيت
ياخي حس والله عيب اللي تبيه أني أرحل من حياتك واشعل عيوني بليه
لاجبينك شمس واحساسك مطر
لاعيونك شوق وشعوري دفا جبت لك بيدي إبتسامات العمر ليه تكسرها على أطراف الشفا
ولاأنا مثل النهر ابقى نهر من تحوسه ترجع تشوفه صفا
هذا هو اللي تبيه وهذا هو اللي قدرته
روح هذا هو اللي تبيه
سكرت بوجهه عرف أنها خلاص ماتبيه حاول معها لاكنها قالت لفواز يتصرف لأنها تعرف أن فواز قول وفعل
وفعلآ أقنع أبوبندر يقنع ولده يطلق شهد وطلقها بسبب أنه ماعادت تهمه كان يبي يخليها على ذمته عشان ولده لاكن يوم شاف إصرارها بالطلاق ومن سمعت بالخبرأنهارت وجلست تبكي ليل نهار وتدعي ربها ينصرها على عهود وبندر وبعد مرور شهور من الحزن قرر فواز يعالجها ويبعد عنها الإكتئاب وبدأ يقنعها تعيد حساباتها بنفسها وبعد علاجات نفسيه قررت تصير ناجحه وتقهر بندر مثل ماقهرها يوم سماها بالفاشله وصممت تنجح وتقهر العذال.
ولدت شهد وجابت توأمين أولاد سمتهم نايف ونواف وبندر نساها لأن عهود أغرته في كل شي وخلته يصرف ثروات على تفاهاتها وخسرته مبالغ على أمور تافهه وخلته ينسى ولده خالد.
مرت سنتين على الأحداث وشهد قررت تكمل دراستها لأنها بالجامعه وبقى لها سنه وتتخرج وقررت تنسى الماضي وتبدأ صفحه جديده
أمابندرمن طلق شهد والمصايب تجيه من كل مكان الله بلاه بعهود اللي خسرته كل ثروته بطلباتها دلعها دلع ماكانت تحلم بزيه كانت مهمله عيالها ومهتمه بنفسها.
في أحدى القصور الفخمه في دبي كان حمد جالس ومصدوم من الخبر اللي سمعه وموقادر يصدق الخبر
حمد:معقوله مستحيل يكون عندي ولد يحمل أسمي.
الدكتور:للأسف طال عمرك التحاليل كلها أثبتت أنك عقيم مسأله الإنجاب مستحيله.
أم حمد:يعني خلاص ماراح أشوف حفيد منه أبد.
الدكتور:للاسف مستحيل يحصل هذا الشي لأنه يوم كان صغير طاح من فوق الحصان وطيحته هي سبب العقم.
حمدوقف وطلع من المكان وهومعصب.
أعرفكم بعائله حمد.
أم حمد:44سنه أسمها شيخه طيبه لاكن فيها شويه عصبيه صعب إقناعها صارمه ماتعرف اللف والدوران همها سعاده عيالها.
الأخ الأكبرحمد:28سنه تزوج أكثر من مره وكل زوجاته أطلبو الطلاق لأنهم يبون أطفال تزوج وحده وحملت وبعد ماولدت جابت ولد كان مبسوط لاكن بعد سنتين أكتشف ان الولد مو ولده وأن زوجته حملت بالحرام عشان تتنعم بالعز والفلوس فطلقها ومن عقبها قرر مايتزوج أبد ومن مات أبوه وهو متحمل مسؤوليه الكل.
حمدان:26سنه اعزب يشتغل بشركه العائله.
هنادي:24سنه تدرس بالجامعه.
هذي العائله غنيه جدآ وأصلهم من أغنياء الإمارات لاكنهم عاشوا بالسعوديه سنوات وأخذو جنسيه سعوديه وصار كلامهم سعودي ميه بالميه وفي كل عطله يروحون لدبي يزورون أقاربهم ويرجعون للسعوديه لأن هنادي تدرس بالجامعه وحمد وحمدان يشتغلون بشركتهم.





ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ






بعد إنتهاء الإجازه رجع الكل يداوم
الساعه 8صباحآ
(في جامعه الملك سعود للبنات):
كانت شهد جالسه تلف عباته مرت من عندها وحده مستعجله ومن العجله طاح منها جوالها.
شهدخذت الجوال ونادت البنت لاكن للأسف البنت أختفت.
سمر:هااااااي.
شهدأرتاعت:هلا وأنتي ماتعرفين تهدين صوتك روعتيني.
سمر:هههههههه معليش ياشهوده ماأقصد شفتك سرحانه فقلت أخرعك هههههههه.
شهد:صدق بايخه.
سمر:تعالي البنات مجتمعين في نفس المكان اللي دايم نجلس فيه ومجهزين الحلا والقهوه جبتي الفطاير.
شهد:إيه خذي ذا الكيس .
سمر:واو كاكاوات وفطاير وشيبسات البنات بينهبلون.
شهد:خلينا نروح لهم أحسن.
خبت شهد الجوال بشنطتها وجلست مع البنات.
سلمت على الكل وأجلست فجأه رن جوال البنت شافت الشاشه المتصل حمد ردت عليه يمكن يعرف صاحبه الجوال.
شهد:ألو.
حمد: هنوده كيفك.
شهدأرتبكت.
حمد: حبيبتي نسيتي بوكك مع السواق هو واقف برا روحي خذيه وثاني مره لاتنسينه أوكيه.
شهد تنحنحت:السلام عليكم أخوي أنت تعرف صاحبه هذا الجوال.
حمدتعجب:من أنتي وين هنادي.
شهد:والله أنا كنت واقفه ومرت وحده مستعجله وطاح منها جوالها وأنا ماأدري منهي.
حمد: حصل خير.
شهد:ممكن تعلمني أسمها وباي قسم عشان أوصل لها جوالها.
حمد:أنتي تدرسين بالجامعه.
شهد بحده صوت:ممكن تعطيني أسمها.
حمد:هنادي محمد زايد أل.......قسم محاسبه.
شهد:مشكور مع السلامه.
سكرت قبل لايتكلم وماعطته فرصه يشكرها.
سمر:وش فيك وجهك محمر.
ساره:ههههههههه شكلك مضحك.
شهدقالت لهم كل السالفه وضحكو عليها.
جواهر:أنتي تعرفين البنت.
شهد:إيه هي في نفس قاعتي نسيتوأني أدرس محاسبه.
سمر:شكلها متأخره على المحاضره إلا على فكره ليه ماحضرتي محاضرتك.
شهد:أنتو السبب أغريتوني بالقهوه وأقنعتوني ماأحضرها.
جواهر:هههههههههههه صدق خبله.
شهد:طالعه عليكم هههههههه.
وكملوجلستهم بسوالف وضحك.
الساعه 10 صباحأ أتجهت شهد للقاعه وسألت عن هنادي وشافتها جالسه تبكي.
شهد:عفوآ الأخت هنادي.
هنادي:إيه أناهنادي.
شهد:أنتي هنادي بنت من.
هنادي: بنت محمدزايدأل....
شهدأبتسمت لها:جففي دموعك وخذي جوالك.
هنادي بفرحه:وشلون لقيتيه.
شهد:أناشفتك وأنتي مستعجله وكنتي تركضين وطاح منك جوالك.
هنادي: تصدقين أنا أول مره اجي لجامعتكم لأني درست بدبي وجيت أكمل دراستي هنا وماأعرف متى المحاضرات ولاأعرف أحد.
شهد: اها أنتي جديده هنا.
هنادي:إيه.
شهد:أنا شهد ثالثه جامعه قسم حسابات.
فرحت هنادي:حتى انا في ثالثه جامعه ونفس القسم.
شهد:أجل وش رايك أخذك بجوله حول الجامعه وأعرفك بأقسامها.
هنادي:مشكوره ياقلبي.
شهد: ولو العفو.
شهد أخذت هنادي بجوله في الجامه وعرفتها بصديقاتها وصارت هنادي جزء من شله شهد وصارت بينهم صداقه قويه.
وهنادي من راحت لبيتهم وهي تتكلم عن شهد عند أمها وأخوانها في كل شي.
في بيت أهل بندر
في صاله البيت
بدور:خالي بندرأنت ليش ماتجلس معنا.
بندر:مشغول.
بدور:بس أنت دايم تجلس بجناحك وماتنزل عندنا أول يوم فيه شهد كل يوم تنزل وتسلينا وتضحك معنا الحين غير ماتجلس ولاتحاكينا أبد.
عهود نزلت وهي كاشخه:السلام.
وقفت نوره وراحت لغرفتها وهي تناظر عهود بنظره كراهيه.
نجودوقفت:جاء تركي ياالله بدور خذي اخوانك ونادي الشغاله بنمشي.
بندر ضاق صدره من تزوج عهود والبيت كئيب أمه حزينه أبوه دايم يناظره بنظره أسى وعتب وأخته نوره ماتتكلم معه وغير كذا إذا جت عهود كل وحده تقوم من مكانها وتطلع أو تجلس تقرأ مجله أو تلعب بجوالها ولاحظ كراهيتهم لعهود وتجاهلهم لها
ولاحظ أن عهود ماتهتم لأمر أهله أبد.
عهود:وش فيهم من شافوني أطلعو.
بندر وقف:أسألي نفسك.
راح للجناح وعهود منقهره من تصرفاته ماتدري أن كلام بدور فتح جرح في قلبه كان ناسيه وهو شهد.
جلس بغرفته وهو متضايق:ياالله وش صار لشهد تزوجت ولا لا وولدي خالد هل ياترى بيعرفني إذا شافني ولالا.
دخلت عهود وكالعاده سحرته بإغرائاتها وخلته ينسى حتى نفسه.
مرت سنه بسرعه البرق وصارت هنادي توام روح شهد وكل أسرارها عندها
وفي يوم من الأيام شهد أعطت هنادي سيدي كتبت فيه كل مذكراتها من تزوجت بندر إلين يوم طلاقها وكل شي عنها مكتوب فيه خواطرها احاسيسها معاناتها كل شي مكتوب.
وهنادي من قرت السيدي وهي تبكي وتدعي على بندر وصارت كل يوم تمدح في شهد عند أهلها
ام حمد:بصراحه من كثر ماتسولفين عنها جاني فضول أشوفها.
حمدان:أعزميها عندنا.
أم حمد:إيه أعزميها.
حمد مب يمهم صح أن شهد خشت مزاجه من كثر ماتمدح فيها هنادي بس هو شال فكره الزواج من راسه.
حمدان: أبي أعرف هي تاجره.
هنادي:لا هي من الطبقه الوسطى تدرس وتشتغل في نفس الوقت.
أم حمد:هي ليش تشتغل؟.
هنادي:هي ماتحتاج فلوس بس تبي تجمع فلوس تدخرها لعيالها.
أم حمد بصدمه:هي متزوجه.
هنادي:هي تزوجت واحد مليارديركان أكبر منها بسبع سنوات أوتسع سنوات كان عمرها 15سنه يوم تتزوجه ماكانت تدري أنه مليارديركانت تظن انه واحد عادي الكل مدحه لأنه خلوق وطيب فتزوجته وبعد الزواج أكتشفت انه ملياردير كان يبي يشوف هل هي طمعانه ولا لا وصارت ماتفكربشي أسمه فلوس لأن أهلها ماقصرو عنها بشي والفلوس ماتهمها.
حمدان:معقوله فيه أحد مايهتم بالفلوس.
هنادي:إيه شهد والدليل أن رصيدها بالبنك 500,000ومحد يدري عن هذا المبلغ .
حمدان:كيف جمعت هذا المبلغ.
هنادي:أشتغلت مصممه ديكورات وصممت تصاميم حلوه وباعتها بمبالغ وجمعت الفلوس عشان تأمن مستقبل عيالها لأنها ماتبيهم يروحون لأبوهم اللي باعهم عشان بنت عمه.
حمدان:صراحه رحمتها.
أم حمد:هنادي قولي لي قصتها.
هنادي فلت كل الشريط وقالت لهم سالفه شهد بالتفصيل الممل حمد تأثر وبان عليه التأثر.
حمدان:حمد وش فيك.
حمد:وش عليك أنت المهم هنادي صديقتك ذي تقبل صدقات.
هنادي شهقت:تبي تذبحني أنت الحين هي يوم تطلقت رجعت لزوجها كل العمارات اللي كتبها بأسمهاورفضت تاخذ منه ريال واحد حتى المصروف اللي يرسله لولده يرجع له ومانقص منه شي شهد لوتموت جوع ماتمد يدها لأحد كرامتها فوق كل شي وبعدين راتب أبوها 20,000 ريال مااعتقد تحتاج شي.
أم حمد رق قلبها لشهد:أعزميها وأناأمك.
هنادي:أنشاء الله.
حمد راح لغرفته شاف لاب توب هنادي مفتوح شاف حافظه مكتوب عليها مذكره توأم روحي شهوده فتح البلوتوث وأرسلها لجواله وشاف الماسنجرمفتوح دخل عليه شاف رساله تنبيه والمرسل شهد.
أبتسم هذا معناه أنها موجوده على الماسنجر.
اتصل على هنادي وقال لها أنه يبي يستعمل لاب توبها لأن لاب تبه خربان وطبعآ هذي كذبه منه وهنادي على نياتها وافقت وهي ماتدري ان حمد ناوي على نيه.
دخل الماسنجر منتحل شخصيه هنادي وكتب:
(هنــــــوده الحلـــــوه):
باك معليش شهوده تاخرت عليك.
(بقايا قلب محطم):
هلاقلبي وينك لي ساعه أرسل لك ماتردين.
(هنــــــوده الحلـــــوه):
كنت مع الأهل المهم شهوده كنت باسالك ليه تزوجتي؟ معليش على هذا السؤال بس عندي فضول.
(بقايا قلب محطم):
تبين الصراحه كنت مراهقه وهمي سعه الصدر ماكنت أهتم غني ولا لا همي أنبسط وكنت أحب المغامره وكنت اشوف أختي تمدح في زوجها وتحبه ويحبها فقلت أتزوج يمكن أصير مثل أختي بس صارت حياتي كلها تعاسه.
(هنــــــوده الحلـــــوه):
ياقلبي والله ماكنت أدري طيب ليه هوطلقك.
(بقايا قلب محطم):
لأنه كان يحب بنت عمه ومن درى أنها تطلقت تزوجها علي ماتحملت لأنه خانني قدلم عيني.
وبدت شهد تقص لها كل القصص المؤلمه وهي ماتدري أن اللي يكلمها بأسم هنادي هو حمد.
(هنــــــوده الحلـــــوه):
لويخطبك أحد بتوافقين.
(بقايا قلب محطم):
لا إلا إذا كان إنسان يقبل يعامل عيالي كأنهم عياله.
حمد ضاق صدره
(هنــــــوده الحلـــــوه):
شهود تكفين أرسلي لي صوره عيالك.
بعد دقيقتين وصلت رساله فتحها لقاها صوره ثلاث أولاد وفيهم جمال سبحان من خلقهم
حمد انبهر من جمال عيالها.
(هنــــــوده الحلـــــوه):
شهود وش أساميهم.
(بقاياقلب محطم):
الكبير خالد سبع سنوات والتوأم نايف ونواف ثلاث سنوات.
(هنــــــوده الحلـــــوه):
الله يخليهم لك.
(بقايا قلب محطم):
أمين.
هنادي أتصلت على شهد وأنصدمت يوم قالت لها شهد أنتي الحين تسولفين معي بالماسنجر ليش متصله تذكرت أنها فاتحه إيميلها وماسكرت اللاب توب فعرفت أن حمد هو اللي يسولف مع شهد ضحكت وراحت لغرفه حمد.
دخلت وشافته متضايق وهموم الدنيا كلها براسه وهو يقول:ياقلبي عليها ماتستاهل.
فقالت:أحم أحم وش تسوي.
حمد أرتاع وسكراللاب توب وقال: متى دخلتي.
هنادي بإستهبال:من قلت ياقلبي عليها ماتستاهل .
حمد:بنت وش قلت أنا.
هنادي:تراني كاشفتك دقيت على البنت وقالت لي أنتي الحين تسولفين معي بالماسنجر ليش متصله هههههههههه حمد علي هالحركات المهم وش رايك تتزوجها.
حمدأنصدم من كلام أخته توقع أنها بتفضحه.
هنادي:حمدهي طيبه والله وحبيبه وأنت تتمنى أطفال هي صغيره وعندها 3أولاد وش رايك تستر عليها وتعامل عيالها كنهم عيالك.
حمدماعجبه الوضع:أقول خذي لاب تبك وأطلعي.
هنادي لقتها فرصه:حمد وش رايك اكلم البنت بالمايك وبقول لها قصتك وبشوف وش بتقول بس ماراح أقول لها أنك أخوي.
حمدطالعها بنظرات تعجب عجبته الفكره بس حب يكابر.
هنادي فتحت المايك وطولت على السماعات عشان يسمع حمد الكلام.
هنادي:معليش بس تعبت من الكتابه.
شهد:حتى أنا والله تعبت المهم حبيبتي وش عندك من دخلت الماسنجر وأنتي تسأليني أساله طويله حسيت أني داخله تحقيق موماسنجر.
حمدأبتسم وبينه وبين نفسه قال: ماشاء الله صوتها جميل وعندها أسلوب واضح انها مثقفه عز الطلب.
هنادي:ههههههه عادي تحدث في أرقى العائلات.
شهد:هههههه صدقتي.
هنادي تطالع وجه حمد وهي تبتسم: أقول شهد بأقول لك قصه واحد قريتها في روايه من الروايات لك خلق تسمعين.
شهد:ههههه كلي أذان صاغيه تفضلي.
هنادي: هو واحد من كان صغيرطاح من فوق حصان والطيحه أثرت عليه كثير كبر وتزوج وأكتشف انه عقيم.
شهد:ياحياتي ياقلبي عليه اه والله مايستاهل.
هنادي طالعت حمد اللي بان على وجهه الحزن وبلعت ريقها وكملت: وزوجته من درت طلبت الطلاق لأنها تبي أطفال وهذي حالته تزوج سبع حريم وكلهم طلبو الطلاق لأنهم يبون عيال من كان عمره عشرين وهو يتزوج ويطلق لأن الحريم يطلبون الطلاق وهو مايبي يجبرهم على نفسه فيطلقهم ومره تزوج وحده وحملت.
شهدفرحت: الحمد الله.
هنادي:ويوم ولدت وبعد تحليل الدي أن أي أثبتت التحاليل أنه مو ولده وأكتشف أن زوجته حملت بالحرام لأنها طمعانه بحلاله.
شهد بكت : ياحياتي والله مايستاهل اللي يجيه والله حرام ذي ماتخاف ربها عشان وصخ دنيا تزني ولا وتحمل والمسكين مايدري يحسب انه ولده ياقلبي عليه والله مايستاهل.
هنادي : طلقها وصار عمره 28 سنه وهو إلا الأن اعزب.
شهد:ياحياتي ماينلام أخذ موقف من الزواج ماينلام.
حمدلازم الصمت يسمع كلام شهد وقلبه متقطع بسببين الأول تذكر ماضيه والثاني من سمع صوت شهد عرف انها حنونه وأنقهر لأن زوجها طلقها عشان سبب تافه وضاق صدره لأنها عانت معاناه عصيبه يوم تزوجت.
هنادي:خلاص شهوده لاتبكين.
شهد:والله مو بكيفي دموعي تنزل غصب عني.
هنادي غيرت الموضوع وتغيرت نفسيه شهد وصارت تضحك وتنكت حمد أعجبه أسلوبها
هنادي:شهد ممكن سؤال؟
شهد:إسألي .
هنادي:لوأن اللي قلت لك قصته خطبك بتوافقين حتى وأن كان عقيم.
شهد:العقم مهوب عيب وكثير من الناس تعالجومنه وكثير منهم الله رزقهم بسبب أعمالهم الصالحه وصبرهم ومافي شي يصعب على رب العالمين ولوتقولين إستحاله ينجب فبقول لك مافيه شي مستحيل قدره الله عظيمه ومافيه شي يصعب على رب العالمين,
أعرف حريم مستحيل ينجبون أنجبو بسبب تقربهم لله بالدعاء والطاعات هذا البلاء إختبار من الله الأطباء مايعلمون الغيب ولايستطيعون يعالجون كل الناس هم سبب فقط ولاكن العلاج أساسآ بيد الله سبحانه.
هنادي طالعت حمد شافته مبتسم وباين عليه الراحه وكأنه مقتنع من شي.
شهد:حبيبتي مضطره أطلع من الماسنجرلأن عندي زبونه تبي تصميم ياالله باي.
هنادي:باي.
طلعت شهد وهنادي سكرت اللاب توب:هاه وش رايك.
حمد:رأيي في أيش.
هنادي:في شهد.
حمد:هي كم عمرها؟
هنادي:24سنه ليه تسأل.
حمد:لا ولاشي بس مجرد سؤال المهم أنتي مطوله بجلستك هنا.
هنادي عرفت انه يبي يجلس لحاله.
طلعت بدون ماتتكلم وهي تدعي من كل قلبها أن أخوها يتزوج شهد.
حمد بينه وبين نفسه:البنت ذي غريبه رغم كل معاناتها تضحك وتنكت ولاكن شي صار لها فيها حنيه عجيبه واضح من صوتها أنها حنونه وطيبه ومشاعرها رقيقه ماشاء الله على عيالها يهبلون سبحان من خلقهم وش رايك ياحمد تتزوجها بس أخاف ماتقبلني وغير كذا أمي تفكيرها معقد يعني إستحاله بتوافق خايفه تخرب سمعتها بين الحريم العائله ياالله وش اسوي خلني أقوم وأقرأ مذكرتها عشان أعرف قصتها زين وبعدين فيها ميه ألف حلال.
وبدأ بقرائتها كتبت في بدايتها:
جلست في غرفتي واناحزينه ماسكه جوالي وولدي حولي
كنت أعاني من ألم الحمل وأبكي من مراره حظي
هذي هي بدايه قصه رحيلي لعالم مجهول ماأدري كيف بيقبلني
اليوم صرت مطلقه والسبب زوجي الأناني
اللي أهانني وانتقدني وحرمني السعاده لأجل وحده ماتسوى زباله
متخلفه همها العز والفلوس
طلقني عشانها وهذي هي النتيجه مطلقه وعندي ولد وطفل في بطني
هذي مذكره كتبتها بدم قلبي فيها أنيني وحزني وألامي
أبتدي بها بيوم خطبتي وأنتهي بها بيوم طلاقي
من هنا تبدأ قصتي ومن هناتنتهي
وهذه هي البدايه:
وبدت بسرد القصه وحمد يقرأها ومع كل موقف حزين يضيق صدره عليها
ويوم انتهى من قرائتها تأثر ونزلت دمعته للمره الأولى وجلس في غرفته وماقدر ينام من ضيقه الصدر
بعد مرور أسبوع من الأحداث الغريبه عزمت هنادي شهد وبعد إلحاح وإصرار وافقت رغم كراهيتها للروحه
وزارتهم في قصرهم دخلت وهي مومهتمه صحيح القصر يجنن لاكن مااهتمت كانت تبي الليله تعدي بسرعه لأنها مشغوله بتصميماتها دخلت للمجلس كان معها خالد ونواف ونايف.
خالد:ماما هذا بيت صديقتك.
شهد:إيه حبيبي.
دخلت هنادي:أهلين شهوده وأخيرآ جيتينا.
شهد:حرام عليك والله أني مشغوله زين لقيت لي وقت عشان أزورك .
دخلت أم حمد:هلا والله بشهد وأخيرآ شفناك هنادي كل يوم تتكلم عنك.
هنادي:يمه لاتفضحيني.
شهدوأم حمد:هههههههههههه.
ام حمد شافت عيال شهد أنبهرت من جمالهم باين عليهم أنهم عيال عز.
أم حمد: من هالحلوين اللي جايبتهم.
شهد:هذولي عيالي خالد ونواف ونايف.
خالد:أنا في ثاني إبتدائي وأخواني صغار.
أم حمد:ماشاء الله عساك شاطر.
خالدبعفويه:المدرس دايم يقول لي يابطل أنابطل.
أم حمد:هههههههههه ياحليله.
هنادي:يمه وش رايك أخلي شهد تصمم لي ديكور لغرفتي.
أم حمد: تونا مغيرين غرفتك ماأمداك.
هنادي:يمه والله أن تصميمها يقطع القلب عندها ذوق خطير تعرف تنسق الغرفه بشكل يهبل.
شهدأنحرجت فلزمت الصمت.
أم حمد:بكيفك بس شوفي ترا هذي أخر مره.
هنادي:انشاء الله شهد ياالله قومي شوفي غرفتي.
شهد: طيب مع أي مؤسسه راح تتعاملين عشان اتعامل معهم.
هنادي:لامؤسسه ولاغيرها أبيك أنتي اللي تزينينها لي ياالله قومي.
أم حمد:روحي وعيالك معي لاتخافين.
شهد راحت مع هنادي لغرفتها.
دخل حمد وشاف أمه مبسوطه وتضحك مع خالد وهو يحكي لها قصص وكانت تلعب التوأم أول مره يشوفها بهذي السعاده
دخل وسلم عليها.
أم حمد:هذولي عيال صديقه أختك.
حمد:باين عليهم أنهم عيال عز.
أم حمد:شكلهم عيال عائله عريقه.
حمد:إيه تقول هنادي ان أمهم تزوجت أبوهم وكان أبوهم ملياردير وقبيلي حتى أنه جميل.
أم حمد:تقطع قلبي عليها توها صغيره ومع ذلك تضحك.
حمد:يمه وش رايك فيها.
أم حمد:ماشاء الله سنعه وذربه وطيبه.
حمدأبتسم إبتسامه رضى وشال خالد وطيره بالهوى ولعبه وخالد فرحان ويضحك ثم شال نايف ولعبه وطيره بالهوى ونايف ميت من الضحك وشال نواف ولعبه وطيره بالهوى وهو ميت من الوناسه خالد قام ينطط ومسك يد حمد وزلت لسانه وقال بابا أنا بعد مره ثانيه.
هنا حمد وقف وأم حمد نزلت دمعتها حمد:خالد أنت تعرف ابوك.
خالد:لا بس أنت تشبه له صورته عندي.
كان خالد يتكلم ببرائه : أناماعندي أبو أبوي تركنا من زمان أمي دايم تصيح بالليل جدي يعطيها فلوس تعيي تاخذها خوالي يعطونها تعيي تاخذها هي تشتغل عشاني أنا وأخواني.
ثم أبتسم أبتسامه بريئه:أنت ماعندك ولد قدي.
حمد: لا.
خالد:خلاص انا بصير ولدك بس لاتدري ماما.
حمدأبتسم تعجب من أسلوب خالد.
خالد:خالتي وين ماما.
أم حمد وهي تحاول تمسك عبرتها: بتجي الحين.
حمد أستأذن وراح لغرفته سمع صوت ضحكه هنادي قرب من غرفتها يتسمع لكلامهم.
شهد:شوفي هنا راح أصمم لك الديكور وهنا بنصبغ البويه شوفي لازم الألوان تكون متناسقه وفي نفس الوقت كيوت .
هنادي:كم يلزمك من الفلوس عشان الطلبات.
شهد: نحتاج لأمور كثيره لاكن قبل كل شي الألوان وشرايك بدرجات الوردي مع الفوشي .
هنادي:لا.
شهد: لابالعكس هاالألوان راح تعطي غرفتك جو هادي غرفه النوم لازم تكون مريحه لاتنسين أن الألوان لها دور كبير بتغيير النفسيه أنا أفضل دراجات الوردي لأن هذا اللون مريح للأعصاب ويجيب النوم ويصلح لغرفه النوم.
هنادي:وش معنى هذا اللون بالذات.
شهد:شوفي انا لون غرفتي وردي إذا جيت من الجامعه واناهلكانه من أدخل غرفتي أحس براحه نفسيه وأعصابي تهدأ بسرعه.
هنادي:يعني تأثيراللون.
شهد: إيه.
هنادي:لا انا أبي لون أحمر.
شهد: طيب وش رايك أسوي لك وردي على حسابي الشخصي وشوفي النتيجه وإذا ماعجبك أغيره لك مجانآباللون اللي تبين.
هنادي:أوكيه بروح أشاور امي بالأول أنتظريني هنا.
شهد:أوكيه.
حمد أبتعد بسرعه عن الباب وراح لغرفته ويوم هنادي طلعت راحت لغرفته وقالت:شهد بغرفتي رح شفها وقل لي رايك بعدين.
حمد:أختي أنهبلت تبيني أشوف صديقتها.
هنادي:أخلص علي.
حمدراح لغرفه أخته وسمع شهد تكلم بالجوال كانت تكلم أخوها وقف عند الباب وماأنتبهت له كانت لابسه بنطلون برمودا أسود فيه كرستالات فوشيه وبلوزه فوشيه كت مفتوحه جهت الصدر وكانت لابسه كوتش أسود فيه خطوط فوشيه ولابسه أساور وسلسال فوشي وأسود وحاطه مكياج خفيف وضلها لونه وردي فاتح وروجها فوشي كانت تتكلم بهدوء أبتسم إبتسامه رضا يوم شافها كانت تكلم وهي تلعب بشعرها الطويل اللي واصل لأسفل ظهرها كانت تضحك على هبال أخوها وتسولف معه.
شهد:سموي أنا بأتصل على الشركه وبأطلب طلبيه , إيه بويات وفرش , لابس بصمم ديكور لصديقتي المهم كلم مديرهم لازم أروح بنفسي أخاف يغلطون بالطلبيه عاد هذي صديقتي , طيب متى بتجيني, لا ياسخفك سامي والله مالك داعي طيب وش أسوي أوكيه بأطلب مزين أوكيه باي.
شهد لمحت ظل أحد واقف ظنت أنه هنادي وقفت ورفعت عيونها وقالت: هنادي انا لاز....مم....
أنصدمت طاح منها جوالها ومن الربكه خذت طرحتها وتغطت.
أبتسم وقال:أسف بس كنت أدور هنادي أعذريني.
طلع وتركها ترتجف من الخوف.
دخلت هنادي شافت وجه شهد متغير عرفت أن حمد شافها ضحكت : وش فيك شهوده.
شهد: لا ولاشي بس مضطره أمشي.
هنادي:ليه أخوك بيجي.
شهد:لا بأطلب مزين وبيجي.
هنادي:مجنونه انتي تروحين مع مزين ألحالك لامافيه.
شهد:اخوي مشغول وأناتأخرت.
هنادي:خلينا ننزل وفيها ميه ألف حلال.
دخلت هنادي للمجلس وشافت أمها مبسوطه بعيال شهد:يمه شفتي شهد بتطلب مزين.
أم حمد:لا مافيه وش مزينه لا إذا تبين تمشين فيه السواق تروح معك هنادي والشغاله يوصلونك ويرجعون.
شهدأنحرجت:لامعليش ياخالتي مضطره أمشي.
مرحمد من المجلس وتنحنح تغطت شهد:يمه تامريني شي قبل ماأطلع.
أم حمد:قل للسواق يجهز السياره.
حمد:ليه في هالوقت المتأخر.
أم حمد:صديقه أختك أخوها أنشغل ومايقدر يمرها وتبي تروح بمزين فقلنا يوديها السواق وبتروح معها هنادي والشغاله.
حمديصرف: هي وين ساكنه.
هنادي:في حي الـ..........
حمد:عاد أنا كنت بروح هناك.
هنادي:ليه وش يوديك.
حمد:واحد من أخوياي ساكن هناك ونسيت عنده غرض وبروح أجيبه من عنده هنادي ألبسي عباتك بنوصل صديقتك انا أنتظركم برا.
شهد أنحرجت: لاماله داعي.
حمد:أناأنتظركم برا.
طلع وماأعطاها فرصه تتكلم.
أم حمد:ياالله لاتتأخرون عليه.
شهد طلعت وهي كارهه الروحه معه.
هنادي تعمدت تخلي شهد تركب ورا حمد أما خالد كان راكب قدام.
حمد طول الطريق يسولف مع خالد وخالد مبسوط به وضحك وسوالف شهد يوم شافت فرحه خالد بحمد تذكرت بندر دمعت عينها ودعت بينها وبين نفسها اللهم أنصرني على كل من حقر بي وبعيالي . كانت تقصد بندروعهود.
كان حمد يطالع المرايه فجأه ألتقت عينه بعين شهد للحظات حس بإحساس غريب يبي ينزل عيونه مايقدر حس بالحزن بعيونها وفقدان الأمان تذكر قصتها اللي قرأها هي نزلت عيونها بسرعه وجلست توصف البيت بصوت يرجف ووصلو للبيت نزلت شهد بعد ماشكرت هنادي على التوصيله راحت تفتح الباب ودخلت.
هنادي:أحم أحم نحن هنا وين سرحت خلاص البنت دخلت ليه تطالع الباب.
حمد يصرف: توقعت أنها فقيره لاكن بيتهم زين من برا.
هنادي:طيب وش رايك فيها.
حمد:أقول ترا ماتنعطين وجه ياالله أركبي قدام وخلصيني.
هنادي: طيب وخويك اللي بتمره.
حمديكذب:بكره بمره صعبه أمره وأنتي معي.
هنادي:بكيفك.
بعد مروريومين بدت شهد بتجهيزديكور غرفه هنادي كانت تصبغ الغرفه لأنها فنانه بالصبغ وتعرف تعتق الغرفه وتعرف تسرمكها تعلمت كل هذي الأمور من مقاول مؤسسه كانت تشتغل معه وصارت خبيره في هذي الأمور
كانت لابسه بنطلون جنز أسود وبلوزه ورديه ورافعه شعرها ذيل حصان وولدها خالد جالس مع أم حمد في الصاله وهنادي كل شوي تدخل الغرفه وتتفلسف وشهد مب يمها لأنها ماتبي تغلط في البويه أو تسوي شي غلط فكانت جالسه على أعصابها .
حمدعنده فضول يبي يعرف شهد وش بتسوي بغرفه أخته كان يطلع من غرفته ويطالع باب غرفه هنادي عل وعسى يلمح شي بسيط لاكن ماقدريشوف شي نزل للصاله شاف هنادي تلحق خالد وتلعب معه ونواف ونايف كل واحد جالس على رجول ام حمد وكانت مبسوطه والدنيا موسايعتها من السعاده.
حمد:السلام عليكم وش عنها الوالده مبسوطه أول مره أشوفك تضحكين كذا.
أم حمد تنهدت:أحد يشوف هالحلوين وتبيه يكون مومبسوط تمنيتهم عيالك.
خالد ركض لحمد:شلني ذي بتموتني.
حمد شال خالد:منهي اللي بتموتك.
خالد أشر على هنادي اللي في يدها كيكه.
حمد:وش فيك على الولد.
هنادي:صلحت له كيكه لأنه طلب مني أسويها له ويوم صلحتها قال وع طعمها.
خالدطلع لسانه لهنادي:أساسآ أنتي ماتعرفين تصلحينها زي ماما.
هنادي:شف أبن اللذين خلود تعال أحسن لك ولايعني شفت حمد قلت تحتمي به تراه مب نافعك.
خالدبعفويه:هوباباتي وبيساعدني بابا شف هنادي.
أم حمدماتحملت قامت وراحت لغرفتها عشان حمد مايشوف دمعتها.
هنادي:خالد هذا موبابا.
خالدتعلق بحمد:لاهذا باباتي يشبه بابا كثير هو بابا.
حمدلعب خالد ونزله بالأرض وراح لأمه طق الباب من صوتها واضح أنها تبكي:يمه انا حمد.
فتحت الباب بعد مامسحت دموعه:بغيت شي وأنا أمك.
حمدأبتسم:إيه.
دخل وسكر الباب وراه وحط راسه على رجل امه وأمه مسحت على راسه:وش بغيت وأنا امك.
حمد:يمه أنتي تحبين عيال صديقه هنادي.
أم حمد: إيه دخلو قلبي من أول يوم شفتهم فيه وامهم ربتهم على خلق زين ماشاء الله والله أني تمنيت أنهم عيالك وأناأمك في هاللحظه اللي زارتنا فيها شهد وعيالها حسيت أنها من دخلت للبيت جابت السعاده معها مدري وش اللي صار بس أناتعلقت في عيالها وهي ماشاء الله صحيح أنها موقبيليه لاكنها تدخل القلب مع أنها أم عيال لاكن أسلوبها أسلوب طفله تحتاج من يحميها ويصون عرضها لوتشوفها وهي مع عيالها تقول كأنهم أخوانها موعيالها كنت أقول أهم شي النسب والعز لاكن من شفت شهد وأنامنبسطه منها تصدق حلمت فيها أكثر من مره مدري وش السبب بس تبي الصراحه وأنا أمك قلبي حبها وحب عيالها كذا من الله بدون سبب بصراحه من دخلت بيتنا وهي مفرحتني .
تنهدت بقوه: مدري وش بسوي لاراحت من عندنا.
حمد لاحظ حزن أمه وأستغرب منها لأن أول مره في التاريخ وحده تسيطرعلى قلب أمه لأنه يعرف أمه متسلطه ومايعجبها العجب وللمره الأولى تلتفت لأطفال وتلعبهم وتمازحهم بمحبه كأنهم عيالها.
حمد:يمه وش رايك بشهد.
أم حمد أبتسمت إبتسامه إنتصار لأنها وصلت لمرادها.
حمدفهم إبتسامه أمه:يعني شكلها عيالها يشبهون لها طريقه كلامها.
أم حمد:ههههههههههههههه,أختصرالكلام وقل أنك تبيني أخطبها لك.
حمد أرتبك أم حمد:ياحليله وليدي قام يستحي.
حمدأنحرج لأنه خجول:يمه وأنتي تفسرين سؤالي أني أبي أتزوجها.
أم حمد:إيه تبيها والله أني يوم شفتك شايل عيالها والله حسيت أنهم عيالك ويوم ناداك خالد بابا شفت بعيونك حنان الأبوه.
حمد:طيب هقوتك بتوافق.
أم حمد:ومن وين بتحصل واحد أحسن منك.
حمد:لابس يعني عقيم.
أم حمد:هي عندها عيال وهذا هو الأهم وماتدري يمكن تجيب منك عيال إذا أنت اهتميت بعيالها وسترتها.
حمد:طيب متى تكلمينها.
أم حمد:اثقل وأنا أمك خل الحرمه تخلص من تجهيز غرفه أختك وبعدين تكلم.
حمد:مدري يمه خايف.
أم حمد: من أيش.
حمد:ترفضني.
أم حمد:اللي الله كاتبه بيصير.
حمد:طيب متى بتخلص من تجهيز غرفه هنادي.
أم حمد:ترا الشغل فيها صعب لاتنسى أن غرفه أختك كبيره مره بس خل الحرمه تجهز الغرفه على مهلها.
حمد:اللي تشوفينه.
أم حمد:حمد أنت تبيها.
حمد سكت مايدري هو ليش يبي يتزوج شهد مايدري هل هي رحمه منه لها ولا لعيالها ولاعشان أمه اللي ماقد فرحت من مات أبوه ويبي يفرحها مايدري.
أم حمد:وش فيك رد.
حمد:إيه.
أم حمد:على بركه الله.
بعد مرور أسبوع أنتهت شهد من تزيين الديكورات وشرت إضائات تناسب الغرفه وكلها رومنسيه وراحت للسوق وشرت أثاث جديد لغرفه هنادي وجو العمال وشهد نسقت ترتيب الغرفه ويوم أنتهت حاسب العمال وقالت لخالد ينادي هنادي.
خالدراح ينادي هنادي شهد:مستعده تشوفين غرفتك.
هنادي:إيه تكفين أسبوع حرمتيني أشوفها .
فتحت شهد الباب دخلت هنادي طارت عيونها من مكانها كانت الغرفه ولافي الأحلام كانت شي كلمه خطيره وروعه وجنان قليله عليها صرخت ونادت أمها وأخوانها دخل الكل وماأنتبهو لوجود شهد.
حمدان:متأكده ذي غرفتك ولاهذي الغرفه الخطأ.
حمد:ماشاء الله كلمه إبداع قليله عليها.
كانت الغرفه بنوتيه ورومنسيه ومنسقه تنسيق كامل.
أم حمد:لاإله إلا الله ماشاء الله .
حمدان:تسلم يد اللي زينها .
طبعآ حمدان مايدري عن اللي مسوي الغرفه كان يظن أن الشركه اللي يتعاملون معها هم اللي زينو غرفه هنادي.
هنادي:تسلمين لي ياشهوده.
حمد وحمدان أنتبهو للي واقفه جمب هنادي ولابسه عباتها وأنحرجوأ.
أم حمد: ياالله أنت وياه أطلعو خلو البنت تاخذ نفس توها مخلصه من الغرفه.
شهد: ماعليش ياخالتي اساسى أنا ناويه أمشي جاء أخوي ياالله خلودي مشينا.
أبتعد حمد عن الباب ومرت من جمبه مايدري وش اللي خلاه يلتفت ورا ويشوفها .
حمدان:يابو الشباب تراها راحت ماله داعي تناظر ورا إلا إذا كنت تتخيل سرابها فهذا شي ثاني.
حمد:يمه لاتنسين اللي أتفقنى عليه.
أم حمد:تصدق أفكر اقولها تغيرغرفتي هههههههههه.
حمد:يمه لاحقين بس أنتي تممي الموضوع.
حمدان : وش السالفه.
هنادي:شكل اخوك قرر يتزوج.
حمدان: ومنهي سعيده الحظ.
هنادي:اللي من شوي مرت قدامك.
حمدان: منهي ذي.
هنادي:ذي شهد صديقتي اللي كن أتكلم عنها.
حمدان ضاق صدره من كثر ماتتكلم عنها هنادي دخلت قلبه وحبها حب من طرف واحد ويوم عرف بأن أمه تبي تخطب شهد
لحمد لزم الصمت وحس أن الدنيا موسايعته بس لزم الصمت.



بعد مرور يومين خطبت أم حمد شهد وشهد لزمت الصمت ويوم كلمتها هنادي بالماسنجر قالت:هنادي أفهميني والله ماأقدر اتزوج أخذت موقف من الزواج أناتزوجت ملياردير وصارت حياتي تعاسه والحين أخوك خطبني وأناأعرف أنه ملياردير وخايفه يصير معي مثل أول هنادي حسي فيني صرت أخاف من الأغنياء لأنهم بسهوله يتزوجون وبسهوله يطلقون أخاف اوافق وأعاني مع أخوك نفس معاناتي مع زوجي الأول والله تعبت نفسيآ وإذا تزوجته بيمل مني وبيطالع حريم وبتشتعل غيرتي وماأتحمل هذا الشي أنا ابي إنسان مايشوف بهالدنيا غيري خلاص ماأبي غني عشان مايسافر ولايتزوج علي ولايطالع أحد غيري تعبت والله تعبت حسو فيني شوي مافيه شاب مايدور الجمال حتى النفس تحب الشي الحلو وأناماأملك هذا الشي.
حمد كان جالس جمب هنادي فأخذ السماعه وطلب من هنادي تطلع برا لأنه يبي يكلم شهد.
طلعت هنادي برا
حمد:ألو السلام عليكم كيفك شهد.
شهد خافت :الحمد الله من معي.
حمد:اناحمد اللي خاطبك أسمعيني ياشهد أناماأخترتك إلا لأني ابيك أنتي عشتي معاناه صعبه وأناعشت معاناه صعبه تذكرين قصه الرجال العقيم اللي قالتها لك هنادي هذي هي قصتي أنافعلآ عقيم وعارف هذا الشي وصعب علاجه أنتي محتاجه أب لعيالك ولأحد يصونك ويوقف معاك ترا أهلك ماراح يدومون لك أنتي محتاجه واحد يوقف معك .
شهد بدت تبكي:ياخي حس فيني أنامحطمه أنهرت أكثر من مره بسبب واحد عديم إحساس صرت أخاف أتزوج أخاف تنعاد التجربه مره ثانيه أناماعاد أتحمل صرت رقيقه صرت حساسه ماأتحمل نقد ماأتحمل مزح صرت وحيده رغم أن الكل حولي وبصعوبه تجاوزت هذا الشي وانامومستعده أعيد نفس التجربه.
حمد:طيب مافكرتي بعيالك هم محتاجين أب تدرين أن خالد يناديني بابا تدرين أنك من دخلتي بيتنا جبتي الفرحه معك تدرين أن أمي من مات أبوي مافرحت كثر فرحتها بك شهد حسي فيني انا عقيم وأبي أطفال مستعد أعامل عيالك كأنهم عيالي واكثر مستعد أعوضك عن كل شي تزوجت جميلات وغنيات وولامنهم دخلت قلب أمي أنتي الوحيده اللي دخلتي قلبها شهد حسي فيني وأعطي نفسك فرصه ثانيه .
حمدجلس يتكلم ويتكلم لأنه يعرف أن شهد محطمه وقدر يقنعها بصعوبه ويوم سألها موافقه.
شهد بعد تردد: اللي تشوفه.
حمدطمر من الفرحه:والله لأسعدك لأخليك أحسن وحده بالعالم والله لأنسيك الحزن وكآبته أبشري بالفرح .
تنهدبقوه:الله يبشر قلبك مثل مابشرتي قلبي ياوجه السعد .
شهد أنحرجت وسكرت الماسنجر.
حمد طلع يبشر أمه بموافقه شهد أم حمد من فرحتها قامت تزغرط وقالت:العرس والملكه الأسبوع الجاي.
حمدبفرحه:تم.
أنتشر خبرخطبه شهد بالجامعه والكل فرح لها لاكن شهد رفضت يكون الزواج بعد أسبوع وقالت لهم أنها تبيه بعد شهرين لاكن حمد رفض وقال بعد شهر ورضت .
(في بيت أهل بندر):
بعد صلاه المغرب كان الكل مجتمع بالصاله.
بدور:جدتي مادريتي باللي صار بالجامعه.
أم بندر:وش صار.
بدور:تذكرون شهد اللي طلقها خالي بندر.
عهود بان على وجهها الغضب .
بندر:وش فيها.
أبو بندر طالع بندر بنظرات إستحقار فهم بندر بأن أبوه يقول له توك تفكر فيها.
نجود: وش فيها.
بدور حبت ترفع ضغطهم وضغط عهود:أناقلت لكم أنها تدرس في ثالث جامعه قسم محاسبه وهي الدافوره في دفعتها مجتهده ماشاء الله وينضرب فيها المثل الكل مصادقها حتى أعدائها صارو صديقاتها إيه صح ونسيت اقول لكم أنها مصممه ديكورات وتتعامل مع شركات عالميه يشترون منها تصاميمها.
بندرتعجب ماتوقعها كذا.
بدور:وعندها زحمه من كثر الناس اللي يبونها تصمم لهم ديكورات.
نوره:وش فيها حمستينا.
محمد:بدورتكلمي.
أم بندر:تكلمي.
بدور:أنخطبت وملكتها وزواجها بعد شر في يوم واحد.
بندربان على وجهه الضيقه.
محمد:ياحسافه كنت بقول لأمي تخطبها لي.
بندرطالع محمد بنظرات غضب.
محمد: وش تبي حرمتك عندك وشهد ماهي على ذمتك يحق لي أخذها على الأقل افرح أمي اللي من راحت شهد ماذاقت طعم الفرح.
بندر توه بيرد قاطعه أبو بندر:لك عين تتكلم بعد اللي صار أسكت دام النفس عليك طيبه .
وطالع عهود بإستحقار وصد عنهم.
نوره: كملي يابدور من بتاخذ.
بدور:بتتزوج واحد ملياردير عطاها مهر مليون ريال ومنهبل يبي يتزوجها قال الزواج الأسبوع الجاي رفضت شهد قالت بعد شهرين أو أكثر وهو مستعجل قال بعد شهر وبصعوبه أقتنعت شهد.
نوره:ومن وين عرفته.
بدور:أخته صديقه شهد وطلبت من شهد تصمم لها ديكور لغرفتها وشهد جلست بغرفه البنت تصمم دخل أخوها وشافها وهي ماتدري وعجبته وحبها من ذاك اليوم وزاد حبه لها من كثر ماتمدح أمه فيها عاد شهد رفضت لأنه شافها لاكنه ألح يبيها
المسكين ذل نفسه أكثر من مره وبصعوبه وافقت.
نوره:ليش رافضه الزواج.
بدور:تقول أنها تحطمت نفسيآ وأنهارت أكثر من مره وزوجها السابق أستحقرها ورماها عشان وحده المهم ماعلينا وش ايكم نحظر الزواج.
عهود:وشوله.
بدور:أعتقد الكلام موموجه لك.
عهود وقفت بعصبيه وراحت لجناحها.
أم بندر تنهدت:الحمدالله اللي طمني على شهد.
أبو بندر:الحمدالله لوتعرفين وشلون كنت متحسف على اللي صار لها ماتستاهل.
نوره:تتوقعين تتذكرنا.
نجود:بدور كيف شكلها أحلوت.
بدور:صارت تهبل ماتوقعتها بتصير كذا تدرين ان عندها فلوس واجد صراحه تصميم الديكورات شي.
ريما:بس موأي أحد يتقنه.
مشاعل:كيف صارت.
بدور:أقولك تغيرت صارت تهبل بس الهم واضح عليها المسكينه حتى وهي مخطوبه ماكانت تضحك الكل يسولف وينكت وهي ساكته وطول الوقت سرحانه وتفكر وتطالع قدام كأنها تتخيل شي مره من المرات كانت بالقاعه ألحالها كانت تطالع الأرض وسرحانه فجأه ضحكت ثم تنهدت ثم نزلت من عيونها دمعه , إيه صح ولدها خلودي يهبل جاء للجامعه يجنن البنات أنجنو عليه لوتشوفونه قلتو ولد عز باين عليه صحته ممتازه وأخلاقه تجنن عمره 7سنوات مره جت بنت بتحب خده بعد عنها وقال أنا مومحرم لك عيب.
الكل:ههههههههههههههه.
نجود:هذي التربيه الصح.
بدور:حتى أنه ماياكل حلويات عطيته كاكاو قال هذا مضر بالصحه ماأبيه أنا حلاوي الفواكه.
الكل:ههههههههههه.
محمد:ماشاء الله هذي التربيه ولابلاش موعيالنا الله يخلف عليهم أن ماراحو للبقاله جتهم جلطه ههههههههههه.
بدور:تدرون أنها رجعت المهر للي خطبها.
نوره: فيه أحد يرد مليون ريال.
بدور:إيه شهد رجعت المليون له ورفض ياخذها فتصدقت بها كلها .
نوره:ماشاء الله عليها.
بدور:هي رفضت يحطون زواج لاكن العريس أصر على الزواج.
نوره:بأي قاعه.
بدور:في فندق المملكه.
نوره:الله يهنيها.
بدور:والدعوه خاصه جدآ وإداره الفندق مانعين إصطحاب الأطفال.
محمد:وأنتي وش عرفك بهالشي.
بدور:نسيت أن سلافه بنت أخت شهد صديقتي.
نوره:إيه صح الملقوفه وشلون تعرفتي عليها.
بدور:عن طريق الصدفه.
نوره:شهد تدري بأنك بجامعتها.
بدور:إيه بس كلما شافتني ابتسمت وبعدين تذوب أبتسامتها وتصير حزينه.
نجودطالعت في بدور وبندر وأكتشفت ان بدور تشبه لبندركثير.
نوره:ماتنلام تشبهين قاتلها.
بندر:نوره ماني ناقصك.
نوره:زين فهمت أنك قاتل المسكينه مالها ذنب لاكن الحمد الله أن الله عوضها بواحد أحسن منك.
بندرتوه بيتكلم أبوه اعطاه نظره معناهاأسكت فلزم الصمت.
وقف وطلع من المكان ووقف عند الباب يبي يسمع وش يقولون.
نوره:زين أنه قام والله أني كلماشفته وشفت عهود ودي أذبحهم ثنينهم.
أم بندر:مايجوز واناامك.
أبوبندر:وهي صادقه ولدك أخطى ويتحمل خطاه ليتني مارضيت عن هذا الزواج.
أم بندر:نصحتك وعارضت وماأهتميت من كلامي.
بدور:من دخلت عهود بيتنا وأحنا كارهين وجودها حتى من تدخل يجيني إحساس ودي أذبحها أكرهها مدري ليش.
محمد:يمه لوماصار نصيب لشهد أخطبيها لي.
أم بندربفرح:والله ياليت تكون من نصيبك.
أبوبندر:أن كانت من نصيبك فأناأول من يخطبها لك.
أم بندر:بنخلي بندر يسكن ألحاله وبنجيبها عندنا.
نوره بعفويه:إيه والله ياليت.
محمد:ماتدرون يمكن تكون من نصيب اللي خطبها.
أم بندربحزن:الله يوفقها.
بندر راح للجناح وهوضايق صدره لهاالدرجه صار في نظر أهله مجرم صارمنبوذ من العائله لأنه طلق شهد
دخل الجناح شاف عهود معصبه
عهود:أخيرآ جيت ولاعجبتك سالفه الشينه., تقصد شهد.
بندر:الشينه هذي كانت زوجتي وهي أم ولدي وأنك قبل ماتجين كانت صاحبه هذا الجناح.
عهودبسخريه: كانت زوجتك ليش تتسمع لكلامهم عنها وليه ضقت يوم قال محمد أخطبوها لي.
بندر:عهود ماني ناقصك.
عهود:إيه قول أنك حنيت لها وتبي ترجعها .
بندر عصب : إيه حنيت لها من طلقتها وإذا بغيت أرجعها أرجعها بكيفي غصب عنك فاهمه.
حس ان المكان ضاق به وطلع وراح لأقرب صديق له فايزعشان يشكي همه.
جلسوا في دكتور كيف وطلبو كفي ووصل الطلب.
فايز وهو يشرب الكفي:تكلم أسمعك.
بندر:مدري وش أقولك لاكني بديت أكره عهود وبدى قلبي يحب شهد ودي أرجعها.
فايزمسك راسه:صاحي أنت اناوش أسوي لك يعني وحده من تزوجها زوجها كان يفكر في غيرها وصارحها بحبه لبنت عمه
وكل يوم يلمح لها بالإنفصال وغير كذا جاها إنهيار عصبي أربع مرات وأخذت منه مواقف وغير كذا طلب منها تنزل طفلها ومايدلعهاإلا إذا بغى شي يعني مصلحجي وغير كذا خانها قدام عيونها وأنهارت بسبب خيانته وبكل بساطه تزوج عليها ودفع لزوجته الثانيه مهر300 ألف وأحسن زواج سواه لها وغير أطقم األلماس والهدايا وهي بخلت عليها عطيتها 30ألف ريال مهر وزواج في قصر أقل من عادي ويوم طلبت منك ألف ريال غضبت عليها وقلت هذي طمعانه رغم أنها محتاجه الأف يابندرأنت ماعدلت بينهم وشهد حست بكذا وهي قالت لك إذا من أولها كذا نفترق أحسن تذكر ولا لا تذكر يوم أقول لك لاتفرط بشهد والله ماراح تعرف قيمتها إلا إذا فقدتها تذكر حتى من كثر مايمدحونها أهلي فكرت أتزوجها .
بندرعصب وبان هذا الشي بوجهه.
فايز:أنت من شفت وجهها وأنت حكمت عليها بأنها شينه شفت مظهرها ولاشفت جوهرها بندر أنت ملايين المرات عيبت فيها تذكر كنت تسميها أم الإسيود وكنت تناديها بخضيره ومعناها يالسوداء مع أنها حنطيه كنت تناديها ياهيش ويابنت ماقد قلت لها ياحبيبتي كانت تبي منك أبسط الأشياء وحرمتها منها هي ماتحملت مهما كان الإنسان عنده كرامه وهي بدت كرامتها ورجعت لك كل شي عطيتهياه حتى الفلوس ماكان يهمها الفلوس وحرمتها حتى من المصروف قليل وإذا وديتها للسوق تعطيها 200 بس لها ولولدها خالد وإذا جابت لك شي بقصد هديه تعصب عليها وترفض تاخذه تذكر ولا أذكرك أماعهود فحدث ولاحرج في الأسبوع لازم سوق وتعطيها 5000 ريال وتطلب طلبيه من الخارج ملابس وذهب وخرابيط شفت الفرق شهد عرفت أنك ماراح تعدل ماحبت تظلم نفسها طلبت الطلاق رغم حبها لك أبسألك أهلك يحبونها طبعآ لا ومايمدحها أحد أما شهد أهلك إلين اليوم يمدحونها وعهود صارو يعتبرونها دخيله عليهم حتى يوم الزواج أمك وخواتك وخالاتك ولاأحد منهم سلم على زوجتك.
سبحان الله الحين الواحد يدورالبنت اللي أهله يحبونها مويبغضونها وأنت عكس حتى أهلك كرهوك بسبب فعلك بشهد وتقولي برجعها أنساها لوترجعها ماراح ترضى ولو رضت ماراح تعدل اللي مافيه خير في أهله مافيه خير للناس.
وإذا عهود مافيها خير في أهلك مافيها خير لك أعذرني قسيت عليك بكلامي لاكن هذي هي الحقيقه.
بندر:أدري غلطت وأحس اني ندمان تصدق من تزوجت عهود واناجايتني مصايب أحس أن هذي عقوبه من الله .
فايز:هذي حوبه شهد.
بندر:اليوم بنت أختي تتكلم عن شهد.
حكى بندر السالفه كلها لفايز.
فايز:سبحانه يمهل ولايهمل.
بندر:أقول لك صيرعون موفرعون.
فايز: الحق حق ظلمتها وتبيها بكل بساطه تسامحك مستحيل صارت مطلقه وربت طفل وتعبت عليه وتدرس وتشتغل هي ماتبي ولدها يمد يده لك لأنك بتاخذه منها لاتلومها .
بندر: لازم أكلمها .
فايز:بندرلاتحاول.
بندر: لازم ترجع لي.
فايز:أنانصحتك وبكيفك.
في يوم من الأيام
أتصل بندر على شهدوسوى نفسه زبون.
شهد:نعم من معي.
بندر:أنتي المصممه شهد.
شهدعرفت الصوت بس سوت نفسهاماتعرفه:إيه نعم أخوي تفضل.
بندر:اناأبي أعرف الخدمات اللي عندك.
شهد:تخصصي تصميم ديكورات تعتيق تنسيق أثاث تبليط فقط.
بندر:طيب أيش أسعارك.
شهد: والله على حسب الطلب وحجم الغرفه.
بندر:انا عندي غرفه كبيره في شركتي وهي غرفه إجتماعات أبيك تغيرين كل شي فيها حتى البويه.
شهد: والديكور المطلوب.
بندر:أبيه يكون مريح.
شهد:إذا كانت غرفه إجتماع فالأفضل نخليها خليط من الألوان الطبيعيه ولازم نبتعد عن اللون البني والبيج والأسود ودرجاتهم لأنهم يجيبون الأكتئاب على العموم راح أعطيك رقم أخوي وتفاهم معه إلا على فكره أتمنى تعطيني رقم المؤسسه اللي بتتعامل معها لأن تخصصي تصميم ديكورات وتنسيق فقط.
بندر:أبيك أنتي اللي تسوين كل شي.
شهد: حاضر بس ياريت تكلم أخوي بالأول اشكرك على إتصالك.
سكرت بوجهه قبل لاتسمع رده ورجعت تكمل تصميمها على الكمبيوتر.
مرأسبوع على الأحداث وبندرخلا سكرتير حقه يتفق مع سامي عشان مايفضح نفسه وزارت شهد المكان واستقبلتها سكرتيره بندر
وشهد ماتدري أنها في شركه بندر بدت الشغل وكان بندر مثبت كمره صغيره ماتنشاف وسجل كل شي كانت شهد فاصخه عباته وفاصخه طرحتها لأن مافيه رجال وكانت تشتغل بسرعه وانهت الشغل خلال أسبوع
دخلت السكرتيره وهي مندهشه من المكان حست أنها في غابه حتى تصميم الكراسي والطاوله تحسس الواحد أنه بغابه لبست عباتها دخل بندر وشافها يوم شافته عصبت وتغطت بسرعه وتوها بتطلع مسك يدها : أنا مدير الشركه.
شهد:لوأدري ماتعاملت معك ولاصممت لك شي.
بندر:طيب كم بتاخذين على تصميمك.
شهدخذت كل الفواتير وبحركه سريعه حسبت كل شي وطلع المجموع 50,000 ريال.
بندرأنبهرحس أنه مب في الشركه حس أنه في غابه أبتسم إبتسامه رضى: مثل ماتوقعت بتكون روحه مثلك.
شهد: أدفع الحساب وخلصني أنا مستعجله عندي زباين غيرك.
بندرطلع دفتر الشيكات كتب مبلغ وأعطاه شهد.
خذت الشيك شافت المبلغ عصبت:أناقلت 50,000 مو100,000.
بندر:هالإبداع يستاهل أكثر من كذا زيدي أسعارك للناس ترا أنتي مبدعه وفنانه وأنتي حولتي غرفه الإجتماع إلى لوحه فنيه لاترخصين أسعارك هذا فن والفن غالي وتعبك لاتزم تاخذين عليه أكثر من كذا.
شهد:شكرآ على نصيحتك أخ بندر لازم أمشي.
بندر:تو الناس.
شهد:أوه نسيت أنت مومحرم لي وهذي تعتبرخلوه ومايجوز أجلس معك.
بندر:أنتي كنتي زوجتي.
شهد:هذاك أول المهم أعذرني لازم أمشي.
بندرتضايق من أسلوبها لأنها تكلمه برسميه وحدود وبنبره جاده.
بندر: وشلونك وشلون خالد سمعت أنك أنخطبتي .
شهد حبت تحرق قلبه رفعت يدها ورته الدبله كانت ألماس.
ضاق صدره تذكر الدبله اللي أعطاها يوم الملكه كانت من الذهب الأصفروساده وصغيره ماتسوى شي.
شهد:خلاص انت نسيتنا ونسيت ولدك كمل جميلك وأبتعد عن حياتنا.
بندر:مافيه أمل ترجعين لي.
شهد:أناالحين مبسوطه أني تحررت من سجنك تبيني أرجع له أسفه حمودي بيزعل علي وأناماأقوى على زعله.
بندر:منهوذا بعد.
شهد:حبيب قلبي وبعد أيام بنتزوج.
فجأه رن جوال شهد والمتصل حمد:هلاحبيبتي خلصتي من شغلك.
شهدتبي تغيض بندر قالت بدلع:إيه حبيبي خلصت.
حمدخق أول مره تكلمه بهذا الأسلوب:حبيبتي ها وش رايك نخلي الزواج بعد أسبوع أفضل من شهر.
شهد:طيب ياقلبي ماخلصت تجهيز نفسي.
حمد: طلبتك تكفين يعني ماعندك لي خاطر.
شهد:من عيوني وعشان أرضيك بأبدأ من الأن تجهيز نفسي .
حمد:يمديك أسبوع.
شهد:أسبوعين أفضل لأني مرتبطه مع زباين.
حمد:كنسليهم.
شهد:من عيوني.
حمد:تسلم لي عيونك.
شهد:اوكيه قلبي مضطره أسكر بأتصل على سموي يمرني عشان أروح للسوق.
حمد:وش رايك ارسل لك السواق ومعه هنادي لأن أختي تعرف الأشياء اللي أحبها.
شهد:لا مايحتاج.
حمد:يهون عليك زعلي.
شهد:لاحبيبي مايهون خلاص أرسل لي السواق وبأتصل على هنادي وبأوصف لها مكاني.
حمد:اوكيه قلبي باي.
شهد: باي حبيبي.
بندريغلي من الداخل وتنرفز كثير: ماشاء الله صار عندك أسلوب في الدلع من يصدق أنك شهد القديمه.
شهد:الواحد لازم يطور من نفسه.
رن جوال شهد:هلا هنوده.
هنادي:هلا حبيبتي بصراحه طرت من الفرحه يوم قال لي حمد أنك تبيني أروح معك للسوق ياي وناسه أنتي وينك فيه.
شهد:حبيبتي وش رايك نلتقي عند دكتور كيف أفضل لي ولك بصراحه أناأنهيت شغلي وصعبه أجلس في مكان غريب وقت طويل بتصل على سموي وبيحطني عند دكتور كيف وبعد كذا تمريني واركب معك.
هنادي:كم معك.
شهد:كل خير.
هنادي : كم يعني.
شهد:توني مستلمه شيك من الزبون ولاتنسين عندي رصيد من قبل لاكن ماراح أطير فلوسي على تفاهات وأنتي عارفه وش أقصد خلاص أجل موعدنا عند دكتور كيف.
هنادي:أوكيه باي.
شهد:باي.
بندرمتضايق لأنها مومهتمه لوجوده ومطنشته وأنقهر زياده لأن جوالها كل شوي يرن.
شهد: أنا بأمشي.
بندر:تو الناس ماضيفناك.
شهد:شكرآ بس أخوي بيمرني وأبأنتظره عند الإستقبال تحت.
بندر:أنتي موغريبه المكان مكانك.
شهد بسخريه:لاتحسبني مثلك ومثل المدام المصون,تقصد عهود.
شهد:أناعندي حدود ونقط حمراء والشرع حرم أجلس مع واحد غريب.
بندركلما فتح موضوع مع شهد سكرته بإجابه وحده وكلما حاول يناقشها بشي أنهت الحديث بسرعه حجرت له وماعرف كيف يناقشها جاها من كل الطرق وماقدر يفتح معها أي نقاش.
جته فكره:شهد هل فيه إمكانيه تقومين بتغيير ديكور مكتبي الخاص.
شهد:أسفه ماأقدر انا مرتبطه باالمره ومضغوطه وماعندي أي وقت حتى نفسي مافضيت لها.
بندر:طيب وأن قلت بادفع لك أكثر.
شهد:أنا لوكنت أدري أنك صاحب هذي الشركه كان مازينت ذي الغرفه لك.
بندر:أدري عشان كذا خليت السكرتيره تتعامل معاك بس في مجال العمل مافيه أمور شخصيه.
شهد:أدري بس من شفت وجهك وأناودي أذبحك والله لوتموت ماراح أحللك أبد يابندر.
طلعت وسكرت الباب بقوه وتركته بوسط حزنه وضيقته.
شغل الكمبيوتر الخاص بالمراقبات وكان يراقبها وهي بالأنصرصير ويوم أتجهت للإستقبال جلست على الكراسي كان يراقبها وهو حزين شافها تشتغل على اللاب توب وجوالها مانزل من أذنها عرف أنها تشتغل ابتسم بحزن تذكر يوم يسميها الفاشله وكيف كانت تقوله انا مب فاشله الله ينصرني على كل من حقربي.
فعرف أنها سوت كذا عشان تبين له أنها ناجحه وفعلآ صارت ناجحه
ومرت الأيام بسرعه وشهد صممت التصاميم لكل الزباين اللي واعدتهم وأنهت أشغالها وقفلت جوالها الخاص بالأشغال وريحت نفسها وكملت جهازها بسرعه طبعى هنادي سوت نذاله في شهد خلتها تشتري ملابس كلها إغرائات وأكثرها عاريه وشهد لأنها مشغوله بالزباين كانت تدفع وهي ماتدري وش شرت لأنها واثقه في هنادي وذوقها أماشهد ماردت على حمد طنشته أسبوعين وتعب من كثر مايدق وهي ماترد , اماحمد من تملك عليها وهو مهتم بعيالها يمشيهم يلعبهم سوى لهم كل شي يتمنونه وجاب لهم مربيه تهتم بهم وبملابسهم وجاب لهم أخصائيه تغذيه تهتم بأكلهم وشربهم ورياضتهم فقط وحمد كل يوم يزيد إعجابها بحمد لأنه ماخلا عيالها يحتاجون شي.
وجاء يوم العرس كان بندر واقف قبال بيت أهل شهد, جت سياره فخمه مزينه بالجوري الأحمر والشرايط البيض والحمر كانت فخمه بالمره ووراها موكب سيارت فخمه أنبهر بندر من هالموكب الحاره تسكرت والشرطه بكل مكان والحرس منتشر أنفتح باب بيت أهل شهد وطلعو 3أولاد صغار لابسين دقلات واضح عليهم أنهم عيال نعمه ماعرف ولده خالديوم شافه وشاف شهد وهي لابسه عباتها ومتغطيه وواضح أنها متشخصه بالمره فجأه جاء سواق وفرش سجاده حمرا قدام شهد ممتده من باب الشارع للسياره الفخمه مشت شهد ووراها أربع حريم سوريات كانو ماسكين لها فستانها وركبوها السياره وأركبو في سياره ورا السياره اللي فيها شهد والأولا الثلاثه ركبو مع شهد وبدت البواري تعلا وبدأ الموكب بالمسير كان مسبب زحمه كانت السيارات عددها 40سياره والحرس حولهم راكبين في 10 سيارات والياره اللي فيها شهد كانت بالنص.
بندرنزلت دمعته للمره الولى مايدري ليش تذكر ليله زواجهم اللي كان أقل من عادي حرمها من العز فيها وتذكر زواجه بعهود ضاق صدره وقال:جاء من يعوضها عن كل شي .
وصلولفندق المملكه الكل أستقبل العروس وكانوا خدمها كلهم سوريات وكانو يشيلون معها الذيل من خلف ويساعدونها بفستانها وصلت لغرفه العروس كانت الساعه 10 بالليل وصل المعرس بنفس الموكب كان بندر يطالعه كان مبسوط بالمره ومتشقق من الفرحه لأنه تزوج شهد بندرأشتعلت نار الغيره وهويشوف زوج شهد طاير من الفرحه وكل شوي يطالع الساعه ويكلم بالجوال وكان يضحك مع أبو شهد وخوانها واضح أنه مبسوط تذكر يوم زواجه كأنه بعزاء حتى أنه ماضحك مع أحد حتى مع أهلها ودمعت عينه :أنا السبب الله عوضها فيه.
مر الزواج بسرعه واهل بندر ماقدرو يحضررون الزواج بسبب الزحمه والحراسات والتفتيش لأن في ذاك اليوم حضرت شخصيات معروفه وغنيه ومن كبار الشخصيات لأن حمد واصل والكل يعرفه في المجتمع.
انتهى الزواج كان بندر يراقب بوابه الفندق من بعيد فجأه طلع ولد صغيرعرف انه خالد ولده كان وده يضمه توه بيقرب سمعه يقول : بابا السياره جت ياالله ماما بسرعه.
وقف مكانه قربت السياره وحاوطوها الحرس من كل جهه شاف شهد وهي تمشي وجنبها زوجها كان ماسك يدها ويضحك ويهمس بأذنها وهي تضحك له وخالد مبسوط ويناديه بابا, بندر حس أن غريب بالنسبه لهم ففضل يراقب من بعيد
ومشى الموكب ووصل لفندق الفيصليه ودخلت شهد وحمد ومعهم خالد ومربيته بندر دخل وهومتلطم كان يشوف شهد تضحك على خالد وهويسولف وحمد مره طاير من الفرحه مسك يد شهد وقال:ياالله حبيبتي.
شهد:وخلودي.
خالد:أنا بروح أرجع للعرس برقص وبروح مع أمي شمسه البيت هنادي بعد بتلعب معي.
حمد:تطمني هو بخير.
المربيه:ماتخافي مدام راح أحطوه بعيوني أنتي هلا روحي أنبسطي مع جوزك.
حمد:ياالله مشينا.
شهد:أوكيه.
جاء واحد من الحراس:أي أوامر ثانيه طال عمرك.
حمد سوا حركه بيده فهمها الحارس وركبت المربيه مع خالد ومشى الموكب للفندق ووصل خالد وراح عند هنادي.
وأنتهى العرس بسلام.
بندرلحقهم إلين ماوصلو لغرفتهم كان يسمع حمد يتغزل بشهد وهم يمشون للجناح كانت خجوله وهو يدلعها وماسك يدها وماأهتم بااللي حوله وصلو للجناح دخلت شهد ووراها دخل حمد وسكر الباب وراه.
وقف بندر وهو متضايق حس انه يسوي شي غلط قرر يرجع لبيتهم أحسن له.
رجع للبيت وراح للجناح وهومقهور ويوم شاف عهود انقهر زياده ونام وهومتضايق وماتكلم بولا كلمه.
في الفندق:
شهد جالسه على الكنبه وحمد ماسكت من كثر مايتغزل فيها ومافيه كلمه غزل وماقالها وشهد منزله راسها ومستحيه تذكرت بندر
ضاق صدرها ونزلت دمعتها.
حمد:وش فيك حبيبتي.
شهد:مدري بس من زمان ماسمعت كلمه حلوه وكلامك أثر فيني .
حمد:بتسمعينهم كل يوم واوعدك أني ماراح أحرمك من كل كلمه حلوه بخلي كل لحظاتك حلوه ياقمر.
أستحت شهد ويوم وقفت حمد:على وين.
شهد:أبي أغيرالفستان لأنه مضايقني.
حمد:بس على شرط أختارلك اللبس اللي بتلبسينه.
راح للغرفه فتح شنطه شهد وأبتسم إبتسامه خبيثه لأنه متفق مع هنادي تحط لها بشنطتها ملابس قصيره وطلع قميص نوم لونه أحمر شفاف له سيور وهو طويل وفيه فتحات كثيره القميض كله شفاف مايستر شي أبد.
حطه على السرير وقال:تلبسين اللي طلعته لك وبدون ملابس داخليه ولاترا بزعل عليك.
شهد نفذت اللي يبيه ووجها أحمر وحالتها حاله دخل شافها جالسه على التسريحه ومعطيته ظهرها وتحاول ماتخليه يشوفها لأن جسمها باين بالمره جلست تفك تسريحتها قرب منها :أساعدك.
هي غطت جهه صدرها بيدها لأنه باين مره أبعد يدها خليه كذا أحلا .
شهدأستحت وماعاد تقدر تحط عينها بعينه حمد: ممكن تزحفين لي بجلس جمبك.
شهد نفذت كلامه وهي خايفه وكملت فك التسريحه وهي ساكته فجأه حست بيده على ظهرها ارتبكت وبدى يسوي حركات غريبه خافت أنتهت من فك التسريحه ووقفت .
حمد:اموت انا على الجسم الفتان.
انحرجت وأجلست ضحك ووقف ومسك يدها وقومها ألتقت عينه بعينها فقال: أدري أنك خايفه مني تطمني تراني ماأعض.
وبدى يتكلم زي البزران: سهوده أناوالله أحبت ليه تستحين مني.
شهد ضحكت غصب عنها لأن شكله مضحك ومالاق عليه حركات البزران لأنه جسمه عريض وهو طويل وملامحه جميله رغم حدتها.
حمدشافها سرحت حط يده على جسمها وبدى يتحسس جسمها كله ويبوس رقبتها شهد أنحرجت:حمد.
حمد حط يده على فمها:أوششششش الليله ليلتك ياعروس.
شهدخافت: بس أنا.
قاطعها ببوسه على شفتها وبهذي البوسه سيطر عليها حمد وقدر يمتعها بليلتها وينسيها حزنها وألامها.

مرت الأيام والشهور بسرعه وشهد أصبحت إمرأه أعمال ناجحه ومعروفه في العالم
ساعدها حمد في أمور كثيره وصارت مليارديره وصارت تمتلك شركات عالميه وفي كل بلد في العالم تمتلك شركه وقصور وبيوت كثيره , ساعدت أهلها وسددت ديون أبوها وأخوانها وخواتها كلهم خالد صار عمره10سنوات وعيالها التوأم صارت أعمارهم5سنوات وشبههم واحد صعب التفريق بينهم . 
شهد شرت لها مزرعه كبيره بالإمارات وأسكنت بها وملتها خيول وحيوانات وخدم وحرس وكل خدمها سواريا وكل خادم معه زوجته وعياله كانت المزرعه كبيره التجوال فيها صعب من كبر حجمها وسكنت معها أم حمد وأخته هنادي وأخوه حمدان لأن شهد ألحت عليهم يسكنون معها.
حمد قرب من سن الثلاثين عاش حياته مع شهد في سعاده وهناء ألتزم بوعده مع شهد وعوضها عن كل شي وماحرمها من الكلمه الحلوه وعيالها صارو ينادونه يبه.
أمابندر خسر كل ثروته وصار على الحديده تعرف على حمد وماكان يدري أن حمد زوج شهد صار مدير أعمال حمد وملازمه على طول.
في يوم من الأيام في شركه شهد في الإمارات
دخل حمد ومعه بندر:بأعرفك على افضل أمرآه في العالم .
بندر:ذيك اللي قلت عنها شريكه لك في كل شي.
حمد:شريكه في كل شي وعلى فكره هي زوجتي.
بندر بصدمه: أغنى إمرأه في العالم هي زوجتك.
حمد:أجل أيش هالثروه والعز ماجت عبث الحمدالله اللي رزقني بها صدق من قال وراء كل رجل إمراه ترا ماصرت بهالمنصب إلا بفضل الله ثم ام عيالي.
بندرلزم الصمت ومتحمس يبي يشوف منهي هذي الحرمه اللي تكلم عنها كل العالم من نجاحاتها وعن ثروتها.
دخلو الأنصرصير وصلو للدوراللي فيه صاحبه الشركه شافوا كل اللي يشتغلون عندها حريم محجبات وقفوا عند السكرتيره.
نور:أهلا طال عمرك بس ممكن أخبر المدام.
حمدبإبتسامه:لايابنتي حاب أخليها مفاجأه لها .
نور:تفضل.
دخل حمد ومعه بندر كانت شهد متحجبه وجالسه بوسط كومه ملفات حمد ابتسم يوم شافها مشغوله:إلين الحين ماتركت طبعك شهد:حمودي أتركني أشتغل.
حمدضحك لأن شهد كانت تظن انه ألحاله.
رفعت راسها شافها بندر أنصدم صدمه عضيمه ماصدق أن اللي قدامه شهد , شهد ماأنتبهت له : حمد اناقلت لك إذا شفتني مشغوله لاتجي ماأبي أروح بالشغل للبيت.
حمد:طيب عندك موظفات خليهم يسوون الشغل.
شهد:لاحبيبي مابعد أنهبلت هذي حسابات وفلوس ماجت بالساهل تبيني اخلي ناس يتصرفون فيها لاياعيوني مادام راسي يشم الهوى باشتغل أبي أأمن مستقبل عيالي.
حمدضحك وماقدر يسكت لأنه يدري أن شهد ماشافت اللي معه.
شهد رفعت راسها:وش اللي .....
توها بتكمل سكتت جت عيونها بعيون بندر ماحبت تبين عند حمد أنها تعرفه فقالت: معك ضيف وماقلت لي العذر والسموعه اخوي ماشفتك تفضل أجلس وش حاب تشرب .
بندرأنصدم منها وقال بينه وبين نفسه: معقوله ماتعرفني بهالسهوله نستني.
حمد:هاه وش تشرب .
بندر: قهوه ساده.
شهد:نور ياقلبي أطلبي لنا وحده قهوه ساده وعصير برتقال لحمد وجيبي لي طلبي المعتاد.
نور:تؤمري أمر.
شهد:تسلمين قلبي.
حمد:أحم أحم ترا أغار.
شهد:هنا مكان عمل رجائآ أستاذ حمد الأمور الشخصيه في خارج نطاق العمل.
حمديهمس لبندر:قايل لك هنا ماتعترف فيني وتوريني العين الحمراء أما في البيت شي ثاني يلوموني فيها ياناس.
شهدطنشت ورجعت تشتغل في الملفات ومومهتمه من بندر ولافكرت فيه وهويطالعها وهو متحسف وضايق صدره.
حمد:إلا ماقلت لك شهد تحضر رساله الدكتوراه.
بندرأنصدم:ماشاء الله على البركه.
شهد:أستاذ حمد رجائآ الأمور الشخصيه خارج نطاق العمل .
حمد:أسف طال عمرك.
وهمس لبندر:قلت لك ماتعطيني وجه همها شغلها وبس صرت أغار من شغلها بس مقدر أمنعها.
فجأه رن التلفون شهد:ايوه نور نعم إيه لامايحتاج تفاهمي معاهم وبعدين نتفاهم أوكيه باي.
شهد: أستاذ حمد كيف أحوال مصنع الرخام.
حمد:لاتخافين وكلت حمدان ووصيته عليه.
شهد:طيب فرعنا في فرنسا طالبيني وش رايك تروح نيابه عني لأني مشغوله.
حمد:ونور.
شهد:ماأقدر أستغني عنها.
حمد: طيب كلمي هنادي.
شهدأقتنعت : خلاص كلمها وخلها توقع العقود وترجع.
وصلت القهوه وبندر ماشال عينه عن شهد وقال بينه وبين نفسه:مثل ماهي ماتغيرت نفس الطبع العادات حتى الجلسه وطريقه الضحكه ماتغيرت ياحليلها إلا الأن وهي تشرب الكفي وفيه جالكسي ذايب بس أنا متعجب وشلون صارت بيضاء وبياضها زي بياض السوريات.
طالع الأرض وتنهد ضاق صدره فرق شاسع بينها وبين عهود تذكر الموقف اللي صار له مع عهود يوم خسر ثروته.
عهود:شوف أنامايهمني اللي صارلك أهم شي أني اتمتع بفلوسي.
بندر:يابنت الحلال ناقصني مبلغ بسيط ولو أخذه منك ماراح تخسرين شي ليه مستخسره علي شي بسيط حبيبتي حسي فيني.
عهود:معليش تسلف صرف عمرك ودبر عمرك مثل ماجمعت الثروه تقدر تجمعها مره ثانيه.
بندر:هذا أخر كلامك.
عهود:إيه.
وقامت وسكرت الباب ولاعطته وجه وعرف في ذيك اللحظه أنه غلط يوم تزوجها.
وتعرف على حمد وصار صديقه الروح بالروح وساعده بالمبلغ وصار يشتغل معه وصار مدير أعمال حمد ومايستغني عنه معه طول الوقت.
قطع عليه أفكاره صوت حمد:هاه بندر وش قلت.
بندر:بخصوص أيش.
حمد:بخصوص الغداء تتغدا عندنا اليوم.
بندرأنحرج وتردد وطالع بشهد وبحمد حست شهد أنه منحرج فقالت:لاترد حمد يابندر.
أبتسم:أنشاء الله.
حمد وقف:بروح أشيك على الأقسام وأجي.
بندر وقف معه حمد:وين.
بندر:بروح معك.
حمد:لالا أجلس دقايق وجاي ياالله في أمان الله.
طلع حمد وبندر توهق مايدري وش يسوي شهد رجعت تشتغل وتوقع الأوراق وواضح عليها الإندماج بالشغل.
بندرحب يقطع الصمت فقال:شهد.
شهدوهي تطالع الأوراق:نعم بغيت شي أخ بندر.
أنقهر من أسلوبها الرسمي.
بندر:ممكن تتركين الأوراق بأقول لك شي.
شهدتأففت: نعم بندر وش تبي.
بندر:أنا أسف على اللي بدر مني لاكن أبي اسألك وشلونك عساك مرتاحه مع زوجك.
شهد تحب بندر لاكن كرامتها فوق كل شي ولأنها تغلي حمد فما حبت تخونه وتتكلم مع بندرفلزمت الصمت.
بندرتضايق عرف أنها ماتبي تتكلم معه فسألها : وش اخبار خالد.
ضحكت ضحكه سخريه ضحكه وحده مازلات تعاني من ألام ماضيها وقالت:توك تسأل عنه هو بخير بخير يغنيه عنك.
بندرتوه بيتكلم دخل حمد:هاه وش رايكم نمشي للبيت خلاص شهد أتركي شغلك وتعالي معنا.
شهد:أسبقوني بقى لي كم شغله وبجي.
حمدبإصرار:لا خلي الشغل بعدين ولاوش قلت يابندر.
بندر:صح كلام حمد.
شهد:أجل بأكمل الشغل بالبيت.
حمديهمس لبندر:قلت لك عنيده وراسها يابس ماتحب تأجل شي ويلوموني إذا قلت ماأبيها تشتغل صرت أغار من إهتمامها بشغلها.
شهدشافتهم يتساسرون رجعت تكمل شغلها وحمد تضايق لأنها تهتم بالشغل أكثر منه.
حمدوقف: ياالله بندر مشينا.
بندرطلع حب يتركهم لحالهم وحمد أغتنم الفرصه وقال:يرضيك أروح ألحالي من دون حبيبتي.
شهدضحكت:لامايرضيني.
حمد:طيب تعالي معي.
شهدبإبتسامه: عشان خاطري روح ماأبي أكمل الشغل بالبيت.
شهدمتعمده تقول كذا لأنها لوتجلس مع بندر بتتذكر ماضيها معه.
حمدماحب يضغط عليها وزعل منها وراح للبيت مع بندر.
بندرأول مادخل للمزرعه أنصدم: معقوله شهد تمتلك هذا المكان اللي كأنه جنه وكل الخدم سوريات.
تذكر موقف له يوم كان متزوج شهد كانو بسوريا.
شهد:بندرطالع فيني.
بندرتنهد:نعم.
شهد:ليه تطالع الحريم قدامي وأنا مامليت عينك.
بندروهو يطالع وحده تبتسم له وتطالعها وهويطالعها ومومعبر شهد.
وشهد عصبت:الشرهه مو عليك علي أنا اللي جيت معك.
وقامت وهي معصبه وهي تدعي على الحريم اللي يغرون زوجها قدامها.
ضاق صدره يوم تذكر ذا الموقف:شكلها من كرهها للسوريات خلتهم خدم عندها ماتنلام كانت تغار علي وانا كنت مااراعي شعورها بس مدري ليه يوم طلقتها حن قلبي لها صدق من قال الشخص مايعرف قيمه شي غلا إذا فقده وأنا ماعرفت قيمه شهد إلا يوم فقدتها.
حمد:هذي مزرعه شهد اللي الكل في الإمارات يتكلم عنها.
بندريطالع المزرعه وهو منبهر كان مدخلها الرئيسي بوابه كبيره بعدها ممر طويل وبعد عشر دقايق من المشي بالسياره تطلع قدامهم بوابه كبيره أسوراها عاليه دخلوها كانت قدامهم نافور على شكل أغصان فيها ورد جوري عليه فراشات وقفت السياره قدام القصر وبندر إلى الأن منبهر من المكان نزل من السياره أنفتح باب القصر دخلو أستقبلتهم وحده أسمها روبينا كانت كبيره الخدم .
روبينا:أهلين طال عمرك تفظل.
حمد:وين العيال.
روبينا:نايف ونواف بالحضانيه وخالد إلى الأن ماإجى من المدرسه أرسلت لهم جميل وراح يجيبهم هلا.
حمد:أوكيه وين هنادي وأمي قولي لهم عندي ضيف.
روبينا:هنادي بغرفتها تشتغل عالكمبيوتر, والعمه شمس جالسه بالحديئه.
حمد:تقدرين تنصرفين.
روبينا: عن إزنك.
بندر منبهر من جمال روبينا:معقوله شهد مشغله حريم أشكالهم كذا بس غريبه ماتغار على حمد من أنه ينفتن منهم.
حمد:وش فيك متنح كذا.
بندرأنتبه لنفسه:لا ولاشي بس غريبه المدام مشغله حريم بهالجمال ماتغار عليك وانت ماتنفتن منهم.
حمد أشر على قلبه وقال:البلا مو مني البلا من هذا حب المعزبه حب جنوني خلا كل الجميلات بالنسبه لي ولا شي شهد ملكتني تعرف وشلون ملكتني خلاص ماعاد أشوف قدامي أحد غيرها.
بندرتعجب أكثر بس لزم الصمت.
حمدوصل بندر لجناح مخصص للضيوف عشان يريح قبل مايحطون الغداء وراح للحديقه يسلم على امه.
في الحديقه أم حمد جالسه مع حمدان وكانت تزن فوق راسه تبيه يعرس.
دخل حمد وحمدان لقاها فرصه يتهرب: وصل المنقذ تعال شف الوالده ناشبه بحلقي تبيني أخذ بنت أختها.
حمدمات ضحك على شكل أخوه وحب يرفع ضغطه:وش فيها هيله تزوجها عادي.
حمدان:مابعد أنهبلت يكفي أنها ذاك اليوم ناشبه بمدرب الخيول وسيم كانت تتميلح عنده وتتبسم له وتسأله أسأله تافهه لدرجه أنها طفشت الرجال ويوم جيت عنده قال فكني من بنت خالتك طفشتني.
أم حمد:ماتنلام وسيم سوري ويهبل .
حمدطير عيونه: هاه وأبوي طاح من عينك.
أم حمد:لا بس وجهه نظر.
حمد:أشوى على بالي بعد.
أم حمد:أستح على وجهك تكلمني كذا أنا أمك وين بر الوالدين.
حمد:أمزح معك يمه وهذي بوسه على راسك بعد.
دخلت هنادي وسلمت:تقول روبينا عندك ضيف منهو.
حمد وهو توه يتذكر:هذا بندراللي كلمتكم عنه.
حمدان:بندر ال.... ماغيره.
حمد:إيه.
أم حمد:من يصدق كان يضرب به المثل عند التجار.
حمد:عشان كذا بعد مافلس شغلته عندي لأن عنده خبره طويله بمجال التجاره.
هنادي:هو أكبر منك.
حمد:إيه أكبر مني بواجد يمكن وصل للأربعين بس مابين عليه.
أم حمد: ماجت شهد.
حمد تنهد:الله يعيني عليها ماتبي تترك شغلها عشان غداء.
أم حمد برضاء:هذي المره السنعه ياحبي لها والله أني حبيتها من دخلت بيتنا كلما شفتها فرحت فرحه كبيره لأنها مرت ولدي.
حمدبفخر:إيه عشان تعرفون اني مااتزوج أي أحد.
هنادي:دق عليها متنا جوع.
حمد:رافضه تجي قبل ماتخلص شغلها.
أم حمد:أنا بكلمها.
أم حمد كلمت شهد وأقنعتها تجي للبيت والشغل معها.
حمد:لوأني أدري أنك بتقنعينها كان خليتك تكلمينها من زمان.
أم حمد:عشان تعرف حرمتك قد أيش تحبني.
حمدان كان ساكت وحزين تدرون ليش بعدين بتعرفون .
وصلت شهد للمزرعه دخلت وأستقبلتها روبينا:أهلين شهوده.
شهد:أهلين حبيبتي وصل حمد.
روبينا: من زمان وضيفوه في غرفه الضيوف.
شهد:والعيال؟.
روبينا: بغرفهم يلبسوأواعيهم.
شهد:أوكيه برح أغيرملابسي وأنزل جهزوا الأكل كالعاده.
روبينا:بتؤمري أمر.
شهد راحت تسلم على أم حمد وهنادي وأستغربت من نظرات حمدان لها طنشته وراحت لجناحها تلبس وتريح شوي وحمد ماصدق خبر انها جت على طول لحقها.
في غرفه الضيوف.
كان بندر منسدح على السريرومنصدم من كل شي ومنبهر من روعه هذا المكان كانت غرفه الضيوف غرفه ملكيه وتجنن تصميماتها روعه كل شي فيها يبهر:ماشاء الله إذا هذي غرفه الضيوف أجل كيف بتكون غرفه شهد.
سكت شوي ثم تنهدتذكر كل المواقف اللي صارت لهم وتوه يحس أنه وقح مع شهد لويدري زوجها عني كان طردني من الشغل من زمان اناالسبب في اللي صار لها .
تنهد بقوه :ياليتني ماخنتها توني أدري أن ملامحها حلوه وتوني أنتبه لغمازاتها اللي حلت أبتسامتها .
تذكر يوم شهد طلبت منه يوديها لمستشفى تبي تعالج بشرتها من الحساسيه كانت تقول له أنا بيضاء بس الحساسيه لعبت فيني لعب وخلتني سمراء, ضاق صدره أكثريوم تذكر كلامه لها:من قال انك بيضاء لاتلعبين على نفسك أنتي سمراء وبتضلين سمراء طول عمرك فحرام ندفع فلوس على شي مستحيل يصيرقال بيضاء قال.
عصب من نفسه ووقف عند الستاره شاف طبيعه تبهر وشاف شهد وهي تسلم على أم حمد وجلس يراقبها ويراقب تصرفات حمد اللي مبينه محبته لها.
تنهد:ليتني ماخنتها.
في جناح حمد وشهد
شهد تطلع لحمد ملابس وهومصر على زعله.
شهد:وبعدين معك.
حمد:أجل تبدين الشغل علي وتبيني أنبسط.
شهد:معليش ياقلبي.
حمد:لاتقولين قلبي ترا أضعف.
شهد تعرف نقطه ضعف حمد واللي هي الكلام الحلو.
شهد:حبيبي عمري انتا قلبي .
مسكت خده:ياناس أموت باللي يزعلون ولبى قلبش.
باسته وكملت كلام الغزل وعلى طول حمد رضى عليها.
وراحت تلبس بنطلون جنزأبيض وبلوزه طويله إلين الركبه لونها أبيض مليانه ورود ورديه ولبست حجاب لونه أبيض ومزين بورود ورديه وحطت روج وردي فاتح وكحل بسيط فقط وطلعت لغرفه الطعام.
في غرفه الطعام
كان الكل جالس دخلت شهد شافت بندر جالس وعيونه عليها أبتسمت لحمد ولهنادي وجلست وبدأو الأكل وطبعآ حمدماقصر طول الوقت يسولف وينكت والكل يضحك وشهد تعلق عليه وأندمج بندر معهم بسرعه وصاريسولف معهم بس ماسلم من أساله أم حمد.
وحمدان بعد اندمج مع بندر وأم حمد حبته وهنادي أرتاحت له بس تستحي تسولف معه بندر كان يطالع خالد بحنيه ويراقب تصرفاته كان ياكل بهدوء ومايتبيثر كأنه ولد كبيررغم صغر سنه وشاف التوأم تذكر أخوه بدر وضاق صدره نفس التشابه صعب التمييز بينهم .
وبعد الغداء حمد جالس مع بندر الحالهم في الحديقه.
بندر:ماشاء الله عليكم السعاده باينه عليكم الله لايغير عليكم .
حمد:أمين تصدق بندر اول حياتي كانت جحيم من دخلت شهد حياتي غيرتها من إلى مدري كيف أكافئها أحبها والله احبها.
بندر:التوأم عيالك.
حمد:لاخالد والتوأم عيال شهد من زوجها الأول والله لوأعرف منهو لأذبحه اللي سواه لها كثير عليها لوأدري منهو ذبحته.
أنصعق بندرمن كلام حمد معقوله شهد ماخبرتني أنها جابت مني توأم معقوله.
جلس ساكت من هول الصدمه ولاعرف يتكلم
مرت الأيام عليهم بسرعه وشهد من سفره لسفره ومن شغل لشغل ودارت الأيام بسرعه والسنين ومرت خمس سنوات.
في بيت أهل بندر
بندر:يمه بكره حنا معزومين في بيت حمداللي قلت لك عنه.
نوره:من اليوم أقول لكم ماأبي أروح.
بندر:أنتي بالذات بتروحين عندي لك مفاجأه حلوه.
عهود:وش مناسبه العزيمه.
بندر:بعدين بتعرفين.
دخلت خلود:يمه أبي فلوس.
عهود:روحي غرفتي خذي اللي تبين.
أم بندرماعجبها أسلوب عهود مع عيالها كانت تعطيهم فلوس بالهبل ولاتسأل عنهم ولاشي همها غيرنفسها.
في اليوم اللي بعده في بيت شهد بالرياض دخل حمد وخبرها أنه عزم بندر وأهله ومن كثره أشغالها نست أنهم بيجون وكانت تصمم ديكور مجلس من المجالس وتعبانه فيه .
دخلو أهل بندر وأنهبلو على البيت اللي كان قصر كبيرفي كل جهه كميره غير الكلاب البوليسيه والحرس أنبهرومن كل شي.
فتحت الباب روبينا الباب:أهلين تفضلو.
عهودأنهبلت على جمال روبينا لأنها أحلا من عهود بألف مره.
أم بندر من دخلت وهي تذكر الله .
روبيناراحت تنادي شهد شهد نست أن بيجيهم ضيوف وقفت بالمدخل أنصدمت نوره وأم بندر قدامها مذهولين كان شكل شهد مضحك لابسه بنطلون برموده أبيض وبلوزه حمراء وكوتش أحمر مع أبيض وفي وجهها بقعه من بويه ولابسه قفازات وحالتها حاله.
عهودأنقهرت:وش جابك هنا إلى الأن تصممين ديكورات ههههههههه والله مسخره.
شهدتسايسها:إيه والله إلا الأن .
شهد سلمت على نوره وضمتها وسلمت على أم بندر وأم بندر ضمتها بقوه وهي تبكي وعهود مقهوره.
عهود:أقول وين معزبتك ناديها.
شهدتسايسها على قد عقلها:لحظه تفضلو بالأول روبينا ضيفيهم بروح أنادي عمتي اللي هي معزبتي.
روبينا: أوكيه تفظلو من هون.
عهودبضحكه سخريه:روحي لايخصمون من راتبك.
أم بندر:وش هالكلام.
عهودسكتت ولاردت.
نوره:يمه أتركيها ذي ماتنعطى وجه.
دخلت أم حمد وسلمت عليهم ومعها هنادي.
نوره:وين شهد.
هنادي:ياحبي لها متعبه نفسها بالشغل.
عهود:وين مره أخوك ودي أشوفها.
دخلت شهد:هاذي هي جت.
عهود:أناقصدي زوجه حمد موخادمتكم.
أم حمد ماعجبها أسلوب عهود: شهد هي زوجه حمد والقصر هذا قصرها عهود عصبت وأنقهرت زياده.
نوره وأمها فرحو لها وأرتاحو لأن الله عوض شهد بهالعائله الزينه.
عهودسكتت.
نوره:قولي لي وش صار لك من ذاك اليوم .
نوره قصدها من تطلقتي شهد فهمت وش تقصت.
وحكت لها كل شي من طق طق لسلام عيكم وعهود عاضه على أسنانها من القهر.
أم بندر:الحمد الله والله أني من ذاك اليوم وأنا أدعي لك كل يوم خايفه عليك.
شهد:هاذاني مافيني شي.
فجأه دخلت روبينا:مدام شهد إجاك إتصال من مديره فرعنا اللي بهولندا بدها راييك بشي.
شهدأخذت السماعه وجلست تتكلم بلغه هولنديه أنقهرت عهود منها.
ويوم سكرت أم حمد قالت لها:فيه مشاكل.
شهد:لابس كنت تذكرني بالعقد اللي بنوقعه مع الشركه اللي كلمتك عنها يوم كنا بهولندا.
أم حمد:طيب أنتي اطلعتي على الحسابات والنتائج.
شهد:كل شي تمام.
هنادي:حتى أنا راجعتهم كذا مره وكل شي تمام.
أم حمد:على بركه الله متى بتروحين.
شهد:بكره أنشاء الله.
كانت شهد تتكلم برموز تتعلق بالشغل وهنادي تتكلم مثلها وأم بندر ونوره وعهود زي الأطرش بالزفه .
وكل شوي يجي إتصال لشهد من إحدى الشركات وكل شوي تتكلم بلغه وعهود تغلي من القهر.
وش بيصير لشهد بعد مارجع بندر يقتحم حياتها مره ثانيه


ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ




مر الوقت بسرعه وعهود ساكته تبي تطلع عيب في شهد مالقت وانقهرت يوم شافت أم بندر ونوره مبسوطين منها



فضلت السكوت عشان ماتنقهر أكثر, طبعآ أم حمد ماتدري كيف شهد تعرفت على أهل بندر لاكن شهد قالت أنها قد كانت تعرفهم من زمان وماتوقعت أنهم أهل بندر.



جاء وقت العشاء وأنتقلو من الصاله لغرفه الطعام كانت نوره فاتحه فمها من المفاجأه وعهود بلمت بمكانها وطيرت عيونها وهي منبهره من جمال المكان وجمال الخادمات السوريات اللي هم فيه.



أم حمدقالت للخدم:تقدرون تمشون الأن ياالله تفضلو.



كانت الغرفه كبيره وفيها طاوله طويله وعريضه وفي الزاويه طاوله كبيره فيها بوفيه عهود بسخريه:هالأكل من بياكله التبذير موزين.



هنادي حبت تقهرها:والله ياحبيبتي البيت فيه أكثر من 50 خادمه و50 خادم والبوفيه نحطها يوميآ لأن فيه من ياكل الأكل الكثير من الخدم.



عهود: عاد المفروض ماتعطون خدمكم من البوفيه.



أم حمد: هنا كلنا سواسيه لافرق بين عربي وأعجمي إلا بالتقوى وترا الخدم يجلسون معنا ياكلون على نفس الطاوله اللي جالسين عليها وياكلون نفس أكلنا لازياده ولانقصان لاكن هم مايحبون ياكلون معنا إذا كان عندنا ضيوف لأنهم يستحون.



هنادي: كل يوم ياكلون معنا وإذا جانا ضيوف ماياكلون معنا مع أنه عادي كلنا سواسيه.



عهود:لا من قال هذولي خدم.



شهد:كلآ ووجه نظره خلونا ناكل على فكره حنا نظامنا هنا كل واحد يخدم نفسه.



وقفت شهد وراحت للبوفيه أخذت صحن وملته سلطات, وأخذت صحن ثاني وملته مشاوي وصحن حطت فيه بطاطس وكبه وفطاير وخذت صحن حطت فيه مكرونه بالباشميل ولازانيا وخذت صحن حطت فيه ورق عنب وخذت صحن وحطت فيه رز ولحم وجلست.



أم حمد أبتسمت إبتسامه رضا.



شهد:نظام القصر كل واحد يخدم نفسه لاكن عشانكم خدمتكم.



أم بندر:تعبناك معنا.



شهد:تعبك راحه ياخالتي يالله سمو باالله .



هنادي:روبينا.



جت روبينا وهنادي سوت حركه بيدها فهمتها روبينا وراحت قفلت البوفيه وجابت مشروبات غازيه ومويه.



شهدأكلت وماهمها أحد ألين ماشبعت وهنادي كانت شوي منحرجه لاكن تذكرت مقوله لاحياء في الطعام وكملت الأكل إلين ماشبعت كانت شهد تقرب الأكل لأم بندر ونوره ومتجاهله عهود وأم حمد كل يوم يزيد إعجابها بشهد أنتهوا من الأكل .



شهد ضغطت زر على الطاوله دخلت روبينا ومعها خادمتين سمر وسوزي قدمو الحلا والفواكه وطلعو.



شهد لزمت عليهم ياكلون حلا وفواكه وخلتهم يطلعون من صاله الطعام وهم متخومين من الأكل .



جلسو بالصاله لقو قدامهم طاوله فيها شاي ونعناع وشاي أخضر وجلسو يتقهوون إلين ماجت الساعه 2بالليل وجاء بندر ياخذ أهله وراحو لبيتهم اما شهد راحت لجناحها بعد ماحبت راس أم حمد وهنادي راحت تنام وروبينا والخدم تعشوا ونظفو غرفه الطعام وكل وحده من الخادمات راحت لزوجها بالبيت المخصص للخدم.



في سياره بندر



بندر:هاه عسى المفاجأه عجبتكم.



عهود:أمحق مفاجأه بايخه.



أم بندر:إلا تهبل بردت قلبي وأنا أمك كنت شايله همها وانبسطت يوم شفتها.



نوره:لوتشوف الخير اللي هي عايشته ياويل قلبي يهبل كل شي يهبل .



عهود:خلاص ماصارت يكفي.



أم بندر:قل خيرآ أوأصمت.



سكتت عهود منقهره من كل شي جلست تسب شهد واللي جابوها .



وصلو للبيت دخلت عهود للجناح معصبه على بندر وفي ذيك الليله تمشكلت مع بندر وطفشته منها وطلع وتركها بالجناح وهي مقهوره.



بندر راح لنوره يبي يسحب منها الكلام لاكن نوره قالت له:قلت لك محد راح يندم غيرك أنت اللي أرخصتها وش تبيني أقولك تبيني أوصل لك أخبارها أنسى يابندر مستحيل قهرتها وقهرتني أنا وامي وجاي تسأل عنها ماأعتقد بتلقى عندي جواب.



عصب وطلع من عند أخته وهو مقهور ونام في ذيك الليله وهو كاره نفسه.



في جناح شهد وحمد



دخلت الجناح وهي هلكانه تروشت ونشفت شعرها وتوها بتنام شافت حمد جاء جلس يسولف لها إلين نامت ويوم ألتفت لها لقاها نايمه أنقهر لاكن أبتسم إبتسامه حنونه ومسح على راسها وقال:الله لايحرمني منك.



مر أسبوعين وفي يوم من الأيام كان حمد بالمستشفى مافقد الأمل يبي يصيرأب بأي طريقه وصلت التقارير وطلعت النتيجه إيجابيه وتعافى من العقم بإمكانه يصير أب فرح وطار من الفرحه وأتصل على شهد ولاردت فحب يسويها لها مفاجأه



رجع للبيت مسرع وهو بالطريق فجأه ..........





كانت شهد جالسه على السريرتحس بتعب وخمول ودها تقوم موقادره لايعه كبدها ماتدري ليه كانت تظن أنها حامل تذكرت أن حمد عقيم ضاق صدرها وحست أن بنغزه بقلبها مومرتاحه لهاالنغزه تذكرت حلم شين شافته أمس كانت حالمه بحمد نغزها قلبها مره ثانيه فجأه روعها صوت الجوال ردت.



المتصل:الأخت شهد.



شهد مومرتاحه لهذا الإتصال:إيه نعم أخوي بغيت شي.
المتصل:حمد صار له حادث وهو عندنا بمستشفى ال........



طاح الجوال من شهد فزت من مكانها ماتبي تخسره احت غرفه هنادي وهي منهاره



هنادي:شهد وش صاير شهد تكلمي.



حمدان سمع شهد وهي تقول:المستشفى داقين يقولون حمد صارله.



ماقدرت تتكلم مدت الجوال لهنادي وهي منهاره.



هنادي:شهد أنتي وش تقولين.



شهدبدت تخربط الكلام: حمد....حادث



صرخت وطلعت مثل المجنونه وراحت لسياره السواق.



حمدان طلع مسرع شغل سيارته:شهد تعالي معي بأي مستشفى.



شهد:ال........



وصلو للمستشفى كان حمد بين الحياه والموت فجأه طلع الدكتور: أنتو أهله.



حمدان يحاول يمنع دمعته:أنا اخوه.



الكتور تنهد:أنتوا تؤمنون بالقضاء والقدر وتعرفون أن كل إنسان في يوم من الأيام بيودع دنياه.



حمدان:دكتور وش صاير.



الدكتور:شوف باكون صريح معك أخوك صار له حادث شنيع قطع جسمه تقطيع والإسعاف جابه هنا وحالته خطيره .



حمدان:ريحني يادكتور.



الدكتور:أعظم الله أجركم.



حمدان بكى بصوت عالي وجلس يخبط يدينه بالجدران أنهيل كان حمد بالنسبه له الأب والأخ وكل شي.



ماعرف وش يقول لشهد لزم الصمت تذكر خال شهد فواز وراح له ولأنه طبيب علم نفس قدر يوصل الخبر لشهد ولأم حمد وأخته هنادي بكو وتضايقو وصرخو وبالأخير رضوا بالأمر الواقع صلو على حمد صلاه الميت ودفنوه وراح حمدان وأستلم أغراض حمد وشاف ورقه فيها نتيجه بأنه يقدر ينجب لاكنه مافتحها سلمها لشهد وراح ومرت أيام العزاء كئيبه وبطيئه على شهد خلاص حبيبها وأبوها وزوجها وصديقها رحل لربه واليوم صارت أرمله كلما سألها خالد عن حمد تنهار وتبكي وإذا التوأم قالو وين بابا تضيق صدور اللي جايين يعزون.



وفي أخريوم من العزاء وقفت شهد وركضت لدوره المياه وأستفرغت وصار لها هذا الموقف أكثر من مره ويوم أنتهى العزاء وقفت تبي تروح لجناحها أغمى عليها صرخت هنادي نادت حمدان ووداها للمستشفى وهنا جاهم خبر مفاجىء شهد حامل بأسبوعين.



أم حمد تذكرت زوجه ولدها اللي حملت بالحرام عشان الثروه لاكن حاولت تبعد هذي الأفكار عنها.



مرت الأيام بسرعه وطلعت شهد من الحداد وقررت ترجع بيت أهلها أم حمد شكت فيها لأنها تعرف أن حمد عقيم شهد عرفت أن أم حمد تشك فيها فزعلت وتركت كل ثروتهم وكل العز وماخذت منه شي وراحت لبيت أهلها.



حمدان وهنادي زعلو على أمهم اللي شكت بشرف شهد وأتهمتها بعرضها



ومن تركت شهد البيت والبيت صايركئيب بدون حياه مليان وحشه ولايطاق وصارت الشركات مهمله توهم يدرون أن شهد كانت تشتغل شغل متعب محد يقدر يتحمله.



وفي يوم من الأيام كانت روبينا ترتب جناح شهد شافت ورقه تقرير طبي سلمته لحمدان.



قراه وعرف ان حمد قبل مايموت كان يتعالج وشفي من العقم وبإمكانه الإنجاب وراح مسرع وقرى الورقه قدام أمه وأمه فرحتثم ضاق صدرها لأنها أتهمت شهد بعرضها راحت لبيت أهل شهد وأستقبلوها وماكانو يدرون أنها متهمه بنتهم بعرضها حاولت أم حمد ترجع شهد معها لاكن شهد رفضت بحجه أن عندها أهلها وصعبه تترك بيتهم وتروح لأهل رجلها.



أم حمد يأست وضاق صدرها وراحت لبيتها خايبه وحزينه .



ولدت شهد وجابت توم ولد وبنت فرحت أم حمد ويوم جت للمستشفى شهد عطت أم حمد تقرير لتحليل الدي أن أي وقالت لها عشان تصدقيني ياخالتي هذا الدليل على أن عيالي هم عيال حمد , أعتذرت أم حمد من شهد وقررت تسمي الولد حمد والبنت رغد, شهد كانت تبي تسمي على أم حمد لاكن أم حمد رفضت لأن أسمها قديم جدآ فرضت ولاأعترضت على شي .



مرت ال]ام بسرعه وطلعت شهد من النفاس والشركات تدهورت لأن شهد تاركتها من سنه وحمدان وهنادي ماقدرو يديرون الشغل مثل ماكنت تديره شهد وفي يوم من الأيام أتصل حمدان على شهد.



شهد:هلا حمدان بغيت شي.



حمدان منحرج ومتفشل من نفسه:والله مدري وش أقول لك يامرت أخوي الشركات متدهوره والأشغال تراكمت وانا وهنادي عاجزين نخلص الأشغال ياليت ترجعين لنا والله الشغل بدى يتدهور.



شهد قاطعته:كل شي تدهور.



حمدان:إيه ماني عارف وش أسوي أحس أن المسؤليه كبيره علي ساعديني تكفين يامره أخوي.



شهد:خلاص من بكره بداوم.



حمدان:شهد, أسف لاكن عادي أناديك شهد.



شهد:عادي أنت بحسبه أخوي الكبير.



حمدان:البيت من طلعتو صار كئيب ترا أمي تعبانه رجعت لها حاله الإكتئاب ياليت تقدرين ذى الشي أنتي تعرفين أنها تحب عيالك و أنا ااااااا .



سكت شهد:أنت وشو.



حمدان أنتبه لزلته:هاه لاولاشي بس لاتطولين غيبتك علينا ترا حنا مشتاقين لك.



شهد:خلاص من بكره بأجي للشركه وخالتي بأكلمها بعد شوي تامرني بشي ثاني ياخوي.



حمدان:أنتبهي لنفسك ولعيالك.



شهد:أنشاء الله يالله في أمان الله .



حمدان: في أمان الله.



شهدسكرت وتعجبت من أسلوب حمدان معها ذكرها بحمد وبعد ساعه أتصلت على أم حمد وأم حمد حلفت عليها تتغدا عندهم بكره وداومت شهد وشافت الأشغال متراكمه وبدت الشغل وصارت تعتمد على حمدان لأنها تعتبره مثل اخوها سامي وبندر يقابلها يوميآ لأنه كان مديرأعمال حمد رحمه الله ومرت 3أشهر وبصعوبه أنجزوا الأشغال اللي تراكمت ورجعت الشركات مثل أول وأحسن وفي يوم من الأيام كان حمدان يراجع بعض الأوراق مع شهد بمكتبها لاحظت عليه شهد الشروذ فقالت له: حمدان أنت معي.



حمدان:هاه عفوآ ماكنت معك وش كنتي تقولين.



شهدحطت يدها على راسها:لي ساعه أشرح لك المخطط وتبيني أعيد الشرح مره ثانيه أسفه أستاذ حمدان .



حمدان: معليش ممكن تعيدينه.



شهد:لا نور نور تعالي.



نور:تاميريني شي طال عمرك.



شهد:خذي ذا الملف وأشرحي المخططات للأستاذ حمدان .



حمدان: أنا طلبت منك تعيدين الشرح فقط ليش مكبره الموضوع.



شهد:لأنك كلما جلست عندي تسرح وتروح بعالم ثاني خل نور تشرح لك أفضل أنا عندي أشغال ثانيه.



حمدان بينه وبين نفسه:أه بس ياليتك تعرفين وش اللي مشغلني عشان أرتاح.



شهد:ياربيه رجع يسرح مره ثانيه أستاذ حمدان برا.



طلع حمدان وهو ميت ضحك على مره أخوه حمد.



قابل بندرعند نوروسلم عليه بندر:المعزبه كيف مزاجها.



حمدان: طفشت مني وطردتني أنتبه لاترفع ضغطها ترى تطردك .



بندرتنهد وأخذ نفس حمدان:الأخ داخل معركه.



بندر:لابس للإحتياط ههههههههههه.



حمدان:لاترفع ضغطها ولابتطردك.



بندر:الله يعين.



دخل بندر وسمع شهد تكلم بالجوال:إيه حبيبي ماراح أتأخر متى بتجي طيب طيب أول ماأخلص شغلي أقولك يالله حبي في أمان الله.



بندرأنصدم شهد تكلم واحد شهد العاقله تكلم وتواعد معقوله.



دخل وهو متفاجىء.



شهد:تفضل أستاذ بندر وين الملفات.



بندرعطاها الملفات والشكوك تدور براسه من كانت تكلم.



بندر:شهد ممكن سؤال من كنتي تكلمين.



شهدضحكت:وش عليك لاأنت زوجي ولاواحد من أهلي عشان تسأل.



دخل حمدان:أستاذه شهد خلودي جاء.



دخل خالد وباس أمه:أنتي تقولين إذا خلصت شغلي جيتك مليت فقلت أجي عندك وأنقهرت يوم سكرتي أبي أكلمك.



شهد:وش قلت أنا توني مكلمتك خلاص يكفي أنا مشغوله حبيبي لازم تقدر هالشي أنا اشتغل عشانك أنت وأخوانك.



خالد:أسف يمه بروح عند نور لين تخلصين شغلك.



حمدان:أفا وأناوين رحت ماتبي عموحمدان ياخالد.



شهد: أول شي فهمت المخطط.



حمدان:لا.



شهد:اترك ولدي ورح أدرسه زين ولاتوريني وجهك إلاليما تفهمه وسكر الباب وراك.




خالد:أوه طرده محترمه عمي حمدان لقط وجهك.



حمدان يسوي نفسه مستحي يغطي وجهه ويقول : يوه تفشلت جيبولي كيس ألقط وجهي.



شهد توها بتهزئه طلع بسرعه وهو مبسوط.



طلع خالد وجلس عند نور.



شهد:ألحين تقدر تمشي.



بندر:شهد ممكن سؤال؟.



شهد:نعم.



بندر:أنتي قلتي لخالد أني أنا أبوه.



شهدتغيرت ملامح وجهها : لا.



بندر:يعني ليمتى بتحرميني من ولدي .



شهد:على فكره حتى التوم عيالك.



أنصعق بندر من هذا الخبر:يعني نايف ونواف عيالي.



شهد:إيه ماتلاحظ شبهم فيك قوي.



بندر:أنالاحظت بس توقعتهم عيال حمد الله يرحمه.



شهد:ماأبيهم يعرفون أنك أبوهم.



بندر:ليه تبين تحرمينهم مني.



شهد:بكل بساطه أنت رميتني وخذت بنت عمك ولاسألت عني أبد وتبيني بهالسهوله أرضى أعترف لك أنسى.



بندر:أن ماقلتي لخالد أنا بقول له.



شهد:بيكون هذا أخريوم تشتغل فيه هنا.



بندر:ممكن تخبريني سبب مقنع يعني بتضلين كذا مخبيه عليهم من أبوهم لويسألونك منهو أبونا وش بتقولين بتقولين حمد وهم أساميهم مختلفه والعائله تختلف يعني لاتعقدينهم .



شهدبعد تفكير أقتنعت:شوف انا بفاتح خالد بالموضوع وتحمل تصرفاته معك.



بندر:مومهم أهم شي يعرف أني أبوه.



شهد:تقدرتمشي الأن.



طلع بندروهو مبسوط شاف خالد أبتسم له وباس راسه وطلع



بعد مرور يومين بسرعه عرف خالد بالموضوع وعصب وجلس يصيح من القهر ويكرر أبوي حمد حمد موبندر.

جاء فواز خال شهد وتكلم معه بهداوه واقنعه بهدوء وقال له قصه أمه مع أبوه بس ماعلمه عن المشاكل والإهانات اللي سواها بندر لشهد سكت خالد وبعد أسبوعين أقتنع قابل بندر وهو في باله ميه سؤال وسؤال.



بندر:ياحياالله خالد وشلونك وأناأبوك.



خالد:ليه تركتنا عشان عهود.



بندر مالقى إجابه.



خالد:أناأبوي مات من زمان أبوي حمد صح أسمه غير أسمي بس هو أبوي.



بندر:وأنا.



خالد: بأعتبرك أبوي بس عشان الله مايغضب علي وإلا أبوي الصدقي حمد.



بندرسايسه:خلاص وش رايك نروح الملاهي.



خالد وافق.



وصار بندر كل يوم ياخذ معه خالد ونواف ونايف ويلعبهم إلين مايتعبون ويرجعهم للبيت بعد مايعشيهم وإذا وصلو للبيت يجلسون يحكون لأمهم وش صار.



بعدشهرين خالد تعود على بندر وصار يناديه يبه وأستغل بندر هذا الشي وقرر يقول لخالد أنه بيتزوج أمه وبيعيشون مع بعض فرح خالد وقال لأمه وهناالصدمه.



شهد ساكته.



خالد:يمه أبوي يقول بنعيش مثل اول واحسن.



شهد:لا.



خالد:ليه يمه.



شهد:خالد أنت توك صغير ولوأقولك السبب منت فاهم قل لأبوك أنسى ولوتطيح السماء على الأرض مستحيل أرجع لك كرامتي فوق كل شي.



خالد مافهم شي وصل لبوه كلام أمه ضاق صدر بندر وقرر يكلمها بنفسه.



وفي يوم من الأيام شهد خلصت من شغلها بدري جلست على النت تشيك على حلالها وأسهمها دخل بندر شهد مطنشته.



بندر:ممكن تسمعيني.



شهد:وش بغيت أخ بندر.



بندر:شهد أبيك على سنه الله ورسوله.



شهد:مستحيل.



بندر:نسيتي أحلا الأيام اللي عشناها مع بعض ماأشتقتي لها ولاأشتقتي لي.



شهد أشتاقت له وتحبه موت لاكن هو أهانها فرفضت وطلبت منه مايفتح الموضوع مره ثانيه.



بندر:على راحتك في امان الله.



طلع والعبره خانقه شهد هي تبيه وتموت فيه لاكن كرامتها فوق كل شي.



وفي يوم من الأيام كان الكل مجتمع على سفره الطعام في بيت أم حمد.



أم حمد:ليه ماتعرس وانا أمك جب لي وحده توسع صدري.



حمدان: توني على العرس.



هنادي:لا خلاص عمرك 28سنه لازم تتزوج.



أم حمد: إيه وبنتي صادقه.



شهد:عندي لك عروس لقطه نوره أخت بندر.



أم حمد:ونعم والله أنها شيخه البنات مزيونه وتقطع القلب وراعيه بيت.



حمدان وقف:الحمدالله شبعت.



هنادي:وين رايح .



حمدان بعصبيه:ماني متزوج فاهمين وذي اللي قالت عنها شهد ماأبيها أوف الواحد مايقعد دقيقه إلا تطفشونه.



أم حمد:وش فيه ذا الولد.



هنادي:شهد هو يستحي منك كلميه وأقنعيه.



شهد:أنشاء الله بكلمه في الشركه.



في اليوم الثاني في الشركه كان حمدان جالس في مكتب شهد والظاهر أنه كان ينتظرها وصلت وأول مادخلت شافت حمدان سلمت وجلست.



شهد:وش عندك؟.



حمدان:ممكن تسمعيني.



شهد:تكلم.



حمدان:واحد من أخوياي يحب وحده وتزوجها اخوه واخوه مات وهولين الحين يحبها وبيجن جنونه لو ماتزوجها.



شهد:طيب ليه مايخطبها.



حمدان:يخاف انها ترفضه.



شهد:قل له يتوكل على الله ويخطبها ويستخير إلاعلى فكره ليه ماتبي تتزوج خالتي منجنه تبي تشوف عيالك.



أبتسم حمدان:قريب أنشاء الله قريب بس اللي نبيه ماندري وش شعوره تجاهنا.



شهد:الله يوفقك.



حمدان:أمين يالله أستاذن وراي شغل.



طلع وترك شهد وهي مستغربه منه.



في يوم من الأيام واحد من رجال الأعمال خطب شهد ورفضت لأنها تعرف أنه يبيها مصلحه وطمعان بفلوسها وخطبها واحد ثاني أنهبل بندر يوم درى أعترض لاكن شهد طنشته ورفضت وخطبها ولد وزير ورفضته وفي يوم من الأيام الساعه 12بالليل كانت شهد منسدحه في غرفتها فجأه جاها إتصال من حمدان.



شهد:هلا وش عندك متصل بكره وراي دوام.



حمدان بجديه:شهد أنا أبيك أنتي.



شهد:أنت شارب شي ولامخرف.



حمدان بدى يصارخ:لاعاقل تعبت والله تعبت كتمت بقلبي وتحملت خلاص أحس اني بنفجرشهد أنا انا.



حمدان نزلت دمعته وبدى يصيح:أناأحبك والله أحبك.


شهد أنصدمت:حمدان مايجوزتقول كذا.



حمدان:تعبت والله تعبت كانت هنادي يوميآ تتكلم عنك وتمدحك ودخلتي قلبي وحبيتك جيت بقول لأمي زوجينياها سمعتها تقول لحمد مبروك وعرفت أنه خطبك ضاقت بي الدنيا كنت اشوفكم مع بعض وأنقهر أبيك لي موله من جيتي وأنتي جايبه معك السعاده خليتينا كلنا مبسوطين بمرحك وضحكك ولعبك كنت أشوفك تركبين الخيل وضحكاتك مرتفعه كنت افرح لفرحك وأبكي لحزنك خلاص ماعاد أقدر اتحمل شهد تتزوجيني.



شهدمازالت ساكته من هول الصدمه.



حمدان:شهد تسمعيني قلت تتزوجيني تتزوجيني وبدى يصارخ ويبكي أحبك تكفين لاتكسرين قلبي وافقي تكفين أنا أحبك والله أحبك.



شهد ظلت تسمعه وهي تبكي قطع قلبها بصياحه ماتحملت قفلت السماعه وأتصل مره وثنتين ولاردت وقفلت جوالها وصحت الصبح وراحت للدوام سألت عن حمدان ولاجاء للشركه.



مرأسبوع وحمدان مختفي وجواله مقفله وضاق صدر أمه عليه وأرسل رساله لشهد ماراح أرجع إلا لماأعرف جوابك.



صار بندر يوميآ يفاتح شهد بموضوع الزواج وتعبت نفسيتها من التفكير في حمدان تخاف توافق تتورط وتخاف ترفض ويخسرونه أهله وبهد أيام قررت تستخيرأستخارت 10 مرات وبعد تفكير مسكت جوالها ودخلت على الرسائل ثم إنشاء الرساله وبدت تكتب وأنتهت من الكتابه وتوكلت على الله وأرسلتها.



وصلت الرساله لحمدان كان مرهق وتحت عيونه أسود وعيونه حمر من البكا.



فتح الرساله كان مكتوب فيها



الحب دايم غريب يوهق ناس ويفرق ناس



أنابكون صريحه معك أبيك ترجع لأهلك وأن كان بينا نصيب راح يصير



حمدان لاتحرق قلب أمك عليك قلبي تقطع وأناأشوفها تبكي طلبتك كلمها



وطمنها عليك



وإذا تبيني أحترمك أرجع لأمك.



شهد



قراها أربع مرات مومصدق طمر من الفرحه وبوس الجوال وركض للسجاده وسجد سجده شكر وراح جهز أغراضه ورجع للبيت كانت أمه تعاتبه وزعلت عليه لاكنه راضاها بصعوبه وراح للشركه وصل لمكتب شهد بدى قلبه يخفق مايدري هوليش جاء.



دخل وهو مرتبك شهد أنصدمت من شكله من يصدق حمدان اللي شكله هيبه ورزته تذبح واللي جسمه عريض وطويل صار شكله كذى ويدخل وهو يرجف سبحان مغيرالأحوال صدق من قال الحب عذاب.



حمدان وهويطالع الأرض:السلام عليكم.



شهدسوت نفسها عادي:أنت وينك الشغل تراكم علي صرت احاتيك كذى تسوي فينا.



رفع عينه وشاف عيونها دمعت عينه شهد أنصدمت وش فيه ذى صار كنه طفل على أي شي تدمع عينه الله يعين.



حمدان:شهد أنا أبيك .



شهدأنحرجت وماعرفت وش تقول.



حمدان: ممكن تعطيني رقم أهلك يعني يمكن فرضآ يعني يمكن.



شهد ضحكت عليه لأنه يخربط بالحكي.



شهد:طيب ممكن تبدأ الشغل هنا مكان عمل .



حمدان:أنشاء الله.



بدو الشغل وحمدان ماشال عينه من شهد ونظراته صارت تربك شهد فقالت له يروح يكمل الشغل مع نور.



تضايق في البدايه لاكن راعى شعورها البنت مستحيه مني.



مر أسبوع وشهد تتجنب مقابله حمدان وصارت نور هي اللي تشتغل معه.



في بيت أهل بندر
أم بندرمازلت متضايقه من عهود والبيت صاير كئيب ونوره تزوجت خالد أخو عهود وجابت منه بنت سمتها جوري
أماعهود حالتها حاله تعرفت على رجال قال لها أنه تاجر وبيستثمر ثروتها ولعب عليها وسرق كل حلالها وبنتها خلود تزوجت واحد من خذته وهو ينقد فيها عاشت نفس معانات شهد مع بندر وبالأخير زوجها خانها وتزوج بنت عمه ونطلها عند أمها مطلقه وصارت تتعرف على شباب وتواعد وبالأخير أنكشفت من عرف بندر بسوالف عهود وخلود طلق عهود ورماها في بيت أهلها
ورجع لجناحه وكتب خاطره وهو متضايق ومتحسف على اللي صارله وأنقهريوم درى أن حمدان يبي يتزوج شهدفكتب خاطره وقال فيها:
تقول الناس نفسك وش بلاها
ولايدرون باللي متعبني وعيني وش اللذي كدرسماها
ليتني صارحتها ليتني ماطلقتها
كانت يمي وأصبحت سراب بعدماأهنتها
وجرحتها وأبعدت عني وكانت يمي وأنااللي أبعدتها
ليتني ماطلقتها....أه....ليتني ماطلقتها
خنتها مع بنت عمي وبعدماخنتها حبيتها وعشقتها
شفت نفسي عليها بالنسب والمال والجمال
وجاملتهاودلعتهالاكني ماقصدت الدلع لها
كنت أبي أتزوج بنت عمي وليتني مافكرت بالزواج بها
وطلقت شهدبلاسبب حسبت أني أقدر أعيش من دونها
ومن بعدهاصرت حزين أمشي بلاهدف ووحيد
تعبان ماأعرف الإبتسامه حيران وزادت نفسي ملامه
ليتني ماطلقتها.......أه.........ليتني ماطلقتها
خذوا عمري كله لأجلها بس ردوا لي شهد
اللي أسحرتني بطيبها ونيتهاالطيبه وحنانها
هي الوحيده اللي فهمتني
من بين كل اللي هم حولي
وينها عني مادرت أني من بعدها تعيس
ليتني ماطلقتها.......أه.........ليتني ماطلقتها
وينك ياشهد لوتشوفين وش صار لي بعد كل شي صار لي حوبتك وعقوبه من الله كان همي الجمال والدلع وعمري مافكرت بالدين والقلب كنت أناني لماأشوف الحريم قدامها وأمدحم وأنتقدها كنت أناني يوم كنت أتريق عليها وأغلط بالكلام كنت أناديها بهيه ولابنت عمري ماسمعتها كلمه حلوه كل اللي كنت أقوله لها نقد في نقد حتى خالد ماسلم من نقدي ياربي مدري وش أسوي إذا قابلتك يوم القيامه أنت اللي خلقت شهد وأنت اللي عطيتها السمار وهذا الشكل يارب أغفر لي زلاتي كنت أقول شينه كنت أقول سودا ونسيت أن مالها ذنب في شكلها أنت اللي خلقتها كذا يارب أغفر لي إنتقاداتي أنت اللذي صنعت وأنت اللذي خلقت وبإمكانك أن تحول الجميل قبيح في ثواني وتحول القبيح إلا جميل جملت شكل عهود وأصبح قلبها قبيح وصارو الناس مايحبونها وجعلت شهد غيرجميله وجعلت قلبها جميل وحببت الناس فيها يارب أغفرلي زلاتي أنت القادر على ذلك سجد على السجاده وجلس يبكي ويدعي ربه.
وفي يوم من الأيام مات أبوبندر وراحت شهد تعزيهم ومعها عيالها أول مادخلت البيت الكل أنبهر من جمال عيالها كانت تمشي ومعها أم حمد وهنادي وخالد ونايف ونواف أماعيالها من حمد ماجابتهم الكل ساكت ويطالعها
عهود منقهره وقفت وقالت:شرفت ست الحسن والدلال.
أم عهود:أوص فشلتينا.
راحت شهد وسلمت على أم بندر وضمتها وجلسو يبكون وسلمت على نوره وضمتها وجلسو يبكون شهد حاطه جوالاتها صامت وكل شوي يرن وشهد ماترد.
أم بندر:وش أخبارك.
شهد:الحمدالله.
أم بندر:راح الغالي ووصاني وصيه قالي أمانه قولي لشهد تحللني وتبرد حره قلبي.
شهد:ياخالتي خلاص لاتبكين مايجوز.
أم بندر:غصب عني والله غصب.
بعد ساعه هنادي:شهد حمدان يقول تأخرنا على الموعد.
أم حمد:أي موعد.
هنادي:حنا مواعدين الشركه البريطانيه.
أم حمد:وشهوله.
هنادي:عشان توقيع العقود نسيتي يمه أمس شهد شرحت لك المشروع.
أم حمدوتوها تتذكر:إيه صح شهد وانا أمك الشركه.
أم بندر:شهد روحي لشغلك.
شهد:لاياخالتي كل شي يتأجل .
عهود:وش عندها شهدوه مسويه البنت الحبوبه.
شهدأبتسمت:الحمدالله كله من فضل ربي.
عهودأنقهرت وسكتت.
خالد:يمه الطياره جاهزه لونحسب الحين الوقت يمكن ماتلحقين على الموعد.
شهد شافت جوالها كل شوي يرن طنشته وجلست.
هنادي:سوزان تبي تكلمك.
سوزان:هلا حبيبتي ياالله تأخر الوقت تكفين عجلي ياالله يمديك على الموعد.
شهد:بس أنا.
سوزان:أدري أنك تحبينهم لاكن هذي فرصه العمربالنسبه لك وللشركه لاتخربين كل شي يالله حبيبتي عشان خاطري.
شهد بعد محاولات سوزان:أوكيه جايه.
طلعت شهد بعد مابينت لأم بندر سبب خروجها وأم بندر أعذرتها واتجهت على طول للمطار وسافرت.
بعد أسبوعين من الأحداث أتصلت أم بندرعلى شهد وقالت لها تبيها ترجع زوجه لبندر , شهد أرتبكت ماعرفت وش تقول هي فعلآ تعشق بندر بس كرامتها وكبريائها أنجرح حتى قلبها أنحرق من القهروالضيم سكتت يوم أم بندر قالت لها:لاتحرقين قلبي على وليدي هويبيك وحنا نبيك ترجعين له تكفين أن كان لي خاطر عندك وافقي.
شهد سكتت أم بندر:أستخيري وردي لي بعدين سلمي لي على الوالده في أمان الله.
شهد صارت بين نارين بين عقلها وقلبها عقلها يقول حمدان وقلبها يقول بندر
فكرت وتعبت من التفكيرويوم جت تنام
أتصل عليها بندر.
شهد:هلا.
بندر:شهد وشلونك.
شهدحن قلبها له ولأيامها الحلوه معه:الحمدالله.
بندر:شهد أناأحبك والله أحبك موت جن جنوني يوم عرفت ان حمدان يفكر يخطبك شهد أنامن دونك ولاحاجه شهد تكفين سامحيني تذكرين الأيام الحلوه تذكرين شهر العسل كيف كان تذكرين ذاك الموقف اللي صار يوم كنا في الفندق يوم طحت واناشايلك وطحتي علي.
شهد تذكرت الموقف وضحكت ماتدري ليه : أذكرذاك اليوم أنت منمت من ألم ظهرك هههههههههههههه .
بندر:لاتلوميني طحت على طرف السرير.
شهد وهي تضحك قال لها بندر بصوت كله حنيه:وحشتيني ووحشتني غيرتك علي.
شهد سكتت حن قلبها له مهما سوى ومهما عمل لها قلبها يحبه ومستحيل ينساه كانت تحترم حمد لاكنه ماسيطرعلى قلبها كانت تحاول تنسى بندر ماقدرت خلاص صارت تعشقه تموت فيه نست كل شي ونست حمدان وطوايفه يوم سمعته يغني لها أغنيه كانت شهد تموت فيها:
بندربصوت عذب
أول ليله من بعدك عانقت الحزن فيها خايف لايطول بعدك ومدري كيف اقضيها
غيابك هد فيني الحيل أثر فيني فاجأني والله وشفت منه الويل ليله وبس أتعبني ليله وليله أتعبني أول ليله من بعدك
الله يسترمن الجاي أخاف دموعي تفضحني وأخاف أنك بعد موجاي وتنسى وماتتذكرني تنساني ماتذكرني
أول ليله من بعدك
بندر:شهد.
شهد وهي تمسح دموعها:هممم.
بندر:تحبيني.
شهد زلت لسانها خلاص ماتقدر تكتم بقلبها قالتها وهي مغمضه عيونها:وأموت فيك بعد.
وسكرت السماعه بوجهه وأندمت أنها قالت له لأنها إذا سمعت صوته أوقابلته تنسى نفسها وعقلها يطير وقلبها يتحكم بها.
سكر بندر وهو طاير من الفرحه وراح لأمه وخبرها فرحت كثير أخيرآ بيبرد قلبها واليوم الثاني راح وخطبها من أبوها ووافقت وصل الخبر لحمدان بغى يموت من القهر.
دخل مكتبها وهومعصب : أناقلت يمكن تحس فيني وفي النهايه تجرحيني.
شهد: أول شي قصر صوتك وثاني شي أجلس أبي اكلمك.
حمدان جلس شهد: بندر كان زوجي وطلقني وأنت تعرف السبب لاكني كنت أحبه ومازلت اعشقه.
حمدان دمعت عيونه:وأنا وبعدين وش تبين بواحد خانك وجرحك وانتي تعرفين انه أناني يوم يخونك.
شهد:أنت تحبني صح.
حمدان:وأموت فيك.
شهد:وأنا أحب بندرأكثر من حبك لي أنت ماتعرف بندر وش بالنسبه لي هو حب حياتي حاولت أنساه ماقدرت خياله في كل مكان أحسه حولي حمدان حس بموقفي أنت الحين منجن لأني وافقت عليه بس أناميته من الفرح بندر روحي هوالوحيد اللي ملك قلبي قلبي حبه غصب عني ياليت تقدر هالشي وبعدين أنت ليه ماتحس باللي حولك فيه وحده تموت فيك وأنت ماعبرتها.
حمدان:لاتحرقين قلبي يكفي اللي جاه منك.
شهد:أسمعني زين أنت مالاحظت شي على نور.
حمدان بقهر:وش فيها بعد.
شهد:تحبك أكثر من حبك لي تراها من سنوات وهي تطالعك ليه ماتخطبها يمكن تخليك تنساني أناأعتبرك أخ لي فقط لاغير.
حمدان:وحمد كنتي تخونينه بتفكيرك في بندر.
شهد تنهدت:تدري ليش كنت أعامله معامله حسنه لأنه خلاني أروع أمرآه بالعالم ومن ناحيه التفكير في بندر ماكنت أفكر فيه كنت أشتغل عشان ماأفكر فيه.
حمدان غمض عيونه وهومقهور وهوحزين وهومجروح:يكفي يامره أخوي عذبتيني وسكتت خلاص أنابطلع من حياتك إلى الأبد ولاتخافين ماراح أأذي بندر ومثل ماقلتي ماينجبرقلب على قلب مايبيه خلاص بطلع وأنسي اللي صار وأنسي أني صارحتك بشي.
طلع ومن ذاك اليوم وهو يتجنب مقابله شهد وشهد قررت تترك الشركه وتركتها وطلت.
وصل الخبر لأم حمد ضاق صدرها لاكنها ماتقدر تجبر شهد تتزوج حمدان وحمدان فكر بنور وقرر يتزوجها عشان تنسيه شهد وقال قلب يحبك ولاقلب تحبه ومايبيك.
وصل الخبرللكل بزواج بندر وشهد حلف بندر يحط العرس بأفخم فنادي الرياض وحط الكوشه على شكل قلب أحمر كله ورد جوري وحواليه بالونات بيضاء وحمراء كان كل شي بااللون الأحمر والأبيض وبدت الزفه والكل منبهر بكل شي فيها دخلت شهد ووقفت قدام الناس بعزه وشموخ أتفاجأت بموسيقى وخاطره كاتبها بندر لها وكان يقولها بصوته الكل ضحك على حركته بهالعمر ويقصد يحسب نفسه شباب رغم أنه صار بنهايه الثلاثين
كان يمدح شهد ويناديها بانها خاطفه قلبه وعهود تسمع وقلبها يعتصر حسد وغيره لأن بندر قدم مهر لشهد مليونين ريال يبي يقهرعهود اللي خانته
أنتهت الخاطره وشهد نزلت الدرج بشويش كان شكلها صغير ماكأنها أم أربع توائم وولد لأن مالها بطن كان فستانها ناعم وبسيط ولابسه طقم ألماس فخم من أغلى الأنواع مشت بكل ثقه ووصلت للنص الطريق فجأه أنكب عليها من فوق ورد جوري أحمر ووصلت للمنصه ووقفت قدام الكل والكل يسمي عليها لأنها تغيرت وجلست على الكوشه وقلبها يخفق وجلست وهي مرتبكه ماتدري ليش وفجأه دلو عيالها من حمد رغد وحمد كانت رغد لابسه نفس فستان أمها ومعها مسكه نفس مسكه أمها وحمد لابس دقله سودى مطرزه بذهبي وماسك يد رغد وكأنهم معاريس صغار ووراهم نايف ونواف لابسين مثل حمد ووراهم خالد اللي لابس مثلهم ومعه أبوه اللي هو بندر وسامي وأبوشهد شهد يوم شافت بندر بغى يغمى عليها كان شكله مره رزه
وصلو للكوشه وسلموعلى شهد وجلس بندر وهو مبسوط سلم أبوشهد على بنته وسلم سامي على أخته وطلعو.
بندر:مبروك ياعروس.
شهد:الله يبارك فيك.
بندر:أوعدك ماأتركك ولاأزعلك طول عمرك.
خالد:ترانا هنا أحترمونا.
بندر:أقول رح لعمتك نوره.
خالد:لابروح لهنادي أحسن منها هي تقبص خدودي دايم هنادي تلعبني وتجيب لي كل شي بابا عمتي مزعجه.
شهد:عيب ياولد.
خالد:يوه بتقعد تقزل محاضره أقول نايف نواف رغد حمد تعالو عند هنادي أحسن من هنا.
شهدتوها بتتلكم أنحاش هو وأخوانه.
ضحكت عليهم وعلى حركاتهم وبندر جلس يتأمل وجهها وهو مبتحسف على كل كلمه جرحت شهد وتحسف أنه طلقها لأجل كذا حلف أنه يعوضها عن كل شي.
راحوللمطار وكل واحد فيهم ودع أهله وسافرو لجزر الهاواي لقضاء شهر عسل للمره الثانيه.
بعد مرور 12سنه.
خالد صار عمره 22سنه والتوأم نايف نواف15سنه والتوأم رغد وحمد 12سنه
وشهد صارعمرها35سنه وبندر بالأربعينات وحمدان 36سنه وهنادي صارت بالثلاثين وتزوجت سامي أخو شهد
وعندها بنت سموها شهد عمرها 5سنوات
أم حمد كبرت بالسن وماعاد تشوف زين وهنادي عايشه وهي مبسوطه مع سامي
نوره أخت بندرقمه بالسعاده مع خالد وعهود تحاول تشيش أخوها على نوره وماقدرت لأن خالد متعلق بنوره من يوم كانت بالثانويه تذكرون يوم يشوفها الصبح يوم كانت في بيت عمها تجيب ملازم بندر من عندهم من ذاك اليوم دخلت قلب خالد.
أختها نجود مازال تركي يموت فيها وتزيد غيرته من عياله عليها وعايشه معه بسعاده أما محمد أخوبندر رفض يتزوج تعقد من سالفه أخوه بندر يخاف ياخذ شينه ويظلمها ويخاف ياخذ جميله ويتورط مع أهله وبالأخير خطب سلافه بنت أخت شهد لاكنها رفضته تخاف يصير لها مثل خالتهاشهد. 
أمافهد من تزوج مشاعل وهو من سفره لسفره صار عالم في الدين ومشاعل صارت مديره في جامعه من الجامعات الإسلاميه وعندهم ولد واحد سموه خالد.
عهدأخت عهود خطبها ماجد طليق عهود ووافقت لأنها ودها تتزوجه من زمان عيشت ماجد بعيشه جميله صار يموت فيها ويكرر سبحان من خلق وفرق يقصد عهود وعهد فرق شاسع بينهم أما ندى بنت أخو عهود خطبها واحد جامعي وتوها ماتملكت عليه.
أما غرام صارت عربجيه ودها تتزوج محمدأخو بندرلأن شخصيته مثلها لاكنه رفض الزواج ففضلت الفله وسعه الصدر على الزواج وضلت عانس.
خلود بنت عهود ضاع مستقبلها صارت تواعد شباب ومافيه شاب ماكلمته وبالأخير تورطت مع واحد صورها بدون ملابس وصار يهددها تطلع معه ولاينشرالصور وصارت تطيعه تخاف ينشرها وصارت لعبه بين الشباب وكلما راحت مع واحد عرفها على خويه وبالأخير راحت معه وأنصدمت يوم شافت كل أخوياه معه وكلهم أغتصبوها بوقت واحد ورجعت لبيت أهلها وهي تبكي وأكتشفت أنها حامل وضربوها خوالها كلهم وتبرو منها ومنعو عنها الجوال والطلعات حبسوها بغرفتها وصارت تدعي على أمها لأنها هي السبب هاذي نهايه الغزل والحب والمكالمات وعهود من بعد سالفه بنتها طنشت كل شي وراحت تقابل خويها وهي معه بالسياره صار لها حادث وتشوه وجهها تشوه مريع وسوت عمليات تجميل لاكن وجهها صار مشوه وصارت منعزله عن الناس خويها تركها بحجه أنها صارت شينه أساسآ كان يلعب عليها قضى غرضه منها تركها ويوم أحتاجته قفل جواله ولارد عليها وجتها حاله نفسيه قضت عمرها بالبكى والقهرتوها تحس بموقف شهد وإلى الأن تنتظرموتها.
أهل شهد مثل ماهم مافيه أي تطورات
شهد عاشت بسعاده مع بندر عوضها عن كل شي وماحرمها من شي أستعاد قوته وأسس شركات عالميه وصار أسم شركاته وأسم شركات شهد أسم واحد بندرصار أسعد رجل بالعالم وشهد صارت أسعد إمرأه بالعالم وصارت دكتوره تدرس قسم تجاره وإداره أعمال بأكثر من جامعه وهي الحين خلت بندر يدير الشركات وتفرغت لبيتها وصارت ماتداوم بالشركه حبت تريح من بعد الشغل المتعب وبالأخير تفرغت لولدها خادلاللي رافض الزواج وهي مصره تزوجه
أوه نسيت أخبركم عن حمدان قدرت نور تنسيه شهد وطوايف شهد وحس أنه غبي يوم مافكر فيها عنده منها ثلاث بنات وولدين
وهم شهد وجود وجولي والأولاد حمد وراشد.
وبالأخير أقول لكم:
على درب القدر نمشي ولاندري وش المكتوب نضحك بوجه اللي نحبه ونعبس بوجه اللي نكره صارت حياتنا هذي زي لعبه الأقدار ندور من يحبنا ويسعدنا بحياتنا دوم ونكتشف أن كل شي يدور وكل شي مكتوب
هذي هي الدنيا دواره وطول عمرها بتدور لازم نعرف زلاتنا ونصلحها ماندري يمكن فيه أحد صارله مثل ماصار لبندر هذي هي الدنيا دنيئه وطول عمرها دنيئه تجرنالملذاتها وتنسينا اللي خلقها تجرنا بشهواتها ونغلط ونهين ناس ونتكلم عليهم بدون أي مبالاه بمشاعرهم وبالنهايه ننصدم من اللي يصير لنا من مصايب ومن نكبات وماندري أن اللي يصير لنا هو سبب أفعالنا كثير ناس ينقدون هذا شين هذا دب ذا نحيف ذا أسود ذا يفشل وفجأه نلاقي هزواتنا تصير فينا أوفي عيالنا صدق من قال الهزوه عدوه
يقول الله تعالى(وماأصابكم من مصيبه إلا بماكسبت ايديكم). يعني حطوها حلقه بأذنكم أي شي يصير لكم فهو بسبب أفعالكم
وهذا كلام رب مولعبه.
تم بحمد الله



