اقتربت الامتحانات كانت ديمة تحاول ان تجمع ذهنها المشتت وتركزه في كتاب الفيزياء
وبينما كانت تقلب الصفحات فُــتح الباب بقوة ودخلت ندى وهي تضحك بصوت عالي وبيدها الجوال التفتت ديمة بعصبية:
ندوشه براااا مو ناقصني يادوبك بقدر أركز
ندى وهي تمدلها الجوال :ههههه شوفي كنت فاتحه ايميلك ودخل النشبه دا يتفلسف.
سحبت ديمة الجوال وفتحت محادثة محمد
(كيف اشرح لك واحسسك....كيف افهمك وأاكدلك ..إني أحبك للأبد):حياتي كيون

(القمر كله): اهلين محمد كيفك؟

(كيف اشرح لك واحسسك....كيف افهمك وأأكد لك إني أحبك للأبد):الحمد لله بخير وانتي كيفك؟؟

(القمر كله): منيحه محمد بدي اقولك شي

(كيف اشرح لك واحسسك....كيف افهمك وأأكد لك إني أحبك للأبد):كيون لو بدك تتركيني لا تقوليلي

(القمر كله):بس لازم تعرف وانا متأكدة انك تحبني و مارح تضايقني

(كيف اشرح لك واحسسك....كيف افهمك وأأكد لك إني أحبك للأبد):من دي الناحية حطي يدينك بمويا بارده وانا عمري ما بضايقك او ازعلك

(القمر كله):تسلم الله معك

ولم تنتظر رده وسكرت ايميلها وناولت ندى الجوال
ندى وابتسامتها شاقه حلقها :مبروك
وطلعت من الغرفة تاركة ديمة تسبح في امواج الحيرة والالم.
ندى كانت تكره محمد تحسه استغلالي وخبيث وبوجهين.
بس ديمة كانت تحس معه بالمرح والراحة والفلاوية والحياة لكنها كانت تحب خليل
صارت الساعه 2 الليل والبيت ساكن الجميع نائم إلا ديمة بغرفة المكتب تسرح وتذاكرحست بالنعاس خرجت للمطبخ تسويلها كاسة نسكافة
حطت النسكافة والسكر وهي بتصب الموية الحارة حست بأحد وراها
ديمة خافت بس ما طالعت للخلف حست بيدين تحاوط خصرها ديمة ارتعشت والتفتت للخلف بسرعه وبخوف وشافت معاذ قدامها.
معاذ ابتسم وهمس: اهلين حياتي.
ديمة حاولت تهدي نفسها عشان مايحس إنها خايفه منه
ابتسمت ابتسامة مهزوزة وضربته على صدره بخفة وبمزح:وجع معاذ خوفتني
ضحك معاذ وقال:انتي جبانة وش أسوي أنا؟
ضحكت ديمة وهي تحاول تبتعد عنه سألته:بدك نسكافيه؟
لكن يديين معاذ جذبتها لصدره بقوة واصرار طالعت فيه وهي تخفي خوفها وتظهر الاستغراب:وش فيك؟
طالع معاذ في عيونها بحب وهيام وهمس: ديوم أحبك
ديمة ارتجفت وبقلبها (ياربي انا ما احب غير خليل)
بللت ديمة شفاتها بلسانها وقالت:أنا أعتبرك متل اخي ولو سمحت ابعد عني
معاذ هتف بغضب :ماني اخوكي أحبك وأعشقك ,اهواكي ومارح ابعد عنك.
ديمة دمعت عيونها وهمست: لو تحبني ابعد عني دحين.
معاذ: وبعدين؟
ديمة : نشوف
معاذ: بس مو قبل ما آخد منك شي
طالعته ديمة بتساؤل: تاخد شو؟
معاذ: دا
واقترب منها بسرعه واطبق على شفايفها بقوة وحاوط خصرها بيدينه وبعد ثواني رفع شفايفه وعيونه تلمع
ديمة دفعته بقوة و قهر وعيونها مدمعة: وجععع أكررهك.
وركضت على غرفتها
دخلت ديمة الغرفة بهدوء عشان محد يحس فيها وارتمت على سريرها بتعب سحبت جوال شوق من الكومدينة المشتركة بينهم وفتحت ايميلها ابتسمت برقه لمن شافت خليل متصل فتحت معه محادثة
القمر كله: أهلين

انتظرت لحظات بس خليل مارد وهي عادته دائما كان يتأخر بالرد ويقول انه عنده شغل ومشغول بس شو تعمل دامها تحبه لازم تستحمله

القمر كله يرسلك اشارة تنبيه

ابو العز?: السلام عليكم

القمر كله: وعليكم السلام كيفك؟

ابو العز?: بخير وانتي؟

القمر كله: بخير

سكتت شوية وخليل ضل ساكت

القمر كله: خليل

ابو العز?: ؟.

القمر كله: عندك شغل بكرا؟

خليل مارد

القمر كله: خلييييييييييييييييل

ابو العز?: شو؟

القمر كله: مشغول؟

ابو العز?: أي

القمركله: دايما مشغول

ابو العز?: شو اعمل لربك , بتفوتي آخر الليل انا هلقيت بحكي مع اخي

القمر كله: طيب انا طالعه باي

ابو العز?: مع السلامه

سكرت ديمة ايميلها وتجمعت الدموع في عيونها العسلية الجميلة ضمت مخدتها تحبس بها دموعها الين تعبت ونامت
صباح اليوم التالي :
صحيت ديمة وجلست على سريرها تأملت بقية السرر كانت فاضية ومرتبة طالعت الساعه (اووه الساعه 11 ليش ماصحوني)
قامت بسرعه دخلت الحمام اتروشت واتوضت وطلعت صلت ولبست وجلست ع التسريحة مسكت خصلة من شعرها الذهبي الطويل وأجرت عليه اسنان المشط بنعومة ورقة ..
دخلت سمية الغرفة وهتفت: اهلين ياقمر صباح النور
ابتسمت ديمة وبدلال: باختصار شو بدك؟
سمية : وجع الحق عليا اصلا
ورمتها باقرب مخدة وضحكو بمرح
دخلت سهام الغرفه: ديمة ايش فيكي كنتي سهرانة امس؟
ديمة :ايوا كنت باذاكر
ونزلت عيونها للارض لمن تذكرت سالفة معاذ
سهام: سمية روحي ساعدي اخواتك الحين ابوكي ابراهيم واخوانك يجون
قامت سمية وقامت ديمة معاها
سهام: ديوم خليكي شوي يابنتي ابيكي بسالفه
طالعت سمية فيهم باستغراب وهزت راسها وخرجت من الغرفة
سهام: تعالي حبيبتي قعدي جنبي
جلست ديمة بجانب سهام وهي تحس بناقوس الخطر يدق
سهام: ديمة ياحبيبتي صحيح اني موب امك
لكني من يوم اتبنيناكي وانا احسك بنتي والي يسعدك يسعدني واتمنى سعادتك مابيينا غير رابطة التبني وانا ودي تزيد هالرابطة
وحطت سهام يدها على ظهر ديمة بحنان: معاذ خطبك وانا وابراهيم موافقين
ديمة نطت من مكانها واقفة وتنفسها سريع ووجهها شاحب وقالت بصوت اقرب للصراخ: مااابدي مااابدي
سهام أتفاجئت منها: طيب طيب اهدي يابنتي اهدي ياحبيبتي
ديمة: مني موافقة مني موافقة
سهام: خلاص طيب ماصار شي كان ودي اعرف رأيك وخلاص عرفت انتهينا خلاص.
طالعت ديمة فيها وعيونها العسلية الفاتنة مليانه دموع: وعم ابراهيم؟
سهام تطمنها وهي تحضنها: عم ابراهيم زي ابوكي وتهمه مصلحتك مابظن يغصبك على شي
مسحت ديمة دموعها وسحبتها سهام ونزلوا
*****************************
كانت سمية واقفة جنب باب المطبخ فاتحة ايميلها من جوالها وتكلم حبيبها حمود العتيبي .. شافت سهام وديمة نازلين ع الدرج . سكرت جوالها وحطته بجيبها
طلعت شوق من المطبخ وهي تصرخ بفرحه : رسالة من جمال رسالة من جمال
اتجمعوا البنات حولينها وركضت ديمة خطفت الجوال من يد شوق وفتحت رسالة جمال ( كيفكم كلكم؟ وكيف اختي ديمة ؟ انا بخير في برلين عندي اجازة بعد شهر ما اقدر استقبل غير رسايلكم ديوومه انتبهي على نفسك اختي)
انتهوا من الرساله سمعوا جرس الباب يدق جريت زيزي للباب وفتحته
شافت خالد قدامها ما بعدت عن الباب: فين الباقيين؟
خالد: دحين جايين ليش واقفة بنص الطريق زي ملك الموت جنبي شوي
زيزي تطالعه بنص عين: اجنب؟ وش شايفني سيارة ؟
خالد دفها ومر بسرعه وهو يضحك ويقول: لا شاحنة
زيزي تلحق وراه: تعال يا جبان
دق الباب تاني
سهام: زيزي بطلي هبالك وافتحي الباب
راحت زيزي تفتح وخالد من فوق الدرج: افتحي ياطلحاوية ههههههه
فتحت زيزي الباب ودخلوا ابراهيم وصديقه فيصل وخليل ومعاذ وعبود ومحمد
كان الصديقين ابراهيم وفيصل متعودين يتجمعوا كل جمعه ويتغدوا رز بخاري ومنتو
جلسوا كلهم على الطاولة الرخامية في الصالة الكبيرة
ابراهيم: ايه مادام كلكم متجمعين اليوم
قاطعه خالد: لاموكلنا ناقص جمال وفارس
ابراهيم: الي هوا
دامكم هنا عندنا انا وسهام خبرية سارة
الكل طالع فيه بتساؤل إلا ثلاثة اختلفت نظرتهم
سهام كانت خوف ومعاذ كانت فرحة وديمة كانت نظرتها خالية من أي تعبير
*****************************
تعريف بشخصيات القصة:
ابراهيم: رجل غني محب للخير زوجته سهام ولديهم ابن وحيد (معاذ)
لكنهم متبنيين :
ديمة وجمال اشقاء سوريين.
محمد ومنى أشقاء يمنيين.
فارس وعبود شقيقان سعوديان.
سمية وزيزي شقيقات مصريات.
خالد سعودي من ام مصرية.
شوق سعودية جداوية.
فيصل: صديق لابراهيم توفيت زوجته وتركت له بنتين الكبرى ريم والصغرى ندى
وكان يساعده ابن لصديقه الذي سافر الاردن فتكفل فيصل بالابن واسكنه معه وكان خليل الفلسطيني يقيم مع ابراهيم في جناح منفصل عن بقية الفلة
ابو حمود: هو وزوجته ام حمود اغنياء ولديهم وحيدهم حمود


نكمل بكرة ان شاء الله ^^



الفصل 2


ابراهيم: عندي لكم خبرية سارة

الكل طالع فيه باستغراب وتساؤل

سهام قالت لابراهيم بسرعه وهمس: لا ياابراهيم مو موافقه

ابراهيم بغضب:اش تقولي انتي هادي ماتعرف مصلحتها

استغربوا من غضب ابراهيم..

طالع ابراهيم في ديمة بغضب والكل تحولت نظرتهم لديمة ورجعت لابراهيم الي هتف بغضب:الجمعه الجاية كتب كتاب معاذ وديمة.

ساد الصمت الصالة الكبيرة حتى صوت انفاسهم لم تعد مسموعه...

في وسط الصمت والعيون المتجمدة

وقفت ديمة بهدوء:مني موافقة

صرخ ابراهيم بغضب:مو كيفك انتي ماتعرفي مصلحتك.

ديمة بتحدي: جمال مابيوافق دامني مش موافقه

صرخ ابراهيم:مااحتاج جمال انا زي ابوكي اجلسي لاتجادلي بنت قليلة ادب

حست ديمة بالغضب يغلي بصدرها:انت مو ابوي انتحر لو كنت ابوي

ابراهيم وقف وصرخ وهو يرتجف من الغضب والانفعال:اخرسي ياقليلة الادب يابنت الكلب
ضحكت ديمة بسخرية: لا دحين صرت بنتك

مسك ابراهيم الصحن ورماه على ديمة وقفت ديمة وابتعدت بسرعه سهام وفيصل:خلص ياابراهيم
فيصل: مو وقته اللحين هالموضوع

الجميع اعصابه مشدودة ومتوتره

ابراهيم: لا وقته وكلمتي الي بتصير

صرخت ديمة بقهر وغضب: مني متزوجة ولدك الصايع الضايع آخر عمري اتزوج كلب ابن كلب
وطلعت على غرفتها وسهام تهدي ابراهيم

فيصل:اذكر الله يابو الشباب

جلس الجميع ساكت ساكن وبعد ثواني سمعوا صوت التفتو وشافو
ا
ديمة لابسة عبايتها وشايلة شنطة صغيرة معهاومتوجهه لباب الفلة الكبيرة

قام ابراهيم وراها وقاموا سهام وفيصل وخليل وكلهم لحقوا وراهم

حاول ابراهيم يسحب ديمة من شعرها بس فيصل وقف في طريقه:اهدى ياابن الحلال

ابراهيم:ما اهدى بنت الكلب دي لازم تتربى

خليل مسك شنطة ديمة ومسك يدها وطلعها سيارته ولحقوه ندى وريم الي كانوا مقهوريين من ابراهيم
فيصل نادى:خليييل

خليل بدون مايطالعه:ولا انت ابي

وحرك بسيارته

فيصل:جبته لنفسك وماارضى انا هالشي لديمة ديمة مثل بنتي ندى الله يصلحك ياخوي استأذن .. وركب فيصل سيارته

دخل ابراهيم البيت مهموم وطالع العتاب بعيون سهام والغضب بعيون محمد وعبود وخالد والحنقار بعيون سمية وشوق وزيزي ومنى

معاذ طلع غرفته ودفن وجهه في المخدة وهو حينقجر غضب وقهر

***************************
وصلوا خليل وديمة وندى وريم فلتهم الجميلة

نزلوا من السيارة ودخلوا الفلة ودخل خليل جناحه

ندى مسكت يد ديمة وصعدت فيها الدرجات الرخامية لغرفتها

فتحت الباب وابتسمت لديمة:غرفتي غرفتك ارتاحي فيها

ابتسمت ديمة بتعب: تسلمي ندوش

خرجت ندى ونزلت للصالة شافت ريم جالسه على الكنبه الحمرا الطويلة تشوف فيلم وخليل جالس على الكرسي سألوها اول ماشافوها:كيفها؟

ندى :آخ ان شا الله تكون بخير بس يارب مايدري جمال بشي

ريم:ان شا الله

دخل فيصل شافهم وسلم عليهم وتوجه لمكتبه بعد ماوصى بناته بديمة

ندى:واو فلللللله ديوومه عندنا صح ريما

ريم ابتسمت:اكيد

خليل يمزح:طبعا فرحانيين محد قدكم هاه؟

ريم تغمز:بس احنا محد قدنا؟

خليل وجهه حمر

ريم:ههههههههههههه

خليل:الله يرجك

ريم:مدري على مين مخبيين

خليل عصب: ديمة ناشرة الاخبار على حبل الغسيل وراح غرفته فتح ايميله يمكن يقدر يكلمها بس فكرليش يكلمها بالنت ويقدر يروح غرفة ندى يكلمها بس رجع فكر هي دحين زعلانة ومضايقة مارح تكلمه
*************************

كان البيت هادي البنات في غرفتهم ومحمد وعبود طلعوا يشوفوا سيارة وخالد نايم من الغدا وسهام بالصالة مهمومه وقلقانة على ديمة وابراهيم بغرفته نايم من التعب

معاذ اخد مفاتيح سيارته ونزل شاف امه بالصاله توجه للباب بدون مايطالعها او يكلمها صرخت سهام وراه: معاذ معاذ

لكنه مارد وخرج من الفلة وسهام تصرخ:معاااااااااااااااااذ

نزلوا البنات على صراخها

منى:ايش فيكي ماما سهام؟

شوق:ايش صار؟؟

سهام وهي تبكي:آآآخ يابنات معاذ طلع مدري وين راح

سمية:يعني وين حيروح اكيد راح يشم هوا وينفس عن ضيقه

سهام:هو غاضب اللحين الله اعلم كيف حيسوق اتصلو اتصلو على محمد يشوفه

شوق:روحي يازيزي صحي خالد هادا نايم من اول زي القتيل وانتي ياسمية اتصلي على محمد منى اله يخليكي جيبي مويا لماما سهام

دخلت زيزي غرفة خالدقربت من السرير وسحبت البطانية ونادت:خااااااالد خااااااالد
خالد طالعها ورجع غمض عيونه يكمل نوم

زيزي تصرخ بصوت عالي:خااااااااالد الحق معاذ سوا حادث عمو ابراهيم منهار ماما سهام بالعناية المركزة

نقز خالد مفجوع:وش؟ وش؟

طلعت زيزي من الغرفة انزل بسرعه

قام خالد بسرعه يلحق وراها واتعنقل بالملابس الي عالارض وطاح وقام بسرعه فدق راسه بالطاوله حط يده على جبينه بالم ولحق ورا زيزي جري

نزل شاف سهام جالسة وجنبها شوق ومنى وسمية

خالد: ويش في ؟ويش صاير؟

سهام:روح يمه الحق ورا معاذ

ظهر الضيق على وجه خالد: صحيتوني عشان هالنشبه؟

شوق:روح ياخالد وقالتله السالفه

خالد:طيب رايح

وطالع زيزي الي كانت تضحك على شكله ونغزها بعيونه:أصلك طلحة

زيزي:هههههههههههههه

سهام:روح يمه

خالد وهو متوجهه للباب:رايح يمه شوفي اهو الباب قدامي

وطلع ومنى وزيزي وسمية وشوق يبتسموا على هباله

****************************
دق جوال محمد

محمد:الو .. ها شوقه... ويش؟.. طيب طيب سلام

عبود: ويش في؟

محمد:معاذ طلع من البيت معقوله يروح بيت فيصل

عبود: والله غبي يسويها

محمد:في هالحالة حياكل ضرب من خليل لمن يقول بس

عبود:هوا حيقدر يقول حرف الباء وقتها؟

محمد:اوووف هالولد مايبغى يجيبها عالبر

*****************************
رن رن رن رن رن رن

فتحت الشغاله الباب: نئم

-فين بابا فيصل

الشغالة: ناييم

-ومدام ندى وريم؟

الشغالة:كلو نايم

طلع سكين من جيبه

-شوفي لو اسمع صوتك ادبحك

الشغاله بخوف:مافي اتكلم انا مافي اتكلم

-احسن امشي قدامي

*****************************

كانت ديمة منسدحة على سرير ندى وداخلة مسنجر تكلم خليل من جوال ريم سمعه طرق عالباب قامت فتحته وعيونها على الجوال:هلا ندى بدك غرفتك ولا بدك جوال ريما؟

سمعت صوته يقول:لا دا ولا داك ابغى شي تاني.

رفعت ديمة عيونها للمتكلم وارتجفت بقوة وسقط الجوال من يدها على الارض





الفصل3


رجعت للخلف خطوتين وبعيونها تتوسل للي قدامها؟ شو بدك؟

معاذ وهو يقترب منها : بدي ياكي

رفع معاذ الجوال من الارض وشاف المحادثة فأعماه الغضب والغيرة:هادا الحيوان الي تحبيه ومفضلته عليا

صرخت ديمة بغضب: مو حيوان انت الحيوان

معاذ وصلت معاه سحب ديمة بقوة قاومته ديمة بيأس بس هوا شالها ونزل الدرج وركب السيارة وحرك بسرعه

***************************
دخلت الشغالة غرفة ريم كانو ريم وندى نايمين

الشغالة:مدام ريم مدام ندى واهد احد مدام ديما

فزوا ريم وندى برعب ونزلوا غرفة المكتب عند ابوهم مالقوه

راحت ريم جناح خليل

طرقت الباب بقوة وعنف فتح خليل وهو معصب لانها دقت بقوة ولانو ديمة مطنشته بالمسن:خييييييييييييير ان شا الله

ريم :لا مو خير شكلو معاذ اخد ديمة

خليل بغضب: الواطي ابن الواطي

*****************************
صار الليل والكل يبحث عن أي اثر لمعاذ وديمة

سهام في البيت تبكي وشوق وسمية يحاولو يهدوها وخليل حيجن وابراهيم حاسس بتأنيب ضمير والكل اتفق يخفي الامر عن جمال شقيق ديمة

*****************************
كانت ديمة في سيارة معاذ جنبه وكانت ترتجف من البرد والخوف

من العصر لليل ما وقفوا وماتعرف فين رايحين بس باين انه طريق سفر ومعاذ باين عليه الغضب والقهر ففضلت انها تضل ساكته

وبعد شوية حست بأطرافها متجمدة ماكانت لابسه غير بنطلون برمودا وتي شيرت خفيف وشعرها مكوم فوق رأسها فمدت يدها وفردته فانسدل شعرها كشعاع الذهب وغطى جانب وجهها واكتافها وكل ظهرها ونزل على المقعد التفت معاذ وتاملها لحظة

ديمة حمر وجهها وقالت عشان مايروح باله بعيد:بردانه

مد معاذ يده اخد جاكيته من المقعد الخلفي واعطاها ياه

اخدته ديمة ولبسته وهي ترتعش تحته من البرد

قالت بهمس:ابغى ارجع

معاذ وقف السيارة بعنف على جنب الطريق والتفت ناحيتها بكل جسده

ديمة ارتجفت وانكمشت في محلها وهي تراقبه بخوف

معاذ اشر على المقعد الخلفي :ارجعي ورا

ديمة رجعت بسرعه قفل معاذ السيارة واسند راسه على مقعده وهمس:نامي شوية.

************************
فتحت ديمة عيونهاوانعدلت جالسه بسرعه وهي تتفحص السرير والدولاب الي جنبها والتلفاز اكيد هي في فندق

انفتح الباب ودخل معاذ حامل بيده كيش ماكدونالدزوحطه على السرير وهو يتأملها:كلي

ديمة ما تحركت جلس معاذ جنبها واعطاها برغر احتفظت فيه بين يدينها

معاذ شغل التلفاز وتشاغل بالاكل وهو يطالعها كل لحظة بطرف عيونه

التفت: ديمة

طالعته ديمة بنظرات بارده وهادية

معاذ:كلي عشان تدفي وتتقوي

ديمة ماردت ورجعت تطالع التلفاز

معاذ:في الدولاب في علبة عباية اشتريتها لكي قومي البسيها بسرعة عشان نمشي.

ديمة ولا كأنه احد يكلمها ضلت جالسة وتطالع التلفاز

معاذ بدأ يعصب مسك الريموت وطفى التلفزيون:قومي البسي يلا

طالعته ديمة ببرود:لسه ما اكلت

معاذ: تاكلي في السيارة

وطلع العباية من العلبة واقترب منها ديمة سحبت العباية من يده ولبستها مسك معاذ يدها ونزلوا



الفصل 4


تعريف بأبطال الرواية:


(ديمة) :عمرها 18 سنة ألوانها المفضلة الازرق والاحمر والاسود تحب التفاح والمانجو شعرها الذهبي يغطي ظهرها ويصل لفخذها عينيها عسليتان ولها بشرة بيضاء ذكية وخبيثة وعنيدة لكن طيبة ومطيعة تحب خليل.

(ندى):عمرها 17 سنة صديقة ديمة لونها المفضل الموف ودرجاته تحب الكرز والفراولة والمانجو شعرها بني شوكولاته يصل لنهاية ظهرها عيونها سوداء كبيرة تحيط بهم الرموش الكثيفة عاقلة وحكيمة كتومة وصبورة معجبة قليلا بفارس.

(خليل):عمره30 سنة لونه هو الازرق يحب التفاح شعره اسود وكذلك عينيه التين يطل منهما التحدي والصمود وله لحية سوداء جميلة قيادي من الدرجة الاولى عصبي جاد وذكي ومغرور لدية اخت هديل انتقلت مع والدها للأردن.

(محمد):عمره 26 سنة لونه المفضل الاحمر يحب البرتقال شعره اسود عينه بني غامق وله وجه اسمر جذاب وابتسامة تخقق طيب حنون خبيث عاقل يحب فتاة من النت اسمها (كيان).

(فارس):عمره 25 سنة يعمل في شركة ويحب ندى له شعر اسود وعيون بنية فاتحة جريء لكن عاقل ذكي وحنون.

(عبود ) شقيق فارس عمره 24سنة يحب البنات ولريم مكانه خاصة بقلبه له شعر وعيون بنية ووجه قمحي جميل خفيف الظل حاضر النكتة متهور وحنون.

(خالد):عمره21 سنة لونه هو الموف والاسود له عيون شديدة السواد وشعر اسود كدش عنيد لكن لطيف شقي لكن حنون يحب مهاوشات زيزي ولسانها الطويل.

(سمية):عمرها18 سنة تحب الاسود والاصفر والمانجو شعرها بني مائل للاشقر قصير بشرتها صافية مشربة بصفرة طيبة وهادئة لكن عصبية تحب حمود وتحادثه بالمسنجر.

(زيزي):الشقيقة الصغرى والوحيدة لسمية عمرها 17سنة شعرها بني قصير شقية تحب المزح ولسانها اطول من برج ايفل سبتها المفضلة(طلحة) والله وحده يعلم ماالذي تعنيه هذه السبة الفريدة من نوعها تحب تتهاوش مع خالد كتير.

(ريم):عمرها 20 سنة لها شعر بني غامق يصل لكتفها دلوعه قوية مو سهلة (حاطة نقرها من نقر عبود).

(شوق):عمرها 20 سنة تحب جمال شقيق ديمة اسمها المفضل لمى شعرها اسود بخصل حمرا طيبة دمها خفيف معاونة متفهمة.

(منى):اخت محمد عمرها 20 سنة عصبية وحادة الاعصاب ولسانها طويل .

(هديل):اخت خليل عمرها 20 سنة انتقلت الاردن مع والدها صديقة منى الروح بالروح.

(جمال): شقيق ديمة عمره 25 سنه يعمل طيار ويسافر كثير له شعر كستنائي ناعم ووجه جذاااب وجسم رياضي يحب شوق صديقة شقيقته ديمة.

(حمود):عمره23 سنة سعودي من اصل عتيبي عصبي كثير الغضب لكن حنون يحب سمية .

(معاذ):عمره 25 سنة درس الثانوية والجامعه بامريكا عند عمته والان جاء السعودية بطلب من والديه مدلل ومغرور لكنه جميل جدا له عيون سوداء مكحلة ورموش كثيفة وبشرة سمراء خقققة يحب ديمة .

*****************************
صار الليل ديمة حست بالتعب من المشي المتواصل والصمت القاتل قالت في نفسها(خير ان شا الله فين بياخدني دا)
طالعت فيه وبهدوء:معاذ.
معاذ بدون ما يطالعها:نعم
ديمة :فين رايحيين؟
معاذ:اصبري ساعة وحتشوفي
ديمة بحدة:مابدي اصبر ولا بدي اشوف بدي ترجعني عالبيت
معاذ حس بالغضب بس مسك اعصابه مايبغاها تكرهه:ديمة اسكتي ونامي
ديمة صرخت:مني ساكتة رجعني البيييت انا اكرررررهك.
معاذ حس بالغضب كالبركان يغلي في صدره صرخ:اسكتي لا تقولي هالكلمة
ديمة انكمشت مرعوبة في ركن السيارة ودمعت عيونها
معاذ هدى ووقف السيارة وطفاها صار هدوووء مافي صوت مسموع غير صوت تنفس معاذ السريع وبكاء ديمة
بدأ معاذ يتكلم :ديمة ما اقدر اتخلى عنك ابدا من يوم شفتك حسيتك غير عن كل البنات الي كلمتهم وعرفتهم احبك لدرجة الجنون وحأتزوجك رضيتي او لا وحانسيكي الفلسطيني الكحيان واليمني الغبي وحتحبيني وحدي
مسك معاذ يد ديمة برقة واقترب منها:قولي انك ماتكرهيني
ديمة :رجعني البيت واوافق
معاذ ابتسم :يعني تتزوجيني
ديمة هزت راسها بايوه
معاذ:طيب نتزوج اول ونرجعلهم متزوجين
ديمة:لا مايصير
معاذ: بس نكتب الكتاب وحفلة الزواج لمن نرجع
ديمة:لا اول نرجع
معاذ:اختاري يا نكتب الكتاب اول يا ساعه وحنكون بمطار جدة وانا مجهز تذاكر لامريكا هناك في بيت عمتي وفي شقتي اختاري قدامك ساعه
وشغل السيارة ومشي
***********************
وصلوا مطار جدة وقف معاذ السيارة
سألته ديمة وهي تراقبه وهو يفتح الدرج:كيف نسافر بدون جواز
معاذ ابتسم بخبث:لاتشيلي هم اتفقت مع مدير الجمرك والطيار نفسه صاحبي يلا انزلي
مسكت ديمة يد معاذ وبتوسل:الله يخليك معاذ أجلها لبكرا خلينا الليلة ننام في فندق ونسافر بكرا
معاذ اتردد وهو يتأمل عيونها العسلية والرموش الكثيفة الطويلة وششفاتها الناعمة (ياربي على هالبنت تسحرني ومااقدر ارفض طلبها)
هز راسه وشغل السيارة واتصل على صاحبه طلب منه يدورله رحلة بكرا بأي وقت
وصلوا فندق قريب اخدو شقة بغرفتين وحمام ونزلوا فيها
دخلت ديمة الشقة وعلى طول توجهت سيده عالسرير ونفضته ورمت نفسها عليه
معاذ ابتسم:اخلعي عبايتك على الاقل.
ديمة برجا وهي منسدحة ومغمضة عيونها: مابدي مافيني حيل
اقترب معاذ من السرير وجلس على طرفه
ارتعشت ديمة وهمست:اتركني انام
معاذ:طيب ياحبيبتي نوم العوافي
وقام يخلع ثوبه ورجع انسدح على السرير طالع في ديمة لقاها نايمة تأمل رموشها الطويلة وانفها الرقيق وشفاتها الوردية الناعمة


*****************************

كانت شوق فاتحة ايميلها تتكلم مع ندى بالمسنجر
(اسجل دخولي ..والي مايعجبه اسمي..يسجل خروجه):ايوه وبعدين اش صار؟
(سكر وعسل):ولاقبلين هالشغالة جات تصارخ متل المجانين واحنا قمنا متل المفجوعين.
(اسجل دخولي ..والي مايعجبه اسمي ..يسجل خروجه):وربي مررره خايفة على ديمة الله يهديه هاد معاذ.
(سكر وعسل)لا تذكريني والله لمن اشوفه هالحيوان لغير ادبحه
(اسجل دخولي): هوا بده دبح
(سكر وعسل ):منجد
(اسجل دخولي):ههههههههههه
(سكر وعسل)بنت
(اسجل دخولي):هاه
سكر وعسل)هاه يحماري هاه اسمو نعم
(اسجل دخولي):خخخخخخ قصري لسانك انا اكبر منك
(سكر وعسل) طيب مدموزيل سوري المهم كلمتي جمالوووه
(اسجل دخولي):اكلمه عن ايش؟
(سكر وعسل):عن آخر فيلم ... عن ايش يعني؟؟
كانت شوق بتكتب إلا تشوف(بداية احلامي واخرها معك)يسجل دخوله
(اسجل دخولي): ذكرتي الاط لإجا نط هيو جمالي فات بايو رح احكي معو
(سكر وعسل):لا تحكي عن ديمو بايو
شوق وصلتها رسالة من جمال?( بداية احلامي واخرها معك):اهلييين شوقي
(اسجل دخولي):اهليين جمالي كيفك؟
(بداية احلامي):بخير وانتي؟ وكيف ديمومتي
شوق ارتجفت اصابعها وهي تكتبله :ديمة بخير وانا كمان كلنا اوكي
(بداية احلامي):ناديها بدي احكي معها
(اسجل دخولي):اللحين نايمة
(بداية احلامي):اها اوكيشن احكيلها اني بسلم عليها وخليها تنتبي عحالها
(اسجل دخولي):يووووه عاد خلاص فهمنا
(بداية احلامي):ههههههه اموت عالغيرانييين
(اسجل دخولي):بعيد الشر عنك متى راجع؟
(بداية احلامي):بعد شهر
(اسجل دخولي):يووووه مرررة كتير
(بداية احلامي):ويش نسوي عاد قضاء وقدر لازم نستحمل?

الفصل 5


كانت ندى جالسة في الصالة دق جوالها مدت يدها بسرعه لجيبها وطلعته شافت رقم غريب ردت سمعت صوت فارس:اهلين ندى حياتي كيفك؟
اعتدلت ندى في جلستها :بخير فارس وانت كيفك؟
(فارس):الحمد لله تمام ابشرك
(ندى):خير
(فارس):نامي الليلة زين وبكرا الصبح تلاقيني نايم جنبك
(ندى):جد؟
(فارس):اكيد قلبو جد
(ندى) :توصل بالسلامة
(فارس):الله يسلمك حبيبتي يلا باي
(ندى):باي
وسكرت الجوال وطلعت الدرج ركض وصلت لغرفة ريم فتحت الباب بقوة وهي تصارخ :ريييييييم
ريم مشغولة بالمسن وماردت على ندى
جلست ندى على السرير تهزها بقوة:ريم ريم
ريم بدون ماتطالعها :هاه
(ندى):فارس جاي بكرا
(ريم) بلامبالاة:طيب مبروك
(ندى) عصبت:الحق عليا اني قلتلك
(ريم) اعتدلت جالسة وهي تطالع ندى:ههههههه اسفة قلبو لاتزعلي ماعاش من زعلك
ابتسمت ندى وانسدحت على السرير جنبها:ايش الي شاغلك؟
ريم رجعت انسدحت وتطالع اللاب:عبود الغبي
طالعت ندى بشاشة اللاب الي كان مكتوب فيها
(يارب رجع كل حبيب لحبيبته):عبود روح طس ونام
(عبووود):مايجيني النوم من يوم حبيتك
(يارب ترجع كل حبيب لحبيبته):حبتك القرادة ان شاء الله
(عبووود):آآآآآآآمين يارب تحبيني<وجه يغمز>
(يارب رجع كل حبيب لحبيبته):والله ماغيرك القرد<وجه غاضب>
(عبووود):ههههههه لاتموتيني ضحك واللي يسلمك
(يارب):من بؤك لباب السما الله يسمنك
(عبووود):<وجه حزين>لهالدرجة تكرهيني
(يارب):واكتر
(عبووود):<وجه فرحان>الحمدلله الهم زد وبارك
(يارب):لاتخاف ماتحتاج هالدعاء لانو من كتر اكرهك لازم تدعي اللهم حولينا ولا علينا
(عبود):ول على لسانك ياطوله يبيله قص
(يارب):لو لساني يبيله قص انت رقبتك بدها قص
(عبود):تعالي بكرا عندنا
(يارب):ليش؟
(عبود):عشان تقصي رقبتي
(يارب):سامجة زيك
(عبود):مااسمج منها إلا انتي
(يارب):طس انت ووجهك
(عبود):السيدات اول
(يارب)ما اغبى منك لإ الي يكلمك
(عبود):الاعتراف بالحق فضيلة
(يارب):بس مارح استمر بغبائي باي
وحطت بلوك على ايميله وهي وندى حيموتوا ضحك
(ندى):هاتي افتح ايميلي يمكن تدخل ديمة
(ريم):معاذ دا مسويلنا روميو وجولييت
سحبت ندى الاب وفتحت ايميلها وتركت ايميل ريم مفتوح

*****************************
ماقدرت ديمة تنام اتقلبت عالسرير بضيق شافت معاذ بسابع نومه قامت بشويش ومدت يدها لجيبه وهي تدعي مايصحى وطلعت الجوال من جيبه فكرت تتصل بمين؟ لكم معاذ حيسمع صوتها ويقدر يسافر فيها قبل مايجي أي احد فقررت تفتح ايميلها
فتحته شافت المتصلين
(ابو العز)خليل
(سكر وعسل) صحبتها واكتر ندى
(بداية احلامي واخرها معك)اخوها جمال
(أسجل دخولي عشان إلي مايعجبه اسمي يسجل خروجه)شوق
(عبووود)عبود
(يارب رجع كل حبيب لحبيبته) ريم
(كيف اشرح لك واحسسك...كيف افهمك وأأكدلك ...إني أحبك للأبد)محمد
ندى وخليل وعبود وشوق ومحمد ماصدقوا القمر كله متصله على طول بداو يتكلمو
ديمة بسرعه سوتلهم مشاركة وجمعتهم بمحادثة وحدة

(كيف اشرحلك واحسسك...كيف افهمك وأأكدلك ...اني أحبك للأبد) ديوم فين انتي؟
(ابو العز):ديمة وينك؟؟؟؟
(سكر وعسل):ديمة انتي فين؟
(يارب رجع كل حبيب لحبيبته):فينك ديمو؟؟؟
(عبود):وينه هالحيوان؟
(اسجل دخولي ):يبعتلكم ضربة
(بداية احلامي واخرها معك):ديمة شو عاملة اجتماع انتي شي وشومالهن يسالوكي فينك انتي فين؟
(القمر كله):هههههههههه
عم نلعب غميمة وندى لمتهم كلياتهن مو صفيان غيري
(بداية احلامي واخرها معك):اولاد الشربتلي عم تدوروا على بعض بالايميلات
(اسجل دخولي):شفت اشلون
فتحت ديمة محادثة مع خليل
(القمر كله):خليل
(ابو العز): ديمة وينك وين اخدك هالواطي
(القمر كله):انا في جدة بكرا حنسافر بالطيارة على امريكا يقول عنده هونيك شقة
(ابو العز):والله لمن اشوفه لغير اكسره هالحيوان الزفت هاد
(القمر كله):خليل الله يخليك تعى خدني
(ابو العز):حالا ياديمة بانو فندق انتي؟
(القمر كله):سافاري غرفة 7
ابو العز سجل خروجه
القمر كله سجل خروجه
****************************
(بداية احلامي ):شوبها ديمة
(سكر وعسل):مسكتها يلا باي
سكر وعسل سجلت خروجها
اسجل دخولي سجلت خروجها
يارب سجلت خروجها
عبود سجل خروجه
كيف اشرح لك سجل خروجه
(جمال):هدول الحيوانات سابوني وراحوا والله مطيريين
وسكر ايميله وقام ينام
**************************
كان خليل يسوق السيارة بسرعه جنونية عندما رن جواله ضغط زر الرد وسمع صوت ندى:خليل خليل اش قالت ديمة فين هي؟؟؟
قال خليل بغضب : لمن اجيبها تعرفوا لاحدا يتصل فيني وسكر جواله وقفله
*****************************
اتصلت ندى على شوق وبلغتها كلام خليل
كانت سهام جالسة على احر من الجمر
ابراهيم كان يحس بتانيب ضمير وندم
ندى وشوق وسمية كارهين معاذ
خالد مررة معصب ومقهور من معاذ
زيزي تحاول تكسر الصمت:هالطلحة لمن يجي حآكله بقشوره
(ريم) تسايرها:انتبهي تتسممي
(منى):هش انتي وياها مو وقتكم اللحين
(سهام) بقلق:ندى ماقال شي فين هما متى حيوصلو؟
(ندى) :قال شي عن جدة فلو هما بجدة ماحيوصلوا للصبح
(سهام) وهي تقوم بتثاقل:قومو طيب صلو واتعشو وناموا
محد كان لو نفس ياكل البنات طلعو غرفتهم الكبيرة وعبود وخالد ومحمد كل واحد طلع غرفته كمان عشان ينامو وخيم الهدووء على الدار.
*****************************

صباح اليوم التالي.............
وصل خليل للفندق راح لموظف الاستقبال
(خليل): لو سمحت
(الموظف):اهلاوسهلا
(خليل):بدي احجز غرفة رقم اممممم رقم سبعه
(الموظف):اسف الغرفة محجوزة من قبل الاستاذ معاذ ابراهيم دردنري
(خليل):اها طيب شكرا
توجه خليل للمقاعد الجلدية الموزعه في صالة الفندق بعد ما أتأكد من الغرفة
كانت دقائق الانتظار ثقيلة على خليل حس بضيق صدره وتوتر اعصابه
حاول يهدي نفسه عشان لمن يشوف معاذ مايقتله اتعوذ من الشيطان وسحب جريدة من الطاولة الصغيرة الي كانت جنبه يحاول يخفي غضبه فيها ويهدي نفسه بيها.

*****************************

كانت ديمة تتصنع النوم حست على معاذ قام ودخل الحمام وطلع صلى وجلس على السرير جنبها مد يده وحطها على كتفها برقه وهمس:ديوووم حياتي قومي
اعتدلت ديمة جالسة وبعدت عنه بس
ماقامت من السرير
قال معاذ وهو يرتب بطانيته:قومي البسي بسرعه اتاخرنا ولسه حنروح نفطر
ديمة طالعته باحتقار وبرود(تستقوي بعد ماكلمت خليل) وماتحركت من السرير
معاذ بدأيعصب من برودها وعنادها وقف قدامها وبصوت عالي شوية:قوومي البسي
(ديمة) ببرود:ماليا نفس اقوم
اقترب معاذ منها وصدره يغلي من الغضب
(ديمة) وقفت بسرعه:خلاص قمت
وتوجهت للحمام وقبل ماتقفل باب الحمام مسك معاذ الباب
(ديمة) بضيق:خير ان شا الله خايف برا لوحدك؟
(معاذ) ابتسم بسخرية واستفزاز:أي ودي اجي معاكي اخاويكي
(ديمة) عصبت:شيل يدك
(معاذ):مني شايلة
طالعته ديمة بغضب وفجأة تحولت نظراتها لبرود ثلجي واتخصرت وهزت كتفها:بكيفك انت حتتأخر
(معاذ) بلع ريقه وهو يتأملها:ادخلي بس لاتقفلي الباب
(ديمة) طالعته بنص عين من فوق لتحت:لاياشيخ
وتوجهت للسرير انسدحت واتغطت
(معاذ) بتعجب:ويش تسويين؟؟
(ديمة):اكمل نومي
معاذ جلس جنبها على السرير وابتسم:قومي يا ديمة ياحبك للنوم صرت اغار منه
ومسكها من يدها وسحبها لصدره
ديمة حاولت تبعد بس معاذ كان ماسك يدها بقوة اقترب منها وقبلها برقة على جبينها
واخد مفاتيح السيارة ونهض:قومي ننزل يلا.


************************

عند موظف الاستقبال معاذ ناوله المفتاح ولف وجهه عشان يطلعوا من الفندق للمطار إلا ويشوف خليل قدامه
خليل ما اعطاه فرصه يستوعب ,, جمع كل غضبه في يده وسدده لمعاذ على هيأة لكمة في وجهه
نزل الدم من فم معاذ وانفه من قوة الضربة
ديمة ارتجفت ورجعت خطوتيين للخلف
معاذ حس بالغضب من خليل احس ببراكين الغضب تتجمع في صدره
مو معتبر خليل جاي عشان ديمة زي اخته
او جاي عشان شرف او شي
يحسه جاي لانو ديمة حبيبته وهو غيران منه
وهو متاكد انو خليل ابدا مو الشخص المناسب لديمة
صحيح ديمة عنيدة واحيانا شريرة لكن معدنها لين وطيب وحساس وتستحق احسن من فلسطيني غادر كحيان بدون احساس ولا قلب
انفجرت براكين الغضب بصدره وشد يده ولكم خليل بأقوى ماعنده وصرخ باعلى صوته:ياحيييوووااان ماتستحقها
(خليل):انت الواطي الي مو متربي
اتجمعوا الناس حولهم يحاولوا يفرقوهم.



الفصل 6


كان خليل من غضبه يضرب أي احد يلمسه ويحاول يبعده عن معاذ وكان معاذ يحس بالقهر لانه كان يتلقى الضربات ولايقدر يردها او يصدها

ديمة من خوفها اتيبست على الارض حتى صوت انفاسها ماتسمعه تتابع الصراع بينهم وعيونها متجمدة من الخوف

الناس فرقوا بين خليل ومعاذ بصعوبة وخليل يسب معاذ

حس معاذ من غضب خليل انو سوا شي كبير

حس كأنه ارتكب جريمة خطيرة.

هديت اعصاب معاذ وانطفأت نار غضبه وحل محله الاحساس بالندم والخوف.

وخليل مازال هائج هادر محد قادر يهديه.

نفض خليل ايدي الناس الي ماسكينه وصرخ فيهم فبعدوا عنه.

مشي ناحية ديمة ومسكها من يدها وسحبها بقوة.

تبعته ديمة بصمت ورهبة على الاقل خليل اهون من معاذ وامريكا.

مر خليل من قدام معاذ وطالعه بغضب:روح شوف امك شو صار فيها.

وطلع من الفندق وهو شادد على يد ديمة بقوة.

************************
ركب معاذ سيارته وجلس بهدوء يفكر في احداث اليومين الي مرت نظر للمقعد الي جنبه وشافه خالي من ديمة دمعت عيونه ألم تذكر امه وابوه

كيف يرجعلهم؟كيف يواجه اخوانه؟

كيف حتعامله ديمة من بعد اليوم؟

شغل السيارة واتوكل على الله عازم على الرجوع للدار والرياض الحبيبة.

************************
كان خليل طوال الطريق يسوق وهو ساكت.

ديمة ظلت ساكته حسته معصب وهي اعصابها مرهقة وتعبانه مافيها حيل تتجادل معاه او يعصب عليها.

بعد دقائق خليل سألها بهدوء:انتي بخير؟

ديمة همست:ايوه

سكتوا شوية كان نفسه يسالها ويكلمها ويسمع صوتها

حس انه اشتقلها كتير وافتقدها

صحيح هي تعصبه كتير بس كمان لو غابت عنه يحس بفراغ كبير يحس هالبنت غريبة لو كانت معه تعصبه وتثير غضبه ولو تبتعد يشتقلها حيل.

كان وده يضمها ويريح راسها على صدره بعد ماعانت بهاليومين.

بس حسها بعيدة عنه بعيدة بجسدها وفكرها وقلبها.

ديمة كانت تتمنى خليل يكلمها يعني غابت بهالطريقة وكان ممكن للأبد ومايقولها على الاقل الحمدلله على السلامه او انه اشتاقلها.

حست بالقهر والغضب منه هي تحبه وهو ولا على باله ولا مهتم.

طالعت فيه بطرف عيونها لقته يطالع فيها التقت عيونهم ابتسم لها وهي ارتعشت ورجعت تطالع الطريق امامها.

سمعت صوته يهمس:جوعانه؟

ديمة:لا

رجع سالها:اجل تعبانه؟

ردت بسرعه:لا

ضحك خليل بصوت عالي:هههه لاتكزبي مبين عليكي ميتة من التعب.

ابتسمت ديمة والتفت بوجهها عليه وقالت:شويه

اتامل خليل عيونها لحظة.

ديمة اشرت براسها على الطريق وهي تبتسم:بدنا نروح الدار مو البقيع

ضحك خليل وطالع الطريق قدامه.

شوية ورجع التفت وقال:اشتئتلك كتيير وكنت خايف عليكي

ديمة طالعت فيه باستغراب:تسلم

مسك خليل يدها وسألها: ديمة تحبيني؟

ديمة ارتعشت يدها في يد خليل سحبتها وضلت ساكته.

خليل سألها مرة تانيه:تحبيني ولا لا؟

همست:انت ادرى

خليل عصب:اصلا انا عارف انك كزابة مابتحبيني

ديمة دمعت عيونها واكتسى وجهها بعلامات الالم ياربي مااعرف هالرجال ليش مايفهم اني تعبانة او خجلانه

وكملوا الطريق واعصابهم مشدودة

ديمة تعبت ونامت وتركته يسوق ويعصب مع نفسه.





الفصل 7


كانت الساعة الثانية ظهرا

والجميع على طاولة الغداء

رن الجرس, ونط خالد يفتح الباب سمعوه يقول بصوت عالي وفرحان:اهلا وسهلا هلا وغلا تو مانور البيت.

دخل خالد وماسك بيده يد فارس , سلم الشباب وحضنه عبود وباس يد سهام والقى هزة براسه للبنات وجلس على الطاولة.

ابراهيم: كيفك يابني؟ وكيف الشغل؟

فارس :الحمد لله يبه كلو تمام

فيصل: خلي الولد يتغدى وتتكلموا بعدين انت تكلمه وهو عيونه بالصحن .

تعالت الضحكات بمرح

طالع فارس في ندى شافها كبرانة وحليانه التقت عيونهم فارس ابتسم بشوق وندى نزلت عيونها لصحنها بارتباك فارس ابتسم واكل بشهية

************************


وصلو خليل وديمة للبيت نزلت ديمة وقفت شويه جنب الباب مترددة وخايفة

خليل حط السيارة في الكراج ورجع شاف ديمة لسه واقفة جنب الباب

خليل سألها: شوبكي مادخلتي؟

ديمة قالت:بطلب امنية

خليل ضحك:شو طلبتي؟

سكتت ديمة شوية ودمعت عيونها وهي تقول :اتمنى يكون عندي بيت محد يطردني منه ولا اضطر اخرج للشارع .

خليل قرب منها وحط يده على ظهرها :قريب ان شاالله

دق خليل الجرس سمع صوت زيزي وهي جاية تسب خالد ضحكوا خليل وديمة عليهم

زيزي فتحت الباب وبصوت عالي: ديييوووم

وحضنتها بقووة.

ندى وشوق وسمية سمعوا اسم ديمة ركضوا للباب وحضنوها

محمد جا وهو يضحك:هي انتي وياها ادخلو البيت على الاقل.

سلمت ديمة عليهم وحضنتها سهام وابراهيم حاسس بتانيب ضمير وقالها:سامحيني يابنيتي

زيزي:اخر عمرنا نطلب منها السماح

منى: زيزي مو وقتك

ريم:خلوها تاكل شي بعدين كملو احضانكم

زيزي:إلا الطلحة هداك فينه؟

خليل وهو مكشر:جاي في الطريق.

طلعوا البنات على الغرفة وسمية جابت الغدا لديمة

ديمة رمت عبايتها في الارض وانسدحت على السرير بتعب جات ندى وجلست جنبها:كيفك؟

ديمة ابتسمت:زي كيفك

ندى تغمزلها:ايش دراكي بكيفي؟

ديمة:انا وانتي واحد

ندى:هههههههه

جات شوق جلست جنبهم :ايوة شو صار؟

ديمة اعتدلت جالسه وقالت:واحد صفق والتاني طار.

تدخلت ريم:ندري بس المهم مين الي صفق ومين اللي طار.

اعطتها منى نظرة: ياثقل دمك.

ريم:من خفة دمك عاد.

جات سمية: ياسلام انا الشغالة يعني

وحطت الصينية على الطاولة وقالت: يلا مدام ديمة تفضلي.

ديمة ابتسمت:تسلمي شبعانه

كلهم صرخو بصوت واحد

ديمة حطت يدها على ادنها:وجع حشى مو بنات

ضحكوا وسحبت ندى ديمة من يدها: لازم تاكلي عشان تصيرين دبة وانا اكون رشيقة

ريم:ياحبك للنذالة

ضحكوا وجلسوا يسولفوا مع ديمة وهي تاكل.

**************************

في الليل استعدوا ريم وندى عشان يروحوا بيتهم واخدوا ديمة معاهم

*****************************

شوق:اوف من غير ديمة طفش

سمية:أي والله

منى :ايش رأيكم؟

زيزي: بدات الافكار الطلحاوية

منى:انقلعي

زيزي:اسمها انطلحي

منى:طيب طلحة تطلحك

زيزي:خلي السبات لاصحابها

سمية طفشت من مهاوشاتهم: يووه المهم وش راينا بإيش؟

منى:ناخد شاليه بكرا

زيزي:ياهو انتي شاليه وامتحانات

منى:ياشيخة من كتر فلاحتك.

سمية:طيب الاحسن نخلي الشاليه بعد تلات ايام نكون خلصنا امتحانات ونطلع بكرا المولات مع العيال.

وهمو يتكلموا دخلت سهام:يابنات ابو حمود وزوجته جايين بكرا رجع ولدهم وجايين يزورونا.

زيزي:ياقلبي اموت انا على لم الشمل

منى:طسي انتي ووجهك

زيزي:هالمرة بعديها لكي

والتفتت لسهام وقالت:إلا ماما سهام وش رايك بكرا نطلع المولات خلي واحد من العيال يطلعنا

والعواجيز اقصد ابراهيم وفيصل وابو حمود وزوجته وانتي استريحوا في البيت

سهام ضحكت على خبال زيزي

ومنى تنهرها:ياقليلة الادب

شوق:ايش طول لسان هالبنت

سهام:طيب يا شابة يجي بكرا ويصير خير الحين قوموا اتعشوا وناموا

دخلوا البنات المطبخ يحضرون العشا دق الجرس راحت زيزي فتحت الباب وشافت فارس وعبود وخالد ومحمد توهم جايين من برا .

زيزي:فين كنتو صايعين؟

خالد:في غرفة بالفندق

زيزي:وليش تاخدوا غرفة بالفندق وعندكم غرفة بالبيت؟

خالد:عشان مانقدر نجيب بنات عالبيت

زيزي كشرت:ياقليل الادب

خالد يتطنز:من كثر ادبك يعني متى نقص لسانك؟

زيزي:بعد مااقص رقبتك.

فارس وعبود ومحمد ضحكوا

جات سهام :زيزي قولي لاخواتك يحطوا العشا انا وابراهيم ماودنا ناكل حنطلع ننام تصبحوا على خير.

محمد:وانتي من اهله

فارس:وانتي من اهل الخير

عبود توجه لغرفة الطعام الكبيرة:يلااا فين الاكل جوعانين

جات منى وهي شايلة الصحون والملاعق:جوعانين ولا فجعانين

جلسوا على الطاولة عبود اولهم وجلس محمد جنبه وقال لمنى:منى الله يخليك سويلي عصير

منى:شوف تمشي سيده كدا وتاخد اول لفه يمين قدامك ثلاجة المويا وجنبه السكر والعصير

عبود:احلى ياخطيرة

شوق:منى وجع قومي سوي انتي

منى وهي قايمة حاضر مدام وانتي خليكي مرتاحة وكلي مدري مين بيسوي رجيم

خالد يستهبل:اجل شوقه بتسوي رجيم على جية جمالوه

شوق حمر وجهها زيزي بنص عين:احترم نفسك

خالد:طيب لاتاكليني

زيزي:ليش قالولك عاوزة اتسمم

محمد:هههههه الله يرجكم قولوا بسم الله وكلوا وانتو ساكتين

جابت منى العصير ودق جرس الباب

زيزي:خالد قوم شوف الباب

خالد مسك صحنه وباستهبال:والله ما اترك صحني جنبك

زيزي:خده معك

قام خالد وشال صحنه معه والكل يضحك

محمد:بطل غباء اترك صحنك وروح شوف

خالد حط الصحن وراح يشوف,

والكل يضحك عليه

خالد فتح الباب واتسمرت نظراته على القادم

ترك خالد الباب ورجع دخل الغرفة وجلس على الطاولة وراحت الضحكات من وجهه
محمد:مين جا؟





الفصل 8


جلس خالد على الطاولة بدون مايطالع في احد

محمد سأله وهو مستغرب من تقلب حالته:مين اللي جا؟؟

إلا ويشوفوا معاذ يدخل الغرفة الكل طالع في معاذ

معاذ ارتبك من نظراتهم وطالع الارض

مرت عليهم لحظات حسوها ساعات واخيرا قطع محمد حبل الصمت:تعال اتعشى

معاذ:بالعافية انا شبعان

وطلع لغرفته وهو طالع الدرجات رفع راسه واصطدمت عيونه بعيون سهام الي كانت نازلة للعيال تقولهم يوطوا اصواتهم

دمعت عيون سهام وحضنت معاذ وقالت من بين دموعها:كدا تسوي فيني يابني؟

معاذ باسف:مو قصدي يمه

مسحت سهام دموعها وابتعدت عنه وهي تتامل وجهه الوسيم والهموم خطت عليه خطوطها وقالت بحزن:ياابني الزواج قسمة ونصيب الله يهديك ياوليدي روح ارتاح ونام

معاذ :تصبحي على خير يمه

طلع درجتين ورجع التفت لامه شافها تطالعه ارتبك:هي امم.....

سهام وهي فاهمه قصده:لاراحت تنام مع بنات فيصل

هز معاذ راسه بيأس وتوجه لغرفته.

نزلت سهام ودخلت غرفة الاكل:يوووه منكم صوتكم مزعج زي الاطفال قوموا يلا غسلوا وناموا

قاموا وهمو يضحكوا وعبود قرع العصير بسرعه وخالد مسح صحنه بالعيش وهو واقف وشوق وسمية وزيزي ومنى يرفعوا الاكل

خالد مسح يده بمنديل وهو طالع سهام وقفته:فين ان شا الله؟

خالد :اغسل وانام

سهام:ده كان بعدك اكلت معهم شيل معهم

خالد بضيق يمه هم مايطلعوا الشارع يشتغلوا

سهام وهي خارجة من الغرفة:لاتجادل بلاش اعاقبك تغسل الحمام زي الاسبوع الي فات

زيزي :ههههههههههههههههه

هداك اليوم كان تووحفه

شالوا الصحون ورفعوا الطاولة وهمو يضحكوا ويتريقوا على بعض ورفعو البنات المطبخ وطلعوا غرفهم يناموا.

*****************************


ديمة ظلت سهرانة للفجر تذاكر وبعد ماصلت الفجر جلست تقرأ كتاب صور وخواطر للطنطاوي لشروق الشمس

بعدها قامت غسلت وفرشت اسنانها ولبست ورفعت شعرها كذيل الحصان ونزلت خصلة على عيونها
ولبست عبايتها ونزلت لقت ندى جاهزة وجالسة هي وريم وخليل يفطروا جلست ديمة جنب ندى ومارضيت تاكل شي

خلصوا فطور بسرعه وخليل وصلهم مدارسهم.

ووصل ريم معهدها وعبود وصل سمية وزيزي مدارسهم ومنى وشوق معهدهم الي مع ريم
وفي الظهر الكل رجع لبيته

اتصلت ريم على سهام وقالتلهم يجوا على الغدا

بس ريم اعتذرت لانو ابوها وخليل في الشغل وندى عندها اختبار صعب

كانت ندى جالسة على السرير وتتكلم بالاب توب مع فارس

دخلت ديمة وجلست جنبها على السرير:كيف كان اختبارك؟

ندى قالت لفارس باي وسكرت ايميلها وهي تلتفت لديمة وتبتسم:زي اختبارك

ديمة:هع وشو دراكي باختباري؟

ندى وهي تغمز بدلع:انا وانتي واحد

ديمة وندى مع بعض وبمرح:ههههههههههههه

دخلت ريم الغرفة:ديومه سهام وشوق وسمية يسلموا عليكي

ديمة :الله يسمنهم...او بس اقصد الله يسلمهم

ريم:ههههههههههههههههه

ندى:ايش حنتغدى؟

ريم:ولاشي سوي رجيم

ندى بنص عين:والله الي مو عاجبه شكلي لايطالع عليا

ريم وهي تضحك:عظم الله اجرك يافارس

ديمة قامت:رايحة اذاكر بكرا عندي اختبار تشيميستري فيري ديفيكلت

ندى:هع اوكيشن قود باي

****************************


في دار ابراهيم جا ابوحمود وزوجته وابنه جلسوا الرجال مع بعض والحريم مع بعض وطلع حمود مع الشباب.

بعد مااتغدوا واتقهوا جلست سهام وام حمود يسولفوا

ام حمود:والله عندي موضوع ودي افاتحك فيه

سهام:وش عندك حبيبتي اتفضلي احنا مابينا

ام حمود:والله ودنا نزيد منكم قرب

سهام ابتسمت:والله قربكم خير وبركة.

ام حمود:تسلمين خيتي والله السالفة...





الفصل9


راحوا عيلة ابو حمود سهام فاتحت زوجها بالموضوع

سهام:هاه ويش قلت؟

ابراهيم:والله انهم ناس طيبين وقربهم خير

سهام:وانا قلت كده

ابراهيم:الشور شور البنت بس مو مستعجلين

سهام:حيسافر مكة عشان شغله واكيد بياخدها معه

ابراهيم:اجل نتوكل على الله

هزت سهام راسها وطلعت غرفة البنات.

**********************

كانت ديمة اكتر يومها حزينة تشتاق لاخوها وتتمنى لو لم تحرم من نعمة الوالدين

كان الشي الوحيد الي يسعدها هو التفكير في خليل فقط التفكير اما الاختلاط معه وتكلمه ماكانت تتمناه وكانت تهرب منه كان خليل قاسي وجاف معها اكتر الاحيان كانت هادي طباعه وديمة حساسة ورقيقة تتأثر بسرعه ففضلت انها تبقى بعيده عنه تستمتع بقربه من بعيد

ظاهريا تبتعد عنه لكنها داخليا ماتتوقف عن التفكير فيه

كانت تكره هاد الخوف والتردد الي يموج داخلها منه حاولت كتير انها تكون جريئة وتبينله مشاعرها بس فشلت.

كانت لمن تشوفه او تسمع صوته تصاب بالبكم

اما بالمسنجر كانت تتكلم وتمزح وتضحك وتفلها معه

كل ليلة كانت تفكر فيه وبمجرد وسوسة تجيها انو ممكن يتركها او يحب غيرها كانت تبكي وتتألم

ماعمرها كلمت او حبت غيره وهي متاكده انها ماحتنساه او تحب غيره

بالرغم من اخلاقه وعصبيته وجرحه لها إلا انها ماكانت تكرهه كانت دايما تجد له عذر

*****************************

سهام اخدت رأي سمية في خطوبتها من حمود

سمية ابتسمت بخجل وسكتت وزيزي تقطع فيها

انتشر الخبر بسرعه وجات ديمة حضنتها وبفرحة:مبروووك

سمية:الله يبارك فيكي وعقبالـ.....

ديمة حطت يدها بسرعه على فم سمية وسكتتها:بعيد الشر عني

ضحكوا البنات عليها

زيزي تغمز:بعيد الشر هاه وخليل؟

ديمة :خليل مستحيل هو مابيفكر بهيك شي خليل بدو عشر نسوان

ندى:مالت عليه

ريم:خليه يلقط

شوق:هوا الخسران

زيزي:طيب عقبالك انتي ومحمد

الكل ضحك ديمة باستغراب:ويش جاب طاريه؟

هزت زيزي كتفها:الاخ صايرة عيونه تزوغ كتير

منى:مااعتقد محمد كفاية عليه كيونته الي يكلمها بالمسن

زيزي:يقول كيونته تشبه ديومتنا

ديمة بلعت ريقها بارتباك غيرت الموضوع بسرعه وكانت فنانة في تغيير المواضيع

حطت يدها على خصرهاوقالت:والله عقبالك انتي يا وحطبة وخالدك عشان اقوله عظم الله اجره

زيزي:لاقوليلي انا لانو هوا الي حيموت

ضحكوا كلهم

***********************

فارس اتصل على جوال ندى كم مرة

اخيرا ردت عليه

فارس بشوق:اهلين حبيبتي

ندى:فارس خلاص ماابغى نتكلم مع بعض

فارس:ليش؟

ندى:اهلنا واثقين فينا ومااقدر اهز ثقتهم

فارس:بس انا احبك

سكتت ندى شوية وقالت:الي يحب يجي من الباب مو من الشباك

وسكرت

حس فارس يتأنيب ضمير وانو من جد زودها

اول كان يكلمها زي ما يكلم بقية البنات كانهم اخواته لكن في الفترة الاخير زودها مررة وندى اهم شي عندها كرامتها وشرفها

فاتح سهام بالموضوع وسهام كلمت ابراهيم الي كلم صاحبه فيصل وطلب منه القرب

***********************

فيصل رجع من شغله دخل غرفة المكتب ودق الجرس جات ريم عند ابوها تشوفه ايش يبغى كلمها فيصل وقلها تفهم اختها بهدوء وبمقدمات هزت ريم راسها وطلعت من غرفة المكتب ركض وهي تقفز فوق الدرجات لين وصلت غرفة ندى فتحت الباب بقوة

شافت ندى وريم منسدحين فوق السرير يتكلموا ويضحكوا ريم صرخت بصوت

عالي:ندوووووووووووووووش قومي لمي عفشك بسرعه فارس خطبك

ندى وديمة اعتدلوا جالسين ويطالعوا ورا ريم برهبة وخوف

إلا وريم تسمع وراها :هادا بهدوؤء ومقدمات

التفتت ريم بسرعه وشافت ابوها قدامها

اتسمرت من الخوف

ضحك فيصل وضحكوا ريم وندى وديمة.

*************************

كانوا البنات والشباب يباركوا لفارس

محمد:مبروك يافارس

فارس:عقبالك يامحمد

محمد تذكر حبيبته كيان الي يكلمها في المسنجر وهمس:امين من الي في بالي

كان خالد قريب منه وسمعه:مين الي في بالك؟

محمد:ايش تقول انت؟مين الي في بالي؟محد في بالي

خالد يتطنز:مسوي علينا عاقل وكبير اااخ ياما تحت السواهي دواهي اجل طلعت في وحده في بالك هاه؟

محمد:مافي بالي غيرك

خالد يغمز:علينا؟؟؟

خالد بصوت عالي:اسمعوا اسمعوووووا

محمد:الله يفضحك اخرس

الكل طالع في خالد الي قال وهو يضحك:محمد في وحده بباله

شوق:ياساتر

زيزي:اهم شي ماتكون وحده من بيننا

عبود:وععع اخدين في نفسكم مقلب دا الي ياخد وحده منكم شهيد

محمد:هي انت تراك تتكلم عن اخواتنا

منى:لو تلف الارض ماتلاقي متلنا

خالد :شكرا حاجلس مكاني اخاف اكون منحوس الحظ والاقي متلكم

الكل ضحك

*************************

انتهت الامتحانات وبدأت الاجازة

اتفقو عائلة ابراهيم وعائلة فيصل وعائلة ابو حمود يسافرون برا في هالاجازة ويروحون نيويورك بالطيارة

وبدات الاستعدادات للسفر

جلسو فيصل وندى وريم وديمة يتعشوا

دق الباب وجا جليل

فيصل:حماتك تحبك تعال اتعشى معنا

خليل سلم وحط جواله ومفاتيح سيارته على الطاولة:دقايق عم فيصل بروح اغسل وجهي ويدي

وراح

ندى وريم كانو ياكلو ويتكلمو عن الشهادات يلي رح يستلموها بكرا ومرررررة خايفين

ريم تطالع التلفزيون وتاكل

شوية ويدق جوال خليل ريم كانت اقرب وحدة شافت المتصل :واي هادي هديل

ديمة:هديل ردي ردي بسرعه

ندى:من زمان عليها

فيصل:بطلي لقافه الحين خليل يجي يرد

ريم :يوووه استناه عااد

وضغطت زر الاتصال:اهليييين هدوول كيفك قلبو؟

تغيرت علامات الفرح يلي كانت على وجه ريم





الفصل 10


تغيرت علامات الفرح يلي كانت على وجه ريم

وحل محلها خووف ورعب:ايش فيكي؟طيب طيب الحين بناديه

وبعدت السماعه عن اذنها وقالت بصووت عالي:خليل خليل

فيصل باستغراب:ايش صاير؟

ريم تأشر لابوها يستنى وتعطي الجوال لخليل الي جا بسرعه

خليل:الو كيفك هديل

وابتعد عنهم

ريم جلست بحزن ورفعت عيونها لابوها:هديل تقــ...

سكتت على رجعة خليل الي جلس وعلى وجهه علامات الضيق:بابا تعبان بالمستشفى

فيصل برعب:خيير شو في؟

خليل وهو يزفر بضيق:نوبة قلبية

لازم اسافر ضروري على الاردن بكرا

فيصل:اللله يشفيه اقعد انت ريم اتصلي على شركة الطيران

قامت ريم وتوجهت للتليفون الموضوع في الصاله

وخيم الصمت على طاولة الطعام ديمة تطالع خليل بحزن والم مع انها ماتعرف ابوه ولاشافته بالعكس كانت تحس بالكره لانه نصب على امها

جات ريم وقطعت الصمت:مفيش رحلات إلا الجمعة الجاية

خليل بنرفزة:لاكتتييير لازم اسافر قبل

فيصل:انت هديلي حالك وانا بكلم ابراهيم ابنه معاذ له صلات كتيرة بالمطار

خليل كشر:مابدي شي من هداك الواطي

فيصل:لا يا خليل حط الاهم فالمهم هلقيت ابوك اهم من عداوتك انت ومعاذ

اتصل فيصل على ابراهيم: الو اهلييين كيفك علومك ياابو الشباب بس كنت بدي اسالك اذا في امكانية

تحجزلي على الاردن باقرب وقت او تشوفلي احد يقدر ضروري مررره ابو خليل بالمستشفى....

الله يسلمك....اي أي....طيب طيب شكرا والله ماقصرت في امان المولى .

سكر فيصل الجوال وهو يقول لخليل:جهز حالك بكرا نطلع على الشركة عنده نشوفه اطمن يا ابني ربنا مابينسى حدا

خليل بضيق وهو قايم: ان شا الله
وطلع لجناحه والباقيين خلصوا العشا ورتبوا البنات البيت وطلعوا غرفهم

***************************

كانت ديمة منسدحة تفكر في سفر خليل وصدرها ضايق تعبت من التفكير قامت وراحت لغرفة ريم شافتها جالسة على لابها

ريم اعتدلت جالسة:هلا ديوم ايش فيكي مانمتي؟

ديمة:مو جاييني نوم ريمو ممكن استعير جوالك شوية

ريم ابتسمت وهي ترميلها الجوال:فداكي الجوال وصحبته

مسكت ديمة الجوال وضحكت:من نهايتها ايش تبغي؟

ريم:يامجرمة

ديمة:هههههههههههههههه

وجات جلست على السرير جنبها فتحت المسنجر شافت خليل متصل ارسلتله

(القمر كله): اهلين خليل كيفك؟

(ابو العز): زي الزفت

(القمر كله): تروح وتجي بالسلامة ومايشوف بابتك شر

(ابو العز): تسلمي

(القمر كله ): الله يسلمك

(ابو العز): ديمة

(القمر كله): نعم

(ابو العز) : رح سافر ويمكن حاطول حسب حالة ابي

(القمر كله): اها

(ابو العز): بس قبل ما اسافر بدي اتزوجك

ديمة اتفاجات وارتجفت اصابعها الطويلة فوق الكيبورد فركت عيونها وضربت راسها بخفة عشان تصحى لو كانت تحلم

ريم باستغراب: ديمو ايش تسوي

ديمة:هاه ولاشي

ضحكت ريم

(ابو العز): شو رايك؟

(القمر كله): مابعرف

(ابو العز): ديمة

(القمر كله): نعم

(ابو العز): انتي هبلة شي؟

(القمر كله): لا

(ابو العز): طيب انا تعبان بدي انام

وقبل ماترد ديمة شافت ابو العز سجل خروجه

خليل حط على ايميلها بلوك وبدأ يفتح محادثات تانية مع بنات وشباب .

سكرت ديمة ايميلها وهي سرحانة واعطته لريم وراحت لغرفة ندى انسدحت على السرير جنبها وهي تفكر

هي وندى وسمية في يوم واحد باقي شوق ويصيروا الرباعي المرح.

حست ديمة بشي يثقل صدرها ويبدد فرحتها

امنية حياتها يتزوجها بس لمن تحققت الامنية اصبحت مخيفة فكرت في ندى وفارس,

فارس صح وكرامته مهمة وبدو يمشي كلمته لكن ندى قنوعه وصبورة وحكيمة ندى تستحق الافضل وحتعيش افضل

فكرت في سمية وحمود صح حمود عصبي ومشكلجي لكن سمية هادية وكتومة وقوية

لكن هي وخليل,,, خليل عصبي مايهتم بمشاعر احد مايعمل خاطر لاحد يهدد يسب يضرب يكره احد يجادله او يعانده نسونجي

وهي عنيييييدة حساسة عصبية غيوووورة ديمة طبيعتها تعامل الواحد زي مايعاملها بالتمام الي يقسى ويعصب تعانده والي طيب معاها تطيب معه لكن مع خليل لازم تتحمل عصبيته وقسوته وتقابلها بالطيب وهالشي كان مستحيل....

يعني بعد شهر من زواجها حتكون احدى تلات حالات مطلقة او ميتة او ارملة.
..
لكن ساعة مع خليل تسوى العالم كله

حتوافق على الزواج ولو كانت حياتها جحيم وهاد الشي الاكيد حيكون عقاب لانها حبته وكلمته قبل الزواج صح كلهم حبوا بعض لكن لمن كبروا عقلوا

يعني جمال وشوق مايكلموا بعض كتير ولوا اتكلموا بس سلامات وكيف الحال ندى حاولت تترك فارس فخطبها وحمود خطب سمية وريم تتهاوش مع عبود بس لكن هي تحبه وماتخفي هالشي ولا هوا والحب قبل الزواج مايدوم.

*****************************

كانت سمية منسدحة على سريرها جنب زيزي دق جوالها طلعت الجوال من تحت المخدة وشافت المتصل ( حبيب عمري وحياتي ) ابتسمت برقة وظهرت غمازتيها الحلوتين رفعت خصلات شعرها البنية المايلة للاشقر عن عيونها وانتظرت شوية عشان مايفكر حمود انها ميتة عليه زيزي نصحتها تكون ثقيلة شوية معاه

واخيرا بعد الرنة الثالثة سمع حمود صوتها الناعم:اهليين هلا وغلا

حمود بشوق: هلا حياتي

سمية:كيفك ياعمري ؟

قرصتها زيزي وبهمس / قلتلك اتقلي شوية

حمود:اكيد بخير دامني اسمع هالصوت

استحت سمية :ايش اخبارك؟كيف صحتك؟

حمود:بخير الحمد لله دامك معي حياتي

سمية:عسى دوم يارب

حمود:ايوا وتخلص المكالمة في كيفك ومدري ايه يابنت متى تسولفي نفسي اسمع صوتك.

سمية:ايش اقول طيب اتكلم انت

حمود:ما اشتقتي لي طيب؟

سمية:ها إلا

حمود:إلا ؟؟ وش هالرد ؟ بدل ماتقوليلي ايوا حبيبي اشتقت لك موت

سمية:انت عارف اني استحي

حمود:انتي وبعدين معاكي تستحين من الناس كلها مو مني

سمية:حمودي انا استحي حتى من اهلي الي معايا في نفس البيت

حمود:انا مالي في اهلك انا غير من اليوم ورايح ما ابيك تقولين استحي فاهمة

سمية:ماشي قلبي زي ماتبغى ايش فيك عصبت؟

حمود:انتي عارفة اني مااحب كلمة استحي دي

سمية:طيب خلاص لاتزعل ما اعيدها

حمود:ماشي علميني وش جديدك وين رحتي وين جيتي

سمية:ولا شي مكانك سر

حمود:معقولة ماعندك ولاشي جديد يابنت ارحميني ليش ماتتكلمي سولفي سولفي تكفين.

سمية:ههههه حبيبي انا مميزة عن البنات المعروف عنهم كثرة الكلام لوك لوك لوك لوك طول الوقت اما انا صمتي كلام مااحب الكلام الكتير.

حمود:طيب سوسو انتي مميزة في كل شي ماشاالله فخلاص في الشي هذا خليكي زيهم انا ابيك تتكلمين.

سمية:ايوا مميزة غصب عنك ادري تتريق

حمود:هههههههههههههههههه

سمية:قفشتك يالي ماتستحي

حمود:ههههههههههههههه اسمعي سوسو لازم اقفل يمكن اكلمك شوية بروح اعبي موية

سمية:طيب انتبه لنفسك ادري مارح تدق والقاك على النت

حمود:هههههه وانتي كمان احووبك يادووبة

سمية:انا كمان الله معك

حمود:سلام

**************************

صباح اليوم التالي

صحي خليل ولبس واتجهز وطلع للصالة الكبيرة شاف فيصل جالس يشرب قهوة الصباح ويقرأ الجريدة

خليل:صباح الخير عم فيصل

فيصل:صباح النور ياابني انت جاهز؟

خليل:ايوه

فيصل وهو يقوم:طيب توكلنا على الله خلينا نروح لابراهيم في الشركة

خليل:عم فيصل

طالع فيه فيصل:ايوه ياابني

خليل:كنت بدي افاتحك بموضوع

فيصل جلس واشر بيده على المقعد الي يقابله:اجلس ياابني اجلس

جلس خليل على طرف المقعد وهو يفرك يده بعصبية:اممم اصلا كنت بدي افاتحك بموضوع

فيصل:موضوع ايش؟؟

خليل:موضوع الزواج

ابتسم فيصل:مبروك ياابني مين المحظوظة؟

خليل:ديمة

فيصل تهلل وجهه فرحة لانو خليل متل ابنه وهو يحب ديمة متل بناته عاقلة ومؤدبة واخلاق وكمان ندى وديمة اكتر من صحبات.

*************************

جلست سهام تشوف مسلسل فامبيردايري (مذكرات مصاص دماء) وكان ابراهيم في شغله.

اما سمية وشوق ومنى وزيزي ومحمد وفارس وعبود وخالد كانوا جالسين يفطروا.

دق جوال شوق شافت المتصل وقالت :يوووووه هادا جمال

زيزي:ياقلبوووووو

منى:وجع قصري لسانك

خالد:تطلبي المستحيل

زيزي تطالعه بنص عين :خليك في صحنك

خالد يتريق:ما اوسع ههههه

سمعوا شوق تقول:الو السلام عليكم

محمد:هش انت وياها

قامت شوق وطلعت تتمشى في الصالة الكبيرة

زيزي:صدق انها طلحة

الكل ضحك

شويات ويشوفوا شوق رجعت وسحبت الكرسي وجلست وهي تقول وابتسامتها تتراقص على شفايفها الوردية:اسمعوا اسمعوا جمال جاي بكرا

منى:جاك الموت ياتارك الصلاة

خالد:ولد قوم اخطف رجلك جيب البنت

سمية:اسمها ديمة

زيزي:لا قسم انها طلحة ودحين جمال يجي يطلحنا كلنا

خلصت زيزي جملتها على جية معاذ الي جا وسحب الكرسي وجلس

عبود:الواحد يقول السلام عليكم او صباح الخير ترانا ماكنا نايميين معاك

معاذ وهوا عاقد حواجبه ومكشر وجهه الجذاب:اسكت والي يسلمك موناقصني واحد غبي زيك

عبود:غبي هاه؟

واخد كاسة المويه الي جنبه ورش فيها معاذ

معاذ قام معصب وكان وده ينزل فيه ضرب بس مسك اعصابه وطلع من الغرفة

محمد:عبود زودتها

فارس اتدخل:لا هداك الاخ رافع خشمه

زيزي:ياناسو على الي يدافع عن اخوه

الكل ضحك

منى:إلا فارس ماقلتلنا ايش اخبار ندوشه ماانتحرت لسه؟

فارس رفع حاجبه باستغراب:تنتحر ليش؟

منى وهي تضحك:عشان ربنا بلاها بواحد زيك

فارس:يازينك وانتي ساكتة بس خلف الله على الي حياخدك

منى:لو تلف العالم ماتلقى متلي

فارس وهو يقوم:صج والله كل البنات يايجيبوون السكر او الضغط اما انتي تجيبين نوبة قلبية على طول

منى:اقول قم بس على شغلك

زيزي:مايحتاج هوا اصلا قايم مو طايقك

منى:طسي مين كلمك انتي اصلا

شوق:اوووه صدعتولي راسي انتي وياها زي البزران بس تتهاوشوا

زيزي:طبعا مو فايقة لنا الي ماخد عقلك يتهنى به

شوق طالعتها بعصبية وهي تقوم:طسي

سمية ابتسمت وبانت غمازتيها الحلوتين:زيزو مامليتي من كتر مايطسيسوكي

زيزي باستهبال:اصلهم كلهم طلحاات.

***************************

وصلوا فيصل وخليل للشركة

طلعوا مكتب ابراهيم

السكرتير بلغ ابراهيم بوصولهم

استقبلهم ابراهيم:اهلين وسهلين هلا وغلا تفضلوا ..

يامحمود جيب اتنين قهوة اتفضلوا نورتوا الشركة

فيصل وهو يجلس على الكنب الجلد الفخم:تسلم والله كيفك يابو الشباب كيف الشغل

ابراهيم تمام الحمد لله ها ياخليل رايح الاردن

خليل هز راسه:ايوه

ابراهيم:لقيتلك حجز بعد بكرا الظهر يعني معانا

خليل:تسلم ماقصرت

ابراهيم:ولو انت زي ولدي ان شا الله ابوك يقوم بالسلامه

خليل:ان شا الله

فيصل:ابيك بكلمة راس يابو الشباب

ابراهيم:اتفضل ياخوي مابينا

فيصل:والله انت اخوي واكثر واحنا ودنا القرب

ابراهيم:هادي الساعة المباركة

فيصل: بدنا بنتك منى لخليل ....




الفصل 11


(فيصل):ودنا القرب منكم
(ابراهيم):حي الله هالساعة المباركة
(فيصل):ودنا بنتك منى لخليل...اقصد ديمة ...ديمة لخليل
ابراهيم ابتسم بس داخله كان يحس بالالم لمن ابنه معاذ يدري:هلافيكم والنعم بخليل بس الشور شور البنت
انا ماعندي مانع وخليل قدها وقدود
(خليل):تسلم الله يخليك يارب
*************************
ريم وندى وديمة كانوا جالسين يشوفوا تلفزيون وياكلوا شيبس
(ريم):اوووف طفش
(ندى):منجد
ماردت ديمة كانت تندمج بقوووة مع التلفزيون ولاتحس باحد
(زغدتها ريم):ديوما امشي نروح بيت ابراهيمو ناخد البنات ونروح نتمشى بالمولات
(ديمة):تتمشي ولاتصيعي
(ريم):ياشيخة لاتحبيكيها تقولي بنت ابو هريرة
ضحكوا ندى وديمة
(ندى):ومين بيودينا؟
(ريم): ناخد أي واحد من العيال
(ديمة) :خلينا نأجلها لليل
(ريم):ليش؟
(ديمة):عشان انتي تصيعي منيح وندى تشوف فارسها
ندى وريم طالعوا ديمة بنص عين
(ديمة):هع خلاص كلتوني بقشوري
سمعوا صوت الباب ينفتح ويتسكر
(ريم):ندى قومي شوفي مين هالحرامي
(ندى):هاد خليل
ولفوا وجههم للباب شافوا خليل داخل
(ريم):ماتعرف تقول السلام عليكم
(خليل):اسكتي انتي مابتمرقي من زوري ارحميني منك بس هالمرة
(ريم):ليش هالمرة بالذات؟
(خليل):لاني عريس
(ريم بصوت عالي):خلف الله عالعروسة
(ندى ضحكت):مين المنكوبة؟
(خليل):ينعن اساسكن مااتيس مخكن اسكتوا وانتي ياديمة شو رايك؟
(طالعت فيه ديمة بارتباك):هاه بشو؟
(خليل) :العمى ينعن مخك مااتيسه... على اني عريس
(ديمة ابتسمت بتوتر) :مبروك
(خليل): الله يبارك فيكي وعقبالك (وغمزلها وطلع على غرفته)
ندى وريم طالعوا ديمة بدهشة وبصوت واحد:يابنت الاييييه
(ديمة تسوي نفسها بريئة):ليش؟ ماسويت شي
(ريم):انتي تدري؟
(ديمة قامت):ماادري شي وطلعت على غرفة ندى
(ندى):شب بالله والله مااسيبها في حالها
(ريم):امشي
وقاموا وطلعوا جري على غرفة ندى ورا ديمة
***************************
كانت ديمة منسدحة على سرير ندى سمعت صوت الباب ينفتح بقوة ودخلوا ريم وندى
ريم سحبت البطانية وندى جرت المخدة وهي تقول:اعترفي احسلك
(ديمة):يوووه منكم اعترف بشو
(ريم):ايش يقصد خليل؟
(ديمة):وانا ش وبيدريني روحي اساليه
( ندى):طيب ارويكي
(ديمة):هههههههه غبية
(ندى تتصنع العصبية):كل الناس عندك اغبياء
ضحكوا ديمة وريم
(ديمة):طيب الموضوع وما فيه انو....
(ريم تستعجلها):انو ايش؟؟؟
(ديمة غمزت):الي ببالي ببالكم
(ريم):ههههههههههههههههههههههههههههههههههههههههههههه مبروووووك ياالقمر
(ديمة ابتسمت بخجل):الله يبارك فيكي وعقبالك انتي وعبود
(ريم راحت ضحكتها):وجع في شكله
ابتسمت ديمة وهي تتامل عيون ندى الي كانت تطالعها بنظرات غريبة
هزت ديمة راسها تطمن ندى ابتسمت ندى وهي تقول لريم:اتخيلك مع عبود توووحفه
(ريم بقهر):اسكتي مااتحف مننا إلا انتي وفارسك
ندى راحت ابتسامتها
(ديمة):ههههههههه كدا اتعادلنا


*****************************

قامت ريم تكوي عبايتها تستعد للمولات
انسدحت ديمة على السرير وجنبها ندى
(همست ندى):مبسوطة؟
(تنهدت ديمة):مدري
(ندى):انتي قوية وعنيدة تمشي كلامك على الكل تسوي من البحر طحين لكن مع خليل تصيري مرحة فلاوية تحبي الحياة مسالمة وجبانة واليفة
(ديمة):مع خليل اليفة ومعاكم متوحشة ليش قالولك كات
(ندى):ههههههههههههههه
(ديمة بهمس):بس.... لوعانيت مع خليل....استحق اتعاقب على الي سويته في محمد

*************************

خلص ابراهيم شغله فتح درج المكتب وطلع ملف مسكه بيده واتامله لحظات قبل مايدق على خليل ويطلب منه يقابله ضروري في مكتبه..

**************************

(اتصلت ريم على سمية):اهلين سويت
(سمية ):-هلا ريمو
(ريم):-اسمعي ويش رايك نطلع المولات
-(سمية): وناسة يلا بينا
(ريم): -ارسلي واحد من السواقييين الفاضيين الي عندك
(سمية): -ههههه اشوف يمكن ارسل عبود
(ريم): وععع ارسلي غيره
(سمية): -ياطول لسانك مافي غيره
(ريم): -اوف طيب وصيه يمسح سيارته
(سمية): -ياشيخة روحي حيجيكم مشي
(ريم): -هههههههههههههههههه يلا بايو

**************************
راحت سمية لغر فة الاولاد شافت عبود جالس فوق سريره وقدامه لابه
(سمية):عبود روح جيب ريم وندى وديمة
(عبود قام بسرعه موبعادته) :فين رايحين؟
(سمية):المول
(عبود):واي ونااااااااااسة
(سمية وهي طالعة من الغرفة):اعوذ بالله اخس من البنات
قام عبود لبس واتكشخ وراح لبيت فيصل
*****************
دخل خليل مكتب ابراهيم وجلس على الكرسي مقابله
(ابراهيم):قبل تتزوج ديمة لازم تعرف عن ابوك وابوها شي
(هز خليل راسه):شو هوا؟





الفصل 12


ابراهيم:كانت في ارملة ترك لها زوجها المتوفي اموال وشركات المراة وكلت صاحب زوجها بكل شي

صارت حادثة حريق ماتت المراة وتركت طفلين بنت وولد اتكفلهم واحد و المحكمة بحثت عن أي

اثباتات ملكية لكن مالقت شي كانت الفواتير و الواردات كلها تحمل توقيع صاحب الزوج ظل صاحب

الزوج ياخد ارباح المؤسسات والشركات لكن مايبيع ولايتصرف فيهم

هز خليل راسه بملل:سمعت هالحكاية من قبل

ابراهيم:كنت تعرف الحكاية من قبل بس ماكنت تعرف انو هالطفلين همو جمال وديمة وامهم المراة

وصاحب الزوج هوابوك وانا الي اتكفلتهم

تجمدت ملامح خليل من المفاجأة كمل ابراهيم:لكن الاوراق حتظهر وحيرجع للاولاد حقهم انا متاكد

تامل ابراهيم ملامح وجه خليل الي ضاقت وقال:انت تقدر تصلح الوضع سافر الاردن واسال ابوك

هز خليل راسه وهو ينتزع نفسه من الكرسي انتزاع استوقفه ابراهيم وهو يقول:وياخلييل....لو ديمة

عرفت حتفسخ الخطوبه

مدله ملف:هادي بعض الفواتير والاوراق الي قدرنا ننقذها من الحريق ماكانت مهمة للمحكمة لكني اعتقد انها مهمة لك

اخد خليل الملف بيد مرتجفة وخرج .

*****************************

رجع خليل لغرفته جلس على سريره بثقل فتح الملف يتصفح الاوراق سمع الباب يدق

قال بهم:ادخل

فتحت ريم الباب وهي لابسه عبايتها:خليل تودينا المول؟

خليل:سيارتي خربانة

ريم سمعت باب البيت يدق :شكلوا عبود جا بدك تروح معانا

خليل:لا طالع سوبرماركت مندرين

ريم :طيب يمكن ديمة تروح مع حمود وسمية عشان مانكفي في سيارة عبود معاه اغراض

وتركته وطلعت من جناحه وتوجهت مع ندى لسيارة عبود

***************************

ديمة لابسة عبايتها وجالسة تشوف مسلسل بائعة الورد دق جوال ندى الي تركته معاها شافت

المتصل:ريمو

ردت:الو....ايش لون الشال...طيب طيب دحين ادور عليه

سكرت الجوال وقامت تقلب مخدات الكنبة وتدور على شال ندى مالقته طلعت بسرعه الدرجات لغرفة

ندى ودورت فوق السرير وفي ادراج التسريحة ورجعت نزلت الصالة(اووف فين حطت شالها) توجهت

جناح خليل دقت الباب ماسمعت رد فتحت الباب ودخلت الغرفة حركت عدسة عيونها العسلية في ارجاء

الغرفة بسرعه تبحث الشال والقت نظرة عابرةفوق الطاولة الي انتثرت عليها الوراق مسكت ورقة

تطالعها بدون اهتمام بس تيبست نظراتها على المعلومات الموجودة جلست على الارض تقرا الاوراق

باهتمام وعرفت ليش هي مشردة واخوها بعيد عنها بدون عائلة بدون بيت قامت بتثاقل وهي تسمع

صوت سمية وهي تنادي.....

طلعت ديمة من الغرفة :هاه

سمية :يلا....ايش فيكي

ديمة وهي تتلثم وماتبين غير عيونها العسلية الفاتنة:ولاشي ..مشينا

وطلعوا





الفصل13


رجعوا من المول وبدأت الاستعدادات للسفر ابراهيم وفيصل وابو حمود مع عوائلهم لامريكا وخليل للاردن.

*************************
في الصبـــاح

كان خالد جالس على لابه يلعب قيمزر سمع باب الدار يدق قام ونزل الدرج وهو يقفز درجتين درجتين فتح الباب وابتسم ابتسامة كبيرة مشتاقة وهو يشوف القادم:جمااااااااااااااااااااااااااااااال يالدب

ابتسم جمال وحضن خالد:انت لسه مرجوج

خالد:هههههههههههههه كيفك؟

جمال وهو يدخل الصالة وبيده شايل شنطته الصغيرة:الحمد لله فينهم

خالد:اممم....في الحقيقة صارت مشكلة صغنونة

جمال طالع فيه :مشكلة ...مشكلة ايش

خالد :حاقولك بس امسك اعصابك...اول شي اتعوذ من الشيطان وتاني شي...

قاطعه جمال وبحدة:خالد ايش صاير قلقتني

خالد:االي صار انو...(وبضحكة ) وحشتنا ههههههههههههههههه

جمال:ياالدببببببب فجعتني

خالد:انت جبان وش اسوي

رفعوا عيونهم شافوا سهام نازلة

سهام:جمال انت جيت

قام جمال وسلم على يد وجبين سهام :كيفك يمه

سهام:بخير وانتي ياابني؟

جمال:الحمدلله ماما سهام فين ديمة؟

سهام بارتباك:ديمة راحت تنام عند ندى

جمال بدهشة:وحدها؟

سهام :وايش فيها؟ فيصل ماعندو احد غريب

جمال بحدة:ياسلام وخليل اتصلي عليها اروح اجيبها

سهام: طيب طيب

جمال:رايح بدل تيابي كلميها تتجهز بسرعه

****************************
لبست ديمة عبايتها بسرعه وتركت ملابسها وشنطتها عشان مايشك جمال بشي بعد ماوصتها سهام
سمعت بوري السيارة باست ندى ونزلت بسرعه شافت اخوها يستناها برا السيارة

ركضت الدرجات وهي تحضنه وعيونها دمعت:جمااااااال

حضنها جمال بقوة:ياحبيبتي يااختي وحشتيني

ديمة:وانت اكتر

بعدها جمال عشان يشوف وجهها الي طاح عنه اللثمة كانت منزلة راسها حط يدها تحت ذقنها ورفع لها راسه:يوووه ديمو ليش بتبكي؟

ديمة وهي تمسح دموعها بطرف كمها: اصلك وحشتني

ابتسم جمال بحب:لاتبكي ماعاش مين ينزل دمعة لديومتي..امشي يلا

رفعت ديمة لثمتها وركبت السيارة جنب اخوها والدنيا مو ساايعتها من الفرحة:شو رايك؟

التفت جمال وبابتسامة:بشو؟

ديمة ابتسمت وظهرت اسنانها اللؤلؤية:بماكدونالدز

جمال:لاتنبسطي انتي تنفتح شهيتك بسرعه

ديمة اطلقت ضحكة رقيقة وهي تدير مفتاح الراديو وقالت :اضحك للدنيا تضحكلك

************************
يــــــوم السفــــــــــــر

كانت ديمة جالسة في صالة الانتظار في المطار فاتحة مسنجر من جوال سمية وتكلم خليل الي جالس بعيد شوية مع الرجال

(ابو العز): ديمة

(القمر كله) : نعم

(ابوالعز): في وحدة بدها تحكي معك

(القمر كله): وحده مين هالوحدة

مارد عليها وجمعها محادثة جماعية

(ابو العز):ديمة هي رفيئتي اسمها مرام

(عاشقة الدر البراق..خليل): اهلين ديمة

تشنجت يد ديمة ورفعت عيونها الي دمعت لندى

ندى طالعت في ديمة باستغراب وقامت من كرسيها متوجهة لديمة

سهام:ندى الله يرضى عليكي جيبيلي واحد قهوة

ندى وهي تغير مسارها:طيب

ارسلت ديمة:بخير وانتي

(عاشقة الدر البراق..خليل): منيحة

(ابو العز):هي مرام فلسطينية بغزة

(القمر كله):اهلين فيكي

(عاشقة الدر البراق..خليل): حبيبي خليل انا رايحة شات قلقيلة

(ابو العز):لاتروحي

(عاشقة الدر البراق..خليل):امبلا رايحة تعى هونيك ازا بدك شو بدك من هي حبيبي

(القمر كله):حبيبي؟

(عاشقة الدر البراق ..خليل): أي حبيبي خليل بيحكي معك بس رفيئة بس برأيي انو ماتحتاج هيك رفئات مهيك خليلي

(القمر كله):على اساس انتي حبيبته

(عاشقة الدر البراق..خليل): حبيبي احكيلها شو مكانتها

(ابو العز):مرام حبيبتي وانتي ياديمة متل اختي

(القمر كله):اها .. تتهونوا حبايب بعض ربي يسعدكم.

سكرت ايميلها وقامت ديمة وهي ترتجف من الالم حطت الجوال بيد سمية الي طالعت

فيها:خلصتي؟...ديمة تبكي ايش فيكي؟

ديمة بصوت مبحوح:بروح الحمام

غطت كل وجهها وتوجهت للحمامات

**************************
اشترت ندى القهوة وهي راجعة شافت فارس الي ابتسم:مرحبا ندى

ندى:بعدين يافارس

ومشيت بسرعة اعطت القهوة لسهام :فين راحت ديمة؟

زيزي:يمكن راحت مع سمية الحمامات

ندى:انا رايحة معاهم

*****************************

سمية:ديمة ايش فيك ؟؟ايش صار؟

ديمة كانت حاطة يدينها على وجهها وتبكي بصمت

دخلت ندى الحمامات وباستغراب:ايش في؟

سمية تهز كتفها:مدري والله مهي راضية تتكلم

مسكت ندى يد ديمة ونزلتها بشويش وبحنان:ديوم ايش فيكي؟

رفعت ديمة راسها تحس بالم يمزق صدرها ووجها كان اصفر شاحب

ندى:ايش صار؟

غمضت ديمة عيونها بقوة وهي تهدي نفسها وتكرر بقلبها لااله الا انت سبحانك اني كنت من الظالمين

ندى:اهدي اتنفسي

هديت ديمة ومسحت دموعها وابتسمت ابتسامة مهزوزة:مافي شي

سمية:ياسلام كل دا ومافي شي كنتي حتموتي علينا

ديمة هزت كتفها بلا مبالاة وضحكت من بين دموعها: ماصار شي بس خليل جمعني مع وحدة هزئتني

وقالها انها حبيبته وانا زي اخته

ندى بمزح:طيب ماانتي زي اخته

سمية:ايوه صح رضعتوا مع بعض

ندى وسمية ضحكوا

طالعوا في ديمة وانكتمت ضحكتهم يفكروها تمزح

ديمة جلست على الارض بتعب وحطت يدها على صدرها وانحنت وعلى وجهها الشاحب علامات الالم

سمية:ديوم تعالي برا

ندى قرفصت جنبها:تعالي ياديوم

رفعت ديمة راسها:خلوني شوية قلبي يوجعني ... وغمضت عيونها

**************************

جا خالد :يلا الطيارة وصلت

قاموا البنات شالت شوق شنطة

شوق:بس ديمة وسمية وندى في الحمامات

خالد:اووف روحي شوفيهم بسرعه

راحت شوق بعد ماناولت زيزي شنطة ندى

************************

قامت ديمة غسلت وجهها ولفت طرحتها وغطت كل وجهها عشان مايبان اثر الدموع

دخلت شوق:يلا بسرعه طالعين الطيارة

سمية:هذانا جايين

مسكت ندى يد ديمة تسندها وطلعوا من الحمامات متوجهين للطيارة

****************************


بعد ساعات ليست سعيدة على اكثر ابطالنا وصلوا لامريكا

نزلوا من الطيارة وابراهيم يسأل:وش رايكم ناخد فندق

معاذ:لليش الفندق يبه نروح عند عمة حنان

فيصل:بلاش نثقل عليها

معاذ :مارح نثقل حتنبسط

فيصل:اجل روحوا انتو وحنا بناخد فندق

ابراهيم:لامايصير وش دعوه الفندق اتفضلوا معانا ولو ماعجبكم الوضع بناخد فندق

ابوحمود:اجل هنا نفترق احنا فندقنا محجوز يلاسلام

زيزي تهمس لسمية:يافرحة ماتمت بيفرقون كناري الحب

سمية طالعتها بنص عين وبقهر:طلحي ياطلحاوية مطلحة قبل اطلحك طلحة عمرك مااتطلحتيها

زيزي وندى وريم ماتوااا ضحك

زيزي:ول ول ول

ندى:صارت شاعرة طلحاوية

شوق:ماودنا نروح عند العمة الشريرة

زيزي تتطنز:معاذ بدو عمه

منى:فلة نروح عندهم بيني وبينك ماودي افترق عن معاذ

زيزي بقرف:طسي

شوق:اشبها ديمة جالسة

ندى:تعبانة

زيزي:احد يتعب هنا ياناس حنا في اميريكا

سمعوا صوت ابراهيم:يلا يا بنات مشينا

ركبوا باص صغير وديمة سندت راسها على المقعد وغمضت عيونها بتعب




الفصل 14


وصل خليل الاردن وتوجه سيده للمستشفى اللي قالتله عليه اخته

دخل وسال موظف الاستقبال: لوسمحت فين حسن بارود

الموظف:أوضه رئم تلاته

مشي خليل في الممرات البيضاء الطويلة وصل للغرفة دق الباب ودخل

شاف ابوه نايم على السرير والمرض والاعياء ظاهر على وجهه

وهديل جالسة جنبه رفعت راسها تشوف القادم ونطت من مكانها تكتم صرختها عشان ابوها وحضنت خليل

خليل حضنها بدوره:كيف حالته؟

هديل من بين دموعها:مااعرف ياخليل مااعرف

دخل الطبيب:انت ابنه؟

هز خليل راسه :ايوه كيف حالته؟

الطبيب:للاسف ميئوس منها

بكيت هديل وحضنها خليل

***************************

وصلوا بيت العمة نزلوا من الباص وجا واحد :هاي مستر ابراهيم ماي نيم از جورج لت مي تيك يور كار تو ذا كاراج

ابراهيم:اوكي

زيزي:احلا عمو ابراهيم تتكلم انقلش من قدك

ابراهيم:كل الي قلته اوكي يامرجوجة

ضحكوا

كان بيت العمة قصر كبييير فيه 40 غرفة و20 حمام و8 صالات كبيرة

اراضيها رخامية وجدرانها مزخرفة اثاثها غالي وفخم

وبرا مزرعة كبيرة تحيط بالبيت وكاراج يوسع 30 سيارة

وبحيرة والمزرعه فيها انواع الحيوانات الاليفة والمتوحشة

دق معاذ الباب الرخامي الكبير فتحته فتاة في العشرين طويلة رشيقة ابتسمت :هاي مستر موآآذ انت هانان فيري هااابي بيكوز يو آر هييير (مرحبا مستر معاذ العمة حنان جدا فرحانة لانك هنا)

دخلوا كلهم معاذ:وير از انت هانان؟

ربيكا وهي تأشر للصالة الكبير:شي از ذير ويت يو (انها هناك تنتظركم)

توجهوا للصالة وقامت العمة العجوزة بصعوبة وبفرحة:اخويا ابراهيم اخيرا جيت

حضنها ابراهيم :كيفك يااختي

جلست العمة :بخير جبت بناتك الحلوين

ابراهيم:أي وهاد صاحبي فيصل

فيصل:كيف صحتك؟

العمة:بخير اتفضل البيت بيتكم والتفت لمعاذ:معاذ ابني وحشتني

قبلها معاذ على جبينها

العمة:ربيكا آسك فروم جيمس آند جورج تو بت ذا باكيج ان ذا رومز آند كول آيلين تل هر تو برينق سم جوس تو أور قيست (ربيكا اطلبي من جورج وجيمس ان يضعوا الحقائب في الغرف ونادي آيلين اخبريها ان تحضر بعض العصير لضيوفنا)

والتفتت بابراهيم:حضرتلكم غرفكم عشان ترتاحوا

ابراهيم:تسلمي

زيزي بهمس:ول هالعجوزة ترطن انقلش احسن مننا

منى:بت مااسمح لك تتكلمي كدا عن عمة حبيبي

ريم:روحي ياشيخة اشبه معاذ يدري وين اراضيكي عيونه بتقز في ديمة

زيزي:هع

منى طالعت في ديمة بحدة وقهر بس ديمة ماكانت منتبه على أي شي كانت جالسة في ابعد كنبة عن معاذ ووجهها شاحب وعيونها كسيرة

جات ايلين وضيفتهم العصير

العمة:قوموا يابنات مع ايلين شوفوا غرفكم

قاموا البنات ومسكت ندى يد ديمة ومعاذ يراقبها

***********************

اتركنوا في الغرف ابراهيم وسهام في غرفة وفيصل في غرفة وديمة وندى في غرفة وسمية وزيزي في غرفة وشوق ومنى في غرفة وفارس وعبود في غرفة ومحمد وخالد في غرفة ومعاذ نزل في غرفته القديمة الكبيرة الي كان فيها قبل يرجع السعودية.

*************************

لبست ديمة بنطلون جينز اسود وبلوزة طويلة سماوية وايشارب ابيض مزهر بالسماوي وحطت على عيونها كحل سماوي رسم الحزن بعيونها العسلية الفاتنة قربت من ندى الي رمت نفسها عالسرير وراحت بخبر كان:ندى تطلعي معي؟

لكن ندى ماردت التفتت ديمة على ريم لقتها في سابع نومه طلعت من الغرفة ونزلت الدرجات الرخامية بهدوء الين وصلت للباب الكبير فتحته بشويش سمعت صوت وراها

ديمة غمضت عيونها بقوة ومرت بجسمها رعشة خوف وكره للحظة الي فكرت فيها تطلع من غرفتها وحدها.




الفصل 15


ارتعش كل جسدها خوف وكره لمن سمعت الصوت الي خلفها استدارت ببطئ وهي تواجه معاذ الي قرب منها وعييونه السوداء الجذابة ترمش بسرعه واشتياق:تحبي نطلع سوا

ديمة(نطلع سوا مين مفكر نفسه هاد):ردت بسرعه وحزم :لا

معاذ قرب منها وديمة رجعت حتى لصقت بالباب الرخامي البارد وهمست:معاذ لوسمحت ابعد عني

معاذ بالم:احبك ياديم واتمناكي ليا

حط يده على خدها الناعم برقة ديمة رفعت عيونها العسلية المدمعه وبتوسل:بترجاك ابعد عني

معاذ:خليل مايستاهلك حبيني وحاسعدك انتي حياتي

ديمة سحبت يدها وضربته على خده بكل قوتها وبقهر:قلتلك ابعد ماتفهم انا اكرهك

ودفعته وفتحت الباب وطلعت وهي تركض

معاذ اتكئ على الجدار وغمض عيونه وظهرت على ملامحه علامات الالم والتعب

*************************

تعبت ديمة من الجري صارت تمشي وتروح وترجع بنفس الشارع عشان ماتضيع تتفرج على الناس

والشوارع والسيارات والمحلات

حست بالندم لانها عذبت محمد من قبل وجرحت معاذ دحين بس تحس كل الناس ودهم ياخدوها من خليل

اطلقت زفرة سخرية وخليل فين اراضيه ولامهتم

كانت اكتر الناس كفرا بالحب وكرها للزواج وسخرية من الرومانسية بس لمن عرفته انقلبت حياتها

حبته بكل مشاعرها ومابدها تعيش إلا معاه سواء بالحقيقة او الخيال ولاحتحب غيره بس هو...

آآآآه ....

قطفت ورود قلبي

غلفتها بباقة حبي

زينتها بأريج دمي

فكانت النتيجة....

أنك دست عليها بحذاءك البالي...

حست بالعطش دخلت اول سوبرماركت صادفها واشترت قارورة موية وطلعت شافت رجل عجوز يفترش

الارض ويعزف على الجيتار مشيت وهي تتامله إلا صقعت بشخص رفعت ديمة عيونها باسف واعتذار

كان شاب اشقر وسيم ومعاه شاب تاني شعره اسود جذاب

وعيونه تضحك بمرح

ديمة:آيم سو سوري آي ديد نت سي يو(انا اسفة جدا انا لم ارك)

الشاب الاشقر:يو بروببلي يو شولد وير قلاس(انتي على الارجح يجب ان ترتدي نظارة)

ديمة بالعربي:والله كاني بالسعودية

فتحوا الشابين عيونهم على الاخر

الاشقر بالعربي:انتي سعودية؟

ديمة تعجبت:ايوه وانتو؟

الاشقر يتطنز:لا امريكي ارطن عربي

ديمة:انا قلت مستحيل امريكي ولسانه طويل اكيد عندك عرق سعودي

الاشقر:فهيمة والله

الاسود:هههههه انا مازن وهادا حسام وانتي؟

ديمة طالعته بنص عين وبغرور:مو شغلك

ولفت وجهها تكمل طريقها جا حسام ووقف قدامها :مااتعلمتي الادب قبل تجين امريكا

ديمة:قول لنفسك

مازن:امشي ياحسام

ديمة:ابعد عن طريقي ومشيت بعيد عنهم

رجعت لقصر العمة وفي الصالة اول مادخلت شافت ندى الي ابتسمت:فينك ياخاينة؟

ديمة ابتسمت بمرح:انا خاينة و لا انتي دبة ماتصحي.

منى:طالعين البحر البسوا

زيزي:وبدي اطلع بشعري

سهام:اجل خليكي مع ربيكا رتبي البيت معاها

زيزي:حالبسلك عباية على الراس ياماما سهام

ديمة:هياعاد بدون زيزي مين يطلحنا

سمية:اتعدل مزاجك

ديمة :طنش تعش تنتعش

زيزي:أي والله انك قمر

ديمة:ادري مايحتاج تقولي

منى:لاتاخدي في نفسك مقلب

ديمة ابتسمت وقامت :رايحة البس

لبسوا البنات بسرعه وطلعوا مع العيال للبحر

**************************

الطبيب:عظم الله اجركم

هديل جلست على الكرسي وحطت راسها بين يدينها وانتحبت بصمت تساقطت دموعها حارة حارقة

جلس جنبها خليل حضنها دمعت عيونه وهو يهمس:قولي اننا لله وانا اليه راجعون

رددت هديل الاية بصوت متقطع

****************************

زيزي وهي تتأمل البحر الازرق والرمل والناس الغادين والرائحين :ايوه كدا البحر ولا بلاش

منى:اخيرا اشوف بحر ازرق

عبود:بحر جدة احلى

فارس:طس انت وبحرك

خالد يضحك:الاخ مسوي نفسه وطني

خالد نادى:زيزي يابنت

طالعته زيزي قبل ماتروح مع البنات وباحتقار:بنت في عيونك

خالد:اسف اقصد ياولد

زيزي شمقت ومشيت

وخالد فقع ضحك وراها

محمد:ايش رايكم نغطس

فارس:يلا

قربوا من البحر إلا يسمع خالد صوت زيزي تناديه التفت وراه:هاه

زيزي صرخت بصوت عالي عشان يسمعها:انسى تطلع من الموية عشاني طيب

خالد عقد حواجبه:فال الله ولا فالك

شوق:خايف على عمره الاخ

زيزي:من زينه عاد اشبو في فايدة منه

خالد كشر وهش:طسي وانقشعي هناك

ودار وجهه ولحق الشباب

ضحكوا البنات عليه وكملوا طريقهم لكابينة العمة حنان وصلوا للكابينة ندى سألت:ديوم مفتاح الكابينة معاكي؟

ديمة وهي تطلع المفتاح من جيب بنطلونها :يب يب

منى:وليش ان شا الله تعطيكي المفتاح انتي؟؟

زيزي حبت تقهرها:العمه اعطته لمعاذ ومعاذ اعطاه لحبيبة قلبه

منى تتحلطم وبقهر:ياي يا ي مقدر

فتحت ديمة الكابينة ودخلوا كانت كانها جناح فندق مجهزة وفخمة

رمت شوق بجسمها فوق الكنب:واااو كنب امريكي

ديمة تتريق:متجنس هع ..يلا بينا برا

ندى:فين برا؟

ديمة وهي طالعة من باب الكابينة:برا نشم هوا ونتفرج على الناس

زيزي:حالتها صعبه اوي

شوق اعتدلت جالسه:في شي؟

منى :نادوا الطبيب النفسي

ريم:فال الله ولا فالك

. وطلعت الفشار من شنطتها :مين بدو مستر فيشووو؟؟

سمية:خليها تجن شوية تفضل هادية وعاقلة لمتى

ندى وهي طالعة :بس دا زيادة

قاموا شوق وزيزي وسمية طلعوا

ريم ومنى جلسوا ياكلوا فشار ويشوفوا فيلم الشبح

اتكئت ديمة على كشك يبيع عصيرات :لو سمحت اريد عصير مانجو

صاحب الكشك وهو يمدلها واحد:تفضلي

اخدت ديمة الكاسة وشربت وهي تتفرج على مجموعه شباب وبنات يلعبوا الكرة الطائرة

سمعت صوت وراها بالانجليزي:قبضت عليكي

التفتت ديمة بسرعه للخلف وظهرت الدهشة على وجهها:انا؟

حسام :لا انا

لفت ديمة وجهها للعبة :اجل اتكلم مع نفسك

حسام:تحضري قليلا انت في احدى البلاد المتقدمة

تعجب منهم صاحب الكشك كان حسام يتكلم الانجليزية البحته بينما ديمة تتكلم العربية لغة غريبة

وهمهمه بالنسبة لصاحب الكشك

ديمة:مو شغلك روح صيع بعيد عني

حسام:فعلت ذلك مع الكثير لم يبق سواكي

ديمة ببرود:مااصيع مع غبي

حسام اتحتاج الصياعة ذكاء؟

ديمة:اكيد

حسام:هل انتي ذكية؟

ديمة:مو شغلك

حسام:ألم تملي من إعادة هذه الكلمة؟

شافوا مازن وهو جاي ناحيتهم وصل جنبهم ومد يده يصافح ديمة:هلا ببنت الوطن

ديمة مامدت يدها وطالعته باحتقار:قول لصاحبك يترك بنات وطنه في حالهم

مازن:صاحبي..... حسام اخويا

ديمة:ياساتر يارب

مازن:هههههههههههه انتي سعودية؟

ديمة: اللقافة قتلت حمار

حسام:مايقدر يعيش بدون لقافة

ديمة:حولت عربي

حسام يغمز:عشانك بس

ديمة وهي تدير عيونها للبحر:طيب لقط

ديمة شافت ندى وزيزي وسمية وشوق جايين ناحيتها لفت واعطت ظهرها لحسام ومازن ومشيت

خطوتين حست بيد تنغرس بزندها بقوة التفتت بغضب :وجــ

حسام شدها من يدها حتى صارت قريبة منه لصيقة بصدره تحس بانفاسه المتهدجة الغاضبه تلفح وجهها

قال حسام وهو يصر على اسنانه من الغضب:احترمي نفسك

سحبت ديمة يدها بقوة وقالت بصوت حاولت تتحكم فيه عشان ماتصرخ:طس وجع

حسام وهو مقهور:يوجعك

توجهت ديمة لناحية البنات

سمية:ايش فيكي؟

ديمة وهي مقهورة:ولاشي

زيزي وهي تأشر على حسام ومازن :واو يور بوي فريند

ديمة:والي يسلمك طسي

سمية:مين هدول ؟شكلهم خوقاق امريكان؟

ديمة:لا اغبياء

ندى:كل الناس عندك اغبياء

ديمة:لادول زيادة

زيزي:امشوا نلعب كورة

ندى:يلا

شوق:فوقه

ديمة هزت كتفها: ليش لا

قاموا واستاجروا كورة من واحد باسط على الارض كور واغراض سباحة

كونوا فريق ودخلوا معاهم اللعبه تلات شباب وبنتين ولعبوا على الرمل الناعم

وانتهوا بالتعادل رجعوا الكابينة تعبانات ومنهكات

اتروشوا وغيروا ملابسهم وطلعوا شافوا ريم ومنى لسه يقلبوا في القنوات

ديمة:هي جايين هنا عشان تتفرجوا

قامت منى وبثورة:اولا مو هي انا عندي اسم تانيا نسوي الي نبغاه محنا شغلات عندك ميس ديمة

وطلعت على غرفتها

ندى:ايش فيها دي؟

ريم:مقهورة من ديمة سرقت منها خليل ومعاذ

ضحكت زيزي :ههههههههههه مالت عليها

انكسر قلب ديمة لمن جابوا طاري خليل وطلعت من الكابينه

ندى:هي بنت وين؟

ديمة :اتمشى عالبحر واشوف الغروب

سمية:ول فيكي حيل

قامت شوق:انا رايحة مع ديوم

لحقتها ومشيت جنبها على الشاطئ

ديمة همست:اعشق الغروب واكرهه

شوق:تناقض عجيب

ديمة:احبه لانه جميل وممتع وعجيب الوانه واكرهه لانه يذكرني بالفراق

ابتسمت شوق بحنان: ديوم حبيبتي فيكم شي انتي وخليل

طالعت ديمة في الرمل الي تدوس عليه: لا ايش حيكون في؟

شوق:منتي على بعضك بتكلميه

هزت ديمة كتفها بضيق:ماعندي وقت

شوق بدهشة:ماعندك وقت لخليل؟؟؟؟من متى؟؟انتي تخلقي الوقت عشانه

ديمة طالعت في الخيوط البنفسجية الي اترسمت على صفحة الماء الزرقاء وبقلبها آآآآآآه ياشوق

لوتدري اني كل ثانية وكل يوم اتصله وهوا يقولي لاتتصلي ماابغى اكلمك وانا ادوس كرامتي اذل نفسي

وارجع اكلمه بعد مدة عشان يقولي مابدو يخون نور وانا مريضة نفسيا وارخص حالي وقيمتي آآآه

ياشوق خليني اكابر قدامك وخلي جراحي تنزف بين يدينه بس لعل وعسى يرحمني

همست:والي يسلمك لاتفتحي الجروح

شوق بأسى:ولايهمك لو احتجتي شي ياديم احنا جنبك ولازم تعرفي غيره الف يتمنوكي احسن وافضل

ديمة بغضب:لاياشوق اسكتي

همست شوق:اسفة

التفتت ديمة:انا االأسفة انتوا اخواتي الي امي ماولدتهم

شوق ضحكت:يآآآآآه فديتك

سمعوا وراهم صوت يضحك:يالبييييييه

التفتوا شافوا حسام ومازن

مازن يكلم شوق:ياهلا انا مازن وانتي

شوق:انا شوق

مازن عاشت الاسامي

حسام وهو يأشرلها على ديمة:علمي صحبتك الاخلاق

ديمة سحبتها من يدها:امشي

مازن:ياشوق ويش رايك نطلع بالبوت

شوق بوناسة:وااااي فلة

ديمة بغضب:انتي الفلة امشي قال بوت قال

مازن:شوفيه هادا الاسود الي جنبك لفة وحدة بس لايفوتك

شوق:يلا ديمو الله يخليكي




الفصل 16


شوق:ديوم خلينا نركب البوت معاهم وش بيسوون لنا؟

ديمة باستنكار:شوق شاربة شي؟

شوق:البحر مليان ناس اكتر من البر يلا خلينا نركب فديتك ديوم

ديمة :اوف

ركبوا الاربعة البوت ...

مازن ساق وجنبه شوق وورا ديمة وقبالها حسام

شوق:بوت مين دا؟

مازن:بوتنا انا وحسام

شوق:ايش جايين تسووا في امريكا

مازن:ندرس

ديمة:تدرسوا ولا تصيعوا

حسام:الاتنين اش دخلك انتي؟

ديمة:محد كلمك

حسام:قصري لسانك

ديمة:مو شغلك

حسام عصب مررة:يابنت الكلب

ديمة مسكت علبة العصير وكبتها في وجه حسام وملابسه

قام حسام وهو معصب:وربي حتندمي

مازن مسك يده:ياشيخ انت بدأت

حسام نفض يد مازن وطالع ديمة بقهر وقام يغير بلوزته

سكتوا شوية وقطع مازن حبل الصمت:ايوه وانتوا اخوات؟ايش جيتوا تسووا هنا؟

ديمة:ايش رأيك تبطل لقافة وترجعنا

تدخل حسام الي رجع بعد ماغير بلوزته:ايه دخيلك رجعهم جابولي الصمرقع

ديمة:انت تجيب سرطان

مازن وهو يسوق للشاطئ:وصلنا الحمد لله

وصلوا الشاطئ نزل مازن ومسك يد شوق يساعدها على النزول

واقتربت ديمة عشان تنزل بس حست البوت يتحرك واختل توازنها وطاحت على ارضية البوت

شوق وهي تشوف حسام يسوق البوت مبتعد ومعاه ديمة:دييييمة

وطلعت جوالها :حاتصل على محمد

مازن:لا الله يخليكي دحين انا اكلمه

دق على حسام الي رد وقاله:دحين ارجع وسكر وهو يطالع ديمة الي اعتدلت وجلست جنبه :رجعني لاتغثني

حسام:انا قلتلك حتندمي

طالعته ديمة بعيونها العسلية وابتسمت بدلع:مايجي من قلبك تسويلي شي

بلع حسام ريقه وهو يتأمل عيونها العسلية الضاحكة:حتشوفي

هزت ديمة كتفها بدلال:حترميني في البحر

حسام :لا حآخدك بعيد لشقتي

ديمة:يلا طيب ارتاح من بيتنا شوي اهم شي اشتريلي برغر

حسام بدهشة:ليش البرغر

ديمة:عشان آكله امووووت في البرغر

حسام بتحدي:اشتريلك البرغر ونروح شقتي

ديمة:اممم...وعصير مانجو كمان

حسام:برغر وعصير ونروح شقتي

طالعته ديمة وضحكت:والله انك فلاوي رجعني قبل نتأخر وتعاقبني العمة الشريرة وتخليني انظف قصرها كله وحدي

حسام بدهشة:عايشة مع عمتك

ديمة:يب يب متزوجة امريكي بس ماتحملها ومات

حسام:هههههههههههه انا ابويا سعودي وامي امريكية

ديمة ابتسمت:وه ياقلبو على الي متزوج امريكية

ضحك حسام وهو يتأمل حركاتها ودلعها وضحكتها

وصلوا للشاطئ ونزلوا

شوق:وجع خرعتوني

حسام ابتسم لديمة:هادي تخرع بلد

حس انها تقبلته شوية ويقدر ياخد خطوة تانية

مازن:نشوفكم هنا بكرا

ديمة بقرف:لا اتعرفنا على القرود بما فيه الكفاية

ومسكت يد شوق ولفوا ومشيوا

حسام وهو فاتح عيونه على الاخيرر:يابنت الــ..

طالع لمازن وكمل :هادي حية مو بنت

مازن:هههههههههههههه

حسام:وربي لوتشوف كيف تضحك وتتدلع في البوت بريئة وحلوة اللحين نذلة ولئيمة

مازن وهو يضحك:امشي يااخويا امشي انت مصيف وافدغ

***************************

رجعوا ديمة وشوق الكابينة شافوا الكل متجمع على طاولة العشا

معاذ طالع في ديمة وقال:قلقنا عليكم

ديمة ماردت وتجاهلت نظرته وسحبت الكرسي الي جنب اخوها جمال وجلست

شوق جلست جنب جمال من الجهه التانية وقالت:ماتاخرنا

كان حمود جاي ويتعشى معاهم وكل شوية يطالع سمية وسمية تطالعه

زيزي كناري الحب ياهوووه احنا هنا

حمود طالعها وضحك على خبالها

سمية شوية وتقوم تقتلها

شوق:زيزو سايلنت احسن في واحد عيونه حمرا

ضحكوا وعبود يقول:ريمي ايش رايك ناخد بوت انا وياكي

ريم بنص عين:ليش قالولك مستغنية عن عمري

خالد:هع اوووم الكسحة

عبود طالعه بقهر وتدخل فارس:محد يموت في البوت

ريم:ماحاموت في البوت حاموت من وش اخوك

محمد وجمال وفارس طقوا ضحك

عبود يسوي نفسه زعلان:طيب ياريم تهونين

زيزي:ياقلبووو مقدر انا مقدر

ضحكوااا

صار موعد النوم وكل واحد فوق سريره

حست ديمة بالتعب من التفكير في خليل اشتاقتله حيل مهي عارفة ليش يتصرف بسخافة بدو يتزوجها

وكل شوية يكلمها عن بنت وهي تموت من الغيرة بس ماتبين ابدا

شوق تفكربكلام جمال بدو يخطبها بس هي تشوف الاحسن يتمهل ويشتغل كمان سنتين عشان يعيشوا في بيت محترم وياخدوا ديمة معاهم

ندى تحس فارس يحبها لكن تساورها احيانا شكوك انه رجل متله متل أي رجل

منى تفكر في معاذ اكتر وقتها لكنه مطنشها ومكرتنها

ريم ماتحب عبود ولاتحب أي احد بس تحب مهاوشات الشباب

محمد يفكر في كيان كتير يعرف انها تركته عشان شخص تاني تحبه لكنه يحس بالالم انها تركته

فارس يفكر في ندى نفسه يكسرلها برودها والاسوار الي محصنة نفسها خلفها

عبود نااااايم مايفكر في احد يحب كل بنت وقت مايكلمها لكن لريم مكانة خاصة بقلبه يحب مهاوشاتها

وعزة نفسها وكبريائها

خالد كان يفكر انو زيزي متل اخته لكن هالأيام يحس نحوها احساس تاني ودو يكون جنبها طول الوقت

يحس بالقهر لمن تكلم غيره او تطالع في شاب مايحب يجرحها حتى لوبالمزح بس شال هالشي من باله

زيزي لسة صغيرة ومرجوجة ومرحة

معاذ يحلم كل ليلة ديمة تحبه وتتزوجه هي الوحيدة اللي قدرت تزهده في البنات صار مايتمنى غيرها.

**************************

ديمة ماقدرت تنام قامت لبست ونزلت بشويش وطلعت من الكابينة جلست في مكان هادي تتأمل البحر

كان الشاطئ خالي تقريبا إلا من عاشقين يفترشون الارض هناك وبضعة شباب وبنات يرقصن على

ضوء النار في جهه اخرى

حست باحد جنبها التفتت وقالت:اعوذ بالله انت في كل مكان جني؟

حسام:وانتي ليش على الشاطئ وحدك عشقانة

ديمة تطالع البحر:موشغلك

حسام:اصلا مافيش احد حيحبك

ديمة ببرود:عز الطلب من زينكم عيونكم فاضية وغدارين

حسام وهو يضحك:البنت متعقدة

ديمة:انتو تعقدوا بلد

حسام:وانتوا تعقدوا قارة

ديمة :قوم نام احسن نوم الظالم عبادة

حسام:تروحي معايا ....غرفتي دافية..افرشلك السرير ورد

ديمة:لاشكرا عندي حساسية من الورد

حسام:وجع ولاذرة رومانسية ماعندك

ديمة وهي تقوم:طس

وقامت وقام معاها ديمة باستغراب خير انشاالله؟

حسام باستهبال:اوصلك ...خايف عليكي

ديمة:لا ياشيخ

حسام:اصلا انتي تخوفي بلد امشي بس بشوف أي وحدة كابينتك

ديمة:وليش ؟؟ بتشتريها ولاتسرقها

حسام :هع ردودك غير

ديمة :لاني مميزة

حسام:لا لانو لسانك طويل

وحط رجله وجري قبل تضربه

دخلت ديمة الكابينة وسكرت الباب وراها وهي تقول:الحمدلله على نعمة العقل يارب..

*****************************

جلست فوق السرير مدت يدها وسحبت جوال شوق دقت رقم خليل 0097059991851

رن اول رنة.....تاني رنة...تالت رنة

وسمعت صوته التعبان:سلام عليكم

ردت ديمة بهمس :وعليكم السلام كيفك؟

خليل :زي الزفت

ديمة بخوف:ليش؟

خليل:آآه بابا اعطاكي عمره

فتحت ديمة عيونها دهشة ورهبة ودمعت عيونها مع انو ماعمرها عرفته او شافته لكن يكفي انو ابو الحبيب

همست بأسى:عظم الله اجرك

سكتتت

خليل:بس هيييك؟؟وحضلك ساكتة؟؟

ديمة وقلبها يدق بلعت ريقها:كيف هديل

خليل:منيحة

ديمة:الحمدلله ايمتى جايين لعنا؟؟

خليل:مابعرف..فيكي تفوتي نت

ديمة:مااقدر

خليل:كل شي ماتقدري ياديمة

وتوت توت توت

سكر خليل الخط قبل ما يسمع ردها

نزلت ديمة الجوال عن اذنها ونزلت دمعتها حاارقة على خدها

رفعت راسها فجأة وفكرة جنونية تلتمع براسها قامت وطلعت من الغرفة ومن الكابينة




الفصل 17


طلعت ديمة ومشيت بسرعة وهي تلتفت يمين وشمال

ووقفت لمن شافت حسام ومازن جالسين مع 3 شباب وبنتين امريكيين يشربوا ويضحكوا

ديمة مشيت لناحيتهم ووقفت عندهم وهي تبتسم:هاي

ردو الشباب والبنات:هالوو

اما حسام كان متفاجئ وفاتح فمه وهو يشوفها جايه لعندو ومبتسمة

مازن هاي ديمة اجلسي معنا وتناولي مشروبا هؤلاء اصدقاءنا في الجامعة

وكمل وهو يأشر عليهم:كارلوس ومايك وجون وسندي وماي

ابتسمت ديمة وبلطف اعتذرت:شكرا لكم من الرائع مقابلتكم لااود ان اطيل عليكم لكني استمحيكم عذرا

اذ سآخذ منكم حسام

ومدت يدها لحسام وشدته قام حسام وهو مو مصدق حياته

كارلوس ضحك: تفضلي

ابتعدوا ومازن يتابعهم بعيونه

سألته ماي وهي تاكله بعيونها:اثمة شي خاطئ ..اهي صديقتك؟؟

مازن طالعها وهز راسه ينفض عنه الدهشة:كلا كلا


أما حسام كان ماشي مع ديمة زي الاطرش في الزفة وحاسس نفسه في حلم

وقفت ديمة قباله وسالته وابتسمت:ايش رأيك اعرف ارطن انقلش

ابتسم حسام لابتسامتها:اكيد

ديمة :طيب يلا فين شقتك

حسام فتح عيونه دهشة:ايش؟

ديمة :شقتك فين؟؟

حسان انفجر ضحك:هههههههههههههههههههههههههههههههههههههههههههههه هههههه

ديمة:ايش فيك حتموت ضحك؟

حسام بشك:دي وحدة من لعبك

ديمة:لابروح شقتك يلا سري

حسام يطالعها بدهشة واستغراب:جد؟

ديمة بنفاذ صبر:لاست خلصني فينها ولا أغير رأيي

حسام(هالبنت بايعتها):يلا طيب

ديمة :هي بعيدة؟

حسام وهو يمشي ويأشر على شقة ريفية جميلة تطل على البحر:لا اهي

طالعت ديمة في الشقة الي مكوتة من طابق خشبي على الشاطئ جميلة وفخمة

فتح حسام الباب ووسعلها عشان تدخل

دخلت ديمة وطالعت المنظر من الشرفة كانت الشمس بدأت تشرق وتلون البحر بالاحمر والبنفسجي

والبرتقالي كان منظر روعة

حسام:ايش تشربي

ديمة:ولاشي

وقفت ديمة على الشرفة وحسام اتكئ على الدرابزين جنبها يتأمل وجهها الفاتن وابتسامتها الحلوة

وعيونها العسلية

ديمة حست انها تهورت زيادة عن اللزوم سألته وهي تهرب من نظراته:ساكن وحدك؟

حسام ابتسم :يب

ديمة:البيت مرتب

حسام :ويعني

ديمة :شاب وسعودي ووحدك وبيتك مرتب اعجوبة الدنيا التامنة

واطلقت ضحكة مرحة قصيرة

ابتسم حسام:ضحكتك حلوة

لفت ودخلت الصالة وحسام وراها ديمة بقلبها ياربي شو ساويت ولا لو يدري احد يقتلني

حسام بدأ يتكلم:ديمة انا...

ديمة قاطعته :عندك لاب

حسام باستغراب:ايوه

ديمة:ممكن استخدمه شوية

حسام اشرلها براسه طيب وراح جاب الاب وحطه على الطاولة قدامها

جلست ديمة على الكنبة وجلس حسام قبالها فتحت ديمة الاب وعقدت حواجبها بضيق اوووف كل شي

بالانقلش مني دافوورة لهالدرجة

رفعت عيونها لحسام الي ابتسملها

رجعت نزلت عيونها وبسرعة فتحت المسنجر سجلت ايميلها koko1694 آت هوتميل وباسوردها

وسجلت دخولها شافت خليل متصل على طول ارسلتله:

(القمر كله): اهلين

انتظرت شوية بس خليل مارد عرفت انه معصب

نادته تاني

(القمر كله): خليل
ابو العز غير نكه لــ بدأ العد التنازلي للعقلية الهادئة

ديمة اتاكدت انو معصب وفاير بعد

ارسلتله

(القمر كله): خليل الله يخليك اسمع ما كان في جوال شوق نت وسمية كانت نايمة اضطريت اصحيها

عشان تفتحلي جوالها

خليل مارد ارسلتله اشارة تنبيه

(بدأالعد التنازلي للعقلية الهادئة): نعم

(القمر كله):هيا عاد خليل لاتتغلى على كل شي

(بدأالعد التنازلي للعقلية الهادئة): ديمة اقولك شي ماتزعلي

(القمر كله):عادي انت دايما تزعلني

(بدأ العد التنازلي للعقلية الهادئة): رح اتزوج نوووووووووووووور

تجمدت ملامح ديمة وتيبست اصابيعها على الكيبورد من وقع المفاجأة تذكرت بلمح البصر نور حبيبته

السابقة قال انها تركته ديمة كانت تكلمها دايما بالمسن

(بدأ العد التنازلي للعقلية الهادئة):موانتي قلتي انو لو رجعت لنور مارح تزعلي

(القمر كله):انت غبي

(بدأ العد التنازلي للعقلية الهادئة) :انا غبي ياديمة؟؟؟

(القمر كله):ايوه لانو هالكلام كان قبل سنة وقبل نحب بعض

(بدأ العد التنازلي للعقلية الهادئة):رح تنسيني وتحبي غيري

(القمر كله):انت اهبل

(بدأ العد التنازلي للعقلية الهادئة):انا اهبل ؟؟

(القمر كله):ايوه لاني تركت الكل عشانك وحبيتك من كل قلبي وعمري مارح احب غيرك ولاحانساك انت اول وآخر حب بحياتي

(بدأ العد التنازلي للعقلية الهادئة): تسلميلي ياعمري

(القمر كله):مني عمرك باي

(بدأ العد التنازلي للعقلية الهادئة): باي

سكرت ديمة ايميلها ومسكت دموعها عشان ماتبكي قدام حسام

وقامت حسام لاحظ مزاجها اتعكر سألها بحنان:ديوم فيك شي؟

ديمة جريت للباب فتحته وطلعت وهي تجري للكابينة

**************************

طلع حسام يمشي على الشاطئ لعل وعسى يشوف ديمة شاف مازن الي قاله:ايش صار؟

حسام:مو شغلك

مازن:عجيب والله صار مو شغلي اللحين

حسام بضيق:ماصار شي

مازن: بس انت مو على بعضك

حسام:ماادري كانت في شقتي تتكلم بالمسن وفجأة قامت وطلعت تجري وهي تبكي

مازن بدهشة:في شقتك؟

حسام:ايوه في شقتي انت اطرش

مازن لسه تحت آثار الدهشة:وايش سويتوا في الشقة؟

حسام طالعه بقهر:انت اطرششش اقولك كانت تتكلم بالمسن وطلعت فجأة

مازن:تكلم مين؟

حسام وصلت معاه:مازن والله ماتروح تصلح مخك الخربان لغير اطلعه وابيعه

مازن:ههههههههه امزح معاك ياشيخ

حسام طالعه وكأنه مو مقتنع:اها

مازن:إلا منجد كانت في شقتك؟

وحط رجله وجري قبل مايضربه حسام

**************************

دخلت الغرفة شافتها فاضية شكلهم كلهم صحيوا

اندست تحت البطانية تحس بالالم يمزق بطنها نزلت دموعها حاااارة كانت تحس بصدرها يحترق حاولت

تهدي نفسها لا خليل يمزح هو دايم يمزح لاا ماتركني خليل يمزح هوا دايم يمزح لا لا يارب مايتركني خليل يمزح

حست باحد فتح الباب كتمت صوت بكاها وحطت يدها على عيونها

جلسوا سمية وندى جنبها على السرير

ديمة ماتحركت يمكن يفكروها نايمة ويتركوها كانت تحس باعصابها مرهقة ومافيها تكلم احد

سحبت ندى البطانية عن وجه ديمة بهدوء وسالتها بحنان:ديوم ايش في؟؟

ديمة ماسكة عبراتها بصعوبة حاسة لوفتحت فمها حتنفجر بالبكا

قالت بصوت متقطع:اتركوني دحيـ.ـيــن..

ندى عرفت انو خليل سوا شي كبير لدرجة انو ديمة بطبيعتها المرحة والا مبالية مهي قادرة تتكلم عنه

طلعوا من الغرفة ونزلوا تحت شافوا الكل جالس على الفطور

جمال:فين ديوم

ندى:بطنها بيوجعها سويتلها نعناع خلوها تحت البطانية ادفالها

معاذ:استأجرت يخت اليوم خلصوا فطور وخلونا نطلع

ندى:ديمة ماتحب البحر مارح تروح حاقعد معاها

شوق:وانا كمان

محمد:لا انتي تحبي البحر اطلعي

زيزي:بكيفكم انا اول وحدة حاطلع

خالد يتطنز:يانهار ابيض اليخت حيغرق

زيزي بقهر:سامجة زيك

خلصوا فطور ولبسوا وديمة ماخلت ندى تجلس معاها فطلعوا كلهم وتركوا جوال شوق عند ديمة اذا تبغى او يبغوا شي

كتب محمد اسمه ورقمه عند خفر السواحل للاحتياط ومعاذ اعطاه المفتاح وقال بيروح يجيب عصيرات وشيبسات للرحلة

معاذ راح طوالي للكابينة كان حاسس بقلق على ديمة ماكانت طبيعتها المرحة تفوت شي بس اكيد خليل سوالها شي ديمة مافي شي يعكرها إلا خليل ومشاكله




الفصل 18


توجه معاذ للكابينة ودخلها كانت هادييية طلع لغرفة ديمة فتح الباب سمع صوت نشيج ديمة المتقطع

تحت البطانية انكسر قلبه عليها جلس على السرير جنبها

ديمة وقفت بكا بس ماتحركت ولارفعت البطانية

معاذ سحب البطانية بهدوء

ديمة غمضت عيونها وحطت يدها عليهم وبانزعاج:ندى روحي برا دحيين

معاذ انحنى على ديمة وقبل خدها الشاحب وهمس:مايستحق

ديمة اعتدلت جالسة على السرير مذعورة وطالعته وهي متفاجأة وخايفة

معاذ قرب منها ومسك يدها:الي يبيعنا نبيعه

ديمة سحبت يدها معاذ كان أخر شي تتحمله او تتوقعه:اطلع برا لوسمحت

معاذ مااتحرك اتامل شعرها الذهبي وعيونها العسلية الي صارت تلمع من طبقة الدموع الي تغطيها

ورموشها الي التصقت ببعض فصارت غامقة وطويييلة وصدرها الي يعلو ويهبط بسرعة وهمس

بعشق:ديمي احبك

ديمة كانت اعصابها تلفانة وحاسة بكره لكل الرجال:وانا اكرهك

معاذ بتوسل:لاتجرحيني كدا

ديمة بحدة:ماتنجرحوا ماعندكم قلب ولا احساس تحسوا

معاذ:اصابع يدك مو سوا

ديمة:الطبع يغلب التطبع

معاذ مد يدها ومسكها من خصرها وسحبها لصدره بقوة وهو يهمس:مو صح

ديمة بتوسل:الله يخليك اتركني تعبانة

معاذ دفن وجهه في رقبتها وهمس:اتزوجيني وحأريحك وانسيكي هداك الحيوان

دفعته ديمة عنها بكل قوتها وبغضب:موحيوان موشغلك

معاذ بسخريه:ولسه تدافعي عنه آآآآه بس لوتحبيني زي ماتحبيه....

ديمة قاطعته:اهو اعترفت بنفسك اني احبه حافظ على كرامتك شوية واطلع برا لاني عمري مارح احب غير خليل

وقامت تبغى تطلع برا الغرفة

بس معاذ مسكها من زندها وسحبها بقوة ودفها على الجدار

ظهرت على وجه ديمة علامات االالم لمن صقعت بالجدار

حط معاذ يدينه على خصرها وثبتها كان قريب منها تحس بانفاسه الحارة على وجهها قالت بكره:ابعد وجع

معاذ:وطي صوتك

ديمة بعناد:مني موطيته ابعد يدينك عني حاروح اتروش سبع مرات اولهم بالتراب

معاذ ماتحمل اهانتها رفع يده وهوى بها على خد ديمة الي من قوة الضربة طاحت على الارض ونزل

شعرها على عيونها ووجهها

معاذ اتمنى انها تبكي او تصرخ عشان يضمها

لكن ديمة حسته يبغاها تضعف فوقفت وابتسمت بسخرية:دا يثبت انكم زي بعض

وطلعت من الغرفة

**************************

محمد شاف معاذ جاي:ول كل دا عشان العصيرات والشيبسات

خالد:انا داري كان يمديك تجيب البقالة بكبرها

معاذ:ياساتر منكم امشو يلا

ضحكوا وطلعوا اليخت مع مرشد سياحي

*************************

جلست ديمة على احد الكراسي الخشبية الطويلة الي يأجروها بالساعة على الشاطئ

كانت تتأمل البحر والغادين والرائحين كانت تحب تراقب الناس كان بامكانها معرفة شخصيتهم وقراءة

وجوههم ومعرفة الشرس والعنيد والطيب والمجرم والشاطر والكسول والعصبي والهادي والخجول

فقط بالنظر الى وجوههم ومراقبة تصرفاتهم وكانت لاتخطأ ابدا

فقط شخص واحد كانت ترفض داخليا ان تفسر تصرفاته وتجد له عذرا وتوقف حاستها عن العمل معه
وهو خليل

رفعت راسها شافت حسام يبتسم لها ويمدلها كاسة عصير مانجو

همست وهي تطالع البحر:لا شكرا

جلس حسام على المقعد جنبها:كيفك؟

ديمة بدون ماتطالعة:شينة من يوم شفتك

ابتسم وهو يقول:دوم يارب

ديمة:مايحتاج يارب دامك هنا

حسام وهو يطالع البحر:فين شلتك؟

ديمة ببرود:اكلهم سمك القرش

ضحك حسام:وليش مااكلك معاهم

ديمة:اوووف عشان اغثك

حسام :هههههههه حتى لو اكلك حتغثيني لمن اتذكرك

حقرته وهي تطلع الجوال الي يرن

ضغطت زر الاتصال:الو

عقدت حواجبها:ماما سهام معاذ ومحمد في البحر اكيد مايسمعوا جوالاتهم ايش فيكي؟

قامت ديمة :ايييييييييييش؟؟؟؟ طيب طيب ايش اسم المستشفى طيب

سكرت من سهام وطلبت رقم محمد ويدها ترتجف وعيونها مدمعه وقف حسام وبحنان:ديمي ايش في؟

ديمة ودموعها نزلت:بابتي بالتبني ابراهيم في المستشفى سوا حادث ماما سهام خايفة ومنهارة ومحمد مابيرد

حطت الجوال على اذنها وهي تهمس بخوف:يارب يرد يارب يــ ....محمد محمد تعالوا بسرعة ابراهيم سوا حادث ارجعوا يامحمد

وسكرت الجوال ورفعت عيونها المدمعة للشاطئ تبحث عنهم

حسام:امشي نروح انا وياكي

هزت ديمة راسها:حاستناهم

***********************

سكر محمد جواله :معاذ اطلب من المرشد يرجعنا دحين ضروري

طالعه معاذ باستغراب

شوق:ليش

جمال:ديمة فيها شي؟؟

محمد : مو ديمة.........وطالع في معاذ وكمل:ابراهيم رجعنا بسرعة

************************

ديمة:حاروح اقفل الكابينة

قام حسام معاها

ديمة:على فين ان شا الله

حسام وهو يسحبها من يدها:بطلي عناد بس مرة في حياتك ماحاترركك دحين وحدك وانتي بهالحالة

امشي نقفل الكابينة ونرجع نستناهم هنا

مشيوا بسرعة للكابينة وقفلوها ورجعوا شافوهم بينزلوا من اليخت جريت ديمة لجمال وحضنته:جمال بابا ابراهيم في المستشفى

محمد :امشوا نروح هناك بسرعه

خالد سحب معاذ الي كان تحت آثار الصدمة

انقسموا سيارتين سيارة لقصر العمة وسيارة للمستشفى

****************************

نزلوا من السيارة بسرعة شافوا سهام منهارة على الارض تبكي والعمة جالسة على الكنب جنبها تمسح دموعها

ديمة وندى رفعوا سهام عن الارض وجابت ريم عطر فركتلها يدها ووجهها وجات شوق لبستها العباية

محمد :بسرعة امشوا اخدوها وهي شبه مغمي عليها وسيييده على المستشفى

*************************

دخلوا المستشفى راح جمال للريسبشن:لوسمحت ابراهيم دردنري فين؟

الممرضة:في العناية المركزة انتظره في صالة االنتظار من فضلك

توجهوا جمال ومعاذ وعبود وحمود وفارس وخالد لصالة الانتظار

رفع خالد راسه :اهو محمد

رفعوا راسهم شافوا محمد الي داخل وساند سهام ومن الجهة التانية ساندتها ديمة

جمال وفارس بسرعة راحوا لعندهم وساعدوا سهام وجلسوها على احد الكراسي فتحت سهام

عيونها:انا بخير

جلسوا الكل في الصالة يلهجوا بالدعاء

بعد اربع ساعات من الانتظار القاتل

طلع الطبيب قاموا كلهم بسرعه وسهام :دكتور كيف حاله؟

الطبيب:هل انتم اهله

محمد:نحن كذلك

الطبيب ببرود وكأنه آله:نأسف لقول ذلك لكنه فارق الحياة فلتجهزوا جنازته

معاذ فتح عيونه على الآخر وخالد يكذب ادنه وسهام سقطت على الارض وهي تئن انين خافت

مسك جمال يدها:يمه قولي اننا لله وانا اليه راجعون

معاذ واقف يطالع الفراغ حس محمد بالضيق معاذ مصدوم اكتر من امه سحبه من يده:معاذ معاذ

معاذ:هاه

محمد حط يده على كتف معاذ:خليك قوي يااخويا

جا فيصل الي توه دري بالخبر ونزلت دموعه:آآه ياصاحبي ياابراهيم




الفصل 19


انتهت الجنازة مضى اسبوع والام مصرة ترجع السعودية

لكن العمة اقنعتها انها تضل شهر الين يتوزع الورث ويغيروا جو

دخلت ديمة غرفتها حست بالدنيا مظلمة حولها محمد زعلان منها وخليل تركها ودحين موت ابوها

وبقائهم في امريكا

رمت نفسها على السرير وبصوت انهكته الهموم والآلام:يارب ارحم ضعفي وقويني

دخلوا ندى وشوق وسمية الغرفة

جلست ندى جنب ديمة على السرير مسكت خصلات شعرها الذهبية وسألتها بحنان:ماحتقوليلي ايش فيكي؟

شوق:يب ديمو شغلتي قلبنا عليكي

سمية:يلا عاد بلا دلع انطقي

ضحكت ديمة:فديت نفسي لهالدرجة غالية

ندى:واكتر

سمية:مانقدر نعيش بدونك

شوق:ولانطيق دموعك

ديمة:هيا عاد انتي وياها باختصار ومن النهاية شو بكم؟

شوق تطالعها بنص عين:ياثقل دمك

سمية:من جد

ندى:جزاء المعروف عشرة كفوف

************************

كانوا خالد ومحمد جالسين في حديقة القصر الكبيرة على الارجوحة

محمد كان يفكر بكيان يكلمها من 11 شهر وماعمره زعلها او ضايقها (بمعنى الكلمة)

كان كل مايفكر بكيان يحسها ديمة

كانوا يشتركوا بنفس الصفات المرح والهدوء الخجل والغضب الرقة والعناد صفات متناقضة لاتستطيع فهم شخصيتها

لكنه ماشاف كيان ولامرة كان يخاف يطلب منها صورة او شي وتزعل منه

ودحين تركته قالتله دامه هو قال مايقدر يتزوج مافي نصيب بينهم وكمان حبيبها هداك

اطلق محمد تنهيدة حارة من صدره:آآآآآه

فز خالد وبذعر:ياساتر ايه ده؟

محمد باستغراب:ايش؟

خالد وهو يغمز:عيش ياعم الآآآآه دي

محمد:ههههههههههههه الله يرجك

خالد :ياشيخ لاتضيع الموضوع يلا قولي مين هي؟؟

محمد:والله انك فاضي

خالد:يمكن اساعدك تراني خبير

محمد:لا شكرا مستغني

خالد:هيا عاد اعتبرني اخوك

محمد:انت اخويا ياالخبل

خالد:اقصد اخوك اخوك وصديقك وتوأم روحك

محمد:هههههههه يرحم امك

خالد:يلا عاد حمودي

محمد:وجع لاتدلعني

خالد:وحابوسك بعد اذا ماقلت

سكت محمد شوية وخالد يستحثه:مين؟

محمد:اوووف اووم اللقافة وحدة اسمها كيان اعرفها بالنت ارتحت

خالد بدهشة وبلاهة انت تحب ديمة؟

محمد طالعه وعقد حواجبه:ايش ديمة انا قلت كيان

خالد حس انو غلط:اها أي اقصد كيان ماعليك

محمد مسكه من قميصه:ايش تقصد؟؟ايش تعرف؟

خالد ضربه على يده بخفة:ياشيخ بس فكرت انو كيان هي ديمة

محمد بشك:وليش تفكر هالتفكير

خالد وهو يقوم:مدري زيزي قالت ديمة تحب هالاسم كثير

محمد :اها

بدأت الخيوط تتراكب مع بعض في ذهن محمد عرف ليش لمن يكلم كيان يحسها ديمة ولمن يشوف ديمة يحسها كيان

حس بفرحة انو يكون الشخص الي تحبه وتتمناه قريب منك لهالدرجة

لكن الفرحة الضئيلة هذه تلاشت لمن تذكر انو معاذ يحبها وياترى مين الشخص الثاني الي ديمة تحبه

ورفضت معاذ عشانه وتركت محمد لعيونه؟

*****************************

ندى:هيا ديوم قولي بتصلي صلاة الاستخارة

ديمة:عندك مانع

شوق:المانع عندي اخلصي

سكتت ديمة شوية وقالت بمرح:ولاشي بس خليل قالي انو حيتزوج نور وانا قلتله اووه والله فكه

ندى:اخيرا ريحنا وارتاح

سمية:الف مبروك

شوق :ابعدي انتي وياها

طالعوا في ديمة كانت دموعها تنساب على خدها بصمت بدون صوت او تشاهق

وجهها شاحب وشفايفها بنفسجية وترتعش

حسوا كلامها جد فكروها تمزح دايما تسوي هالحركة ولسه تمشي عليهم اقتربت ندى وحضنتها:هدي نفسك ياديم

ابتعدت ديمة وهي تنحني على بطنها وعلى وجهها علامات الالم

سمية :ديمة لاتتشنجي كدا ريحي نفسك

شوق بحنان:ديوم اجيبلك نعناع يهديلك معدتك

هزت راسها بلا

سمية:اكيد يمزح مرة تانية

شوق :هوا يحبك بس يتقل دمه

هزت راسها بعنف للمرة التالتة

انفتح الباب ودخلت زيزي:وجع ايش سويتوا لديم

سمية:قتلناها

زيزي:ابعدوا حشى مو بنات

ومدت الجوال لديمة: خليل بدو يعزيكي

اتجمدت الدموع على خد ديمة وخيم السكون ثواني

زيزي متعجبة من تردد ديمة شوق تدعي ربها يمضيها على خير

سمية له عين يتصل كمان

ندى تطالع ديمة الي تدعي بقلبها يارب ساعدني انساه

اخدت الجوال بيد مرتجفة واتنفست بعمق وقالت :الو

سمعت صوته:السلام عليكم

ديمة:وعليكم السلام

خليل:عظم الله اجرك

سكتت ديمة ونزلت دموعها

ردد خليل للمرة التانية:عظم الله اجرك

ضلت ساكتة تخنقها العبرة

خليل:ديمة

ردت بصوت مبحوح مرتعش:نعم

خليل:كيفك؟

ديمة بعتاب:يهمك؟

خليل طبعا يهمني لوماكان يهمني ماكنت سألت

ديمة:اها

خليل:ديمة زعلانة انتي؟

ديمة:لا ليش ازعل

خليل:فكرتك زعلانة

ديمة:لامني زعلانة

خليل :طيب سلامات وسكر

زيزي اخدت الجوال الي مدتلها ياه ديمة وطلعت من الغرفة

شوق:ديم لو ماحكيتيله الي بقلبك مارح يدخل قلبك ويعرف

آآآآآآآآآآآآآآآآآآه

قلبي الكسير يصرخ أحبك

آآآآآآه قلبي الذليل يصرخ اريدك

لكن فقط قلبي اذ ان شفتي جد خجلانة من ان تردها
فارجوك...هلا دخلت قلبي ؟؟؟

ديمة بأسى:ماله داعي يعرف مافي فايدة

سمية:يمكن يحبك بس حاسس انك ماتحبيه

ديمة صرخت بألم:مااااااااااااايحبني

آآه يالها من كلمة قاسية تلك

آآه يالها من كلمة جارحة تلك

آآه يالي من جريحة والدماء تنزف بلا انتهاء والدمع عازم على البقاء

اعيش ايامي برجاء وعلى امل ان ألقاك ان لم يكن هنا فهناك في السماء

طلعت من الغرفة ومن القصر وهي تجري بالحديقة اصطدم بها الهواء البارد لكنها ماحست فيه من الحرقة الي بصدرها

تعبت وجلست على الحشيش الاخضر وهي تنتحب حست بيد على كتفها رفعت عيونها بسرعة مذعورة

لكن قسمات وجهها الجميل ارتاح لمن شافت محمد الي جلس جنبها وحضنها

حطت ديمة راسها على صدره وتركت دموعها تنزل ومحمد يهديها:ايش صاير؟كل دي الدموع عندك اهب ولا مطر كان خلص من زمان

ديمة ضحكت بصوت متقطع من بين دموعها

انتظر محمد شوية الين هديت ومسحت دموعها بس ماتحركت من حضنه

همس بحنان:ايش فيكي ياديمة

سكت ثواني وكمل:ولا اقول يا كيان

ارتعشت ديمه في حضنه وبين يدينه وسحبت نفسها وهي تطالعه برعب

ابتسم محمد يطمنها:ماتفرق معايا كل وحدة قمر اكتر من التانية

ديمة لسه تطالعة بخوف ودهشة

ومحمد كمل:اجل الي تحبيه هوا خليل

وكمل وعيونه غرقانة في الم مكبوت:مبروك الخطبة من حبيبك

ديمة ابتسمت بسخرية:قول عظم الله اجرك لانه تركني وقامت وهي تركض دخلت القصر وطلعت

الدرجات واستمرت تطلع وتطلع وتطلع حتى وصلت للسطح

جلست على سور السطح تتأمل المناظر القصر والشوارع والسيارات

سمعت صوت التفتت وراها شافت ندى الي ابتسمت :ناوية تنتحري

ابتسمت ديمة

اتكئت ندى على السور بالقرب منها وهمست:ديمة تتذكري اول يوم ليا لمن دخلت شات وكلمت واحد

وجيت زي المخابيل احكيلك عنه يومها ترجيتيني ما اكلمه تاني لاني كنت مرة معجبة فيه كاني مني

شايفة خير بحياتي يومها ياديم بكيتي وترجيتيني مااكلمه وماارتحتي الين وعدتك مااكلمه

هزت ديمة راسها

كملت ندى:ديمة قبل تعرفي خليل كانت الكتب والمدرسة اهم شي عندك

كنتي انتي الي تنصحينا كلنا وتوجهينا بحكمتك وعقلك الكبير كنا نتجمع في المدرسة نتكلم عنهم وانت في الغرفة تقرأي كتاب كنا نسمع اغاني وانتي تذاكري كيميا نطلع المولات ونطالع وانتي تطالعي توم وجيري وتنصحينا

الحب كان عندك هبالات والرومانسية خزعبالات والشباب مالهم امان والزواج هم وغم

ولمن دخلتي الشات كنتي ذكية ماتعطي اسمك ولا رقمك ولاتثقي باحد كنا نمشي بالشارع ونتريق على ولد ماعداكي

لكن فجأة فجأة ياديم كلمتي خليل بس اربع ايام وبعدها انقطعتي عن النت 9 شهور ولمن رجعتي دخلتي

كل شات في النت بس عشان تلاقيه ولقيتيه وكلمتيه وخليتيه يحبك

لقيتيه في النت بعد 9 شهور وانتي ماتعرفي عنه غير انه اسمه خليل

ماكلمتي غيره دورتي عليه وجبتيه وخليتيه يطلب ايميلك ويحبك

وخليل بدون مشاعر ولا قلب ولا احاسيس بدون رجولة لا يعرف وفاء بوعد ولاشرف ولامراعاة مشاعر لاحد هددك انو ينشر رقمك بالنت حركة خسيسة

يقولك اتركيني ولاتتصلي ويدخل ايميلك ينتحل شخصيتك ويكلم صحبتك واختك وتوأم روحك ويطلب

ايميلها ويقولها بس بدون ماتقولي لديمة الي هي اختك واكتر حركة وضيعة وواطية

لانك حبيتيه من كل قلبك واهتميتي فيه واعطيتيه كل قلبك هو حاسس انو رخصتي من قيمتك عشانه وتذلي نفسك له

ياديم انت اقوى منه حبيبتي

الحقيقة كلامه غلط لمن قالك انو عندك انفصام في الشخصية

الانفصام والنرجسية والسادية وكل الامراض النفسية والعقلية هي في الحقيقة عنده

ابتسمت ديمة ونزلت عن السور:رايحة آخد شاور

نزلت ندى معاها ديمة دخلت الحمام تتروش وندى طلعت الحديقة

جلست تقطف ازهار الياسمين تعرف ديمة تعشقهم حست بخطوات وراها التفتت وشافت خليل وهديل

***************************

نزلت ديمة للصالة الكبيرة وهي تسمع اصوات بكا وتعزية وضحكات

طالعت شافت الكل متجمع عل هديل وخليل بيسلموا عليهم

سهام :تعالي ياديمة

اقتربت ديمة وتوجهت لهديل وسلمت عليها

**************************

في الليل ديمة منسدحة على السرير والكل يتعشى تحت

انفتح الباب ودخل جمال وجلس جنبها

اعتدلت جالسة وابتسمت:اتعشيت؟

جمال:موراضي الاكل يمرق بدونك

ديمة:هههههه هياعاد تاكل قرش لوجعت

جمال:يادبة

ديمة:ههههههههههه

جمال بلهجة جدية:ديمة

راحت الضحكة عن ديمة:نعم

جمال:خليل قالي عن كل شي

طالعت فيه ديمة بتساؤل

جمال :ديمة خليل حصل الاوراق الشركات والبيوت وكل شي رجعلنا

ابتسمت ديمة وبفرحة:مايحتاج تسافر يعني حتتزوج شوق واعيش معاكم

ابتسم جمال:لا يا حبيبتي....... حتعيشي مع حبيبك وزوجك خليل

راحت الابتسامة عن وجهها الفاتن وهمست:بس

جمال:خليني اشرحلك الوضع خليل دور على الاوراق بس مالقاها عشان كدا حاول يجرحك عشان تنسيه وتعيشي حياتك لكن اول مالقى الاوراق جابها وجا وخطبك

ديمة:انت وماما سهام موافقين

جمال:اذا انتي موافقة

ابتسمت ديمة

جمال:الف مبروك يا حبيبتي زواجك وزواج سمية وشوق وندى اتكفلت فيه العمة باكبر قصر في امريكا بعد اسبوع

وقام

ديمة بدهشة:اسبوع ايش الحق اسوي؟

جمال ابتسم قبل مايطلع:ولاشي بس الفستان والباقي لمن نرجع السعودية ولا تحاولي تاخريه حاقتلك مشتاق لحبيبتي

ديمة ضحكت وبصوت عالي:من قدك ياشوووووووووووقه

*****************************

نهار الزواج الرباعي

حطت الكوفيره لديمة اخر المسات وهي تدير كرسيها للمراية:مارايك

ابتسمت ديمة وهي تشوف شكلها في المراية :شكرا لكي

طالعت في ندى الي لسه الكوفيره تعدلها شعرها وقالت:ندى

ندى بدون ماتطالعها:هاه

ديمة بابتسامة صغيرة:الانثى غبية لمن تحب

************************

تزوجوا خليل وديمة

وندى وفارس الي ربط بينهم الحب القوي

وسمية وحمود كناري الحب

وجمال وشوق وصار جمال غني جدا

والاعجب بعد فترة قصيرة جدا تزوجوا

محمد الي ضل مع ديمة الصديق الوفي والحبيب الخفي وهديل الي حبت زوجها بجنون

منى ومعاذ الي لسه في الليل يروح تفكيرها لخليل اما هوا فتفكيره دايما في ديمة

ريم وعبود الي عاشقها بجنون وهي لسه لسانها طويل

وفيصل وسهام الي عانوا وآن اوان راحتهم

خالد وزيزي لسه مرجوجين ويتهاوشوا كتير

***************************

تمــــــــــــــت 

