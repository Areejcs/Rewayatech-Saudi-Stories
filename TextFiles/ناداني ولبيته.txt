الجـــــزء الأو ل ..

بمستشفى التخصصي بالرياض دخلت ام فيصل بكل وقار وهيبه تمشي مع ولدها فيصل متجه للغرفه الي بالطابق الرابع 
الي تضم بداخلها رجل..لكنه ظلم ..عذب ..شرد....تخلى عن مسؤلياته ..
ظلت أم فيصل تمشي وهي تفكر كيف بيكون اللقاء هل بتقدر تسامح هل بتصرخ بوجه الرجل الي غير حياتها كانت خايفه 
متوتره قلقه رغم قوتها وحكمتها وايمانها بالله سبحانه وتعالى الخوف بدأ يتصاعد بداخلها لحد ماوصلت لدور الرابع وامام الغرفه 
دخلت ام فيصل للغرفه واهتالت من شكل الرجل وقالت بخاطرها سبحان الله كل قوه لابد لها من ضعف والله يمهل ولايهمل
هذا الانسان كان مضيع دينه وراكض وراء ملذات الدنيا الزايفه ماتخيلت بيوم تشوفه بهالشكل الضعيف حاولت تكون قاسيه لكنها
دعت الله انه يرحمه ولايعذبه بمقدار ماعذب ويسامحه على كل شئ عمله لها ..
ام فيصل بعد ماقربت ...السلام عليكم 
ابراهيم...وكله تعب ..وعليكم السلام هلا نوره 
فيصل ويحاول يسند ابوه ..ارتاح يبه لاتتعب نفسك 
ام فيصل...سلامات ماتشوف شر طهور ان شاء الله 
ابو فيصل وبصوت منهك ....سامحيني ياام فيصل ظلمتك 
نوره...الله يسامح الجميع 
ابو فيصل ...آه يابنت عمي ظلمتك وانتي يتيمه بنت 16 سنه زوجك لي حتى يسكت ابوي الناس الي تقول تركوا بنت 
اخوهم تزوجتك وانا طايش مااعرف من الدنيا الا زيفها وترابها قالوا لي تزوجها واتركها المهم تكون زوجتك قالوا
اتركها خدامه لك تخدمك وتسهر على راحتك وتزوجتك وحطيتك ببيت مو عشان راحتك لاني اعرف امي بتسبب مشاكل
وانا ماني رايق للمشاكل تزوجتك وقلت لك من اول يوم انتي زوجتي على كيفي انا حقوقك الي ابي بعطيك ولاقلتي شئ
لكن الشئ الوحيد الي مااهتميت فيه دراستك قلت ادرسي وفكيني من شرك مادريت اني بعد 29 سنه بعد ماصحيت من 
ضياعي وهدني المرض ومنعني من سفراتي ان بنت عمي الي ذبحتها من الضرب والاهانه وكسرت وهديت كل فرحه بحياتها
بتكون ام ربت صح وكانت مدرسه انا طلقتك من 20 سنه لكن مافيه احد قال لي انك تخرجتي تزوجت غيرك كثير لكن دائما الطيبين
هم الي يتحملون اهانتي تزوجت ام سلمان وصبرت علي 20 سنه وبعد ماتعبت طلقتها 
فيصل وامه مستغربين لاول مره يعرفون ان ابوهم تزوج واستمر لهالمده 
ماتت ام سلمان من ثلاث سنين ومن يومها مااعرف شئ عن عيالي 
فيصل وبااستغراب ...يبه انا عندي اخوان ولااعرف 
ابوفيصل. ...ربيتي رجال يانوره مع اني ماسألت عنه ولااعرف عنه شئ كان يزوني ويسأل عني والحين انا 
بوصيك يافيصل قدام امك امك الي تحدت كل العالم والله عزها فيكم بوصيك بسلمان وأماني 
فيصل وحس ان ابوه تعب من كثر الكلام ...مايحتاج توصيني هذولي اخواني وبعيونا وان شاء الله بتقوم بالسلامه وتأخذ بالك من الجميع
ابو فيصل....فيه بنت عذبتها ضربتها اهنتها لاتتركونها هاتوها بستسمح منها 
فيصل....من ابوي هالبنت 
ابو فيصل...العنود اخت المرحومه ام سلمان جابتها معها عمرها سنه وربتها بعد وفاة امها وهالبنت حرمتها من 
كل شئ وانا متأكد انها هي الي عند عيالي وانا واثق فيها لانها تربية ام سليمان كنت اضربها وتعتذر لي 
اصرخ عليها ولاتقول شئ ولاتنزل دمعتها قول لها تسامحني 
فيصل...يبه ارتاح خلاص الكلام يتعبك
ابو فيصل...ياابوي خلني اقول الي عندي 
ام فيصل وهي تصيح ...ارتاح ياولد عمي والي راح انا مسامحتك عليه وادعي الله يسامحك والحين مااقول الا الله يشفيك
ويعافيك يارب 
طلعت ام فيصل وطلع فيصل يوصل امه ..
وبالسياره ..فيصل سرحان يفكر كيف مايعرف ان عنده اخوان ولا بعد امهم متوفيه كيف عايشين وقطعت تفكيره
ام فيصل....فيصل حبيبي انت كنت تزور ابوك 
فيصل....ايه يمه كنت ازوره واتصل فيه شبه يومي لكن ماقدرت احنن قلبه كان دائما يصدني يرفض مقابلتي 
ام فيصل...وليه ماقلت لي ..؟؟
فيصل...خفت تزعلين 
ام فيصل....فيصل انا ماازعل من الحق ولو قلت لي كنت شجعتك لكن ماتتخيل فرحتي فيك اليوم 
فيصل....يمه اخواني الي مااعرفهم هذا الي قاهرني الحين 
ام فيصل...اخذ من ابوك العنوان ونروح لهم نزورهم ونتطمن عليهم 

وصل فيصل امه وراح يمر شركته يتطمن عالوضع وبعد ماانتهى وصل عند بيت سعد صديقه من ايام المدرسه 
اتصل فيه ودخل عنده شرح له بعض الامور بالشركه وطلع راح لابوه بالمستشفى 

ببيت ام فيصل دخلت ام فيصل والا البيت هادي مافيه احد استغربت وين البنات 
ام فيصل ....حبايبي حمودي ..سارونه ....غدير 
مااحد رد خافت حطت عباتها وقالت بتطلع تشوفهم وتوها بتطلع 
البنات....بووووووووووووو
اخترعت ام فيصل ....حسبي الله على عدوانكم بنات هبلتوني 
غدير وتبوس راس امها....بسم الله عليك الغاليه 
سارونه....مامتي 
غدير...ساروه عن الدلع الله يخليك 
ساره....حبيبتي الدلع طبيعي فيني كيف اتركه 
ام فيصل....ههههه بس انتي وياها وين حمودي 
غدير....ايه هذا الي يهم حمود نايم بعدين يمه محمد رجال خلاص قولي محمد
ام فيصل.... نوم العافيه وكلكم بعيني بتظلون صغار لو شلت عيالكم
سارونه. بأبتسامه ..وحتى فيصل 
ام فيصل وبأبتسامه حزينه....نظر عيني فيصل الله يخليه يارب 
غدير...خلاص الحين فيصل بالسيره خلينا نروح سونه لغرفتنا 
ام فيصل....ههههههههه تعالوا بقول لكم شقال لي ابوكم 
غدير....يمه متى بنروح نشوفه 
ساره...والله انا خايفه منه يطردنا
ام فيصل....المرض يذكر الانسان بكل شئ يمه واابوك مايبي الحين الا دعائكم له 
غدير...الله يشفيه يارب 
سارنه وام فيصل....آمين 
ام فيصل قالت لبناتها عن زواج ابوهم وان عندهم اخوان وفرحوا كثير اما محمد راح لابوه وعرف
كل شئ هناك لما طلب ابوه من فيصل انه يشوف العنود قبل الكل ..
طلع فيصل وتردد كيف يروح لهم وشو يقول مايعرف هم يعرفونه او لا وحتى مايعرف كم اعمارهم 
ابوه كل ساعه يزيد عليه التعب ولايقدر يتكلم كثير وبالاخير قرر فيصل يطلب من امه تتصل وتكلم 
خالتهم العنود وتقولها وفعلا طلب من امه واتصلت
في بيت ام سلمان الله يرحمها سلمان يلعب كوره كالعاده بالصاله واماني تصارخ عليه 
ورن التليفون وبسرعه اخذ سلمان الي عمره سبع سنوات السماعه
سلمان......الوووو
ام فيصل وباابتسامه.....السلام عليكم 
سلمان....وعليكم السلام مين
ام فيصل وتناظر عيالها ....سلمان 
فيصل واقف عند الباب وكل تركيزه عند امه 
سلمان....ايه انا سلمان من انتي 
ام فيصل....حبيبي وين خالتك 
سلمان...مين خالتي ..؟
ام فيصل وترددت....العنود 
سلمان....ههههه ايوه تبين عنوده
ام فيصل وتضحك لضحكة الطفل.....ايه عنوده وينها 
الكل ابتسم الا فيصل الا مو راضي عن كل الي صار من ابوه 
سلمان وينادي.....عنوده عنوده 
العنود....الو
ام فيصل ....السلام عليكم بنتي 
العنود ....وعليكم السلام من معي 
ام فيصل....والله مااعرف شو اقول لك 
العنود.....خير ياخالتي امري 
ام فيصل ....انا ام فيصل اخو العيال
العنود وباابتسامه....هلا ومرحبا خالتي شلونكم 
افيصل وتبتسم لهم وتأشر لفيصل حتى يجلس ....بخير يابنتي انتم شلونكم 
العنود...بخير ونعمه الحمد لله
ام فيصل...سلمحينا يابنتي ماكنا نعرف عندكم شئ والله الا اليوم 
العنود...معذورين ياخالتي والله كان ودي ان سلمان واماني يعرفون اخوانهم لكن المرحومه ماقدرت بقدر انا 
ام فيصل...,كم عمر سلمان واماني 
العنود...اماني 18 وسلمان 7 
ام فيصل ....الله يخليهم يارب والله يابنتي انا ودي تزورونا لكن ابو فيصل بالمستشى وطلب يشوفك بكرا الصباح
العنود. بخوف ...انا..؟؟ ليه
ام فيصل....والله يابنتي ماادري بس فيصل قال لي 
العنود...ان شاء الله اروح له بكرا الصبح بس وين فيه 
اتفقت انها تروح له الصباح وبعدها تمر ام فيصل الصباح لانها حابه تكلمها قبل ماتشوف اخوان عيالها 
فيصل ماعجبه الوضع وظل يناقش امه لكن فجأه قطع عليهم 
محمد...السسسسسسسسلام عليكم جميعا 
الكل..وعليكم السلام 
فيصل معصب ....ليه تركت الوالد ورجعت
محمد....فيصل من امس وانا عنده ملابسي ملت تقول ارجوك حمود روح تحمم وبدلها 
سارونه....هههههه مسكينه 
محمد....تسلم لي هالضحه ياناس 
فيصل....خلاص انت ارتاح وانا بنام عنده اليوم وبكرا من الساعه11 انت عندي لاتتاخر عندي موعد الساعه12
محمد....اوكي والحين والدتي العزيزه ابي اكل وانام
ام فيصل.....ههههههههههه اول ارحم ملابسك على قولك وبعدين انزل وتحصل كل شئ جاهز 
طلع فيصل عند ابوه ومحمد بعد الدش جلس يسولف مع خواته واامه عن خواته وكيف بيكون موقفهم 
بعدها نام محمد والبنات طلعوا ينامون عندهم دوام الصباح 
ام فيصل مثل العاده ماتنام الا بعد ماتتأكد من كل شئ بنفسها وخصوصا باب البيت تتاكد انه مقفل بعدها تنام

بالمستشفى الساعه عشر احد يطق الباب ويطلع فيصل 
الزائره...السلام عليكم
فيصل ...وعليكم السلام
الزائره....غرفة ابو فيصل ابراهيم
فيصل...وصلتي اختي 
الزائره....انا العنود اقدر اشوفه 
فيصل وكان ناسي زيارتها ....تفضلي 
دخلت العنود ودمعت عينها لما شفت الشخص الي عذبها وضربها وحرمها من طفولتها 
فيصل...يبه هذي العنود عندك بطلع واذا احتجت شئ انا موجود برا
ابوفيصل....لا اجلس هنا واسمعني 
العنود...هلا عمي شلونك سلامتك ماتشوف شر
ابو فيصل..الله يسلمك وشلونكم يابنتي عيالي شلونه
العنود..وتقول بخاطرها عيالك توك تتذكرهم....كلهم بخير الحمد لله
ابو فيصل..العنود سامحيني على الي سويته فيك 
العنود...وتقاطعه ...عمي انت تعبان وانا مسامحتك يكفي انك خليتي بحضن اختي انت الحين
لاتتعب نفسك والله يعافيك 
ابو فيصل...ربيتي ياعايشه الله يرحمها وين سلمان واماني 
العنود...بكرا او بعده بيجون يزورونك ان شاء الله انتبه لصحتك عمي 
ابو فيصل....عيالي امانه يالعنود
العنود...ياعمي عيالك اخواني لاتخاف عليهم
طلعت العنود من عند ابو فيصل وهي حاسه بشعور مختلف سبحان الله الدنيا دواره من 23 سنه ظلمها 
والحين ربي رحمها لما عرف انها مظلومه وهذا يكفيها طلعت العنود وراحت لام فيصل وقالت لسوواق 
يروح يجيب شوية اغراض فيما تطلع 
سلمت العنود على ام فيصل الي تفاجأت من جمال عيون العنود مشاء الله تبارك الله سلمت عليها وجلست 
تسولف معها 
العنود...خالتي بصراحه انا مو عارفه شو اقول لكن البنات وعيالك متقبلين اخوانهم اخاف بصراحه ينصدمون 
اماني وسلوم حبيبي
ام فيصل...والله يابنتي فيصل زعلان لانه ماكان يعرف وهو دائما كان يحاول يزور ابوه والي كدره ان عنده 
اخوان ولايعرف عنهم شئ اما البنات والله فرحانات بأخوانهم 
العنود..الحمد لله سلوم واماني يعرفون ان عندهم اخوان لكن المرحومه حاولت مع ابو فيصل يزوروهم لكنه رفض 
ام فيصل ....العنود اسمحي لي بهالسؤال اختك ليه تحملت ابو فيصل وين اهلها 
العنود....ياخالتي عايشه تزوجت ابو فيصل وهي صغيره تزوجها من الديره وتعرفين عندنا البنت اذا تزوجت وتطلقت 
اكبر عيب وزياده امي وابوي ماتوا ولا لنا الا عمان راح تنهان من الكلام الي تسمعه منهم ومن كل اهل الدبيره وزياده
مااحد بيتحمل لها وانا طفله معها صبرت وتحملت وقالت له اعمل الي تبي بس اتركني اعيش ببيتي وابو فيصل الله معطيه
ماهمه البيت الي سكنها فيه لكنه ماكان يصرف عليها 
ام فيصل..وشلون كانت تصرف وبعد وفاتها شلون عشتوا 
العنود....الي مايعرفه ابو فيصل ان عايشه كان معها مبلغ حلوو لي ولها من ورث ابوي ووحده من الجيران قالت لها تشتري لها 
عماره وشرتها بذيك الايام رخيصه والحين موقعها تجاري وارتفع سعرها وكانت هي مصدر دخل لنا على حياتها وبعد وفاتها 
ام فيصل..الله يرحمها 
العنود..خالتي بو فيصل طلب يشوف العيال وبكرا بروح له معهم بتكونوا موجودين 
ام فيصل ..البنات بكرا بيأخذهم فيصل 
العنود..اجل بقولهم اليوم وبكرا نشوفكم والحين تااخرت اسمحي لي بروح امر على سلمان بالمدرسه 
طلعت العنود وتوها بتركب السياره الا فيصل وصل عرفها وقال بتبعها اشوف البيت وفعلا تبعا لكنها راحت 
لمدرسه وانتظرت عند الباب خمس دقايق ولااحد طلع فتحت الباب ونزلت وتوها بتمشي الا جاء طفل صغير 
وحضنها ضحك فيصل لانه توقع انه سلمان مسكته وركبت وراحت للبيت من حسن الحظ انه البيت مو بعيد 
لان فيصل عنده موعد عرف البيت وراح للموعد وبالطريق جاءه اتصال من محمد اخوه قال له يجي بسرعه 
للمستشفى راح وماوصل الا بعد فوات الاوان حصل محمد جالس عالارض ويصيح 
فيصل....مات
محمد..لما حصلناه وقلنا بنقدر نغيره راح راح مات يافيصل 
فيصل وحس انه مو مصدق بعد محاولة سنين لما حس بالنجاح الموت كان اسرع ...انا لله وانا اليه لراجعون 
خلص الاجراءات وطلع للبيت ومن دخل هو ومحمد عرفت امهم محمد طلع لغرفته على طول وفيصل بلغ اهله 
البنات صاحوا وهم عمرهم ماعرفوه الا بالصور وطلعوا لغرفهم كل وحده تشكي عالثانيه اما ام فيصل حست بفيصل 
ام فيصل...ابوي ادعي له ان الله يغفر له ويرحمه وهذا طريق كلنا ماشين له 
فيصل.....آه يايمه حلمت بالحظه الي يطلع ونجتمع معه مع كل اخواني حلمت فيها خططت لها حتلى سلمان الصغير 
قلت بنعطيه حنان ابوي كله حتى مايحس بفقدان الاب والام رسمت اشياء كثيره لكن المووووووت يايمه الموت اسرع 
من احلامي 
ام فيصل ..ياابوي اذكر الله وتعوذ من الشيطان واخوانك شلون بنقول لهم 
فيصل....عندك الرقم كلمي خالتهم وعطيها خبر
ام فيصل..والله ياوليدي ماادري مو زينه اعلمها بالتيلفون 
فيصل..قومي معي نروح لهم 
ام فيصل..تعرف البيت 
فيصل..اعرفه يالله يمه بس انا مابشوف احد الحين بنزلك واروح 
ام فيصل..الي يريحك 
راحت ام فيصل وبلغت البنات وشافت اماني فيها من خالتها لكن فيها نعومه واضحه اما سلمان كان مشاء الله عليه 
اماني بكت بشكل يقطع القلب اما سلمان ماعرف شئ عن الموضوع وحتى العنود صاحت عليه بشكل ملتخيلته ام 
فيصل اتفقت العنود مع ام فيصل ان اماني تحضر ايبام العزاء عندهم وهي بتجي لكن سلمان رفضة انه يحضر او يشوف 
العزاء واحترمت ام فيصل قرارها
الجزء الثاني 

ومن بكرا وبعد صلاة الظهر الكل بدء يروح لبيت فيصل يعزيه بأبوه فيصل كل جيرانه يقدرونه ويحترمون امه وغير كذا
فيصل رجل اعمال له اسمه ونزل صديقه سعد نعي بالجريده وهذا خلا الكل يعرف والبيت امتلئ ووصلت العنود واماني 
الي ميته من الخوف بدت تسترجع عزاء امها الله يرحمها وغير كذا المتوفي ابوها وبتشوف لاول مره اخوانها 
يعني اماني كانت تحت ضغط نفسي ماهي عارفه تفرح لانها اخيرا بتشوف اخوانها اوتبكي لوفاة ابوها الي عمرها 
ماحست بحنانه او بالامان بوجوده تاهت أماني مابين هالمشاعر المتضاربه بداخلها وصلت للبيت خافت من الزحمه 
دخلت وعلى طول عرفت ام فيصل العنود وراحت لهم وسلمت على اماني وعزتها وبالغرفه الثانيه 
عرفتها على اخواتها صح تعارفهم كان غالب عليه الحزن والاستغراب من الظروف الي جمعتها بسرعه لكن 
البنات بداخلهم حسوا بحب لاماني لان شكلها طيبه كثير لكن العنود حست غدير تجاهها بشئ ماتعرف شو تحسها قويه جدا 
غدير ماطولت طلعت ورجعت وتركت اماني الي حبتهم بسرعه وخصوصا ام فيصل الي اخذتها وطلعت لغرفة محمد
طقت الباب وفتح محمد وتفاجئ بالبنت الي مع امه 
اماني وبنبره كلها خوف ..عظم الله اجرك اخوي
محمد واقف مكانه مو عارف شو يرد او شو يقول هذي اخته لكن لما شاف دموعها حضنها وبعدين ابتسم لها 
محمد....والله صار عندي ورده ثالثه بحياتي يابختي ياناس 
اماني وتبتسم ..والله انا فرحانه ان عندي اخوان بعد
محمد..تعالي اجلس معي وسولفي لي عنك
ام فيصل نزلت وتركت اماني مع محمد لكن كانت خايفه من لقاء فيصل اكثر يمكن لانه الكبير او لانها ماسمعت 
احد يحكي عنه لكن خايفه وبعد مافضى البيت والكل راح دخل فيصل وهو متوقع ان اماني راحت لكنه حصلها 
جالسه ووقف عند الباب ولاهي منتبه له 
فيصل بكل هدوء ....السلام عليكم 
الكل..وعليكم السلام 
اماني كانت خايفه من لقاء فيصل مررره ماتعرف هل بيحبها ويتقبلها مثل باقي اخوانها 
ام فيصل وهي تبتسم لاماني ...هذا فيصل يااماني 
قامت اماني وراحت عنده وسلمت عليه لكن الي صار وهز فيصل بداخله انها حبت راسه حضنها فيصل 
وبكت اماني ومسح دموعها 
فيصل ويرفع رأسها ....امون ماابي دموع خلاص مانبي بحياتنا دموع
ابتسمت لهم بعدين قالت ..انا تأخرت لازم اروح 
فيصل....افا ماجلسنا معك 
اماني...بس اكيد العنود تنتظرني ولابتنام لحد ماارجع 
ساره..طيب اتصلي عليها وقولي انك بتنامين عندنا
غدير...اقتراح حلو 
اماني وبدون تفكير ....واترك العنود لحالها لا مااقدر 
محمد ...خلاص انا بوصلك وبكرا تجين عندنا من بدري 
اماني..لا انت تعبان من الصباح مانمت العنود بتجي اكيد
فيصل وبنبره حاده ....بتجي تأخذك واحنا موجودين لا اتصلي وقولي لها بوصلك أنا 
وراحت اماني واتصلت والكل موجود عندها 
اماني...هلا العنود 
العنود...هلا اماني شلونك
اماني..تمام
العنود....والاهل عندك كيفهم 
اماني ....تمام
العنود....اماني تأخرتي اجي لك
اماني..لا بيجيبني احد اخواني لاتتطعين الحين
العنود....اموون اخاف تعب عليهم عادي انا مع الشغاله والسواق بجي
اماني..لا فيصل يقول لا هم بيوصلوني 
العنود...اوكي انتظرك سلمي عليهم 
اماني ..يوصل..باي 
اماني ...تسلم عليكم العنود 
محمد وهو يغمز لساره ....حتى انا 
اماني ومستغربه....
فيصل....ههههههه يااخي انتظر ماتعودت عليك صدمتها 
غدير....اماني مادام فيصل بيوصلك اجلسي شوي 
اماني...اوكي بس مابطول حرام العنود اكيد تعبانه وبتنام
ساره....خالتك عادي تقولي لها العنود حاف من غير خالتي 
اماني.....هههههههه لو اقول خالتي ذبحتني 
فيصل....اماني حبيبتي تعالي اجلسي عندي 
محمد بصوت واطي لغدير....بدء الاستجواب 
فيصل رفع رأسه ....سمعت 
محمد....هههههههههه مشاء الله مايفوتك شئ 
ام فيصل....بسم الله على وليدي اذكر الله 
محمد ....لا اله الا الله قلت مشاء الله 
فيصل....اماني انتم مافيه احد يزوركم من عماني ولا احد من خوالك 
اماني....ابدا كان ابوي الله يرحمه يمرنا كل شهرين وبعدين من ولادة سلمان ماشفناه 
فيصل..ولا عندكم اي احد يجي 
اماني..ابدا 
فيصل..طيب وكيف الوضع من الي يشوف طلباتكم من يصرف عليكم 
اماني...امي الله يرحمها من ولادة سلمان وهي مريضه ولا كان فيه الا العنود الي تسوي
كل شئ وهي الي تصرف علينا 
محمد....طيب وكيف السواق الي عندكم من عمل اجراءته ووين ساكن ومن يدفع راتبه
اماني..العنود طلبت سواق وزوجته لانها توصلنا ولاتركب لحاالها مع سواق وبعدين بنينا 
بداخل البيت ملحق صغير لهم وبابه عالشارع 
ام فيصل..وهالشغاله شلون اذا بتروح لزوجها تطلع بالشارع كل يوم 
ساره تقول لغدير بصوت واطي..ههه امي شالت هم الشغاله 
اماني ..رفضت العنود قالت تطلع بالشارع كيفها ولا تفتح باب بالبيت لهم تطلعها الصباح وتقفل الباب
والصبح تفتح لها 
غدير...خالتك قويه مشاء الله عليها 
فيصل..طيبب وسلمان 
اماني بأستغراب ..شفيه
فيصل..شو مفهمينه عن ابوي الله يرحمه 
اماني..العنود دائما تقول له انه تعبان وبرا مسافر يتعالج 
فيصل..كويس كذا سهلت الموضوع 
ساره....طيب خالتك ماتدرس 
اماني ..تخرجت العام 
اماني..فيصل تأخرت 
فيصل ..اوكي يالله مشينا 
ام فيصل..اماني بتجين بكرا 
اماني ..بحضر كل ايام العزاء ان شاء الله مع السلامه 
طلعت اماني مع فيصل والبنات وامهم ومحمد ظلوا يتكلمون 
غدير..ماادري خالتهم ماحبيتها احسها قويه 
ساره ..بالعكس احسها محترمه 
محمد ..والله الي سوته مافيه كلام بنت رجال مشاء الله عليها 
ام فيصل..غدير لاتحكمين على احد من غير ماتجلسين معه انتي اول مره تشوفينها 
غدير ..يمكن 
اما فيصل ظل يسولف مع اماني الي فرحانه ومو مصدقه وصل للبيت 
اماني..يالله مع السلامه 
فيصل...طيب اتصلي يمكن نايمه او فوق
اماني ...ههههههههه عند الباب جالسه الحين العنود ماترتاح واحنا مو موجودين 
فيصل ..طيب يالله بشوف 
وعلى طول ضربت الجرس وفتحت لها العنود ابتسم فيصل ورجع البيت الظاهر هالعنود مثل امه 

دخلت اماني وجلست تسولف مع العنود عن الي صار لهم وكيف شافتهم 
العنود..اماني قولي لي رأيك بكل شخص 
اماني..طيب اول شئ خالتي ام فيصل طيبه وحنونه رغم اني اول ماشفتها حسيتها قاسيه 
العنود..حتى انا لكن شكلها طيبه مره
اماني..ساره حبيتها مره احس قلبها ابيض مع انها دلوعه شوي 
العنود..وغدير
اماني..غدير صريحه وهذا شئ يميزها بينهم لكن احسها بعد قلبها على اخوانها وتهتم فيهم 
اما محمد بصراحه احسه مو اخ لهم احسه صديقهم يتكلمون معه بحريه وبأحترام وبصراحه الجلسه معه ماتنمل 
العنود..وفيصل 
اماني..فيصل بصراحه احس له هيبه عندهم واول ماشفته خفت لكن بعد ماتكلمت معه حسيته لا مو مثل ماانا
متصوره 
العنود..وانا شفته قاسي لكن الله العالم المهم خلينا ننام الحين يالله تصبحين على خير
اماني..تلاقي الخير يارب

مرت ايام العزاء واماني عندهم يرجعها محمد او فيصل وبعد ماانتهى العزاء بدا فيصل يفكر 
شو راح يعمل راح يترك اخته واخوه ببيت لحالهم مع بنت كبر غدير اخته الدنيا مافيها امان وهم اخوانه 
لازم يهتم فيهم ظل يفكر ويفكر كيف لو اخذهم عنده حرام البنت يتركها لحالهم ولو تركهم عيب بحقه 
وهم سرحان يفكر بالشركه والدوام انتهى دخل عليه شخص شاف وجهه بالعزاء لكن مايعرفه 
الزائر....السلام عليكم 
فيصل..وعليكم السلام 
الزائر....عفوا ماحصلت احد عند الباب ودخلت اسف عالازعاج 
فيصل....لا ازعاج ولا شئ تفضل اخوي 
الزائر ....زاد فضلك 
فيصل...ماعرف الاخ 
الزائر...اكيد مابتعرفني وانا لو ماسمعت الناس يقولون فيصل بالعزاء ماعرفتك معك 
حمد العبدالله 
فيصل وهو مو فاهم ....اهلا
حمد.....حمد راشد العبدالله 
فيصل وهو مصدوم ..ولد عمي 
حمد. بأبتسامه ...ولد عمك 
فيصل....ياهلا فيك تفضل 
حمد....اعرف انك مستغرب لكن الي صار لك صار لي يعني الحال من بعضه 
فيصل ..ماني فاهم 
حمد....ماعندي مانع اقولك لكن اخاف اعطلك 
ناظر فيصل ساعته..لا عطله ولاشئ حياك معي بالبيت تعشى عندنا ونعرف الموضوع 
حمد...اعفيني من العشاء مااقدر اتأخر عن تسع 
فيصل بأبتسامه....اوكي الظاهر متزوج الحبيب 
حمد...لا ياشيخ ناقص مسؤليه انا معي خواتي ولااقدر اتاخر عليهم 
فيصل...افا عليك البيت بيتكم حياهم عند الاهل 
حمد ..ماعليه وقت ثاني خلينا نروح لمقهى واحكي لك الموضوع 

اما في بيت المرحومه عايشه كانت العنود جالسه تكتب عالعاده وفجاه تسمع سلمان
سلمان....عنووووووود ....عنووووده 
العنود وباابتسامه لانه يلحن اسمها .....نعم هنا بالصاله انا 
سلمان....تعبت اخيرا لقيتك
العنود..بسم الله عليك تعال اجلس عندي وقول شتبي
سلمان....ابي اشوف فيصل وغدير مو اماني شافتهم وابوي الي انتظره خلاص راح للجنه 
العنود وعورها قلبها ..ان شاء الله راح للجنه حبيبي وبعدين الاربعاء بتروح تشوف اخوانك
سلمان..قولي والله
العنود ماردت عليه
سلمان...اسف صح مانقول والله على كل شئ بعدين انتي ماتكذبين الي يكذب ربي وين يحطه 
العنود.....ههههههههههه تقلدني بعد يحطه ربي بالنار وجلست تضحك مع سلمان 

اما بالمقهى كان فيصل وحمد 
حمد...يافيصل الي صار لامك صار لامي لكن الفرق ان عمي حط لها بيت لحالها وبكذا ارتاحت 
لكن امي لا جلست بنفس البيت معهم وجدتي الله يرحمها كانت تحرك البيت على كيفها ولك تتخيل الضرب والاهانه 
والتهزئ حاولت تتطلق لكن كان ابوي دائما يمسكها مع اليد الي تعورها عيالها يقول بطلقك لكن عيالي عندي
فتتحمل وتجلس وعلى هالحال مرت الايام كبرت وانا اشوف امي تضرب تهان قدامي اشياء كثيره كنت اشوفها 
ولااقدر اعترض ولما خلصت ثانوي بيوم تخانقت مع ابوي ماعدت اقدر اشوف امي المريضه الكبيره بالسن
تتعامل بهالقسوه طردني من البيت يومها امي قالت خذني معك لاتروح عني لكن ابوي حلف لو تطلع ماتشوف 
بناتها الي هم خواتي الثنتين اقنعتها اني رجال واعتمد على نفسي وخواتي يحتاجون لها وخليتها مع خواتي وطلعت 
اشتغلت سنتين هنا وبعدها سافرت برا درست وتخصصت ورجعت بعد ماعرفت ان اابوي توفى وامي مريضه ومن سبع شهور توفت امي 
كنت اعرف منها ان عمي متزوج بنت عمه وانها شافت مثلها هالعذاب لكن مااعرف عنكم شئ وخصوصا اني هالسنه عشتها بالشرقيه 
لكن انا استقريت من شهر هنا بسبب شغلي وشفت النعي بالجريده والله ماتتخيل شكثر فرحت اني عرفت اهلي
فيصل....لا حول ولاقوة الا بالله مانقدر نقول الا الله يرحمهم جميعا 
حمد..آمين يارب 
فيصل..الا ماقلت لي شو تخصصك وطبيعة عملك
حمد...دكتور جراحه بمستشفى الامن العام 
فيصل....مشاء الله لكن عمري ماشفتك مع اني دائما هناك
حمد بأستغراب ...خير ان شاء الله شعندك 
فيصل....اختي تعبانه وعندها مراجعات عندكم
حمد..الله يشفيها يارب
فيصل..امين
حمد....الحين اسمح لي تاخرت عالبنات لحالهم بالشقه
فيصل بااستغراب...انت ساكن بشقه
حمد....انا كنت ساكن فيها لحالي لاني اروح اشرقيه كل اربعاء لكن بصراحه ماعجبني جلست خواتي عند خالي
اخذتهم عندي والحين ادور لي على بيت مناسب 
فيصل...وحصلت 
حمد.....للاسف لا
فيصل....مالها الا سعد ابشر موضوعك عنده
حمد....من سعد 
فيصل...اخو دنياا سعد اعز من اخو بالنسبه لي 
حمد....كفوا والله انزين انا ماشي الحين وبينا تليفون 
فيصل..اكيد ان شاء الله
تركه فيصل وهو محتار كيف يخلص هالمواضيع الي تراكمت على راسه 
موضوع اخوانه وموضوع حمد الي طلع فجأه وتعب ساره واشياء كثيره تحتاج بعض القرارات السريعه اتخذ قراره مع امه 
وراح لبيت المرحومه عايشه ام سلمان زوجة ابوه الظهر 
دخل لللمجلس هو وامه ومعه اماني وشوي ودخلت العنود 
العنود وهي لابسه عباتها وكالعاده بالبرقع لكن مغطيته بطرق خفيف 
العنود..السلام عليكم وجلست عند الكرسي الي عند الباب
الكل...وعليكم السلام
فيصل وهو منزل عينه بالارض ....كيف الحال اخت العنود
العنود بصوت واطي ولارفعت عينها ...الحمد لله 
فيصل...اول شئ اسف عالازعاج لكن فيه مواضيع لازم نتكلم فيها والوالده فضلت انا الي اتكلم فيها 
العنود..البيت بيتكم وتشرفون بأي وقت 
فيصل....انا بصراحه ماكنت اعرف اي شئ بخصوص اخواني ولااعرف عن وجودهم اصلا الا بالايام الاخيره
من حياة والوالد ولو كنت اعرف ماكنت برضى بسكنهم لحالهم على حياته 
العنود وكانت متوقعه وبسرعه ..ايوه ولابترضى يعني بعد مماته
فيصل..اختصرتي الموضوع بالضبط هذا الي اقصده 
اماني متوتره شو يقصد فيصل وام فيصل تعرف فيصل صح هادي لكن اذا عصب عصب 
العنود وبصوت جامد ..والمطلوب 
فيصل..انا جاي اسمع منك انتي يرضيك اختي واخوي يعيشون لحالهم مع احترامي لك لكن بوقتنا 
مانضمن الناس الي برا والدنيا مافيها امان
العنود ..انا احترم خوفك على خواتك لكن اذا انت حاب تأخذهم عندك مافكرت 
وهنا سمعوا صوت سلما ن ينادي ..عنوووووووده عنووووووده 
ودخل بسرعه وحضنها ولاانتبه لناس الي وراه 
سلمان..عنوده شوفي المدرس قال اعطي عنوده تشوفه عشان انا ماعندي بابا وانتي مايدخلونك 
العنود تضحك على شكل سلمان وفيصل مو مستوعب وام فيصل عيونها دمعت عالطفل البرئ
سلمان.....ههههههههههههههههههههههههههه عنوده ماشلتي عباتك نسيتي 
اماني وهي تضحك على اخوها ..سلوم شوف من وراك
التفت سلمان وشهق ...يمه ماشفتهم 
وقرب عند العنود ومسك يدها....
ابتسم له فيصل وقال ...تعال حبيبي سلمان 
سلمان يناظر العنود وخايف مايعرف منو هذا 
العنود...سلمان انت من تبي تشوف امس قلت لي 
سلمان....فيصل وغدير وكلهم 
العنود....روح سلم على فيصل وخالتي ام فيصل 
سلمان ضحك وقال ....انت فيصل 
فيصل...وهو يبتسم ...انا فيصل تعال سلم 
راح سلمان يركض وقام فيصل ورفع بين يدينه وضحك سلمان 
سلمان...اتركني بسلم على خالتي 
فيصل....ههههههههههههههه يالله روح
راح سلم على ام فيصل وحب راسها وابتسم فيصل له رجع وجلس جنبه والورقه بيده
سلمان. وبكل براءه ...شوف انا الاول واعطوني ورقه لعنوده 
اخذها فيصل وقراها ورفع راسه للعنود ..عفوا كيف تسجيل فيديوا مافهمت 
العنود....سلمان هالسنه متفوق بكل المستويات هو الاول ولانه مافيه احد يحضروالمدرسه تعرف هالشئ 
عملت له المدرسه
هديه تسجيل حفل التكريم فديوا حتى اهله يشوفوه 
سلمان..ايوه حتى انت اذا جبته بتشوفه صح
فيصل ويبتسم له..لا ماابي اشوفه فيديو 
سلمان وشوي بيصيح..ليه
فيصل..بجي للمدرسه وبشوفك واصفق لك 
ابتسم سلمان بعدين ضحك وراح بسرعه بحضن العنود وبكت معه 
سلمان بحزن ..ليه تصيح عنوده..؟؟
اماني..سلوم حبيبي رح بدل ملابس وتعال يالله 
التفت عليهم بحزن..بتروحون 
فيصل..لا بتغداء عندك بس بدل بسرعه 
طلع سلمان والكل سكت العنود تحاول تمسك نفسها وفيصل بعد الي شافه مو عارف شو يقول 
العنود..يااخ فيصل لك الحق بااخوانك لكن مالك حق تحرمني منهم 
فيصل وهو يقول بخاطره بعد الي شفته مااقدر ....ومن قال اني بحرمك او ببعدكم عن بعض 
العنود....اجل فسر كلامك 
ام فيصل استغربت شو يقصد فيصل بكلامه
لجزء الثالث..

فيصل ويحاول يختار الاسلوب المناسب ....الموضوع يحتاج تنازل منك عندك استعداد
العنود خايفه لكن تحاول تكون فويه بأسلوبها..على حسب التنازل 
فيصل..ينتقلون اخواني معي بالبيت وتنتقلين معهم 
ام فيصل وتكمل عنه ..ايه تسكنين عندنا واعتبري عيالي اخوانك
العنود. وبصوت حازم ...لا ياخالتي وانسي الموضوع الله يخليك اسفه
فيصل..كنت متوقع الرفض لكذا مو هذا الحل الي عندي 
العنود واعصابها بدت تتلف واماني بحالة خوف صح حبت اخوانها لكن العنود عاشت كل عمرها معها 
كانت امها واختها وصديقتها ماتتخيل تبتعد عنها ابد
فيصل..انا فيه جنب بيتنا فيلا معروضه بشتريها وافتحها على بيتنا وبكذا تكون فلتين منفصله بسور
واحد انتم بفيلا قريبين مني انا ارتاح وانتم نفس الشئ 
اماني وهي متفاجئه ..يعني نترك بيتنا .؟؟
فيصل ويحاول يقنع اماني ..اماني مو انتم تبون خالتك معكم 
اماني...ايه 
فيصل..وانا مابرضى تسكنون لحالكم هنا وهي مابترضى تسكن معنا بنفس البيت هذا الحل الوحيد
العنود..ماعليه خليني افكر ارجوك 
فيصل..اوكي بس اتمنى ماتطولين 
العنود..ان شاء الله عن اذنكم 
طلعت العنود وتركت فيصل يأخذ راحته مع اخوانه وام فيصل طلعت معها بالصاله 
ام فيصل..العنود لاتزعلين من فيصل 
العنود..لا ياخالتي هو ماعمل شئ يزعل يحق له يخاف على اخوانه وبعدين انا بنظره صغيره ولااقدر اتحمل 
مسؤليته وانا عاذرته لانه مايعرفني 
ام فيصل..بس يابنتي انت فعلا صغيره على تحمل مسؤلية بيت وبنت وطفل يعني الموضوع مو سهل 
العنود..ادري ياخالتي مو سهل لكن تعودت انا من سنوات تحملت مسؤلية هالبيت والي خلاني قادره السنوات الي راحت
راح يصبرني السنين الجايه 
ام فيصل..طيب الحل الي قاله فيصل فكري فيه زين يابنتي وخلينا نجتمع وهالصغير يعيش عند اخوانه
العنود..صدقيني ياخالتي مصلحتهم اهم مني وبفكر واقولك
ام فيصل..العنود ترى الاربعاء من الظهر بتجون عندنا الى الليل وابيك تعديني حسبت امك والبيت بيتك 
العنود..تسلمين ياخالتي ماتقصرين 

اما بالمجلس كان سلمان فرحان كثير بأخوه واماني مرتاحه انها شافت اخوانه والاهم انهم حبوها وطيبين 
لكن فيصل تحس برهبه بوجوده بعكس محمد طلعت اماني وتركت سلمان يسولف مع فيصل 
سلمان..فيصل الحين يأذن العصر صح 
فيصل..صح 
سلمان..الحين تقول عنوده يالله سلمان الصلاة هههههه
فيصل. يضحك عليه لانه يقلد اسلوب خالته بكل شئ ...شاطر حبيبي سلوم لازم تصلي 
سلمان..اصلي بالمسجد 
فيصل بأستغراب ..بالمسجد مع مين 
سلملن ويتلفت ..عنوده تخلي كومار يمسك يدي ونروح ههههه وهي تجلس عند الباب واول ااوصل 
بس اضحك اشوف هي فيه على طول تفتح الباب 
فيصل وبخاطره الله يعيني عليك ....شاطر حبيبي بس اليوم بتصلي معي بالمسجد صح
سلمان وفرحان...بروح البس 
طلع سلمان وضحك فيصل على هالطفل لانه ذكي ومرح واجتماعي 
بعد الصلاة راح فيصل وامه للبيت وحصلوا البنات زعلانين لانهم ماراحوا معهم لكن فيصل قال انهم 
بيجون بكرا عندهم لان بكراالاربعاء وبالسياره قال فيصل لامه عن حمد ولد عمه وانبسطت امه كثير
لانها تعرف امهم الله يرحمها كانت طيبه كثير وقالت لفيصل يعزمه الاربعاء عالغداء عندهم 
والساعه عشره بالليل الكل موجود بالصاله 
محمد....يمه 
ام فيصل..لبيه 
محمد ..لبيتي حاجه يارب يااغلى ام بالدنيا
غدير بأبتسامه ..اكيد يبي شئ 
محمد..غدير منين جايبه هالذكاء اكيد من الاخ فيصل 
فيصل وهو يناظر التلفزيون ....الحين انت على بالك قايل شئ جديد 
اما ساره قامت وراحت عند فيصل محمد....ههههههههههههههه سارونه الي عندها شئ 
ساره..حمود تأخذ العقل وانت ساكت 
محمد..افا بس وانا ساكت 
فيصل ويبتسم لساره ..آمري الغاليه انتي 
ساره ..وبصوت واطي الله يخليك فيصل أجل موعدي لسبت مو الاربعاء 
فيصل رافع حاجبه ....ليه 
ساره..برجع تعبانه من الجامعه وبعدين اروح للمستشفى وبعدين اذا رجعت بنام ولابجلس معكم 
فيصل تفهم طلبها ...اوكي تامرين انتي 
ساره ..تسلم حبيبي اخوي 
ام فيصل....فيصل عزمت ولد عمك 
فيصل..بكرا الله يسلمك عندك عالغداء حمد وسعد وانا والاخ الكريم محمد 
غدير وتناظر امها وفيصل ....من ولد عمك ؟؟ ومن وين طلع 
فيصل..حمد ولد عمي انا بروح انام تعبان امي تقول لكم سالفته 
وقالت لهم ام فيصل الموضوع 
محمد..واخيرا صار عندنا اهل مابغوا يطلعون
غدير..ايه والله وبعد عندهم بنات 
ساره...الله احس حياتنا بتتغير اخواني والحين عيال عمي ياسلام 
محمد طلع ينام والبنات ظلوا يسولفون عن التطورات لحد ماناموا 

الصباح عالعاده ام فيصل وعيالها مجتمعين عالفطور 
ام فيصل..فيصل بتروح لمدرسة سلمان اليوم
فيصل..ان شاء الله
محمد..اوكي اجل انا بمرك سارونه ونروح للموعد
ساره بأبتسامه..مافيه موعد اليوم
محمد بأستغراب..ليه 
فيصل..اجلته لسسبت 
محمد....والسبب
ام فيصل ..اخوانك بيجون عندنا ولانبي ساره تتاخر وترجع وتنام 
غدير..رجا ء خاص لاتتاخر محمد اليوم علينا
محمد....يمه خلي السواق يروح لهم
فيصل...انما بطلع من مدرسة سلمان واخذه معي عطي خالته خبر يمه
ام فيصل..متى ياولدي كان قلت لي امس واذا ماحصلتها الحين
غدير..وين بتروح الصبح
ساره ..يمكن تشتغل
ام فيصل..لاماتشتغل عطني اشوف اتصل قبل مايطلعون للمدرسه
محمد..يمه تتصلون الحين فشيله عالصبح 
ام فيصل اتصلت ولا عطت محمد وجه 
العنود..الو
ام فيصل..السلام عليكم
العنود..وعليكم السلام 
ام فيصل..ماعليه يابنتي ازعجتكم عالصبح
العنود..لا ياخالتي ماازعجتينا الا احلى صباح
ام فيصل..شلون العيال 
وضحك محمد وساره هنا 
غدير ..خير على شو تضحكون
محمد..على امي تقول شلون العيال تلاقين البنت اخترعت كبرتها عشرين سنه
ساره وتأشر على فيصل انه مو معهم منسجم بالجريده 
ام فيصل..خلاص تقول اماني اذا رجعت بتجي هنا
ساره..وهي مابتجي 
ام فيصل..تقول بتجي العصر البنت تستحي تجي من الظهر ولاحبيت احرجها 
طلع الكل وراح لدوامه فيصل عالساعه عشره طلع لمدرسة فيصل وسلم على كل 
مدرسينه وعرفهم على نفسه وسلمان كان يقول لكل اصحابه ان هذا اخوه كان مبسوط كثير 
وبعد ماانتهى الحفل وسلموا سلمان شهادة التقدير وهديته طلع مع فيصل الي اخذه للبيت 
وجلس مع امه وسلمان 
سلمان..خالتي بكلم عنوده اخاف تزعل بعدين
ام فيصل وباابتسامه..ماتزعل انا قلت لها انك بنجي مع فيصل 
سلمان ويفكر ..طيب بكلمها بس شوي 
ضحك فيصل ..طيب كلمها 
سلمان. وبكل طفوله ...بكلم من جوالك
فيصل..طيب كلم تعرف رقم البيت
سلمان..ايه
اتصل سلمان وردت العنود
سلمان..عنوده انا سلمان 
العنود..نعم
سلمان شوي بيصيح ..عنوده شفيك زعلانه
العنود..ايه
سلمان..خلاص بجي الحين لاتزعلين 
فيصل رفع حاجبه ماعجبه كلام سلمان
العنود..لا مو زعلانه من كذا
سلمان..اجل ليه زعلانه 
العنود..اذا اتصلت بأحد شو تقول اول شئ 
سلمان ضحك وضرب راسه ..اسف عنوده السلام عليكم 
ابتسمت ام فيصل لانها كانت مركزه معه وابتسم فيصل 
سكر سلمان وهو يضحك 
فيصل وبدأ يأخذ معلوماته من سلمان...ليه تضحك
سلمان..عنوده تقول شلونك كليت شربت بعديت تقول شلونك ماتخلص شلونك حقتها ابد
فيصل..ههههههههههههههه حبيبي سلوم قولي انت تحب العنود
سلمان..اسمها عنوده احبها كثيررر تقول لي قصه بالليل وتلعب معي كوره 
فيصل..طيب سلوم وين تروحون مع عنوده
سلمان....اممم نروح لسوق والملاهي والمطعم وانا مااحب اروح المستشفى
فيصل..ليه تروح للمستشفى 
سلمان..اذا صرت تعبان
ظل فيصل يسولف مع سلمان وعالساعه وحده سمعوا صوت احد يقول يممممممممه
ام فيصل وهي تضحك..هذا حمود
سلمان..محمد اخوي 
فيصل..ايه
سلمان..بروح اشوفه 
وتوه بيطلع الا يدخل محمد ويقول بصوت عالي ....سلوووم حبيبي 
وراح سلمان لمحمد الي فتح له ايدينه ومسكه وصار يلف فيه وهو يضحك 
وشوي دخلت غدير وسلمت على سلمان الي قال لها....انتي حلوه
غدير...زهههه حبيبي انت الحلو
سارنه.و.انا حلوه 
سلمان..انتي ساره
وراح سلم عليها وجلس عندها يسولف معها 
وشوي دخلت اماني وسلمت عليهم 
فيصل..من وصلك هنا اماني 
اماني..العنود
محمد..توصك للمدرسه وترجع تأخذك
اماني..ايه
ساره..ياالله مسكينه تعب كذا
ام فيصل..ليه مانزلت معك
اماني بخيبة امل..ماوافقت تقول بتجي العصر
ام فيصل ..الله يهديها 
جلسوا يسولفون مع بعض اما سلمان طلع مع محمد لغرفته والبنات ظلوا مع بعض 
وفيصل تمدد عالكنبه لحد مايجهز الغداء 
غدير..اماني خالتك تقريبا بعمري صح
اماني..العنود عمرها 23 
ساره..مشاء الله عليها 
اماني..والله العنود رائعه كانت تصحى الصباح قبلنا وتجهز لنا الفطور وتصحينا 
وتجلس تضحك وتسولف وتوصلنا للمدرسه وترجع عطتنا كثير وخصوصا سلمان 
لكذا هو متعلق فيها كثير 
غدير..واضح انه يحبها 
اماني ..وهي تحبه 

فيصل وجلس فجأه ..افا والله نسيت 
غدير..خرعتنا شفيك 
فيصل....وين جوالي مع سلوم روحي هاتيه بسرعه 
ساره..هذا جوالك 
اخذه واتصل 
فيصل....الو هلا سعد ههههههههههههههههههههه اعذرني والله ماذكرت الا الحين 
سعد..واحنا بالمكتب ننتظر احد يتصل يوم العلم تقول اول مابرجع للبيت بكلمك 
فيصل....حمد عندك 
سعد..ايه عندي 
فيصل.. يالفشيله يالله انتظرك ..باي
فيصل....هههههههههههههههه روحي غدير نادي محمد وقولي لامي عن الرجال 
اماني..انا بروح اقولها 
فيصل..ساره كيف اماني 
ساره..حبوبه وانا حبيتها وسلمان عسل حتى خالتهم احسها مثل امي 
فيصل استغرب ..مثل امي 
ساره..اقصد اسلوبها 
فيصل..طيب اليوم جايكم عالمغرب بنات عمي بيضوا الوجه اوكي حبيبتي 
ساره..اوكي 
ام فيصل تطلع لفيصل..ابوي ياعيباه نسيت الرجال انا شفتك ماقلت شئ توقعتك هونت 
فيصل..والله يمه راح عن بالي اتفقت مع سعد اني اول مابوصل للبيت اكلمه ونسيت ههههههههههه
بس الحبيبي مايتنازل عن شئ ينتظر للحين 
ام فيصل ..ومحمد وينه 
فيصل.. انا بطلع الظاهر وصلوا استعجلوا بالغداء الغاليه 

بالمجلس بعد الغداء 
سعد..فيصل تعرف الفيلا الي بحارتكم لواحد اسمه ابو عبدالرحمن
فيصل ..ايه اعرفها 
سعد..شرايك تصلح لحمد
حمد..رحنا وشفناها والله حلوه
فيصل..ماقلت لك مالها ال سعد 
حمد..والله ماقصر الله يسلمه
سعد..ولو يكفي انك من اهل فيصل 
محمد..سعد ترى انا معكم جالس 
سعد...بالله ماانتبهت لك 
محمد..اقول بروح اجلس مع سلوم لا يقلب غرفتي الحين 

طلع محمد زدخل للبيت وصادفته ساره وقالت له ان العنود موجوده ولا عطاها بال 
محمد..تحم احم مساء الخير 
الكل..مساء النور
محمد..حيا الله من جانا شلونك ياخالة اخواني
العنود..هلا الحمد لله بخير 
محمد..شوفي انا انسان مااحب الرسميات فقلت بسلم يالله عن اذنكم
غدير....هذا محمد عكس فيصل تماما كل شئ عنده عادي 
ام فيصل..لاتزعلين يابنتي ترى مايقصد
العنود..ماصار شئ بالعكس انا مااحب يكون فيه حساسيه من وجودي خليهم يااخذون راحتهم 
العنود..والله انبسطت معكم كثثير
ام فيصل..والله واحنا اكثر يابنتي 
اما ساره كانت تتأمل العنود جممالها جمال بدوي عيونها لوحدها حكايه ومشاء الله واضح ان شعرها 
ناعم وكثير لكنها خساره رافعته ومشاء الله عليها هاديه لكن بمواقف يحتد صوتها بنقاش 
غدير..تصدقين العنود او ماشفتك ماارتحت لك لكن الحين لا بالعكس 
العنود..ههههه ليه مارتحتي شكلي كان يخوف
غدير..لا مو كذا حسيتك قويه
العنود باابتسامه..القوه احيانا تكون قناع البسه حتى امشي حياتي 
وهم يسولفون سمعوا فيصل ينادي على امه 
فيصل..يمه حمد بيسلم عليك 
طلعت ام فيصل وعلى طول 
غدير ..مسكت العنود..تعالوا بسرعه للمجلس نشوف هالحمد 
العنود راحت معهم وعند الشباك وقفوا كل البنالت وطلعت ام فيصل متغطيه وطلع حمد من المجلس غدير..هذا حمد شكله صدق دكتور
ساره..شكله جذاب
اما العنود كانت تناظر فيصل لاول مره تشوفه بهالوضوح حتى لما كان عندهم بالبيت ماشافته بوضوح 
لكن واضح انه قوي جدا وعصبي لكن فيه حنان خصوصا لما ابتسم 
رجعوا البنات وبعدها اخذت ام فيصل العنود للمجلس الثاني حتى تتكلم معها بخصوص البيت الي قال لها فيصل
ام فيصل..شقلتي يابنتي ازعجني فيصل بيعرف قرارك 
العنود..موافقه لكن بشرط
ام فيصل..خير يابنتي شو الشرط
العنود..بيت اختي ماينباع يظل مثل ماهو 
ام فيصل..بس كذا مايخالف
العنود..والبيت الجديد بدفع نص حقه
ام فيصل ومستغربه..تدفعين نص حق البيت ليه
العنود..ارجوك ياخالتي مهما كانت قيمته بدفع نص القيمه 
ام فيصل..يابنتي فيصل بشتري البيت لاخوانه ولاهو موافق 
العنود..ارجوك ياخالتي حاولي معه انا بين نارين ارجوك
ام فيصل ..شوفي بطلع اقوله الحين 
طلعت ام فيصل وجلست العنود مع غدير الي تغيرت نظرتها للعنود بعد ماجلست معها 
غدير..شفيك العنود
العنود..خايفه
غدير..فيصل صح مابيعجبه شرطك لكن اراهنك بيوافق لانه مو راضي عن جلستكم لحالكم
الجزء الرابع ..

جلسوا البنات يسولفون ومبسوطين ..العنود من زمان ماحست انها تعيش الفرح من غير خوف 
اخذت بسرعه على ام فيصل والبنات ام فيصل كانت مدرسه وانسانه متعلمه اسلوبها حلوو مره 
اما غدير لانها الاقرب لعمر العنود ارتاحت لها اكثر ساره الي يشوفها يشوف السلام بوجهها 
العنود تغيرت حياتها بيوم واحد من جلست بهالبيت معهم وحمدت الله على النعمه العظيمه ..

فيصل طلع هو سعد مع حمد اما محمد طلع ينام بعد ماتعب من اللعب مع سلما ن

وبالصاله البنات جالسين يسولفون ..
سلمان وبصوت حزين ..عنوده مو حلو شعرك كذا
العنود...هههههههه ليه 
سلمان..انتي بالبيت تتركينه احلى كذا مو حلوو
غدير وتضحك وتضم سلمان ..اخوي عنده ذوق 
اماني وتلتفت على العنود .. ..صح غريبه العنود رافعه شعرك بالعاده ماترفعينه 
ساره وبهدوء ..تتركي شعرك بالبيت مايضايقك 
سلمان ويرد بسرعه ..ايه وانا العب فيه عنوده بفك شعرك الله يخليك 
وراح يركض وفك شعرها وتركه على اكتافها ولحد نص ظهرها 
ام فيصل..مشاء الله تبارك الله شعرك حلوو
اماني..خالتي عنوده تستحي ترى 
الكل..هههههههههه
ام فيصل ..الله يديم هالسعاده يارب 
الكل..آمين 

سعد راح لمكتبه وفيصل رجع للبيت بعد مااتفق مع حمد انه يجيب اهله عندهم المغرب 
دخل فيصل وعلى طول طلع لغرفته اخذ له دش وبدل ملابسه واتصل على تحت عند اهله
ساره..هلا فيصل
فيصل..سارونه حبيبتي ابي فنجال قهوه من ايدك 
ساره..من عيوني بغرفتك 
فيصل..لا بالمكتب تحت 
ساره وبصوت واطي...العنود فيه
فيصل بأستغراب ..ادري انها فيه 
ساره..طيب شلون 
فيصل..ايش الي شلون 
ساره ..احنا بالمكتب 
فيصل..وبصوت عالي بالمكتب شو تعملون
ساره ..انا بجيب القهوه واقول لك باي 

طلعت ساره بالقهوه وحصلت فيصل بالصاله الي فوق 
فيصل على طول ..شو تعملون بالمكتب 
ساره..ولا شئ كانت امي تكلم بالمكتب بعدين نادت عالعنود وجلست تتكلم معها ودخلنا عنده 
فيصل..سارونه رجاء اوراقي لااحد يقلب فيهم 
ساره..اوكي مافيه احد يقلب اصلا 
فيصل..سلمان وينه
ساره..نايم مع محمد 
فيصل ..اوكي انا طالع للمجلس شوفي لي الدرب 

طلع فيصل للمجلس وظل يفكر بالموضوع كيف تشتري نصف البيت لازم يستعجل بالرد لانه مو عاجبه الوضع 
اتصل على سعد
فيصل..هلا سعد
سعد..خير الحبيبي توني تاركك شفيك
فيصل..محتار 
سعد..فيصل لاتصعب الموضوع تناقشنا وانت وافقت 
فيصل..سعد افهمني 
سعد..ياشيخ انت الي احيانا تتمسك برأئي ماله داعي 
فيصل..والسعر اذا ماناسبها 
سعد..انت تقول انها بتدفع اكيد متوقعه السعر 
فيصل..الظاهر ماعندي حل الا اوافق طيب اسمع تعال للبيت مافيه احد
سعد..على بالك انا فاضي ياشيخ بطلع عندي مشوار مع الوالده وامرك بالليل 
فيصل..اوكي سلم عالوالده
سعد..يوصل مع السلامه 
سكر فيصل وفكر وبالنهايه قال 
هذا الحل الوحيد
لازم اتنازل شوي لخاطر اخواني مهما كان البنت لازم تحس انها ببيتها مو ضيفه يعني فيصل حاول يفهم 
موقف العنود 

بعد صلاة المغرب وصل حمد مع خواته الي متشوقين كثير انهم يتعرفون على بنات عمهم دخل حمد عند فيصل
والبنات دخلوا عند الحريم استقبلتهم ام فيصل بالترحيب وحسستهم انهم بناتها وحتى البنات بسرعه خذوا على بعض 
وخصوصا شوق الي ماصدقت تشوف احد من اهلها وجلست تحكي معهم بحريه
شوق..واخيرا حصلت احد خارج حزب عماتي 
ام فيصل وهي تضحك ..يابنتي شو احزابه لكن الله يهديهم
نجلاء ومستحيه من اختها ..شوق عيب شو هالكلام
شوق ..الله يخليك نجلاء بخاطري كلامي ودي اتكلم 
ساره..تعالي معي انتي واماني غرفتي وقولي كل الي عندك
طلعوا البنات وظلت نجلاء مع غدير والعنود الي بسرعه اخذوا على بعض 
العنود..خالتي اسمحي لي انا بروح الحين
ام فيصل..والله ماتطلعين والا ماتعدينا اهل 
غدير..العنود مايصير شو هالكلام تروحين تجلسين بالبيت لحالك
العنود..والله انتم مثل اهلي لكن عشان العيال يأخذون راحتهم
ام فيصل..مااخذينها محمد مايستحي وفيصل بعد عمري مايدخل وطلباته ماهي كثيره 
نجلاء..بعدين احنا مثلك يعني الحال من بعضه اجلسي والله مبسوطين
ام فيصل..اسمعوا كلكم الحين انتي يانجلاء وانتي يالعنود ولاابي احد ينطق بحرف بعدي 
الكل..آمري 
ام فيصل..وهي طالعه كلكم بتنامون عندنا وطلعت
غدير وتصفق ..حبيبتي امي تعجبني 
العنود..لا والله كذا احرجتنتي صعبه
نجلاء..حمد لو شو مابيرضى 
غدير..ماعرفتوا ام فيصل لايغركم شكلها وهدوءها لكن اذا حطت شئ ببالها تعمله يعني بتنامون عندنا 

وبغرفة ساره اماني وساره وشوق بدوأ بالسوالف والضحك وكل وحده تأخذ اخبار الثانيه 
شوق..كان حلمي اسكن بالرياض مع اخوي مليت من الشرقيه وكرهتها 
اماني ..بالعكس الشرقيه حلووه
شوق ..حلوه لكن الي عاش فيها طفوله حزينه يكرهها 
ساره..كلنا عشنا طفوله ناقصه 
شوق بحزن..لا انا غير انا ماعشت طفولتي ولاحسيت بيوم بالامان 
ساره..شوق احكي لي عن عماني وحياتكم معهم
شوق..ياشيخه ماشفنا منهم الا الهم والنكد اله يرحمك يمه 
الكل..امين
شوق..انتي تعرفين ان جدتي عندها اربع عيال الي هم ابوك وابوي وعمي عبدالعزيز وعبدالرحمن 
وعماتي حصه ولطيفه 
اماني..طيب هذا نعرفه
شوق..عمي ابراهيم الي هو ابوكم ارتاح وطلع عنهم واستقر بالرياض وبكذا ارتحتوا من المشاكل 
وابوي الله يرحمه سكن مع جدتي وتحكمت بحياته وحياتنا لدرجه لايمكن تتصورونها وهذا طفش حمد من البيت
ساره بحماس..طيب
شوق..عمي عبدالعزيز الله يرحمه توفى بالمرض الخبيث من زمان وطلعت زوجته من بيت اهلي 
واخذت عيالها معها ويقولون انهم بالرياض لان جدتي طردتها اكثر من مره لما كانت تجي تزورنا 
اما عمي عبدالرحمن ماكان عنده غير ولد واحد ومن عمره 15 سافر يدرس برا وليومك ماادري عنه شئ 
حمد يقول سمع انه بالرياض من فتره لكن مااعرف وينه وشو صار عليه 
اماني..طيب عمي عبدالعزيز كم عنده عيال..
شوق..عنده فهد تقريبا من سن حمد اخوي وعنده عبير كبر تقريبا نجلاء وخلود بسنك يااماني
اماني,..الله خلينا نشوفهم 
ساره..ههههههه طيب وعماتي
شوق..آه حطيتي ايدك عالجرح 
ساره ..اف ليه
شوق..عمتي حصه عندها بنت وحده ودلوعه ترفع ضغطي اذا اجلس معها كبري بنتها وعمتي حصه 
شفت منها كثير اله يسامحها اما عمتي لطيفه فيها حقها لكنها اهون من عمتي حصه 
وعندها ولدين وبنتين وحده متزوجه وعايشه بالجبيل والثانيه ماادري هي تزوجت او لا والعيال ماادري عنهم هم تزوجوا او لا 
ساره..لهالدرجه علاقتهم فيكم مقطوعه
شوق..جدتي كانت تجبرنا نجتمع وهي توفت من سنوات وبعدها تفرقنا ولاصرت اشوف عماتي الا اذا 
عندهم مشاكل معنا وبعدها توفى ابوي وتعبت امي وسكنا عند خالي لحد ماكمل حمد دراسته ورجع واستقرينا 
الحين بالرياض وعرفتكم اخير
ساره..يالله شوفي الدنيا عندنا اهل وعيال عم واقارب وعايشين كأننا مقطوعين
اماني..والله الي راح من عمرنا احلاها انحرمنا من اننا نعيش طفولتنا مع بعض ومن المسؤل الحين
شوق..المسؤله الله يرحمها جدتي هي الله يغفر لها فرقت عيالها بتسلطها خلت عيالها يكرهون حريمهم ويعاملوهم
معامله قاسيه وهذا كله انعكس على حبنا لاهلنا ولها بالدرجه الاولى
اماني..طيب الحين عيال عمي وينهم ماتعرفون عنهم شئ 
شوق..فهد كان تقريبا يلتقي مع حمد اخوي لكن انقطعوا من بعد ماسافر حمد بعد مارجع مايعرف هو وين سكن
ساره..والله قهر


بالخيمه كان حمد وفيصل ومحمد وسعد 

حمد ..فيصل فكرت بالي قلت لك
محمد..بشو فكر علمونا
فيصل..تعرف فهد ولد عمي الي كلمتك عنه حمد يبينا نزوره
سعد..والله انا مع حمد هذا ولد عمكم مهما كان 
محمد..صح تذكرت انت مو قلت لي فيصل ان حمد من سنين ماشافه
حمد..صح لكن قدرت اجيب عنوانه بعد معاناة 
فيصل..انا ماعندي مانع لكن تتوقع يستقبلنا 
حمد..شوف فيصل فهد انا بصراحه اتذكر انه كان مثل وضعي يعني عاش ظروفي
واكيد انه مايكرهنا لاننا مثله 
محمد..طيب مو غريبه انه ما فكر يسأل عنك 
حمد..يامحمد الدنيا ظروف انا لي سنه بالمملكه ولاقدرت اتوصل لعنوانك الا من خلال النعي مانعرف ظروفه
فيصل..اوكي ماعندي مانع بكرا بعد صلاة الجمعه نروح له انا وانت ومحمد 
محمد..طيب وين بيتهم فيه
حمد ..في حي..!!!
محمد..تتوقع انه على قد حاله
حمد..هذا الشئ محيرني كثير لكن مابعرفها الا منه 
سعد..اسمعوا بكرا اتكلوا على الله واذا الموضوع اوكي الاربعاء كلكم عندي بالمزرعه انتم والاهل 
فيصل..كفوا والله
محمد..لو سمحت سعد لاتتأخر مثل كل مره بالعشاء 
الكل..هههههههههههههههه
سعد وهو طاله..بروح لاميمتي واحمد ربك اني عزمتك يالله تصبحون على خير
فيصل..تلاقي الخير سلم على الوالده 
سعد..يوصل
حمد..مشاء الله عليه رجال 
محمد..سعد مثله قليل بوقتنا اخو صح والله مااحسه الا اخوي
فيصل..سعد وقف معي بأزماتي بظروفي بفرحي وبحزني 
حمد..الله يديم المحبه 

اما تحت العنود انسجمت مع نجلاء وغدير كثير وام فيصل تسولف معها عن اخبار الاهل بالشرقيه 
ام فيصل..الله ياعليك يالدنيا عايله كبيره لها عيال واحفاد فرقهم الكره لاحول ولاقوة الا بالل
شوي ويدخل فيصل..
فيصل..احم ياولد 
ام فيصل..تعال ابوي 
فيصل..السلام عليكم
الكل..وعليكم السلام 
فيصل..هلا يابنت عمي كيف الحال 
نجلاء..هلا فيك الحمد لله بخير 
فيصل..حمد بالمجلس بيكلمك ماعنده احد تقدرين تروحين له 
طلعت له نجلاء ولاظل غير العنود مع ام فيصل وغدير 
فيصل..يااخت العنود انا وافقت على شرطك لكن عندك استعداد تدفعين مهما كان المبلغ
العنود بفخر ..مهما كان 
فيصل..اوكي انا بكرا بكلم مكتب العقار جاهزه 
العنود..كم المبلغ 
فيصل..كله 400000 يعني نصيبك 200000 
العنود..موافقه 
فيصل..طيب انا بسجل البيت بأسمك 
العنود وبسرعه ..لا 
فيصل..والسبب
العنود..لانه مو بيتي انت سجله بأسمي وبأسم عيال اختي امو بأسمك الي يريحك لكن بأسمي النص 
فيصل..مو مشكله كيف عندك وكاله لاحداو انتي تخلصي التسجيل 
العنود..ماعندي مشكله فيه شخص موكلته يخلص لي شغل خاص بعماره ممكن يحل مكاني من خلال الوكاله
فيصل بفضول ..اقدر اعرف الشخص
العنود..ابو عبدالعزيز ..جارنا 
فيصل..اوكي اعطيه عننوان مكتبي او رقمي ويكلمني وانسق معه 
العنود..ان شاء الله 
فيصل..يمه انا بطلع ارتاح واذا نمت لاتصحوني 
فجأه دخل سلمان..السلام عليكم 
الكل ..وعليكم السلام 
سلمان..عنوده بروح اشتري لي كوره مع كوما ر
العنود..هو يروح انت لاتروح
سلمان بحزن..ليه بس شوي
العنود..طيب تعال اقولك 
فيصل وقف يراقب الموقف ماعجبه رفض العنود لسلمان لكنه سكت 
العنود..حبيبي سلوم وين تروح لحالك 
سلمان..تعالي معي 
العنود..لا مايصير خلي السواق يروح خلاص 
قام سلمان بيطلع ومسكه فيصل ونزل عالارض 
فيصل..حبيبي سلوم اسمع كلام خالتوا شاطر 
سلمان ويهز راسه ويطلع 
فيصل وعلى طول طلع ..يالله تأمرين شئ الغاليه
ام فيصل..والعشاء 
فيصل..ياام فيصل تعبااان
ام فيصل...طيب اعمل لك شئ 
فيصل..قولي لغدير تجيب لي كاس عصير ولاتتعبين نفسك انتي يالله تصبحون على خير 
ام فيصل..تلاقي الخير ياوليدي 
العنود..ارتاحي خالتي انا بعمل العصير وااعطيه الخدامه 
ام فيصل..لا فيصل مايأخذ شئ من الخدامه
العنود..ولا يهمك بعطيه احد البنات 
راحت العنود وعملت العصير واعطته اماني الي فرحت كثير وراحت لفيصل غرفته 
فيصل..تفضل
اماني..وبأبتسامه...سم
فيصل..تسلم ايدك انتي الي عملتيه
اماني ..بصراحه لا لكن انا الي وصلته
فيصل..لاتكون الخدامه الي عملته
اماني..واذا صار ماتاخذ شئ من الخدامه
فيصل وبـأبتسامه..ولا كأس مويه
اماني..والله الله يعينك
فيصل..هههههه وليه الله يعيني 
اماني..يعني الحين الشغالات هم الي يعملون كل شئ 
فيصل..وانتي ماتعملين شئ 
اماني..اعمل لكن مو دايم 
فيصل..انن شاء الله على ايدي تعملي مثل ماتعلمت غدير وساره الا وينهم 
اماني..مع البنات بالغرفه 
فيصل وبأبتسامه ....كيف البنات 
اماني..حلوات وطيبات كثير 
فيصل..يعني نخطب لي وحده منهم 
اماني وهي مستغربه ..بتتزوج..؟؟
فيصل..هههههههه لا امزح معك بدري عالزواج
اماني..بس تصدق ولا وحده تصلح لك منهم 
فيصل..افا لهالدرجه انا مايصلح لي حلوات
اماني..هههههه لا مااقصد انت ينفع لك مو حلوه جميله 
فيصل..هههههههههه كذا انا اخذ مقلب بنفسي 
اماني..والله صدق فيصل انت تستاهل مع اني حسيت انك شوي جدي لكن مع الايام صرت اعرفكم اكثر 
فيصل..ان شاء الله بتعرفينا اكثر واكثر 
اماني..طيب اتركك تنام تصبح على خير
فيصل تلاقي الخير 

طلعت اماني وصادفت محمد توه صاحي من النوم 
محمد..اهلا بأحلى الخوات 
اماني باابتسامه..اهلين 
محمد..من عندكم الحين بطلع 
طلعت ساره ..هلا والله باخوي حبيبي 
محمد..هلا سارونه 
ساره..محمد عندي شوق لاتدخل 
محمد بأبتسامه..من شوق
اماني..بنت عمي واختها نجلاء تحت 
محمد..ههههههههههه يعني اجلس بغرفتي لا روحي ناديها اسلم عليها 
اماني....هههههههههههههه اخاف تخترع البنت 
محمد..ليه والله اني وسيم 
ساره..حتى هي حلوه وخبله تصلح لك
( شوق جمالها هادي ومملوحه مرره وزياده على كذا دمها خفيف وانسانه حبوبه تدخل القلب على طول)
محمد....خبله شقصدك يعني 
ساره..هههههههههههههه لا والله مو كذا لكن البنت فرفوشه وتحب الضحك وساعة الصدر 
محمد..والله ماهي شينه بروح اقول لامي تخطبها لي 
اماني..والله تصلح لك
محمد..صدقت الحبيبه اقول بروح للمجلس فضلا لا امرا ابي قهوه 
اماني ..ان شاء الله 
نام فيصل ومحمد طلع مع يسهر ولاظل بالبيت الا البنات الكل نام عالساعه ثنتين وظلت ام فيصل مع العنود
العنود..خالتي ليه ماتنامين للحين
ام فيصل..اعرف نظام ولدي اذا نام فيصل بدري بيصحى بعد ساعه او اقل ولازم اعمل له شئء يأكله 
العنود..يالله ياخالتي تجلسين تنتظرين 
ام فيصل..محمد رجع ونام وتطمنت عليه والبنات موجودين لكن فيصل بيصحى ولازم اعمله شئ والله
فيصل بالمطبخ يقلب الدنيا وبعدين يطلع يااكل شئ من برا مايهون علي اخليه وانام 
العنود..خالتي كل يوم اكتشف انك رائعه احكي لي خالتي عن بداية حياتك اذا مايضاقك 
ام فيصل..طيب بس تعالي بغرفتي عن البنات 
طلعت ام فيصل مع العنود وجلسوا بغرفتها وبدت ام فيصل تحكي لها 
ام فيصل..ماتوا امي وابوي بحادث سياره وزوجوني ولد عمي وانا بنت 16 ورحمة ربي ان ابراهيم يحب
نفسه ولايحب المشاكل لكذا حطني ببيت لحالي وبالرياض طلبته اكمل دراستي ولااهتم وظليت ادرس بعد زواجي بتسع سنين طلقني 
ولاكان يعرف بااي مرحله ادرس وقتها كنت بالجامعه كنت اشوفه كل شهرين او ثلاثه واحيانا تسع او ثمان كملت دراستي وتوظفت 
وكبروا عيالي فيصل بدا يفهم ويسال وبالاخير عرف كل شئ كان بالاجازات يشتغل ويدرس صيغي لحد ماخلص دراسته 
كان معي مبلغ زين من راتبي اعطيته فيصل وقلت له هذا الي عندي ياتصيب ياتخيب لكن كنت اثق بعقل فيصل كان متفوق 
برغم كل شئ والله وفقه وبدت اعماله تكبر على قده ومع الايام كبر فيصل سنا وتجاره والحين هذا فيصل حول الثلاثين وبنظري توه ولد العشر سنين الي يرتمي بحضني بعد تعب المدرسه كل هالخير الي تشوفيني من تعب فيصل ومحمد الي كان 
يطلع معه ويجلس معه لكن فيصل رفض انه يشتغل الا بعد التخرج والحين محمد بالشركه مع اخوه 
العنود..الله يخليهم لك يارب 
ام فيصل..امين يارب ويفرحني فيهم 
العنود..امين 
ام فيصل..سهرتك يابنتي معي
العنود ..لا ياخالتي انا طوال العصر كنت نايمه 
ام فيصل..العنود عدينا اهلك ولاتحطين حساسيات بينا
العنود..ياخالتي مو قصدي لكن استحي من العيال اخاف اقيدهم بوجودي 
ام فيصل وهي تضحك ..ماقلت لك بيصحى هذا صوت باب المكتب انفتح 
العنود..اجل انا بطلع لغرفة البنات 
ام فيصل..ماعليك فيصل بيجلس بغرفة المكتب ولا بيطلع منها 
العنود..لا ماعليه خالتي بطلع احسن
ام فيصل ولاحبت تحرجها ..الي يريحك يابنتي 

طلعت العنود للغرفه وهي مبهوره من شخصية ام فيصل الي يوم عن الثاني تكبر بعينها اكثر واكثر 
اما فيصل عملت له امه اكل كالعاده حاول معها ماتسهر لكن مافيه امل ام فيصل تنام وهي تعرف ولدها بيصحى 
لازم تنتظره وتجهز له اكل وتتطمن على شئ تنام بعدها 

انتبه فيصل لاحد طلع من غرفة امه 

فيصل بأبتسامه..هلا والله بأغلى ام كالعاده مانمتي 
ام فيصل..وشلون انام واتركك
فيصل..الله يخليك لي يارب الغاليه كان عندك احد بالغرفه
ام فيصل..معي العنود البنات ناموا اليوم الاربعاء وكلهم عندهم دوام اليوم وتعبانين وجلست معها
فيصل..يعني انا خربت عليكم
ام فيصل..لاياابوي بس قالت خلاص بتطلع للغرفه يمكن بتنام 
ام فيصل..بروح اعمل لك شئ 
فيصل..تسلمين لي الله لايحرمني منك
الجزء الخامس 



بعد صلاة الجمعه طلع حمد وفيصل ومحمد وراحوا لبيت فهد الي كان بحي بعيد ووصلوا للبيت 
الي كان دور واحد ترددوا لكن رن الجرس حمد وهو متوتر وانتظر وفتح له شخص اسمر وسيم طويل وجسمه
حلوو 
فهد بصوت متزن جدا ..ياهلا والله
حمد بأبتسامه ..السلام عليكم
فهد..وعليكم السلام هلا والله اخواني
حمد باابتسامه..ماعرفتني فهد ..؟؟
فهد يناظرهم ويركز على حمد...والله الابتسامه ماهي غريبه لكن اعذرني ماعرفتك اخوي 
حمد ..حمد العبدالله
فهد تذكره على طول ....هههههه حمد يالله وبسرعه طلع وحضنه وسلم عليه ونسى الموجودين معه 
فهد يلتفت لفيصل ومحمد ..اسف من فرحتي فيك نسيت الاخوان ياهلا فيكم تفضلوا
حمد..مابتعرف من هم ..؟؟
فهد بفضول ....مين..؟؟
حمد..وياشر فيصل ومحمد عيال عمي ابراهيم 
فهد ومصدوم..عيال عمي ابراهيم سبحان الله وسلم عليه ودخلهم للبيت واستغربوا ان البيت على قده وجلسوا يسولفون
فيصل..والله ترددت بالبدايه لكن اتضح انك غير تصوري والله شئ يسعدني اني بااقل من شهر اعرف عيال عمي وهم 
رجال ينشد بهم الظهر ويشرفون 
فهد..الله يسلمك والله فرحتني زيارتكم وحتى ام فهد فرحت بالخبر بشكل ماتتصورونه مع انها ماصدقتني بالاول 
محمد..اخذ لنا درب نسلم عليها خليها تصدق اذا شافتنا 
وطلعوا العيال وسلموا على ام فهد الي رحبت بهم
ام فهد..فيصل..شلون امك ..
فيصل..بخير ونعمه وان شاء الله تجون عندنا ياخالتي وتنورون البيت
ام فهد..منور بااصحابه ابوي سلم عليها كثير السلام 
فيصل..يوصل ان شاء الله 
ورجعوا العيال للمجلس ولزم عليهم فهد يتغدون 
فيصل..فهد وين تشتغل
فهد..مهندس بشركة الاتصالات 
محمد وبأبتسامه ..حلووو غير رقمي لو سمحت هههههه
حمد..اهم شئ الرقم محمد
محمد..طبعا لازم اكشخ رقم مميز 
فهد..حمد وانت شو تشتغل 
حمد باابتسامه..دكتور
فهد..بالله اخيرا تحقق الحلم 
حمد..حلم مجروح لكنه تحقق بالنهايه 
فهد..الجرح تداويه الايام وانا اخوك 
محمد..هالايام من عرفت الدنيا اسمع فيها ولاداوت احد فيكم 
فهد...ههههههههههههههههه حلوه محمد ان شاء الله تداويك انت 
محمد..انا فهمت الدنيا صح وعرفت ان الاستسلام للحزن واحلام ماضيه ضياع مستقبلي 
فيصل..صح كلامك محمد واحنا بنخلي الماضي ماضي مابنخليه يسيطر على واقعنا 
فهد....يافيصل الماضي عشناه بثوانيه ودقايقه لو حاولنا مانتركه يسيطر على حياتنا 
فيه شئ اقوى راح يرفض ان الماضي ينسحب 
فيصل..الي هو 
فهد...الكرامه عزة النفس 
فيصل ابتسم وسكت وعرف ان فهد شخصيه رائعه جدا 
حمد..فهد بسالك شخبار نواف ولد عمي عبدالرحمن 
فهد..نواف حكايته حكايه الله يهديه 
حمد..شو حكايته انا الي اعرفه انكم مع بعض على طول 
فهد..صح والى الان احنا مع بعض انت تعرف شركة !!!.....
فيصل..انا اعرفها يشتغل فيها هو 
فهد..صاحبها
فيصل..شلون صاحبتها حرمه على حد علمي 
فهد..كل شئ بااسم امه وهو المدير رفض ان امه تكتب له اي شئ رغم ان ماعندها غيره وكبرت الشركه
لكن صار له حادث وتعورت رجله وصار يعرج بعدها ترك الشغل وصار يديره من بعيد ولايطلع دائما مسافر 
محمد..معقوله 
فيصل..الحين يترك كل شئ لانه صار يعرج
حمد وعرف السبب ....وخطيبته مو بنت عمتي لطيفه 
فهد..من هنا المشكله رفضته بعد الحادث وبدأ الكلام يطلع للاسف تاثر فيه رغم انه قوي جدا 
فيصلل..شلون قوي ويتاثر بكلام تافهه
فهد..انت اذا شفته تحس بقوته بااسلوبه بكلامه بنقاشه لكن بداخله غير يعني القوه قناع يلبسه نواف 
والا هو طيبب مشاعره دائما تتحكم فيه 
محمد..والله تشوقت اني اشوفه
فهد..خمس اسنين مادخل بيتنا خمس سنين اغلبها عايشها من بلده لبلده دائما بحالة سفر 
حمد..وامه
فهد..ياتكون معه او عند اخوها 
فيصل..الظاهر نواف يحتاج ترتيب ودراسه حتى نطلعه من الي هو فيه 
فهد..ان شاء الله الحين تفضلوا عالغداء خذتنا السوالف 

العصر اتصل فيصل وطلب من 

فيصل..غدير خلي العنود واماني يجون للفيلا الي جنب بيتنا انا عند الباب بسرعه 
غدير.. وانا بجي معهم 
فيصل..والبنات الي عندك 
غدير بخيبة امل ..صح نسيت خلاص طيب بقولهم
فيصل..بسرعه 

طلعت غدير واماني وحصلوا فيصل عند الباب معه سلمان 
سلمان..عنوده اماني هذا بيتنا الجديد
العنود واماني ..السلام عليكم
فيصل..وعليكم السلام تفضلوا مافيه غير الوالده انا بنتظر هنا 
دخلت العنود واماني وسلمان وتفرجوا عالبيت وعجبهم صح مو مثل مساحة بيتهم الاول لكنه 
حلوو قالت ام فيصل لهم ان فيصل السبت بيبداء الشغل وبيحاول يدخل البيت على بيتها يعني بعد اسبوع هم 
منتقلين له ..مرت الايام سريعه على الكل 

بالمكتب فيصل وسعد وحوار صريح جدا مثل ماتعودا طول عمرهم بجلساتهم 
سعد..يااخي مايسوى عليك خلاص هونها وتهون 
فيصل وهو يفكر ....خايف 
سعد..فيصل اول مره اسمعها منك خايف من ايش 
فيصل ويتنهد....المسؤليه زادت اول بنتين بس الحين ثلاث وطفل تعرف شو يعني طفل يحتاج تكون له اب واخ
وتوفر له كل شئ يحتاجه وتراقبه وتنتبه له 
سعد..لاتقول انك ماتقدر فيصل انت عشت لخواتك واخوك اب مو اخو 
فيصل..صح لكن مع سلمان الوضع مختلف 
سعد....كيف مختلف
فيصل..الولد متعلق كثير بخالته وانا اسلوبي غير عنها صدقني من يومين صار موقف مسكت نفسي غصب 
سعد ..وهو يضحك ..ايش صار 
فيصل..قال لسعد سالفة الكوره والسواق 
سعد..هذا طبيعي البنت تخاف عليه 
فيصل.. تخاف ياشيخ الله يخليك ماعلينا الحين انا بكلم حمد وااقوله يشوف موعد اختي وبعدين يصير خير 
سعد..والله حمد رجال ماعليه كلام بصراحه 
فيصل..صح انا مثلك احسه محترم جدا جدا ولو تشوف فهد الي بصراحه شخصيته اعجبتني كثير 
اتصل فيصل بحمد حتى يحدد له الموعد لانه بنفس المستشفى 
حمد..تأمر الغالي بس ماقلت لي اسم اختك 
فيصل..ههههههههه اسمها ساره 
حمد..اوكي لكن بأي قسم يعني شو عندها
فيصل..آه .....عندها القلب 
حمد وعاقد حاجبه..وشو قالوا 
فيصل..اعطوها دواء لمدة ست شهور واذا انتهت واستقر الوضع اوكي بتكون طبيعيه لكن المشكله مو هنا 
حمد..أجل..؟؟
فيصل..الحمد لله القلب مستقر والدكتور يقول بأذن الله ماتحتاج عمليه لكن معها الم بالكتف وسبق عرضوها 
على اخصائي عظام وحتى جراحه لكن مافيه تحسن من سنوات وانا اعاني وهي تعاني 
حمد..شوف فيصل انا بشوف تقاريرها واعطيك خبر 
فيصل..تسلم ولد العم تعبناك
حمد..ولو ماسوينا شئ 
فيصل..يالله اجل بروح اشوف شغلي وكمل شغلك تامرعلى شئ 
حمد..سلامتك الله معك
سكر فيصل من حمد وهو يفكر بساره الي انحرمت من اشياء كثيره بسبب هالمرض الي اتعب كل اهلها 
سعد ..الحين البيت انتهى الشغل فيه صح
فيصل. وانتبه لسعد ...انتهى وبكرا بينتقلون عندنا 
سعد..ابتسم يااخي حرام عليك عقدتني بحياتي 
فيصل. وهو يبتسم ....اقول سعد شرايك ترجع معي بالبيت وتسهر عندي
سعد..لا الحبيب ماني ناقص كلام الوالده تقول لي ماتغديت ولاتتعشاء بالبيت وبعدين والله اشتقت لامي 
فيصل..ههههههه الله يخليها لك يالله اجل انا بروح مشوار وبعدين بروح للبيت انام 

انتهى فيصل من شغل البيت الجديد لاخوانه واشترى حمد البيت واتفق مع خواته انه يروحون الاربعاء لشرقيه 
حتى ينتقلون معه لرياض بشكل نهائي ..ا

نتقتلت العنود وهي تحس انها تفارق روحها وحتى اماني وسلمان 
لكن الي خفف عليهم انهم منتقلبين عند اخوانهم الي حبوهم من اول لقاء بينهم لكن العنود غير تحس انها بتترك
روحها هنا حياتها آمالها ذكرياتها هنا بكت هنا تعبت هنا تحملت وصبرت واهنا ضحكت ذكرياتها بهالبيت لكن بالاخير حست بالراحه 
لانها د على كثر ماكانت خايفه من رد فعل اخوان سلمان الا انها ارتاحت من المسؤليه تحس فيه ناس 
شاركوها هالمسؤليه الي تعتبرها اختبار كبير لها ..

بالصباح صحى سلمان بدري وهو مبسوط لانه بيشوف اخوانه وخواته وفطر بسرعه 
سلمان..عنوده بروح اشوف اخواني
العنود..تعال سلوم 
سلمان..شوي بس عنوده 
العنود..بسرعه عشان ماتتأخر عن المدرسه 
طلع سلمان يركض وصادفته ساره وسلم عليها 
سلمان..وين محمد 
ساره..كلهم داخل 
راح سلمان ودخل وحصلهم موجودين غدير وحمد وام فيصل وراح حب راس ام فيصل وجلسته جنبها
ام فيصل وتبتسم له ..اجلس افطر حبيبي 
سلمان..فطرت بس بسلم عليكم فيصل وينه
ام فيصل..فيصل مايصحى الحين بعد ساعه
سلمان..طيب انا بروح للمدرسه 
محمد ويأشر له وهو طالع ..سلوم شرايك اوصلك للمدرسه
ام فيصل..واماني يحطوها البنات معهم والعنود لاتطلع 
محمد..يالله روح قول لخالتك
سلمان..اسمها عنوده ياحظي بروح اقولها 
محمد..ههههههههههه طيب يالله


ومر اسبوع واماني مبسوطه مع خواتها وخصوصا ساره وبيوم كانت ساره واماني يسولفون 
ساره ويدها على قلبها ..اماني روحي نادي فيصل
اماني بخوف..ساره شفيك تعبانه
ساره..لا بس نادي فيصل بسرعه
طلعت تركض ونادت فيصل الي طلع لغرفة ساره 
فيصل..حبيبتي سونه شفيك
ساره..لاتخاف لكن احس ببداية تعب
فيصل..أخذتي دواءك اليوم
ساره..أخته
فيصل..أماني وين امي 
اماني..ماادري الظاهر عند الجيران
فيصل..وغدير
اماني..نايمه 
فيصل..اسمعي ماابي احد يعرف والا اقولك اتصلي على خالتك وقولي لها اذا سالت 
امي عنكم تقولها انك طلعتوا تتمشون معي 
اخذ فيصل اماني وساره وراح للاسعاف بمستشفى الامن واتصل على حمد الي ينتظره
اخذوا ساره داخل ومعها اماني 
حمد..لاتخاف فيصل مابيصير الا كل خير
فيصل..يارب
حمد..ارتاح وانا طالع اشوف الوضع 

جلس فيصل هو واماني وهو على اعصابه ساره غاليه عنده كثير ولابيتحمل اذا صار فيها 
شئ ..شوي ويطلع حمد وهو مبتسم استبشر خير فيصل 
فيصل بخوف ..طمني..؟؟
حمد..تطمن كل شئ اوكي القلب مستقر ولافيه اي شئ لكن يافيصل اذا ماخاب ظني فيه ظعف 
بأعصاب اليد وتحتاج فحوصات حتى اتأكد
فيصل..يعني......؟؟
حمد..الحين تقدر تطلع الوضع مستقر لكن خلوها ترتاح لكن انا بشرف على علاجها بشرط 
انك بكرا او بعده ترجعها راح تنام عندنا يومين حتى نتأكد من الفحوصات والاشعه 
فيصل..يعني الحين مافيه شئ حمد
حمد..مافيه اي شئ تعب بسيط لاتخاف 
فيصل..الله يطمنك والله طلعت من غير مااحد يدري احد حتى امي 
حمد ويبتسم له ..ادخل تطمن عليها وانا بخلص لك الاوراق 
فيصل..تسلم تعبتك
حمد..روح شوف اختك يالله احنا اهل 

فيصل دخل على ساره ووقف عن الباب ويناظرها
فيصل..مابدخل ولابسلم كذا تخوفيني عليك
ساره بأبتسامه..اسفه حبيبي
اماني..والله مت من خوفي عليك حتى انا 
ساره..تسلين ياقلبي انتي والله 
فيصل..يالله حبايبي بنمشي الغاليه مافيها الا دلع بنات
اخذ فيصل خواته ورجع للبيت لكن ساره واضح عليها التعب 
فيصل..الحين امي عند الباب اكيد 
اماني..عطني اتصل بالعنود اشوف الوضع
اعطاها فيصل جواله واتصلت
العنود..الو
اماني..هلا العنود
العنود..وجع ان شاء الله وينكم طمنوني شصار
اماني....ههههههه شوي شوي 
العنود..وين ساره 
اماني..احنا بالسياره راجعين وهي بخير بس خالتي عرفت 
العنود..لا اتصلت تسأل عنكم وقلت لها انكم طالعين وانا بنام قلت اجلسي وغيري جو
اماني..كفوا عنوده شاطره
العنود..اقول اموون 
اماني..ايوه
العنود..مع السلامه
اماني..شفيك
العنود..ولاشئ مع السلامه 
اماني..مع السلامه

قالت لهم اماني شو صار لكنها استغربت من العنود شو فيها حستها مو على بعضها 

رجعت ساره وارتاحت والاخت غدير نايمه ماتدري عن شئ تطمن فيصل على ساره وبدل
ملابسه وطلع بسرعه لسعد الي ينتظره لكن وهو طالع صدم بوحده داخله بعباتها 
وطاحت الطرقه الي مغطيه عيونها وكانت لابسه كالعاده برقع 
فيصل للحظه ركز على عيونها حس العالم كله بعيونها وبسرعه تدارك نفسه ونزل عينه
فيصل..اسف اسف ماانتبهت عن اذنك 
طلع فيصل والعنود ظلت بمكانها لاهي قادره تتحرك ولا حتى تتنفس غير ريحة عطره 
الي من قوتها تحسها بعباتها
الجزء السادس 

طلع فيصل وهو بعالم ثاني وركب مع سعد ولا حتى قال السلام
سعد..مع يهودي راكب سلم
فيصل وهو يتنهد..السلام عليكم 
سعد..ويقلده ويتنهد..وعليكم السلام 
سعد يناظر فيصل الي واضح انه مو طبيعي..الحبيب شفيك 
فيصل وباانبهار..اول مره اشوفها شئ مو عادي سعد شئ خرافي 
سعد....ههههههههههههههههههههههههههاايي
فيصل..اضحك شعليك انت 
سعد..مع اني مااعرف عن من تحكي لكن فيصل شكلها بنت و انت ماتشوف احد فااي وحده بتعجبك
فيصل ويناظره بطرف عينه ..ماشفتها بس عيونها شئ عالم مختلف 
سعد....ههههههههههههههههههههههه عيونها وسوت فيك كذا من هالملاك الي نزل من السماء 
فيصل...الخاله
سعد..هههههههههههههههههههههههههه والله انك نكته يافيصل الحين مالقيت الا خالة اخوانك
فيصل..اقول حرك خلينا نشوف الشباب 
سعد..طيب طيب سكت سعد عن صاحبه وخلاه بعالمه يفكر 

دخلت العنود وهي مو على بعضها من الي صار وصادفتها غدير 
العنود وحتى ماتحس بالارتباك ..بدري لا ارجعي نامي 
غدير..هههههههه ياشيخه صارت تطورات وانا نايمه
العنود..ادري لكذا انا جايه وينها ساره 
غدير..بغرفتها عندها اماني 
العنود..بطلع اتطمن عليها 
غدير..اوكي وانا بجيب عصير واجي لكم 
دخلت العنود وسلمت عالبنات ووصلت غدير بالعصير 
اماني..تخيلوا منو الي كشف على ساره
ساره وجهها احمر ولاهو عاجبها الوضع 
غدير..ميين
اماني..حمد ولد عمي 
تقوم غدير وتجلس عن ساره..قولي لي شصار بسرعه بالتفصيل
العنود..ههههه حرام البنت احترق وجهها خلوها ترتاح وبعدين بتعرفين كل شئ 
ساره..لااجلسوا ماصار شئ اصلا ماكنت حاسه فيه ولاعرفت الا بالاخير انه هو حمد
غدير وباابتسامه..بس
اماني وتلتفت على العنود الي ماهي معهم ..العنود شفيك ..؟؟
العنود..ولا شئ اموون غدير تعالي معي شوي ابيك بسالفه 

طلعت غدير والعنود بغرفت غدير ووصل محمد وسلمان وراحوا بغرفة ساره
محمد..سلامتك الغاليه بشريني عنك
ساره..الحمد لله بخير 
سلمان وجالس عندها عالسرير..سارونه انتي تعبانه
ساره..شوي
سلمان ويحبها..انا احبك كثيييير
محمد..هههههههه وانا 
سلمان..انت احبك كثيررررررر
اماني..سلوم شفت عنوده
سلوم .ايه شفتها تو عن غدير 
اماني..محمد وين رحت انت وسلمان
محمد..رحنا الي تبين ملاهي للسوق هههههههههههه حتى المعارض اخذته 
سلمان..وين فيصل 
ساره..طلع شوي وبيجي
ويدق جوال ساره واخذه سلوم ..برد ساره 
ساره باابتسامه بعد ماعرفت المتصله..رد وجننها 
محمد..مايصلح انا 
اماني ..مين ساره 
ساره وهي تضحك ..خليه يرد وتعرفين 
سلوم..الوو
المتصله..هلا والله سلومي شلونك
سلمان وهو يضحك ..طيب من انتي
المتصله..ماعرفتني زعلت خلاص 
سلمان..لا لاتزعلين بس قولي انتي مين 
المتصله..من عندك اول 
سلوم..عندي محمد وساره واماني 
المتصله..وناسه اجي عندكم هههههههههههه
سلوم وهو يضحك ...عرفتها عرفتها انتي شوق 
اماني...ههههههه توقعت هالسوالف ماتطلع الا منها 
شوق..ايه شوق بجي عندكم ماعندي احد 
سلوم..طيب الحين بجي انا ومحمد ناخذك
ساره واماني يضحكون على شكل محمد 
محمد..سواقك انا ماكفاك الدوره الي عملنها اليوم 
سلمان..شوق ماعندها احد 
محمد..خلها تنام احسن
سلمان..يقول محمد نامي 
محمد...هههههههههههههههه والله انك فضيحه خلني اطلع احسن 


اما بغرفة غدير العنود كانت تتكلم معها بموضوعها 
العنود..بعد مااستقريت هنا احس المسؤليه خفت يعني اماني توصلونها معك ونفس الشئ سلملن
والظهر نفس الشئ يرجعونهم الشباب يعني بصراحه مليت 
غدير..العنود مافهمت 
العنود..بتوظف شرايك
غدير..ههههههههههههههههه وين بتحصلين وظيفه 
العنود..حصلت 
غدير..حصلتي ..,,؟؟
العنود..وحده من صديقاتي خالها موظف بمستشفى ويقول فيه وظيفه لي بالقسم النسائي للملفات
غدير..لكن اختلاط صح
العنود..يعني انا وظيفتي بقسم الملفات 
غدير..والله يالعنود انت حره برأيك لكن اذا تبين رأئي ماافضل 
العنود.. محتاره الحين موعد نوم سلوم ناديه الله يخليك 

طلعت العنود وسلمان وعالساعه تسع رجع فيصل وحصل امه معصبه عليه لانه ماقال لها عن تعب ساره
لكنه عرف يراضيها وقال لها عن كلام حمد 
غدير..يعني ساره بتدخل المستشفى 
محمد..ايه بس يومين صح
فيصل..على كلام حمد يومين 
ام فيصل..الله يجزاه خير 
غدير..يمه العنود ماقالت لك انها بتتوظف 
فيصل ومحمد مركزين مع غدير 
ام فيصل..لا والله هي بتتوظف 
غدير..الى الحين مو اكيد
فيصل..وين بتتوظف
غدير..بمستشفى
محمد...نعم نعم 
غدير..شفيك مستشفى قلت 
ام فيصل..شو بتتوظف بمستشفى يابنتي 
غدير..بالقسم النسائي بقسم الملفات 
محمد..ماله داعي وظايف المستشفيات كلها اختلاط
ام فيصل..محمد احنا مالنا كلمه عالبنت 
فيصل..وبتكون محجبه او منقبه ان شاء الله 
غدير..كأنك تتريق فيصل صح
فيصل..اكيد اتريق بالله عليك شو هالكلام اذا بتتوظف انا اوضفها بأي مكان الا المستشفيات 
ام فيصل..فيصل ابوي شفيك
فيصل..ولا شئ سلامتك الغاليه 
ام فيصل..لو توظفت البنت حاشمه عمرها واكيد بتكون منقبه
فيصل يقول بخاطره وهذا البلاء..يمه انا ماقلت شئ واعرف ان فيه موظفات بالمستشفيات 
حاشمين نفسهم لكن انا ماافضل صح مالي كلمه لكنها يمه هي الي ساكنه مع اخواني 
غدير..بس يافيصل البنت ماهي مقصره وكلنا شايفين اهتمامها بسلمان واماني
فيصل..خير ان شاء الله عن اذنكم
طلع فيصل..وهو معصب 
محمد..بصراحه مالها داعي 
ام فيصل..الله يخليك ابوي لاتكمل انت الي قاله اخوك يكفي شو هالحكي واذا اشتغلت 
بالمستشفلى اقول روح مع اخوك ماعندكم سالفه ولا كانهم متعلمين وفاهمين يلله اشوف روح عنده
طلع محمد هو يضحك وراح لفيصل 
محمد..الحبيب الوالده طلعت كل شئ علي يعني بالعربي تهزءت 
فيصل..هههههههههههههههههههههه زين ربي رحمني اني طلعت 
محمد...صادقه غدير بتتنقب البنت ومحترمه نفسها
فيصل. طلعت منه الكلمه ...حمود هنا المشكله 
محمد مو فاهم ..شلون يعني تكشف تبيها 
فيصل..اقول اتكل على الله خلني اشوف شغلي 
محمد..الظاهر اليوم العالمي لطرد محمد اليوم 
طلع محمد وترك فيصل يفكر بهالموضوع الجديد 

فيصل ماعجبه ابدا موضوع وظيفة العنود لكن موضوع ساره غلب هالموضوع وسيطر على فكر فيصل 
واتفق مع امه انه السبت تدخل المستشفى ووافقت ..لكن الي صار ان ساره هي الي رفضت 

اما العنود بعد مانومت سلمان ظلت تفكر بالموقف الي صار مع فيصل وكيف ان هالشخص رغم قوته
الا انه مع سلمان وامه خصوصا مختلف بأسلوبه بضحكه بكلامه كيف هالشخص قدر يتصرف ويتخذ
قرارات سريعه وبثقه ومع هذا استغربت ليه ماهو متزوج الى الحين مو ناقصه شئ وبعدين ابتسمت لنفسها 
ورجعت عند البنات الي كانوا بغرفة ساره لكن غدير بغرفتها فراحت لها العنود 
اما بغرفة ساره..
اماني..سارونه ليه حبيبتي 
ساره..اماني مااقدرمااقدر 
اماني..سارونه حبيبتي احنا خوات وصديقات قولي لي ليه
ساره..مااقدر ادخل وحمد يشرف على علاجي افهمي 
اماني وهي تحاول ماتبتسم ....طيب ليه
ساره..امون انتي فاهمه لاتستخفين دمك يادبه 
اماني..ههههههه طيب شو الفرق ماكان المشرف على علاجك دكتور رجال 
ساره..بس مو ولد عمي 
اماني.. ايوه قلتي لي ..سارونه لكن شلون بتقنعين خالتي وفيصل 
ساره..اكيد غدير قالت لهم 
اماني..طيب بروح اشوف العنود اكيد بغرفة غدير بخليها تجلس عندك وانا بنزل اشوف الوضع تحت
ساره..اوكي

جلست العنود عند ساره وفجأه سمعوا صوت فيصل وكان عالي خافت ساره لانها توقعت انه عصب 
على موضوعها
ساره..الله يستر
العنود وهي متفاجئه..هذا فيصل..؟؟
ساره..هذا هو اذا عصب ولد ابوه يرد عليه
العنود..الله يستر لا يدخل هنا خليني البس عباتي 
ساره..لا مو لهالدرجه يعصب صح لكن مايتهور على طول يدخل غرفته 
شوي وتدخل غدير واماني
غدير بحزن ..عجبك ساره الي صار
ساره. منزله راسها ..........
اماني..اول مره اشوف فيصل كذا صراحه انصدمت 
العنود..شصار أنا ابي افهم 
غدير ..قلت لهم وعصب قال شو هالتفكير السطحي وهي متى بتدرك وتتحمل جزء من مسؤلية نفسها
لازم تعرف انها لازم تساعدنا 
ساره مسكينه بدت تصيح وراحت لها العنود
العنود وهي حاضنه ساره..حبيبتي ساره ادري يمكن صعب ان ولد عمك يكون هو الدكتور الي يعالجك 
لكن انتي حطي صحتك بكفه وخجلك منه بكفه وشوفي شو الاهم صدقيني سارونه بالبدايه راح تحسين 
الموضوع صعب بعدين عيوني احنا نحس بمشاعرك لاننا بنات مثلك لكن اخوانك ماراح يفكرون مثلنا ولاراح يقدرون 
لكذا حبيبتي فكري زين لان الشئ الي عند البنات له اهميه عندهم تافه فكري عيوني 
غدير..بعدين ساره حمد دكتور قبل مايكون ولد عمك ولايعرفك ولاعمرك شفتيه يعني اعتبريه اي دكتور 
ساره وهي تنادي اماني..امسكيني وديني غرفة فيصل 
غدير..لا ساره مجنونه فيصل معصب ولا له داعي تروحين له الحين
ساره..لا بروح اماني مسكيني 
مسكتها اماني وراحت لغرفة الفيصل وبعد مااستأذنت دخلت عند الباب وراحت اماني 
لما شافها فيصل رحمها شكلها تعبانه لكنها معصب منها 
فيصل..نعم ساره
ساره وتحاول تمسك الباب حتى تمشي لكنها ماهانت عليه راح ومسكها وجلست جنبه 
ساره..انا موافقه يوم السبت بروح المستشفى
فيصل..ليه غيرتي رايك
ساره..لسببين الاول مايهون علي زعلك والثاني اقنعني كلام العنود
فيصل..وشو كلامها 
ساره وتبتسم وتقول اخاف مايعجبه..تقول الي انتي تشوفينه مهم ماراح يحس فيه اي رجل 
ويمكن يشوفه تافهه 
فيصل..وشو هالشئ التافه الي انا شفته 
ساره..فيصل خلاص انا موافقه وخليني اروح اترتاح بس لاتزعل 
فيصل..انا مو زعلان ولاعمري بزعل منك وانتي تعرفين لكن صحتك تهمني 
ساره..الله يخليك لي يارب يالله تصبح على خير 
مسكها فيصل لحد غرفتها ورجع لغرفته وهو يفكر بملام العنود هل فعلا الرجل ممكن يشوف 
بعض تصرفات المرأه تافه وهي تعني شئ كبير عندها ظل على هالحال لحد مانام ..


ومكان ثاني بالرياض وتحديدا بفيلا نواف كان نواف معطي ظهر لفهد وواقف ومعه العصا الي مايفارقه ابدا 
فهد..شرأيك
نواف...حمد صراحه اتذكره لما كنا صغار يعني لي سنين ماشفته 
فهد..نفسه حمد ماتغير هو حمد بطيبة قلبه واسلوبه الحلوو
نواف..لا بوقتنا كل شئ يتغير 
فهد..لا يانواف كم مره قلت لك لاتعمم 
نواف وبعد صمت ..فهد بسافر بعد يومين 
فهد بخيبة امل....والشركه..؟؟
نواف..ماشيه كل امورها اوكي لكن فعلا احس اني مخنوق هنا مااحب اجلس 
فهد وعصب عليه ..نواف حرام عليك الي تعمله اطلع العالم الي هنا نفسهم الي برا لاتحبس نفسك 
نواف وبصوت حاد....اقول مالي خلق نعيد الكلام ماغيرت رايك تشتغل معي
فهد..رجاء نواف قفل عالموضوع 
نواف..يااخي ليه هالحساسيه الزايده 
فهد..يعني اطلع احسن
نواف..خلاص تعرف من كلمني اليوم 
فهد..من
نواف وباابتسامه,,عمتي حصه تسال عننا كلنا وصلها خبر ان حمد استقر هنا
فهد..يعني اتوقع تتصل علي اجل
نواف..انا قلت لها مااعرف شئ ولا شفت حمد ولااعرف عنه اي شئ 
فهد..احسن

بالصباح استقبل سلمان كل اخوانه لانه صاحي بدري وجلس مع محمد يلعب معه بعدين 
بالاخير طلع مع فيصل عند سعد وراحوا لمزرعة سعد الي انبسط سلمان كثير فيها 

اما بالبيت الكل اجتمع في بيت ام فيصل اماني والعنود وخوات حمد نجلاء وشوق وينتظرون بنات عمهم خوات فهد
وانبسطوا كثير وخصوصا ساره الي حست بفرحه كبيره بوجود اماني وشوق الي صاروا قريبين 
لها مرره 
شوق..اقول خلينا من هالسيره وقولي لي متى بتدخلين المستشفى
ساره وتغير وجهها لما ذكرتها..بعد بكرا
شوق..الله ليه زعلتي كذا على كلام حمد انك بخير ان شاء الله
اماني..بس خوف زايد
شوق..سارونه من بينام عندك
اماي..انا بنام
ساره..عندك مدرسه فيصل مابيرضى تنامين
شوق..اجل مافيه الا خالتي 
ساره..مااتوقع بشوف غدير تعتذر عن محخاضرتها وتنام معي امي بتظل طول الليل قلقانه عالبيت والي فيه
شوق..شرايك اناانام عندك 
ساره..هههههههههههه ليت فيصل يسمعك
اماني..مابيوافق المهم محمد وينه ماشفته اليوم
شوق..تعالي انتي وياها ماشفت اخوانكم بشوفهم
ساره..هههههههههههههههههه بالوجه تقولينها
شوق..ليه الف وادور عيال عمي وبشوفهم عادي
اماني..ولايهمك تعالي معي غرفة فيصل ومحمد وشوفي صورهم
شوق..ههههههههههه لا بشوفهم بالطبيعه
ساره..روحي للمطبخ بتشوفين مع الشباك الصغير فيصل قبالك بالخيمه واذا محمد موجود 
بتشوفينه بأي وقت لانه ممكن يدخل
اماني..يالله تعالي نروح نشوف 

وعالمغرب وصل فهد ومعه امه وخواته الي كانوا حاسين بالخوف لسبب بسيط جدا هو 
العز الي كان واضح على عيال عمهم خافوا تتكرر مشكلتهم مع بنات عمتهم وتنعاد نفس المعاناة 
وقبل مايدخلون ..
خلود..عبير ليه نروح لهم ليه لازم نروح للعذاب برجولنا 
عبير..خلود تناقشنا بالبيت خلاص خليك واثقه من نفسك
خلود..واثقه والله من نفسي لكن مااثق فيهم 
دخلوا للبيت وكانت ام فيصل تنتظرهم عالباب وترحب بهم 
ام فيصل وترحب بأم فهد وهي حاضنتها..هلا ومرحبا ياحيااالله ام فهد 
ام فهد..شفتي الدنيا يانوره فرقتنا واحنا صغار واجمعونا عيالنا 
ام فيصل..الله يخليهم يارب ياهلا والله بالبنات تفضلوا 
سلموا البنات وارتاحوا من اول شئ ام فيصل طيبتها واضحه جدا وانسانه بسيطه بكل شئ بألوبها ولبسها 
عبير..هلا فيك خالتي النور نورك والله
ام فيصل..تسلمين والله 
دخلت غدير وهي مبتسمه وسلمت عليهم وانبسطت واخذتهم معها عند البنات 
دخلت عند ساره الي الكل معها بالغرفه 
عبير وخلود..السلام عليكم 
الكل وعليكم السلام 
شوق....هلا والله راحت تسلم عرفتوني انا شوق الخبله منو يقول لي خبله 
عبير....وتحضنها..هههههههههههههههههه هلا شوق وشلونك 
سلموا البنات وانبسطوا وشوي وتدخل عليهم العنود 
ناظرتها خلود بنظره جامده ماتعرف شو سببها اما عبير سلمت عليها بشكل عادي جدا 
سلمت على الكل وجلست معهم لكن حست انها غريبه بينهم هم بنات عم مع بعض 
طلعت من عندهم وهي حاسه بالغربه وهي نازله لحقتها شوق 
شوق..شفيك العنود
العنود...سلامتك بروح اعمل عصير تعالي معي 
راحت للمطبخ وجلست تسولف مع شوق وفجأه
محمد..احم ياغدير 
العنود..ماهي هنا خير محمد تبي شئ 
محمد ..وعينه على الي متغطيه معها ..هلا العنود معك احد
العنود وتبتسم..هذي شوق بنت عمك
محمد..هلا والله شلونك شوق
شوق رغم انها فرفوشه لكن استحت..الحمد لله 
محمد..الله لايهينك قولي لغدير تجيب ملف على مكتب فيصل الحين
العنود..ان شاء الله 
طلع محمد لكنه سمع شوق لما قالت..يمه مايستحي يسلم بغيت اموت 
العنود..هههههههههههه كويس مامتي ياحلوه روحي قولي لغدير
الجزء السابع ..


يوم الجمعه بالليال المفروض تروح ساره للمستشفى وبعد نقاش طويل اقنعت العنود ام فيصل 
انها تكون مرافقة ساره واماني وسلمان ينامون عندهم الكل اقتنع بهذا الرائي ووافقوا اخذهم محمد 
للمستشفى وبالسياره..
محمد وعلى باله اسلوبه جد مرره ....العنود لو سمحتي انتبهي لاختي
العنود..ان شاء الله 
محمد..وانتبهوا لانفسكم وسكروا الباب زين هههههههههههه كاني امي اليوم
ساره..والله اقولها انك تتريق عليها
محمد..هههههههههههههه والله امي عليها سوالف وش سكروا باب الغرفه زين بالشارع احنا هذا
وهي متعلمه هههههه
العنود منسجمه وتضحك على سوالف محمد الي تحسه اخوها لانه يكلمها بعفويه من غير رسميه وتكلف 
وصلهم للمستشفى وتطمن على كل شئ وراح 

وبالصباح بدري صحت العنود ولبست عباتها لانه وقت الدكتور وفيصل قال بيجي الصبح 
وفجأه دخل الدكتور والممرضه 
حمد..السلام عليكم
الكل..وعليكم السلام
حمد..كيف الحال ساره 
ساره وهي بتموت بمكانها ..الحمد لله
حمد..ساره الحين بتنزلي مع الممرضه لغرفة الاشعه حتى نشوف ونأخذ لك اشاعه اوكي
ساره. وبخوف...طيب العنود بتروح معي
حمد باابتسامه..العنود بتروح وانا نازل معك لكن بشوف المريض الي جنبك ونازل عن اذنكم 
طلع حمد..
ساره وتلتفت عالعنود ....اضحكي مو انتي الي تردين ولاانتي الي تعبانه
العنود بأبتسامه ....ساره صوتك كان يرتجف واضح انك خايفه هدي شوي
ساره..خلاص اسكتي اعصابي مو متحمله 
نزلت ساره والعنود تحت للاشعه ونزل حمد وشاف الاشعه 
العنود..دكتور ممكن سؤال
حمد..تفضلي 
العنود..ساره تنام على جنبها دائما واذا صحت بصعوبه تحرك يدها هذا يااثر عليها 
حمد..اكيد يااثر لكن لازم اتاكد اول من نتائج الفحوصات حتى الاجابه تكون اكثر دقه 
حمد ويلتفت على ساره ....ساره راح نعمل لك الحين تحليل دم 
ساره وبسرعه ..لا 
حمد رافع حاجبه...ليه
ساره..ماابي برجع للبيت 
العنود قامت لها..سارونه شفيك
ساره..ماابي رجعوني للبيت ماابي اتعالج 
حمد..ساره مايصير انتي مو طفله 
ساره وبدلع ....لاطفله ماعليه بس برجع للبيت
حمد وبهدوء ....والسبب عشان التحليل
ساره..كل شئ ماابي وبدت تصيح
حمد..خلاص اوكي الحين انتي ارتاحي ويصر خيران شاء الله 
ساره وهي تصيح ....ماابي ارتاح ولاابي اجلس ثانيه وحده هنا اتصلي بفيصل العنود مابجلس ولاثانيه هنا 
حمد واحتد صوته..لا مو بكيفك هو 
ساره والعنود تفاجؤ من رده وسكتوا حاولت العنود تهدي ساره 
حمد كلم الممرضه وطلب تعطيها مهدي حتى ماتنفعل ويأثر على قلبها وطلب العنود برا
حمد..عفوا اختي حاولي تهدينها وانا بكلم فيصل يشوف الوضع 
العنود بخوف ..ان شاء الله 
دخلت لساره ..العنود..حبيبتي شفيك ليه ماتبين تجلسين هنا
ساره..ماابي مااحب المستشفى وبعدين ليه يرفع صوته خلي فيصل يجي بسرعه 
ظلت تصيح لحد ماهدت ونامت شوي ووصل فيصل بعد مااستاذن
فيصل..السلام عليكم
العنود وهي تغطي عيونها..وعليكم السلام
فيصل وعينه على اخته ....شصار شفيها ساره..؟؟
العنود..كانت هاديه وكل شئ اوكي لكن لما قال لها الدكتور عن تحليل الدم بدت تصيح 
وتقول ماتبي تظل بترجع للبيت 
فيصل..انا لله وانا اليه لراجعون معقوله ياساره الى متى هالخوف من الابره
العنود بااستغراب..تخاف
فيصل..ايه تخاف من الابره لازم امي او انا نكون معها حتى ترضى
العنود..صح كانت تقول اتصوا بفيصل والدكتور قال بيكلمك
فيصل..اوكي انا طالع لدكتور واذا صحت عطيني رنه الله لايهينك
العنود..ان شاء الله 
طلع فيصل لحمد وقال له كل شئ وفهم حمد الموضوع واتفق معه انه يعمل لها التحليل بوجود فيصل 

اما في غرفة البنات في بيت فهد كانت عبير وخلود يسولفون عن بنات عمهم 
خلود..شرأيك فيهم
عبير..طيبين واحلى مافيهم شوق الخبله والله ذكرتني بأيام زمان لما كنا مع بعض ببيت جدي
رغم القهر والظلم الا انها تحاول تكون مبسوطه حتى لو تنظرب اخر شئ 
خلود..ايه والله شوق خبله ماخذه الحياة ببساطه لكن شكلها كان جنان ولبسها حلو تغيرت كثير
عبير..مسكينه ساره بصراحه كسرت خاطري 
خلود..ساره شكلها انسانه مسالمه حتى اماني حبوبه بس ثنتين ماادري ماارتحت لهم
عبير..مين 
خلود..غدير والعنود
عبير..بالعكس هالثنتين ونجلاء بعد شكلهم مع بعض على طول 
خلود..يمكن لانك قريبه من سنهم لكن ماارتحت لهم 
عبير..عموما احنا هذي اول مره نشوفهم وان شاء الله نتعرف اكثر عليهم
خلود..ام فيصل طيبه وبصراحه ماكأنها انسانه عايشه بالعز كله بسيطه مره
عبير..ام فيصل واضح انها تحترم سنها ولبسها لايق عليها وبعدين اي عز الي تحكين عنه
خلود..يعني بتقنعيني انك ماتمنيتي تكوني ساكنه بمثل بيتهم او لابسه مثل ساعاتهم 
عبير..خلود لاتكونين جاحده فهد مو مقصر معنا وانتي عندك خير 
خلود..على عيني وراسي فهد صح مايقصر بس حتى انا اتمنى اكون مرتاحه اكثر
عبير..الكلام معك ضايع طفي النور خلينا ننام 

صحت ساره وقالت لها العنود ان فيصل وصل فرحت كثير بس خافت بعد لانه اكيد عصب عليها 
وصل فيصل للغرفه وجلست عنود على الكرسي البعيد حتى ياخذ راحته مع اخته وهو جلس جنب ساره

فيصل..سارونه حبيبتي راح نعمل التحليل قبل اطلع طيب 
ساره..ان شاء الله 
فيصل..طيب الحين بتوصل امي وخواتك ماابي امي تقلق 
ساره..لا خلاص مابقول شئ بسكت 
فيصل..سارونه تبين شئ محتاجه شئ اجيبه لك 
ساره..سلامتك ماابي الا اني ارجع للبيت 
فيصل..ردينا بتطلعين ان شاء الله 
العنود كانت تراقب فيصل وساره وتمنت ان عندها اخ يخاف عليها ويسأل عنها ويهتم فيها 
مثل اهتمام فيصل ومحمد بخواتهم سرحت بعيد بأفكارها ولاحست بفيصل لما طلع ..

بالبيت جلس فيصل مع امه ومحمد وخواته
محمد..هاا ام فيصل ماقلتي لنا رأيك
ام فيصل..والله ياولدي ام فهد انا اعرفها عشت معها وعرفتها كانت قريبتنا ومااقول فيها الا كل خير 
بس ام نواف والحق يقال مااعرفها انا سمعت ان عمك تزوج من بنات خاله وانا مااعرفها ولااقدر
اقول الا ان نواف ولد عمكم ولازم تساعدونه
غدير..يمه تصدقين ان عمتي حصه تكلم نجلاء وشوق من فتره لفتره
ام فيصل..فيها الخير زين تسأل عنهم
اماني..لا خالتي شوق تقول تكلم وتخانق معهم على اي شئ وتقفل 
محمد..هالانسانه ودي اشوفها 
غدير وبسرعه ....شوق ..,؟؟
محمد...هههههههههههههههه ماهي شينه ماعندي مانع 
غدير....تصدق صادقه سارونه تصلح لك 
محمد ويقرب لامه...يمه بتزوج 
ام فيصل....ههههههههه تزوج 
محمد..والله خلاص اخطبوا لي 
فيصل ويلتفت له ....تتكلم جد 
محمد..بصراحه ايه ابي اتزوج 
ام فيصل..وانت يافيصل 
فيصل باابتسامه..انسي امري الغاليه 
ام فيصل..محمد اذا تحكي جد ماعندي مانع 
محمد..اتكلم جد الجد 
غدير..من بتتزوج طيب من سعيدة الحظ 
محمد..اول شئ ماابي وحده نكديه وطبعا حلوه وغير كذا تحب امي 
ام فيصل..هههههههههههههه وليه تحبني خليها تحبك وهذا يكفيني 
محمد..لانك اغلى مابحياتي كلها لازم تحبك
فيصل..المفرض على كلامك الي بتتزوجها نكون نعرفها حتى تكون تحب امك
محمد..ههههههههههههه دائما فاضحني يااخي 
فيصل..ليه تلف وتدور قول الي بخاطرك على طول 
ام فيصل..من هي الي تبي تتزوجها
غدير ومتحمسه تبي تعرف 
محمد ويلتفت على غدير واماني ...ودي اقهرهم بكرا بقولكم 
غديرواماني ....لا لا 
غدير..حمود قول حرقت اعصابي 
محمد..الحين بقول اسم خطيبتي وانتي تقولين حمود استحي
غدير..ان شاء الله بس قول 
محمد..احم احم 
فيصل..اخلص ماصار اسم
محمد..لو سمحت كله الا خطيبتي 
ام فيصل..بطلع واتركك الحين
محمد..لا خلاص بقول ..شوق بنت عمي 
الكل تفاجأ
فيصل..شوق بنتعمي اخت حمد صح ماامدك عرفتها 
محمد..مايحتاج من كلام البنات شكلها حبوبه وخلاص هذا شئ حلوماسمعنا رايك الغاليه 
ام فيصل ..شرايكم بنات ..؟؟ 
محمد..يمه ابي رايك انتي مو البنات 
غدير..شوق ماعليها كلام لكن هي الصغيره
ام فيصل..شوق طيبه وحبوبه بس هي الصغيره
فيصل بأستغراب ....واذا صار 
ام فيصل..مااعرف تبي اكلم اختها كلمتها ماعندي مانع 
فيصل..محمد انا اشوف نكلم حمد لانه يعرف خواته وكيف يوصل لهم الخبر 
محمد..ماعندي مانع موافق كلمه انت اول 
فيصل..ان شاء الله 

بالمستشفى كانت العنود جالسه تسولف مع ساره 
العنود..طيب وكيف كل هالسنين ماعرفتوا شئ 
ساره..حاولت امي لكن جدتي تصدها بعدها تركتهم وتفرغت لتربيتنا لكن فيصل كان 
بعد الجامعه يشوف ابوي بااستمرار ويكلمه على امل انه يرجعه لصوابه لكن الله يرحمه
العنود..بصراحه خاتلي وفيصل احس انهم تحملوا كثير
ساره..امي تحملت وعانت كثير وفيصل بعد انحرم من اشياء كثيره كله لخاطرنا 
العنود..طيب ومحمد شو كان دوره
ساره باابتسامه..محمد طيب وحبوب حاول يساعد فيصل لكن فيصل رفض الا بعد مايتخرج 
والحين محمد معه بنفس الشركه 
العنود..الله يخليكم لبعض
ساره ..العنود بسالك بس لاتزعلين مني
العنود..مابزعل قولي
ساره..انتي مشاء الله حلوه ومتعلمه ليه ماتزوجتي 
العنود..اتزوج مافكرت بهالموضوع ابدا كيف اتزوج وانا مسؤله عن اختي الي ظلت اربع سنين تعبانه 
وبعد وفاتها تحملت مسؤلية عيالها صعب افكر بالزواج وكان شبه مستحيل
ساره..والحين..؟؟
العنود..الشيخه جايبه لي معرس 
ساره...هههههههههههههه ياليت 
العنود..اذا الله كاتب لي اتزوج بتزوج لكن الحين انا مرتاحه ان اماني وسلمان مع اخوانهم رغم اني مااتخيل 
نفسي بعيده عنهم 
ساره..ان شاء الله مابتبتعدين عنهم ابدا

في بيت سعد 
سعد..هلا والله ومرحبا نور البيت والحي والرياض كلها بوجودكم
فهد..تسلم يالغالي منور بوجود الطيبين امثالك
فيصل..حمد كيف مرضتنا بشرني عنها 
حمد بخاطره مستغرب من الحريه الي تكلم فيها فيصل عن خواته صح مايردد اسماءهم كثير لكن يتكلم 
بفخر وثقه عنهم 
حمد..نقول ان شاء الله خير بس هي تساعدنا شوي وبكرا ان شاء الله النتايج
فيصل..خير ان شاء الله 
سعد..فيصل اسمع كلامي وخلينا هالاجازه نسافر برا منها نشوف علاج لاختك ومنها نغير جو
حمد وبصوت عالي ....تعال انت وياه تغيرون جو كيفكم لكن علاج ليه علاجها عندنا الحمد لله 
فهد..هههههههههههههه يالله حمد واعرفه يعشق تراب ديرته والي قاهرني شلون تغرب عنها هالسنين
حمد..آه ليه تفتح جراح قديمه كل ثانيه برا السعوديه وبرا الرياض كانت دهر بالنسبه لي
فيصل..خلاص انسوا الي راح وخلونا عيال اليوم 
سعد..ترى الحين بفتح جراحي انا وبعدها عاد نغرق بدموعكم 
حمد..ههههههههههههههههه الظاهر كلنا ماضينا حزين
فيصل..شباب بكرا السهره عندي عشان نقرر كيف نطلع نواف من عزلته 
فهد..انا امس شايفه تقريبا يوميا اشوفه كلمته عن حمد وفرح كثير انه رجع ولاعنده مانع يشوفه 
فيصل..حلوو حمد تروح له وبعدها تمهد له حتى انا اشوفهوبعدها نطلعه من عزلته 
حمد..اوكي والحين اسمحوا لي تأخرت
سعد..اي تأخرت تو الوقت
حمد..لا مااقدر الاهل ماعندهم احد اعذروني
سعد..معذور ولاتقاطع مر علي اي وقت 
حمد..ابشر ان شاء الله مع السلامه شباب 
طلع حمد وطلع بعده فيصل وفهد الي ملراحوا للبيت ظلوا يتمشون ويسولفون
فيصل..فهد بسألك البيت الي انت فيه ملك
فهد وبكل اعتزاز..الحمد لله
فيصل..ماعندك نيه تأخذ بيت دورين 
فهد..فيصل اختصر الموضوع وقول الي عندك 
فيصل..بصراحه استغربت انك مأخذ دور لكن توقعته اجار وبما انه ملك عندي لك رأي
فهد..تفضل
فيصل..بيتك يجيب مبلغ حلوو تقدر تدفعه مقدم لبيت وتسكن والباقي اقساط لعدة سنوات تنتهي تمليك
فهد..فكرت لكن راتبي مايحمل ادفع منه خمس الالاف او اكثر 
فيصل..اها 
فهد..فيصل انت قلت هالكلام لانك رجل اعمال او لسبب اخر
فيصل..مافهمت شو قصدك
فهد..فيصل انا انسان اعرف امكانياتي وراضي فيها واذا البيت الي شفته كان اقل من المستوى
فيصل..يقاطعه..افا عليك يافهد لا والله مو هذا قصدي والمظاهر ماهي دليل لاتزعل وانااخوك 
انا لما قلت كذا توقعت هالشئ يسعدك لانك اكيد بتتزوج وتحتاج بيت اكبر ولاهو قصدي الي جاء في بالك
فهد..من قال اني بتزوج انا عندي مسؤليات اهم من الزواج
فيصل..الظاهر كلنا ماراح نتزوج الحبيب نفس حالتي
فهد..انا ماني ناقص مسؤليه
فيصل..ربك يسهل ياشيخ
فهد..ان شاء الله

بالمستشفى ساره كانت بالغرفه والعنود كانت بدورة المياه ودخل الدكتور مع الممرضه
حمد..السلام عليكم
سمعته العنود وفضلت انها ماتطلع 
ساره..وعليكم السلام
حمد..كيفك اليوم ساره
ساره..الحمد لله 
ساره بخجل ....انا اسفه دكتور عالي صار امس
حمد.اولا ياليت تقولي لي حمد لاني ولد عمك وبعدين المفروض انك قلتي انك ماتبي ابره
ساره نزلت راسها وسكتت وابتسم حمد 
حمد..عموما ماصار شئ والنتايج طلعت 
ساره وبخوف....شصار
حمد..كل شئ اوكي عندك ضعف بالاعصاب باليد تحتاج علاج دوائي وعلاج طبيعي 
ساره بخيبة امل....يعني بجلس بالمستشفى
حمد..الله لهالدرجه مستعجله لا مابتجلسين يوم وراء يوم تجين تعملين علاج طبيعي 
ساره..ان شاء الله 
حمد..تامرين على شئ
ساره..طيب والقلب 
حمد..قلبك كذا ويااشر بيده كملي العلاج وبعدها بتكوني طبيعيه لكن من غير انفعالات متطرفه 
راح تكملين الشهرين بالدواء وبعدها بتظلين 6 شهور من غير علاج اذا كل شئ اوكي نقول 
الحمد لله انك تجاوزتي مرحلة هالخوف وتقدرين تعيشين بشكل طبيعي 
ساره..ان شاء الله 
طلع حمد لكن هالمره بصوره حلوه لبنت عمه ساره شاف بوجهها لما رفضت التحليل غضب طفله
خوف طفله والحين يشوف فيها براءه وحنان وخجل وجمال ابتسم لتفكيره وراح يكمل شغله 


بالليل جاء فيصل يأخذهم وهم بالسياره 
العنود..اخ فيصل سلمان شلونه ماكلمني 
ساره..العنود..بطلبك طلب
العنود..امري
ساره..لاتقولين اخ فيصل احس كأني بمحاضره عادي قولي فيصل 
استحت العنود وفيصل ضحك 
فيصل..سلمان بخير وعافيه صح ازعجني من كثر مايسأل عنك لكن بتحصليه الحين ينتظرك
وصلوا للبيت وفعلا اول مادخل فيصل السياره ونزلت العنود طلع سلمان يركض ونزلت له وحضته 
ابتسم فيصل لبراءه الطفل ودخل لمجلس 

بالبيت قال فيصل للكل انهم معزومين بمزرعة سعد صديقه يوم الخميس اقنعوا العنود انها تروح معهم
ووافقت انبسطوا كثير 
يوم الخميس وصل حمد وخواته والبنات جهزوا وام فيصل لكن الي صار ان فيصل رفض السواق يروح
فيصل..الحين انا بسيارتي ومحمد نفس الشئ ليه السواق زيادة قلق
ام فيصل..ياابوي البنت تستحي 
فيصل..يمه المسأله ماهي يوم او اثنين لازم تتعود عالوضع 
محمد..بعدين يمه ماني رايق ارقب هالسواق الي يمشي 40
غدير..طيب انا بروح اقول لها 
طلعت غدير هي وساره وراحوا للبيت عن العنود
البنات..هلا العنود
العنود..اهلين جاهزين 
غدير..عنوده بقول لك شئ
العنود ..قولي 
ساره وتروح عند العنود..الله يخليك خلينا نطلع كلنا مبسوطين وانتي اول وحده
اماني..شفيكم قولوا
غدير..فيصل ماوافق السواق يروح يقول سيارتنا تكفي 
العنود باابتسمه ..فيصل يحق له يقول الي يحب لكن مو شرط اني اتقيد فيه
كانوا متوقعين العنود مابترضى اماني جلست عالكنبه حست ان الموضوع بيطول
ساره..العنود فيصل مايقصد كذا لكن بيكون طوال الطريق عينه على سيارة السواق 
العنود..انا من الول قلت مابروح لكن اتم الله يهديكم 
غدير ..العنود لاتصعبين الموضوع الله يخليك
العنود..اسفه غدير اماني وسلمان موجودين عن اذنكم وطلعت للمطبخ 
اماني بخيبة امل..لا مااروح من غير العنود
غدير..والله مشكله بروح اقول لامي تتصرف قالت لامها وراحت ام فيصل للمجلس 
طلع فيصل..جاهزين
ام فيصل..جاهزين بس السواق بيروح والبنت بتركب بسيارتها
فيصل ورافع حاجبه..يعني عناد
ام فيصل..لا البنت رفضت واخوانك مو رايحين من غيرها ليه هالعوامه 
فيصل..خير ان شاء الله يالله مشينا 
طلعت العنود وركبت مع السواق ورفضت ان اماني او سلمان يركبون معها ركبوا مع محمد
وغدير وامها مع فيصل وهم بالطريق 
ام فيصل..والله مسكينه هالبنت لحالها مع السواق 
ووقف فيصل فجأه واستغرب محمد وحمد والسواق والكل وقف معه 
فيصل..لحالها مع السواق
غدير..معها الخدامه 
فيصل..معها جوال 
غدير..ايه 
فيصل..تعرفين الرقم 
غدير بخوف ..ايه
فيصل ..انزلي معي واركبي معها 
نزل فيصل وغدير والكل استغرب تصرفه الا امه تعرف فيصل اكثر من نفسه ركبت غدير مع العنود 
غدير....ههههههههههههههه والله اخوي اطيب منك
العنود..واضح

وصلوا للمزرعه ورحبت فيهم ام سعد وهي تعرفهم من زمان دائما تزورهم وتعودين على سوالفها 

وجلسوا ابنات مع بعض مبسوطين وخصوصا بوجود شوق الخبله الي معطيه الجلسه جوو حلو 
اما ساره ماكنت تقدر تتحرك كثير لانها مازالت تعبانه واماني على طول معها اما عبير ساعه 
تكون طبيعيه وتسولف وفجاه يحسون انها تسافر لدنيا ثانيه واذا احد كلمها او سألها تبتسم بسخريه 
ولا ترد وفجأه وهم يسولفون 
خلود..الا صح غدير وين نزلتي مع فيصل وركبتي مع السواق 
غدير وتلتفت عالعنود ..انا قلت له طفشت بركب مع العنود 
خلود..غريبه ماركبت معك اماني او سلمان يالعنود 
العنود..انا الي يهمني انهم مبسوطين
خلود..وانت تنبسطين لما تكونين لحالك مع السواق
العنود..السواق معه زوجته ومو مهم اني انبسط المهم ان حبايبي مبسوطين 
عبير..الله يديم عليهم السعاده يارب وياك يالعنود
العنود..تسلمين عيوني 
شوق..وبصوت واطي..شفيك خلود عالبنت
خلود..ولاشي المفروض من الاول ركبت معها احد ماله داعي لفت الانتباه وتوقف السيارات عشانها 
شوق..اقول اسكتي احسن لاتسمع 
شوي وانتبهت غدير لام سعد تنادي عليها لانها تعتبر ساره وغدير بناتها وبما ان ساره تعبانه مافيه غير غدير 
ام سعد..غدير الله يهينك عطيني كأس مويه اخذ دواي 
غدير ..ان شاء الله 
راحت غدر للمطبخ والشيخه رايحه من غير شال على بالها ببيتهم دخلت المطبخ واخذت الكأس 
وتوها بتطلع الا يصادفها واحد وقف مكانه وهي ماعرفت شو تعمل حتى الكأس مسكته بكل قوتها 
من الخوف 
العنود....غدير غدير 
انتبه سعد ورجع على وراء وطلعت غدير بشكل ثاني 
العنود تتلفت ..شفيك بسم الله عليك 
غدير وتمسك يد العنود وتحطها على قلبها ......اسمعي 
العنود....هههههههههههههههه شصار لاتفضحين عمرك
غدير ..بعطي خالتي المويه واقولك كل شئ 


الجزء الثامن ....


قالت غدير الي صار للعنود الي صارت قريبه منها كثير رغم ان مالهم فتره مع بعض 
غدير..اكيد هذا سعد يالله لنا سنين نعرفه لكن ماتوقعته كذا 
العنود باابتسامه ..كيف توقعتيه
غدير...هههههههههههه مااعرف بس كذا ماتوقعت صراحه يجنن 
العنود..غدير اسكتي فضحتتينا 
غدير ..انا الي فضحت انتي الي فضحتي نفسك
العنود.بأستغراب ...انا شلون
غدير..الحبيب الي ينتظرك كل يوم عند باب بيتهم 
العنود بااستغراب..اي حبيب واي باب بيتهم 
غدير..احمد ولد جيرانا من غيره 
العنود..اي احمد انتي شو تقولين
غدير..امي ماقالت لك قالت لي بتكلمك امس 
العنود..غدير قولي لاتلعبين بااعصابي 
غدير..احمد ولد جيرانا له فتره بصراحه اذا رجعت اشوفه عند باب بيتهم جالس تكرر اكثر من مره
ولما قالت امي ان امه اتصلت واخطبتك عرفت ليه روميو يجلس عند البلب 
العنود وهي منصدمه وساكته .....
غدير..بروح للبنات لاتقولين لامي اني قلت لك 
راحت غدير وتركت العنود مصدومه مافكرت بالزواج ولابحياتها حلمت بشخص يحبها وينتظرها 
احتارت شو بتقول لام فيصل رغم قوتها تحتاج امها اختها اي شخص ترتمي بحضنه وينصحها 

وفجأه انتبهت على سلمان وهو راح يركب الدباب وارسلت له الخدامه تناديه 
العنود..سلوم لاتركب 
سلمان وهو يصيح..الله يخليك بركب شوي بس
العنود..سلوم انت ماتعرف قلت لك لا
سلمان ..طيب بشوفهم بس 
راح سلمان وكسر خاطر العنود لكنه مايعرف وهي تخاف عليه ظلت تراقب مع البنات من بعيد
وانتبهت لفيصل راح فجأه عند سلمان
فيصل..نزل لسملن..سلوم حبيبي ليه تصيح
سلمان وهو يصيح..مافيني شئ
فيصل ويحضنه..قولي انا فيصل مابقول لاحد
سلمان..ابي اركب دباب
فيصل وباابتسامه..بس كذا الحين تركب
سلمان..لا ماابي
استغرب فيصل..ليه ماتعرف
سلمان..عنوده تقول لا 
فيصل رفع عينه فجأه تجاه جهة الحريم توقعها تراقب مايعرف شعور غريب حسه 
لازم يعاندها الحين 
فيصل..تعال واذا قالت لك ليه قول فيصل قال
سلمان..اخاف
فيصل ..تعال معي يالله يابطل 
العنود وهي تراقب وساكته وعرفت ان فيصل عرف انها رافضه ظلت تراقب 
نجلاء..العنود شفيك مو على بعضك 
العنود..سلامتك
نجلاء..معه اخوانه ليه خايفه 
العنود..خايفه وبس 
نجلاء ..طيب 
وتقاطعها العنود وتصرخ.....لالا 
غدير..ماانتي صاحيه اسكتي فضحتينا
العنود..لا يركب كلميه غدير الله يخليك 
غدير..مابكلم احد مجنونه انتي رجال الي معه والله يذبحني فيصل 
العنود..ياشيخه روحي 
راحت لساره..كلمي على اخوك انتي او اماني سلوم لايركب مايعرف 
ساره..اسفه العنود سلوم مع اخوانه يعني شو بيعمل دباب بيركب
العنود..سحبت جوال ساره واتصلت بفيصل 
فيصل..هلا ساره
العنود وبتردد ..هلا انا العنود
فيصل استغرب..هلا خير فيكم شئ
العنود..الله يخليك لايركب سلمان مايعرف 
فيصل وارتفع ضغطه منها...بس هو بيركب معي 
العنود..حتى وبسرعه قالت اقصد هو صغير 
فيصل..خوفك ماله مبرر وسلمان اخوي ع اذنك 
قفل فيصل الخطط وانقهرت العنود منه وجلست على اعصابها وهي تنتظره يركب 
اول ماركب صاحت العنود الكل ضحك عليها الا اماني 
اماني..العنود فشلتينا ليه تصيحين 
العنود تصيح............
خلود..ليه هالخوف الحين هو مع اخوانه واكيد بيكونوا حريصين عليه 
عبير..ماعليه العنود شوي ويرجع 
شوق..والله كسرت خاطري خلاص قولوا له يرجعه لها 
ام فيصل اتصلت بمحمد 
ام فيصل..بصوت واطي قول لاخوك ينزل سلمان عند الباب خالته تصيح بسرعه ماهو وقت عناد 
محمد.....ههههههههههههههههههه ان شاء الله الوالده معصبه 
ركب محمد دباب وراح وراء فيصل قاله اول شئ رفض بعدين وافق وراح عند باب الحريم
ونزل سلمان وعلى طول طلعت العنود وحضنته وهي تصيه استغرب فيصل من الي صار 
وندم على الي عمله لكن مهما كان المفروض ماتقفل على الولد كذا 

سلمان جلس يراضي العنود الي من خوفها ماقدرة تتكلم 
سلوم..عنوده مايخوف حلوو ليه تصيحين
العنود وتحضنه..لاني احبك 
سلوم ويضحك..وانا احبك كثيير
عبير..العنود شو يعني لك هالطفل 
العنود..الأمل
غدير..شلون الامل 
العنود..مااعرف اشرحها لكم لكن سلمان هو الامل لي انا ماعندي احد الا اماني وسلمان لكذا اشوف الامل بعيونهم
وتدخل شوق فجأه وهي معصبه 
شوق..نجلاء كلمي حمد مابنرجع الحين
ساره..بتروحون الحين ..
شوق..يقول حمد يالله عنده شغل 
نجلاء..مادام عند ه شغل ما باليد حيله 
خلود..الا فيه احنا نوصلكم 
نجلاء..مابيرضى حمد وانا مابكلم اقوله
اماني..قولي لخالتي تقوله
شوق..لا بعدين يعصب علينا بالبيت انتي كلمي نجلاء 
نجلاء..دائما على راسي طيب بكلم ونشوف
اتصلت نجلاء والكل ساكت يسمع شو تقول 
حمد..هلا نجلاء
نجلاء..هلا حمد بنروح الحين 
حمد..والله ياليت لان عندي شغل 
نجلاء..طيب ماعليه
حمد..ههههههههههههههه كنت انتظر المكالمه بس وينها شوق توقعتها هي الي بتتصل
نجلاء..شوق تتسمع تنتظر الرد
حمد..اوكي فهد بيوصلكم معك مفتاح البيت 
نجلاء..ايه خلاص يالله باي 
قفلت نجلاء وقامت وقالت..يالله ينتظر بسرعه
ساره..يالله ليه اخوك كذا خلي امي تكلمه
غدير..انا بروح اقولها
شوق..يالله اطلع بعد انا مو ناقصه تهزئي 
نجلاء وتناظر شوق الي شوي وتصيح من القهر..ههههههههههههههههههه لعبت عليك وافق
شوق..يادبه ليه تحرقين اعصابي ليه ههههههههههههههه المهم اني بجلس مو مهم اعصابي الي احترقت 

جلسوا البنات وانبسطوا العنود كانت اكثر الوقت مع سلمان وتلعبه وتضحك معه او مع عبير الي تجلس معها كثير
من عرفتها نجلاء وغدير شوي معهم وشوي عند باقي البنات وبعد ماانتهت السهره طلعت ام فهد والبنات وتسأل شوق 
اختها بصوت واطي ..
شوق..اقول نجلاء بتسلمين على فهد او نركب واحنا ساكتين 
نجلاء..لا بسلم 
شوق..ياعيني من متى هالجرأه انا بقول السلام عليكم واسكت
نجلاء..نشوف 
ركبت نجلاء وشوق قبل فد يعني المهم ارتاحت منها شوق لان المفروض هو الي يسلم 
وصل فد وركب 
فهد..السلام عليكم جميعا 
الكل.وعليكم السلام
فهد..هلا ببنات عمي شلونكم
نجلاء..تمام الحمد لله 
فهد..فيه وحده مالها صوت وينها 
عبير..من تقصد خلود
خلود..لا انا توني مكلمته 
فهد..لا اقصد شوق وينك لسانك او غيرتك السنين 
الكل ضحك وشوق انقهرت منه وقالت بأخذ حقي 
شوق..لا السنين تغير الناس التقليد انا اصليه بس قلت اسكت اول خمس دقايق
خلود..مااعتقد تقدرين
ام فهد..ولا انتي تقدرين 
عبير..ههههههههههههههههه مسكينه خلود ليه تكلمين 
خلود..الحين لو انا مو معكم بالبيت كان الناس يحسبون البيت مهجور 
فهد..خلود انت نور الدنيا مو البيت 
خلود..هههههههههههه اذا بغيت تفتك من احد مدحته عشان يسكت كشفتك بس بسكت 
الكل سكت ورحل بخياله يفكر ويتذكر لحد ماوصل فهد لبيت حمد ولد عمه 
نجلاء..يعطيكم العافيه تعبناكم
فهد..ولو تعبكم راحه 
شوق..مع السلامه تصبحون على الف خير
نجلاء..مع السلامه 
الكل..مع السلامه 
انتظر فهد لحد ماتأكد ان البنات دخلوا وبعدها راح للبيت 

انتهت السهره ورجعوا للبيت وهم مبسوطين ومرتاحين 
ساره ...بصراحه كسرت خاطري العنود
محمد...سارونه اي كسرت خاطرك تصيح عشانه ركب دباب 
فيصل..مايستاهل الموضوع الي صار منها
ام فيصل..ياعيالي الم الي ربت وسهرت وتعبت والعنود ربت سلمان من هو رضيع يعني 
ارتبطت فيه مثل ولدها 
غدير..انا بالبدايه ضحكت لكن قدرت مشاعرها بصراحه 
ساره..المهم خلينا نطلع ننام
محمد..خذوني معكم 
الكل طلع ولاظل غير فيصل وامه 
فيصل باابتسامه....خير الغاليه عندك شئ صح
ام فيصل...صح عندي شيئين
فيصل..تفضلي الغاليه لو مليون انا تحت امرك
ام فيصل..اول شئ ياابوي خف على العنود لاتخليها تعدنا اغراب احنا نبي البنت تأخذ علينا 
فيصل.. ان شاء الله بس يمه سلمان اخوي ويحق لي اعامله بالاسلوب الي احسه مناسب لعمره 
وبعدين هي تبالغ بخوفها كذا الولد يتعود عالخوف 
ام فيصل..ياولدي خوفها لانها مسؤله عنه
فيصل..قبل مانعرفه كانت المسؤله
ام فيصل..صح لكن هي بحسبة امه ماهو بالسهل تقتنع تحتاج وقت 
فيصل..ان شاء اله ووالشئ الثاني 
ام فيصل باابتسامه..ام احمد جيرانا كلمت تخطب لاحمد اليوم مني
فيصل وبعصبيه..يخسى يأخذ وحده من خواتي 
ام فيصل..مابياخذ اختك يبي العنود
فيصل ومصدزم من اخبر ...العنود ..؟؟
ام فيصل..ايه العنود
فيصل وبعد تفكير لثواني..يخسى مليون مرره مايأخذها 
ام فيصل وهي عارفه ولدها...مالك رأي بزواجها يافيصل
فيصل..يمه انت شو تقولين تبيها تتزوج هالصايع 
ام فيصل..كيفها هي حره بنفسها
فيصل..من قال هي موافقه 
ام فيصل..ماقلت لها شئ للحين
فيصل..احسن ولاتقولين لها
ام فيصل..لابقول لها وهي الي تختار 
فيصل وخلاص وصلت معه..يمه الولد منتهي صايع 
ام فيصل..روح نام الله يهديك الحين
فيصل..وهو معصب وطالع..اذا رائي ماله قيمه لي تقولين لي تصبيحين على خير 
طلع فيصل وابتسمت امه وراحت تنام 

الصباح كلمت ام فيصل العنود بالموضوع والعنود كانت متردده وساكته 
ام فيصل..ليه ساكته 
العنود..خالتي انا محتاجه اتكلم معك بصراحه 
ام فيصل ..تكلمي يابنتي 
العنود..خالتي انا يمكن اختلف عن اي بنت بسني عمري ماحلمت بزوج وبيت واستقرار من عرفت 
هالحياة وانا من هم الى الثاني دائما بحالة خوف من اني افقد الناس الي احبهم اولهم اختي الله يرحمها 
وبعد وفاتها خفت ابو فيصل يحرمني من سلمان واماني الي عشت معهم كل عمري صدقيني المسؤليه 
كانت اكبر مني تحملتها رفضت اي شئ ممكن يحسسني اني محتاجه اعيش حياتي خالتي بعد ماعرفتكم 
خفت بالبدايه من الحرمان لكن الحين مرتاحه لاسباب كثيره مهما كان انا اصغر من مسؤليه بنت وولد 
لكن الحين مو قادره انا بين طفل ربيته سهرت عليه حضنته بخوفه وتعبه وبنت عشت انا وياها صديقات
خوات لمدة 18 سنه وبين وجودي بينكم كاامرأه تظل غريبه لازم افكر بالزواج مجبره سواء لهذا الشخص
او غيره صح ماني متهيئه لكن لازم احسم امري وحياتي لازم تبدأ وفراق سلمان واماني ربي بيصبرني عليه 

ام فيصل..يابني اسمعي مني هالكلام وخذيه من ام لك تعدك مثل بناتها انتي هنا بنتي مثلهم واعز العنود انتي
بنت متربيه وحلوه ومتعلمه اي شخص يتمناك ولاتبيعين عمرك لاول شخص فكري اعطي نفسك وقت عيشي حياتك
احلمي انتي صغيره يابنتي الي راح نرجعه بالامل لاتقولين خلاص بتزوج حتى استقر الزواج تهيئ شوفي 
عيالي فيصل ومحمد فيصل مايبي يتزوج لانه ماعنده استعداد بعكس محمد الي مرحب بالفكره وانا ماغصبت فيصل
ولامنعت محمد لاني اعرف الزواج استعداد وتهيئ فكري لكن هالشخص الي تقدم لك سألت فيصل عنه
ولامدحه وقال انه مو رجال ولايعتمد عليه 
العنود..خالتي خليني افكر اعطيني وقت 
ام فيصل..خذي راحتك وردي علي 

ظلت العنود تفكر بموضوع الزواج اكثر من تفكيرها بالشخص المتقدم لها كلام ام فيصل ظل ببالها 
احلمي ..احلمي هالكلمه لرددتها العنود وبعدين ضحكت وقالت لنفسها بأحلام لازم احلم اتخيل احب 
ووقفت عند كلمة ..أحب لا الحب لا البعد عنه راحه لها نامت العنود وهي تفكر بأحلامها 

باليوم الثاني كان موعد حمد مع فهد الساعه 6 المغرب حتى يروحون لنواف ولد عمهم 
حمد...تصدق فهد نواف لي فتره ماشفته لكن للحين نفس الاسلوب
فهد...هههههههههههههه نفس الاسلوب اذا جلست معه اول شئ تحسه مغرور لكن قلبه ابيض 
وصلوا عند نواف واستقبلهم عند الباب 
نواف ومعه العصا..هلا ومرحبا حيا الله عيال العم 
حمد..الله يحيك هلا والله نواف 
جلسوا الشباب يسولفون مع بعض 
حمد..نواف شفت الدنيا شلون فرقتنا
نواف..الدنيا غداره ياحمد تفرق القرايب والحبايب والاخوان 
فهد..ماعلينا من هالكلام نواف انت معزوم يوم الاربعاء 
نواف ويناظر فهد ..انت عارف اني مااطلع لعزايم
حمد..بس هذي عزيمه خاصه 
نواف..اعذروني
حمد..مابتعرف عند مين 
فهد..فيصل ابراهيم العبدالله 
نواف وبصوت عالي....فيصل ولد عمي 
حمد بأبتسامه ..بقولك السالفه 
قال حمد لنواف كل شئ ومع هذا ظل متمسك برفضه لكن حمد مافقد الامل وقال بقدر عليك

اما ببيت ام فيصل كانت ام فيصل جالسه مع ام فهد ومبسوطه تسولف لها عن ايامها وام فهد نفس الشئ
اما البنات الي بالغرفه والي بالصاله وفجأه دخل سلمان وفيصل والعنود كانت مع البنات بالصاله ماانتبهت 
لفيصل الي لفت انتباها سلمان والايس كريم الي بيده 
العنود..سلوم لاتأكل الايس كريم 
سلوم..فيصل شراء لي 
العنود..سلوم اسمع الكلام 
سلمان ويستنجد بفيصل..فيصل قول لها
فيصل..روح حبيبي خلاص 
طلع سلمان والتفت فيصل على العنود..مااعتقد ان الايس كريم مضر يااخت العنود
العنود.................
طلع فيصل وعلى طول طلعت العنود 
نجلاء.....زعلت
غدير...مااعتقد 
عبير..اخوك كسر كلمتها عند سلمان
غدير..اخوي احيانا يرفع ضغطي بس معه حق خليه يأكل ايس كريم
عبير بروح اشوفها 
طلعت عبير وحصلت العنود بالحديقه 
عبير..عنوده شفيك
العنود...........
عبير..ماصار شئ العنود
العنود..صح ماصار شئ المفروض انا مااتكلم لان مالي حق المفروض اسكت 
عبير..لا مو كذا لكن عادي مابيضره
العنود..لا بيضره سلمان انا الي ربيته واعرفه احنا ببدايه الشتاء يعني بيضره
عبير..طيب خلاص ابتسمي 
سكتت العنود وبعدين قالت تعالي معي بروح للبيت اعمل قوه طفشت وانا متغطيه هنا
عبير ..يالله 
بالمطبخ جلست عبير والعنود يسولفون 
العنود..ليه ماتوظفتي 
عبير..ماحصلت 
العنود..مليت انا من البيت 
عبير..حتى انا لكن شو نعمل 
العنود..نحلم
عبير وسرحت....لاتحلمين العنود بعدين تنصدمين بالواقع 
العنود..ياشيخه الحلم وسيلة هروب
عبير..تهربين من شو
العنود...من الحرمان
وقطعت كلامهم 
شوق,,هلا والله شو تعملون 
وقبل ماترد العنود حست بوحده حضنتها من وراها والتفت لغدير الي ابتسمت 
غدير..لاتزعلين منه 
العنود ابتسمت..قهرني
غدير..وبصوت واطي ....بس قهر فيصل يجنن مثل صاحبه
العنود..ههههههههههههههههههه اله يأخذك ياشيخهه مجنونه انتي
اماني..ضحكونا معكم 
ساره..الظاهر فيه اسرار 
العنود وتبتسم ..اسرار خاصه جدا 
شوق..والله اجل انا بقول لكم شئ شفت اول واحد من عيال عمي 
الكل..مين 
العنود..محمد
ساره واماني وغدير والعنود ..هههههههههههههههههههههههه
شوق تناظرهم..ليه تضحكون يالشيون
غدير بنظره خبيثه ....شرأيك فيه..؟؟
شوق..عينه قويه مايستحي 
ضربتها نجلاء..انتي الي ماتستحين 
العنود..هههههههههه ليتكم تشوفونها لما سلم عليها شوي وبتموت ولا كأنها هي
شوق..والله خفت اول مره اكلم غير حمد
ساره بصوت واطي ....الله يعينكم عليه 
نجلاء..حبيبي كله الا حمد 
عبير..لا الظاهر ساره كرهته لانه هو دكتورها 
خلود..وبصوت واطي لساره..خبله المفروض تحبيه
ساره وضربتها على يدها وسمعتها اماني وابتسمت لها وغمزت لساره الي صار وجهها احمر 
جلسوا البنات يسولفون ومبسوطين الا خلود الي تمنت انها مكان العنود عايشه ببيت حلو وعندها 
سواق وسيارته تحت امرها وغير كذا واضح انها مرتاحه ماديا كثير 

وهي تأشر لاختها وهم طالعين راجعين لبيت ام فيصل على بيت العنود وتقول
خلود..مو انا اولى منها بحلال عيال عمي 
عبير..الله يأخذك ياخبله فضحتينا اسكتي 
خلود..والله قهر الغريبه تنبسط بحلال عيال عمي وانا لا 
عبير..العنود طيبه وتستاهل 
خلود..طيبه لكن حتى انا اولى منها 
عبير ..اسكتي اسكتي 
وراحوا للبيت وهم داخلين شافوا فيصل ومحمد طالعين من البيت 
نجلاء..تعالوا من الي طلعوا
شوق..هذا محمد انا شفته قبل 
اماني..والي معه فيصل 
عبير..واخيرا شفنا عيال عمنا عن قرب 
خلود..وبصوت واطي لاختها ..حلوين 
ساره..لاتكونين تحشين بأخواني خلود
خلود..مشاء اله اخوانك حلوين ليه احش فيهم
شوق..افهم من كلامك انهم عجبوك 
خلود بأبتسامه ..وليه لا
غدير..تعالوا ندخل وكملوا كلامكم داخل 

دخلوا البنات وتفرقول لمجموعتين شوق وساره واماني طلعوا بغرفة ساره حتى ترتاح شوي 
وغدير ونجلاء وامل ومعهم خلود راحوا للمجلس اما العنود راحت تأكل سلمان 
بالمجلس عند البنات 
نجلاء..عبير شو تعملين بالبيت وانتي مو موظفه
عبير..ههههههه اجلس اعد النجوم 
غدير..نجلاء انا وانتي بنصير مثل العنود وعبير بعد شهر 
خلود..انا قررت مااكمل جامعه
غدير ..ليه
خلود..اذا مافيه وظيفه ليه اكمل دراستي 
وردت عليها العنود الي دخلت وهي تحكي
العنود..حتى تستلمين وظيفتك الاهم تربية عيالك والعلم لنفسك 
خلود..الحمد لله علمي حلوو يربي ديره مو عيال عن اذنكم بروح للبنات فوق 
طلعت خلود وعبير استحت من اختها ولا عرفت شو تقول حست فيها العنود ولا حبت توضح لها شئ 

بالليل سلمان رفض انه ينام عند البنات ونام مع محمد وافقت العنود وبالليل طلعت مع غدير تتطمن عليه
العنود..مجنونه اذا خليته ينام غرفة اخوك ثلج بارده
غدير..محمد ماينام الا كذا
العنود..طيب شيلي سلمان وطلعيه
غدير..مااقدر بيحس محمد ويذبحني 
العنود..غدير مايصير والله يتعب هو طفل 
وحسوا على صوت احد عالدرج وعلى طول تغطت العنود 
فيصل..شفيكم 
غدير..فيصل طلع سلمان م غرفة محمد الغرفه بارده عليه 
فيصل..وبعدين وين ينام 
غدير ..بغرفتي 
فيصل..بطلعه وبخليه ينام معي 
العنود من غير ماتحس..بس ماتكون بارده 
فيصل..ان شاء اله مابتكون بارده 
دخل فيصل وشال سلمان وهو طالع 
العنود..لحظه وحطت يدها على جبين سلمان تشوف هو حار
فيصل وهو يبتسم..مافيه الا العافيه تطمني 
راح فيصل وظل خياله ببال العنود الي مانمت الا بعد مافكرت فيه وهي ماتعرف السبب 

الصباح صحت العنود وجلست على رأس غدير تحاول تصحيها 
العنود..غدير قومي خلاص 
غدير ..العنود روحي عند امي خليني انام
العنود..غدير امك ماهي موجوده قومي شوفي سلمان وينه
غدير..وينه يعني نايم 
العنود..طيب روحي تطمني 
غدير..قولي لساره او اماني
العنود..نايمين ياله اصحي 
امتدت يد غدير على جوالها واتصلت استغربت العنود 
غدير..فيصل وينك فيه
فيصل..بالمكتب فيك شئ غدير
غدير..ولاشئ فيني نوم والعنود اشغلتني تبي تتطمن على سلمان وينه
فيصل وهو يضحك على غدير لانها تعشق النوم...بغرفتي نايم
غدير..طيب لاتطلع للغرفه خلها تفكني وتتطمن عليه 
فيصل..اوكي
غدير..باي 
العنود..وينه يالله تعالي معي
غدير..روحي انتي ماتسمعين شقلت له بنام حرام عليك روحي انتي فيصل مابيطلع قلت له
اعطت غدير ظهرها للعنود ونامت والعنود احتارت لكنها اخذت شالها وطلعت لغرفة فيصل 
وهي متردده فتحت الباب وكانت الغرفه مو مرتبه مره لكن بكل مكان اوراق وملفات 
راحت لسرير عند سلمان وتطمنت عليه لكن حست ان حرارته مرتفعه شوي وحس سلملن عليها
سلمان..عنوده 
العنود..صباح الخير 
ارتمى سلمان بحضنها 
العنود..يالله حبيبي نطلع قبل مايجي فيصل 
سلمان وجلس بسرعه..شلون جيت هنا 
العنود..وانت نايم طلعت تمشي 
سلمان وهو يضحك ..شفتيني
العنود..هههههههههه امزح حبيبي فيصل جابك عنده غرفة محمد بارده 
طلعت العنود مع سلمان لبيتهم والبنات نايمين وطفشت العنود بعد مارجع سلمان عند فيصل 
قالت بتصل بنوف اقولها قراري 

العنود..صباح الخير 
نوف..هلا صباح الورد
العنود..شلونك نوف
نوف..تعبانه
العنود..هههههههههههه كل هذا لان الحبيب مسافر متى بيرجع وتروحين بيتك وترتاحين
نوف..تتريقين ايه بيتي وراحتي فيه مع زوجي 
العنود..طيب المهم اسمعي انا وافقت عالوظيفه اوراقي برسلها لك اوكي
نوف..ارسليها اليوم لان خالي بيمرنا لاتنسين
العنود..ان شاء الله يالله كملي نومك باي 
نوف..باي
الجزء التاسع 

جلست العنود لحالها بالبيت ماعندها شئ تعمله وشوي وتدخل ام فيصل على العنود 
العنود..هلا والله خالتي نور البيت 
ام فيصل..منور فيكم يابنتي 
العنود..البنات نايمين للحين ..؟؟
ام فيصل..ايه وسلمان هو ومحمد وفيصل طفشت منهم وضحكهم وجيت عندك 
العنود..ياهلا والله 
جلست العنود مع ام فيصل يسولفون 
العنود..خالتي بالنسبه للموضوع الي قلتي لي 
ام فيصل..فكرتي
العنود..ايه ماني موافقه طالما الرجال مو كويس ليه اربط مصيري فيه 
ام فيصل..الله يكتب لك الي فيه الخير 
العنود..خالتي انا بتوظف 
ام فيصل باابتسامه..قالت لي غدير خلاص قررتي
العنود..ان شاء الله 
ام فيصل..الله يوفقك 
العنود ..امين 

وبمكان ثاني حمد كان يحاول مع نواف لكن كل مقابله ببدايتها بارده حاول حمد يسترد نواف لكنه ماقدر نواف كان بارد بكلامه
ماكان يهتم بأي كلمه يقولها وكأنهم يكلمون الجدار 
حمد..نواف ارجوك طيب اسمعني اذا ماتبي تطلع اعزمهم عندك هنا
نواف..البيت بيتهم يشرفون باي وق
فهد وعصب منه ..نواف مايصير 
نواف ..خلاص الله يحيكم بكرا عندي 
حمد وبيطلع قبل مايغير رأيه..بكرا ان شاء الله ياله تأخرت على خواتي 
فهد..وانا طالع معك يالله مع السلامه
نواف ..مع السلامه 

العنود بدت اول يوم دوام لكن فيصل ومحمد مايعرفون انها داومت و الصدفه جمعت العنود الصبح
بمحمد وهو طالع استغرب وين رايحه الصبح لكنه طنش الموضوع والظهر عالغداء

ام فيصل..غدير وين ساره
غدير..عند اماني 
محمد..ليه مايتغدون معنا 
غدير..لا العنود جابت معها غداء من برا وتغدت عندهم
محمد..الا صح انا شايفها الصبح طالعه
ام فيصل ..راحت لشغلها 
رفع عينه فيصل بهدوء ولا قال ولاكلمه غدير انتبهت له وسكتت 
محمد مستغرب ..اشتغلت 
ام فيصل وبصوت حاد ....بالمستشفى 
فيصل..الحمد لله قام ودخل مكتبه 
محمد..بسلامتها 
ام فيصل..يعني عصب الحين هو
محمد..ههههههههههههه مالي شغل فيه انا 

المغرب كان موعد الشباب في بيت نواف وصلوا كلهم واستقبلهم نواف 
محمد يقول بخاطره الله يعينا عليه شكله مغرور 
نواف..هلا ومرحبا نورتوا تفضلوا 
فيصل..هلا فيك ولد العم 
فهد..واخيرا اجتمعنا بصراحه حتى ماحلمت بيوم انه ممكن يصير 
نواف ..بالدنيا كل شئ متوقع ويصير لا تستغرب اي شئ 
حمد ..صدقت والله مالدنيا فرقتني عن هلي ثمان سنين وحرمتني من امي 
فهد..الله يرحمها يارب 
الكل..امين 
محمد..اقول نواف تعرف جراكم سعود 
نواف ..ايه اعرفه لكن سلام وعليكم السلام ليه تعرفه
محمد..تقريبا يعني اشوفه مع الشباب احيانا 
نواف..لكن الي اعرفه ان سمعته مو كويسه 
محمد..بصراحه ماشفت عليه شئ 
فيصل..ها نواف متى ان شاء الله بنشوفك عندنا 
نواف..اعذرني انا مسافر بكرا مااعرف متى برجع 
حمد..على وين ان شاء الله 
نواف..على عمان 
فهد..عمان غريبه اول مره تروح لها 
نواف..تغيير 
فيصل..يعني مو شغل 
نواف..نادر مااسافر لشغل 
استمر الحوار ومحمد على اعصابه واول ماركب سيارته مع فيصل 
محمد..والله ياهو رفع ضغطي بااسلوبه
فيصل..هههههه تصدق حتى انا لكن احسه مو اسلوبه تشوفه لحظات يتكلم بحريه بعدين يرجع للبرود
محمد..شوف الحين خلينا منه كلمت حمد بموضوعي 
فيصل..كلمته 
محمد وقف على طول ..شقال
فيصل..ههههههههههههه كل هذا مستعجل قال بيسأل اخته يعني يحتاج وقت 
محمد..كم ؟
فيصل..حمود حرك للبيت على ايش مستعجل 
محمد...يااخي ابي استقر 
فيصل..مر على سعد اول ابي منه اغراض 

راح لبيت سعد..

سعد ..هلا ومرحبا بالشباب تفضلوا 
فيصل..لا بنرجع للبيت المزاج اليوم ماهو تمام عطني الاوراق 
محمد..فيصل من عكر مزاجك اي الاحداث ..؟؟
فيصل ويناظره بطرف عينه..شتقصد ..
محمد...هههههههههههههههههه ولا شئ سعد عندي لك خبر 
سعد..قول وسمعنا
محمد..احم بعرس
سعد ومنصدم..صدق فيصل بيتزوج
فيصل..اذا وافقت العروس
سعد..وليه ماتوافق محمد رجال 
محمد وبأبتسامه ..والله انت الحبيب يالله اعرس معي
سعد وهو مبتسم..والله انا اناقش الفكره مع نفسي وشكلك بتثبتها 
فيصل..خيانه بتعرس وتخليني
سعد..اجل اذا بنتظرك مابعرس ابد يااخي بفرح امي هالمسكينه 
محمد..ايه هين بفرح امي لو بتفرحها كان من زمان المهم فكر زين مابتندم 
سعد..الله يأخذ عدوانك روح بيتكم خليت الفكره تعجبني
فيصل..هههههههههههههههههههههههه بكرا تنساها
سعد..مااعتقد انساها 
محمد..شسالفه سعد الظاهر فيه شئ كايد 
سعد.. ههههههههههههه اقول مع السلامه بروح انام 
محمد وفيصل ..هههههههههههه مع السلامه 

بالبيت جلس محمد مع غدير يسولف اما فيصل دخل المكتب لكن ماقدر يستوعب الملف وظل يفكر 
اول شئ بنواف واسلوبه وطريقته والعزله الي عايش فيها رغم ان العرج مو لهالدرجه يعني 
وبعد كذا الموضوع الي نرفزه هو وظيفة العنود حاول يقنع نفسه ان البنت مسؤله عن نفسها ولا له كلمه عليها
ولا حتى يعصب اذا لانها عايشه مع اخوانه هذا مو مبرر ابدا اخوانه تحت عينه ويراقب تصرفاتهم 
حاول يتوصل لمبرر ماحصل طفش وطلع ينام 

اما عند حمد كان جالس مع شوق ونجلاء حتى يكلمها بموضوع محمد الي كلم نجلاء قبل عنه

حمد..شوق انتي بعد شهرين تقريا بتخلصين ثانوي صح 
شوق..صح الصح
حمد..طيب الشيخه فيه شخص متقدم لك
شوق مصدومه وتناظر اختها واخوها نجلاء تبتسم لها 
شوق..طيب 
حمد..مابتعرفين من هو
شوق..لا ماابي اتزوج الحين 
غدير..بس الي متقدم لك ولد عمك ورجال وكفوا ماينرد
شوق..ولد عمي ..؟؟
حمد..محمد
شوق وفعلا كانت مصدومه 
حمد ..شوق اسمعيني كويس محمد رجال ماعليه كلام وانا بصراحه شاريه واتمنى انك تفكرين بالموضوع
واذا قصدك على غدير لانها الاكبر انا وغدير مرحبين بالموضوع انتي فكري واستخيري وخذي وقتك
شوق..يحق لي ارفض
حمد..طبعا يحق لك لكن انا ماابي القرار الحين 
غدير..ان شاء الله بتفكر على راحتها
حمد..اوكي يالله تصبحون على خير 

اما محمد كان متخوف من رد شوق بااعتبار انها اصغر من اختها خاف ترفض وسبق انه تناقش مع غدير بهالموضوع 
وقالت له ..
غدير..محمد ليه اخترت شوق 
محمد..اول شئ كلكم تمدحوها وشكلها طيبه وغير كذا بنت عمي 
غدير..الله يجعلها من نصيبك يارب 
ظل محمد يفكر هل هو تسرع بخطبت شوق او هالخوف ماله اي مبرر وظل يفكر وبعدين قرر يروح عند الشباب يغير جو

اما العنود اتوظفت لمدة اسبوعين تحت التجربه وبعدها يتم تعينها بشكل رسمي بدت اول ايام الدوام وهي تحاول انها تطلع 
عن الجو الي عايشه فيه لكن الي صار انها ماحبة الشغل ابدا لكن ضغطت على نفسها وقالت بتتعود عليه استمرت الاسبوع الاول 
وانتهى حاولت تتجاهل الموضوع خصوصا ان اليوم الاربعاء الكل بيروحون عند ام فهد 

في بيت ام فهد 
خلود..يمه كلهم بيجون عندنا
ام فهد..ان شاء الله
خلود ولا عجبها الوضع طلعت للغرفه عند عبير 
خلود..الحين وين يجلسون 
عبير ..هههههههه على رأسك خلود شفيك ماكنتي كذا
خلود..ماابي احد يشوفنا اقل منه 
عبير..انتي لاتشوفين انك اقل بعدين طالبي الناس 
خلود..المهم كيف الشباب بيجون معهم صح
عبير..صح
عبير جلست تكمل تنظيف الغرفه وخلود تفكر وفجأه 
خلود..عبوره صح كل انسان له هدف يسعى لتحقيقه 
عبير..طبعا
خلود..وانا حصلت هدفي
عبير..المفروض يكون هدفك بهالوقت النسبه والنجاح
خلود..هههههههههههه لا هدفي الحين فيصل ولد عمي 
عبير انصدمت من اختها 
عبير..تمزحين صح
خلود..لا فيصل الانسان الي بيسعدني
عبير..فيصل بينك وبينه تقريبا عشر سنين وبعدين خلود تفكيرك مره شين ورخيص
خلود وباابتسامه ..مو مهم المهم انبسط عن اذنك

عبير ماعجبها وضع اختها ابدا وقالت مستحيل تتركها تستمر على هالتفكير الي راح يدمرها 
اما خلود بدت ترسم وتخطط لتحقيق هدفها 

وصل الكل بيت ام فهد ولا احد استغرب من وضعهم لان الكل يعرف بالعكس الموضوع كان عادي 
جدا ..
اما عند الشباب الكل كان موجود الا فيصل الي قال انه بيتأخر 
بالصاله 
ام فهد..نور بيتنا والله بوجودكم
ام فيصل..النور نوركم يالغاليه 
ام فهد..ان شاء الله كلالعيال موجودين
ام فيصل..لا والله فيصل يقول بيتأخر
غدير..وين بيروح يمه
ام فيصل..ماادري يقول عنده مشوار مهم
خلود..افا اهم مننا 
عبير وبصوت واطي..وجع اسكتي 
اما شوق كانت ساكته وفجأه لما راحوا لغرفة البنات
شوق..الحين ماتقول لي ليه ماقلتوا عن سالفة اخوكم 
ساره..ههههههههههه وانا اقول غريبه ساكته
اماني..هذا حياء او شئ ثاني
نجلاء..لا وانتي الصادقه قهر منكم 
اماني..طيب بصراحه شرأيك بأخوي 
استحت شوق والكل ضحك عليها 
نجلاء..ردي ياام لسانين 
غدير..لا حرام خليها تفكر وبنسمع الرد قريب 

اما عند الشباب بالمجلس كان موجود سعد معهم عازمه فهد وكانوا مبسوطين 

سعد..اسمعوني جميعا انا الحين قررت اعرس من بيعملها معي 
محمد..طبعا انا 
فهد..انا انسى امري
سعد..افا انت من ربع فيصل اجل 
حمد..هههههههه انا بعرس بس مو الحين احتاج وقت 
محمد..الا صدق فيصل ماقال لكم وين رايح جواله مقفل 
الكل..لا 

اما فيصل كان بسيارته ومحتار ياترى هل الي بيعمله الحين صح او لا تردد لكنه قرر 
وتوه بينزل من سيارته لفت انتباهه منظر غريب طفئ الانوار وظل يراقب من بعيد 
وقفت سيارة لموزين ونزلت منها بنت وظلت تتلفت وبسرعه ركبت سياره فيها واحد
شكله كان ينتظرها ظل فيصل يفكر بالموقف الي صار وكيف البنت صارت صيده سهله
لكنه قال بالاخير الله يستر على المسلمين يارب من الجاي ونزل وقرر ينفذ الي جاي له 
دخل فيصل ينتظره بالمجلس شوي ودخل نواف بنفس النظره البارده والعصا الي مايفارقه
نواف..السلام عليكم هلا والله
فيصل..وعليكم السلام ان شاء الله مااكون ازعجتك
نواف..لا يااخوي البيت بيتك تفضل 
فيصل..نواف انا بصراحه جايك بطلب واتمنى مااتردني
نواف..ابشر ياولد عمي 
فيصل ..قبل كل شئ انا حاب اتكلم معك شوي ممكن يعني محتاج افضفض لك
نواف. بأستغراب ...لي انا ..اسمعك تفضل 
فيصل..نواف انا بصراحه من زمان ماتكلمت عن نفسي مع اي شخص لكذا اخوي راح تحس ان الكلام 
مختلف عن اي كلام ممكن اي واحد يقوله عن نفسه نواف انا انحرمت من ابوي وتحملت شئ كبير كان ممكن
يخليني هالشئ انحرف وانجرف مع اي شله فاسده لكن بعيونها شفت الخوف وشفت الامل بعيون امي الي فقدت كل شئ
ولا بقى لها بعد رحمة ربي غيرنا لكذا قررت اني البي النداء الي شفته بعينها وقدرت ولله الحمد اني اوقف مع 
امي الي احب انه يوصلك ان بيدنا اننا نختار الطريق لكن قبل ماتختار بتشوف نداء خاص موجهه لك من هذي الطرق
يمكن صامت او يمكن منطوق او يمكن نظره شوف ايهم اقوى وأهم ولبيه 
نواف وبابتسامه..كلامك حلوو فيصل لكن انا لبية النداء من زمان واخترت الطريق 
فيصل..ارجع واختار الطريق الصح
نواف..صعب 
فيصل..الصعب لازم نسهله
نواف..يااخوي خلاص ماينفع الحين امرني ايش طلبك
فيصل..طلبي تطلع معي لبيت فهد كل الاهل هناك
نواف..فيصل اسمح لي
يقاطعه فيصل..لا مابسمح لك لازم تهزم الانعزال اليوم وتطلع لعالم
نواف..فيصل انا من سنين ماطلعت هنا بالرياض
فيصل..ارض وسماء ونجوم وثرى الرياض ينتظرونك
نواف وحس ان كلام فيصل شجعه يطلع صدق اشتاق لرياض واهلها ..ههههههههههه زين بقول للوالده تروح معنا
فيصل..خير وبركه يالله لاتتأخر 

وفي بيت ام فهد الكل اتفاجئ بوصول ام نواف عندهم رحبت فيها ام فهد لانها هي الي تعرفها
سلمت على الكل وتعرفت على ام فيصل وعلى كل البنات 
ام نواف شكلها انسانه عاديه وان كان واضح ان لها كلمه وحضور قوي لكن كانت تضحك
وتسولف مع الكل مع البنات ومع سلمان 
ام فيصل..شلون نواف 
ام نواف.للحمد لله بخير 
ام فيصل..الاربعاء الجاي كلكم عندنا ان شاء الله
ام فهد..الا شرايكم كل اسبوع في بيت نجتمع 
ام نواف..والله كلام زين انا موافقه ومشاء الله شوفة هالبنات تفرح القلب 
خلود..تسلمين خالتي 
شوق..خالتي بالامانه مااشتقتي لي 
ام نواف..هههههههههههه الا اشتقت لك والله اني ضحكة البيت اول 
شوق..افا اول بس للحين انا ضحكة بيتنا 
ام فيصل وتبتسم لشوق ....وان شاء الله ضحكة بيتنا 
الكل ابتسم وشوق احمر وجهها لانها فهمت قصد ام فيصل 

اما عند الشباب الكل مبسوط ونواف حس انه صعب يمثل ويتصنع البرود بجلسه حلوه مع عيال عمه
انتهى الاربعاء بسرعه مثل كل الحظات الحلوه بالحياة ..

وبالليل جلست شوق ونجلاء يسولفون عن كل الي صار 

نجلاء..شوق خلاص عاد يالله قولي قرارك
شوق..بصراحه محمد ماعليه كلام لكن شلون ابتعد عنك وعن حمد
نجلاء..هههههههههههه يعني موافقه الف الف مبروك حبيبتي 
جلست شوق ونجلاء للفخر يسولفون ويخططون لكل شئ وبالصباح قالت نجلاء لحمد
عن قرار شوق وفرح كثير وراح يكلم فيصل يبشره 

بابيت ام فيصل بعد مارجع فيصل وسلمان من الصلاة جلس بالصلاه ينتظر كل اهله يجتمعون
ولما تجمعوا 
فيصل..محمد وصل الرد
محمد..اي رد
فيصل..هههههههههه مالت عليك يالمعرس 
قام محمد وجلس جنب فيصل..قول بسرعه
ام فيصل..ههههههههههههه استخف الولد اركد
محمد..ماعليه قول يالله
فيصل..وافقت 
غدير..كلووووووووووووووووش
الكل بارك لمحمد وانبسطوا كثير حتى العنود باركت له لانها تعتبره اخ لها 
وبعد ماتكلم محمد مع حمد اتفق معه ان الملكه تكون بعد اسبوع والزواج ببداية الاجازه اعترضت شوق لكن
الكل اقنعها ووافقت ..

البنات مشغولين يحضرون لملكة محمد والعنود مشغوله بدوامها الي غير نظامها لكنها بيوم الاثنين وهي بالدوام 
قررت انها ترجع للبيت مرت على مكتب المديره..وانسحبت من الشغل ورجعت لحياتها الاوله 
وهي راجعه شافت روميو الي تقول عنه غدير نزلت العنود وهو واقف عند الباب ويبتسم دخلت العنود للبيت 
وتوها بتجلس الا يدق التيلفون
العنود...الوو
المتصل..السلام عليكم
العنود..عليكم السلام
المتصل..كيف الحال العنود
العنود وعلى وجهها علامة استفهام..من معي
المتصل..اذا ماتبين زواج ممكن نكون اصدقاء
العنود..قفلت الخط من الصدمه وجلست تفكر يالله شو هالوقاحه وفجأه توصل رساله على جوالها فتحتها
" انتي مافيه شخص مسؤل عنك عيشي حياتك وانا بكون لك حبيب وصديق وكل شئ ..انتظر الرد"
انصدمت العنود خافت راحت بسرعه قفلت الباب وجلست تصيح على حالها 
صح هي ماعندها احد مسؤل عنها ولا عندها اهل يهتمون فيها لكن لها رب سبحانه وتعالى عالم بتصرفاتها 
وافعالها جلست تصيح لحد مانامت بغرفتها ..

الظهر لما وصلت اماني استغربت ان الباب مقفول وجوال العنود بعد خافت خصوصا انها تعرف ان العنود 
بالبيت رجعى بدري قالت لها الخدامه راحت لبيت ام فيصل 
اماني..السلام عليكم
الكل..وعليكم السلام 
اماني..خالتي سلمان وينه 
ام فيصل..مثل العاده يابنتي رجع بدري قبل ماتوصل خالتك وخليته ينام شوي
اماني..خالتي العنود مو بالدوام 
محمد..اجل وينها
اماني..بالبيت تقول الخدامه بس الباب مقفل وجوالها وراجعه من بدري من عشر تقول الخدامه انا خايفه
غدير..غريبه اخاف تعبانه
فيصل..طيب طقي الباب تفتح لك
اماني..مافتح احد حاولت 
ام فيصل..ياحسرتي عسى ماجاها شئ خلينا نشوف 
الكل طلع راحوا البنات وفيصل ومحمد جلسوا عند الباب 
محمد..غريبه اقول تعال نكسر الباب 
فيصل..انتظر يمكن نايمه 
اماني بدت تصيح والكل بدأ يقلق وفجأه حست العنود وصحت عالصوت العالي وراحت تركض خايفه
نزلت بسرعه وفتحت الباب وحصلت ام فيصل بوجهها حضنتها وعلى طول رجع فيصل ومحمد لان البنت 
من غير شال حضنتها ام فيصل واستغربت شو فيها حاولت تهديها وتعرف منها شو صاير لكن العنود ماقالت 
شئ الا انها تركت الشغل بعد ماتطمنت ام فيصل رجعت للبيت 
ام فيصل..السلام عليكم
فيصل..وعليكم السلام خير يمه 
ام فيصل..والله ياولدي ماادريي البنت تصيح ولا ادري شفيها لكن تقول انها تركت الشغل 
فيصل..يعني المشكله بالشغل ماقلت لكم 
ام فيصل..ماندري لاتقول شئ ماانت متأكد منه المهم محمد وينه 
فيصل..طلع ينام
ام فيصل ..وانت 
فيصل..بطلع لسعد عن اذنك الغاليه 

حاولت العنود ماتوضح لاحد عن الي فيها لكنها ماتقدر تمنع دموعها بغرفتها ماتقدر تتصور هالنظره الحقيره لها 
ليه لانها يتيمه يشوفها صيده سهله له وكل يوم تزيد رسايله عن الثاني والعنود ماعندها غير الدموع وسيلتها..

اما فيصل بدأ يحس ان نواف انسان مختلف وانه قريب منه وبلحظه قرر يتصل فيه وبعد السلام
فيصل ..نواف شرايك تمرني الشركه
نواف..فيصل خلي لقاءاتنا بالبيت
فيصل..نواف انت غريب يااخي 
نواف..ههههههههه ماعليه بمرك حتى تعرف شكثر انت غالي عندي 
فيصل..كفوا والله 

بعد ماقفل من نواف وصله اتصال من حمد وكان يبلغه خبر مو حلو 
فيصل..يالله 
حمد..فيصل لاتقلق يااخوي لكن احسن لان العلاج بيكثف ولازم تكون تحت المراقبه 
فيصل..طيب خليها بعد ملكة محمد 
حمد..اوكي يوم الجمعه بالليل 
فيصل..ماابي احد يدري ابيها تفرح بمحمد
حمد..ان شاء الله يالله تامر على شئ 
فيصل..سلامتك الله معك

ويوم الاربعاء يوم ملكة شوق ومحمد الا حتى مافكر انه يشوفها مايعرف يحس هالبنت هي الي 
بتسعده ..
الكل مشغول البنات مشغولين رايحين للمشغل يتصلحون الا العنود وعبير الي رفضوا يروحون لانهم
بيتصلحون بنفسهمام الباقي كلهم راحوا للمشغل وام فيصل كانت مبسوطه وفرحانه ومن فرحتها
طول اليوم وهي تصيح ولما نزل محمد والكل كان جالس حتى العنود كانت جالسه راحت له 
ام فيصل وحضنتة وجلست تصيح 
محمد..يمه ترى بصيح معك 
غدير..يمه خلاص كلنا بنصيح
سلمان..محمد ليه تصيح
محمد..ههههههههههه الله يفضحك اسكت ماصحت حب راسه امه وقال
محمد..يمه اعرف ان حبك لنا واحد لكن غدير وفيصل احساسهم غير صح
ساره..وانا وانت مالنا نصيب 
ام فيصل..ههههههههههه كلكم عيالي وفرحتي فيكم وحده وان شاء الله بفرح فيكم كلكم زوجة واحد وباقي لي 
سته ولدين واربع بنات 
فيصل..الله يفرحك فيهم ان شاء الله ويديمك على رؤسهم
الكل..امين 

اما في بيت حمد نجلاء كانت مبسوطه تحس انها مو اخت شوق تحس انها امها كانت مبسوطه كثير 
ومرتبه كل شئ رفضت اي احد يساعدها تبي الكل ينبهر بتنظيمها وصلت لها ام نواف اول شئ 
ولا قصرت معها وقفت معها ومع شوق محبوبة الكل وبعدها ام فهد والبنات والكل انبسط وشوي ووصلت
ام فيصل والبنات الي طلعوا لشوق على طول 
غدير..الله وشهالزين مرت اخوي 
شوق..اسكتي ترى ميته من الخوف
اماني..هههههههههه مااحس انه ممكن تخافين
العنود..والله قمر ياشوق الله يسعدك
نزلت شوق والكل انبهر بشكلها ولا كأنها شوق الخبله الكل شاف دمعه متداريه بعيونها مهما حاولت تخفيها واضحه 
جلست شوق والكل بارك لها وكل الحريم يسألون عن البنات كل وحده تختار لولده مايعرفون ان القلوب تختار حتى 
لو ماصرحت بااختيارها ..
ومع الرقص والهيصه الكل سكت والتفت للباب يناظر الحرمه الي دخلت ووقفت عند الباب وهي 
والبنت الي شكلها كان منلفت معها وكأنها تقول اسكتوا 
وانتبهوا انا وصلت 
نجلاء وبصوت عالي ....عمتي حصه
الجزء العاشر ..

راحت نجلاء وسلمت على عمتها ورحبت فيها والكل قام يسلم عليها من البنات حتى شوق ولما وصلت 
عند ام فيصل ناظرتها بحقد وقالت..نوره حتى مافكرتي تعزمينا على ملكة ولدك
ام فيصل وحاولت ماترد عليها ..هلا ومرحبا حصه نورتي وعرفتها على بناتها والتفت حصه واشرت على بنتها بفخر 
حصه..هذي بدور بنتي 
مشت بدور بدلع متصنع وشكلها كان ملفت لانها بلبسها كانت مخالفه بشكل كبير لدينا اولا وبعدها عاداتنا 
وسلمت عالكل باطراف اصابعها والكل رجع مكانه وراحت نجلاء كلمت حمد وبلغته خبر وصول عمتها و
تضايق وخاف انها تنكد على شوق لكنه بسرعه دخل محمد وسلم على زوجته ولبسها شبكتها وبعدها دخل هو وياها للمجلس الثاني 
محمد ساكت مو عارف شو يقول ماتوقع شوق بهالجمال ويحس انه هالموقف صعب كثير شو يقول وكيف يتصرف وليه 
هي ماتحرك حاول يجلس قريب منها 
محمد والابتسامه ماليه وجهه ..مبروك شوق
شوق وبصوت واطي..الله يبارك فيك
محمد ويحاول يجرأها شوي..والله ماتوقعتك كذا طلعتي احلى بكثير 
شوي ورفعت شوق وجهها وانصدم محمد من الي شافه بوجهها وقام وجلست عالارض على ركبته قدامها ورفع راسها 
محمد..احلفك بالله تقولين ليه الدمعه وبهاليوم 
شوق حاولت تتمالك نفسها لكنها ماقدرت 
محمد حس فيها..شوق تكلمي وبحريه بسمعك حتى لو قلتي لي اكرهك حتى لو قلت ماابيك بسمعك تكلمي 
شوق وحاولت توقف وتعطي محمد ظهرها حتى تقدر تتكلم فهم قصدها وبعد عنها 
شوق وبصوت مبحوح بين دموعها ..اعرف انك متوقع ابتسامه وفرحه مثل اي شخص بهاليوم وصدقني ياولد عمي الفرحه بقلبي 
لكن فيه احاس ثاني يزاحمها 
سكتت شوق ومحمد توترت اعصابه اكثر 
محمد ورافع حاجبه ..الي هو 
شوق..الخوف الكل يعرف شوق البشوشه الي تضحك ولاتهتم لكن هذا قناع ..بداخلي جروح والام 
وهموم.. بداخلي طفله مذبوحه حرموها من طفولتها.. بداخلي بنت مافرحت ولا عاشت حتى مراهقتها 
كنت اداري الم بالضحك واليوم انا اعطيتك حياتي وانا ماادري العلم عند الله هل بتستمر حياتي 
على ضحكه هي بالاصل قناع او بتتحول لضحكه حقيقه من قلب 
سكتت شوق ماقدرت تكمل ومحمد انصدم معقوله اول مره يحس انه بيده يسعد احد قام له ولفها لوجهه
مد يده ومسح دمعتها..
محمد وبأبتسامه ..باذن الله هالدمعه مابتنزل الا دمعة فرح وعد مني ياشوق اني اعوضك عن كل ثانيه انحرمتي 
من سعادتها اوعدك
سكتت شوق وسكت محمد وبدأ حوار ثاني حوار من غير حروف ومن غير همس من غير صوت 
حوار القلوب التعبانه القلوب الولهانه القلوب الشقيانه القلوب التايهه بسواد الحياة وظلم السنين 
بدأ حوار عيونهم الي تعانقت وتعاهدت على الوفاء من غير اي حروف 

وبعد ماطلع الكل تعرفت العمه حصه على العنود وناظرتها نظره مالها اي معنى وجلست بصدر المجلس 
وقالت لنجلاء بثقه ....نادي اخوك وعيال عمك خليني اشوفهم مافيني اطلع لهم 
كل البنات تغطوا ولا طلعوا من المجلس وحتى العنود لكن الي صار ان بنت العمه بدرو ماتغطت بس 
لبست عباتها حتى ماحطت الطرحه على شعرها 
شوق وبقهر ..وجع ان شاء الله ليه ماتتغطى 
ساره..ههههههههههههه بدت الغيره
شوق..ياشيخه روحي اغار على اخوي 
ساره..ايه هين على اخوك 

دخل حمد ورحب بعمته وراح سلم عليها 
حمد..ياهلا والله بعمتي نورتي الرياض
العمه ..لا هلا ولا مرحبا انا اعرف من الغريب ياحمد عن ملكة بنت اخوي 
وقطع كلامها فهد ودخل وسلم عليها 
فهد..شلونك ياعمتي 
العمه..لو يهمك سألت عني 
دخل محمد وفيصل وسلموا عليها وفجأه دخل نواف الكل استغرب وامه من فرحتها بكت ماتوقعت نواف بيدخل 
وبمجلس كله بنات عبير اول ماشافته ضغطت على يد العنود لانها جنبها استغربت العنود من تصرفها سلم على عمته 
العمه..الحين مافيه اكثر من جياتك لشرقيه ولايقول بمر على عمتي واسلم عليها 
نواف وصدمه ثانيه صدمها ل لما قال لكل..خفت اجيك وتقولين فشلتني عند الجيران بيقولون ولد اخوها اعرج
الكل انصدم واولهم العمه التفت على بنتها تغير الموضوع وقالت..بدور قومي سلمي على عيال عمك 
انصدم فيصل لانه اول واحد لما مدت يدها وصافحته وقالت ..اهلين بدلع وللكل نفس الشئ عملت 
لكن لما وصلت لفهد دخل يدينه بجيب ثوبه وفهمت قصده وابتسمت بسخريه له وكأنها تقول انا لك يافهد 
طلعوا العيال والعمه راحت مارضت تنام عند اي احد منهم والكل رجع لبيته وهو مصدوم من الي صار 

شوق سافرت بدنيا غير هالدنيا ماعادت تشوف عمتها ولا تتذكر خوفها وظلمها لها بعد اليوم شوق 
انسانه فرفوشه حبوبه طيبه لكن بدفتر صغير لفتت انتباهي صفحه كتبتها شوق بعد الملكه على طول 
" انا شوق انسانه لها احساس ومشاعر تحس وتنقهر وتنجرح تبكي وتتألم وتحب وتتعب شوق طفله 
بريئه قتلوا برائتها بقسوتهم قتلوها لما حرموها من فرحة النجاح والعيد لما حرموها من الضحكه واستبدلوها
بدمعها قتلوها لما اعتبروها اقل منهم وهي احسن عنهم شوق اليوم بنت وعروس وحلوه اليوم 
سلمت حياتي لشخص وعدني يستبدل دمعة حزني لدمعة فرح اليوم انا شوق المولده الجديده 
ميلادي بأرض حنانه ..واسمي نور لحياته.."
هذي صفحة شوق الي كتبتها وسافر مع اول مكالمه لها مع الانسان الي ملك قلبها بنظرة حنان صادقه من عينه 

حمد كان فرحان لكن قلقان بنفس الوقت على وضع ساره وجلس يفكر وقطعت عليه تفكيره نجلاء
نجلاء..حمد شفيك متضايق
حمد ..ساره بنت عمي بتدخل المستشفى الجمعه 
نجلا شهقة...ليه
حمد..العلاج بيكثف لها وخايفين يأثر على القلب لكذا عالاقل اسبوع لازم تظل بالمستشفى
نجلاء..ياحياتي يا ساره ماتستاهل 
حمد..المشكله انها صعبه ولاترضى وتساعدنا على علاجها 
نجلاء..اكيد تخاف 
حمد..ههههههههه ساعات احسه دلع 
نجلاء..ههههههه ساره شوي دلوعه لكن هي خوافه صدق 
حمد..الله يعينا 
نجلاء..ان شاء الله مابيصير الا كل خير يالله روح نام وارتاح 

الكل نام وارتاح بعد هالليله الحلوه والمتعبه لهم الا وحده ماقدرت تنام جلست على سريرها 
وهي تصيح تصيح بشكل يعور القلب تصيح حالها ووضعها 
فجأه حست فيها عبير ..خلود شفيك ليه تصيحين..؟؟
راحت لاختها وحضنتها وخلتها تصيح وترتاح وتطلع كل الهم الي بداخلها 
عبير..قولي لي حبيبتي شفيك
خلود وبين دموعها..عبير انا ماكنت كذا ابدا لما شفت بدور اعرفت الضياع الي انا امشي فيه 
انا مااكره العنود بالعكس كنت اتعمد اني اجرحها حتى اقنع نفسي انها عدوتي واسعى لفيصل واكسبه 
عبير انا عمري ماكنت رخيصه ولا عمري فكرت اتزوج بهالطريقه لكن الي شفته من عمتي وبنتها 
خوفني خفت احصل احد من بنات عمي مثلها ويكرر تجربتي كانت تهيني كانت تقول انتي مافيه
احد يبيك لا جمال ولا مال مع اني احلا من بنتها عبير انا مستصغره نفسي على الي فكرت فيه 
لما شفتها حسيت اني صرت مثلها ماقدرت اتحمل اكون مثلها لما شفت نظرة الاحتقار من الكل لها 
واولهم انا ماتخيلت ان بنات عمي او انتي تشوفوني بهالنظره عبير انا قلت احصن نفسي واكون 
الاقوى مااعرف ليه العنود بالذات لكن يمكن اعتزازها بنفسها وثقتها مااعرف لكن انا متأكده 
من شئ واحد اني مااكرهها بالعكس هي طيبه كثير على ان الواحد اول مايشوفها يحسها قويه مره 
عبير وتهدي اختها..اول شئ الحمد لله اختي رجعت لي من جديد والشئ الثاني مو احنا اتفقنا ان احنا 
راضين بوضعنا مهما كان وياخلود ياحبيبتي احنا الحمد لله عايشين فيه ناس اقل مننا بكثير لكن 
احنا الحمد لله يكفي ان عندنا بيت ملك واخ الله يخليه لنا مو مقصر صح الواحد يتمنى اكثر لكن لازن يكون
الانسان قنوع حبيبتي ..
وبعدين شو قصدك انك تخلين العنود عدوتك حتى تكسبين فيصل
خلود..مااعرف تصورت انهم مناسبين لبعض وانه ممكن يتزوجها لكذا حبيت انا الي اكسبه 
عبير..هههههههه هي من ناحية مناسبين صح ( حتى عبير مثلكم تشوفهم مناسبين ) لكن مااعتقد 
لان العنود مثل فيصل قويه مره وتقدر انها تتصرف واحس انها محجره قلبها يعني احسها صعب تحب 
خلود..تتوقعين تسامحني
عبير..بتصرفاتنا نخلي الكل يحبنا مو بالكلا م بس بعدين قولي لي فيصل شو يعني لك
خلود..بالبدايه عجبني شكله وحالة الماديه لكن بعد ماتعرفت اكثر عليهم لا مااحس فيصل الشخص
الي انا اتمناه فيصل شخصيه تنفع انها تكون اب اخ كبير لكن زوج وحبيب لا مااحس انه ينفع وخصوصا معي 
عبير..صح فيصل مايناسبك ابدا ابدا الحين انا مبسوطه واقدر انام وانا مرتاحه ان اختي رجعت لي 
خلود..بأبتسامه ..حتى انا مبسوطه 
ارتاحت عبير وارتاحت خلود وناموا وهم مبسوطين انهم قدروا يسترجعون شئ ضاع لهم..

اما نواف كان مبسوط انه قدر يواجه عمته بعد كل هالسنين ظل يفكر ويفكر كيف جته الجرأه بعد 
هالعزله انه يقول هالكلام وقدام الكل وخصوصا عمته الي الواحد مايتوقع كلامها الي مثل السم 
لكنه ارتاح حس انه قدر يرجع مثل قبل صح له فتره تقريبا اغلب اتصاله بالرياض مع فهد ومع بعض
موظفين الشركه لكن الحين بدخول عيال عمه حس بتغير كبير وخصوصا على وجه امه الي عطته 
كل ماتملك الي ضحت بأشياء كثيره لخاطر ولدها وجلست طول عمرها تربيه يكفي انها تسافر معه 
وين مايروح عاتب نفسه على قسوته عليها كيف تركها كل السنين تتعذب بسبب انعزاله عن العالم
ليه حرمها من انها تشوف ولدها الوحيد مرتاح ومبسوط وتفرح فيه لكنه قال كيف اوهمها بالراحه
وهي بعيده عني كيف الراحه غابت عني لسنين مااقدر يايمه لكن بحاول واحاول واحاول لعيونك 
لكن اخذ عهد على نفسه انه يعوضها عن الايام الي عاشتها بدموعها على ولدها ..

يوم الخميس ام فيصل عزمت العمه عندها وعزمت الكل عندها ولا احد انبسط على هالعزيمه ابدا 
العنود اعتذرت وبشده من ام فيصل لحد مارضت ام فيصل اما باقي البنات كلهم تواجدوا العصر واتفقوا كلهم 
انهم يروحون عند العنود ويقنعوها تجي معهم وخلود كانت مستحيه من العنود لكن قررت انها تثبت للعنود
انها انسانه طيبه لكن الخوف احيانا من تكرار التجارب القاسيه يخلي الواحد يتخذ اسلوب الهجوم على طول 
دخلوا البيت وحصلوا العنود ماسكها جوالها وواضح انها بعالم ثاني ..
الكل...بوووووووووو
العنود شهقت ..ناقصه انا تخرعوني 
الكل..هههههههههههههه
سلمت عالكل وجلسوا عندها 
نجلاء..وين الشيخه مسافره مع جوالك الظاهر 
العنود ارتبكت ..لا ابدا اتفرج على مسجاتي 
العنود..ماوصلت العمه 
شوق..لا 
العنود..اشوف العروس تقولها من غير نفس 
شوق..ههههههههههه تصدقين نسيت اني عروس 
اماني..مااتوقع تنسين والحبيب بالمجلس 
غدير..هههههههههههه انحرجت شوق غريبه 
شوق..اسكتوا وخلونا بالي جينا له 
عبير..العنود جايينك بطلب لاتردينا 
العنود..لا الله يخليكم مابجي 
نجلاء..العنود ليه كلنا هناك مجتمعين 
العنود..ماعليه اسمحوالي ام بدور نظراتها ماعجبتني ولا عندي استعداد اتحملها مع احترامي لكم 
قامت خلود وجلست جنب العنود الي انصدمت من تصرفها 
خلود وبأبتسامه ..واذا قلت لك عشان خاطري بترديني 
العنود وهي مو مصدقه هذي خلود الي تتعمد انها ترمي عليها الكلام معقوله تغيرت او راح تعمل 
فيها مقلب قدام الكل ..
العنود وحست بالتحدي تجاه خلود..لا طبعا مااقدر بجي معكم وياويلكم اذا صار شئ
ساره..ايش بيصير يعني 
نجلاء وهي تناظر ساره وهي راحمتها لان مااحد يعرف فيها الا هي 
الكل طلع وتفرقوا البنات الي بالمجلس والي بالمطبخ والي بالغرفه اما ساره جلست بالحديقه 
وجلست تتأمل هالوضع كله وبدت من نفسها وكيف انها انحرمت من الفرحه قالوا لها لا تفرحين 
ولا تزعلين حتى الفرح حددوه بحدود ليه يازمن قسيت على قلبي انا استغفرت اله وتوها بتقوم وتشوف فيصل 
الي ابتسم لها واشر لها تدخل لان الظاهر معه احد دخلت ساره ودخل فهد للمجلس 

اما بالبيت ام فهد وام نواف كانوا يسولفون عن حصه ام بدور وغريبه انها جات من الشرقيه حتى تحضر الملكه
مع انها مافكرت تعرف عيال اخوها وانظمت لهم ام فيصل اما البنات كانوا عند التلفزيون بالصاله يسولفون وشوي
ووصلت العمه وبنتها سلمت على الكل وجلست هي وبنتها 
ام بدور..شلونكم ياام فيصل مشاء الله الله يرحمك يااخوي امن عياله بحالاله قبل مايموت 
ام فيصل..الله يرحم الجميع
غدير وتكلم اماني بصوت واطي..ليه ماتقول لها ان هذا مو حلال ابوي 
اماني ..اسكتي انا مخترعه منها 
ام فهد..شلون لطيفه ليه ماجت معك 
ام بدور..لطيفه عند دلال بالجبيل ولدة وجابت ولد 
ام نواف عورها قلبها لما تذكرت دلا ل ولطيفه الي عمرها مابتسامحها على الي عملته بولدها 
ام فيصل..مشاء الله اجل صارت جده لطيفه 
ام بدور..شلون ظروفكم ياام فهد 
انقهرت خلود وعبير من عمتهم وعرفوا انها رجعت تتعمد اسلوبها الاستفزازي 
ام فهد..الحمد لله يارب 
ام بدور..للحين ساكنين بنفس البيت الضيق 
هنا تدخلت عبير..البيت جدران ياعمه لكن الاهم قلوب اصحاب البيت تكون وسيعه 
ام بدور وماعجبها رد عبير ..يمكن الله يعينكم 
والتفت على العنود الي كانت تلعب بخاتم بيدها ولا هي معهم 
ام بدور..وانتي يالعنود ماتشتغلين
العنود..لا 
ام بدور ..ومن يصرف عليك والا معهم 
العنود وحاولت تكون هاديه..عندي خير ولله الحمد
ام بدور..الي اعرفه اختك ماعندها شئ
العنود..اسمحي لي ماتعرفين شئ اجل عن اختي 
انقهرت العمه وعلى طول نجلاء قالت يالله نطلع بنات بالصاله 
طلعوا الكل بالصاله وجلسوا يسولفون وشوق شوي بتذبح بدور الي استفزها غرورها ومياعتها 
اماني..انتي بالجامعه بدور
بدر..ايه بس اعتذرت مالي خلق ادرس هالمستوى
الكل سكت لما سمعوا صوت محمد ينادي على غدير 
غدير..بنات ماعليه محمد بيطلع تغطوا الكل تغطى حتى شوق 
العنود بصوت واطي ..لاتتغطين ياخبله انتي زوجته مو هي 
ماتغطت شوق استغربوا البنات على ان شكلها كان ناعم مو عامله حسابها بتشوف محمد 
محمد..السلام عليكم وتوه بيمشي ورجع على ورى
محمد وبأبتسامه ..انا لفت انتباهي نور بالصاله وانا قول مين ياربي
شوق استحت وصار وجهها احمر اما بدور واضح انها انقهرت توقعت هي الي تلفت نظره 
غدير وتدف محمد ..روح لاتجي امي الحين بعدين اجلس تغزل بزوجتك مو عندنا 
طلع محمد وهو يضحك والكل يعلق على شوق الي رغم انها انحرجت لكن انبسطت 
التفت على العنود..والله احبك
العنود..ههههههههههههههه الله يسعدك يارب 

راحت العمه وبقى هم على ال فيصل الي هي والمهمه الصعبه الي عنده كيف يوصل الخبر لساره لكن بعد تفكير 
فضل ان امه هي الي تقول لها وفعلا قالت لها وبكت ساره حاولوا كلهم يهدونها لكنها قالت 
ساره..خلاص خلوني اجلس شهر مو كل يوم والثاني رايحه تعبت 
طلعت غرفتها وطلعت معها نجلاء وحاولت تهديها وتشرح لها 
ساره..نجلاء تعبت ماابي اروح للمستشفى خلوني اذا الله كاتب لي اموت بموت
نجلاء..بسم الله عليك لاتقولين هالكلام 

الجمعه بيت ام فيصل كان مختلف فيه حزن مخيم عالبيت حتى سلمان الطفل الصغير بكى لما عرف ان ساره
بتدخل المستشفى حاولت اماني ومحمد انهم يغيرون جو الحزن لكن ماقدروا بالليل طلعت ساره مع العنود 
ووداهم فيصل للمستشفى تطمن على الوضع وطلع وبمجرد ماطلع فيصل بكت ساره حاولت تهديها العنود لحد مانامت 
اما افيصل كانت تعبانه على حال بنتها دخلت غرفتها وغدير اذت سلمان تنومه اما اماني جلست بالغرفه لحالها 
ومحمد كان متضايق على وضع اخته وخصوصا دموعها الي كسرت قلبه وقال بتصل بشوق احاول انسى 

شوق لما شافت رقم محمد استغربت شو يبي هالوقت غريبه
شوق..هلا والله
محمد وبصوت تعبان..هلا شوق شلونك
شوق وخافت من صوته..الحمد لله محمد شفيك
محمد..سلامتك لااكون ازعجتك
شوق..لا ماازعجتني بس صوتك
محمد بأبتسامه..حلو صح
شوق......
محمد..ههههههههه مافيني شئ الغاليه كل الموضوع ان ساره راحت للمستشفى وضاق صدري قلت مالي الا حبيبتي زوجتي 
شوق انصدمت من كلام محمد حبيبتي وزوجتي سكتت ولا عرفت شو تقول
محمد..شوق لاتسكتين ابي اسمع صوتك
شوق..ان شاء الله 
جلس محمد مع شوق تقريبا ساعه وبعدها نام وهو مرتاح 

اما فيصل ماقدر حتى يرجع للبيت راح لسعد صديقه لانه يعرف انه الوحيد الي يرتاح معه 

سعد..فيصل شفيك ليه هالحزن مو اول مره اختك تدخل المستشفى 
فيصل..صح لكن صدقني سعد رغم فرحتي بمحمد الا اني تعبت احس محتاج ارتاح 
سعد..هونها ياشيخ وبأن الله بتهون بعدين سلوم وينه من زمان ماشفته 
فيصل..حبيبي سلوم والله اني انشغلت هالفتره حتى انا عنه 
سعد..احم ..احم 
فيصل..قل شعندك
سعد..ههههههههههههه بسألك عن الخاله شخبارها 
فيصل..مااعرف فيه شئ قاهرني ودي اعرفه ليه تركت الشغل وبكت بنفس اليوم
سعد..وليه تبي تعرف 
فيصل..مااعرف فضول 
سعد..اسأل خواتك 
فيصل..صعب المهم انا بروح وبكرا اشوفك مرني بالشركه 
طلع فيصل ورجع للبيت 

والصباح الكل راح لساره الي انبسطت بوجود اهلها وبنات عمها كلهم حولها ومر يومين بسرعه على وجودها بالمستشفى
واحتكاكها مع حمد كان عادي جدا مثل اي دكتور وباليوم الثالث اجتمع حمد مع الدكتور ماجد استشاري القلب 
د.ماجد ..ياحمد الصدمه لابد منها ساره خلصت المده المحدده لاستخدام الدواء لازم نعمل هالصدمه لها 
وانا شفت انه انت الي تعملها وافضل اليوم حتى تكون تحت المراقبه بعدها كم يوم عندنا لنتأكد من وضع القلب 
حمد..انا يادكتور صعبه شلون 
د.ماجد..ماهي صعبه انت ولد عمها ودكتورها حاول تستفزها تخليها تعصب لحد ماتوصل لاقصى درجه من الغضب 
وبعدها اتركها لكن الاهم انه مايكون عندها احد بالغرفه حتى ماتحس بالامان او تستنجد فيه او يحاول يهديها 
حمد..وبعد تفكير ..اتكلنا على الله موافق بكلم اخوها وانسق معه 
كلم حمد واتفق مع فيصل ان مااحد من اهله يجي للمستشفى وصل فيصل للمستشفى وهو خايف على اخته الي ممكن
هالتجربه تدمرها لكنها امل مهم له ارسل رساله للعنود كتب فيها 
" انا فيصل اطلعي من الغرفه من غير ماتحس عليك ساره ضروري " خافت العنود وطلعت حتى من غير ماتغطي 
عيونها وكان فيصل وحمد والدكتور ماجد عند الباب انتبه لها فيصل وكان وده يقول لها لكنها حست بسرعه بتركيزه وغطت 
عيونها لمحت ابتسامه بوجهه فيصل وبعدين توقعتها من خيالها من حقيقه 
العنود..خير فيه شئ 
حمد..عن اذنكم ادعوا لي 
فيصل قال للعنود كل شئ وخافت حست بقلقه وتوتره ماجلس ابدا والدكتور والممرضات عند باب الغرفه حتى يدخلون 
بمجرد مايطلع حمد
الجزء الحادي عشر ..

دخل حمد للغرفه وكانت ساره بهدوء متمدده على السرير وشكلها شوي مرهقه 
حمد من غير اي تعبير ....هلا ساره
ساره استغربت وتعدل الشال ..اهلين
حمد من دون مقدمات ....اسمعي بناخذ لك تحليل دم الحين ولا ابي اعترض تفهمين ..
ساره وانقهرت منه..لا ماافهم 
حمد وبصوت اعلى ..لازم تفهمين لانه مو بكيفك 
ساره وبحده ..لا يادكتور بكيفي 
حمد..قرب عندها..انا بعرف هالغرور على ايش فهميني على ايش شايفه نفسك انتي 
ساره ولانها تكره الصوت العالي ..لو سمحت ماله داعي ترفع صوتك
حمد وبصوت عالي..اسمعي مو انتي الي تعلميني شلون اتكلم تسمعين والي اقوله بيمشي مفهوم
ساره بدت تصيح ووقفت من عالسرير بصعوبه و حتى نست ان ماعليها الا بجامه 
ساره من بين دموعها ..لا ماافهم ماافهم ولو سمحت اطلع برى
حمد وبضحكه مستهزئه ..انتي يادلوعة اهلها لاترفعين صوتك وامشي معي يالله خلي عنا هالكلام الفاضي 
فجأه من غير احساس منها مدت يدها وعطت حمد كف لكنه تدارك الموقف ومسك يدها ولفها على وراء
حمد وعصب منها ..هالغلطه بتدفعين ثمنها غالي رغم ماعندك اغلىمن هالغرور الا بكسره لك 
ساره وانهارت ..وجلست عالارض وهي منهاره وتصيح..اكرهك اكرهك اكرهك 
حمد ونزل راسه لها ..وانا احبك احبك احبك
ساره ونرفزها هدوءه اكثر ..برى برى برى اطلع اطلع 
حس حمد انها انهارت وطلع بسرعه ودخل الدكتور والممرضات لكن حمد منع فيصل ومسكه 
فيصل بخوف واضح ..طمني حمد ارجوك
حمد..خير ان شاء االله 
انتظر فيصل الدكتور وحمد طلع من المستشفى ولا حصل الا فهد يروح له لانه كان متضايق من كل الي صار 
دخل عند فهد الي استغرب صمته واحترم هالصمت لكن بعدها قال 
فهد..حمد تكلم قولي شفيك ياخوي 
حمد..ماتوقعت اني ممكن اكون كذا 
فهد..خير يااخوي 
حمد وقال لفهد الي صار 
فهد..حمد هذا واجبك ليه متضايق 
حمد..متضايق لاني اديت واجبي بخطأ 
فهد..كيف ..؟؟
حمد..لما قالت لي اكرهك ..قلت لها احبك
فهد. ...اها ..لكن هي بتعرف انه تمثيل 
حمد..مابتعرف الحين بعد 24 ساعه بتعرف 
فهد..قصدك هالساعات ممكن تصدق انك تحبها 
حمد.........
فهد..انت ليه قلت لها احبك
حمد..مااعرف ماحسيت الا بهالكلمه طالعه مني ورددتها ثلاث مرات
فهد..انت تحبها حمد..؟؟
حمد وغمض عيونه.........
فهد..هالصمت شو يعني 
حمد..مااعرف مااعرف تصدق ابي انام 
فهد قدر وضعه ..طيب نام هنا مافيه احد البيت 
طلع فهد وترك حمد ينام لان شكله كان تعبان 

ساره كانت منهاره وعالارض وتصيح بشكل يعور القلب على طول دخل الدكتور وعملوا لها الفحوصات السريعه 
بعدها عطوها مهدي 
العنود..اقدر ادخل لها
فيصل ويهز راسه 
راحت العنود وقلبها عورها على ساره وحتى فيصل الي سمع صوت ساره وهي تنادي عليه تستنجد بأخوها لكنه غصب 
عنه لمصلحتها ماقدر يدخل ويحضنها ويهدها شوي وتطمن فيصل على ساره وقالوا له انها مابتصحى الا بعد ساعتين 
تقريبا طلع يبلغ امه عالي صار واصرت انها تروح لها وطلعت هي والبنات مع فيصل وشوق لما عرفت اخذت نجلاء وراحت لها 
مع سواق ام فيصل وحتى فهد اخذ امه وخواته وراحوا لها والكل اجتمع عندها لانه موعد الزياره ومتوقعه العنود الكل بيكون موجود
وصلوا كلهم وشوق مو مستوعبه توها تصحى لاحظت البنات وامها 
ساره..يمه ابي امي فيصل 
راحت امها وحضنتها وجلست تصيح وامها تهديها وشوي هدت ساره وسكتت 
شوق..سلامات الغاليه
ساره صدت مالجهه الثانيه ودمعت عينها 
الكل استغرب وراحت لها شوق عند السرير 
شوق..حبيبتي سارونه 
ساره نزلت دموعها التفت شوق على نجلاء وراحت لها 
نجلاء..ساره شلونك الحين 
ساره دموعها تنزل بصمت وقالت بصوت ضعيف سمعته نجلاء..اكرهه اكرهه اخوك
نجلاء..ارتاحي حبيبتي 
اخذت شوق الي مستغربه من ساره ليه ماترد عليهم رغم انها ردت على الباقي 
مافيه احد يعرف بالي عمله حمد والكل استغرب لكن العنود كانت فاهمه وقالت لنجلاء اعذروها 

بعد ماانتهت الزياره الكل طلع وانتبه فهد ان البنات بيرجعون مع السواق وراح لهم 
فهد..السلام عليكم
نجلاء وشوق..وعليكم السلانم
فهد..تعالوا معي بنات لاترجعون مع السواق 
نجلاء..لا مشكور 
فهد..اعتبريه امر يانجلاء 
شوق..فهد بيتنا مو بطريقك عادي 
فهد..مااحب اعيد كلامي انتظركم
راح فهد ونجلاء ساكته 
شوق..انتي مو ناقصين خلينا نروح شكله صادق مايعيد كلمته 
نجلاء..اول مره اكتشف انه حلوو
شوق..ههههههههههههههههههه والله انك خبله مو حلو لكن عجبك لانه واثق بنفسه بقوه
نجلاء..يالله نروح 
ركبوا البنات معهم 
فهد..حمد بالبيت عندي شرايكم ترجعون معنا 
اقنعوهم البنا ت وراحوا معهم 

عالساعه 12 صحى حمد واستغرب انه كيف نام هالوقت وزياده جواله مقفول توه بيقوم الا دخل فهد 

فهد..لابدري ارجع نام
حمد..هههههه والله ماحسيت ياشيخ عطني التيلفون جوالي مافيه بطاريه نسيت خواتي 
فهد..خواتك عندنا
حمد..مستغرب..عندكم شلون وليه ومتى
فهد..ههههههه شوي شوي رحنا للمستشفى وشفناهم هناك وقلت لهم انك عندي ورجعوا معنا 
حمد..كويس يعطيك العافيه طيب ساره
فهد وبأبتسامه..شفيها
حمد..كيفها
فهد..فيصل مو مرتاح يقول شكله تعبانه 
حمد سكت ونزل راسه واخذ جوال فهد واتصل على نجلاء
حمد..هلا نجلاء 
نجلاء..اهلين صحيت فشلتنا تأخرنا
حمد..هههههههه اسف وين شوق 
نجلاء..مااعرف مع خلود 
حمد..نجلاء شلونها ساره
نجلاء..صح شو عملت للبنت مسكينه
حمد..ليه فيها شئ
نجلاء..تعبانه وشكلها شايله عليك بقوه
حمد وعصب اكثر ..طيب يالله انتظركم بالسياره 

طلع حمد مع خواته وحاول يكون طبيعي لكن شوق ماخلته الا بتعرف شو فيها ساره وهو يحاول مايرد
عليها لحد ماوصلا للبيت 
طلعت شوق لغرفتها حتى تكلم حبيب القلب محمد وتحاول تعرف منه شو الي صار لساره ليه تناظرها كذا 
وليه بس تصيح اما نجلاء كانت تراقب حمد الي كل حركاته كانت متوتره طلع وتحمم وبدل ملابسه وهو 
طالع للمستشفى انتبه لنجلاء بالصاله 
حمد..نجلاء ليه مانمتي 
نجلاء بأبتسامه..بتكلم معك شوي ممكن 
حمد ..طبعا ممكن كم نجلاء عندنا 
جلس حمد ينتظر نجلاء تحكي 
نجلاء..حمد شو عملت لساره ..؟؟
حمد ..ليه هالسؤال
نجلاء..جاوبني واقولك 
حمد..ماعملت شئ هذا واجبي كادكتور بغض النظر انها بنت عمي 
نجلاء..تحب اقول لك شو قالت لي اليوم 
حمد..شو
نجلاء..لكن بعدها قولي شوعملت 
حمد ..طيب بس قولي
نجلاء..اول شئ ماردت على شوق لما سلمت وقالت لي بصوت واطي 
حمد.ايوه
نجلاء..اكرهه اخوك 
حمد حس احد كب عليه ماي بارد ماعرف شو يرد او شو يقول كان متوقع ان ساره بتتخذ موقف 
منه لكن ماتوقع بهالسرعه ولا بعد تقولها 
حمد..تحبين تعرفين الي صار 
نجلاء..ياليت ..قال حمد الي صار الا كلمات الحب الي صرح فيها والكف احتفظ فيها ماقالها 
نجلاء..بصراحه ماالومها مسكينه 
حمد..ولا انا 
نجلاء..لا تهتم ساره طيبه بكرا تنسى 
حمد..المهم انها تكون بخير 
نجلاء..يهمك انها تكون بخير 
فهم حمد قصدها لكن تجاهل وقال..اكيد مو هي مريضه عندي يالله اسمحي لي 
وطلع حمد للمستشفى يتطمن على ساره 

وصل المستشفى وسأل الدكتور عننها وتابع التقارير لكن الدكتور قال تحتاج اربع وعشرين ساعه حتى يتأكد من النتائج 
توتر حمد زياده ماعرف شو يعمل وطلع راح بيشوفها لانها اكيد نايمه لكنه تفاجأ بوجود فيصل عند باب الغرفه 
جالس وشكله مرهق وتعبان 
حمد بهدوء..فيصل 
فيصل وبصعوبه فتح عيونه..هلا حمد 
حمد..شفيك يااخوي ليه جالس شكلك مره تعبان
فيصل..مااقدر قلبي مايطاوعني اروح من غير مااشوفها واتطمن عليها 
حمد بأستغراب..ليه ماشفتها للحين
فيصل..الدكتور قال انها تنادي كثير علي ومنعني حتى يتأكد اكثر من النتئج يعني حب يحسسها ببعدي 
عنها حتى تزيد الانفعالات عندها 
حمد..لا حول ولاقوة الا بالله طيب انا اطلعت على التقارير وكل شئ الحمد لله للحين طبيعي 
فيصل..آه ياحمد هذي ساره الغاليه 
جلس حمد معه ..يااخوي هونها وتهون اول مره احسك ضعيف كذا
فيصل..ياحمد ساره بنتي واختي ونور بيتنا لازم اضعف لازم اضعف وانا مو قادر اخفف عنها واواسيها 
حمد..هانت يااخوي كلها كم ساعه وتشوفها 
فيصل..الدكتور ماجد يقول اما ابلغها انا او انت او هو مو مشكله بأن الي صار كله تمثيل عليها 
حمد..انت بلغها احسن
فيصل..الا تعال ماقلت لي شو عملت لها 
حمد..ياشيخ لاتذكرني والله ماتوقعت اني بقدر اختك ماتحب التحليل وانا طلبت منها واعذرني فيصل 
لاني رفعت صوتي وشوي استفزيتها 
فيصل..هذا واجبك ياحمد ومعذور لكن لاتتعودونها لاني مابقدر 
حمد..ههههه لا ان شاء الله تعال معي للمكتب خلينا نشرب قهوه وترتاح شوي 
فيصل..يالله 

بالبيت رجعت العنود لان ساره تمسكت بأمها ورفضت انها ترجع فانامت عندها وغدير نامت عند البنات 
ونامت اماني وسلمان لان عندهم دوام اما غدير كانت تعبانه من الي صار كله 

غدير..العنود تكلمي قولي شفيها ساره شصار حرام عليكم وليه فيصل شكله كذا 
العنود..والله مااعرف شو اقول لك 
غدير..قولي الصدق 
العنود..بقول بس لايطلع لاحد اوكي 
قالت العنود كل الي صار لغدير الي استغربت من هالوضع وليه حمد الي عمل هالصدمه اكيد هذا بيكون صعب
العنود..اقول لك شئ غدير 
غدير..قولي
العنود ..مااعرف بلحظه حسيت فيه ارتياح من ساره لحمد يعني بالاول كان يمثل لها رعب لكن مع الايام
تقريبا تعودت عليه والحين مااعرف شو بيكون
غدير..ان شاء الله بتقوم بالسلامه وتعرف ان الي صار كله مخطط له وبتنسى كل شئ 
العنود..ان شاء الله 
غدير..تصدقين قلبي مع فيصل للاحين مارجع سيارته و بالبيت
العنود ومن غير تفكير..طيب اتصلي تطمني عليه 
غدير..والله مع اني خايفه انه معصب بس بكلم وعلى الله 
اتصلت غدير لكن حصلت جواله مقفل وقلقت اكثر واتصلت بمحمد وحصلته مشغول
غدير..محمد عايش بعالم ثاني
العنود..هههههههه الله يسعده يارب 
غدير..تعالي ننام وبكرا الله يطمنا عليهم 
العنود ..ان شاء الله 

نلمت غدير اما العنود ماقدرت تنام جلست ايام مع ساره بالمستشفى لكن كانت متوتره من المسجات الي ماتنقطع ابدا 
ماكانت محصله اجابه تقولها لساره شو هالمسجات الي توصل بشكل مستمر اضطرت انها تكذب وتقفل جوالها 
لكنها الحين راحت تقرأ هالمسجات 
" العنود ماله داعي هالتصرفات انتظرك" 
" انتي لو تعرفين شو عملتي فيني "
" اعطي هالعلاقه اي اسم تحبين المهم نكون مع بعض "
" لاتتوقعين انه واحد من عيالهم ينظر لك لاني مابسمح تكوني لهم "
استغربت العنود من هالانسان الغريب هو متى عرفها اصلا وليه خطبها وبعدين يرجع يستخدم هالاسلوب المهين 
طفشت العنود منه لكنها قررت انها ماتحذف المسجات من جوالها ورجعت تنام بعد تفكير طويل ارهقها 

صحت عبير على صوت التيلفون والي تكرر اكثر من مره وطلعت واستغربت الساعه خمس الفجر من يتصل هالوقت 
عبير..الوو
المتصل..السلام عليكم 
عبير..وعليكم السلام 
المتصل..اسف للازعاج معك نواف 
عبير قلبها بدأ يدق بشكل كبير وجلست..هلا والله خير ان شاء الله
نواف..من معي عبير 
عبير..ايوه
نواف..اسف عبير بس جوال فهد مقفل وانا محتاجه ضروري 
عبير..ان شاء الله الحين اصحيه تنتظر عالخط 
نواف..لا قولي له يجي لمستشفى الامن العام بسرعه
عبير بخوف..ساره فيها شئ
نواف..لا لا بسرعه عبير
سكر نواف وراحت بسرعه وصحت فهد الي استغرب وبسرعه اتصل بنواف وطلع من البيت وترك عبير بحيره 

بالمستشفى الصباح طلعوا البنات كلهم وحتى سلمان الي رفض انه يروح المدرسه واصر انه يروح لساره راحوا كلهم 
مع محمد وصلوا للمستشفى واول مادخلو راح سلمان بسرعه وحضن ساره 
سلمان..ساره انا احبك
ساره وعيونها تدمع..وانا احبك 
سلمان..حلوه المستشفى بجلس معك
ساره..لا حبيبي انا بطلع معك اليوم
الكل استغرب من ساره الي كانت متوتره ومعصبه وكل نص ساعه تبدأ بنوبة بكاء جديده 
محمد..هالغاليه بشرينا كيفك اليوم
ساره..الحمد لله
ام فيصل..تعال سلوم عندي علمني شو عملت امي 
راح يركض وجلس يسولف على ام فيصل وفجأه قال 
سلمان..وين فيصل 
الكل سكت وساره بدت تصيح لانها ماشافته 
العنود..سلوم حبيبي علمي خالتي عن غدير شو عملت امس معها 
رجع سلمان يسولف وفجأه دخل فيصل وشكله كان مرهق كثير وواضح انه تعبان مرره 
الكل انصدم من شكله واولهم امه 
فيصل..السلام عليكم 
الكل..وعليكم السلام 
ساره لفت وجهها من الجهه الثانيه وهي تصيح بصمت محمد طلع ماقدر يتحمل وتخذ سلمان معه 
وفيصل ظل واقف مكانه يتأمل اخته وبعدها راح عندها على طرف السرير 
فيصل ويمسح بيده على راسها ..سارونه حبيبتي زعلانه مني 
ماقدرت ساره ارتمت بحضن اخوها وصاحت بشكل يعور القلب والكل صاح معها 
فيصل ويحب راسها..سامحيني الغاليه ياعيون فيصل غصب عني 
ساره ومن بين دموعها..غصب عنك ماتشوفني 
فيصل..اسأليهم من اول مادخل حمد الى الحين وانا بالمستشفى انتظر انهم يسمحون لي وادخل 
استغربت ساره ولا فهمت قصده قال لها فيصل كل شئ وبكت اكثر واكثر حاول يهديها لكن 
ماقدر حضنتها امها وطلع فيصل ماعاد قادر يتحمل اكثر اول ماطلع استغرب من وجود عيال عمه
محمد..فيصل روح ارتاح ارحم نفسك 
فهد..تعال خلني اوصلك 
فيصل..شفيه نواف 
حمد..سلامتك انت روح ارتاح 
تجاهل كلامهم وراح لنواف الي جالس عالكرسي وشكله بعالم ثاني 
فيصل وحط يده على كتف نواف...نواف شفيك
نواف..هلا فيصل حمد الله على السلامه الله يقومها بالعافيه
فيصل..الله يسلمك قولي شصاير 
نواف..عمتي لطيفه بالعنايه المركزه
فيصل بااستغراب ..عمتي وشلون وكيف عرفتوا ومتى جات من الشرقيه 
نواف..تعال اوصلك واقول لك كل شئ بالسياره 
طلع فيصل ونواف ومحمد رجع لاخته والحمد لله قدر انه يهديها لكنها ماكانت معهم ابدا 

فيصل طلب من نواف يوصله عن سعد لانه محتاج يتكلم معه وصله نواف وراح رفض يدخل 

سعد ..بشر يافيصل شصار 
فيصل ويجلس عالكنبه وشكله تعبان مرره..الحمد لله عدت على خير 
سعد..طيب والنتايج
فيصل..يقول الدكتور خلاص ماتحتاج علاج بتكون ست شهور تحت الملاحظه واذا عدت ان شاء الله 
على خير بتكون طبيعيه جدا ولافيه خوف بأذن الله عالقلب عندها 
سعد..الحمد لله هذا شئ طيب اجل فيه شكلك كذا 
فيصل ..تعبت والله ياسعد تعبت ابي ارتاح 
سعد..يالله هانت كلها كم يوم وتطلع من المستشفى وترجع للبيت وترتاح 
فيصل..تصدق اول مره احس اني ماابي ارجع للبيت مااحس بالبيت شئ ممكن يواسيني 
سعد..تصدق فيصل احنا المفروض اننا تزوجنا اسمعني اتكلم جد
فيصل ..قول اسمعك
سعد..صح ممكن المسؤليه تكون زياده لكن ممكن تكون هالانسانه مصدر راحه يعني مثلك الحين لو انت متزوج
كان فيه انسانه قلبها وتفكيرها معك تحاول انها تواسيك وتوقف معك 
فيصل ...........
سعد..ماعجبك كلامي ادري لكن فكر فيها فيصل لان بصراحه قررت اتزوج 
فيصل ..ويرفع حاجبه ..مشاء الله قررت 
سعد..وبأبتسامه ..اقول لك فيصل شئ بس ماتعصب علي 
فيصل...قول الله يعني عليك اليوم 
سعد ..احم ليه ماتتزوج العنود 
انصدم فيصل واعتدل بجلسته ..هههههههههههههه انا اتزوج ومين العنود 
سعد ..ماامزح ليه تضحك
فيصل وسكت شوي بعدين قال..ولا انا اضحك لانك تمزح اضحك لان بيتنا بيشب حريق اذا تزوجتها 
سعد..لا ياشيخ لاتبالغ عاد
فيصل..سعد صح انا مالي بسوالف البنات ولااحب هالسوالف لكن هذا مايعني ان لي تصور ونظره خاصه
سعد باابتسامه ..ايوووه شو هالكلام الجديد شلون فهمني 
فيصل باابتسامه..يعني اذا تزوجت ابي اتزوج مرأه انثى مو انسانه قويه 
سعد..يااخي تكلم عربي وضح
فيصل..هههههههههه اقصد العنود انسانه قويه جامده بقراراتها صلبه بمواقفها مستحيل اتصور انها ممكن 
تحب او تتأثر يعني بالعربي احسها مستحيل تصيح او تنزل دمعتها مستحيل تحتاج لوجود رجل بحياتها 
انسانه رغم صغر سنها لكن احس الحياة حجرت قلبها يعني بالعربي انا اذا بتزوج ابي بنت 
رقيقه ناعمه صح ابي انسانه لها فكر ورائي لكن مايعني انها تكون بصلابة الرجل 
سعد..اممممممم صراحه كللامك صح لكن البنت ظروفها كذا يعني شو تعمل 
فيصل..انا معك لكن انا مااقدر ياسعد اتحمل تصرفاتها وهي ماتربطني فيها علاقه فكيف اذا تزوجتها 
بتكون حياتي معها بصدام مستمر ليه اختار العذااب لي ولها 
سعد..والله انت تعرفها اكثر وطالما ماتشوفها مناسبه دور لك ياخي وحده وتزوج مايهون علي اعملها بدونك
فيصل..ههههههههههه اعملها يمكن اتشجع واعملها اقول روح هات لي بندول راسي بينفجر من الالم 
طلع سعد وترك فيصل يفكر بكلامه الي فاجئه وحتى رده على سعد فاجئه اكثر ..

اما حمد رجع يكمل شغله وفهد طلع لشغله لكنه رد على عبير الي من الصبح تتصل فيه 

فهد..هلا عبير ماعليه كنت مشغول
عبير..طمني شفيكم
فهد..آه عمتي لطيفه 
عبير ويدها على قلبها ..شفيها
فهد..بالعنايه هنا
عبير..شلون عرفتوا
فهد..اتصلت بنتها بنواف وقالت له وطلع وعمل لها الاجراءات 
عبير حست بطعنه بقلبها بنت عمتها لطيفه وتكلم نواف ليه نواف ليه
عبير..الله يشفيها اتركك تشوف شغلك 
سكرت من اخوها وراحت لغرفتها وارتمت عالسرير ودخلت بنوبة بكاء طلعت 
فيها دموع سنين مكبوته بداخلها ..
الجزء الثاني عشر ..

دخلت عبير غرفتها بعد الي سمعته من فهد وارتمت على سريرها وبكت بكتب بدموع سنين حبستها بدموع جمدتها ورفضت 
انها تنزل رفضت تقتنع انها انهزمت وتبكي حاولت تتهرب من هالالم لكن الالم رجع يتجدد مره ثانيه وهالمره
ماقدرت تقاومه صعب تعيش سنين فاقدته وبلحظه يدمر الامل الي بدأ يسيطر على حياتها بفقدانه ظلت 
تصيح لحد ماحست انها شبه ارتاحت طلعت وحاولت ان امها ماتحس فيها رغم ان امها لاحظت لكنها سكتت 
عنها لانها تعرف عبير لما تحس انها محتاجه تتكلم بدون مااحد يطلب تقول الي بخاطرها ..

جلست عبير تتفرج عالتلفزيون وفكرها سافر للماضي البعيد ومن غير احساس نزلت دمعتها ماقدرت 
تقاوم دموعها كانت شلال متدفق وحتى انتبهت هي وين جالسه 

فهد..عبير ليه هالدموع 
انتبهت مسحت دموعها حاولت تداريها لكنها واضححه مستحيل تمسحها 
عبير وتحاول تبتسم ..لا بس كنت اتفرج على مسلسل 
فهد..عبير مابجبرك لكن دموعها شكلها من حرقة قلب اتمنى ياعبير ماتسمحين حتى لدموعك انها تنتصر عليك 
عبير نزلت راسها وسكتت .........
فهد..بدخل انام اذا احتجتي شئ انا موجود واتمنى عبوره ترجع ابتسامتك بأسرع وقت 
دخل فهد وهو بحيره كبيره ليه عبير تصيح بهالشكل وليه عجز انه يسألها بشكل مباشر ماقدر فهد ينام حاول ولكن فيه
موضوع سيطر على تفكيره ورجعه لسنوات قبل خاف انه يتكرر وتنعاد التجربه قرر انه يطلع لحمد ويكلمه 

اما ساره كانت صاحيه لكنها بحالة صمت رغم وجود امها معها لكنها كانت هاديه ماتتكلم الا قليل
ام فيصل وهي تبتسم لها ..سارونه حبيبتي خلاص انتي بخير ليه هالزعل
ساره..ماني زعلانه
ام فيصل..لا زعلانه بنتي وعرفك بس براحتك يابنتي 
شوي وتدخل الممرضه وبعد دخل حمد 
حمد..السلام عليكم 
ام فيصل ..وعليكم السلام هلا حمد شلونك
حمد..هلا خالتي شلونك انتي بشرينا عنك
ام فيصل..انا بخير ونعمه انت بشرني عن بنتي 
التفت حمد وكان خايف متوتر والي خوفه اكثر وجود ام فيصل حس انه مستحيل يقدر يكلم ساره او يعتذر لها 
شاف ساره ودموع ماليه عيونها وان كانت تحاول تمنعها لكنها نزلت على خدها نزلت ولا قدرت ترفع يدها وتمسحها 
حمد وهو يتعذب من دموعها ..هلا ساره شلونك الحين
ساره.............
ام فيصل استحت وراحت عندها وبصوت واطي ..ردي ساره عيب 
حمد..لا خالتي خليها على راحتها لكن ان شاء الله بتنزل تعمل لها علاج طبيعي واحتمال بكرا او بعده تطلع من المستشفى
ام فيصل..الله يبشرك بالخير 
حمد..يالله ماتشوفون شر 
طلع حمد وهو حاز بخاطره الي صار توقع ساره تتخذ منه موقف لكن ليه دموعها هي وسيلة التعبير عندها 
هي ماتعرف ان نقطة ضعفه الدمعه فكيف اذا كانت منها شلون يتحملها شلون يواسيها وهو بنظرها جارحها ..

ساره صاحت وامها احتارت معها ساعه تهديها وساعه تتركها تصيح وتطلع الي بخاطرها حاولت انها تفهم منها 
ليه هالحزن لكن ساره ظلت ساكته من وقت الي صار ماترد وتقول الا كلمات بسيطه 

طلع فيصل من البيت عالساعه عشر الصبح مر الشركه ساعه وبعدها راح للمستشفى ومر حمد اول وتطمن على وضع 
ساره وبعدها راح لها للغرفه وبشرها انها بتطلع بكرا الصبح وبعدها استأذن وطلع يشوف نواف ويتطمن على عمته

فيصل..صباح الخير
نواف وبصوت كئيب..هلا فيصل صباح النور
فيصل..هاكيف الوضع طمنا 
نواف..ان شاء الله صقر بيوصل بعد ساعه 
فيصل..من وين يوصل
نواف..صقر ضابط وشغله بالخرج واتصلت وقلت له عالموضوع وقال انه جاي 
فيصل..خير ان شاء الله 
نواف وهو سرحان ..آه ليه بهالوقت ترجع
استغرب فيصل من كلام نواف وشكله قال هالكلمات من غير احساس بمكان وجوده 
فيصل وجلس جنبه ..تكلم نواف قول الي بخاطرك
نواف ويتنهد ..شو اقول اقول لك ان السنين شكلها بترجع تعيد نفسها من جديد 
فيصل..ماتعيد نفسها الا اذا سمحنا لها 
نواف ..آه يافيصل لو تعرف هالقلب شكثر مجروح ويعاني 
فيصل..ليه مادويته 
نواف..الي جرحته صعب انها تداويه الحين ولااحد بيقدر يداويه 
فيصل..فيه غيرها تقدر لكن انت مااعطيت احد فرصه
نواف..غير دلال مااعتقد 
فيصل..يعني مازلت تحبها 
نواف وسكت فتره.....بصراحه يافيصل انا محتاج لاول مره اقول لاحد اني مااحب دلال 
فيصل بااستغراب..اجل شو معنى كلامك 
نواف..فيصل انا كنت من سنوات شاب مبسوط مميز عند عماتي واهلي مو حب لي لكن لسبب بسيط الي هو 
الخير الي عندي كان لازم اكون مميز عندهم وكان هالشئ يسعدني من كنت مراهق عمري ماحبيت 
لكن لما رجعت من برا بشهادتي قدموا لي هديتي دلال بنت عمتي لطيفه مااكذب عليك واقول اني مافرحت 
بالعكس كنت اسعد انسان لان دلال كل الشباب الي انا معهم حاولوا يتزوجها رفضت وهم بالاصل من اقربانا
فرحت بهالتميز وفرحت اكثر لما شفتها كانت حلوه ماكنت احس بااي مشاعر حب ابدا لكن كنت احس بالتميز فيها 
وبعد الحادث الي صار لي رفضت رفضتني حتى قبل مااطلع من المستشفى قالتها لي وانا تعبان مااعطتني فرصه 
حتى انسحب بعد مااعرف اني ماعدت شخص عادي لكنها طعنتني بنظرات الشفقه الي صرت اشوفها بعيون
الشباب او الاحتقار من بعضهم بعد التميز صرت احس بالنقص ماعدت اقدر اتحمل الشرقيه اعيش فيها وجيت 
لرياض واستقريت فيها ماعدت اختلط بااحد غير فهد وحتى الشركه رفضت انها تكون بااسمي ماابي اي شخص ينظر لي 
عشان مالي او الخير الي عندي ابي اي احد يتقبلني كنواف مو لشئ ثاني 
فيصل وهو منصدم من كلام نواف..يعني انت ماتحبها 
نواف..ابدا اصلا ماكنت اعرفها الا بالاسم
فيصل..اجل لو تحبها شو بتعمل 
نواف..تصدق فيصل الكل يتوقع اني احب دلال وان الي صار لي بسبب فقداني حبها 
فيصل..اذا تبي الحق حتى انا 
نواف..ماعلينا منها الحين قولي كيف بنت العم ان شاء اله خير
فيصل..الحمد لله احسن لكن النفسيه مو اوكي 
نواف..ان شاء الله مابيكون الا الخير 
فيصل..ان شاء الله الا بسألك حمد شكله متكدر او انا غلطان
نواف..والله ماانتبهت بصراحه انا من امس بعالم ثاني 
فيصل..هههههههههه الله يعينك اقول بروح لسعد مواعده وبرجع عالعصر اسلم على عمتي ونتعرف على ولدها
نواف..على خير الله معك 


بالبيت الكل طالع مافيه الا العنودطفشت من الجلسه بالبيت وقررت انها تروح لساره بالمستشفى تجلس مع ام فيصل 
وتشوف ساره ولبست عباتها وهي طالعه انتبهت لشخص طلع من البيت المقابل لبيتهم ورجعت لكنه ظل واقف ينتظر
والعنود داخل تنتظره يروح حتى تطلع لكنه طول وبعدها قررت انها تطلع وفعلا طلعت وركبت السياره مع الخدامه
وهو ابتسم ولاعادت تعرف هو تبعها اولا ولما وصلت للمستشفى وصلها مسج وقبل لاتنزل فتحته 
" ماهان علي الا لين اوصلك انتبهي لنفسك حياتي "
انصدمت العنود هذا مايستحي على وجه مصدق انه يعني لها شئ لكنها نزلت ولا التفت ودخلت للمستشفى وهي تحترق 
بداخلها منه ام فيصل انبسطت بوجود العنود وقالت بتروح للبيت تبدل وترجع وجلست العنود مع ساره 
الي من يكلمها اي شخص على طول تصيح 
العنود ..ساره بدل ماتفرحين ليه تصيحين انتي الحمد لله خلاص مابتستخدمي اي دواء 
ساره صاحت اكثر وحضنتها العنود وحاولت تفهم منها 
العنود..ساره تكلمي قولي لي شفيك 
ساره وبتردد ..حمد
العنود..شفيه 
ساره وبتردد اكثر ..مايحبني 
انصدمت العنود مايحبها ......ليه مايحبك هو قال لك 
قالت ساره كل الي صار للعنود الي استغربت معقوله حمد يخلط بين الواجب والمشاعر معقوله يستغل مشاعر 
ساره ويوهمها بحب مدته اربع وعشرين ساعه يامسكينه ياساره الله يعينك 
العنود..طيب حبيبتي انسي الي قاله ولايهمك المهم انتي بخير
ساره وعيونها مليانه دموع .........
العنود وبأبتسامه ..ساره انتي تحبين حمد ..؟؟
ساره سكتت اول شئ بعديم ماقدرت بكت وارتمت بحضن العنود وحاولت تهديها 
العنود..سارونه المفروض انتي تفرحين تعرفين ليه لانك قدرتي تحددين مشاعرك تجاه وبعدين يا حلوه المفروض 
مايبكيك الحب صح الحب احساس حلو لازم تفرحين فيه 
سكتت ساره وغيرت العنود الموضوع حتى ماتضايق ساره وجلست تحكي متسولف معها وكل شوي يوصل مسج 
للعنود حست ساره باارتباك العنود لكنها ماقالت شئ اما العنود وصلت معها خلاص ماعادت قادره تتحمل المسخره 
من هالشخص وطلعت من الغرفه واتصللت بااحمد الي انبسط لما شافها متصله عليه 
احمد..هلا وغلا بعمري
العنود..الله يأخذ عمرك بااقرب ساعه يااخي عيب عليك انت ماتستحي ولاتخاف اذا ماتخاف من الناس خاف من عقوبة لربك
لايسوي فيك ماسويت في بنات الناس ارجوك خلصني من ازعاجك والا تصرفي ماراح يعجبك بعدها 
احمد..بيضربني فيصل والا محمد هههههههه
العنود وانقهرت منه..مااعتقد فيصل او محمد يلوثون يدهم بضرب شخص حقير مثلك 
قفلت العنود الخط وهي خلاص مو قادره وعلى طول وصلها مسج 
" هالكلام الي قلتيه راح تبوسين رجلي حتى اسامحك وانا لك ياالعنود " 
خافت العنود لكنها رجعت بسرعه عند ساره حتى ماتحس عليها والظهر رجعت البيت وهي بعالم ثاني مو قادره تسيطر 
على احساسها بالخوف من هالشخص الي بدأ يهددها ويتوعد انه يأذيها 

وبالليل عالساعه تسع رفض سلمان انه ينام وحتى عصبت عليه العنود وبسرعه تدخلت اماني واخذته لانها شايفه 
العنود من الظهر معصبه اخذت سلمان وودته عند محمد مثل ماطلب وسكتت العنود 

اماني..السلام عليكم 
فيصل وغدير..وعليكم السلام 
فيصل..هلا سلوم تعال عندي حبيبي 
راح سلمان وجلس يسولف على فيصل الي يضحك على كلامه وتعليقه 
سلمان..ماابي اروح للبيت بنوم عندكم 
غدير وتضحك له ...وعنوده 
سلمان..لا انا زعلان منها 
فيصل..هههههههههههه بعد تزعل ليه زعلان 
امااني..والله صح العنود اليوم مو طبيعيه 
غدير وعاقده حواجبها..ليه شفيها 
اماني..مااعرف اول مره اشوفها كذا 
سلمان..كلمتها نوفا وجلست تصيح تقول خلاص تعبت 
فيصل..سلوم عيب ننقل الكلام 
نزل راسه سلمان وفيصل جلس يفكر من شو تعبت معقوله من وجودها معهم اما غدير راحت للعنود تشوفها 
واماني جلست تتفرج عالتلفزيون نام سلمان واخذه فيصل عنده بلغرفه وطلب من اماني تبلغ خالتها 

غدير ..هلا والله بالشيخه 
العنود..اهلين وينك ماشفتك اليوم
غدير ..موجوده بس مامريتي اليوم بيتنا 
العنود..كنت تعبانه شوي
غدير..سلامتك ماتشوفين شر بس قولي لي شفيك 
العنود سكتت ........
غدير..براحتك العنود لكن متى ماحبيتي تتكلمين لاتترددين احنا خوات واعز اوكي عنوده
العنود..تسلمين غدير 

طلعت غدير وتركت العنود لان فعلا شكلها كانت وصلها معها ودخلت البيت وحصلت فيصل واماني شافت 
بعيونهم اسأله لكنها قررت تتجاهل وتجلس من غير ماتقول شئ انقهر فيصل منها وطلع 

اما شوق كانت معصبه من محمد لانه له ساعه وجواله مشغول وانقهرت تبي تعرف منو يكلم كل هالوقت 
ونجلاء تضحك عليها وعلى عصبيتها الزايده 

نجلاء..شوق لهالدرجه تحبينه 
شوق واستحت ..لا بس ابي اعرف 
نجلاء..شوق مو عيب انك تقولي ايه احبه هذا زوجك 
شوق وبأبتسامه..ايه احبه واموووت عليه 
نجلاء..هههههههههه الله يوفقكم بس خفي عليه وخليك ثقيله يالله تصبحين على خير 

طلعت نجلاء وتركت شوق على اعصابها لكنها قررت تقفل جوالها وتنام وتترك محمد بعد ماينتهي من مكالمته 
ويتفرغ انه يكلمها كالعاده ينصدم ان جوالها مقفل ..نامت شوق بعد صراع طويل مع تفكيرها 

الصباح الكل راح لدوامه وفيصل طلع للمستشفى حتى يطلع ساره وامه اخذهم ورجعهم للبيت وراح للشركه الي له ايام مايداوم فيها الا ساعه بس ..اما محمد بعد قهر امس ارسل مسج لشوق يعاتبها 
" هان عليك محمد تنامين من غير ماتقولين له تصبح على خير .." عورها قلبها شوق من المسج ولاقدرت تكلمه لانها 
بتطلع للمدرسه تأخرت وارسلت له مسج قبل ماتطلع " اسفه مااقدر اقول شئ الحين غير كلمه وحده ..أحبك " 
انبسط محمد الصباح على مسج شوق ونسى كل الي صار بعد هالكلمه الي تصبح عليها ..

دخلت ام فيصل وساره للبيت وحصلت العنود مجهزه لهم الفطور وتنتظرهم 
ام فيصل..تسلمين يابنتي ياعلني ماانحرم منك يارب 
ساره ..يمه قولي يارب جعلي افرح فيك قريب 
العنود وباابتسامه باهته..لا انا مرتاحه كذا 
حست ام فيصل بالعنود لكنها ابتسمت وغيرت الموضوع وطلعت ساره ترتاح وام فيصل جلست مع العنود 
بعدين طلعت العنود من البيت ورجعت لبيتها وارتمت عالكنبه وجلست تصيح 
ميري..ماما عنود انتي مافيه صيح 
العنود..لا ميري مافيه صيح انا خلاص 
ابتسمت هالخدامه الطيبه ..انا سوي عصير 
ابتسمت لها العنود وراحت عنها طلعت لغرفتها وجلست تكتب بشكل فوضوي مبعثر ولاحست بنفسها 
الا نايمه 

اماني وصلت وقالت لها لالخدامه ان العنود تصيح بعدين نامت تضايقت اماني واخذت سلمان وراحت عند اخوانها 
وهم عالغداء 
اماني..خالتي بطلبك طلب 
ام فيصل..امري يابنتي 
اماني وعيونها مليانه دموع..العنود 
الكل سكت ورفع راسه يناظر اماني شو فيها العنود 
اماني..العنود تعبانه بس ماتحكي وهالشئ مضيق صدري كثير 
ام فيصل..انا حسيت عليها اليوم ولايهمك يابنتي ان شاء الله بشوفها
سلمان..العنوده ماتقول لي قصهمثل اول بس تنام جنبي وتصيح 
التفت فيصل على محمد وبعدها قال..حبيبي العنود تعبانه شوي وبعدين ترجع تقول لك قصه
سلمان..ليه ماتروح للمستشفى
فيصل..اليوم تروح 
محمد..تعال سلوم نروح لساره 
اماني..وانا بروح معكم 
طلعت غدير ولابقى غير فيصل وامه 
فيصل....يمه شصاير شفيها البنت
ام فيصل..ماادري ياولدي هي لها فتره شكلها متغير واحس البنت بدت تذبل 
فيصل..يمه الموضوع لازم ينتهي حاولي تعرفين السالفه 
ام فيصل ..ان شاء الله الا ماقلت لي شسالفة عمتك لطيفه 
فيصل..يقول نواف ان بنتهم الصغيره اتصلت على امه وقالت لها انهم بالرياض وامها تعبانه واخوها بالخرج 
وطلع لهم نواف ودخلها للمستشفى والظاهر عندها السكر مرتفع ودخلت العنايه المركزه 
ام فيصل..والله فيه الخير نواف بس بنتها وينها 
فيصل..عند ام نواف هي تصير بنت خالة امها يعني يمونون عليها مره واليوم بيوصل اخوها من الخرج هو اكيد 
وصل بس انا ماشفته 
ام فيصل..الله يشفيها لطيفه طيبه بس الله يهدي عمتك حصه دايم مخربه عليها 
فيصل..ودلال 
ام فيصل..خطيبت نواف الله يسعدها كانت بنت مراهقه على كلام ام فهد لما رفضت الخطبه والحين هي ام وزوجه مانقول 
الا الله يسعدها 
فيصل..امين
ام فيصل..زواج محمد بعد شهر ونص 
فيصل.....هههههههههههه قال لي بيتزوج قبل تطلع نتيجة زوجته يخاف ترسب ويتأجل الزواج
ام فيصل..وانت مابتفرحني 
فيصل..وباابتسامه..يمه خلي هالقلب يحس وبعدها بفرح قلبك
ام فيصل..هو يحس لكن اكسر هالحواجز
فيصل....هههههههههههه ام فيصل مااقدر على كلامك كاشفتنا بروح عندي اوراق اخلصها عن اذنك الغاليه 
ام فيصل..تفضل ياابوي وانا بروح اشوف العنود 
طلعت ام فيصل للعنود وفيصل حس بفضول لمعرفه الشئ الي مضايق العنود فقرر انه يخلص شغله بالصاله 
حتى يشوف امه اذا رجعت من عند العنود ..

نجلاء كانت تكلم غدير واتفقت معها انهم يطلعون للسوق ووافقت فقررت انها تتصل 
بعبير وتاخذ رايها واتصلت عالبيت لان عبير ماعندها جوال 

فهد...نعم
نجلاء وباارتباك..الو السلام عليكم
فهد ..وعليكم السلام 
نجلاء..هلا فهد كيف الحال 
فهد..بخير هلا نجلاء صح كيفك 
نجلاء..الحمد لله عبير قريبه 
فهد..ثواني 
عبير ..هلا والله نجلاء شلونك 
نجلاء ..تمام اسمعي عبوره بتروحون بيت عمي اليوم صح 
عبير..صح 
نجلاء..طيب ياحلوه كلمت غدير واتفقنا نطلع لسوق فقلت اقولك 
عبير ..مااتوقع 
نجلاء وبخيبة امل..ليه
عبير لحظه ....
عبير..فهد البنات بيطلعون لسوق شرايك
فهد..من الي بيطلع 
نجلاء..بنات عمي 
فهد..لحالكم بس البنات 
عبير..ماادري يمكن احد يروح 
فهد..مثل مين 
عبير..يعني مو موافق 
فهد..صح 
عبير..سوري نجلاء سمعتي 
نجلاء..لا عبير مايصير قولي ليه يعني بخطفونتا 
عبير..ههههههههههه يمكن 
نجلاء..لا صدق قولي له الله يخليك تقول نجلاء
عبير..فهد تقول نجلاء الله يخليك 
فهد ويهز راسه يعني لا 
عبير..خلاص نجلاء مو مشكله انتم اطلعوا 
نجلاء..روحي بس الحين شوق تقول محمد يقول لاتطلعين واماني وساره مابيطلعون وانتي نفس الشئ 
والعنود هاليومين مو اوكي من يطلع انا وغدير
عبير..خلاص ماله داعي تطلعون
نجلاء..حاولي عبير والله اخوك شكله حبيب بس يحتاج شوية جلسه على راسه 
عبير..هههههههههه اعطيك كلميه واجلسي على راسه لحد مايرضى
فهد ويبتسم على كلام اخته وبنت عمه 
فهد..خلاص موافق بس بشرط 
عبير وانصدمت..موافق اشرط تدلل 
فهد..تشتروا لي شئ معكم
نجلاء..ان شاء اله انا الي بشتري 
عبير...هههههههههه خلاص نجلاء بتشتري لك
نجلاء..وجع اسكتي
فهد..خلاص هي الي قالت انتظر هديتي 
طلع فهد واستغربت عبير لكنها رجعت تكمل سوالفها مع نجلاء 

وببيت العنود دخلت ام فيصل ولاحصلت احد سألت الخدامه وقالت العنود بغرفتها ولاول مره طلعت لها ام فيصل 
طقت الباب وفتحت العنود الي انبسطت بوجود ام فيصل 
العنود وباابتسامه..هلا وغلا نورت الغرفه ياخالتي تفضلي 
ام فيصل..شفتك ماجيتي ولا سألتي قلتت اشوف شفيك
العنود..سامحيني خالتي بس كنت متضايقه شوي 
مسكت ام فيصل العنود وجلست عالكنبه وقالت له 
ام فيصل..العنود انتي حسبت بناتي اعتبريني امك اختك الي تحبين بس لاتخوفيني عليك شكلك ماهو عاجبني وهالدموع
الي بعيونك تعور القلب يابنتي 
ماقاومت العنود بكت خافت واحضنتها ام فيصل وحاولت تخليها تصيح وترتاح 
العنود ومن بين دموعها ..بقولك ياخالتي بس ابي توعديني فيصل مايعرف 
ام فيصل مستغربه..فيصل شمعنى 
العنود..مو فيصل بس الكل ماابي احد يعرف بهالموضوع ابدا 
ام فيصل..لاتخافين يابنتي مااحد بيعرف بس قولي لي 
راحت العنود واخذت جوالها واعطته ام فيصل وقالت لها شوفي هالمسجات ام فيصل جلست تقرأ المسجات 
وهي فعلا مستغربه 
ام فيصل وهي خايفه ..من هذا الي يهدد 
العنود..احمد الي خطبني 
ام فيصل وبصوت عالي..ولد جيرانا 
العنود...للاسف ايه 
ام فيصل..شلون ومتى وكيف عرف رقمك..؟؟
العنود..مااعرف بعد مارديت الخطبه تفاجأت اتصاله وبعدها صار يرسل لي هالمسجات 
ام فيصل..انت كلمتيه 
العنود..مره وحد من يومين بالمستشفى ماعدت قادره رديت عليه وهزئته
ام فيصل..وايش الكلمات الي بتدفعين ثمنها 
العنود..قلت له ان ماتركني بتصرف معه تصرف مايعجبه ضحك وقال فيصل او محمد بيضربني قلت 
هو مايلوثون ايديهم بضرب شخص حقير مثله 
ام فيصل جلست تفكر..طيب ليه مااقول لفيصل
العنود وبسرعه..لا ارجوك خالتي بيتصل لحد مايمل ويبتعد ماابي مشاكل 
ام فيصل..انا وعدتك لكن اي شئ يصير تقولي لي لاتخبين عني شئ 
العنود..ان شاء الله والله ارتحت خالتي لما قلت لك الله يخليك يارب كان هم على قلبي 
ام فيصل..قولي يابنتي اي شئ بخاطرك احنا اهل ولاتخافين من اي شئ 
جلست تسولف ام فيصل مع العنود بعد رجعت للبيت وحصلت فيصل بالصاله سلمت وتوها بتروح للمطببخ
فيصل..خير ياام فيصل 
ام فيصل ..سلامتك مافيها الا العافيه
فيصل..هههههه المهم ياام فيصل انك انتي عرفتي وطالما كل شئ اوكي الحمد لله
ام فيصل..الحمد لله 

طلع فيصل لغرفته ينام وام فيصل راحت ترتاح والكل بغرفته لكن فيه شخص ثاني من ايام فارق النوم 
عينه ومازال بالمستشفى ينتظر ولد عمته ..نواف الي من دخل المستشفى مع عمته وهو مو على بعضه 

صقر..السلام عليكم 
نواف..هلا والله وعليكم السلام الحمد الله عالسلامه
صقر..الله يسلمك بشرني امي شلونها 
نواف..الحمد لله طلعت من العنايه لكن رفضوا اني اشوفها الا بعد ماتصحى 
صقر..وكيفف الوضع الحين
نواف..لاتقلق يااخوي طمني الدكتور بخير وعافيه تطمن 
صقر..نواف قولي الي صار بالضبط ارجوك 
نواف..بصراحه انا تفاجأت باامي تقول ان اختك اتصلت وقالت ان عمتي تعبانه وانها ماعندها احد 
صقر وهو معصب..وبعدين 
نواف..ابدا اخذت الوالده ورحنا وعملنا الاجراءات والحمد لله لحقنا عليها 
صقر..الحمد لله يااخي وااله انا قلت بتاخر عليهم لكن امي الله يهديها حلفت اني ماارجع وانام بالخرج وبعد 
الدوام ادخل لرياض 
نواف..ماصار شئ والحمد لله عمتي بخير 
صقر..تسلم يانواف ماقصرت شوف الظروف مانشوفك الا بالمستشفى
نواف..الله يعينا وان شاء الله نشوفك دوم 
صقر..ان شاء الله طيب وين امل 
نواف..عند امي بالبيت تطمن وبتروح معها بيت عمي 
صقر..بيت عمي 
نواف ..سالفه طويله تعال اشرب لك شئ واقولك الموضوع 

العصر الكل وصل بيت ام فيصل ام فهد وبناتها ونجلاء وشوق وام نواف والضيفه الجديده امل الكل انبسط 
واجتمعوا وتعرفوا على امل الي واضح انها خجوله كثير وشكلها مابين 15 و16 سنه طلعوا البنات بالصاله 
وجلسوا يسولفون مع بعض 
شوق..اموله قولي شو اخباركم وشخبار اهل الشرقيه 
امل..الحمد لله 
اماني ..انتي باي سنه 
امل..ثالث متوسط 
العنود..الله يوفقك 
غدير..واختك شلونها ماجات معكم لرياض
امل..الحمد لله بتوصل بكرا 
غدير..وعمتي حصه شخبارها 
امل..ماادري عنها من زمان ماشفتها 
شوق..غريبه العاده ساكنه عندكم 
ضربتها نجلاء والكل ابتسم على عفوية شوق 
امل..لا خلاص مو مثل اول 
سكتوا الكل 
ساره..شوق شرايك تجين معي برتاح بغرفتي ونتي اماني حبيبتي اختي ابي عصير وتعالي انتي وامل معنا انتظركم
اماني..بقول للخدامه تعمل يكفي فيصل يدخلني غصب للمطبخ 
العنود..احسن خليك تتعلمين شوي 
غدير..ههههههههه اماني مثل خواتها تكره المطبخ بس الله بلانا بفيصل 
عبير..والله فيصل ولد عمي عمل خير فيكم 
العنود..غدير انا مابروح لسوق 
عبير..ولا انا 
نجلاء..اقول ماعندكم سالفه تعالي نروح انا وانتي مع سلوم والخدامه نشتري لنا حلى واي شئ ونرجع 
العنود..اوكي وانا بروح للبيت انا وعبير اخاف احد يدخل من العيال 

طلعت نجلاء وغدير ومعهم سلمان الي مبسوط انه بيطلع وصادفهم محمد وفهد 
محمد..الله على وين 
غدير..مو يكفي انك ماوافقت علىشوق تروح معنا 
محمد..هههههههههههههه 
نجلاء ..هلا محمد هلا فهد
محمد..اهلا بنت العم شلونك 
نجلاء..بخير 
فهد..وين عبير ماراحت معكم 
نجلاء..ماطاوعها قلبها تروح وانت موافق من غير نفس 
فهد..ههههههههههههه من قال حرام موافق من خاطري 
غدير..محمد وين فيصل
محمد..الحين بيجي 
غدير..اجل مع السلامه لا يجي ويعمل لي مشكله 
سلمان..محمد اشتري لك حلاوه معي 
فهد..لا انا سلوم ابي هديه لاتنسى سلوم 
ضحكت نجلاء لانها فهمت قصد فهد وطلعت مع غدير وسلوم ودخل محمد مع فهد للمجلس 

اما عند العنود جلست مع عبير يشربون قهوه لكن العنود بخاطرها هالسؤال 
العنود..عبير ودي اسألك سؤال 
عبير باابتسامه ...تفضلي 
العنود..قبل مااسألك عادي اذا ماتحبين تجاوبين براحتك 
عبير..اوكي قولي 
العنود..نواف شو يعني لك ..؟؟
اتفاجأت عبير بمجرد ذكر اسم نواف سكتت ماقدر ترفع عينها والعنود ندمت انها سألتها 
العنود..سوري عبوره انسي اني سألتك 
رفعت راسها عبير لكن عيونها كانت مليانه دموع وهالشئ صدم العنود 
عبير..ليه توقعتي انه يعني لي 
العنود..لما دخل بخطبة محمد ضغطتي بيدك وحسيت انك تقاومين شئ داخلك 
عبير سكتت بعدين قالت..نواف حلمي الي انهدم 
العنود..كيف انهدم ومن هدمه 
عبير..هدمه ضعفي وعدم ثقتي بنفسي 
العنود..مافهمت 
عبير..نواف كان بالنسبه لي حب من طرف واحد كنت اعرف اني مااعني له اي شئ لكن 
كنت اقدر اظهر حبي او اعبر عنه لكن للاسف سبقني تخطيط عمتي حصه وقدرت انها تقنع 
عمتي اطيفه انه يخطب دلال كنت بوقتها احس قدامي وقت طويل حتى اقول لنواف اني احبه واوضح له لكن انصدمت 
لما عرفت بخطبته والي قاهرني ان عمتي حصه قالتها لي هي الوحيده الي عرفت الي بقلبي 
قالت لي نواف ماهو لك احلمي على قدك وقتها ماكنت اعرف ليه هالتحقير من عمتي رغم اني 
اجمل من دلال لكن الفرق بيني وبينها الهاله الي عملتها عمتي حولها وخلت الكل يشوفها ملاك 
العنود..وبعديبن 
عبير..تمنت الخطبه وشفت فرحة نواف الي ذبحتني عذبتني دمرتني بعدها تعبت لكن بلحظه 
وبعد الخطبه مباشره قال لي فهد كلمه عرفت انه حاس بمشاعري قالي لاتبكين على شئ انتهى وراح و تركني 
وقتها مابكيت لكن حبست دموعي بداخلي لسنوات وحررتها لما عرفت ان دلال رجعت واستنجدت 
بعد الله بنواف ماتحملت انها ترجع بعد ماحطمته بعد مارفضته بعد ماقطعت قلبي سنوات على حاله 
العنود وباابتسامه..والي يقول لك ان امل الي كلمت نواف مو دلال 
عبير باابتسامه ..احلفي 
العنود....ههههههههههه والله بصراحه صدمتيني بحبك 
عبير..حب ماله اي طعم لانه من طرف واحد
العنود..بيدك تخلينه حب حقيقي واقعي 
عبير ورافعه حاجبه ...شلون 
العنود..هذي تحتاج جلسه واليوم نسهر عليها لانكم بتنامون عندي 
عبير..طموحه مافيه امل يوافق فهد
العنود..لا تخافين خالتي ام فيصل وعدتني انكم تنامون عندي هنا اليوم كلكم 
عبير..والله ياليت 

طلعت ام فيصل تسلم على العيال وبعد السلام 

ام فيصل..اسمعوا ياعيالي يافهد وحمد طالبتكم ولاتردوني 
فهد وحمد ..امري 
ام فيصل ..البنات بينامون عندنا الليله 
ابتسم محمد والتفت عليه فيصل وضحك وحتى نواف 
ام فيصل..ليه تضكون انت وياه 
حمد..انا موافق بشرط محمد ينام عندي الليله 
الكل..ههههههههههههه
محمد..روح زين يااخي خلو الواحد يتنفس يعيش عمره 
فهد..ابشري يااخالتي اناموافق 
ام فيصل..وانت ياحمد وتطمن البنات بينامون بالبيت الثاني يعني سهرتهم هناك 
حمد ويبتسم لمحمد..اذا كذا موافق 
محمد..عادي فيه شئ اسمه جوال 
حمد...هههههههههههه بأخذه منها انا اخوها 
محمد..هههههه احم وانا زوجها 
نواف..هههههههههههههههههاي غلبك حمد 
فهد..خالتي شرايك اذا جاء عالفجر امر اخذ البنات او عالاقل عبير 
ام فيصل..وليه ان شاء الله عبير عشانه حبيبه لا مافيه واذا على امك بخليها بعد هي تنام 
فيصل وهو مبتسم لامه ..الغاليه اقنعيهم ينامون عندنا الشباب 
ام فيصل وتضربه على كتفه ....تضحك علي 
فيصل ويحب راس امه ..ولا والله ماعاش من يضحك عليك صدق احكي 
ام فيصل..هذا هم عندك اقنعهم انت يالله مع السلامه 
راحت ام فيصل والتفت حمد على محمد 
حمد..ياويلك اذا سمعت انك شفتها 
محمد..ههههههههههههههههههه الله حمد شكلك رهيب وانت ماتقدر تسوي شئ ياشيخ لو شفتها هذي زوجتي 
فيصل..اقول شباب خلونا من سالفة محمد وزوجته عندي لكم اقتراح 
محمد..اول خلينا ندخل المجلس 

اماا عند البنات جلست خلود تسولف مع العنود وغدير عن ايام قبل واستغربت العنود هالتغيير المفاجئ لخلود 
لكنها تقبلت هالتغير الايجابي منها وتكيفت بسرعه منها وهم يسولفون 
خلود..العنود جوالك عالصامت لكل دقيقه يأشر شكله مسج 
ارتبكت العنود واخذات جوالها وقفلت استغربت غدير وحتى خلود لكن العنود طنشت تعبت من هالارتباك بكل مكان 
اما شوق كانت هي واماني عند ساره بغرفتها 
شوق..سارونه احسك تغيرتي بعد ماطلعتي من المستشفى 
اماني..صح حتى انا شفت ولاحظت هالشئ 
ساره وباابتسامه ..ماتغيرت لكن مع التعب 
شوق..اسمعوا احنا تقريبا مابنلتقي الا بعد ثلاث اسابيع يعني بعد الاختبارات 
اماني وكأنها تذكرت شئ وبصوت عالي ..شوق زواجك بعد شهر 
شوق..وجع خوفتيني لاتقولين شهر قولي بعد الاختبارات خليني احس انه بعيد شوي 
ساره....ههههههههه ياخبله نفسها المهم شرايك بااخوي بعد المكالمات 
استحت شوق واحمرر وجهها 
اماني..ياعيني عالي تستحي وينك يامحمد تشوف 
شوق..خلاص عاد يالله خلونا نروح عند البنات حرقت جوالي خلود من الاتصالات 
راحوا البنات عند العنود وكملت السهره معها وبالليل طلعت غدير والعنود ونجلاء وعبير بالحديقه 
غدير..ياخوفي لايكون احد بالمجلس يفضحنى فيصل 
العنود..عادي طنشي يعصب وبعدين يروق 
غدير...ههههههه ياعيني عرفت اخوي الشيخه 
عبير..المهم العنود قولي كيف اخلي حبي حقيقي 
العنود استغربت وردت عليها عبير..قلت لهم السالفه وانتي تنومي سلمان 
العنود..وضحي حبك اهتمامك عالاقل لامه وهي شكلها طيبه 
غدير..عنوده يعني انتي اذا حبيتي توضحين حبك 
العنود..طالما انا مااغضب ربي ولا اتعدى على العادات ليه مااوضح حبي الحب ماهو حرام ولا هو 
عيب لكن بعض الناس بااسم الحب تستغل المشاعر وتلعب فيها 
نجلاء....بس احيانا الشخص مايكون متاكد من مشاعر ه
العنود..لازم يتأكد وبعدها يصارح نفسه ويحدد هدفه ويدافع عن حبه 
غدير..الله كلام حلوو بس وين هالانسان 
عبير..بصراحه احسها اهانه اذا انا الي اعملها 
العنود..لا فيه فرق بين انك ترخصين عمرك وانك تصرحين بطريقه غير مباشره بحبك
نجلاء..اقول انا قلبي مايقوى كلام عن الحب بدخل احسن لااتهور 
عبير..ههههههههههه تصدقين نجول احس قلبك يحمل حب 
نجلاء..اسكتي الله يخليك ترى انا خبله الحين اقول كل شئ 
غدير..هههههههههههه تعالي قولي واعترفي 
نجلاء ودخلت تركض ..
استمرت السهره لحد الفجر بعدها ناموا كل البنات وعالساعه عشره صحت عبير وازعجت خلود لحد 
ماصحت واستأذنت من العنود لان امها لحالها بالبيت وراحت 
اما شوق حرق جوالها حمد من الاتصال وبعد ماهزئها بكم كلمه طلعت وصحت نجلاء وراحوا ولا ظل 
الا البنات الي عالساعه ثنتين الظهر صحوا وجلسوا عند العنود يسولفون وفجأه دخلت عليهم الخدامه 
تركض وتصيح 
الخدامه ..ماما عنود ..ماما عنود 
قامت عنود والبنات يركضون بااتجاه الصوت 
العنود بخوف ..شفيك ميري 
الخدامه.... سلمان موت دم كثير دم كثير 
طلعت العنود من غير تفكير ومن غير شال ماعليها الا جلابيه وشعرها تاركتها ودموعها ماليه وجهها ومعها 
غدير واماني وحتى ساره طلعت وبنص الحوش متجه لباب الشارع انفتح الباب ودخل فيصل ثوبه كله دم 
انصدم بالعنود الي على طول من غير تفكير راحت له تقدمت له وهو وقف مكانه انصدم من شكلها واتجاهها له 
العنود ومن بين دموعها ..وين سلمان فيصل طمني سلمان مامات صح الله يخليك صح
فيصل متفاجئ بشكل العنود ودموعها واسم الموت ..مافيه شئ بخير 
العنود وهي تصيح ..بشوفه وينه 
فيصل وبصوت اعلى ..يابنت الحلال مافيه شئ 
غدير ..طيب وينه فيصل وهالدم وشو 
فيصل ولاهو قادر ينزل عينه او يستوعب ..موجود 
العنود ومشت للباب ..بروح اشوفه مشت لكن بحركه سريعه مسك يدها فيصل 
فيصل وبصوت عالي..العنود وين رايحه
العنود وتبعد ايده..ابعد عني بشوفه بتطمن 
فيصل..ويأشر بيده عليها بتطلعين لشارع كذا اصحي قلت لك مافيه شئ يعني مافيه شئ 
العنود صاحت وبهدوء جلست عالارض عند فيصل ومسكتها غدير وحضنتها وهي تصيح معها 
فيصل وبصوت عالي مره ..ماابي احد احد يفتح هلباب طلع وسكر الباب بقوه خلت العنود تبكي بصوت اعلى 
العنود..حرام عليه بشوفه 
طلعت ام فيصل تركض لهم وبكت معهم وحاولت تهدي العنود وهي تحتاج احد يهديها 
اما فيصل طلع وهو معصب وحصل حمد توه واصل للبيت ركب معه 
حمد..خير فيصل شفيك شوهالدم 
فيصل..خير روح مستشفى دله بسرعه 
حمد.اوكي بس قولي من تعبان 
فيصل..سلمان ..يااخي كنت باامان الله بمكتبي وبين اوراقي ولاحسيت الا بهالخبله خدمتنا 
فتحت الباب تقول سلمان مات جعلها الموت وقفت قلبي طلعت وحصلت الجيران ملتمين عليه يقول
طلع يجيب كورته وطاح على قزاز وتجرحت كل ساقه والنزيف كان قوي توني شايله الا محمد واصل 
ركبته معه وقلت له يروح وانا بلحقه لان مفاتيحي وجوالي داخل دخلت واستقبلوني بصياح ارتفع ضغطي 
طلعت حصلتك وبس 
حمد..سلامته مايشوف شر ويااخوي شفيك ليه تعصب عادي اكيد بيصيحون وانت داخل بثوبك كله دم 
فيصل..مااعرف عصبت وبس 
وصلوا المستشفى ودخل فيصل تطمن على سلمان
محمد..فيصل ليه مابدلت الدكتور طمني لكن يقول انه نزف كثير وبيعطونه مغذي والظاهر عنده 
ارتفاع بحرارته وبيخلونه لحد ثلاث او اربع ساعات لحد مايتطمنون 
فيصل..الحمد لله محمد اجلس معه وانا بطلع وراجع لك بخلص الاوراق قبل مااطلع بس ابي جوالك 
اخذ جوال محمد وطلع بعد مااتصل على سعد وراح معه 
سعد..خلينا نروح للبيت لاتفشلنا انت وثوبك 
فيصل..سعد مالي خلق مزح الي فيني كافيني 
وصلوا للبيت وترك سعد فيصل يهدى شوي وبعدها جلس يحكي معه 
سعد...يااخي رد حرام عليك طمنهم 
فيصل..مابرد
سعد..فيصل انت ماكنت قاسي وبعدين تعاند مين بالضبط
فيصل...........
سعد..الحين العنود شو الذنب الي عملته 
فيصل..والعنود شو دخلها بالسالفه
سعد..فيصل اكذب عالكل الا علي انا اعرفك من قلت تزوج العنود وجاوبتني عرفت ان هالانسانه 
احتلت مساحه من تفكيرك عالاقل مجرد تفكير فيها كزوجه والدليل اجابتك كانت جاهزه لما سالتك يعني فكرت وقررت 
انها ماتصلح لك 
فيصل..طيب 
سعد..يعني قولي الي صار بالضبط
فيصل بعد لحظة صمت .....شفتها 
سعد..متى
فيصل..اليوم بعد الي صار وكانت بتطلع لشارع استفزتني ليه هالاستهترار يعني رجال طول بعرض ولا انا مالي 
عينها بتفتح باب الشارع وتطلع رفعت صوتي عليها ومسكتها من يدها وطلعت 
سعد..ليه استفزتك 
فيصل..مااعرف لكن شفت الانسانه الحقيقه بداخلها طاح القناع وظهرت العنود الحقيقه 
سعد..يعني مافهمت 
فيصل..ولا انا صدقني لما شفتها مااعرف احساس غريب حسيته دموعها شكلها وهي تصيح لما 
جلست عالارض كل هذا استفزني عصبت ليه مااعرف 
سعد..اقول لك ليه ولاتعصب علي 
فيصل..قول 
سعد..عصبت لانك حسيت بضعفك 
فيصل ورافع حاجبه..ضعفي 
سعد..ايه لما شفت فيها هالاستسلام والخوف وشفت دموعها ضعفت امامها لكذا عصبت من نفسك 
فيصل....اقول سعد انا لي حول ثلاث ساعات بروح ابدل ملابسي وارجع للمستشفى 
سعد..ماراح اعتبره هروب لكن بنكمل بعدين 
فيصل..اوكي باي 

بالبيت كانت العنود لابسهعباتها ودموعها مافارقت عينها وكل البنات خايفين متوترين 
الخدمه..ماما هذا هنا رجال عرف سلمان وين روح 
العنود..من قال
الخدامه..كومار كلام 
العنود..ناديه بسرعه 
راحت العنود وكلمت السواق ورجعت لام فيصل والبنات 
العنود..خالتي السواق يقول احد الجيران يعرف شصار بسلمان لانه كان موجود وكلم محمد 
قلت له يناديه تعالي كلميه 
ام فيصل..منهو يابنتي من الجيران 
العنود..بيت ام احمد 
فيصل وتغير وجها واخذت شالها وقامت مع العنود وهم رايحين دخل فيصل 

ام فيصل..هلا ابوي طمنا وينه اخوك
فيصل..من الي منادي احمد
العنود..وين سلمان فيصل 
فيصل. وهو معصب ....سألت سؤال وابي اجابه عليه 
ام فيصل وتحاول تهدي الوضع ...تعوذ من ابليس ياابوي وطمنا على اخوك 
فيصل..انتظر اجابه الغاليه على سؤالي 
العنود..يوووه انتظر اجابتك لصبح 
لفت العنود عنه وراحت بااتجاه البيت 
العنود ..ميري تعالي 
فتحت باب البيت وطلعت معها الخدامه ووقف فيصل يناظرها لحد ماركبت السياره وراحت ودخل 
وهو واصل حده من تصرف العنود ولا حصل امه رمى الاوراق الا معه ودخل المكتب شافتها غدير واتصلت بسرعه 
بالعنود وبلغتها عن المستشفى الي فيه سلمان ..
الجزء الثالث عشر....


طلع فيصل غرفته بعد مارمى الاوراق بالصاله اخذ له دش سريع وبدل ملابسه حتى يروح يشوف امه 
وتوه واصل الصاله الا يشوف محمد وسلمان واصلين وطبعا بدأ موال الصياح من جديد وبعدها قال 
فيصل..العنود جت للمستشفى محمد
سلمان بصوت تعبان ..ايه شوي وراحت 
محمد والتفت لفيصل ..شسالفه هي جت تطمنت على سلمان وقالت لي انتبهوا له وطلعت مااعطتني فرصه اسألها 
حس فيصل ان اماني تصيح مهما حاولت ماتوضح وراح لها 
فيصل ويجلس جنب اماني..اموون ارفعي راسك وناظريني 
رفعت اماني راسها لكنها كانت تصيح اول شئ خوف على اخوها وبعدين خوف من فقدان العنود 
فيصل بأبتسامه ..انتي تثقين فيني ولا لا 
اماني تهز راسها يعني تثق فيه
فيصل وبأبتسامه..اوعدك العنود بتكون موجوده الليله امسحي دموعك الغاليه 
تركها فيصل وراح لغرفة امه ومحمد قالت له غدير كل الي صار ضحك وقال ماعندهم سالفه 
راح يبدل ملابسه وسلمان جلس مع البنات 

فيصل دخل لغرفة امه بعد مااستأذن وراح عندها وحب راسها وجلس جنبها 
فيصل..اسف الغاليه والله اسف 
ام فيصل ساكته ماردت عليه 
فيصل..يمه ردي ارجوك اضربيني عاتبيني بس لا تسكتين كذا 
ام فيصل والتفتت عليه..وشتبي اقول لك اقول لك ان كلمتي خلاص ماتمشي عليك او اقول لك انك 
ماعديتني احكي ولارديت علي شقول يافيصل انت عارف الي صار 
فيصل ويحب يدها..وربي يمه غصب عني كنت معصب صح ماهو مبرر لكن طيبة قلبك بتسامحني 
ام فيصل..شفيه سلمان 
ابتسم فيصل وقال...رجع موجود بالصاله
قامت ام فيصل بتطلع ومسك يدها ..يمه ارجوك اجلسي خليني اتكلم معك شوي 
ام فيصل وجلست..قول اسمعك
فيصل..يمه اسمعيني بقلبك ارجوك انا اعرف اني اخطيت عليك ويمكن على العنود والحين 
انا وعدت اماني ان العنود ترجع للبيت
ام فيصل..ليه هي مارجعت مع سلمان
فيصل بخيبة امل..لا محمد يقول انها شافته وقالت انتبهوا له وطلعت 
ام فيصل..لا حول ولا قوة الله بالله ماقلت لك قبل خف عالبنت 
فيصل..يمه بعد هي رفعت ضغطي 
ام فيصل ..ماعلينا الحين خلني اطلع اشوف سلمان 
فيصل..ام فيصل زعلانه للحين 
ام فيصل ..لا انا ماازعل منكم ازعل عليكم فيصل ابوي انت الكبير بالبيت وانت القدوه لخواتك
وعلمتك وعلمت كل خواتك ان الاحترام اساس كل تعاملنا ياابوي 
فيصل وقام ومسك يد امه وحبها..اسف الغاليه لكن سامحينا خلاص مابكررها لخاطري مايهون علي انك تأخذين
بخاطرك علي وبعد اعرف اني مابهون على ام فيصل نور هالحياة 
ام فيصل وتضحك..مايطاوعني قلبي عليك انت الغالي 
فيصل وباابتسامه..الله لايحرمني منك يارب والحين نطلع نشوف سلوم وبعدها يصير خير
طلعت ام فيصل وشافت سلوم وجلس يحكي لها كل شئ صار له وام فيصل مبسوطه عليه 
والبنات متوترين وخصوصا اماني لان فيصل بالبيت ماتحرك انتبهت ام فيصل للبنات والتفت
على فيصل الي سرحان مو معهم وقامت عند التيلفون وطلعت دفترها واتصلت والكل يراقبها 
وساكتين 
ام فيصل..ميري وين العنود
الكل التفت لها واماني راحت جنبها وفيصل مركز معها 
ام فيصل..لاتقولين انا تيلفون انا بجي الحين 
سكرت ام فيصل ..تروح معي انت او محمد يوديني 
فيصل ووقف ..اانا بطلع معك بس وين 
ام فيصل..بالسياره اقولك بنات عطوا سلمان شئ يأكله وانتبهوا له لحد مانرجع 
طلعت ام فيصل وركبت السياره مع فيصل 
فيصل..الغاليه وينها فيها
ام فيصل..ماعرفت للحين ببيت اختها 
فيصل..ايوووه صح راح عن بالي 
سكت فيصل وراح لبيت المرحومه عايشه ونزلت امه وهو جلس بالسياره دخلت 
بعد ماقلت لها الخدامه ان العنود بغرفتها تصيح طلعت ام فيصل فوق مع ميري ودخلت 
وحصلت العنود عالسرير ودموعها على خدها لما شافت ام فيصل استحت ومسحت دموعها
ام فيصل..لاتمسحين دموعك يالعنود يحق لك تصيحين وتزعلين 
العنود..سامحيني خالتي كنت برتاح وبرجع ماكان له داعي تتعبين نفسك
ام فيصل..العنود يابنتي فيصل طيب حتى لو عصب ولايقصد ان يتجاهل مشاعرك بس غصب عنه
العنود..خالتي اسمحي لي عالكلام الي بقوله بس يعني تصرفه ماله داعي اول شئ مايرد وبعدها
يتجاهل سؤالنا ويسال عن شئ ماله داعي 
ام فيصل واابتسامه..خلاص العنود فيصل غلط وانت بعد مو انا اعد مثل بناتي خليني اجل اعاتبك
مثل ماعاتبت فيصل ياابوي فيصل يمكن غلط لانه ماطمنك على سلمان بس انتي غلطتي صح احنا 
مالنا كلمه عليك بس يابنتي مايصير تأخذين الخدامه وتطلعين كذا 
العنود استحت من ام فيصل..خالتي اول شئ انا اسفه واتمنى فعلا انك تعامليني مثل بناتك يعني 
يحق لك تمنعيني او تعملي الي تحبين وربي ياخالتي احساس حلو ان الواحد يحصل احد يخاف عليه 
ام فيصل..الله يكملك بعقلك يابنتي والحين اطلعي معي انا قلت للخدامه ترجع للبيت مع السواق 
وانتي بترجعين معي 
العنود..من معك 
ام فيصل وتحاول ماتبتسم..فيصل
العنود وعلى طول..لا
ام فيصل..العنود اذا تعديني مكان امك انتظرك تحت 
طلعت ام فيصل وبكت العنود ام فيصل حنونه وطيبه ولايهون عليها تزعلها وفيصل رفع ضغطها 
ولالها خلق تشوف وجهه لكنها قررت تنزل لان الحنان الي شافته من ام فيصل يستاهل انها تتحمل 
فيصل ابتسمت ام فيصل لها وطلعت معها العنود فيصل ابتسم لانها رجعت وارتاح من هم كبير 
لكنها ركبت ولاقالت حتى السلام سكت فيصل ولا قال ولاكلمه ونفس الشئ امه والعنود وصلوا البيت ونزلت 
ام فيصل والعنود 
ارتاح فيصل لان العنود رجعت لانه مستحيل يكون السبب بنظر اماني ببعدها فيصل بداخله يغلي من العنود
ومن تصرفها لكن دائما فيصل له اولويات بحياته مو مهم انه يعصب او ينقهر المهم الناس الي حوله مايحسون
بنقص او حزن وهو قادر يبدله لفرح وراحه وعطاء طلع فيصل وراح لفهد حتى يغير جو وينسى الي صار 
العنود راحت للبيت واتصلت بااماني حتى تجيب سلمان وعدت الليله على خير 

الصباح صحى فيصل بدري لانه متفق مع حمد انه يروح يشوف عمته لطيفه لاول مره بحياته وبتعرف 
على ولدها صقر ..
وصل فيصل للمستشفى وقابل حمد وطبعا نواف كان موجود اخذهم عند صقر الي رحب فيهم وكان اسلوبه
حلو مره ومحترم سلم عليه وتعرف عليه بشكل سريع واخذه عند امه الي ماتعرف انه جاي لها 
دخل صقر ومعه فيصل عند امه 
صقر..ام صقر افتشي لاتتغطين الي معي عزيز عليك
ام صقر..صقر شتقول 
قرب فيصل عندها وابتسم ابتسامه كلها حنان وفرح 
فيصل..عمتي انا فيصل ولد ابراهيم اخوك
ام صقر نزلت عيونها والتفت على ولدها الي هز راسه يأكد لها هالشئ وبعدها صاحت وحب راسها فيصل 
وتحمد لها بالسلامه 
ام صقر..امك وينها يافيصل نوره بنت عمي وينها 
فيصل..موجوده وودها تشوفك 
ام صقر..خلني اشوفها واستسمح منها 
فيصل..مسموحه ياعمه انتي عمتنا وتاج راسنا 
ام صقر ماقدرت بكت وسكت فيصل وصقر سكت وخلواها تطلع الي بخاطرها 
ام صقر..ونواف ليه مادخل ولاشافني زعلان للحين مني بعد هالسنين 
فيصل..لا ياعمه بيجيك اليوم هو قال لي 
ام صقر..الله يسامح الي كان السبب والله يوفقه يارب 
صقر..هالغاليه اشوف نسيتينا من دعواتك
ام صقر..لو مانطقها لساني يرددها قلبي بكل لحظه 

طلع فيصل من عند عمته مبسوط ماتوقع انها بتكون بهالطيبه بعد ماشاف عمته حصه خصوصا 
ان الكل يعرف ان حصه اثرت على اختها بشكل كبير لكن الدنيا تغير باايام فكيف بسنين ..

بالبيت صحى سلمان وازعج العنود حتى تصحى لانه مايقدر يمشي صحت العنود ونزلت معه 
وحتى اماني صحت وجلسوا يفطرون 
اماني..عنوده زعلانه للحين
العنود وباابتسامه..لا اماني بس شويت قهر من اخوك وخلاص 
اماني..والله فيصل طيب بس المشكله انه مايوضح 
العنود وهي تبتسم..يعني انا الشريره
امني..لا انت الطيبه كلها بس المشكله انك كلكم صعبين 
العنود..ههههههههههه يمكن 
اماني..اليوم بنجتمع ببيت ام فهد وخلاص مابنشوف بعض الا بعد الاختبارات 
العنود..خساره بنفقدهم 
اماني..صح بس اليوم لازم ننبسط وخلود تقول عندها شئ بتعمله الله يستر
العنود..امون خلود تغيرت صح
اماني..صح اول شئ كنت احسها شوي شايفه نفسها لكن صدق ماتعرف الواحد الا اذا عاشرته 
واماني والعنود منسجمين بالسوالف وسلوم يتفرج على التلفزيون 
غدير..بوووووووو
اماني..يمه خوفتيني 
غدير.هههههههههههههه سوري يالرقيقه 
العنود..هلا غدير غريبه صاحيه بدري 
غدير..ههههههههههه صح لكن امس بسم الله الرحمن الرحيم الكل معصب قلت انوم احسن
العنود وتناظرها بطرف عينها..من تقصدين
غدير..من اقصد يعني فيصل وطلع وبعد مارجع دخل مكتبه ولاشفته ومحمد راح يشوف الحبيبه وساره داخله بحالة صمت 
وانتي مجنونه اذا كلمتك امس وامون راحت مع سلمان من اكلم ومن اسهر معه قلت يابنت روحي نامي احسن 
العنود وهي تبتسم ..خلاص اسفين الشيخه 
غدير..اسمعي بنروح بدري بيت عمي بنسهر اخر سهره وبعدها حبس هههههههههههه فاتكم 
امي الصبح حطت على محمد 
اماني ومتحمسه ....خساره ماحضرت ليه شصار
غدير..قالت له خف على شوق خلها تشوف اختباراتها عاد محمد جلست يضحك ويستهبل على امي 
بس ماقصرت فيه وبعدها حولت على فيصل لكنه لحق عمره وطلع لعمتي 
العنود..الا صح مابتروحون تشوفونها 
غدير..امي بتروح لها الحين والظاهر انها بتمشي الظهر لشرقيه عشان دراسة امل 
العنود..يعني بنتها الثانيه ماجات 
غدير وهي تضحك ..لا بس ولدهااسمه صقر فيصل عازمه الاسبوع الجاي وكلنا عندنا اختبارات يعني انتي بتطبخين 
العنود ورافعه حاجبها ....وليه انا الي اطبخ 
غدير وفيها الضحكه ..لان فيصل مايحب طبخ الخدمات 
اماني..ههههههههه مالقيتي تقولين الا وهي شايله عليه 
العنود..ماشلت على احد 
غدير..عيني بعينك
العنود...اقول خليني اروح اشوف لي شغله احسن
غدير..طيب امون ساره تقول خلي سلمان يجي عندها 
ساره..هههههههه تصريفه فهمت يالله سلوم نروح لسارونه 
طلع سلمان واماني وجلست العنود وغدير ساكتين 
غدير..عنوده
العنود..نعم
غدير..زعلانه 
العنود..لا 
غدير..اجل ليه مافتحتي جوالك من امس 
العنود..توقعي تحصليه مقفل على طول 
غدير..اف ليه طيب
العنود..بس كذا
غدير..العنود نتكلم بصراحه 
العنود.غدير انا بسألك هل كنت بوعيي امس 
غدير..وشلون 
العنود..تتوقعين لو انا قادره افكر كنت طلعت لفيصل كذا من غير شئ ولاعبايه ولاحتى شال 
غدير وباابتسامه..لا
العنود..غديروه لاتضحكين صدق احكي انا اعرف اني تهورت لما كنت بطلع لكن ماكنت حاسه 
انا وين بروح ومن اكلم اعصابي تلفت ماعدت قادره اجميع او افهم تصرفي كان غصب عني 
غدير..طيب ههههههههههههه ووتوقعين لما تطلعين لفيصل كذا وفجأه بيكون تصرفه طبيعي او مثلك بيكون منصدم
العنود..انا مو زعلانه بالعكس فيصل ماعمل شئ خطأ رد فعله كان طبيعي لكن الي يهمني ..سكتت العنود
غدير..ليه سكتي 
العنود ..ابي تعتذرين منه 
غدير وهي متفاجئه..من فيصل 
العنود..ايه قولي انا ماكان قصدي لكن من خوفي ماركزت على تصرفتي 
غدير مبتسمه وبعدها ضحكت رمتها العنود بالمخده
العنود..على ايش تضحكين
غدير..تبين الجد ماتوقعتك سهله كذا لكن والله انك رهيبه فكرتي فيها بالعقل واكتشفتي من المخطي
العنود..هذا مايعني ان فيصل ماغلط لكن مو مشكله انا طيبه وحبوبه 
غدير..اقول كله الا فيصل عاد 
العنود..خلاص اسفين 
جلست العنود وغدير يسولفون ويتكلمون عن زواج محمد وشو التغير الي بيكون بحياته 

وصل فيصل واخذ امه وراح للمستشفلى كانت متردده ام فيصل لكنها توكلت على الله ودخلت وكانت لطيفه نايمه 
جلست ام فيصل وهي تتأمل وجهها لطيفه طيبه لكن تصرفاتها مو من ارادتها كل شئ تعمله يكون من تخطيط اختها 
حصه وهذا خرب عليها كثير حتى بحياتها مع زوجها االله يرحمه جلست نوره تتذكر ايام ماضيه ولما حست ان 
لطيفه صحت راحت عندها وسلمت عليها وحضنتها لطيفه وهي تصيح وصاحت ام فيصل 
لطيفه..سامحيني يانوره سامحيني 
ام فيصل..الله يسامح الجميع ارتاحي 
لطيفه..شفتي هالدنيا فرقتنا وجمعتنا بمستشفى 
ام فيصل ..ارتاحي يالطيفه وكل شئ بيتصلح 

جلست ام فيصل نص ساعه مع ام صقر بعدها استأذنت بعد ماوعدتها لطيفه انها بعد الاختبارات تجي لرياض وتشوف كل 
عيالها وتتعرف عليهم 


غدير راحت لفيصل قبل صلاة العصر وكانت مبسوطه لانها بتوصل له الاعتذارا ومبسوطه اكثر لانها هي 
الي بتشوف رد فعله بعد مااستأذنت دخلت المكتب وابتسم لها فيصل 
فيصل..هلا غدير
غدير..هلا فيصل مشغول 
فيصل وبأابتسامه..يعني بس ولايهمك كم غدير عندي تفضلي 
غدير..مابعطلك بس معي لك رساله
فيصل عاقد حواجبه..رساله لي من مين 
غدير وحاولت على قد ماتقدر تكون عاديه ولا تبتسم..من العنود
فيصل ترك القلم ..ايوه وشو هي الرساله
العنود..العنود تعتذر لك وتقول ان خوفها على سلام ماخلاها تركز 
سكت فيصل وغدير تحاول تفهم من تعابير وجهه شئ لكنها عجزت 
غدير..خلا ص اروح
فيصل..خلصت الرساله 
غدير..ايه
فيصل..انتي تبين شئ ثاني 
غدير..لا
فيصل..اجل اطلعي وسكري الباب 
غدير وهي مبتسمه ..يعني قبلت الاعتذرار
فيصل رجع مسك القلم وبدأ يكتب ..سكري الباب بعدك 
طلعت غدير وهي معصبه وصادفت محمد
محمد..لا حول شفيكم كذا معصبين انا بربط عيوني واخلي الخدامه توصلني لغرفتي الواحد يدخل مبسوط
ومرتاح ويشوف وجيهكم معصبين ويكتئب 
غدير..ههههههههههه تعال قولي من ايش مبسوط
محمد والابتسامه ماليه وجهه..انا اسألك غدير فيه احد عنده زوجه مثل شوق ولايكون مبسوط
غدير..هههههههههههه ياعيني عالحب اقول محمد الله يستر لاتتغير عليها بعد الزواج
محمد..غديروه زواجي بعد شهر 
غدر...الحمد لله والشكر يااخي ازعجتنا 
محمد..ماعندك سالفه فيصل وينه
غدير..لاتدخل عنده 
محمد..ليه 
غدير..توني وصلت له رساله خليه يفكر فيها 
محمد متحمس ..من مين 
غدير..امور خاصه 
محمد..مالت عليك روحي خلي سلوم يجي عندي يوسع صدري احسن منكم
غدير..مابروح انت كلم بااي 
طلعت غدير وتركت محمد لحاله بالصاله ينتظر سلمان الي راحت الخدامه تناديه 

العصر راحوا بيت ام فهد كلهم وسألت العنود غدير اذا وصلت الرساله وقالت لها غدير على الي صار وسكتت العنود
باقي الطريق تحاول تدور عن اجابه لاهتمامها برد فعل فيصل من اعتذارها لكن انقطع تفكيرها لما وصلوا بيت ام فهد 

واجتمعوا البنات بالغرفه وجلسوا ضحك وسوالف وتخطيط لزواج شوق وكل وحده 
تقول شو عملت وخصوصا شوق وبعدها فاجأتهم خلود 
خلود..هدوء بنات اجلسوا بسألكم سؤال هو محرج لكن بشرط تجاوبون بصراحه ولا وحده تعتذر 
وبعد تردد الكل وافق وجلسوا عالارض بشكل عشوائي ينتظرون خلود تسألهم 
خلود وباابتسامه..احم سؤالي ياحلوات من منكم بحياتها شخص تحبه ..ومن هو ..؟؟
الكل سكت والبنات صاروا يناظرون بعض 
خلود..اعرف سؤالي يمكن فيه تعدي على خصوصياتكم لكن ودي نكون خوات صدق نحكي ونقول كل شئ 
بخاطرنا لبعض ..يالله من الي تعتز بحبها ولاتشوفه خطأ وبتقولها قدامنا انا اقولها بصراحه مافيه بحياتي 
اي شخص يعني خاليه 
وبعد تردد بان على البنات الي من خوف من التصريح والي متفاجئه والي تبحث بوجيه الباقين حمرة خجل او خوف
وفجأه قد عليهم هالتأمل صوت عبير 
عبير..انا بقول 
خلود وتضحك قولي عبوره مع اني اعرف لكن خلي الكل يعرف..
عبير وبصوت واطي ووجهها احمر ....نواف 
الكل يدري الا اماني وشوق وساره 
شوق..انا احتج ليه ماعملتي هالشئ قبل ماانخطب عشان اقول اسم حبيبي حمودي 
الكل ضحك على شوق الي كملت كلامها لعبير 
شوق..عبير ونواف الله وناااااااااااسه عبيروه اعترفي من متى تحبين 
خلود.. بعدين هالاسئله بنعرف عن كل وحده بعدين نسأل الحين اقول بمشي من اليمين ..يالله امون 
اماني وتضحك..خاليه خاليه الله يخليك مو ناقصه انا خليني انجح 
خلود ..نفس حالتي هههههههه شوق معروف حبيبك محمد 
شوق وتصرخ .. لا لا خليني اقولها حبيبي حمودي 
خلود.. هههههههههههه طيب شوقعبير اعترفوا الحين ساره 
ساره مارفعت عينها العنود تراقبها وتشوفها كيف متردده لكنها ماكانت خايفه ابدا عليها 
عبير..صمتك يعني فيه 
شوق..يالله تكلمي وناسه خلود هالسؤال 
ساره وبصوت واطي ..حمد
طمرت شوق وجلست جنبها...ههههههه كلوووووووووش وينك يااخوي 
الكل ضحك على خبال شوق 
نجلاء..شوق تحبين اخوي يابخته والله فيك 
استحت ساره ولاردت الا باابتسامه خجوله 
خلود.. عرفنها عن ساره الحين يالله غدير..
غدير ومصدومه ..خليني افرح اول بااختي والله اني فرحانه لها وزعلانه لانها ماقالت لي 
ساره..خلاص غدير اسكتي 
غدير..ياناس يابخت الحياء بااختي انا خاليه خاليه خاليــــــه عند احد احبه 
خلود.. هههههههههههههه لو عندي حبيته انا يالله نجلاء..
نجلاء واستحت ..حرام عليك انا مااقدر اقول 
شوق وتصرخ..نجوول يادبه يعني فيه احد ليه ماقلتي لي 
نجلاء..ياربيه شلون اقول مااقدر حرام عليكم 
غدير..نجوول قولي بسرعه ولاتنحرجين 
نجلاء ووجهها احترق من الحياء ....فهد
الكل انصدم سكتوا فهد وخصوصا عبير وخلود 
عبير وهي تضحك ..الله ياناس وناسه اخوي حبيبي بروح ابارك له
نجلاء..ياويك اذا قلتي 
خلود..مااحد بيقول بس خلونا نكمل يالله العنود 
العنود باابتسامه..خاليه
الكل..كذابه 
العنود...ههههههههههه متفقين ليه لهالدرجه واضح علي الحب 
الكل سكت لكن غدير تكلمت بسرعه 
غدير..العنود بصراحه فيصل شو يعني لك..
الكل ابتسم وكان غدير قالت الي في بالهم اما العنود انصدمت من هالسؤال وقدام كل البنات 
العنود ومازالت مبتسمه..الحين كلكم تشوفون اني احب فيصل انا مااقول فيصل 
مااحتل مساحه من تفكيري لكن حب سكتت العنود والبنات يراقبونها لكنها قالت .. مااعتقد
خلود بخيبة امل ....خساره
ساره..والله خساره
العنود...هههههههههه ليه 
غدير..بصراحه لايقين على بعض كل يوم مشكله 
العنود وبنظره حزينه ....ياشيخه الحب له ناسه مو انا 
نجلاء..افا العنود ليه تقولين كذا 
العنود..لان الحب استكثر علي احساسه
عبير..ههههههههههه العنود صدقيني بقلبك احساس لكن لاتتجاهلينه حتى ماتحرقينه وينتهي 
سكتت العنود والكل سكت وبدوا يتكلمون كل وحده تحكي عن اخوها لبنت عمها ومرت السهر من احلى مايكون خصوصا 
انه فيه حريه بالتعبير عن المشاعر اتفقوا انهم يكتمون هالسر بقلوبهم ولايطلع عليه احد ..

اما بالمجلس الشباب كانوا يتناقشون اقتراح فيصل الي ماعجب محمد 

محمد..بتسافرون كيفكم لكن بعد زواجي انا بسافر وانتم بسلامتكم
نواف..يااخي لاتخاف بتتزوج يااخي احنا بنرتاح منك
فيصل..هههههههههههه محمد طيب يمكن البنت بتسافر وتبسط
حمد..صح مسكينه اختي خلها تسافر معنا واذا رجعنا او السنه الجايه يكون زواجكم
فهد..هههههههه حرام عليكم خلاص اتركوا الرجال بحاله
محمد باابتسامه..والله انك الغالي يافهد فاهمني 
فيصل..ماقلتوا شو رايكم
نواف..انا موافق سفره ومع الاهل ياسلام 
حمد..وانا موافق 
فهد..واكيد انا بعد موافق 
فيصل ..حلوو السؤال وين نسافر 
حمد..نبي جو حلو 
فهد..انا اقول نروح نروح لطايف ونجلس فيها وبعدها نروح مكه وطبعا جده ونرجع لرياض 
نواف..حلوو لكن ليه ماتكون السفره لجده اساسا 
حمد..لا جده بتكون زحمه ورطوبه لكن الطايف الجوو فيها حلو
فيصل..خلاص نعتمد الطايف واكيد بنروح جده 
الكل وافق وباقي يسألون اهلهم لكن اتفقوا ان السفره بعد زواج محمد الي بعد شهر 

الكل انشغل بالاختبارات والعنود اغلب وقتها مع ام فيصل هي وسلوم لانه عطل قبلهم اما البنات 
مشغولين بالاختبارات الا عبير الي مثل العنود بالبيت جالسه كانت تتصل وتسولف مع العنود دايما
اما شوق كان قلبها مع فستنانها وشكلها اما الاختبارات ماشي حالها يعني الاهتمام الثاني ماهي الاول 
ساره كانت تراجع للمستشفى لكن ماشافت حمد لان موعدها معه بعد الاختبارات بيومين وكانت خايفه 
من هالموعد كثير لكنها بنفس الوقت سعيده لانها بتشوفه وبيكلمها ...
ويوم السبت كان موعد عزيمة صقر ببيت عمه وطبعا ام فيصلل بالمطبخ والعنود معها ماتركتها لان
البنات عندهم اختبارات ومحمد يدخل ويأخذ القهود ويسولف مع امه ومع العنود لانه يعتبرها اخته 
محمد..اقول يمه اذا نسيتوا بس اذكركم زواجي بعد عشر ايام 
ام فيصل..ههههههه لاحول ولاقوة الا بالله ازعجتنا ياابوي الله يوفقك
محمد..رددتها مليون مره عند ولدك ابيه يفهم ويروح هو يجيب القهوه 
فيصل..يااخي قلها صريحه وريحني 
محمد..بسم الله انت من وين طلعت دائما تدخل كذا روعتني 
فيصل..اقول روح ودي القهود وخلي السوالف بعدين لاحق عليها 
العنود طلعت مع الباب الخلفي وانتبه لها فيصل 
فيصل..ماانتبهت العنود كانت هنا
ام فيصل..ايه الله يعافيها ماقصرت البنيه 
فيصل..الله يعطيكم العافيه قلت لك بجيب العشاء من برا ولا وافقتي 
ام فيصل..الله يرزقنا شكر نعمته الحمد لله الخير موجود وانا بصحتي 
فيصل..الله يطول بعمرك يالغاليه 

انتهت الاختبارات على خير والكل بيوم الاختبار رجع تعبان ونام لليوم الثاني ومن بكرا كان فيه ثنتين 
بس بدأ الخوف بعد الاختبارات يدخل قلوبهم شوق وساره شوق باقي على زواجها خمس ايام وبدت ترتب 
اخر الاشياء وهي نجلاء وحتى حمد معهم مشغولين للأخر ..
اما ساره كانت متوتره مرره لان بكرا موعدها مع حمد وكانت خايفه من هالموعد لان هالمره الموعد معه 
يعني بااعتباره الدكتور المشرف راح يتابع تطورات العلاج معها خافت والي خوفها ماتعرف بتروح مع من لكل غدير قالت 
لها ..
غدير..سارونه بكرا موعدك مع الغالي 
استحت ساره..غديروه اسكتي لاتسمعك امي
غدير..هههههههه طيب المهم بتروح معك امي فيصل ومحمد مايقدرون 
ساره..اشوى ارتحت 
غدير..ساره اذا تبين نصيحتي لاتصدين حمد ماقلت طيحي الميانه معه لكن عالاقل خليك طبيعيه معه
ساره..مااقدر اخاف 
غدير..روحي بس من شو تخافين 
ساره..مااعرف خليها بوقتها الله يستر 

اما نجلاء وشوق بعد ماعرفوا ان ساره تحب حمد بدوا يتكلمون عنها بشكل مايحسس حمد انهم قاصدين هالشئ 
وهم جالسين بالصاله غمزت شوق لنجلاء يعني تكلمي 

نجلاء..الا صدق حمد بكرا موعد ساره يالله مرره تعبانه نفسيتها 
التفت حمد لها وبدأ يركز معها 
حمد..ليه هالتوتر موعد عادي 
شوق..مسكينه كلمتها اليوم والمفروض تكون مبسوطه لكنها خايفه من الموعد والنتيجه
حمد بعد تفكير ..احنا اعطيناها تعليمات اذا هي اتبعتها النتائج بأذن الله بتكون كويسه اما اذا مااتبعتها
اكيد بتكون النتايج سلبيه
سرح حمد وتوقع خوف ساره من مواجهته اكثر منها من النتيجه لكن قطع تفكيره رنة تيلفون نجلاء
نجلاء..هلا وغلا بالهاصوت تونا نحكي عنك 
ابتسم حمد لانه عرف انها ساره 
غدير..ان شاء الله تحشون فيني 
نجلاء وهي مبتسمه..وساره من يقدر يحش فيها 
حمد غير عينه لكن اذنه مع نجلاء اما شوق كانت تراقبه وتشوفه وهو يبتسم لكنها عملت نفسها ماانتبهت
غدير..ساره بعينك يعني ماعرفتيني 
نجلاء..سارونه لاتخافين ان شاء الله كل شئ اوكي 
غدير..ههههههههههه الله يأخذ عدوانك انتقال خبال شوق لك من عندك
نجلاء..ابد انا وشوق وحمد نتفرج عالتلفزيون 
غدير..قلتي لي اقول روحي اكذبي بعيد انا طفشانه وانتي تكذبين يالله مع السلامه
نجلاء..هههههههههههه طيب مع السلامه 

شوق..هذي ساره شعندها 
نجلاء..تسأل بتروحين للمشغل وقلت ايه 
شوق..بتروح هي 
نجلاء..لا غدير والعنود بيروحون 
طلع حمد وضحكت نجلاء وشوق عليه لانه كان مركز معهم مره
شوق..نجلاء حمد لو كان مايحب ساره بمعنى الحب انا واثقه انه مايل لها كثير 
نجلاء..اممممم حتى انا 
شوق..نجول شرايك تكلمين عبير 
نجلاء وباابتسامه.شوق روحي كلمي محمد 
شوق...ههههههههههه لاخلاص مافيه مكالمات قفلت جوالي بس خليني اتسلى كلمي يمكن يرد عليك احد
نجلاء ..اقول بروح اعمل لي قهوه
شوق..هههههههههههههه جبانه

الجزء الرابع عشر ..

الصباح الساعه عشره الكل نايم ومرتاح الا ساره الي مو قادره تسيطر على دقات قلبها الي تزيد مع كل ثانيه 
حاولت تكون طبيعيه لكن ماقدرت وام فيصل قدرت وضعها وتوقعتها خايفه من النتيجه وماكانت تعرف ان 
ساره خايفه اكثر من حمد خايفه منه بااعتباره دكتور وبااعتباره الشخص الوحيد الي دق قلبها له الشخص 
الي بثلاث كلمات منه عاشت بدنيا من الاحلام بدنيا منفصله مايسافر لها احد الا بدقة قلب الا بنظرة صدق
الا بكلمة حنان ..استمرت ساره تتخيل هالمقابله لكن المقابله فاقت كل توقعاتها ..

وصلت ساره مع امها وجلست بالانتظار ولما نادوا على اسمها حست برجفه برجولها ماتوقعت تقدر تكمل 
لحد الغرفه لكن امها مسكت يدها ومشت معا ودخلت سلمت ام فيصل وساره من شافت حمد وقف لام فيصل 
انهارت كل القوه الي من يومين تتسلح فيها من شافته كل مقاومتها انتهت ضاعت كل الكلمات الي كانت 
مفكره تقولها 
حمد وبأبتسامه ..هلا خالتي شلونك وشلون العيال بشريني 
ام فيصل..بخير ونعمه انت شلونك وخواتك وعروسنا شلونها 
جلس حمد..عروسكم هدت حيلي تعبت والله مساكين هالبنات 
ام فيصل وهي تضحك..خليك عشان تعرف قبل ماتتزوج 
حمد..ههههههههه دعواتك ياام فيصل 
ام فيصل..الله يوفقك ويلين راس هالي عندي بالبيت وافرح فيه
حمد...ان شاء الله 
التفت حمد على ساره لكنه كان اقوى منها وكان طبيعي مرره..ها يابنت العم طمنينا عليك 
ساره وهي متغطيه وبتموت..الحمد لله 
حمد اخذ الملف من الممرضه لكنه انتبه قبل مايبدأ يقرأ ان ام فيصل قامت وجلست بكرسي بأخر الغرفه 
ماعرف ايش تقصد لكنه انسجم مع الملف وساره تراقبه سرحت معه الى دنيا ثانيه لكنها بسرعه انتبهت 
ورجعت تركز وشافت حمد رافع حاجبه وشكله مو عاجبه الي مكتوب بالملف رفع راسه 
حمد وشكله تغير ومعصب شوي..عفوا ساره ممكن تشيلي طرحتك اشوف يدك 
بخوف شالت ساره طرحتها وحاول حمد مايرفع عينه لكنه ماقدر وقف عندها ولما مسك يدها حس برجفة 
يدها ماقدرت ساره كانت خايفه اولا لانه عصب بعد ماشاف الملف والشئ الثاني انه ماسك يدها 
حمد بصوت واطي ..ساره هدي شوي تحبين خالتي تجلس جنبك حتى ترتاحين 
هزت ساره راسها يعني لا وكمل حمد فحص وقبل مايجلس بمكتبه همس لها بصوت ماتسمعه ام فيصل 
حمد..اسف ساره على كل الي صار 
جلس حمد مكتبه ورجع يقرأ الملف وساره تمنت انها تفتح الباب وتطلع كانت خايفه متوتره مو عارفه كيف تتصرف 
اما ام فيصل ماحبت تضايق حمد ولاتحرج بنتها ابتعدت شوي عنها وكانت طوال الوقت تذكر الله وتستغفر وتسبح 
( اشهد ان لا اله الا الله واشهد ان محمد رسول الله استغفرك اللهم واتوب اليك )
حمد بعد مااطلع عالملف رفع راسه وتغير ماهو حمد الي اعتذر منها لا رجع حمد الدكتور الي كان معصب 
حمد..ساره للأسف انتي مالتزمتي بالتعليمات قلنا يدك ماتكون بوضع واحد اكثر من ساعه لكن الظاهر انك 
مااهتميتي يدك ماتحسنت المفروض انك مع العلاج تساعدينا 
ساره مع كل الضغوط اول شئ توترها قبل هالموعد وبعدين خوفها لما شافته وبعدين 
اعتذراره لها وتقلباته مابين الدكتور وولد العم ماقدرت نزلت دموعها وسكت حمد
وقال بنفسه لا ساره دموع لا انا مااستحمل الدموع 
التفت حمد على ام فيصل حتى يتدارك الموقف..خالتي تعالي الظاهر زعلت بنت العم مني 
جات ام فيل ومسكت ساره ..خير ياولدي شفيك يابنتي 
حمد..خالتي ساره يدها ماتحسنت مو لانه صعب لانها هي ماساعدتنا 
ام فيصل..شلون ياابوي 
حمد..خالتي ساره المفروض يدها ماتكون بوضع واحد يعني تتحرك لكن الظاهر انها مالتزمت بالتعليمات
ام فيصل..قالي فيصل انتبه وعجزت مع الاختبارات ماسكه هالكتاب بالساعات 
حمد..خالتي راح نمدد مدة العلاج لشهرين لكن بشرط ساره تساعدينا 
ام فيصل ..ان شاء الله قلتي له ساره عن الي تحسين فيه بيدك
ساره بصوت واطي..مافيني شئ خلاص 
ابتسم حمد عرف انها زعلت..احم اسمعك ياساره تفضلي 
ساره ماقدرت ترد وحمد حتى مايحرجها بدأ يكتب بالملف وام فيصل استحت من ساره 
ام فيصل..ساره يابنتي تكلمي او اقول ياولدي انا بقول لك بنتي واعرفها مابتحكي دامها صاحت 
ابتسم حمد وقالت له ام فيصل..تحس ان يدها ثقيله والوجع بكتفها مازال 
حمد..اكيد ياخالتي بتحس لانها تتعب يدها والاعصاب ضعيفه عندها لكن اذا حركت يدها بتكون ان شاء الله 
احسن من قبل المهم انها تلتزم بالعلاج والتعليمات ..وبعد ولاتزعل علينا 
ساره ساكته وام فيصل شكرت حمد وقامت بتطلع لكن حمد وقف معهم وهم عند الباب قالها بهمس 
حمد..انتبهي لنفسك لخاطري 
ابتسم حمد وساره كل الي كانت محتاجته غرفتها ودها تضحك وتصيح وتصرخ ماتعرف تحدد مشاعرها 
ولاقادره تتوصل لتعريف لاحساسها بمشاعره هل هي خوف او محبه او اهتمام ظلت ساره طوال الطريق سرحانه 

بالمكتب فيصل لاول مره كان متضايق وحاس بتعب ورأسه منزله عالمكتب وحتى شماغه عالمكتب 
دخل عليه فهد بعد ماطق الباب ولا احد رد عليه خاف فهد وبسرعه راح له 
فهد..فيصل فبصل 
رفع فيصل رأسه وشكله كان تعبان ..هلا فهد
فهد ..خير يااخوي سلامات شفيك
فيصل ويتنهد..الله يسلمك مااعرف هالدنيا بكل نورها اشوفها سوداء 
فهد وعاقد حواجبه ..اف ليه فيصل شفيك 
فيصل..ولا شئ صدقني من الصبح وهي قافله معي حتى ماخلصت شغلي وكنسلت مواعيدي 
فهد..طيب اطلع روح للبيت ارتاح 
فيصل..شكلي بعملها 
فهد..يالله اجل اطلع معي 
طلع فهد بعد ماحاول مع فيصل انه يوصله لكن فيصل رفض وركب سيارته ورجع للبيت 

وصلت ام فيصل وساره ودخلوا وحصلوا العنود وسلمان جالسين برا وسلمت عليهم العنود 
وابتسمت لساره الي بعالم ثاني 
ام فيصل..تعالي يالعنود داخل هنا شمس 
دخلت العنود وام فيصل وساره طلعت تبدل ملابسها اما سلمان رفض يدخل وجلس يلعب 
مع الخدامه برا 

العنود..بشري خالتي كيفها ساره
ام فيصل..فشلتني الله يعين الي بيأخذها على هالدلع
العنود....ههههههههه لا خالتي ساره دلعها حلوو
ام فيصل..ايه انا بتحملها بس ولد الناس بيتحمل الرجال يكلمها والله ولانطقت 
ابتسمت العنود لانها عرفت انها تقصد حمد ..طيب خالتي شصار 
وقبل ماترد ام فيصل 
فيصل..احم ..احم
ام فيصل وتناظر الساعه..ادخل فيصل 
تغطت العنود ودخل فيصل وانصدمت ام فيصل والعنود بعد من شكله 
فيصل..السلام عليكم
ام فيصل..وعليكم السلام قامت له ام فيصل ..شفيك فيصل 
فيصل ويبتسم..سلامتك الغاليه مافيني الا العافيه بس شوي تعبان قلت ارجع انام 
ام فيصل ولاهي مصدقته..فيصل قولي شفيك
فيصل..يمه مافيني شئ بس تعباان
العنود انحرجت لانها ماتقدر تطلع لان فيصل عن الباب ولاحبت تحرجه لانها موجوده 
ام فيصل..طيب اسوي لك شئ تأكله 
فيصل..لا الله يخليك يمه محتاج ارتاح بس عن اذنك 
طلع فيصل وامه مو مرتاحه حاولت العنود تطمنها 
ام فيصل..لا فيصل ماهو طبيعي حتى ماسأل عن ساره وموعدها
العنود..تطمني خالتي اكيد ضغط من الشغل 
ام فيصل..ان شاء الله العنود روحي قومي غدير والا انا بروح واعرف شغلي معها 
العنود وهي مبتسمه..ارتاحي خالتي انا بطلع لها 

طلعت العنود لغدير وجلست تصحي فيها وبعد معاناة صحت غدير
غدير..عنوده اطلعي خليني انام
العنود..غدير خالتي معصبه عليك بعدين خالتي متضايقه 
غدير..ليه شصار
العنود..فيصل 
غدير..شفيه 
العنود...تعبان 
قامت غدير وجلست .....تعبان شفيه
قالت لها العنود الي صار ورجعت غدير تكمل نومها 
العنود..غديروه روحي تطمني على اخوك شكله تعبان
غدير وترفع البطانيه لوجهها ...اذا خايفه عليه روحي تطمني 
ضربتها العنود..غدير قومي بلا كلام ماله داعي 
غدير وهي تضحك..طيب ماله داعي بروح اتطمن عليه وبقول له العنود ارسلتني لك 
العنود..اقول انخمدي احسن 
غدير...ههههههههههههههههههه طيب بنزل الحين 

طلعت غدير وصادفت ساره وجلست معها بالصاله الي فوق وقالت لها ساره الي صار
العنود..حلو يعني حمد تقدم خطوه
ساره..الي هي
العنود..ياحلوه اول شئ الاعتذار والشئ الثاني انه قال انتبهي لنفسك لخاطري
ساره..طييب يمكن عادي كذا قالها
العنود وبأبتسامه..لا طالما قال لك لخاطري فهو اكيد توقع ان له خاطرك عندك
شهقت ساره..يعني عرف اني ...سكتت ساره 
العنود....ههههههههه تحبينه ليه ماتقوليها يمكن ويمكن شك بس 
ساره..طيب 
العنود باابتسامه ..سارونه الايام بتغير كل شئ بس لاتستعجلين الحب ولاتتوقعين الكمال بالحب
ساره..عنوده ارجوك هالكلام احس انه مو واقعي 
العنود..واقعي صدقيني بس احنا اذا سمعنا كلمة احب نتوقع انها هي الحب لا الحب مشاعر ومواقف 
اذا اجتمعت تكون الحب 
ساره..هههههههههههه على كذا احتاج سنوات
العنود..لا سارونه يمكن تحتاجين نظره ماسمعتي بالحب من اول نظره او من اول مشكله واحيانا من اول
كف 
ساره..هههههههههه لاخلينا نمشي بالتدريج مو ناقصه كف منه 
العنود..ومن يقدر يرفع يده عليك
ساره..آه منك يالعنود بس لو تتحقق امنيتي 
العنود وتناظرها بطرف عينها..وايش امنيتك
ساره..يهمك تعرفيها 
غدير وبصوت عالي..سارونه سمعت كل كلامكم وبروح اشوف ناس تعبانين واطمن ناس قلقانين عليهم 
العنود ابتسمت وسكتت 
ساره..شسالفه 
غدير..تعالي معي واقولك بروح نشوف فيصل 

رجع حمد للبيت وهو مبسوط برغم انه تمنى انه يشوف من ساره نظرة رضا لكن ساره كانت عاديه ولاهو 
واضح عليها اي شئ غير الخوف بس مع هذا حمد ارتاح لانه شافها وكلمها واعتذر لها ..
دخل لصاله ولاحصل احد وراح للمطبخ وحصل نجلاء الي التفت عليه وهي مبتسمه 
نجلاء..اهلا اهلا ياسلام شو هالابتسامه 
حمد..الحياة حلوه خليني ابتسم 
نجلاء..قول يارب الله يديم عليك هالابتسامه ويسعدك
حمد..يارب ويسعدك يانور هالبيت
ودخلت شوق..ياسلام وانا
حمد..ويغز لها..انتي بعد كم يوم بتنورين بيت ناس غير 
شوق وسكتت..لا ماابي خلاص هونت
حمد..هههههههههههههه لعب بزران هي شوق شرايك تتزوجين بكرا تعبت اعصابي
شوق وتضحك..اجل انا ايش اقول 
نجلاء..حمد بنروح لسوق 
حمد ويأشر على عيونه..من عيوني 
شوق ..مشاء الله الشيخ راضي ومبسوط
نجلاء..اليوم اكيد كان حلو 
ابتسم حمد وطلع وجلست نجلاء وشوق يتكلمون عن الموعد وايش صار فيه وكانوا بيتصلون بساره 
بس قالوا لا البنات كلهم بيسهرون عندهم بكرا قبل زواج شوق وبتقول لهم ..

محمد كان مشغول مع فيصل وحمد وكل عيال عمهم بتجهيزات الزواج الاخيره واتصل حمد بعيال عمته 
لطيفه وعزمهم وام فيصل كلمت العمات وعلمتهم على موعد الزواج والكل بيحضر 

اما خلود وعبير وامهم كانوا يتناقشون بهدية شوق 
خلود بخيبة امل ....يعني بتكون هديه مننا كلنا انا وانتي وامي 
عبير..ايه 
خلود..كم اعطاك فهد يمه
ام فهد..يقول بالليل بيعطيني 
خلود..عموما انا بطلع ارتاح وانام شوي تعبانه صحيت بدري اليوم
طلعت خلود وظلت عبير مع امها الي كانت بتطلع واصرت عليها عبير تطلع معها وراحت مع امها وهم بالسياره 
راحت ام فهد لبيت ام نواف واستغربت عبير 
عبير..يمه ليه بتروحين ماقلتي لي 
ام فهد ومرتبكه..ايه قالت لي امر عليها تبي مني اشوف لها اغراض معي من السوق 
سكتت عبير ماركزت على كلام امها كانت فرحانه انها بتروح لبين نواف يعني فيه احتمال تشوفه 
وصلوا ورفضت ام فهد تنزل عبير واستغربت عبير وزعلت لكنها ظلت بالسياره عشر دقايق وطلعت امها 
ام فهد..روح لسوق الذهب 
عبير ومستغربه..ليه يمه 
ام فهد..بروح اشتري هدية شوق 
عبير..من وين مو فهد قال باليل 
ام فهد..عطاني نص المبلغ وانا عندي يكفي يالله 
عبير حست بشئ ..يمه لاتقولين انك اخذتي من ام نواف
ام فهد سكتت ..لا 
عبير..ارجع بيت بابا نواف
ام فهد..عبيروه ليه
عبير..يمه يرضيك تجرحين فهد الي عمره ماقصر معنا فهد يمه الي يبدينا على نفسه ليه يمه 
ام فهد..شسوي يابنتي ابيكم احسن الناس ابي الهديه تكون حلوه وتشرفكم وانا تسلفت منها مااخذتها صدقه
عبير..حتى يمه الله يخليك اذا تحبين فهد وتحبينا رجعيها
ام فهد..استحي ارجعها شبتقول الحرمه
عبير..انا برجعها ولايهمك خالتي ام نواف بتفهم 
اخذت عبير الفلوس ونزلت ماكانت مهتمه من نواف لان الي صار جرحها كثير حست انها ضعيفه بتصرف امها دخلتها الخدامه وتفاجات بنوا وامه بالصاله سلمت 
نواف وامه..وعليكم السلام
ام نواف..هلاوالله عبير تفضلي 
عبير..هلا خالتي شلونك شلونك نواف
نواف..بخير شلونك يابنت العم وين من سنين مادخلتي بيتنا 
عبير وكانت متوتره..ان شاء الله الايام جايه 
التفت عبير على ام نواف ومدت لها الفلوس ..تسلمين ياخالتي وماقصرت 
ناظرت ام نواف ولدها وقالت..ليه عبير رجعتوها 
عبير..بس خالتي مو محتاجينه 
نواف..عفوا عبير بس مابينا هالحساسيه وهي سلف يعني بترجعها 
عبير وتوترت اكثر لان الكلام بيكون موجه لنواف ..ادري ماهي المشكله بالسلف ياولد عمي بس امي 
تسلفت حتى تهدي شوق واحنا اذا نقبل هديه لو هي كلمه تكون غاليه بغلاة الشخص ماهو بقيمتها لكذا 
احنا نبي نهدي شوق بالي نقدر عليه لان الهديه رمز ماهي دلاله بقيمتها على مكانة الشخص 
ابتسم نواف وسكت وام نواف مسحت على كتف عبير..الله يكملك بعقلك والي يريحك يابنتي ولابينا شئ 
احنا اهل 
عبير..تسلمين خالتي وماعليه ماابي فهد يعرف واسمحي لي ياخالتي امي بالسياره استحت تنزل 
ام نواف..لا يابنتي امك مثل اختي والله يعلم بمعزتها 
عبير..الله يسلمك يالله مع السلامه 
طلعت عبير والتفت نواف على امه وقال..استنساخ من تفكير فهد 
ام نواف..مشاء الله عليها 
نواف وبأبتسامه ..بس كلامها عجبني 
ام نواف..حتى انا هالبنت ياحظ امها فيها مشاء الله شايله هالبيت على راسها ومع هذا طيبه على امها 
وحنونه حيل 
نواف ويضحك ..افا الغاليه الظاهر ودك ببنت اشيل انا شغل البيت 
ام نواف..هههههههه لا ماابي انت تشيله ابي ناس ثانين ينورونه مايشيلونه 
نواف..ههههههههه الوالده تلمح اجل بطلع مع السلامه 
طلع نواف مثل كل مره امه تفتح معه سيرة الزواج وظلت امه تدعي له لحد مادمعت عينها 

من بكرا الكل اجتمع عند شوق بالبيت كل البنات مبسوطين وقالت لهم ساره الي صار معها 
شوق..ياحبي لاخوي والله انه طيب 
اماني..شوق و اختي طيبه
شوق..هههههههههه بسم الله انتي اخت رجلي الله يعني 
اماني وتضحك ..انتي احمدي ربك
شوق..الحمد لله ان زوجي حمودي 
العنود..شوق استحي بكرا زواجك
شوق..ليه تخوفيني 
نجلاء..والله بكرا بفقدك يالدبه 
دمعت عيون نجلاء وحضنها شوق وجلست تصيح معها 
غدير..خلاص عاد ترى بنصيح معكم 
خلود..لاتخافين على نجلاء بكرا ان شاء الله بتجي عندنا 
استحت نجلاء بس التفت عبير على طول على ساره 
عبير..وساره تنور بيتكم 
غدير..لا حرام عليك كذا قلبي عورني شوفي الحب كلهم حمرت وجيهم 
العنود..وانت تنورين بيت نواف 
ابتسم عبير بس ابتسامة فقدان امل مو حياء..مااعتقد المهم الحين خلينا ننبسط 
جلسوا البنات مع بعض لحد الليل وهم فرحانين ومبسوطين وعالساعه 11 تفرقوا عشان شوق تنام وترتاح 

ومن بكرا الكل كان مشغول ام فيصل الدنيا مو سايعتها من الفرحه واخير بيتزوج احد من عيالها 
والبنات كانوا مشغولين مرره ولافيه غير سلمان جالس يلعب لحد ماطفش العنود وهي مشغوله 
وبالليل الكل كان جاهز بالصاله في بيت ام فيصل الي كانت وقوره بلبسها وهيبتها 
وساره الي شكلها كان ناعم اما اماني كان شكلها بسيط ومرتب وغدير كانت صدق اخت المعرس 
كانت الفرحه بينه على وجهها اما العنود كانت بشكلها هاديه لكنها جميله وهذا شئ واضح 
وهم جالسين نزل فيصل وفزت له ام فيصل وقالت 
ام فيصل..قول امين ياجعلي افرح فيك مثل مافرحت بمحمد 
ابتسم فيصل وحب راس امه وبارك لها 
فيصل..التفت فيصل ومن كثر ماهو مبسوط بزواج محمد ماكان مهتم اذا العنود موجوده او 
..ان شاء الله تفرحين بالبنات وبعدها انا بتزوج انا اخر واحد
سلمان ويركض عنده ....يعني انا اتزوج قبلك
فيصل..هههههههههههههه لا سلوم اخاف اصير عاد شايب بقوه 
سلمان..انت كم عمرك
فيصل ويبتسم له ..سلوم انا عمري عشرين 
سلمان ..كبير مره
فيصل..ههههههه هذا وانا ماقلت الصدق 
غدير..فيصل ماودك تطلع 
فيصل. مستغرب .وليه ان شاء الله
غدير وباابتسامه..خرب مكياج البنت وهي متغطيه 
انحرجت العنود وانحرج فيصل 
فيصل..اها سوري ماانتبهت
العنود..لا خليك انا بطلع 
فيصل..لا لا خليك تعال سلوم معي ننتظركم برا 
طلع فيصل والتفت العنود على غدير..حسبي الله على عدوانك من قال ان مكياجي خرب 
ابتسمت غدير بعدين ضحكت لان ام فيصل كانت تراقبهم ولما انتبهت العنود استحت 
وسكتت ام فيصل ابتسمت لهم وطلعت تشوف محمد الي كان فرحان بشكل ماتتصورونه 
صاحت بغرفته ولما نزل سلموا عليه البنات وباركوا له وطلعوا مع بعض لزواج 


وصلوا البنات للقاعه وطلعوا لشوق الي كانت بحاله خوف خياليه 
غدير..كلوووووووووووووووووش
نجلاء..بتذبحك الحين اسكتي
ساره..مبروك شوق الف مبروك
اماني..الله شو هالزين يابخت اخوي 
شوق..حرام عليكم انا بموت خلاص مابتزوح
العنود..طيب عيني بعينك وقولي ماابي اتزوج 
شوق وشوي بتصيح ..والله انك ماتحسون بالخوف 
عبير..السلام عليكم وين عروسنا
خلود..ياسلااااااااااام ايش هالزين 
شوق..هلا خلود بموت من الخوف
خلود..افرحي وانسي الخوف 
ساره..انا بطلع اشوف البنات وصلوا او لا
شوق..سارونه خليهم يجون هنا
طلعت ساره واستمر تعليق البنات على شوق الي خلاص تلفت اعصابها لما قالوا لها وقت الزفه 
شوق..ماابي قولي لحمد ماابي خلاص هونت
حمد يسمعها وهو يكلم نجلاء ..هههههههههههه عطيني اكلمها 
شوق..حمد خلاص ماابي اتزوج
حمد وهو يضحك..شوق لاتفضحينا انزلي يالله الرجال مل لكم اربع ساعات واحنا جالسين ننتظر 
شوق..ياربيه خلاص طيب 

نزللت شوق بعد ماطلعت من وراء الستاير ووقفت عالدرج والانوار هاديه الكل انبهر بشكلها 
كان مره حلو والي حلاه اكثر الحياء الي كان منور وجهها نزلت شوق على موسيقى هاديه 
ووصلت شوق للكوشه واشتغلت الانوار وبسرعه من جهات تجمع البنات 

البنات..الف الصلاة والسلام عليك ياحبيب الله محمد 
الكل..كلوووووووووووووووش 
ابتسمت شوق غصب عنها وهي تشوف صديقاتها وبنات عمها يغنون لها ويرقصون 
الكل انبسط لكن من بين الحضور طلعت وحده حولت فرحة شوق لخوف وصلت عندها وسلمت عليها
العمه حصه..مبروك ياشوق والله واخذتي ولد ابراهيم 
شوق وهي خايفه..الله يبارك فيك
العمه حصه..زواجكم المفروض احسن من كذا 
شوق سكتت والعمه تركتها ونزلت وبعدها طلعت العمه لطيفه الي كانت تبتسم لشوق 
العمه لطيفه..مبروك ياشوق الله يوفقك يابنتي 
شوق وحست بعد هالغيبه عن عمتها انها محتاجه تحضنها رغم انها كانت احيانا قاسيه عليها 
لكن الكل يعرف قلبها بس هي ضعيفه قدام اختها 
سلمت العمه لطيفه ونزلت والحين طلعت امل ودلال شوق على طول التفت على عبير الي واضح انها
تحاول تخفي المها 
دلال ..مبروك شوق والله وحشتيني 
شوق..الله يبارك فيك دلال 
على طول التفت العنود وغدير لعبير لانه عرفوا هالبنت دلال سلمت عالكل وعرفتها نجلاء عليهم 
كانت دلال حلوه ولااحد يقدر يقول لا لكن لما وقفت جنب عبير كان فيه فرق كبير الي يعرف عبير 
قبل جمالها الخارجي يشوف جمالها الداخلي الي يعرفها يشوف الصدق باابتسامته والعطاء بضحكته 
سلمت دلال ونزلت وظلوا البنات كلهم محتارين من دلوعة امها بدور ليه ماطلعت تسلم لكنهم طنشوا 
الموضوع لانه وقت الزفه وبيدخل محمد وحمد البنات بدوا يعلقون على ساره لكن هالمره ساره ماكانت 
متحمسه لحمد كانت تبي تشوف محمد اكثر فرحانه لانها بتشوفه وهو داخل ومبسوط 
دخل حمد ومحمد وقلبين بدت ترتجف من الخوف هي ساره الي كانت متوقعه حمد مابيعني لها شئ 
اليوم لكن من شافته حست انها انبهرت بشكله وبدخلته وبدتت تتلفت وكأنه ودها تقول لكل البنات 
لا ولاوحده تتجرأ وتعطيه نظره حمد ملكي انا وبس ظلت تتأمل شكله وهو يبتسم وكيف حضن شوق وحب راسها 
اما محمد كان طاير من الفرحه وصل عند شوق لكن هالمره ماعمل مثل ماهو دارج لا وقف قبالها 
ومد يده وصافحها ورفع يدها وباسها والكل بالصاله صفق كله وصفر له ابتسم حمد وراح واخذ 
االمايك وتكلم الكل سكت 
حمد..مساء الخير او صباح الخير اسمحولي انا مو شاعر اهدي اختي قصيده ولاني كاتب اكتب لها 
اجمل سطور وحروف انا اخ احمل بقلبي لها الاخت كل الحب شوق يامحمد امانه 
شوق بنتي مو اختي امانه وانت تستاهل اختي وهي تستاهلك والله يوفقكم 
ابتسم حمد وحضن شوق الي ارتمت بحضنه ومسح دموعها وتركها حتى ماتصيح اكثر لكن قلبه
باللحظه كان مع نجلاء التفت عالبنات وقال ..نجلاء 
من بين البنات حضنته نجلاء وساره جلست ماقدرت تتحمل هالموقف سلم حمد على الكل 
وعلى عماته وطلع وشوي جلس محمد وشوق وطلعوا مع المصوره 

والبنات ظلوا بالزواج وشوي شوي بدأ يفضى ولاباقي الا طاولات قليه فيها ام نواف وام فيصل 
وام فهد..والطاوله الثانيه فيها العمه لطيفه وبناتها ..وحصه وبنتها بطاوله ثانيه 

والبنات واقفين دخلوا كل الشباب حتى يسلمون على عماتهم وحمد اول مادخل لمح نجلاء بطاوله 
بعيده تصيح على طول راح لها وحضنها اما فيصل ونواف وفهد سلموا على عماتهم حصه 
وبنتها الي لابسه لبس عاري وحاطه على اكتافها شال خيف ولااستحت بالعكس بكل برود تناظرهم 
وبكل دلع تبتسم لهم ..فهد سلن وراح وحتى نواف اما فيصل ظلت عمته تكلمه واستحى يتركها رد عليها وابتسم
وراح لفهد يسلم على عمته لطيفه 
ولما راحوا لعمتهم لطيفه عبير ماقدرت كانت بتطلع مابتقدر تشوف نواف يسلم علىدلال ومسكتها غدير 
غدير بصوت واطي ..البنت متزوجه ياخبله اعقلي 
عبير ..مااقدر
وبالطاوله القرباه منهم سمعت عبير صوت فيضل ولاقدرت تقوم يعني خلاص نواف وصل لطاوله لفت وجها 
بشكل خفيف حتى تشوف شكله وهو يسلم عليهم 
فيصل..هلا والله بعمتي 
ام صقر..هلا بفيصل مبروك يا ولدي 
فيصل..الله يبارك فيك 
سلم فهد وسلم فيصل وفهد على البنات من بعيد ولما وصل نواف 
ام صقر فرحت..هلا والله بولدي
سلم عليها نواف والتفت على البنات..هلا بنات العمه شلونكم
دلال ..بخير شلونك نواف 
نواف..الحمد لله 
طلع نواف واستغرب فيصل وفهد بس ضحكوا لانه فعلا كان عادي جدا 
غدير..سلامه عادي مره معهم وحتى هي شكله محترمه نفسها 
عببير..طيب خلاص اسكتي 
غدير..هههههههه يعني مافيه امل اخفف عنك 
عبير..لا اسكتي 
اما ساره عينها كانت عالي جالس بطاوله لحاله مع اخته وتمنت تكون معهم 
ابتسم حمد لنجلاء الي ارتاحت بعد ماحست ان حمد قريب منها ضحك حمد وراح يسلم على 
ام فيصل وام فهد وبعدها طلع وساره عينها مانزلت من عليه والبنات كلهم يعلقون عليها 

انتهى الزواج والكل رجع للبيت مرتاح ومبسوط وقررت ام فيصل ان الكل يجتمع عندها بالبيت 
بما فيهم العمات ..
الجزء الخامس عشر ..

انتهت ليلة الزواج على احسن مايكون انتهت الليله وانكتب التاريخ كنقطة تحول مهمه بحياة شخصين الي هم 
محمد وشوق هالتاريخ راح ينقلهم من حياة الى حياة ثانيه ممكن تكون احلى وممكن تكون لا وهذا كله بيد الله 
سبحانه وتعالى ثم بيدينهم يقدرون يحولنها لجنه من السعاده اذا هم اختاروا الاحترام والثقه اساسها والحنان 
والموده زادها يقدرون اذا شافوا العطاء من باب الحب لا من باب الواجب يقدرون يعيشون بسلام وبحب وحنان 

بهاالليله قلوب كثيره فرحت وقلوب كثير حزنت وتألمت ومنها قلب نجلاء الي حزنت على فراق اختها الي كانت 
شعله وشمعة هالبيت اختها الي عاشت الحزن معها والالم معها والفرح والخوف اختها الي كانت تحضنها اذا زعلت 
وتضاربها اذا ضحكت اختها الي تسأل عنها اذا تأخرت وتفقدها اذا غابت بكت نجلاء بهاليله فرحه وحزن على شوق 
بكت بقلب الاخت وبقلب الام وبقلب الصديقه ..بكت وهي تتمنى أن امها وابوها معها هالليله بكت وهي تتذكر كلمات
حمد اخوها الي اعطاهم الحب والحنان والامان الي عوضهم عن سنين القسوه والألم والحرمان ..الي دخل الفرحه 
بقلوبهم ..الي اهداهم السعاده مغلفه بالامل والتفاءل بكت نجلاء وهي تدعي ربها ان يديم عليهم هالنعمه وييوفق شوق 
ويعوضها محمد حنان الاب والام ويعطيها حب الزوج الصادق ..

اما عبير بكت..وبكت بشكل يكسر الخاطر وقف تصرخ بداخلها وتعاتب نفسها كيف حولت فرحتها لحالة غضب كل هذا 
لانها حست بشوفة دلال ان الماضي رجع ولازم تأخذ موقف لازم تحدد مصير خطوات الحب الا انها تستمر بااتجاه قلب نواف او ترجع 
وتعيش الماضي وتظل عايش على ذكرى الحب او تغير طريقها وتنسى لكن بداخلها حب السنين يترجى ويطلبها يناديها ويرجوها حرام 
هالحب يندفن حرام هالحب ينتهي حرام هالصدق يختفي ..زادت دموع عبير وزادت حيرتها لكن اختها خلود الي تغيرت كثير وقدرت تسترجع نفسها بعد مااتخذت القاعد الي تقول ان لم تكن ذئبا اكلتك الذئاب استرجعت نفسها بعد ماتأكدت ان العالم مو كله ذئاب بالعكس هالعالم كله حب وصدق وامل وعطاء هالعالم كله سلام وامان لكن لو قدرنا نستخدم القواعد الصحيحه لكن الكثير مثل خلود بدأ يتخذ قواعد من صنع البشر وينسى قواعد واساسيات واضحه من الله سبحانه وتعالى ورسوله ..بعد ماعرفت خلود هالحقيقه استرجعت نفسها 
وبهالليله كانت خلود بقلبها الصافي الطاهر مع دلال ضد عبير لان دلال زوجه وام وكانت عاديه ليه نحملها ذنب هي ماعملته يمكن اخطأت الطريقه لكن صغر سنها يشفع لها ارتاحت عبير بالكلام مع اختها واقتنعت ان العتب ماهو على دلال بالعكس العتب على عماتها لكذا 
قررت توقف بوجه الماضي وتتصدى له وقررت انها 
تدافع عن حبها الي تشوف انه ملكها ومن حقها نامت عبير بعد ماحددت هدفها وحددت مسار حبها ..

وبهالليله بعد فيه قلب يبكي حزن وفرح قلب لا انا ولااحد بالدنيا يقدر يوصل لاحساسه الا شخص عاشه وجربه الاحساس الي مستحيل 
ماتخجل منه القسوه والجبروت بالظالمين ..العاطفه الي ممكن تحول هالعالم لمدينه ومدائن من الحب الرائع الصافي الصادق 
هالقلب الي يعطي من غير حساب ولايحتاج جزاء..هالقلب الي سهر وبكى وعانى وتعذب ..هالقلب الي صرخ وتالم
هالقلب الي عاف الراحه لخاطر احبابه..هالقلب الي يحول التعب لقوه حتى يحمي احبابه..هالقلب الي يحمل بداخله 
صدق..حب ..عطف..حنان ..رحمه ..امان..تفاني..تضحيه..ابتسامه ضحكه ..
هالقلب الي يخبي بداخله..صرخت خوف ..دمعة صدق..نظرةحزن ..ابتسامة عتب ..
هالقلب الي احساسه شمس النهار ونور الليل مطر الغيوم وذرات الهواء ..هالقلب الي يحول دنيانا لامل وامانينا لواقع
هذا قلب ام فيصل وقلب كل ام حملت تسع شهور تعب والم خوف وسهر هذا القلب الي لو تقسى عليه يزيد حنانه 
هذا قلب ام فيصل بهاليوم قلب الام الفرحانه بوالدها قلب الام الي ضحت وصبرت والله ماخيب رجاها ..
ام فيصل بهالليله مانامت فرشت سجادتها ورفعت يدها لربها .." اللهم يامن اكرمتني واعطيتني وادخلت السرور بقلبي
اعني لادخل السرور والفرح لقلوب خائفه اللهم دلني لارشدهم لطريق الصحيح..اللهم يامالك الملك احمدك حمدا 
كثيرا طيبا يليق بجلال وجهك وعظيم سلطانك..اللهم اني اسألك ان تبارك لهم وتوفقهم وترحمنا ياارحم الراحمين"
كذا مرت الليله على ام فيصل تناجي ربها وتحمده وتشكره انه فرحها بولدها انه حقق حلمها بشوفة الفرحه بعيون عيالها 
تشكر الله على النعمه العظيمه بوجود عيالها حولها تدعي الله يهديهم ويصلحهم ويدلهم على طريق الخير ويعلمهم ماينفعهم 
لامر دينهم ودنياهم ..وعلى 
ووقت صلاة الفجر طلعت تصحي فيصل للصلاة وحصلته صاحي بالصاله 
ام فيصل..هلا يمه صحيت 
فيصل..وباابتسامخ ..ماقدرت انام 
ام فيصل بخوف..فيك شئ ابوي
فيصل..سلامتك بس فرحان مبسوط مرتاح 
ام فيصل وتجلس جنبه..الله يديمها عليك يارب 
فيصل..يمه محمد رحلته تسع الصبح وحلف انه يمر يسلم عليك 
ام فيصل..انا مرخصته يااببي
فيصل وباابتسامه..يعني ماتبين تشوفينه
دمعة عين ام فيصل..والله البيت من غيره فاضي
فيصل..افا ياام فيصل واحنا وين رحنا 
ام فيصل..انت عيالي وكل واحد بقلبي له مكانته واول مره محمد ينام برا البيت
فيصل..ههههههههه ام فيصل خلاص تعودي بس لخاطرك قررت ماتزوج
ام فيصل..بتتزوج وانت فيصل ولد ابراهيم
فيصل..ههههههههه الوالده هالمره تقولها بثقه 
ام فيصل وباابتسامه..لاني امك وتأشر على قلبها والي هنا قلب ام يحس ويعرف
فيصل..ان شاء الله بطلع اصلي 
ام فيصل باابتسامه...انحاش مثل العاده
فيصل..ههههههههههههههههههههههاي يمه محمد مامر على زواجه الا كم ساعه عطينا بريك عالاقل سنه سنتينن
ام فيصل..رح صل الله يهديك
حب فيصل راس امه وطلع يصلي وامه طلعت تصحي البنات 

وبمكان جديد بالرياض كانت العمه حصه وبنتها سهرانين للفجر يتناقشون بالزواج 
حصه..اه يالقهر ليتني عرفتهم من زمان
بدور ..ليه يمه
حصه..يعني عاجبك ان شوق تاخذ محمد 
بدور..لايقين على بعض
حصه..لا محمد غير اخوه شكله طيب وكنت بكسبه بصفي بسرعه 
بدور..يمه قولي انتب باايش تفكرين 
حصه..افكر بشئ اذا صار اكون حققت حلمي 
بدور..تزوجيني من واحد غني لكن من هو
حصه..فيصل
بدور..لا يمه فيصل معقد
حصه..وانتي الي بتغيرينه انتي بنتي مايعجزك فيصل 
بدور وبثقه..صح بس ماابي شرايك بنواف
حصه..لا هذا الي ناقص تاخذين واحد ردته بنت لطيفه
بدور..انتي قلتي لها ترده
حصه..ليتني خليتها تاخذه شوفيها الحين تركتني وراحت مع عيالها ضدي
بدور..بس يمه شلون اغيره وانا مااشوفه
حصه..سمعت انهم بيسافرون وقالوا للطيفه تسافر معهم واكيد بيقولون لي نروح معهم وهناك تشوفينه
بدور..لا يمه ماابي ماحبيت البنات
حصه..ماعليك منهم خليك معهي 
بدور..يمه اخاف فيه احد حبه فيصل من البنات
حصه..يخسون دام انا موجوده فيصل انا الي بزوجه 
بدور..اجل بروح انام حتى اصحى رايقه واعمل شغلي وابدا من بكرا بصراحه متحمسه اني اغير فيصل 
حصه..ههههههههه يالله تصبحين على خير 

الصباح صحت اماني من ازعاج سلوم وطلعت معه حتى تصحي العنود الي قافله غرفتها لاول مره وتوها بتفتح الباب
الاتشوف ورقه عالباب بخط العنود" امون تعبانه مانمت الا سبع الصبح اتركوني على راحتي" استغربت اماني لكنها 
اخذت سلوم وراحت عند اخوانها ودخلت وحصلت ام فيصل والبنات سلمت عليهم وجلست تسولف
ساره بحزن..امون محمد سافر ماشفناه
اماني مستغربه ..متى 
ام فيصل وهي تضحك على بناتها الزعلانات 
غدير..مر هنا الصبح واحنا نايمين ولاصحونا نسلم عليه
ام فيصل وهي تضحك..الرجال معرس ومبسوط اخليه يشوفكم توكم صاحين من النوم ليه حرام
الكل...ههههههههههههههههههه
ساره وباابتسامه..يايمه الزين زين 
ام فيصل..طيب بس امون وين العنود
ويقاطعهم سلمان..وين فيصل بروح اشتري كوره
ام فيصل..سلوم فيصل مانام الا متاخر تعبان
امون..واله حتى العنود كاتبه ورقه تقول تعبانه مانامت الا سبع 
غدير وهي مبتسمه..القلوب الظاهر عند بعضها 
عطتها ام فيصل نظره والبنات ابتسموا وسكتوا 
طلعت ام فيصل وتركتهم مع بعض وعالعصر دخلت ام فيصل غرفة غدير عند البنات 
ام فيصل..غدور روحي صحي فيصل يلحق عالصلاة وبعدها يالله اجهزوا اخاف احد يوصل بدري 
وانا بروح للعنود 
طلعت ام فيصل وراحت للعنود وحصلتها بالصاله سلمت عليها وسولفت معها شوي 
ام فيصل وبكل حناان..اسمعك يالعنود قولي شفيك
العنود وهي تصيح من شافة ام فيصل داخله البيت حست بالامان ارتمت بحضنه وجلست تصيح 
على دخلت سلمان الا من شاف العنود تصيح طلعت وجلس بالحديقه وهو يصيح 
العنود..احمد ياخالتي خلاص انا مااقدر 
ام فيصل..عطيني جوالك 
العنود..بس 
تقاطعها ام فيصل..قلت لك عطيني جوالك ويالله اغسلي وجهك والبسي وتعالي للبيت 

ام فيصل طلع بيروح للمسجد واستغرب من شكل لمان راح عنده وخاف لما شافه يصيح جلس جنبه
فيصل..سلوم حبيبي شفيك من زعلك
سلمان ويصيح اكثر ويحضنه اكثر..سوم حبيبي قولي وبضربهم 
سلمان..عنوده تصيح 
فيصل مستغرب..ليه تصيح
سلمان..انا جيت اقولها بروح مع كومار المسجد لقيتها تصيح عندها خالتي 
فيصل..طيب حبيبي يمكن تعبانه شوي 
سلمان..طيب نوديها انا وانت للمستشفى 
فيصل..طيب بس الحين نروح للمسجد يابطل 
ضحك سلمان وطلع مع فيصل الي كل يوم عن الثاني يزيد فضوله ووده يعرف ليه العنود تصيح وليه
مافيه غير امه الي تعرف ظل محتار لحد ماوصل المسجد ودخل يصلي 

طلعت ام فيصل من عند العنود بعد مااخذت جوالها والعنود حست براحه كبير لان ام فيصل شالت كل الموضوع عنها بعد هالراحه الي 
حست فيها العنود طلعت تجهز وتستعد للعزيمه مثل باقي البنات ..

فيصل رجع من المسجد ودخل المسجد ينتظر سعد الي اتصل عليه وقال بيمره وصل سعد وجلس مع فيصل يسولفون باامور كثيره 
سياسه اقتصاد رساضه وفجاه قال سعد
سعد..فيصل بصراحه انا جايك وعندي موضوع
فيصل..خير ان شاء الله انا داري من اول ان عند سالفه سمعني اشوف
سعد..احم بصراحه يافيصل انا جاي اخطب منك اليوم ولو بلف الدنيا مابحصل انساب احسن منكم 
فيصل من الصدمه عدل جلسته ولاقدر يرد على سعد
كمل سعد..فيصل ماابي تستحي مني احنا اخوان وبنظل 
قاطعه فيصل..سعد انت فاجئتني لكن انت تعرف اني أأمنك على اختي وانت صديقي واثق انك بتصونها فكيف اذا انت تزوجتها اكيد بتصونها وهي حلالك وانت تعرف رائي فيك بس لازم تعرف ان الرائي لها مع اني مااعرف يالحبيب من هي عندي ثلاث خوات
سعد باابتسامه..غدير 
فيصل..خير ان شاء الله ابشر يالغالي 
سعد..فيصل لاتطول 
فيصل..ههههههههههههههههههه الظاهر محمد شجعك
سعد..والله من زمان افكر لكن ربك ماكتب الا الحين اسمع انا بطلع للمزرعه خالي ينتظر ولاتطول 
فيصل وعلى باله مو مهتم..خير ان شاء الله خلي محمد يرجع ويصير خير
سعد وهو معصب..انا بتزوج محمد
فيصل..ههههههههههههه خلاص يااخي رح لخالك ويصير خير 
طلع سعد وترك فيصل يفكر بالي صار وكيف هالفرحه دخلت قلبه فجأه وابتسم لان سعد اخو ويفتخر فيه لكنه ظل محتار برائي 
غدير هل بتوافق او لا ..

العنود لبست وراحت بيت ام فيصل وحصلتها بالمطبخ مع سلوم ودخلت وجلست معهم وفجأه قال لها سلمان
سلمان..عنوده اذا راح سعد بنوديك انا وفيصل للمستشفى 
استغربت العنود وام فيصل من كلام سلمان..
ام فيصل..ليه سلوم شفيها عنوده
سلمان وهو مستحي..انا شفتها وهي تصيح عندك وقلت لفيصل قال تعبها يمكن قلت له نوديك للمستشفى 
ضحكت ام فيصل والعنود حضنته وطمنته ان مافيها شئ شويت تعب وخلاص 

وهناك بعيد عن هالارض الطاهر كان فيه شخصين لاول مره يبتعدون عن ارضهم ويجتمعون مع بعض محمد وشوق 
كانوا توهم صاحين بعد ماوصلوا وناموا على ط

انبه محمد ان شوق للحظه بهتت ابتسامتها وسرحت بعيد ظل يتأمل وجهها وكيف يشوف بعيونها عالم من الطفوله والبراءه
كيف هالصدق الي واضح بعفويتها وتعاملها مع الناس ينجرح بزيف وكذب وخداع المظاهر كيف قدر هالعالم بكل افراده 
يقسى على هالطفله البريئه ابتسم محمد لنفسه وقال لها 
محمد باابتسامه..شوقي وين وصلتي 
انتبهت شوق واستحت لانها فعلا كانت سرحانه وصلت بأفكارها لدفترها الصغير الدفتر الي سجلت فيه صفحات ظلم وقهر 
صفحات من العذاب والضياع صفحات من الخوف وبأخر الصفحات كتبت صفحة الفرح الي اهداها لها محمد 
شوق ..محمد انت مبسوط
محمد ..شوق حياتي كيف مااكون مبسوط وانا اطهر وانقى قلب ملكي وانا ملكه 
ابتسمت شوق ومحمد وطلعوا مع بعض حتى يعيشون اول يوم من حياتهم خارج حدود الارض الطاهر 

الكل وصل بيت ام فيصل واجتمعوا مع بعض وجلسوا يسولفون ومبسوطين لكن فاجأتهم العمه حصه لما طلبت من 
ام فيصل ان الشباب يدخلون يسلمون 
ام فيصل ..ان شاء الله غدير كلمي فيصل 
غدير ..ان شاء الله اجل احنا بنجلس بالصاله 
هنا اقهرت العمه حصه لان غدير خربت تخطيطها لانها كانت تبي بدور تكون موجوده لكنها انحرجت لما طلعوا كل البنات 
اضطرت تطلع معهم 
ابتسمت عبير لنجلاء لما عرفوا ان عمتهم انقهرت من كلام غدير وجلسوا يسولفون مع بعض وفجأه جات ام فيصل لهم 
ام فيصل..بدور الوالده تبيك تعالي 
قامت بدور بدلع وحطت شال على اكتافها وطلعت وكل البنات يغلون بداخلهم لانهم يعرفون ان الشباب موجودين داخل 
ساره بصوت واطي لاماني..امنيتي اذبحها 
اماني..رغم اني مو مثلك لكن حتى انا ودي
ساره..شقصدك مثلي 
اماني باابتسامه..يعني الحبيبب داخل 
ساره..اسكتي وجع 
التفت نجلاء وجلست تسولف مع دلال الي من خلال كلامها واضح انها انسانه طيبه بحالها مو مثل ماتوقعوا صح حلوه 
لكن ماهي مغروره بالعكس انسانه طيبه وفيها من امها كثير اما عبير حاولت انها تتقبلها لكن كل ماتحاول تتذكر انها الي 
يحبها نواف وتتراجع وتتركها ..

دخلت بدور بدلع وتفاجأت ان المجلس مافيه غير امها وفيصل 
بدور وبدلع..مساء الخير 
فيصل وهو منزل راسه..هلا مساء النور 
العمه حصه..تعالي بدور عطي فيصل جوالك عشان يكلمني ابي منه شغل 
اعطت بدور الرقم لفيصل ولاحظت انه مارفع عينه عليها لكنها استمرت تتكلم بدلع لكن فيصل اخذ الرقم ووقف 
فيصل..اسمحي لي ياعمه الشبب برا بطلع لهم عن اذنكم 
طلع فيصل وابتسمت له امه الي كانت معهم بالمجلس دخلت بعد بدور وطلع فيصل للمجلس وهو مستغرب من طلب عمته
ومن تصرفات بنتها المايعه ..

اجتمعوا مع بعض كلهم بالمجلس وجلسوا البنات يسولفون وصدمتهم العمه بسؤالها 
حصه..اقول ياام نواف نواف ماعنده نيه يعرس والا متأثر للحين من السالفه القديمه 
انقهرت عبير وانحرجت العمه لطيفه وبنتها 
ام نواف ..ان شاء الله اذا الله كاتب له يعرس بيعرس 
العمه لطيفه..ان شاء الله ربي يوفقه ويرزقه ببنت الحلال الي تسعده
الكل..آمين 
بدور بدلع..يمه مليت بنطلع
حصه..السواق عند الباب بتروحون اطلعوا تمشوا 
التلفتوا البنات على بعض مستغربين 
بدور..شرايكم بنات ..؟؟
نجلاء..انا مافيه امل حمد مابيوافق
عبير..حتى احنا فهد مابيوافق
غدير..نفس الحاله يعني نجلس هنا احسن
لكن هنا التفتت العمه حصه عالعنود وقالت..وانتي يالعنود ماعندك احد يقول ايه او لا اطلعي معها 
ام فيصل وبصوت حاد..لا انا الي اقول لا العنود بنتي 
الكل ابتسم للعنود لكن العنود استأذنت وطلعت والكل عرف انها زعلت ماقدرت تتحمل هالنظره الحقيره من العمه 
مو كافي عليها احمد الي دمر حياتها وهو يقول انتي ماعندك احد طلعت العنود ودخلت بيتهم وسكرت الباب بقوه 
طلعت وراءها غدير وصادفها فيصل وهو يأشر على بيت اخوانه 
فيصل..شفيه 
غدير وبحزن..عمتي الله يهديها مالقت الا العنود تحط عليها 
فيصل..افا غدور انا بطلع مع الشباب مشوار اوكي وبالليل تقولي لي كل السالفه وعندي لك سالفه ضروري
غدير..قول فيصل حمستني 
ابتسم فيصل..لا بالليل روحي شوفي البنت يالله باي 
طلع فيصل وراحت غدير للعنود وحصلتها جالسه بالصاله وحاولت معها ورجعت العنود وفرحت ام فيصل لما شافتها
لانها خافت انها زعلت ..

انتهت السهر حلوه لولا وجود العمه حصه الكل راح واجتمعوا البنات عند العنود 
غدير..المشكله ان فيصل قال لعمتي حصه عن السفره ووافقت 
ساره..خساره خربت السفره 
اماني..ياشيخه بنروح ونوسع صدورنا ولا علينا منها 
غدير..طيب عمتي لطيفه بتروح معنا 
امون..تقول بتشوف عيالها خساره ماشفناهم 
ساره..فيه واحد بس الثاني يشتغل بالجبيل 
وفجأه قطع عليهم كلامهم صوت التيلفون وشافت العنود الرقم الا هو رقم ام فيصل وردت 

العنود ..هلا خالتي 
فيصل باابتسامه على وجهه..هلا العنود
استحت العنود واحمر وجهها واستغربوا البنات ..هلا على بالي خالتي 
فيصل..جوالات البنات كلها ماترد بالله قولي لغدير تجي البيت ضروري 
العنود..ان شاء الله 
فيصل..اوكي مع السلامه
العنود ..مع السلامه 
سكرت السماعه والبنات يناظرونها 
العنود..فيصل يقول تعالي ضروري 
غدير وهي تضحك..هههههههههههههههههههه وانا اقول البنت ليه تغير وجهها 
العنود..غدير ضفي وجهك لاخوك
ساره..عنووده صدق ليه استحيتي لما سمعتي صوته
اماني وتحضن العنود..لا حرام عليكم احرجتوا عنوده 
غدير..طيب بروح اشوفه يقول عنده سالفه 
ساره..طيب غدير اسأليه بنروح لبيت ام نواف بكرا تقول امي عازمه عماتي عندها 
غدير ..اوكي 

راحت غدير للبيت وحصلت فيصل بالمكتب دخلت وسلمت وجلست عنده 
فيصل..غدير اول شئ قولي لي سالفة عمتي والعنود 
قالت غدير لفيصل الي صار 
فيصل وهو معصب..الحين عمتك شسالفتها ليه ماتخلي البنت بحالها 
غدير..والله عمتي غريبه 
فيصل..ماعلينا انا فاهم عليها ويصير خير 
غدير..طيب قول شسالفه الي عندك
ابتسم فيصل..غدور انا قلت لامي وقالت لي انا الي اكلمك
غدير..طيب 
فيصل..غدور انتي فيه شخص خطبك مني 
انصدمت غدير ماعرفت شو تقول ماتخيلت ممكن تكون بهالموقف ومع فيصل لو محمد يمكن بس فيصل غير 
حس فيصل فيها وقام جلس قبالها 
فيصل..غدير اول شئ انتي تعرفين انه مااحد بيغصبك على شئ لكن الي خطبك شخص اعزه وواحد كفوا ولاينرد
رجال ينضرب به المثل وغير هذا هو صديق عمري سعد
هنا غدير تجمدت بمكانها وعينها بالارض ماقدرت ترفعها 
فيصل..ههههههههههه غدير مايسوى الموضوع كل هالحياء خلاص حبيبتي فكري بالموضوع وخذي وقتك وردي علي 
غدير وجهها احمر..ان شاء الله 
طلعت غدير وعلى طول راحت للبنات اما فيصل راح لغرفة امه وجلس يسولف معها 

فيصل..يمه ابي افهم العنود ليه تصيح 
ام فيصل ..قال لك سلمان صح
فيصل..ايه 
سكتت ام فيصل ...
الجزء الخامس عشر 


أم فيصل ..آيه ذكرتني بالعنود قالت لي أكلمك عن بيت أختها الله يرحمها وعمارة عندها بتبيعها وقلت لها إذا شافتك تقول لك
فيصل وهو مبتسم..يعني تغيرين الموضوع 
أم فيصل..يا أبوي الموضوع خاص فيها ليه تبي تعرف ولو فيه شئ بقول لك 
فيصل وهو فاقد الأمل ....يمه أنا يهمني أخواني أخاف هي متضايقة من جلستها معنا 
أم فيصل ..لاتطمن الموضوع ماله دخل 
فيصل بابتسامه ..طيب أم فيصل شسالفتة البيت والعمارة
أم فيصل..ما ادري هي عندها عمارة وتقول بتبيعها 
فيصل ..وينها فيه وليه بتبيعها 
أم فيصل وهي واقفه ..تعال نطلع بالصالة واكلمها تجي تقول لك السالفة 
طلع فيصل وأمه وجلسوا بالصالة واتصلت أم فصل بالعنود 

غدير من صدمتها بالكلام إلى قاله لها فيصل طلعت بسرعة للعنود كان ودها تقول لها أول وحده دخلت البيت تنادي بصوت عالي 
غدير..عنووود عنووده الحقيني 
قاموا البنات وطلعوا لها بالصالة 
العنود بخوف..شفيك
غدير باابتسامه طمنتهم ..الحقيني ياالعنود انخطبت 
اموون....ههههههههههههههه
ساره..الله يأخذ العدوء وكل الصوت لانك انخطبتي
غدير باابتسامه ....اسكتوا ماتدرون عن شئ عنوده تخيلي من خطبني 
الكل..مين
غدير ووجهها احمر ..سعد صديق فيصل 
العنود..احلفي والله حركات غديروه
ساره..انتي وياها شسالفه
العنود..سالفه لها فتره لقاء بالصدفه بين سعد وغدير
اماني..وليه ماقلتوا لنا
غدير..المهم شقول لفيصل 
العنود..اول شئ هدي اعصابك وتعالي نجلس داخل ..
غدير..اخر شئ توقعته
ساره..الحين سعد من عرفت الدنيا وانا اسمع فيه يعني اكيد ماعليه
العنود..صح ومادام اخوك صديقه ويمدحه خلاص 
امون وهي تبتسم ..العنود قصدها مادام فيصل صديقه اكيد بيكون مثله وفيصل ماعليه كلام
ناظرتها العنود بطرف عينها ..لاتقولين عني كلام اموون وروحي هاتي لنا شئ نشربه 
العنود..غدير انتي شرايك
غدير وهي متوتره..هو صح شكله حلو واخواني يعرفونه ويمدحونه بس تصدقين لما عجبني ماتوقعت انه يخطبني 
ساره..غدير انت فكري وصلي الاستخاره والله يكتب الي فيه الخير
غدير..على قولك وقطع عليهم صوت التيلفون 
العنود..غدور ردي اخاف فيصل 
غدير..هههههههههه ياخوافه ردي انتي
العنود ..لا مو خوف وعناد فيك برد .الوو
ام فيصل ..هلا العنود تعالي كلمي فيصل عن البيت والعماره احنا بالصاله يالله
العنود وهي مستحيه ....خالتي بوقت ثاني اخاف الوقت متأخر
أم فيصل..لايابنتي تعالي بسرعه
العنود..ان شاء الله 
قالت العنود للبنات عن طلب ام فيصل ورفضها هي 
غدير..عنوده شفيك والله فيصل مايأكل 
العنود..غديروه اسكتي وامشي يالله 
غدير..وانا ليه اروح 
العنود..يعني اروح لحالي 
ساره..يالله عليكم بنروح كلنا يالله 

طلعوا البنات وراحوا بيت ام فيصل وحصلوا ام فيصل وفيصل بالصاله سلموا وجلسوا 
ام فيصل..قولي يالعنود لفيصل انا نسيت الي قلتي لي 
فيصل وهو عادي جدا ....تفضلي العنود 
العنود وهي ميته من الخوف..اول شئ بخصوص بيت اختي عايشه مااعرف حسيتها انانيه مني اني ارفض 
انه ينباع او يتأجر وبصراحه مالي الحق وبأن انك اخوهم انا اعطيك اوراق البيت وتصرف فيه 
فيصل سكت شوي ....لكن والا اقول شرايك امون
اماني احتارت..مااعرف صح ماهو سهل ان البيت الي تربية فيه ينباع بس انت تعرف مصلحتنا اعمل الي تشوفه صح
فيصل..خير ان شاء الله خلوني افكر بالموضوع طيب وموضوع العماره
العنود..العماره لي وبصراحه انا عامله وكاله لجرانا واحس انه تعب عليه هو كبير بالسن قلت برتاح وابيعها واذا 
ماعليك امر تشوف لي احد يشتريها 
فيصل وهو يتكلم كان يرفع عينه لكن ماكان يركز عالعنود لكن مايعني انه ماشافها او انتبه لها لكن العنود مغطيه عيونها بطرق خفيف لكذا كانت مرتاحه اكثر..طيب هالعماره وين موقعها 
العنود..في حي ... 
فيصل..بس خساره هالمنطقه اسعارها باارتفاع كل يوم عن الثاني 
العنود بصوت واطي ....قالوا لي بس بصراحه اريح لي 
فيصل سرح شوي واستغربت العنود ....طيب شوفي انا عندي مناقصه ومحتاج سكن لمجموعة خبراء ومهندسين وهذا مشروع كبير داخله فيه اكثر من شركه 
شرايك تأجريني العماره لمدة ثلاث سنوات وتقدرين تسحبين الوكاله والتعامل يكون معك مباشره بااعتبار انا الي بكون الطرف الاخر 
العنود وهي متفاجئه من عرضه ....مااعرف بس 
فيصل..فكري بالموضوع وانا بعد بشوف العماره واقيم الوضع واعطيك خبر 
العنود..ان شاء الله ويعطيك العافيه شكرا
فيصل بأبتسامه لفتت انتباه العنود ....ولو بالخدمه حاضرين 
العنود استحت تجلس اكثر لان فيصل جالس أول ماانتهت كلام معه قامت وقالت..يالله تصبحون على خير 
ام فيصل..العنود وين اجلسي انتي بنتنا ومنا وفينا 
العنود..مشكوره خالتي 
ام فيصل..اذا تعزيني اجلسي معنا مابتنامين الحين اجلسي يالله 
جلست العنود بس غيرت مكانها وجلس فيصل يسولف مع امه وخواته بشكل عادي مره وهذا اعطى العنود فرصه انها تشوف فيصل 
عن قرب كيف يبتسم ويضحك مع امه وخواته وكيف يشده خبر بالتلفزيون انبسطت العنود عالجلسه معهم ..

ام فيصل ..فيصل بكرا العزيمه عند ام نواف بتروح
فيصل..والله ماادري عندي بكرا شغل كثير 
ام فيصل..مابيطير الشغل ياولدي 
غدير وبصوت مرح..فيصل متى بنسافر 
فيصل..المفروض بعد ثلاث ايام
ساره باابتسامه ..المفروض يعني تغير الموعد
فيصل باابتسامه..المشكله ان الشباب بيسافرون خط سياره وهذا صعب 
ام فيصل مستغربه ....ليه صعب
فيصل..لان يالغاليه تقريبا من هنا لطايف ثمان ساعات يعني نحتاج نكون مرتاحين وانا سيارتي ماتكفي 
ومحمد مو موجود والسواق مستحيل اخليه يمشي معي خط سفر 
فهمت العنود قصد فيصل وسكتت اصلا حتى هي بتخاف تسافر خط مع سواق حتى لو هم معها 
ام فيصل..طيب نروح بطياره 
فيصل..ماوافقوا الشباب حمد يقول معه مكان لان مامعه الا اخته ونفس الشئ نواف مامعه الا امه 
ام فيصل..طيب اجل خلا ص ياولدي 
فيصل..اوكي احنا اتفقنا لو نروح بسياره نترك توزيع الاماكن لكم انتم يعني الي علينا احنا نسوق 
ام فيصل..من الحين انا مابركب الا مع وليدي الله لايحرمني منه 
قام فيصل وحب راس امه ..احطك بعيوني يالغاليه 
ام فيصل..الله لايحرمني منك 
فيصل..ولامنك يالله اسمحولي تصبحون على خير 
الكل..وانت من اهله 
طلع فيصل وفتشت العنود وقامت ام فيصل بتطلع غرفتها 
ام فيصل ..بروح اصلي 

طلعت ام فيصل وجلسوا البنات يسولفون مع بعض لحد الفجر بعدين تفرقوا حتى ينامون ..

من بكرا الكل اجتمع عند ام نواف وانبسطوا البنات كثير لانها تعودوا يشوفون بعض بااستمرار وبما ان ام نواف ماعندها بنات
ماقصروا كل البنات قاموا معها للمطبخ وبالاخير مابقى غير غدير وعبير بالمطبخ 

غدير..عبوره شو شعورك وانتي ببيته قريبه منه
عبيربأبتسامه حزينه ..تبين الصدق غدير نواف حلم حياتي لكن مايهمني اذا انا حلم حياته المهم اني اشوفه مبسوط 
غدير..لهالدرجه عبير تحبينه لدرجة ماتعنيك نفسك المهم سعادته هو 
عبير باابتسامه..من وانا صغيره اشوف نواف رجل مختلف وهالاختلاف يزيد غلاه كل يوم عن الثاني 
وسعادته تكفيني لانها سعادتي 
غدير..يعني اتمنى متأكده انك تحبينه من وانتي صغيره مو من وقت خطبته من دلال او بس غيره من دلال 
عبير بصوت يكسر الخاطر ..لو مااحب نواف ما حسيت بالغيره من دلال لو مايعني لي نواف مابكيت سنين بصمت وكتمت حبي بداخلي 
سكتت عبير وغدير ابتسمت..والله يابخته 
وفجأه ام نواف..منهو هذا 
ارتاعت غدير وعبير خافوا ان ام نواف سمعت كلامهم لكنها عادي شكلها 
غدير..يابخت الي بيتزوج عبير والله انها طباخه 
ام نواف باابتسامه حنونه..ايه والله الله يسعدها 
طلعت ام نواف والتفت عبير ..تتوقعبن سمعت 
غدير وتهز كتفها ..مااعرف يمكن بس ماواضح عليها شئ 
عبير..غديروه وانتي مالقيتي تتكلمين الا الحين 
غدير..ياشيخه طنشي تعالي نجلس مع البنات 
طلعوا واجتمعوا مع بعض البنات وانبسطوا ولااهتموا من بدور الي تتصنع الدلع والابتسام وتحاول تكون خيفة دم 
بدور بدلع ..اول مره ادخل بيت خالتي ام نواف بصراحه مره حلو خالتي ممكن اخذ جوله بالبيت 
ام نواف..البيت بيتكم كله تحت امركم الا الغرفه الي على يمينك 
بدور.ليه خالتي 
ام نواف..هذي مكتب نواف ولايحب احد يدخله 
حصه..بس احنا مو أي احد
ام نواف..ادري والله بس هذا نواف وهذا طبعه 
بدور..بنات من بتقوم معي 
ام نواف..قوموا يابنات كلكم يالله البيت بيتكم 
قاموا البنات مع بدور الي من غير أي حياء تفتح الغرفه وعبير ماقدرت تبتعد عنها ماتعرف ليه لكن حست انها لازم تكون قريبه منها 
بدور هذي شكلها غرفة نواف للحين ذوقه جنان 
عبير..بدور تعالي نطلع عيب ندخل غرفته وهو مايدري 
بدور..عادي عبير 
عبير..انا طالعه 
طلعت عبير وطلعت بدور وجلسوا مع بعض البنات وفجأه دق التيلفون 
ام نواف..عبير الله لايهينك ردي يابنتي 
عبير..ان شاء الله 
استغربوا البنات عبير ماهي قريبه من التليفون ليه اختارتها ام نواف 
عبير..الوو
نواف..هلا من معي 
عبير على طول تغير وجهها وحاولت تكون طبيعيه..هلا نواف معك عبير
نواف..هلا ببنت العم شلونك
عبير وتحس ان قلبها مايقوى خلاص ...بخير الحمد لله انت شلونك
نواف..بخير ونعمه الله لايهينك عبير قولي للخدامه تطلع لي الي امي عندك 
عبير..ايه تحب تكلمها 
نواف..لا بس عبير اطلبك خدمه 
عبير..تفضل
نواف..بمكتبي فيه ملف مكتوب عليه الواردت 13 لونه ازرق خلي الخدامه تطلعه لي لان بصراحه صعب ادخل 
عبير وهي مرتبكه..يعني اقول لخالتي تطلعه من المكتب 
نواف..لا انتي هاتيه امي بتقلب الملفات ولاراح تعرفه ممكن 
عبير..ان شاء الله 
نواف..مشكوره بنت العم باي
عبير ...باي 
سكرت عبير والتفت على ام نواف وهي محرجه من الكل ..خالتي نواف يقول يبي ملف من المكتب ما عليه أروح اطلعه 
أم نواف وهي مبتسمة..مادام هو أعطاك الأمان ما اقدر أقول لا روحي يابنتي 
طلعت عبير وهي بتطير من الفرحه حست بالانتصار لاول مره يكفيها انها من بين الكل تدخل هالمكتب الي رافض أي احد يدخله 
دخلت المكتب وللحظه حست بالخوف من هيبة المكان الي تحسه ينطق رجوله بااثاثه ولوحاته وحتى ترتيبه 
جلست عالمكتب ولما شافت صورته حست دموعها بتخونها وعلى طول طلعت الملف لكن من بين الملفات حصلت ملف عنوانه 
سيكون لها ))))))
حاولت ماتفتحه لكن ماقدرت فتحت اول صفحه وقرت اول سطر وسكرته بسرعه ماقدرت تكمل سطر واحد وخانتها قوتها ودموعها ونبضات قلبها وطلعت من المكتب طلعت وهالسطر يتردد ببالها بعد ماارسلت له الملف "" انها صفحات قلبي ..هي ستمحي المي وهي ستكتب فرحي لذا ما بالداخل سيكون لها وحدها وحدها ستكون اميرة قلبي ""

بالمجلس عند الكل حصه كانت تكلم اختها بنبره متعاليه 
حصه..اجل سلطان وينه يالطيفه
لطيفه..بالجبيل بشغله
حصه..للحين على شطانته
لطيفه واضح انها متضايقه..بسم الله عليه من الشطانه 
حصه..ايه الله يهدي الجميع انا خابرته الله ياكافي نار الله الموقده
لطيفه..انتي خابره اشياء كثيره يااختي بس مافيه شئ للحين على خبرك
تضايقت حصه من رد اختها وغيرت الموضوع..الا بتسافرين معهم 
لطيفه..ان شاء الله انا وعيالي صقر وسلطان وانتي 
حصه..ايه بس بدور ماتحب السياره بالسفر بنروح لشرقيه كم يوم بعدين نجيكم هناك 
الكل تضايق بعد ماعرف انها بتروح معهم وتغيرت وجيههم 
بدور وبدلع..يالله يمه تعبانه بنام
حصه..يالله اجل مع السلامه 

طلعت حصه وطلعت بعدها لطيفه وجلسوا البنات يخططون لسفره واماكنهم بالسيارات

اماني ..ياحلوات فرصه ماتتعوض ثمان ساعات يعني اخياركم لازم يكون صح 
نجلاء..انا مافيه امل يعني مع حمد
غدير ..وانا والعنود نفس الشئ مع فيصل 
العنود..غديروه ليه تختارين عني 
غدير وهي تضحك..الحين من فيصل تستحين يعني بتركبين مع عيال عمي 
العنود..امممممم صح
خلود..يعني مافيه غير ساره وعبير 
ساره..لا ماابي مااقدر
نجلاء..ههههههههههههه مابعد قلنا شئ 
خلود..ساره اذا ماركبتي مع حمد بتركبين مع نواف صح وطبعا حمد احسن
نجلاء..سارونه خلاص عاد والله اخوي حبيب 
ساره..وامون بتكون معي 
اماني..طبعا بشهد هالحدث التاريخي 
ساره..تتمسخرين حضرتك
اماني..هههههههههههههههههه المهم وعبير 
عبير..انسي امري انا صعبه اروح معهم
العنود..معها حق عبير صعبه 
خلود..ولايهمك نعوضها لك هناك

تفرقوا البنات بعد مااتفقوا يشوفون بعض بعد ثلاث ايام موعد السفر 

من بكرا الصباح ماكان فيه الا فيصل وامه وسلمان والباقي نايمين 
سلوم..فيصل متى بيرجع محمد
فيصل..ذكرتني خلينا نكلمه الحين شرايك ياام فيصل 
ام فيصل وباابتسامه..انا يحصل لي اسمع صوت ولدي واقول لا 
فيصل..ابشري الغاليه 
اتصل فيصل واعطى سلمان السماعه 
سلمان..الو السلام عليكم محمد
محمد وهو مستانس..هلا وعليكم السلام سلوم شلونك
سلمان ويبتسم..طيب متى بترجع خلاص تعال
محمد..ههههههههه شوق تقول لا 
سلمان..عطني اقولها 
محمد..سلوم خلينا من شوق شلون امي وفيصل والبنات وعنوده
سلوم..خالتي عندي تصيح
اخذ فيصل من السماعه..هلا محمد 
محمد..شفيها امي فيصل
فيصل..ولاشئ وخذ كلمها امي ماتعرفها لانها بتكلمك تصيح قبل يعني مقدمه
اخذت ام فيصل السماعه..وهي تصيح..هلا والله بولدي وحبيبي 
محمد..هلا بالغاليه هلا بدنيت محمد شلونك الغاليه
ام فيصل..بخير انت طمني عنك وعن شوق ان شاء الله مبسوطين
محمد..الحمد لله ماودنا الا بشوفتك الغاليه
ام فيصل..ارتاح ياولدي ووسع صدرك وان شاء الله ترجع بالسلامه
محمد..الله يسلمك من كل شر ماقلتي لي يمه شلونك البنات وفيصل وعيال عمي 
ام فيصل ..كلهم بخير ونعمه وكلم فيصل يبيك وسلم على شوق 
محمد..يوصل الغاليه انتبهي لنفسك يمه وسلمي عالبنات 
رجعت تكمل ام فيصل صياح وسلمان يضحك عليها لحد ماسكتت وضحكت معه اما فيصل طلع يكلم محمد
فيصل..محمد غدير انخطبت
محمد..صدق مبرووك بس من الي خطبها 
فيصل..مابتصدق 
محمد ..مين..؟؟
فيصل..سعد
محمد وانبسط..والله سعد كفو ولاينرد وهي شرايها
فيصل..توني كلمتها بس قلت اعطيك خبر
محمد..حلوو طيب وعيال عمي عرفوا 
فيصل..لا ولاافضل انهم يعرفون قبل رد غدير اخاف ماتوافق ولاهي زينه بحق سعد
محمد..صح معك حق وليه ماتوافق غدير
فيصل..مابغصبها اعطيتها وقت تفكر المهم الشيخ بعد يومين ماشين عالطايف اذا تحب تكمل معنا شهر العسل
محمد..هههههههه لابسلامتكم خلني انبسط 
فيصل..ههههههههه الله يسعدك يالله تأمرني على شئ 
محمد..سلامتك وسلم عليهم كلهم
فيصل..يبلغ سلم على شوق يالله فمان الله
محمد..مع السلامه 

ومرت هاليومين بسرعه عليهم وبأخر يوم لهم قبل السفر والي المفروض يجتمعون فيه في بيت ام فيصل لانهم بيمشون لطايف الفجر 
طلعوا البنات يكملون باقي اغراضهم لسفر مع ام فيصل ومر الوقت بسرعه عليهم رجعوا على وقت صلاة العشاء 
ام فيصل..غدير يمه اسرعي صحي فيصل يلحق على صلاة العشاء بسرعه 
غدير..غريبه نايم للحين
ام فيصل ..يالله بروح انا ارتاح بغرفتي تكسرت رجولي 
غدير.. ان شاء الله بنات يالله غرفتي عشان نفرز الاشياء الي شرينا 
طلعوا البنات لغرفة غدير وغدير دخلت لجناح فيصل بعد ماحصلت بالباب مفتوح وتوها بتطق باب الغرفه الا تسمع صوت فيصل يكلم
فيصل..بخير انتي شلونك
انصدمت غدير ماعرفت كيف تتصرف او شو تعمل استأذتنت
غدير..فيصل
فيصل..تعالي
غدير..صاحي امي قالت لي اصحيك للصلاة
فيصلويناظر الساعه..اوكي نازل سكري الباب معك
طلعت غدير وراحت للبنات وفتحت الباب بقوه وسكرته..بنات تخيلوا فيصل يكلم وحده بنت
الكل انصدم ساره واماني والعنود 
ساره..غديروه شسالفتك
اماني..لو محمد يمكن فيصل مستحي
غدير..سمعته بأذني يقول انتي شلونك 
ساره..طيب يمكن احد نعرفه 
غدير..يعني مين بعدين شكله تفاجئ فيني وقال سكري الباب بعدك 
اماني..غديروه مايسويها فيصل يتهيا لك
التفت غدير عالنود الي ساكته ووتفرج عالاكياس ..العنود ليه ساكته
العنود ولارفعت عينها على غدير..ماعندي شئ اقول 
التفت غدير على ساره واماني لكن ابتسموا لها وسكتوا وسكتت غدير 
شوي واستأذنت العنود وطلعت بهدوء 
غدير..شفيها
ساره..وانتي خبله داخله فرحانه فيصل يكلم وحده
غدير ..طيب واذا صار
اماني..العنود خالتي وصدقوني اعرفها فيصل يمكن ماتحبه لكن مستحيل مايكون يعني لها
ساره..شلون ماتحبه ويعني لها
اماني..الحب مااقدر احدده لكن الاهتمام او الاعجاب انا واثقه مهما حاولت تداري
غدير وبصوت عالي..يعني هي انقهرت لانه يكلم وحده يعني غيره يعني حب
ساره..ههههههههههه الحمد لله والشكر انتي من انخطبتي ماعاد تفكرين
غدير ..صح ذكرتيني بالخطبه بروح لامي

دخلت غدير لامها وجلست عالسرير عندها 
ابتسمت ام فيصل..خير يمه عندك شئ
غدير وباابتسامه..ايه عندي يمه
ام فيصل ..قولي غدير
غدير..يمه انا من كلمني فصيل من ثلاث ايام انتي ماقلت لي شئ
ام فيصل..عن ايش كلمك
غدير ووجهها احمر ..يممممه
ام فيصل..ههههههه طيب قصدك عن سعد
غدير وتهز براسها..ليه ماكلمتيني 
ام فيصل..يابنتي اول شئ حبيت تفكرين من غير أي ضغط وبعدها بكم يوم اكلمك وهذا انتي عندي وبقول لك الي عندي
غدير سعد عرفته من سنين وحسبة ولدي اعرفه لانه اخو فيصل يعني عاش معه كل ظروفه ويوم قال لي فيصل انه خطبك الله 
يعلم اني فرحت له مثل فرحتي بمحمد غدير سعد رجال ماينرد يابنتي يخاف الله ومحتفظ على دينه وشايل امه على راسه ومشاء الله 
الي يشوف بره بوالدته يستبشر خير يابنتي غدير سعد طيب ورجال ينشد به الظهر ماتعرفونه ولاتعرفون كيف وقف مع فيصل 
اشياء كثيره ماتعرفونها بس يابنتي زواجك منه ماهو رد جميل لا غدير انتي بنتي ومصلحتك تهمني واذا رائي يهمك انا موافقه بس المهم رايك انتي 
ارتمت غدير بحضن امها وبكت دائما امها تعاملها غير بالبدايه خافت ليه امها مااهتمت بس عرفت الحين ان ام فيصل دائماحكيمه وتفكر بشكل مختلف عنهم وتنظر للمور ..بكت ام فيصل مع بنتها 
ام فيصل..يارب تتمم فرحتي بفيصل وريحني 
غدير ومن بين دموعها..يمه ليه من بينا دائما تتمنين لفيصل يتزوج
ام فيصل باابتسامه..اتمنى لكم السعاده كلكم بس فيصل ابي يرتاح ابي يحس بوحده معه قريبه منه تشاركه همومه 
ويشكي لها تعبه يايمه فيصل مايحكي لي وانا امه وانا اعرف السبب لاني امه ولايبي يتعبني بس هو ولدي الي عاش معي اصعب لحظات عمري ابي اشوفه مرتاح ومبسوط
غدير..ام فيصل بأذن الله بنفرح فيه
ام فيصل..ان شاء الله يالله غدور ماقلتي لي شرايك بسعد
غدير..بصراحه هو ماينرد
ام فيصل وبضحكه..لا قولي موافقه او لا
غدير..انتي شتحبين تسمعين
ام فيصل..موافقه طبعا 
غدير بسرعه ....موافقه
حضنتها وباركت لها وطلعت معها لان الكل بيوصل لبيت ام فيصل بيسهرون مع بعض وعالفجر راح يمشون 

عالساعه عشره الكل كان جاهز ومنتهي من ترتيب اغراضه والشنط كانت كلها تحت وجاهزه اول شخص وصل هو حمد
ومعه نجلاء سلمت على ام فيصل وطلعت للبنات الي استغربت ماحصلتهم بغرفة غدير وغرفة ساره ظلام لكنها فتحتها 
نجلااء..ههههههههههههههههههه اشكالكم نكته
غدير..نجلوووه وجع خفت على بالي فيصل 
نجلاء..شعندكم
الكل سلم عليها الا ساره كانت عند الشباك وتتفرج على فيصل وحمد وهم بالحوش جالسين
اماني بصوت واطي..ماراح تسلم ترى هي مو معنا بالغرفه
ساره..سمعت اسكتي بعدين اسلم
نجلاء..الحين المفرو تسلمين علي انا اخته من ريحته
ساره..نجلاء استحي على وجهك واسكتي
نجلاء..ههههههه اسفين كملي تأملك وين العنود
غدير..بالبيت تعالي نروح لها 
طلعت اماني وغدير ونجلاء وهم نازلين سمعوا ام فيصل تكلم
ام فيصل..عيب استح على وجهك
غدير..يمه شفيك من مزعجك
ام فيصل وتفاجأت بالبنات..غديروه اسكتي ولا كلمه ازعاج وانتهى لاتعملينها سالفه 
طلعت ام فيصل والتفتت اماني..شفيها خالتي 
نجلاء..صح يوم ادخل كانت عادي شكل المكالمه عصبتها
غدير..ازعاج عجبهم صوت امي الظاهر بأخذ منها الجوال 
نجلاء..هههههههههههه اقول مصدقه عمرك انتي امشي نروح للعنود

طلعوا البنات للعنود الا على وصول ام فهد والبنات سلموا وطلعوا البنات عند العنود وسلموا على بعض
نجلاء..مع السلامه بروح لساره
طلعت نجلاء تسرع والكل ضحك عليها 
خلود..وين ساره وليه تضحكون 
غدير..ساره بالشباك تتأمل ونجلاء راحت تتأمل معهم
خلود باابتسامه..عمتي وصلت تو ولاباقي الا ام نواف تعالوا نرجع
العنود..ثواني بس والحقكم بشيك عالبيت واقفل كل شئ واجي 

بالمجلس كانت ام فيصل وام فهد والعمه لطيفه 
ام فهد..امل وينها ياام صقر
ام صقر..عجزت عنها جلست عند دلال تقول بتروح معها اذا سافرت مع عيال عمهم تعرفهم مرره
ام فيصل..مشاء الله عليك تخلينها
ام صقر..والله يانوره مايطاوعني بس البنت صغيره والبنات تعرفهم وانا اعرف اهلهم ويصيرون خوات زوج دلال وبنات عمه
ام فيصل..الله يحفظها والعيال ان شاء الله معك
ام صقر..صقر الله يحفظه معي وسلطان الله يهديه ساعه يقول بجي وساعه يقول لا وحياته يضحك علي
ام فهد..الله يهديهم ويخليهم لك
ام صقر..امين ويخلي لكم يارب الله يعلم شكثر فرحتي بعد مارجعت لكم سنين مرت ضيعتها لكن الحمد لله سلطان وصقر صحوني من نومي 
ورجعوني والا اختي الله يهديها يارب
الكل..امين يارب 
ام نواف..السلام عليكم 
الكل ..وعليكم السلام 
سلمت ام نواف عليهم وجلسوا الحريم مع بعض سوالف وضحك اما البنات كانوا فوق للحين بغرفة ساره عند الشباك
العنود..انت خلاص تعالوا ننزل طفشت
ساره..انتي تعالي تفرجي ولاتطفشين
اماني..الحين هذا مين 
خلود..عبورره نواف وصل تعالي 
راحت عبير تركض وغدير والعنود ميتين ضحك عليهم 
خلود..هذا صقر ولد عمتي حصه 
اماني..حلوو
خلود..خير اموون 
اماني..يعني عشان حلو يعني خير اعبر عن رائي 
ساره وبصوت عالي..غدير تعالي شوفي من وصل سعد
الكل..سعد
العنود..ههههههههههههه سعد صديق فيصل خطيب غدير
الكل انصدم..نجلاء..غديروه انخطبتي 
استحت غدير..يالله اشوا الغرفه ظلام 
عبير..مبرروك الف مبروك
خلود..مبروك غدير الخبر لسى جديد صح
ساره..توها اعطت الموافقه الظاهر الضيف مابعد عرف 
الكل رجع يتفرج
العنود..غدور شكل فيصل قاله عالموافقه شوفيهم سلموا ثانيه 
غدير بصوت واطي ..يجنن
العنود..هههههههههههههههههههههههههه 
دخلوا الشباب للمجلس ونزلوا البنات تحت مع الحريم بالمجلس 

ام فيصل..الحين متى بتمشون اذا عالساعه ثلاث مافيني خلينا نرتاح لنا لو ساعتين
خلود..خالتي شلون تنامين واحنا بنسافر مايجيني نوم مااقدر
ام فيصل..ههههههههه يابنتي انتم شباب واحنا عجزنا 
ام فهد..ام فيصل لاتتكلمين عنا تونا شباب انا عيالي مابعد اعرسوا
لطيفه..فهد كم عمره
ام نواف..ههههههههههههههه ردي يام فهد
ام فهد..توه مكمل العشرين
عبير..يمه اجل انا توني بالعشر
ام فهد..ههههههههه الحين بدل ماتقفين معي 
عبير..يمه انتي صغيره لو فهد عمره عالثلاثين
ام نواف..هههههههههههههه ياام فهد كبرنا وشيبنا
ام فهد..لا انا توني صغيره 
ام فيصل..اجل بندور لك معرس
ام فهد..حشى.. الله لا يقول بعد 
خلود..هههههه يمه اجل لاتقولين انا صغيره

لطيفه..اقول نوره سلمان وينه 
ام فيصل..عند العيال بالمجلس
ام صقر..مشاء الله تبارك الله هالولد بسم الله عليه ذكي وينحب
ام فيصل باابتسامه..الله يخلي الي سهرت وربت 
ابتسمت العنود لام فيصل والكل سكت 
ام نواف ..الحين شلون وين بتركبون نواف يقول التوزيع عندكم
غدير..ياخالتي انا والعنود وطبعا امي مع فيصل 
نجلاء..وساره واماني معي 
ام نواف..ياكافي وانا بجلس لحالي مااحد بيركب معنا 
خلود..اشري انتي ياخالتي والي تختارين تركب معك
ام نواف..لا اخاف تقول وشالعجوز اشغلتني 
غدير..هههههههههه لاخالتي انت والله سوالفك حلوه
ام نواف ..اجل لحظه افكر 
ام فيصل..لا تختارين غديراو العنود مافيه
ام نواف باابتسامه ..لا ابي عبير شرايك
الكل انصدم الي ابتسم والي استغرب الا عبير ارتبكت وكان واضح عليها 
ام فهد..والله مااخترتي الا الغاليه 
ام نواف..افا يعني ماوافقتي
ام فهد..لا موافقه هي بنتك مث ماهي بنتي 
ام نواف ..عبير شرايك لاتستحين
عبير وواضح شكلها..شدعوه ياخالتي احد يحصل وبعدين انتي اخترتيني يعني يابختي 
ام نواف باابتسامه..واذا مليتي اقول لنواف نوقف وترجعين ههههههههه بس ياخوفي ماينزلني انا وانتي بالشارع من كثر الحكي 
لطيفه..ههههههههههه ماهقيت يسويها نواف الله يحفظه
لكل..امين 

ام فيصل..يالله نرتاح بالغرفه وقبل مايمشون صحونا يابنات طلعوا الحريم وجلسوا البنات مبسوطين وخايفين ومتوترين 
بعد اقل من ساعتين لمدة ثمان ساعات تركب كل وحده مع الشخص الي تحبه وتحلم فيه .. 

دخلت الخدامه ونادت العنود طلعت العنود معها وحصلت ام فيصل بالمطبخ تنتظرها 
ام فيصل بصوت واطي ..خذي العنود شريحة جوالك شغليه اخاف البنات يستغربون واذا دق لاتردين
العنود..شصار خالتي ..؟؟
ام فيصل ..ابد اتصل ورديت كلمته وقلت له عيب الي تعمله بس ساكت مارد علي 
العنود..الله يستر
ام فيصل..لاتخافين يالعنود انتي بنتي وياويل احد يقرب بناتي 
ابتسمت العنود وحبت راس ام فيصل..تسلمين خالتي 
ام فيصل..الله يرضى عليك انا بدخل ارتاح وصحوني قبل وخلي غدير تتصل بفيصل تسأله اذا يبون شئ 
العنود..ان شاء الله خالتي 
طلعت ام فيصل وجلست العنود عالطاوله بالمطبخ نزلت الشال على اكتافها وسرحت بعيد تتذكر حياتها قبل اشهر كيف كانت 
وتقارنها بحياتها الحين بظل حنان وعطف ام فيصل ولا حست العنود الا بالباب الخلفي للمطبخ يفتح ومن غير احساس منها التفتت تشوف 
من الي دخل من غير ماتغطي وجهها......!!!!
الجزء السابع عشر ...


التفت العنود عالباب الي انفتح من غير أي احساس ونست انها في بيت ام فيصل 
سلمان ويلتفت ويرجع على وراء بسرعه...وقف وقف عنوده فيه 
العنود ارتبكت وقامت بسرعه ورفعت الشال على وجهها 
سلمان بابتسامه..تعال فيصل خلاص تغطت عنوده
فيصلويبتسم لسلوم ..اوامر ثانيه استاذ سلمان 
سلمان...ههههههههه
فيصل وهو يلعب بشعر سلوم ....عفوا العنود ماعندي خبر ان فيه احد بس سلوم ماقصر 
العنود..لا حصل خير عن اذنكم....توها بتطلع 
فيصل..بالله العنود بطلع لغرفتي شوفي لي الطريق 
العنود وهي مرتبكه ....مافيه احد الكل بالغرف 
فيصل..اوكي يالله سلوم
سلمان ويحط ايدينه على خصره ....والعصير
فيصل ويضحك....مشاء الله عليك ماتنسى خلني اروح للغرفه واذا نزلت نعمل العصير
سلمان..عنوده تسوي لنا
العنود بسرعه ..خلاص دقايق ويكون جاهز بس عصير ايش
فيصل..لامشكوره سلوم مو قلنا احنا بنسوي
العنود..لاخلاص انا بسويه 
ابتسم فيصل ..يعطيك العافيه برتقال الله لايهينك 
طلع فيصل وظلت العنود مستغربه من نفسها كيف قدرت تكلمه بسهوله رغم انه هو كان عادي هو فيصل بأسلوبه مع الكل 
غدير بصوت عالي ..العنود
العنود وخافت ....غدير حرام عليك لاتدخلين كذا خوفتيني
غدير وتضحك..اول قولي لي من المحظوظ الي امه داعيه له الي تفكرين فيه
العنود باابتسامه وتحط العصير عالطاوله ....سر مابقول لك
غدير وعينها عالي تعمله العنود..والله انك رهيبه عامله لنا عصير
العنود..روحي بس مصدقه نفسك العصير مو لك
غدير..لمين مو لك بس لانه كثير
العنود وهي معطيه غدير ظهرها..لسلوم وفيصل 
غدير ورافعه حاجبها ....سلوم طيب بس فيصل شلون متى قال لك
العنود وتحاول تكون طبيعيه ....دخل بالصدفه هنا وقال سلوم انه يبون عصير وتبرعت اعمله 
غدير..العنود بديت اشك فيك
التفت العنود..شلون وليه
غدير..مااعرف لكن تصرفاتك تدل على شئ واحد تحاولين تنكرينه 
العنود..غدير افهمينيانا مالازم الحب الحب مو لي انا مااقدر احب
فيصل..احم احم
تغطت العنود وبعدت عن الباب 
غدير..تعال فيصل من قدكم عصير لكم وانا على بالي لي 
فيصل ..شكرا العنود 
اخذ كأس وطلع استغربت غدير من رد فعله لكنها لمحته مع شباك المطبخ المعتاد مادخل للخيمه وقف برا والكأس معه وشكله كان
سرحان ويفكر 
غدير..عنوده العصير فيه شئ فيصل له عشر دقايق واقف 
العنود..غدور بطلع للبنات
غدير..اهربي مني لكن لاتهربين من نفسك
طلعت غدير والعنود عند البنات 

عالساعه ثلاث الفجر اتصل فيصل بالبنات وقال لهم يجهزون يالله بيمشون الحين الكل طلع وجهزوا البنات والحريم والكل طلع 
وركبوا البنات والشباب مجتمعين بجهه ينتظرونهم يخلصون وبعد ماقفل فيصل باب البيت معلن اكتمال العدد كل الشباب اتوجهوا لسياراتهم 


راح فهد لسيارته وركب مع امه وخلود ولاانتبه ان عبير مو موجوده الا بعد دقايق لما التفت على خلود ..
فهد مستغرب..وين عبير..؟؟
ام فهد..طلبتها ام نواف قالت اركبي معي ماعندي احد يسولف معي 
فهد..غريبه ام نواف 
خلود..لابالعكس ام نواف طيبه وحبوبه 
أم فهد..إيه والله انا أول يا ولدي ما نشوفها إلا من متى لمتى بس الحين بعد ماعرفنها بنت الحلال 
طيبه وبحالها 
فهد..هههههههههههه وعبير بالله شو قالت مسكينه
خلود بخاطرها تقول انت المسكين...شتسوي استحت تقول لا 
فهد ويلتفت جهة فيصل..الحين فيصل من يكلم ليه مايركب 

اما حمد ركب السياره وهو مبسوط ومبتسم 
حمد ..السلام عليكم 
الكل..وعليكم السلام 
حمد استغرب سكت وضحكت نجلاء بصوت واطي لان شكله استغرب 
حمد ..هلا والله معنا بنت العم شلونك ساره 
ساره ومبسوطه لانه عرف صوتها ..الحمد لله 
حمد..طيب الثانيه مين عشان اسلم
اماني وهي فرحانه لساره..اماني 
حمد ومبتسم..هلا والله شلونك اماني 
اماني ..بخير الحمد لله 
حمد فتح الشباك ..فيصل خلصنا بعدين المكالمه 
فيصل ..ههههههههههههههههه حمد عطني شاحن قفل جوالي 
حمد..تعال خذه 
فيصل وينزل راسه ..اقول حمد ترى خواتي معك انتبه 
حمد..يعني انا واختي مو مهم
فيصل..هههههههههههههههههههه لا مهم بس ولو خواتي اهم 
حمد..خلصنا يالله فيصل 
فيصل ..طيب يالله 

ركب فيصل السياره ..السلام عليكم اسف عالتأخير
الكل..وعليكم السلام 
سلمان..فيصل بروح عند اماني وساره 
فيصل..افا وانا من يجلس معي 
سلمان فرحان لان فيصل يبيه يجلس معه ....طيب بجلس 
حرك فيصل السياره وشحن جواله ورفعه واتصل والكل ساكت 
فيصل..هلا اسف قفل جوالي عموما انا الحين ماشي خط مثل ماقلت ولاراح اقدر اشوف الموضوع الا اذا رجعت والحين مضطر اقفل تأمرين على شئ 
الكل انصدم واولهم ام فيصل الي التفتت على فيصل الي ابتسم لها 
فيصل..الله يسلمك مع السلامه 
ام فيصل..من هذي ..؟؟
فيصل ويضحك..زوجتي 
ام فيصل ..ايه هين تتزوج من غير مااعرف 
فيصل ..بدور بنت عمتي 
غدير بصوت مستنكر ....بدوور
فيصل يقلدها..ايه بدوور
ام فيصل ..شعندها تكلمك
فيصل..انتي عارفه الغاليه ان عمتي طلبت مني اشوف لها بيت بالرياض 
واتصلت علي بنتها تسأل اش صار 
ام فيصل ولاعجبها الكلام..ايه خير ان شاء الله 
غدير..فيصل بتسكن بالرياض هي 
فيصل..ماسألت ولايهمني 
غدير..طيب متى بتجي لطايف 
فيصل..يعني قالوا لك اربع وعشرين ساعه معها شيعرفني 
غديرعرفت انه خلاص قفلي عالموضوع يعني ..خلاص اسفه 
سكتت غدير وفيصل سكت والعنود ظلت تفكر ياترى هي بدور الي كلمته قبل بس هذا ماريحها بالعكس بدور بالنسبه للعنود تعتبر الضد الفرق واضح بين اسلوب العنود واسلوبها طريقة لبسها ولبس العنود كلامها وكلام العنود يعني بدور بالنسبه لفيصل بنت حلوه دلوعه والاهم انها ماهي قويه بس 
قوتها بدلعها اما العنود لا القوه اكتسبتها من وضعها ظلت العنود تفكر وتفكر لكن بلحظه انتبهت انها تعمل مقارنه بينها وبين بدور يعني هي وبدور بمنافسه بس على ايش حاولت تطرد الموضوع من بالها حتى ماتعترف نفسها وهربت كالعاده بالسوالف مع سلوم ..

مرت فتره تقريبا ثلث ساعه والصمت اقرب لأغلب السيارات مافيه احد عارف يبدأ بالكلام حمد خايف يحكي وينصدم من رد فعل ساره واماني استحى يتكلم معها اما نجلاء كانت سرحانه وتفكر اول مره تتسافر من غير شوق اختها تعودوا يسافرون هي وشوق مع حمد وحست كيف السفره هاديه مافيها سوالف وضحك كيف تحس بالفراغ الكبير الي تركته شوق بعد 
حمد..يعني ثمان ساعات بنظل ساكتين والله ملل
نجلاء وهي تضحك..خوفتني 
حمد باابتسامه..الله الشيخه سرحانه اقول بنات العم لايكون خوفتكم انتم بعد
اماني..لاوالله بس صدق طفش هذا وتونا مالنا الا ساعه
حمد..هههههههه اوقول اماني وشرايك نجيب سلوم معنا 
اماني..سلمان اكيد نام مسهرينه عشان اول مانمشي ينام 
نجلاء..ساره نمتي 
ساره..لا اسمعكم 
حمد..طيب شاركينا 
ساره استحت وسكتت اما حمد شغل الرادوا وسكت وسافر كل واحد بخياله الي يفكر بمستقبله والي بواقعه والي بأحزانه 

اما عند ام نواف كانت مبسوطه وتسولف وتضحك مع نواف الي مبسوط مع امه كثير وعبير ماكانت عارفه كيف تسيطر على احساسها لحظه تترجم لابتسامه ولحظه تكون دمعه قربها من نواف حسسها بالخوف الخوف من فقدان هالانسان الي حلمت فيه سنين ..
ام نواف..عبير يمه انتي ليه ماتوظفتي 
نواف..عفوا عفوا بس انتي ايش تخصصك حتىاكون معكم عالخط 
عبير ومبسوطه ..حاسب الي 
نواف..حلو ليه ماتوظفتي 
عبير..كل الوظايف الي حصلتها بعيده كثير عن بيتنا وفهد صعب عليه يوصلني فظلت اجلس بالبيت 
نواف..خساره الا اقول بنت العم شرايك تشتغلين معي 
عبير مستغربه..شلون 
نواف ..الله يسلمك انا من فتره كنت ادير الشغل من البيت من خلال الكمبيوتر وبصراحه تعودت على هالطريقه وابي اعمل حفظ وتسيق واخال بيانات واتفاقيات وتحفظ لكن تحتاج شخص مختص اولا وثانيا شخص اثق فيه لان الاوراق مهمه كثير لكذا هي بالبيت مو بالمكتب 
ام نواف ومبسوطه..والله زين بس وين تشتغل فيه
نواف..بالبيت كل الملفات توصل لها هي تنظمها وتحفظ وكل جديد يوصلها وهي ترفقه مع الملف المناسب له 
عبير متردده ومتفاجئه ..مااعرف 
نواف ..شوفي عبير خلي هالموضوع علي انا اول شئ بقول لفهد اذا اوكي بعدها انتي تعطيني رأيك وعلى فكره عادي لو ترفضين 
عبير..لا الفكره حلوه بس نشوف فهد اول 
نواف..اوكي وبصراحه تكون خدمه ماانساها لاني طفشت من الاوراق والملفات المبعثره 
انبسطت عبير وظلت تفكير كيف بتكون حياتها وهي تشارك نواف حتى الملفات الي يقرأها ظلت تبتسم لنفسها وهي بحالة فرح كدرها شوي خوفها من رد فعل فهد على الموضوع ..

سلمان..عنوده قولي لي قصه بنام 
العنود ..سلوم حبيبي نام غير قصه يالله 
سلمان وهو زعلان ..لا قولي 
غدير..سلوم تعال اقول لك انا 
ضحك سلمان ونام على رجل غدير وعلى رتم واحد .. ..كان يامكان فيه ولد شاطر اسمه سلمان 
سلمان ويجلس وهو معصب..لا ماابي عنوده قولي انتي غدير ماتغني 
فيصل...هههههههههههههههههههه غدير بصراحه انا مضطر اصارح صديق عمري واقوله خطيبتك ام فاشله 
غدير استحت وانقهرت بصوت واطي ..يحمد ربه 
فيصل..ماسمعت عيدي غدور
سلمان وهو زعلان ..عنوده قولي 
ام فيصل ..يابنتي قولي له خليه ينام 
العنود بصوت واطي لغدير ..خالتي رهيبه تخيلي اغني بس اتخيل شكلي 
غديرومبتسمه ..عادي خلينا ننام كلنا 
العنود ..سلوم تعال اقول لك..حبيب انا تعبانه مااقدر اغني انت غمض عيونك واقرأ قرآن وتنام 
سلمان..بس عشان انتي تعبانه 
ابتسمت العنود وحضنت سلمان الي دقايق ونام وفجأه دق جوال فيصل الي استغرب الرقم ورد
فيصل..هلا والله 
فيصل..هلا والله بوفهد شلونك عاش من سمع هالصوت 
فيصل..خير ان شاء الله بشر ياشيخ يالله قول 
طلع فيصل ورقه صغير وبدأ يكتب وبعد شكر الرجال وسكر الخط 
فيصل باابتسامه..هذا الله يسلمكم واحد بالجريده موصيه اول ماتوصل لهم النتايج يقول لي قبل ماتنزل 
ام فيصل..بشر نجحوا البنات 
فيصل..نجحوا وبيضوا الوجه 
العنود بسرعه ....كم جابت اماني 
فيصل وهو مبتسم ..خلود ..88% والعروس وزين منها والله 85 % 
غدير..فيييصل لاتحرق اعصابنا واماني 
فيصل ويضحك ..طيب ربع ساعه واقول لكم 
ام فيصل..فيصل يالله عاد 
فيصل..هههههههههههههههه طيب رحمتكم بقول 90% 
ام فيصل..مشاء الله عليها الله يوفقها 
فيصل..اوكي الحين بشرتكم بكلم على حمد اقوله 
غدير..طيب بكلم خلود 
فيصل ..اوكي

قطع الصمت بسيارة حمد صوت الجوال ..
حمد..هلا والله 
فيصل..هلا بشر شلون خواتي 
حمد..وان شاء طوال الوقت بتتصل تقول شلون خواتي 
فيصل..هههههههههه لازم اتطمن بصراحه مااضمنك لاتسرع
حمد...فيصل شسالفتك اليوم ماانت طبيعي 
فيصل..هههههههههههاي طبيعي ميه بالميه وعندي لك بشاره ولاماني بعد
حمد مستغرب..بشاره لي ولاماني 
اماني..النتائج طلعت 
حمد..مشاء الله كل العائله ذكيه 
فيصل..قول مشاء الله يااخي 
حمد..مشاء الله المهم بشر 
فيصل..شوق جابت 85%
حمد..والله شوق زين منها 
نجلاء ..كم جابت 
حمد..85 % 
نجلاء..طيب قوله انا ببشرها 
حمد..سمعت ..؟؟
فيصل..وموافق وسلموا عليهم 
اماني..وانا 
حمد..هههههههههه نسينا اختك 
فيصل .. اول قول مشاء الله 
حمد..فيصل ترى بسكر الخط الحين طفشتني مشاء الله 
فيصل ..احم لحم 
حمد..اللهم طولك ياروح 
فيصل ..خلاص شفيك قبل مانمشي كنت مبسوط المهم 90%
حمد ويصفر ..مبروك يالدافوره 90% 
فيصل..وتلومني ليه قلت قل مشاء الله 
حمد..اقول فيصل انا اقترح نوقف اخاف بصراحه تكمل كذا احس انك مبسرط بزياده 
فيصل..حمد م السلامه 
حمد..هههههههههههه مشاء الله المهم يالله بنكلم شوق مع السلامه 
سكر حمد والتفت على نجلاء..الله يخليك حمد انا بقولها 
حمد..طيب بس بحط سبيكر مابفوت فرحة شوق بسمعها 
نجلاء طيب اتصل ..اتصل حمد وردت عليه شوق 
نجلاء..هلا وغلا بهالصوت 
شوق وبصوت عالي ..نجولي حبيبتي شلونك وحشتوني شلونكم شخباركم
حمد..هههههههههه شوي شوي شوق 
شوق..هلا والله بااخوي حمد مشتاقه لكم برجع خلاص 
نجلاء..شوق شخبارك 
شوق..طيبه ومبسوطه بس ودي ارجع اشتقت لكم
حمد عشان يقهرها..شوق احنا بالطريق رايحين لطايف ومعنا اماني وساره 
شوق..ساارونه اموون شلونكم 
اماني وتقرب ..بخير انتي شلونك
شوق. بخير اموون حبيبتي .مابتتكلم عطوها التيلفون بقولها كلمه بس 
حمدوهو رافع حاجبه ....منهي 
شوق..ساره بسرعه 
اعطت نجلاء الجوال لساره..هلا شوق شلونك 
حمد انهار لما سمعها تحكي ابتسم وسكت ..شوق..سارونه خساره فاتتني هالحظه بس لاتنسين اي شئ اذا رجعت قولي لي 
ساره..اقول سلمي على محمد باي 
رجع حمد حط عالسبيكر ..شوق عندنا لك بشاره
نجلاء..نجحتي شوق مبروك
شهقت شوق..احلفي كم جبت 
نجلاء..كم تتوقعين
شوق وبصوت كئيب..بالسبيعين صح 
نجلاء ..لا ياحلوه 85 
شوق وصرخت ..محمد نجحت حمودي تعال
حمد..هههههههههههههههه اقول ارفعي السبيكر لايجينا غير حمودي اخاف يجي شئ ثاني 
نجلاء وتضحك....شوق حبيبتي خلي محمد المهم انتبهي لحالك والف مبروك حبيبي 
شوق..الله يبارك فيك وسلمي عالكل نجلول حبيبتي وسلوم سلمي عليه كثير وبوسيه لي 
نجلاء..يوصل مع السلامه 
سكرت نجلاء وصاحت 
حمد..نجلاء لخاطري لاتصيحين سمعتي صوتها ومبسوطه ليه تصيحين
نجلاء..خلاص بسكت 
حمد..كفوا اقول اماني اي تخصص بتدخلين 
اماني..ودي بحاسب 
حمد..حلوو الا اقول ساره انتي ايش تخصصك
ساره بصوت واطي ..علم نفس 
حمد..حلوو هالقسم يقولون الا راح تكوني ارشادي او اكلينكي 
ساره..الى الان ماقررت بس اتوقع اكلينكي 
حمد..حلو يعني ننتظرك زميله معنا بالمستشفى 
ساره..زميله قويه انت جراح
حمد..لا انا حمد ولد عمك 
سكتت ساره وابتسمت اماني ونجلاء لان حمد قالها بصوت شوي مختلف وكأنه حاب يوصل رساله 
ساره..والنعم فيك
حمد..ماعليك زود يابنت عمي الظاهر بيوقف فيصل بالاستراحه لانه اذن الفجر بننزل نصلي 
وقف فيصل وحمد وفهد ونواف والكل بدأ ينزل وقبل ماتنزل ساره ونجلاء 
حمد..ساره
التفت..نعم
حمد..طوال الطريق وعيني عليك ويدك بنفس الوضع وين كلامنا الي قلنا
نزلت نجلاء بسرعه وتركتهم 
ساره..طيب 
حمد..وياليت تكسري الحاجز
نزلت ساره بسرعه ونزل حمد وراح لشباب اما ساره ماقدرت تمشي تسندت عالسياره وانتبهت لها خلود وراحت لها 
خلود..ساره شفيك تعبانه
ساره وتتنهد..خلود حمد بيذبحني اكرهه اذا كان دكتور
خلود..طيب تعالي نصلي ويصير خير 
مشت خلود وساره لكن حمد كانت عينه على ساره لانه خاف لما وقفت وتطمن لما شافها مشت للبنات


اول مادخلو البنات غرفة الاستراحه على طول باركوا لناجحين وبعدها التفت خلود عليهم 
خلود..يالله بشروا بنات
عبير وهي مبتسمه...لو اقول لكم شطلب مني نواف ماتصدقون
الكل ..ايش 
عبير..اشتغل معه 
غدير..ههههههههههه اقول يالحبيبه شلون تشتغلين معه
عبير..سالفه طويله مامعنا وقت انتي سارونه شصار معك 
نجلاء ومعصبه..مابيصير شئ ماتتكلم بس ساكته ياعمري يااخوي حاول اخرتها سكت 
ساره..يكفي اسمعه 
نجلاء وهي تضحك..طيب لاتصيرين انانيه خليه هو يسمعك 
ساره..يمكن مايحب 
اماني بصوت عالي..سارونه لاترفعين ضغطي بدلعك حرام شكله يحيبك
ساره..طيب خلاص بقوم اصلي 
نجلاء..وانتم غدور كيف جوكم 
غدير وتبتسم...فيصل مبسوط ويسولف وسلوم اول مامشينا نام 
العنود..ههههههههههههههههه حبيبي سلوم اقول غدير شقال عنك
غدير..لا بعدين خلينا نصلي لايعصب فيصل 

صلوا البنات وطلعوا لسيارات وكملوا طريقهم حاولت ساره تسولف وشوي شوي قدرت تكون اكثر جرأه وتتكلم 
ساره..نجلاء متى تطلع نتايجك 
نجلاء..طلعت لي مادتين والباقي مابعد وانتي 
ساره..لا مااحب اشوف نتايجي يعني بعد اسبوعين بشوفها 
حمد وهو منسجم معهم..افا يعني مو واثقه 
ساره وهي مستحيه..لا طبعا واثقه لكن احب اشوفها كامله 
حمد..الله عالفجر وجماله
نجلاء..حمد مادريت 
حمد..خير 
نجلاء..غدير انخطبت 
حمد..الا صح قال لنا فيصل اليوم سعد رجال الله يوفقها ان شاء الله عقبالكم يارب 
نجلاء..لا اول انت بدور لك بنت الحلال وتتزوج بعدين انا اتزوج 
ساره سكتت بتسمع رد حمد ماتعرف حست ان قلبها انقبض لما قالت نجلاء بتدور له وحده ماتتخيل حمد يكون لغيرها ابدا 
حمد باابتسامه..لا نجول لاتتعبين نفسك لان انا الي اخترت لنفسي 
نجلاء وتناظر حمد..اخترت 
حمد ويضحك..لا بختار 
نجلاء ..عيني بعينك قول مايسمعون نايمين ساره واماني انا اختك علمني 
حمد..لا عادي لو بقول قلت هو بنات عمي وأكيد بيفرحون لي 
انصدمت ساره ومسكت يد اماني وحتى نجلاء ماتوقعت رد حمد ايش يقصد بكلامه 
حمد..ساره 
ساره بصوت مبحوح..نعم
عقد حمد حواجبه ..شفيك تعبانه شفي صوتك
ساره..لا مافيه شئ 
ابتسم حمد لانه عرف من صوتها رد فعلها ..طيب بنأخذ رايك عندنا اغنيتين الاول لنوال قول احبك والثانيه لعبد المجيد تنتظر كلمة احبك شتحبين منها 
اماني وهي تضحك حبت تحرجه لانه بيحرج ساره بطلبه ....مايصلح اختار انا 
حمد.. ; يصلح بس انا ابي ساره تختار 
ابتسمت نجلاء وسكت وحتى اماني اما ساره ماكانت عارفه شو تقول تحس قلبها بيوقف ويدها ترتجف وكل الي تتمناه انها ترتمي بحضن اختها وتصيح 
حمد ..يالله ساره
ساره بصوت واطي..الاولى 
ارتفعت عيت ساره والتقت بالمرايا بعين حمد وغيرتها بسرعه وبهالثواني تكلمت العيون تكلمت بلغة الصمت بلغة الحب وصلت رساله منعها الخوف او العادات او الشك وصلتها نظره سريعه من عيونهم 
سكتت ساره والكل سكت ولاسمعنا الا صوت المبدعه والمتألقه دائما نوال ..

اما بسيارة نواف ام نواف شكلها غفت وعبير استحت من وجودها وحاولت تعمل نفسها نايمه بس ماتقدر 
نواف..عبير 
عبير بخوف..نعم
نواف ..ممكن اسألك سؤال 
عبير بخوف اكثر ..تفضل اسأل 
نواف ..عمتي لطيفه تغيرت او بس انا الي اشوف هالشئ 
عبير كانت تتمنى تصيح ليه يانواف ماحصلت الا انا تسألني..لا تغيرت كثير زمان كانت قاسيه حييل 
نواف..قاسيه حيل شكل القسوه كانت موجهه لك بيوم منها 
سكتت عبير شوي وبعدها قالت..القسوه ماهي من عمتي لطيفه ولاحصه ولا من اي شخص 
نواف مستغرب ..اجل 
عبير..القسوه ماكانت الا من رضانا احنا بها 
نواف..اسف بس اثرتي فضولي انا بصراحه عشت فتره طويله برا يعني ماعشت معكم 
عبير..افضل لك 
نواف..اوكي بس خلاص بنغير الموضوع ولاابي نبرة الحزن بصوتك احنا مسافرين ونبي ننبسط بكل لحظه 
عبير..اسفه اذا ضايقتك
نواف..افا لاتقولين كذا انا الي سألت المهم قولي لي عبير ايش حلمك بهالحياة 
عبير ودها تصرخ وتقول حلمي سعادتك انت وبس ..احلامي بقلبي اخاف تطلع وتصطدم بالواقع المر وبعدها اكون فقدت الحلم والواقع 
نواف..عبير اول ماتصحى امي بشكرها تعرفي ليه
عبير بااستغراب ..ليه ..؟؟
نواف مبتسم..لانها اختارتك رفيقة الرحله معنا 
استحت عبير وسكتت اما نواف سكنت وبعدها رجع يسولف مع عبير الي اثارة فضوله بكلامها الي يحمل حزن وخوف امل وتردد ظل يسولف وهي تحس انها مسافره لعالم حلو ومختلف عالم عمرها ماتخيلت انها ممكن تزوره لو لمدة ساعه فكيف ثمان ساعات كان الوقت يمر بسرعه ولو بكيفها كا ن وقفت عقارب الساعه ومنعتها من التقدم ودها تعيش عمرها تتكلم معه تسمع ضحكته وتحس بوجوده معها حلم السنين يتحقق حتى لو لساعات بالنسبه لها وجودها معه يعني لها فرحه انحرمت منها سنوات ورجعت لها كأنها ارض انحرمت من المطر واستبشر البذر برجوعه ومزونه ..

اما سيارة ام فهد كانت خلود وفهد وامها سوالف وضحك لكن فجأه حست خلود ان هذا الوقت مناسب مره انها تكلم فهد
خلود..فهد ماراح تتزوج ..؟؟
ام فهد..ياليت والله تفرحني ولدي 
فهد ويضحك ...ليه عندك عروس خلود 
خلود وتبتسم..عندي بس انت موافق 
فهد..موافق صعبه مو الحين لكن من البنت 
ام فهد..ليه ياابوي ماتعرس 
فهد..اول شئ اذا رجعنا لرياض عندي لكم هديه حلوه وبعدها نشوف ونقرر موضوع الزواج المهم خلود من البنت 
خلود..وليه الاهتمام 
فهد..هههههههههههه بس اشوف ذوقك 
خلود..نجلاء بنت عمي 
ابتسم فهد وسكت اما امه قالت..ونعم نجلاء ماعليها قصور 
خلود..شرأيك بذوقي 
فهد..بنات العم مانقول فيهم شئ ونعم 
خلود...يعني 
فهد..نوقف وننزل نخبطها من حمد ههههههههههههه خلود قلت لك زواج الحين لا 
خلود..يعني معترض عالزواج مو عالزوجه 
فهد..المهم الحين باقي لنا اقل من ساعه ونص ونوصل خلاص هانت 
سكتت خلود وعرفت قصده يعني اسكتي وسكتت وابتسمت وارسلت لنجلاء مسج كتبت فيه 
" عندي لك خبر حلو اذا وصلنا.. فكري لحد مانوصل " ارسلت المسج وقفلت جوالها عشان تخلي نجلاء تفكر وتتخيل ايش الخبر وظلت تتأمل الطبيعه الحلوه على بداية الطايف ..

اما بسيارة ام صقر ..كانت العمه لطيفه ساعه تسولف وساعه تضحك مع صقر 
صقر..هالغاليه مابقى شئ ونوصل 
ام صقر..الله هالسفره بتكون احلى شئ سويته بحياتي الله يطول بعمرك ياابوي 
صقر..ويخليك يمه ولايحرمنا منك المهم الغاليه لاتنسينا تبي عروس خلاص بتزوج
ام صقر..هذي الساعه المباركه ابشر اذا تبي من بنات عمك 
صقر..والله ياليت مشاء الله عليهم عيال عمي رجال واكيد خواتهم مثلهم وبنات اصول ويكفي انهم بنات عمي 
ام صقر..ان شاء الله خليني اشوف الي تناسبك 
صقر..خذي راحتك الغاليه 

اما سياره فيصل كانت ام فيصل خلاص تعبت وحاولت تنام والعنود وغدير يسولفون وسلمان يصحى شوي وينام شوي 
غدير..فيصل بقول بيت شعر ورد علي بيت حسب اخر حرف اوكي 
فيصل ..اوكي يالله ابدي 
غدير ..
يمين الله لاابعثرها مشاعر فيك اذتني ..ولأوريك ا نجوم الليل مختلفه عن نجومي 
ولاوطي شيمتك بأرض حروفك فيها سبتني ..ولااخلي الموت يمطر بك مذله داخل غيومي 
(لشاعره جرح العيوف )
فيصل...قويه غدوور 
يغار الما ويتعطش لهمسة صوتك الرقراق ..وانا العطشان وكل شئ اشوفه في عيوني ما
يغار الورد لانبت غلاك بدفتري اوراق ..وانا الوراد واسقيك الكلام الشاعري واضما 
(الشاعر احمد المطيري )
غدير ..اممممممم الاف العنود ساعديني 
فيصل..مانبي اغاني غدور لانها سهله 
غدير..لحظه 
العنود بصوت واطي ..اجيك وهمومي مثل هضبة طويق 
غدير ..خلاص انا وانتي فريق قولي 
ضربتها العنود غدير..طيب اخر حرف 
العنود..الميم
فيصل..لا لازم اسمع البيت 
غدير..يالله قولي العنود
العنود بصوت واطي ..
أجيك وهمومي مثل هضبة طويق ..وأروح منك كل الامال قدام 
ومشيت في درب العمر دون توفيق..لامال لاراحه ولاأرضيت الأنام 
ابتسم فيصل وسكت وكأنه يحاول يتذكر بيت شعر وبعدها قال 
فيصل ..
مأبي تدرين أني ..
كنت ذيك اللحظه ..محبط ..منكسر..مسكين
وانتي ماتدرين ..
ياعيوني ..أنا اسف 
كنت ذيك الليله ..
جاحد ..نعمة الوصل وحنانك 
وماتيسر لي من رضاك ..وماك
وسحر الياسمين ..
أنا اسف .واعتذر لك 
أعتذر لاحساس شوقك 
صبح قلبك..والعطر ..والجمر ..والتين !
انا اسف كثر مافاتني ذاك المساء 
من حنانك والحنين ..
كثر ماعمري نقص ذاك المساء 
نور ..وسنين 
كثر مااخطي عليك ..وانتي دايم تغفرين 
( المبدع مسفر الدوسري )
غدير ..وتصفق الله عليك صراحه مره حلوه 
ام فيصل ..ماوصلنا 
فيصل ويبتسم..صبحك الله بالخير يالغاليه وصلنا قومي شوفي الجو والخضار وعاد الوجه الحسن انتي اختاري 
غدير..ههههههههه طبعا انا 
سلمان..فيصل هذي الطايف 
فيصل..ايه حبيبي هذي الطايف تونا داخلين لها 
سلمان..فيصل فيصل نارنار ببيتهم 
فيصل ويلتفت ..وين 
سلمان يأشر على بيت شكله قديم شوي واحد الغرف فيه شابه نار 
دق اشاره ووقف فيصل 
مسكته امه. وبكل خوف ...وين فيصل بتروح لنار 
فيصل ..يمه ارجوك يمكن احد بداخل البيت 
فتح الباب ونزل ووقف الكل بعده 
وراح يسرع بااتجاه البيت الي انفتح بوقت وصول فيصل وطلعت حرمه ومعها طفل وتصيح كلمها ودخل بسرعه للبيت 
وبسرعه لحقوه الشباب ..
((نجد أنا والفخر والمجد أنا ...ماأبي غير من راسه عزيز ))

((أنـا الحسـا أنـا النـخــيل ... أنـا الـعيــون الجــاريــه ))

((أنا الجنوب دربي عسير... واصبح لابو تركي يسير ))

(( أنــا الـحـجـــــــاز ..ســـيدي ولادونـك حـجـاز ))

(( وأنا مــــــكـــــــه ..أنــا مــهــد الــــهـــــد ى ))

(( أنـــا طـــيــــبــــه ... مــديــنه من هــــدى ))

(( وأنا الطايف أنا ورد الهدا ...وأنا جده على خدي ندى ))

(( أنــا الشــــمــال ....صــــعــــب المـــنال ))

كل بلادي 

(( تبوكها مع جوفها لك تستخيل ..وشعيب عرر بالموده لك يسيل ))

(( ومن نجران ومن جيزان ..وقــلب البـــاحه لك ولـــهان ))

 

((أنا اليوم ..واليوم أنا 
أناعهد الفهد أحلى العهود..جيل الفهد جيل الفهود 
يافهد ياشيخنا ...في يمينك سيفنا
اضرب القاسي يلين ..يتبعك شعب أمين ))

((حـــكامــنا منا ..ياســــأل عــــنا 
المليك المفتدى.. والعضيد المقتدى 
عز الصديق الي تحاشاه العدا 
عبدالله سهم الفرسان ..والسيف القاطع سلطان ))

أهديه لهم ولحبات رمال وطني وذرات هواءه واوراق اشجاره وقطرات بحاره 
اهديه لأطفاله وشيوخه شبابه ونساءه ..اهديه لكل من أحب أرضك الطاهره 
واهديه لكم احبتي اصدقاء القصه المبدعين ..دائما


الجزء الثامن عشر ...


راح فيصل بسرعه للبيت القديم وبلحظة وصوله انفتح الباب وطلعت حرمه معها طفل تصيح 
فيصل..خير اختي شفيه
الحرمه وهي تصيح ....ولدي طلعه الله يخليك ولدي 
فيصل...فيه طفاية حريق الحرمه ..
بالمطبخ بالحوش دخل فيصل ولاسمع باقي كلامها دخل بسرعه يتلفت اخذ طفاية الحريق ودخل البيت 
يتبع اريحة الحريق لحد ماتوصل للغرفه بمعادله بسيطه اسعفه فيها عقله اتخيل موقع الشباك ووصل فتح الباب 
بدفعه قويه وحصل الستاير وجزء من الموكيت محترق والولد طايح عند المكتب طلع الولد من الغرقه الا على وصول حمد ونواف وصقر مسكوا الولد ودخل فيصل يحاول يطفي النار الي تزداد بسرعه في وقت الطفايه كانت قديمه ماتجاري سرعة النار ..ظل فيصل يحاول ويحاول يطفي النار 
ومعه نواف يحاول 

اما ام فيصل خافت وهي تشوف فيصل داخل والنار مازالت مشتعله فتحت باب السياره ونزلت وتبعتها غدير اما العنود حضنت سلمان الي بدأ يصيح خوف من الموقف وهالخوف سيطر على جميع السيارات 
راحت ام فيصل للباب وشافت الحرمه حاضنه الطفل وتصيح وتقول ..انقذوا ولدي 
حست ام فيصل فيها وراحت عندها تهديها وفجأه طلع من البيت صقر وحمد وعلى طول دخل فهد لفيصل ونواف لانه كان برا صعب يترك السيارات وكلها حريم بالشارع ..
ام فيصل وغدير د مسكوا الام الي بدت تصرخ وتصيح وهي تشوف ولدها الصغير غايب وحمد يكشف عليه ويحاول يطمنها ان ولدها بحالة اغماء بس 
ام فيصل بخوف ..صقر وين فيصل
صقر..تطمني خالتي 
ام فيصل تقدمت بتدخل البيت ومسكتها غدير وصاحت ام فيصل ..هذا فيصل الغالي يمه وينك
طلع نواف وفهد وفيصل الي واضح ان يده مصابه من الحريق وراح بسرعه لامه 
ام فيصل حضنته وبكت 
فيصل ويبتسم لها ..ام فيصل شفيك مافيني الا العافيه تطمني 
ام فيصل من بين دموعها ..اشوف يدك ابوي 
فيصل ويلتفت ويأشر على الطفل..مايستاهل هالطفل حرق بسيط بيدي الغاليه فرحة هالأم ماتستاهل حرق بسيط ام فيصل 
بكت غدير وهي تشوف امها واخوها والحرمه كيف حضنت ولدها لما صحى 
ام فيصل من بين دموعها ....الله يخليك لي وافرح فيك ويارب جعل مااسعدت هالحرمه وانقذت لها ظناها الله يفرحك بعيالك يارب
طلع فيصل والشباب من البيت لكن الحرمه رفضت انهم يمشون وظلت تحاول مع ام فيصل 
الحرمه...تفضلوا يااختي خلونا نضيفكم مايصير تصلون بيتنا وتدخلون وتساعدونا ولاتتضيفون 
ام فيصل..الله يسلمك بس يااختي احنا جاين من الرياض وتعابنين ومشاء الله كثار اعذرينى اختي 
الحرمه وتناظر برا الباب وتشوف اخوها وصل ويكلم الشباب 
الحرمه ..هذا اخوي وصل 

عند الشباب جاء رجال يمشي على اقل من مهله وعلامات الكبر واضحه عليه وظهره منحني 
لكن مع هذا فيه شموخ ورجوله اجبرت الشباب انهم يسكتون احترام له لما وصل لهم
الرجال..هلا والله بالرجال 
نواف..هلا بك ياعم 
الرجال..شكلكم مسافرين تفضلوا ارتاحوا ياعيالي 
فهد..والله ياعم مسافرين بس انتبهنا بشوية دخان وقفنا نشوف وصارت بهالبيت والحمد لله ماقصر الشيخ 
الرجل والتفت عالبيت..صار فيهم شئ 
فيصل..لا بس ولد صغير انكتم ولحسن الحظ معنا دكتور والحمد لله مافيه الا الخير 
الرجال..الله يعطيكم العافيه ياعيالي ماقصرتوا هالبيت مابه رجال غيري وانا اشتغل بمزرعه قريبه 
الكل استغرب..
فيصل..هذا البيت لك ياعم 
الرجال..ايه ياولدي تفضلوا تعالوا خذوا واجبكم 
فيصل..تسلم ياعم بس والله لنا ثمان ساعات نمشي وودنا نوصل لان حتى الاهل تعبوا 
الرجال..افا ياذا العلم تردوني وانا كبر ابوكم 
حمد ..لا ياعم ماعاش من يردك 
الرجال ..تفضلوا 
دخلوا الرجال مع الرجال الكبير وام فيصل نزلت وكل البنات وجلسوا معها على بساط خفيف بحديقه صغير بالبيت والكل مبسوط من هالحرمه لانها طيبه وطوال الوقت تناظر ولدها وتدعي لهم 

اما عند الرجال..كانوا الشباب مبهورين بهالرجال الحكيم الطيب رغم كبر سنه 
الرجال..الله يحفظكم ياعيالي ويوصلكم بالسلامه 
الكل..امين
فيصل..بسألك ياعم انت ماعندك عيال كبار غير الصغيرين الي شفناهم
الرجل وحزن العالم انطبع بعيونه ..الي شفتوهم ماهو عيالي عيال اختي الي مالها غيري بعد طلاقها جات عندي . اما عيالي
شفتوا الطريق الي جيتوا منه هذا رايح وبجنبه راجع لكن 
كلن راح يدور رزقه ونسوا بيت قديم ورجال كان اسمه ابو لما كانوا في ثوب قديم

حمد وعوره قلبه من كلام الرجال ....الله يهديهم ياعم 
فيصل..ياعم مهما بعدوا ان شاء الله يردهم الطيب الي بداخلك واكيد انزرع ببذره صغيره بقلوبهم يمكن تنمو مع الحب او احيانا الحزن 
فهد..اقول ياعم انا من كل قلبي حبيتك وابشر كل يوم بتشوفنا عندك واعتبرنا عيالك 
الرجال ومبتسم..ياابوي البيت بيتكم وانا باليوم الي يدخل عندي رجال مثلكم واقول هم عيالي الي افتخر بهم وبرجولتهم وشهامتهم 
نواف..تسلم ياعم والله انت الطيب ورجال طيب يفتخر به 
فيصل.. ياعم انت رجال فيك الخير والله يعطيك على قد نيتك والحين اسمح لنا نمشي واذا الله عطانا عمر لنا رجعه لهالدار الطيبه 
الرجال..الدار وصاحبه ينتظر طلتكم لاتنسون طريق رايح وطريق راجع 
طلعوا الشباب والبنات بعد ماودعوا الرجال الطيب وكملوا مسيرهم لحي الحويه بالطايف للبيت 
الي راح يجتمعون فيه كلهم ..

وصلوا الشباب وطلع لهم حارس 
فيصل وعاقد حاجبه..من هذا ..؟؟
نواف يضحك..هذا حارس ومعه زوجته ووحده بعد مااعرف شتصير وفرها لي واحد حتى يشوفون شغل البيت 
حمد..هههههههههه والله الي بيفرحون البنات لانه مافيه شغل 
فيصل ..لا مو كل البنات 
فهد..يااخي انا ارحم خواتك ليه ماتأكل من اكل العالم
فيصل ..فهد شرايك تقصر صوتك عشان مايسمعون اخاف يقلبون علي 
حمد..اقول انت وياه خلاص تعال فيصل نروح المستشفى يشوفون يدك
فيصل يناظره بطرف عينه ....انا خابرك دكتور
حمد..ههههههههههههه بس ماعملت حسابي انك بتحترق 
نواف..اسمعوا انا بطلع اجيب شئ للاكل وانت حمد روح لصيدليه وفهد وفيصل يشوفون البيت والتنسيق ..
حمد ..اوكي بأخذ سلوم معي 
فيصل..هههههههههه حمد لاتسرع اخوي معك
حمد..اقول فيصل يدك تحرقك صح
فيصل يناظر يده ....ايه والله 
حمد..عشانك قاهرني خلها تحرقك بتأخر 
فيصل...لا ياشيخ شوف لك حل انا ساكت عشان امي بس ماتقلق والله حمد اذا تأخرت بروح لامي تحط عليها شئ 
حمد..هههههههههههههه يالله مع السلامه 

دخل فيصل وفهد وصقر للبيت وسلموا على الاهل 
العمه لطيفه..بسم الله عليك ابوي فيصل ليه مارحت للمستشفى 
فيصل ..بسيطه ياعمه وبعدين معنا دكتور ونروح للمستشفى 
ام فيصل ..وينه حمد ونواف ..وينهم ..؟؟
فيصل..وعينه بشكل تلقائي التفت للعنود..سلوم مع حمد راحوا لصيدليه يشوف شئ ليدي ونواف طلع يجيب اكل 
ام فيصل ..طيب اجل روحوا ارتاحوا لحد مايصلون
فهد..الا اقول وين غرفنا احنا 
صقر..ايه صح وينها 
فيصل ويناظر البنات..اخترتوا غرف بنات
غدير..لا مابعد شفنا شئ 
فيصل ..تحت فيه ثلاث غرف 
ام فيصل ..اجل لنا 
ام فهد ..خلا انا ولطيفه بغرفه وانتي وام نواف بغرفه 
فهد..حلوو الكلام ام فهد 
فيصل..فوق فيه ست غرف مستقله كل غرف لحالها والجناح الرئيسي 
غدير..ومن بيأخذ الجناح الرئيسي 
فيصل ..مااعرف انا ماابي 
صقر..انا ابي غرفه ماابي جناح
فيصل..ههههههههههه شفيك صقر ليه تقولها كذا 
صقر..يااخي الجناح للمتزوجين ماعندي استعداد اعيش وحيد
فهد..ههههههههههههههههههههههه حلوه صقر اجل على كذا بنزوجك 
صقر..ماعندي مانع موافق 
فهد..مااعتقد احد بيأخذه الا كان نواف او حمد
فيصل..غدير احنا نبي ثلاث غرف وانتم ثلاث 
ساره..بس فيصل احنا اكثر يعني المفروض اربع ثنين 
فهد..اقول تعال فيصل لانرسي على الخيمه ننام فيها 
نجلاء..خلاص وافقنا لكم ثلاث واحنا ثلاث 
صقر..خلاص اخذنا الموافقه من الشيخه 
اماني..الغرفه الي تحت مو لاحد صح 
فيصل..ليه امون بتنامين لحالك 
اماني ..لا للعنود وسلوم
عبير..لا العنود خليك معنا 
العنود..لا احسن سلوم ينام بدري وبكذا بيقيد البنات خليه تحت احسن وانا بكون معكم الا وقت النوم
غدير..اوكي خلاص فيصل ثلاث ثلاث 
فيصل..اوكي اجل بنطلع نختار الغرف 
فهد باابتسامه..وياليت غرفنا بالشرق وانتم بالغرب 
خلود..وليه ان شاء الله اخوي
فهد..هلا خلود على بالي نايمه وينك لانكم من كثر ماتفتحون الباب وتطلعون وتدخلون تزعجون الواحد بحياته 
صقر.. اول مره ادري عن هالمعلومه 
ام صقر..عشانك يابعد عمري عايش لحالك الله يفرحني فيك
فيصل..واحنا ياعمه مابتفرحين فينا 
ام فيصل ومبسوطه ....هذي يبي لها عزيمه يافيصل يعني موافق 
فيصل ويبتسم ....مو شرط زواج الفرح لشئ ثاني 
ام فيصل..رح شف الغرف مامنك فايده 
طلع فيصل وصقر وفهد للغرف
طلعوا الحريم بعد للغرف يرتاحون وعلى طول التفت نجلاء عى خلود
نجلاء..خلوووووووووود
خلود..وجع اسمع خوفتيني 
نجلاء..ههههههههه الشيخه سرحانه وين وصلتي المهم ايش البشاره 
ضحكت خلود وجلست جنبها وقالت لهم السالفه 
نجلاء وجهها احمر..يااختي اخوك احس صعب احد يفهمه 
عبير..فهد طيب 
قطع كلامهم 
حمد..يااهل الدار 
نجلاءوتلتفت على ساره..تفضل اخوي 
حمد ..السلام عليكم
الكل..وعليكم السلام
حمد..وين العيال 
نجلاء..طلعوا فوق 
حمد..اوكي على فكره الاكل وصل ونواف مع سلوم بالخيمه ياليت يعني تشوفون الاكل حتى ننام ونرتاح شوي 
نجلاء ..ان شاءالله 
مشى حمد وتوه بيطلع من الصاله 
نجلاء.. حمد بسألك فيه الجناح الرئيسي مااحد رضى يأخذه شرايك انت 
حمد ابتسم وغمز لنجلاء..بشوفه اذا يليق بالي بتسهر بخيالي معي اوكي موافق
ضحك حمد على شكل نجلاء وطلع والكل التفت على ساره الي مارفعت راسها وظلت تلعب بااظافرها وبعدها قامت هي واماني وخلود يشوفون الغرف اما نجلاء وغدير طلعوا يشوفون الاكل والعنود ظلت ساكته قامت عبير وجلست جنبها ..

عبير..شفيك العنود
العنود..ولاشئ 
عبير..لا فيك العنود تكلمي 
العنود بحزن..افتقدت عايشه محتاجه لها
عبير..الله يرحمها بس ليه بهالوقت 
قطع عليهم صوت جوال العنود رفعته وشافت الرقم وبكل عصبيه قالت..الله يأخذك ويفكني بعد
استغربت عبير..العنود هدي اعصابك وشفيك ومن المتصل 
العنود نزلت دموعها وقامت دخلت لغرفتها ودخلت معها عبير وسكرت الباب 
عبير..تكلمي العنود شفيك 
العنود..ابي عايشه محتاجه حبها حنانها ..اليوم لما شفت الحريق تمنيتها تكون معي حتى تحضن سلمان حتى تحسسه بالامان لاني عاجزه فاقد الشئ لايعطيه ..تعبت عبير والله تعبت ساعات احس اني عاجزه حتى عن الاحساس ..اليوم لما شفت ام فيصل وغدير ينزلون يشوفون فيصل ماكنت عارفه شو اعمل احس اني غريبه مو من حقي اقلق مثلهم لان بالتأكيد راح يفهموني خطأ ولاانا قادره اكون بليده ومااحس اكذب عليك اذا قلت لك اني مابكيت خوف على فيصل لاتقولين تحبينه انتي بعد لكن فيصل بالنسبه لي الشخص الي ممكن يساعدني اني اصون الامانه الي برقبتي ..آآآآآه لو تدرين عبير عن معاناتي وربي تقولين كيف تحملتي وصبرتي لكن مااقول الا الحمد لله والله يرحمك ياعايشه 
حضنتها عبير وحاولت تواسيها وتركتها وطلعت وقابلتها غدير وقالت لها الي صار 
غدير..معقوله بروح اشوفها 
فتحت الباب وحصلتها ماسكه مصحف وتصيح ولما شافت غدير 
العنود من بين دموعها..هذا الي بقى لي من امي عايشه من اختي عايشه من صديقتي وحبيبتي عايشه 
غدير..العنود تعوذي من الشيطان واذكري الله الله يرحمها ويغفر لها وانتي اقوى من كذا 
العنود..لا غدير مااني قويه تعبت خلاص مليت وربي مليت 
غدير..من ايش مليتي 
العنود..من حياتي 
غدير..قومي ادخلي توضي وصلي واطلع يالله العنود اذكري الله الا بذكر الله تطمن القلوب 
العنود..لا اله الا الله 

شوي وطلعت العنود ولاحظت ام فيصل انها كانت تصيح لكن سكتت عنها وتركتها على راحتها راحت تشوف الباقي وينهم ..


دخل نواف على نزلت العيال من فوق بسرعه خافوا البنات 
فيصل بسرعه توجه لتلفزيون وشغلهوالكل شاف الخبر المؤلم باللون الاحمر ..
خبر عاجل ..هجوم ارهابي بمنطقة الخبر بالمملكه العربيه السعوديه استهدف شركه نفطيه توجه الارهابين لحي سكني والقتلا 10 مابين سعودين واجانب ..

الكل سكت يناظر التلفزيون يشوف الاحداث ويتحسر على هالحال دخلت ام فيصل وام نواف ولما شافوا التلفزيون وقفوا مصدومين 
ام نواف ..شصار ..؟؟
نواف..مطارده بالخبر ويبدو لي القتلاء 10 بينهم طفل لكن مابعد صدر بيان من الوزاره 
جلست ام فيصل وام نواف وصقر دخل يطمن امه ويتصل بأخته دلال واخوه سلطان حتى تتطمن امه وبعد ماتطمنت الكل اجتمع بالصاله يتابع التطورات المؤلمه ..

فهد..يااخي هالاشخاص الي مغرر فيهم ما يعٌون ويفهمون قوله تعالى: (وَمَنْ يَقْتُلْ مُؤْمِناً مُتَعَمِّداً فَجَزَاؤُهُ جَهَنَّمُ خَالِداً فِيهَا وَغَضِبَ اللَّهُ عَلَيْهِ وَلَعَنَهُ وَأَعَدَّ لَهُ عَذَاباً عَظِيماً ) (النساء:93). 

فيصل..حجتهم قتل الاجانب وللأسف مايعرفون ولايفهمون قوله تعالى ( وَإِنْ أَحَدٌ مِنَ الْمُشْرِكِينَ اسْتَجَارَكَ فَأَجِرْهُ حَتَّى يَسْمَعَ كَلامَ اللَّهِ ثُمَّ أَبْلِغْهُ مَأْمَنَهُ) (التوبة:6 
وقال رسول الله صلى الله عليه وسلم : ( من قتل معاهدا لم يرح رائحة الجنة وإن ريحها ليوجد من مسيرة أربعين عاما ) رواه البخاري .

ام فيصل ..لو يعرفون الدين كان عرفوا الاحاديث الي منها قوله الرسول عليه الصلاة والسلام (لو اجتمع أهل السموات والأرض على قتل رجل مسلم لأكبهم الله في النار)، وقال صلى الله عليه وسلم : (من أعان على قتل مسلم ولو بشطر كلمة جاء يوم القيامة مكتوب بين عينية آيس من رحمة الله)

صقر..المشكله انهم بأرض طاهر وناس تشهد ان لااله الا الله وأن محمد رسول الله يااخي المشكله انهم يعملون هالشئ بأسم الدين والدين بريئ منهم يقول أسامة بن زيد رضي الله عنهما .. (بعثنا رسول الله صلى الله عليه وسلم إلى الحرقة فصبحنا القوم فهزمناهم ولحقت أنا ورجل من الأنصار رجلا منهم فلما غشيناه قال لا اله الا الله فكف الأنصاري فطعنته برمحي حتى قتلته فلما قدمنا بلغ النبي صلى الله عليه وسلم فقال يا أسامة أقتلته بعدما قال لا اله الا الله قلت كان متعوذا فما زال يكررها حتى تمنيت أني لم أكن أسلمت قبل ذلك اليوم) متفق عليه 
مااعرف كيف يقتلون مسلم صايم مصلي 
حمد..الحمد لله رب العالمين المملكه أرض طاهره تطبق الشريعه الاسلاميه الصلاة مقامه يكفيها انها لاتفرق بين أحد فالشرع منهجها يكفي أن القضاء يطبق بظل التعاليم الاسلاميه ارض تقفل جميع متاجرها اذا ارتفع صوت الاذان ارض اهلها مازالوا متمسكين بالشرع ومطبقينهم
حلقات التحفيط بكل حي مراكز توعيات الجاليات بكل مكان الكتب الدينيه والنشرات بكل مكان 
لكن للأسف هالاشخاص مايعرفون انهم يسيؤن لدين..و المملكه سباقه للخير ونشر الدين كم مسجد بني بكل دول العالم وكم ندوات عملت كيف الدعاة كانوا يتنقلون بهدف نشر الدين كيف المملكه كانت سباقه للمساعده لكن هؤلاء ماادركوا انهم بتصرفاتهم يشوهون الدين ويشغلون الدوله الطاهره عن النظر لقضايا الامه الاسلاميه للأسف انهم من ابناءنا لكن نسأل الله لهم الهدايه

فهد..بهالوقت لازم نقول لهم لانهم معنا دائما بقلوبهم 
قوه ياراعي السيف ياكويتي 
تشيلك عيوني قبل بيتي 
بسيوف جابر ياهلا 
باين من عيوني الغلا 

حمد.
.قولوا للغالي ..قولوا حياك
حي من جانا من البحرين 
اخوي وافرش له جفون العين 
هذا حمد طيبه على كل محياك 
طيب غدى للطيب رمز وعين 

صقر .
.هلا وغلا بالي يفاخر به حمد
ولد قطر يانا مثل ويه السعد
يايب لنا صوغه وياصوغة قطر 
سلام احلى من الشهد واصفى بعد

نواف ..
ارمس بلهجة هلي 
مرحبا بعيال زايد 
بالله مو باين علي 
احتري ملهوف وايد
ياامارات الامان 
ديره تشبها الاماني 
سابقت حتى الزمان 
واسبقت حتى الثواني 

فهد..
اهــلا اهـلا بـك ويـاحيـاك..فـارس شهم قدوته قابوس 
ياعمان يوم الكريم اعطاك ..شعب من الجود كله روس 
تعٌلم المجـد مشـى خطـاك ..لأعلى القمم والدروب دروس

فيصل .
.أنا إلى يسقى الجود جودي 
أنا ارضي اطهر هالوجودي 
والغيم يتعلم صعودي 
أوفي قبل تسمع وعودي 
وأنا كل من حولي شهودي 
سيفي وأقلامي وشهودي 

الكل ..أكيد أكيد أكيد ..سعودي 
( خليج الكبرياء للمرحوم بأذن الله طلال العبدالعزيز الرشيد ) 

فيصل ..تعرفون شو المفروض نقول لهم 
الكل..ايش 

نحمد الله يوم حكامنا "آل سعود"...قومواشرع الله ووحدو فرد وصمد
ويامفجرة المنازل ومفزعة الرقود...ياخفافيش على غيها تمشي وحد 
تسمعون لجاهل وحاسد ونذل حقود...وتتركون الحق في "قل هو الله احد"
تتبعون اريا النصارى واباطيل اليهود...لين صرتولاحميه ولافيكم رشد 
لكن ورب خلق هود مع عاد وثمود ...ومنطق عيسى بن مريم وهو وسط المهد 
ماعلينا من خنازير وعيال القرود...وماعلينا بفاسد الرأي لامنه فسد 
نتبع السنه ولاعن هل السنه صدود ...ونحفظ القرآن بقلوبنا قبل وبعد 
مانبي حزب اشتراكي ولاحزب الليكود ..ولانبي من راعي " الكونجرس "وعد وعهد
الملك هو فهد والشعب من حوله فهود ..كان قام نقوم بأمره ونقعد لاقعد 
( لشاعر عارف بن سدران)
حمد..ونقول بأعلى الصوت 

حنا على العادات وصانا فهد 
اسمه يكفينا عن وعود وعهد 
وان قلت ابو متعب لهمك ارتعد 
هذا ولي العهد زيزوم الهدد
وان قلت ابو خالد لعسرك ابتعد
يحرى بكل الطيب سلطان السعد 
وان قلت انا سعودي وامي هالبلد 
اقول اناشهد انها جابت ولد 
( خليج الكبرياء )
الكل سكت بعد يتابع الاحداث الى ان قالت العمه لطيفه وهي طالعه 
اللهم من أرادنا وأراد بلادنا وشبابنا ومقدساتنا وعقيدتنا بسوء ، فأشغله في نفسه ، ورد كيده في نحره ، واجعل تدبيره ، تدميرا له ، يا قوي يا عزيز . 
الكل ..آمين
طلع الكل للخيمه ولاظل غير البنات والحريم والكل انسدت نفسه بعد هالخبر المحزن والمؤلم توجه الكل بعد العصر لغرفته حتى ينام بعد تعب السفر وروعة وخوف الخبر المؤلم العاجل ..

دخلت العنود وحضنت سلوم الي كان مو راضي ينام فرحان يبي يطلع لكن بعد محاولات نام سلوم وكان البيت غارق بالسكون الكل نايم و على اذان المغرب الكل صحى للصلاة ورجعوا ناموا ماعدا الحريم جلسوا يتقهوون وبعدها جلسوا يسولفون لحد الساعه 11 والبيت غارق بالسكون دخلوا ينامون لانهم مانموا زين وعالساعه 12 صحت خلود وصحت البنات ونزلت للعنود وصحتها وبكذا يكونوا البنات اول من صحى اجتمعوا بالصاله وابتدت السهره بعد ماتبرعت العنود ونجلاء واماني يعملون لهم الاكل ..وعالساعه 2 الفجر صحوا الشباب وبدوا ينزلون واحد وراء الثاني طبعا كل واحد ينزل يطلب طلب ويطلع للخيمه 

خلود..ههههههههههه كلهم طلبوا شاهي واحد يكفي 
عبير..حرام كل واحد مايعرف ان الي قبله طلب 
نجلاء..الحين بينزل حمد بس مابيطلب شاهي 
ساره..ليه
الكل ضحك لان ساره اهتمت بشكل جدي ..
نجلاء..حمد مايشرب شاهي اذا توه صاحي 
وفعلا نزل حمد وسلم وطلع بس اخذ كأس مويه من المطبخ وطلع للخيمه 
اماني..وان شاء الله بنجلس كذا قوموا نلعب 
العنود..شتلعبين بالفجر اموون
اماني ..اي شئ 
ساره..اقول بالغرفه فوق بالسطح فيه لعبه رهيبه شفتها بس ماتحبها غدير 
غدير ..منبولي صح مابلعب 
نجلاء..انا بلعب يالله نجيبها 
عبير..اوكي وانا بلعب انا بروح معك يالله 
طلعت عبير ونجلاء والعنود كانت هي وغدير يتفرجون عالمجلات اما ساره كانت سرحانه ولاانتبهت الا بصوت فيصل عند الباب الخارجي ينادي عليها وطلعت له 
فيصل..هلا سارونه كيف الوضع كل شئ اوكي 
ساره..الحمد لله
فيصل..حلو ساره بكرا العصر موعدنا للمستشفى 
ساره من غير نفس ..طيب 
فيصل ويمسح رأسها..سارونه ماابي اشوف هالحزن بنروح انا وانتي وحمد للمستشفى وننسق كل شئ ونختار الوقت الي يناسبك
ساره ومبسوطه ومتضايقه..طيب اوكي 
فيصل..سارونه اطلبك طلب 
ساره باابتسامه..امر
فيصل..ابي بندول معي صداع وكأس عصير الله لايهينك
ساره..ان شاء الله بنعمل عصير لنا ولكم
فيصل..تسلمون يالله اذا انتهيتي عطيني دقه واجي اخذه 
ساره ..طيب 

دخلت ساره وحصلت البنات مجتمعين بيلعبون وقالت لهم عن طلب فيصل وراحت العنود وغدير للمطبخ يعملون العصير والباقي جلسوا يلعبون العنود جلست عالطاوله وغدير بدت تعمل العصير 
غدير..عنوده خلاص عاد ابتسمي 
العنود..خلاص غدور كنت متضايقه لكن الحين خلاص ارتحت يكفيني وجود خالتي والله نظره منها تريحني احسها مثل امي الله يخليها 
غدير..العنود انتي طيبه وصدقيني انتي منا وفينا بس لاتصيرين حساسه زياده عن اللزوم اوكي 
العنود..ولايهمك تعالي متى شبكتك اذا رجعنا 
غدير باابتسامه ..ايه وبأخذ فستاني من جده وعدني فيصل 
العنود..الله يوفقك يارب 
غدير..تسلمين حبيبتي العنود دقي من جوالي على فيصل دقه 

اعطت غدير العصر لفيصل واخذت عصيرهم عن البنات وجلسوا سوالف وضحك ولعب وعالفجر بعد ماطلعوا الشباب للصلاة كل البنات راحوا للخيمه بيذبحهم الفضول ماشافوها 

اماني..الله جرايد بأخذها 
ساره..ومجلات خلينا نحتلها 
نجلاء..خيمتهم حلوه ليتهم يطلعون نجلس فيها 
غدير..تعالوا نطلع لايجي احد 
العنود..الجو حلو خلينا نجلس بالحديقه الي خلف البيت يالله بنات 
طلعوا البنات وجلسوا بالحديقه والجو كان رائع
وعالساعه ثمان الصبح كل البيت كان صاحي اجتمعوا الاهل عالفطور بسوالف وجمعه حلوه وفجأه دخلت الخدامه 
الخدامه..ماما لطيفه فيه رجال يبغى انتي 
العمه لطيفه..انا من هالرجال 
ام فيصل..خلي احد يطلع له من العيال 
لطيفه قامت لشباك..وضحكت وقالت للخدامه ..خليه يدخل بسرعه 
والتفت عليهم..هذا سلطان مايخالف تغطوا يابنات رجولي مافيها انزل له 
سلطان..احم احم يااهل البيت 
لطيفه وبفرحه..هلا ابوي ادخل 
دخل شاب بالخمسه وعشرين من عمره تقريبا وسيم ماهو حلو لكن فيه جاذبيه وشكله مو سهل حب رأس امه وسلم عليها 
لطيفه ..ليه ماقلت لي انك بتجي 
سلطان مبتسم..حبيت اعملها مفاجأه ولتفت عالي جالسين
سلطان..السلام عليكم جميعا خالتي ام فهد وام نواف وام فيصل صبحكم الله بالخير 
ام نواف..هلا والله بسلطان عاش من شافك 
سلطان..هلا خالتي عاشت ايامك مشاغل الدنيا 
سلطان..هلا ببنات العم شلونكم عاد اسمحولي مااعرفكم لكن ان شاء الله انكم بخير 
ام فيصل..هلا فيك مابتعرفني انا ام فيصل شلونك ابوي
سلطان..بخير يامال الخير بشريني عنكم ياخالتي 
ام فيصل ..بخير ونعمه تفضل اجلس ياولدي 
سلطان..الشباب وينهم 
ام فيصل..بالخيمه 
سلطان ..اجل اسمحوا لي بروح لهم عن اذنكم ..يالله الغاليه بروح اسلم وابشرك بجلس معك هالشهر كله 
العمه لطيفه..والله ابركها من ساعه ابوي 
طلع سلطان والبنات ودهم يعلقون لكن احترموا نفسهم وسكتوا لحد مايخلى لهم الجو
تعرف سلطان على فيصل وسلم على عيال عمه الي من زمان ماشافهم وجلس معهم وسلطان بطبعه اجتماعي وصريح وانسجم معهم على طول ..

وعلى صلاة العصر طلعوا الشباب للمسجد والكل راح غرفته الي يصلي ويرتاح والي يسولف 
بغرفة ام فيصل وام نواف بعد الصلاة جلسوا يسولفون شوي 
ام نواف ..اقول نوره شرأيك بعبير لنواف 
ام فيصل وتبتسم..اقول الصدق ولاتزعلين
ام نواف وترد الابتسامه..مابزعل قولي 
ام فيصل..يا أم نواف انتي بتزوجين نواف حتى ينسى صح وكلنا نعرف ان نواف توه ماله فتره من قدر يرجع مثل قبل ونواف ونعم فيه ماعليه كلام بس عبير بنت طيبه وحبوبه وحلوه وتستاهل كل خير وتبين الصدق حرام تزوجيها نواف وهو بقلبه وحده ثانيه للحين 
ام نواف تبتسم..ياام فيصل نواف رافض الزواج بس تبين الصدق انا بقول لك الي صار 
ام فيصل..قولي 
ام نواف..عبير تحب نواف 
ام فيصل ..شلون عرفتي قالت لك
ام نواف..سمعتها يومكم عندي تتكلم مع غدير وعرفت انها تحبه من ايام خطبته لدلال وانها ماتبي غير سعادته 
ابتسمت ام فيصل..غريبه مابان عليها 
ام نواف..والله عبير تستاهل كل خير وابيك تساعديني 
ام فيصل مستغربه شلون..
ام نواف قالت لها عن عرض نواف لشغل على عبير 
ام فيصل..بس انا مااقدر اجبر فهد ولااحب احرجه
ام نواف..لا مااقصد كذا خلي فيصل يقنعه 
ام فيصل ..ايه كذا مايخالف الحين اذا رجع اقوله ولايهمك احنا بذيك الساعه ياام نواف 
ام نواف..تسلمين ياام فيصل والله يفرحك بعيالك يارب 
ام فيصل..امين يارب وياك

طلعت خلود تكلم الحارس وتطلب منه يروح يجيب لها اغراض من الصيدليه وهي عند باب المطبخ الخلفي دخل سلطان وارتبكت لكن كملت كلامها مع الحارس وتوها بتدخل 
سلطان..هلا يابنت العم 
خلود بصوت واطي..هلا بك
سلطان..اسمحي لي ماعرفتك
خلود..خلود 
سلطان..ياهلا يابنت العم الظاهر البيت كله رجال ومايضر لو طلبتي منا او احد الخدامات يكلم السواق بدل منك والا انا غلطان 
خلود تقول بخاطرها شسالفته هذا..مااعتقد انها جريمه عادي يعني 
سلطان وبدأ يعصب..لااسمحي لي يابنت العم ماهو عادي 
خلود وانقهرت منه..طيب مره ثانيه بأخذ الاذن من فهد قبل مااكلم السواق 
سلطان وصلت معه منها ...وصلت اشارتك يابنت العم بتقولين مالك دخل بطريقه غير مباشره
خلود..عن اذنك 
دخلت خلود وهي تغلي منه اما سلطان كان وده يذبحها لكن ماعرف كيف يرد لها كلامها لكنه حطها ببالها واذا حط احد بباله ياويله مايتركه الا اذا اخذ حقه ..

طلعت ام فيصل وحصلت البنات يضحكون على خلود الي معصبه من حركة سلطان 
ام فيصل..ساره اتصلي بفيصل خليه يجي للحديقه ابيه بسالفه 
غدير وقانت لامها ..يمه ليه شعندك 
ام فيصل ..غديروه اتركي عنك اللقافه عندي سالفه ماتخصك 
ساره..ولا انا يمه 
ام فيصل ..ولاوحده فيكم يالله عاد بسرعه 

طلعت ام فيصل وجلست بالحديقه ووصل فيصل وجلس مع امه وبعدها قالت له امه 
ام فيصل..فيصل بقول لك شئ لاتقول امي كبرت وخرفت 
فيصل ويضحك..افا ما عاش من يقول عنك كذا الغاليه امري 
ام فيصل ..فهد ولد عمك 
فيصل..شفيه 
أم فيصل ..نواف عرض على عبير تشتغل معه وأبيك تقنعه يوافق 
فيصل ورافع حاجبه..صعبه يمه 
ام فيصل وتبتسم..بس اذا اقنعته بتسعد قلبين 
فيصل ويبتسم..قلبين مين يالغاليه ابتسامتك لها معنى 
قالت ام فيصل له كل السالفه 
فيصل..هههههههههههههههههههه ان كيدهن عظيم 
ام فيصل وتضربه ..خس الله عدوك 
فيصل ويبتسم..امزح الغاليه ابشري مادام السالفه فيها حب مابنقصر واعتبري الموافقه وصلت 
ام فيصل..يعني لازم يكون فيه حب عشان تحاول 
فيصل..ههههههههههه الحب دافع حلو الغاليه 
ام فيصل وتضرب ايدينها على بعض ....وليه ماتحب ياحظي 

فيصل .. هههههههههههههههه شفتي الغاليه الله عطاك ولد مايعرف الحب 
ام فيصل ..لايعرفه بس مايشوف زين 
فيصل ويضحك..الغاليه ابشري ان شاء الله بيتم كل شئ على خير وانا برجع لشباب تامرين على شئ 
ام فيصل..ايه انحاش مثل كل مره 
فيصل ..الغاليه 
وقطع كلامه سلمان الي طالع من البيت ينادي عليه وهو يركض ويضحك وعلى طول فتح له يدينه 
فيصل وحضنه 
سلمان..عنوده بتأخذ مني الحلاوه 
فيصل ومن فرحته بضحكة سلمان التفت عالباب ..
فيصل وهو مبتسم ..ياعنوده خليه يأكل حلاوته 
سلمان..عنووده 
العنود وقفت وفيصل التفت على امه وهو مستحي من زلته وضحك ونزل سلمان ومشى 
ام فيصل ..فيصل 
التفت فيصل ..سمي 
ام فيصل تبتسم ..الله بلاني بولد مايعرف يحب
الجزء التاسع عشر ...

العنود وقفت وفيصل التفت على امه وهو مستحي من زلته وضحك ونزل سلمان ومشى 
ام فيصل ..فيصل 
التفت فيصل ..سمي 
ام فيصل تبتسم ..الله بلاني بولد مايعرف يحب 
فيصل وهو يبتسم ..ام فيصل الجو حلو اليوم صح 
ام فيصل مازالت مبتسمه .. ..صح 
فيصل ..ههههههههههههههههاي زله الغاليه 
أم فيصل ..وتأشر على قلبها ..فيصل قلت لك قبل هالقلب يحس فيك ويعرف 
ابتسم فيصل وحب رأس امه وراح وام فيصل التفتت عالباب وشافت العنود واقفه وأماني عندها 
اماني ..العنود شفيك 
العنود مو قادره تستوعب الي صار..هااا ولاشئ 
اماني ..شسالفتك العنود تكلمي 
ام فيصل وصلت عندهم ..شفيكم 
اماني ..ماادري بس شكل العنود مو طبيعي 
العنود سكتت واستحت من ام فيصل واماني التفتت تنتظر ام فيصل تسأل العنود لكن ام فيصل 
ابتسمت ودخلت 
اماني..العنود تكلمي 
العنود وقالت لأماني الي صار 
اماني ..الله وناسه طيب انتي مبسوطه 
العنود بأبتسامه ..مااعرف 
اماني وتبوسها بسرعه ..بروح اقول للبنات 
دخلت اماني تقول للبنات والعنود ظلت مكانها تتأمل الوضع مكان فيصل كيف قال الكلمه وشلون حضن سلمان وشلون التفت على امه كل هالاشياء ظلت كأنها شريط ينعاد بثواني بخيالها 
غدير..كلووووووووووووش 
العنود ولاالتفت عليها 
غدير..عنوده خليه يأكل حلاوته ههههههههه
العنود..غدير اسكتي وجع فضحتينا 
غدير..والله هو الي فضح نفسه 
العنود..عادي هو ردد كلام سلمان 
غدير وتبتسم..والله اذا هو محمد يمكن لكن فيصل يعرف متى يردد كلام سلوم ودائما سلوم يقول عنوده وفيصل يقول العنود شمعنى اليوم 
العنود..طيب تعالي ندخل 
غدير..صح العنود جوالك ازعجنا كل ثانيه يدق او مسج مشاء الله من هالصديقات 
العنود ارتبكت..اكيد نوف ماقلت لها اني بسافر 
دخلت العنود بسرعه واخذت جوالها ودخلت غرفتها وقفلت الجوال من غير ماتشوف المسجات ماحبت تحرق لحظه حلوه مرت بحياتها ..بمسجات احمد الي تسد النفس وتحرق الفرح 
وقفت قدام مرآيتها وظلت تتأمل نفسها العنود البنت الحلوه البيت الطيبه الانسانه الي حوطت قلبها بسور عالي حتى مااحد يتطاول عليه لكن بلحظه سألت نفسها ليه هالسور ..؟؟
وبدت تتكلم بصوت ليه يالعنود حرمتي الحب على نفسك ..؟؟ ليه ابتعدتي عن كل احساس صادق ممكن يسعدك ؟؟ ليه اخترتي الألم والخوف والفشل ..؟؟
وقبل ماتجاوب رفعت شعرها ولبست شالها وطلعت خافت من اجابتها خافت انها تنجرف خلف احساسها بفيصل
خافت زلة فيصل تربطها فيه ..خافت تشوف فيه الامان لنفسها ..خافت من مشاعرها لاتخونها ..وتتعلق بحب فيصل و تكون واهمه وهي بالنسبه له ولاشئ بعدها بتنتهي وبتحرق باقي الامل الي عندها ..

فيصل دخل الخيمه وهو يفكر بزلته وكيف طلعت الكلمه منه بعفويه وقبل مايسترسل بأفكاره قطع عليه صوت جواله ابتسم لما شاف الرقم وطلع برا الخيمه واستغربوا الشباب من حركة فيصل ..لانه قليل مايطلع برا يكلم ..

اما حمد كان مبسوط وبعالم ثاني لانه بيروح اليوم مع ساره لانه تواجده معها بمكان واحد يسعده وغير كذا حاب يتطمن عليها ويشوف اخر التطورات الي صارت بعد العلاج ..
بلحظه حمد حس انه محتاج يسمع صوتها او اي شئ عنها طلع برا واخذ جواله واتصل على نجلاء 
نجلاء بالغرفه لحالها ..الو 
حمد..هلا نجوول شلونك
نجلاء..بخير تمام
حمد..نجول شرايك نطلع اليوم
نجلاء مستغربه..اعرف الكل بيطلعون اليوم
حمد ويبتسم..وين بتروحون
نجلاء..شسالفتك مو اتفقنا اليوم اننا نطلع للهدا 
حمد..هههههههههه نسيت 
نجلاء..حمد شفيك
حمد..ولا شئ طيب متى بتروحون
نجلاء..احنا بنطلع من هنا وانت وفيصل وساره اذا خلصتوا مستشفى تجون لنا 
حمد..اهاا
نجلاء..يعني ماتدري 
حمد ..لا الا وينك فيه الحين
نجلاء طفشت منه...حمد تبي شئ 
حمد واستحى..لا خلاص مع السلامه بس حبيت اتطمن
نجلاء مبتسمه ....مع السلامه 
سكر حمد من نجلاء والتفت وحصل فيصل يكلم ومن قهره من نجلاء قال لفيصل 

حمد..اعترف فيصل من تكلم 
فيصل..هههههههههههه والله اكلم النسيب سعد..
حمد..سلم عليه وقله يجي الجو حلو والوجه الحسن 
دخل حمد ورجع فيصل يكلم سعد
فيصل ..يسلم عليك حمد ويقول حياك الجو حلو والوجه الحسن 
سعد..ههههههههههه لا بروح لمكه وبعدين بروح لحايل مع اميمتي 
سكت فيصل شوي ..اقول سعد 
سعد..هههههههههههههه قل فيصل من كلمتك وانا عارف عندك سالفه 
فيصل ..الحلو فيك انك فاهمني على طول 
سعد..طيب ليه ماتفهمني 
فيصل ..هههههههههههه يااخي ازعجتني تعال هنا واعمل شبكتكم وافتك من حنتك
سعد..نتحمل المهم قل شفيك
فيصل ويتنهد..العنود
سعد..انا اقول هالتنهد لازم فيه العنود شصار 
فيصل ..بصراحه هالانساننه تعني لي 
سعد وحب يربك فسصل بسؤاله ....تحبها ..؟؟
فيصل بسرعه ..لا مو حب لكن لها مكانه عندي يهمني جودها وسعادتها احس اني مسؤل منها 
سعد..وهالاحساس جديد بالطايف 
قال فيصل لسعد الي صار قدام امه وضحك عليه لحد ماعصب فيصل 
سعد..تبي نصيحتي فيصل اعطي نفسك فرصه تحب البنت 
فيصل..لاياشيخ
سعد..خلينا صريحين البنت وعاجبتك واخلاقها ماعليها وغير كذا امك تحبها يااخي احمد ربك
فيصل..تعرف المشكله ان فيه شئ غامض بالقصه كلها 
سعد..ايش 
فيصل..سمعتها تحكي لغدير 
يقاطعه سعد..احم احم 
فيصل ..هههههههههه المهم سمعتها تقول المفروض ماتحب مااعرف عن مين يتكلمون لكن التفسير 
اما انها ترفض حب او توضح ليه ماتحب الى الان او تزوجت 
سعد..فيصل اكيد لها ظروفها لكن انت ماتحاسبها الحين لان مالك حق عليها ونفس الشئ ماتبني سور بينك وبينها بسبب كلمه سمعتها او عناد برأسك على فمره خلاص شيبت يااخي فكر بنفسك شوي 
فيصل..الحين بخليك واكلمك بالليل اوكي 
سعد..اوكي سلم عالكل 
فيصل ..يوصل مع السلامه 
سكر فيصل ودخل للخيمه عند الشباب بفكرة ثانيه وهي كلام سعد له وانتبهوا الشباب انه مو معهم وتركوه براحته ..

اما نجلاء بعد ماقفلت من حمد طلعت تركض لغرفة اماني وساره وقالت لها الي صار 
ساره..طيب وبعدين شقال 
نجلاء تبتسم..خلاص انتي وياه ازعجتوني يايقول انه يحبك او لايزعجني 
ساره استحت..نجول انتي ليه ماتستحين ليه 
نجلاء..الله خلقني كذا سارونه 
ساره..اذا فيك خير علمي نفسك ورينا حبك 
نجلاء..ههههههههههه بتشوفين بس اصبري شوفي حبيبتي انا بصراحه احبه امووت عليه 
اماني..نجلاء ماانتي صاحيه قصري صوتك لايسمعك احد
نجلاء..يعني اذا سمعوا وبعدين والله قهر كبت للمشاعر عندكم 
ساره. . ههههههههه .يابختك نجلاء تقدرين تقولينها 
نجلاء وتضحك وهي طالعه..الحصه بمية ريال تعالي غرفتي اعلمك 

نزلت نجلاء عند البنات وتركت ساره تسولف مع اماني

نجلاء ..هلا بنات 
غدير..اهلين وينك وين ساره واموون 
نجلاء..ساره بعالم ثاني وشكل اماني بتتأثر منها المهم اسمعوا 
ساره..وقفي لحد مااجي حتى اسمع 
نجلاء ..بسرعه بقول بصراحه خلاص وصلت معي 
اموون ..البنت مو طبيعيه الظاهر الهواء بالطايف أثر عليها مو متعوده الا على شمس الرياض 
نجلاء..هههههههههههههه حلوه امون 
خلود..بناااااااااات خلاص ساره العنود عبير بس يكفي ارجعوا لعالمنا كل وحده عايشه بعالم منفصل 
العنود وتبتسم..انا معكم 
غدير..وااااضح
عبير..نجلاء قولي يالله 
نجلاء..احم ولاوحده تقول انهبلتي اسمعوني وبس 
عبير..طيب 
فتحت المجله وطلعت علبه ..هذي هديه بوصلها لفهد
ساره..ياقوي عينك
غدير..لحظه الشيخه مايصير توصلينها كذا اطلعي البسي احسن شئ عندك واكشخي 
واطلعي للخيمه قولي السلام وتقدمي له وابتسمي وقولي تفضل وانا اضمن انك ترجعين لنا بثواني من 
كف حمد لك
الكل...ههههههههههههههههههه
نجلاء..غديروه لاتتمصخرين علي اتكلم جدبنت عمتك مااعرف متى بتجي وتجلس على قلبي خليني استغل الفرصه 
خلود..وليه هالسيره خلينا مبسوطين
العنود.. جد يالخبله شلون توصلينها 
نجلاء..اسمعوني انا قررت اتهور خلاص بحطها بسيارته 
اماني..وشلون بتحطيها 
نجلاء وتضحك..عادي كل العيال مفاتيح سياراتهم مع الحارس نسهر لصبح ونأخذ المفتاح 
واحط الهديه واذا ركب سيارته يشوفها 
خلود..طيب بيعرفك
نجلاء تبتسم..اكيد بيعرفني 
خلود..بتكتبين اسمك يعني 
نجلاء..لا بس بقول له كلمه وبيعرف من انا 
خلود..ايووووووووووووه ياسلام بينهم شفرات 
نجلاء..المهم من بتوقف معي 
العنود..انا معك 
ساره..وانا 
الكل وافق ينفذون الخطه ونجلاء فتحت العلبه وحطت بداخلها ورقه صغير كتبت فيها 
" وعدتك اهديك ..وهذي الهديه تعتذر لك بالنيابه عني على التأخير " 
اتفقوا البنات يحطوها اذا رجغوا من الطلعه وخلود كانت متحمسه كثير بعكس ساره المتردده رغم انها وافقت بالاول ..

الكل انشغل بالاستعداد لطلعه وساره طلعت مع فيصل وركبت السياره 
ساره ..السلام عليكم 
حمد..وعليكم السلام هلا بنت العم شلونك
ساره..الحمد لله 
فيصل..سارونه بنحدد وقت معين عشان تروحين يوم بعد يوم 
ساره وهي متردده..مايصير اقل يعني كل يومين او ثلاث 
حمد..لا مايصير ساره لازم تتعاونين معنا 
فيصل..سارونه هانت باقي لك شهر ويتوقف العلاج تحملي حبيبتي
فيصل ..الا بسألك حمد شصار على اجازتك
حمد..الله يسلمك الى الحين عشرين يوم
فيصل..افا يعني مابتجلس معنا شهر 
حمد..لا بجلس 
فيصل..ههههههههه شلون
حمد..ماعلي منهم انا من بدري قايل لهم وعندي رصيد اجازات
فيصل ..اقول الحين انت حددت موعد بالمستشفى
حمد..اخذت موعد اليوم والباقي طلبوا توقيعك انت بخصوص الاوراق والتحويل وغيرها
فيصل..تأخذ وقت 
حمد..على حسب 
فيصل ..الا ماقلت لي كيف وضعهم بالبيت من بيأخذ سيارتك 
حمد..سلطان بيأخذها واتوقع تكفيهم السيارات 
فيصل ..والله هالسلطان غريب 
حمد مبتسم..ليه 
فيصل..شخصيته حلوه صريح مختلف نهائيا عن صقر 
حمد..صقر مافيه مثله صراحه خلوق جدا 
فيصل..بهذي صدقت 
حمد..خلاص هنا مدخل العلاج الطبيعي وقف 

نزل حمد وفيصل وساره الي ظلت طوال الطريق تسمع سوالفهم ولحظه تبتسم ولحظه تخاف لكنها مبسوطه كثير انها تشوف حمد يتكلم بعفويه مع فيصل ..

دخل حمد وفيصل وانتظرت ساره بااستراحة النساء وبعدها نادوا اسمها ودخلت اما فيصل راح يتفق على موعد معين حتى يستمر علاج ساره وحمد ظل جالس عند باب الغرفه ودخلت ساره وبعدها بدقيقتين فتحت الباب وطلعت واستغرب حمد وبسرعه راح لها 
حمد..خير ساره شفيك
ساره وخايفه ..وين فيصل..؟؟
حمد..طلع يخلص باقي الاوراق فيه شئ 
ساره متردده..اخصائي العلاج الطبيعي واحد مو وحده ماابي رجال
حمد مبتسم ..ولاانا 
استحت ساره ونزلت رأسها وسكتت اما حمد بلحظه تمنى ان يقولها انه يحبها ويشوف رد فعلها بعيونها تمنى يقول لها اسف وبدموعها يعرف قبولها تمنى يقولها انتي بخير وبفرحتها يملك الكون 
انتبه حمد انه واقف والبنت مو عارفه تتصرف 
حمد باابتسامه تذبح..قال بقصد ..سارو...عفوا ساره انتظري بالاستراحه ثواني واخلص الموضوع 
ساره ومن خوفها وفرحتها ماقدرت تمشي ظلت واقفه وبعدها استوعبت وتحركت بسرعه اول مادخلت الاستراحه تمنت ماتحصل احد حتى تضحك وتبكي حتى تقول بصوت شبه مسموع احبه لكنها ماقدرت ماقدرت تنطقها ترددها وخوفها منعها حتى من فرحتها بحبها الصادق ..

اما بالبيت الكل جهز وسلمان مبسوط ويضحك ويلعب مع الكل لانه بيطلع اليوم ومثل ماوعده فيصل بيركب دباب وحصان وبيلعب على كيفه ..

الكل طلع وركبت العنود وغدير وام فيصل وسلوم مع سلطان اما نجلاء واخيرا تحقق حلمها وركبت مع فهد واماني ركبت مع عمتها لطيفه الي اصرت عليها ..
وصلوا للهدا واخذوا لهم جلسه وانبسطوا وعلى طول سلوم مسكه صقر واخذه يلعبه اما نواف مانزل من سيارته كان يكلم تقريبا لمدة ساعه وهالشئ خلا امه تعصب 
ام نواف..سلطان ابوي شف نواف ماهو صاحي من يكلم كل هذا 
فهد..هههههههه خليه ياخالتي شكلها منسجم
ام نواف وعصيت اكثر ..اقول بروح له انا 
سلطان..ارتاحي ياخالتي بروح له انا 
قام سلطان وهو واضح انه مو مرتاح بالجلسه من اول كلم نواف ولارجع عندهم 
خلود..فهد بروح العب
فهد وعاقد حواجبه..عيدي حبيبتي 
عبير..ههههههههههه غلطه مطبعيه الظاهر 
نجلاء..مافيها شئ صادقه بنروح نلعب 
فهد وبدأ يعصب عليهم..ممكن افهم وين تلعبون 
نجلاء ..بالدبابات 
فهد..عشان احش روجلك 
نجلاء ومن صدمتها برده قالت بشكل عفوي ..افا 
خلود..ههههههههههههه هذا اختبار بس قلت يمكن هواء الطايف غيرك
فهد..الهواء مايغيرنا ياخلودوه
خلود..عصب فهد امزززح لاتزعل 
فهد..انتي طلبتي لكن غيرك صرح بشكل مباشر 
نجلاء انبسطت ..اقول ولد عمي 
فهد..امري 
نجلاء..بعد بتحش رجولنا اذا قمنا نتمشى 
فهد وابتسم غصب عنه ....لا طبعا 
نجلاء ..والله زين اجل يالله بنات 
ام فيصل..غدير اتصلي بأختك شوفي شصار عليها 

غدير ..ان شاء الله 
اتصلت غدير والبنات راحوا ولاظل غير عبير تنتظرها 
غدير..تقول جاين بالطريق 
ام فيصل..زين لاتاخرون 
عبير..ان شاء الله 
راحت عبير وغدير وصادفهم نوااف 
نواف..وين ان شاء الله بنات العم 
غدير..بنروح نتمشى شوي 
نواف ..انفع اكون معكم
غدير..طبعا لا 
نواف..ههههههههههه صريحه بنت العم
نواف التفت على عبير الي ساكته..مساء الخير 
عبير استغربت..هلا مساء النور 
نواف..بكلم فهد اليوم اتمنى ماتكوني غيرتي رايك
عبير ..مااعتقد رائي مهم اذا رفض فهد
نواف..افا والله ياذا العلم بهالجو الحلو وبنت العم نفسيتها مو تمام اضحكي لدنيا تضحك لك 
هالشئ توني عرفت معناته الحقيقي 
عبير..يعني على مبدأ خذ وهات
نواف..مبدأ خذ وهات غريب ليه عبير تقولين كذا 
عبير..لان الحياة حقيره كذا افرادها يفكرون
نواف ويلعب بالعصا بالرمل وعينه عليها ..امممم عبير هل يعني انا وانتي واهلك كذا
عبير ماحبت تجاوبه ..عن اذنك نواف
نواف..تفضلي لكن مازلت متمسك بطلبي وبكلم فهد 
عبير..خير ان شاء الله 
مشت عبير وغدير وبمجرد ماابتعدوا خطوتين 
غدير..عبير ماانتي صاحيه شو قلتي 
عبير..احسن 
غدير..عبير شفيك ليه قلبتي بثواني 
عبير..خلي الي يكلمه ساعه ينفعه 
غدير..هههههههههههه ناقصات عقل ودين 
عبير..افهمي معناة ناقصات عقل ودين بعدين قوليها 
غدير..عبوره نواف راح انا غدير خلاص عاد روقي 

نواف ظل يمشي وهو مستغرب من هالانسانه الي بدت تحتل تفكيره بطريقه غريبه ليه اسلوبها 
كذا وهل تعاملها مع الكل كذا ..نظرتها دائما سوداء واسباب هالنظره وقبل مايوصل لجلسة اهله انتبه لسلطان جالس على حجر بعيد وشكله سرحان وحول مساره له لكن قطع عليه صوت جواله ورد وظل يمشي ويكل ..

اما فيصل وحمد وساره وصلوا بعد ماتعبت ساره من الانتظار لحد ماتوفر لها اخصائيه تشوفها بعدها طلعوا على طول للأهل في الهدا جلس فيصل وحمد 
ام نواف..هابشروا 
فيصل..خير ان شاء الله ياخالتي كل شئ حلو بس لو حبوبتنا تساعدنا
ام فيصل ..سارونه حبيبتي تعالي اجلسي ارتاحي 
حمد..ياخالتي حبيبتك لازم تساعدنا 
ام فيصل وتضحك..ماتقصر المهم خلاص غيروا الموضوع ماشفت سلوم ازعجنا يبي فيصل بيركب دباب 
فيصل..والعنود وينها 
الكل استغرب وبسرعه قال فيصل 
فيصل ..اذا موافقه يركب اوكي بصراحه مافينا نعيد الي صار 
ام فهد ..لا العنود قالها قالت اذا مع فيصل كيفك 
فيصل.حلوو طيب الشيخ سلطان شفيه منعزل لحاله 
ام صقر..الله يهديه 
فيصل..ههههههههههههه امين بس ياخالتي سلطان ماعليه قصور لاتخافين 
حمد..فيصل من عرفتك وانت تمدح بالعالم يااخي كلمه وحده قلها فينا 
فهد..حمد ماينقال فيك كتاب وش يقول وش يخلي 
حمد..هههههههه اخجلتم تواضعنا فهد وين نواف 
ام نواف ودخلت بالموضوع..حسبي الله على ذا الي يكلم ماخلاه يرتاح
حمد بصوت واطي لفهد..وا ضح قصدها على بالها بنت
فهد..ماكلم بنت الا نواف 
فيصل ..اقول انت وياه وشعندكم
حمد..اسرار 
ام فيصل ..روحي ساره شوفي البنات هناك 
قامت ساره وغصب عنه حمد ظلت عينه عليها لحد ماوصلت للبنات 
حمد..اقول بروح اشوف سلطان 
قاموا الحريم ولاظل غير فهد وفيصل وانظم لهم نواف 
نواف..هلا والله وين الباقي 
فيصل..من تكلم اعترف 
نواف..هههههههههههههههههه يااخي الاسهم ارتفعت قالي واحد اتصلت اشوف صار ماعنده سالفه 
فهد..قلنا الولد شكله يحب 
نواف..احب وتتوقع باقب حب بوقتنا 
فهد..يااخي ليه انت دائما تحبط الواحد
نواف..خلنا من هالسالفه بقول لك شئ 
فيصل..يعني اتكل اشوف رزقي واخليكم براحتكم 
نواف..الله يشوف رزقه الظاهر الطايف غيرت ناس اجلس واسمع الهرجه
فيصل..ابشر
نواف..عبير تخصصها حاسب صح
ابتسم فيصل وعرف السالفه 
فهد..ايه ليه
نواف..اول شئ انسى اننا عيال عم
فيصل..هههههههههه خربتها نواف
نواف..صدق انت ماتعرف فهد كثري وربي يرفع ضغطي الزبده عرفت منها ان تخصصها حاسب وانا مالي فتره راجع لشغل وتعرف تعاملاتي كلها من خلال ملفات والنت والاوراق كلها بالمكتب وانت تعرفه 
فهد وبدون اي تعبير..وبعدين
نواف..ابي عبير تشتغل معي 
فيصل..حلو شلون
نواف..بالبيت توصلها كل الملفات وهي تصنفها وتدخلها وتصنفها وتحفظ 
فيصل..طيب اماني بتدخل حاسب لو سمحت وقع معها عقد لمدة اربع سنوات وبعدها اماني تمسك الشغل 
نواف..لا تشتغل تحت ادارة عبير المهم فهد شرايك
فهد..والاتصال كيف بيكون 
نواف..لاتخاف بيكون من خلالك
فهد..لاتفهمني خطأ انا مااقصدك انت انت ولد عمها واثق فيك اقصد لها اتصال بااحد ثاني بالشركه 
نواف..لا الاتصال بعد اذنك من خلال ايميل يعمل لها ترسل لها عليه بيانات او اي ملفات محتاجينها وهي ترسلها لنا او الاتصال من خلالك اذا مايعجبك الاول مع انه ضروري 
فهد..قلت لها 
نواف..بصراحه لما سألتها عن تخصصها قلت بس قالت الرأي لك ولا لها رأي بعدك
فيصل..بصراحه حلوه الشغله وياليت اطبقها على شركتي بيصير شئ حلو وخصوصا انهم ناس نثق فيهم
نواف فكرتك حلوه بطبقها بس بشوف احد نثق فيه اول 
فهد..خير ان شاء الله خلني افكر 
نواف..اوكي خلونا نقوم نشوف وين الشباب

البنات تفرقوا العنود ظلت هي وعبير الي كانت متوتره وضايق خلقها اما غدير انتبهت لفيصل 
ومشت معه عند سلون ساره ونجلاء واني وخلود راحوا يتمشون ..
نجلاء..خلود ليه ماقلتي لي ان فهد مايحب تركبون دباب 
خلود..يعني حمد بيوافق 
نجلاء..ههههههه لا طبعا بس خفت لما قال احش رجولكم
ساره..احلفي قال كذا 
نجلاء..عادي حبوبتي اذا جلستب مع حمد بتسمعين الكلام الحلوو
اماني..الظاهر سمعتها اليوم والله شكل حمد يحبها 
نجلاء..حمد واضح انه يحب ساره وهذا كلنا نعرفه اما هو مسكين مايعرف
خلود..ساره والله انتي خبله 
ساره..طيب ياحلوه فيه شخص يناظرمن بعيد وشكله حاقد
خلود..ادري سلطان
اماني..ياسلام اقول حمد معه 
نجلاء ولما قربت منهم..هلا حمد 
حمد..هللا والله شرايكم بالجوو بنات بالله مو حلوو
نجلاء..حلوو
حمد..يعني مبسوطين
خلود..طبعا مادام الواحد براحته وبهالجوو الحلو
سلطان..شدخل الراحه يابنت العم
حمد لستغرب لكنه سكت وخلود التفت على سلطان
خلود..الراحه تعني انك من غير ناس ينكدون عليك الطلعه
سلطان...اهاا ومن هالناس الي انتي مرتاحه منهم 
حمد..اشهد ان الا اله الا الله 
سكت سلطان لانه فهم اشارة حمد وابتعد عنهم 
حمد..خلود يابنت العم مايصير كذا
خلود..ماغلطت
حمد..يمكن المهم لازم نكون اصفى من كذا اوكي فكري زين بكلامي 
نجلاء..حمد بطلبك 
حمد..امري 
نجلاء..بصراحه احنا نبي نلعب وفهد يقول بحش رجولكم
حمد..هههههههههههههههه وايش تلعبون 
نجلاء..احم دباب 
حمد..بالله طيب شرايك تعطيني عباتك واذا لعبتي ارجعي خذيها 
لاول مره من عرف حمد ساره تضحك وبشكل ناعم رغم انه ماعصب على نجلاء لانه يعرفها تمزح بس لما سمع ضحكة ساره انبسط 
حمد..نجلاء الله يعافيك اغلطي كثير خلينا نشوف بنت العم تضحك 
استحت ساره واماني ردت يسرعه..بس وحده من بنات العم 
حمد..اموون ابعدي عني شسالفتك معي 
خلود..السالفه انك كتاب مغتوح
ساره مشت ورجعت وتبعتها اماني وابتسم حمد ..شرايك خلود تقولي لي شقريتي بكتابي
خلود استحت..سوري حمد بس طلعت الكلمه عفويه 
ابتسم حمد وقال .. ولايهمك عن اذنكم 
التفت نجلاء على خلود..ياويك من ساره احرجتيها 
خلود..تبين الجد انا قاصدتها خليها تعيش حبها ليه كذا 
نجلاء..اقول امشي لاتجيبين العيد 

وعلى طاوله جلست العنود وعبير بحالة صمت 
العنود..خلاص عبير تعالي نرجع للجلسه 
عبير..يالله 
قامت عبير والعنود وجلسوا لحالهم بالجلسه ورجع فهد ونواف وصقر وجلسوا العنود استحت وعبير بس فاتحها فهد بموضوع نواف والعنود قامت 

فهد..عبير قالي موضوع الشغل شرايك
عبير..انت شو رأيك 
فهد..ماعندي مانع نواف ولد عمي واثق فيه 
نواف..حلو الكلام يعني اضمن اني ارتاح من الملفات المبعثره 
فهد باابتسامه..خلنا نسمع رأيها 
عبير..مو افقه 
صقر..يالله نواف العشاء عليك عقدت صفقه جديده رابحه 
فهد..لا نبي طلعه معتبره بكرا عليك نواف 
نواف..ابشروا من عيوني ماطلبتوا 

عبير لمحت البنات من بعيد وراحت عندهم اما العنود راحت لسلمان الي كان راكب الخيل ولاانتبهت لفيصل وغدير 
سلمان..عنوده 
العنود..حبيبي انتبه 
غدير..تعالي مابيصير له شئ 
العنود..بسم الله ماانتبهت لك
غدير..ازعجنا وين عنوده تشوفني 
العنود وعينها على سلمان..لايروح بعيد 
فيصل..مابيروح لفه ويرجع 
العنود..لا شلون يلف لحاله 
غدير وسمعت جوال العنود ....العنود بالله مارديتي عليها من متى تتصل 
العنود ارتبكت وطلعت جوالها وقفلته وهالحركه انتبه لها فيصل 
غدير..قولي لها انك مسافره
العنود..مو الحين اذا رجعت كلمتها
غدير..اقول لعنود فاتك كلمتني نجلاء تقول طلبوا من حمد نفس الطلب الي قالته خلود لفهد شرايك اشهدي معي الموقف بطلبه من فيصل ..فيصل مبتسم مو فاهم قصدها 

غدير..فيصل بنلعب بالدبابات 
فيصل ..بس 
غدير..ايه
فيصل ..طيب تعرفين 
غدير استغربت..اكيد اعرف 
فيصل ..مو مشكله 
غدير..صدق فيصل ..؟؟
فيصل ..غدير اذا يرضيك اكون من اشباه الرجال تفضلي 
غدير استحت ..لا وربي فيصل كنا نمزح نعرف انه مستحيل نلعب بمكان عام 
فيصل..غدور احنا مو ضد لعبكم وانتي تعرفين هالشئ لكن لنا دين يحكمنا اول وعادات صح او انا غلطان 
غدير..لا مو غلطان 
العنود وغصب عنها تدخلت..بس احيانا العادات تسيطر على بعض الناس 
فيصل..اوكي لكن ليه نسمح لها اذا تتعارض مع الدين
العنود..المشكله اذا كنا مانقدر نمنعها 
فيصل..عقوا ممكن تعطيني مثال 
العنود..فيصل شوف سلمان راح بعيد
فيصل ومبتسم..تتكلمين وكل تفكيرك معه ولايهمك بروح له 
راح فيصل والتفت غدير على العنود..والله تطورات سوالف بعد
العنود..غصب عني النار ماتحرق الا رجل واطيها لما تكلم عن العادات 
غدير..العنود اقول لك شئ ولاتزعلين 
العنود..قولي 
غدير..فيه سر بحياتك وهو سبب حزنك 
العنود تعالي نرجع
غدير..براحتك العنود بس لاتخلينه يدمرك هالشئ وربي الحزن الي بداخله بنبرة صوتك بنظرة عيونك 
العنود..الله كريم ادعي لي 

وقبل مانتنتهي الطلعه الحلوه التفت ساره على خلود 
ساره..خلوده تشوفين بالبيت اوريك
خلود وتضحك..ساره ليه اللف والدوران حبكم واضح 
ساره..اسكتي الله يخليك لايسمعك احد
خلود..خلاص بس انسي انك تعاتبيني لاني بصراحه مبسوطه لاني عملت كذا 
ساره..هههههههههههه مشاء الله عليك فيك جرأه
خلود..بهالزمن مافيه احد يأخذ لك او يعطيك انتي اتبعي سعادتك 
ساره..بس بضوابط
خلود..الحمد لله دينا حاكمنا صغير وكبير صح
ساره باابتسامه ..صح يالله شكلهم بيمشون

انتهت الطلعه بشكل حلو ومريح للكل لكن وهو راجعين دق جوال فيصل وابتسم وقال 
فيصل..هدوء لو سمحتوا 
فيصل ..الوو
بدور..مساء الورد فيصل 
فيصل..هلا مساء النور 
بدور..لااكون ازعجتك
فيصل..لا ابدا شلونك وعمتي كيفها 
هنا العنود بلحظه حست ان ودها سلمان يسكت حتى تسمع كل كلمه 
فيصل..يكرا اوكي انا بكون موجود ولايهمك 
بدور..تسلم بنتعبك معنا بس انت رجال العيله
فيصل وهو مبتسم..ولايهمك تعبكم راحه سلمي على عمتي وتوصلون بالسلامه 
سكر فيصل 
ام فيصلل..بدور هذي 
فيصل..ايه بكرا المغرب بيوصلون
ام فيصل..يوصلون بالسلامه 
غدير بصوت واطي ..خساره خربت السفره
العنود..لا ليه تخرب عشان بدور
غدير..ماقلت لك تطورات
العنود..اسكتي غدور خلاص ذبحتيني من تلميحك
غدير..ههههههه طيب الايام بينا عنوده 

وصلوا البيت والكل دخل غرفته ينام لانهم تعبانين ماعدا البنات الي ظلوا سهرانين لحد ماتأكدوا ان الكل نايم واخذوا المفتاح الي اصلا من الليل معهم وطلعوا للحوش الخلقي لسيارة فهد ..

نجلاء..بنات هونت خلاص 
العنود..ياجبانه
نجلاء..اخاف اطيح من عينه
غدير..ههههههه اخاف يحش رجولك
عبير..حرام فهد طيب يالله بسرعه لايجي لنا احد 
نجلاء..خلود ماتخاف حطيها انتي 
خلود ..طيب بروح بس خليكم هنا واي صوت تسمعونه اضربوا باب المطبخ وانا اتصرف 
ساره..والله انا خفت
اماني..وانتي من متى ماتخافين 
ساره..وربي اني ميته احس الموضوع بينكشف 
خلود نزلت الدرج ..ادعوا لي 
وقفوا البنات ينتظروها وفتحت السياره وحطت الهديه وهي راجعه ومن غير شال كان على اكتافها 
صرخت والكل خاف ..
الجزء العشرون ..



صرخت خلود وكل البنات خافوا وبسرعه تغطت عبير وسحبت غدير ونزلت لها اما خلود ارتبكت لما شافت الظل وبسرعه تغطت بعد ماعرفت الي جاي بأتجاهها وهو عاقد حواجبه 
نواف ..شعندك يابنت العم 
خلود وهي مرتبكه ....خوفتني نواف 
نواف ومازال مستغرب..انا حسيت بصوت وطلعت اشوف من فيه 
وصلت عبير..حصلتي الخاتم خلود ..هلا نواف 
نواف والتفت عليها..هلا شسالفتكم على هالفجر 
غدير..على بالنا كلكم نايمين قلنا نطلع ندور خاتم عبير تقول ماحصلته 
نواف ولاهو مقتنع..ومايصلح تنتظرون لصبح بدل ماتطلون هالوقت 
عبير وهي متوتره لانه نواف بالذات ....عادي تونا بعدين احنا بالبيت 
نواف ..صح هو عادي لكن ماعلينا الحين حصلتي الخاتم ياخلود
خلود وهي ترتجف من الخوف ..لا 
نواف..خلاص ادخلوا والصبح يصير خير 
عبير..مو مهم دام ماحصلته خلود خلاص 
نواف..الحين طالعين بالليل عشان خاتم والحين مو مهم 
عبير..لا مااقصد يعني بنقول للخدامات يدورونه الصبح 
خلود..انا بدخل 
غدير..كلنا بدخل واسفين اذا ازعجناك 
نواف من غير اي تعبير..حصل خير 
دخلت خلود وغدير وعبير وبمجرد ماوصلوا لصاله التفتت خلود تدور نجلاء وحصلتها جالسه وشكلها مو طبيعي 
خلود..ياجبانه ليه رحتي وتركتيني ..؟؟
نجلاء بخوف ..خلود حرام انا وقف قلبي لما صرختي قلت بس هذا حمد والله خفت 
عبير..الله يااخذ العدو نواف كلامنا مادخل عليه وشكله شك فينا 
غدير..ياخوفي مايقول لهم بكرا وربي مابيتركني فيصل الا اذا عرف السالفه 
نجلاء..غديروه لو يعذبك لاتقولين 
ساره..بس انتي وياها ازعجتونا خلاص نواف ماهو خبل يروح يقول بعدين عادي لو طلعتوا بهالوقت بس لانكم ماتعودتوا المهم عبوره قولي لنا شقال لك 
عبير وتبتسم..ياعيني عالرايقه ساره بيجي يوم واذبحك
ساره..هههههههههههههههه
اماني وتتلفت ..وين العنود..؟
غدير..صحى سلوم وراحت عنده خافت يفضحنا 
اماني..خلاص انا بروح انام تعبت يالله تصبحون على خير 
الكل راح لغرفته ينام بعد هالتوتر الي مر عليهم ..

الساعه عشره الكل كان صاحي لانهم نايمين بدري اجتمعو البنات بغرفة من غرفهم وجلست نجلاء بحالة توتر وخوف والكل يعلق ويضحك عليها 
نجلاء..خلاص بنات الحين لازم اتطمن انه شافها لحاله لان اذا شافها حمد بتكون مصيبه لانه لبعرف خطي ..
ساره..شاطره ليه ماخليتي احد يكتبها بدالك
نجلاء..راح عن بالي 
خلود وبصوت عالي ...عندي فكره 
الكل..قولي 
خلود..تتصل عبير على فهد وتقول له عن سالفة الخاتم وتقوله يشوف سيارته واكيد بيحصل الهديه 
عبير..لا والله عشان يعرف اني متفقه مع نجلاء 
نجلاء..احلفي عبور الحين انا سويت جريمه قومي يالله مافي غير هالحل 
اماني..اصلا اخوك بيتوقع انكم تعرفون عادي يالله اتصلي 
عبير ..طيب بنزل اكلمه من تحت ويالله الفطور جاهز 
طلعوا البنات من الغرف ماعدا خلود واماني
اماني..يالله خلود 
خلود..طيب ثواني 
اماني...اوكي انا بنزل 
خلود..اوكي 
طلعت اماني واخذت خلود روايه ونزلت حتى تقراها بعد الفطور طلعت وسكرت الباب وتوها بتنزل الا انفتح الباب وطلع سلطان 
سلطان..السلام عليكم
خلود..وعليكم السلام 
مشت خلود بتنزل اما سلطان وقف مكانه لانه ماتوقعها خلود لما سلم وانقهر عالصبح 
سلطان..الله لايهينك قولي للخدامه تطلع لي قهوه بالغرفه
خلود من غير نفس ..طيب 
سلطان..اذا ماتحبين براحتك
خلود..عادي 
سلطان..عموما شكرا يابنت العم عالاسلوب الحلو
خلود..خلي هاليوم يعدي حلو عن اذنك
سلطان..الحلا ماهو باليوم 
خلود مافهمت عليه..عن اذنك 
نزلت خلود وضحك سلطان لانه حتى هو مو فاهم بس حب يستفزها تركها ونزل اصلا ماكان يحتاج قهوه بس حب ينرفزها ..
يعد الفطور جلست بالمجلس العمه لطيفه لحالها واستغربت ام فهد وراحت لها ..
ام فهد..شفيك ياام صقر ..؟؟
ام صقر..والله ياام فهد بقلبي كلام كثير ودي اقوله لكن اخاف 
ام فهد..من ايش تخافين 
ام صقر..ام فهد انتي شفتي مني شئ ماهو قليل وحتى بناتك وحتى بنات اخوي شوق ونجلاء والله يعلم اني ندمانه واختي الله يهديها اثرت علي بس الحمدلله بعد الي شفته تغيرت والله يخلي لي عيالي يارب 
ام فهد..اذكري الله ام صقر والي فات مات والله يسامح الجميع 
ام صقر..والله انا غامضيني عيالي الكل يجاملني لاني عمتهم بس عيالي ياام فهد صقر الي يقول اخطبي لي وحده من بنات عمي وسلطان الي ترك شغله حتى يشوف عيال عمه اخاف ياام فهد من عيال اخواني يصدوهم بسبب افعالي 
ام فهد..ياام صقر الحمد لله العيال فاهمين ومتعلمين ويعرفون ان عيالك مالهم ذنب وانتي تغيرتي وهذا واضح اذكري الله وصقر فيه الخير والنعم فيه ولاهم برادينه عشان شئ انتهى 
ام صقر..الله يسمع منك ياام فهد 
طلعت ام فهد وتركت ام صقر لحالها ترتاح شوي..

اما البنات اجتمعوا عند التيلفون وقامت عبير تكلم فهد وقالت له وطلع يشوف سيارته ونجلاء وخلود واماني مع الشباك يناظرونه ..اول شئ فتح الباب الخلفي ولاحصل شئ بعدها فتح الباب الامامي وركب ورفع الهديه ..قلب العلبه وفتحها وطوال الوقت وهو عاقد حواجبه 
نجلاء..اقول اخوك ليه كذا خفت 
خلود..ههههههه انتظري مابعد شاف الورقه 
نجلاء..ههههههههههههههه ياحظي ابتسم اخيرا شفت ابتسامته 
خلود..شكلك القلم عجبه ..
نجلاء ..اسكتي خليني اتأمل 
خلود..تأملي لحالك يالله امون 
رجعت اماني وخلود عند البنات وتركوا نجلاء بعالمها مسافره مع فهد الي ابتسم لما قراء الورقه ..

العنود دخلت غرفتها واتصلت بنوف وتكلمت معها شوي بعدها طلعت ونادت ام فيصل لغرفتها والكل استغرب ..
العنود..خالتي احمد ذبحني يقول لاتتوقعين انك بعيده بتركك اسلوبي كان حلو معك والحين وقت الجد لك ساعه اذا مارديتي ياويلك مني راح تعرفين من يكون احمد ..
ام فيصل..العنود يابنتي اسمعيني وافهميني زين انا لما قلتي لي عن سالفة احمد ورفضتي اني اقول لفيصل وافقت اول شئ لان هذا طلبك وقلت نصبر شوي وثاني شئ فيصل انتي ماتعرفينه اذا عصب انا مااستغرب يذبح احمد العنود للحين ماشفتي الوجه الثاني لفيصل ماعرفتيه لو سألتي غدير او ساره عن فيصل شلون يتصرف لو احد يهين احد منهم بشكل غير مباشر راح تعرفين ليه انا ترددت اني اقوله فيصل اذا عصب مايشوف دربه وهذا الي خوفني خفت على فيصل وقلت البنت متربيه واخلاقها طيبه واحمد بيمل وتركها لكن الظاهر اني غلطانه ولازم اتصرف الحين ..كنت ناويه مثل مااعمل مع كل الي يصير لبناتي اقول لمحمد او اسكت لحد ماينتهي الموضوع لكن الظاهر حتى محمد مابينفع لاني اعرفه مابيرضى على فيصل مايعرف الي صار وبيقوله ولابرضاها على ولدي الكبير اني تعديته وعلمت محمد 
العنود خافت بعد كلام ام فيصل..خالتي انا عندي حل بقطع جوالي وخلاص 
ام فيصل..لا يالعنود فكرت فيها لكن البنات بيسألون ليه قطعتي رقمك شوفي يالعنود احنا بالطايف بعدين عن احمد لكذا هذا الوقت المناسب اني اقول لفيصل وهو يتصرف معه من هنا يشوف له احد بالاتصالات يتصرف معه 
العنود بخوف..خالتي بس انا خايفه 
ام فيصل ..العنود عطيني جوالك واجلسي بغرفتك وانا بكلم فيصل بغرفتي حتى مااحد يعرف 
العنود..ان شاء الله 

طلعت ام فيصل واتصلت على فيصل ودخل غرفتها اما العنود جلست بغرفتها وهي بتموت من الخوف ..

غدير..شسالفه ..؟؟
عبير..مااعرف يمكن عمتي حصه مابتجي 
نجلاء..لا العنود مالها دخل بعمتي حصه 
ساره..بعدين باقي ساعتين على وصول عمتي حصه يعني لاتفرحون كثير 

بالغرفه عند ام فيصل وفيصل ..
فيصل..امري الغاليه 
ام فيصل..اسمعني بهدوء فيصل وتذكر اننا ببيت كل عيال عمك وبناتهم فيه 
فيصل وعاقد حواجبه..خير يمه شفيه
ام فيصل وتأشر على يدها بالجوال ..هذا جوال العنود 
فيصل..طيب 
ام فيصل ..العنود يجي جوالها ازعاج من فتره 
فيصل وعاقد حواجبه ..وبعدين
ام فيصل ..بأقرا الرسايل 
" لو انتي باخر الدنيا بظل احبك يالعنود"
" حني على قلبي يالعنود "
" العنود لاتتوقعين انك بتعيشين مرتاحه مع احد غيري قلت لك نكون اصدقاء "
فيصل ماقدر يسمع اكثر وقاطع امه ..يمه هذا يعرف العنود وضحي السالفه 
فيصل..اسمع هالرساله اول لاتتوقعين انك بعيده بتركك اسلوبي كان حلو معك والحين وقت الجد لك ساعه اذا مارديتي ياويلك مني راح تعرفين من يكون احمد ..
فيصل وبصوت عالي ..احمد
ام فيصل ..احمد ولد جيرانا له شهور من بعد سالفة الخطبه وهو ذابحها رسايل واتصالات 
فيصل وبصوت عالي . شهور شهور يمه .ليييه ياام فيصل مامليت عينكم ليه تتركون اسلم عليهم شهور وهو يخوني 
ليه يمه
ام فيصل وتقاطعه ..خفت يمه عليك 
فيصل وبصوت اعلى ..لا باام فيصل لو لي مكانه او عادتني رجال ماقلتي خفت لو لي هيبه ماقالتي خفت 
خساره يمه صغرتيني قدام نفسي خليتيني مااسوى هالجزمه خساره يمه خساره توقعتك عادتني رجال لكن سلوم الظاهر بنظرك 
ام فيصل وبتغير الموضوع ..هددها يخليها تبوس رجله قبل والحين رجع يهددها 
فيصل وبصرخه اهتز كل البيت منها ..الحقييير انا اوريك فيه 
فتح الباب وطلع ام فيصل تركض الكل وقف وخاف طلع فتح الباب وشغل سيارته لكن فهد الي كان توه قافل سيارته تدارك الموقف وفتح الباب وركب مع فيصل وطلع بفيصل بسرعه خياليه خلت امه تطيح عند الباب وهي منهاره 
وكل العيال طلعوا 
ام فيصل..روحوا شوفوه لايروح
غدير دخلت امها المنهاره من الصياح غرفتها 
حمد..احد يقول لنا السالفه ومن غير صياح 
نجلاء..مانعرف ياحمد دخل فيصل وخالتي للغرفه بعدين طلع معصب 
نواف..كان يقول انا اوريه الحقير من يقصد
صقر..مو معقوله انتم وين 
ام صقر..وين ساره او غدير اماني يقولون لنا 
عبير..الخبر كله عند العنود بدخل اشوفها 
حمد..بسرعه عبير لازم نعر ف الموضوع 
دخلت عبير وحصلت العنود منهاره وتصيح ولارضت تنطق بحرف واحد اما ام فيصل كانت بغرفتها والكل دخل عندها 
صقر..تطمني ياخالتي مابيكون الا الخير 
حمد كان يحاول يتصل على فيصل وفهد ..الو فهد طمنا 
فهد..حمد انا مع فيصل ماسكين خط الرياض 
حمد بصوت عالي..راجعين لرياض 
فهد..اسمعني مو وقته الحين انا معه لاتنسون عمتي وطمنوا خالتي فيصل مافيه شئ وبكرا بنكون عندكم 
حمد..فهد اول ماتقدر تكلم بعيد عنه تكلم تقول لي الموضوع 
فهد..خير ان شاء الله 

ام فيصل وهي تصيح ....رجع لرياض
حمد..خالتي تطمني معه فهد وبكرا بيرجعون 
ام فيصل ..نادي لي العنود ياغدير 
غدير وتمسح دموعها وتطلع ..والكل طلع وترك ام فيصل ترتاح 
غدير حضنت العنود الي ماصدقت انها حضنتها وبدت تصيح وتقول سامحوني 
غدير..العنود مااحد يعرف الموضوع ولاحتى انا تعالي امي تبي تشوفك
العنود ..لا مااقدر استحي احط عيني بعينها 
دخلت ساره واماني وحاولوا مع العنود لحد مارضت وطلعت معهم اول مادخلت غرفة ام فيصل الكل طللع وجلست العنود تصيح هي وام فيصل ..
العنود..سامحيني ياخالتي ماتوقعت يصير كذا 
ام فيصل..يابنتي انتي مالك ذنب بس هذا فيصل ولد بطني وهذا الي انا خايفه منه صار والله يستر 
العنود..خالتي وينه الحين 
ام فيصل..رجع لرياض 
شهقت العنود وبدت تصيح من جديد وطلعت غرفتها وحاولوا يهدونها البنات اما ام فيصل اتصلت بفهد وطلبت تكلم فيصل لكنه رفض ..
البيت توتر والكل كانت حالته مو تمام اغلب البنات طلعوا لغرفهم اما العنود قفلت غرفتها ولاطلعت منها وغدير جلست عند امها 
ام فيصل..غدير عمتك حصه بتوصل ماابي تحس بشئ روحي قولي للعنود تنقل اغراضها فوق عمتك ماتقدر تطلع الدرج ولاله داعي تغلط عالبنت الحين وخواتك قولي لهم مايبينون شئ 
غدير..ان شاء الله بس اذا سألت عن فيصل 
ام فيصل..عطيني جوالي واتصلي على سعد 
غدير..على سعد ليه 
ام فيصل ..الحين تعرفين 
اتصلت غدير على سعد واعطت امها الجوال 
ام فيصل..السلام عليكم هلا ولدي 
سعد..وعليكم السلام هلا خالتي شلونك
ام فيصل ..بخير اقول سعد فيصل رجع لرياض 
سعد..ليه غريبه ماقال لي 
ام فيصل..الله يستر ويوصل بالسلامه ابيك تكلمه وتهديه انا عارفه انه مابيتكلم مع غيرك
سعد..طمنيني خالتي شغلتي بالي ايش صاير
ام فيصل..صارت مشكله بس فيصل وتعرف اذا عصب مايعرف من يكلم 
سعد..ولايهمك بكلمه الحين
ام فيصل..قافل جواله اتصل على فهد هو معه
سعد..ان شاء الله ارتاحي وانا بطمنك خالتي 
ام فيصل..الله يعافيك مع السلامه 
سعد ..مع السلامه 

طلعت غدير بعد مافهمت م امها ايش تبي من سعد وراحت تساعد العنود ونقلت اغراضها بغرفة ساره واماني راحت مع خلود وغدير ..
ساره..خلاص العنود ان شاء الله مابيصير الا كل خير 
العنود..ان شاء الله 
ساره..انا بروح موعدي الحين 
العنود..مع مين 
ساره..مع خالتي ام نواف امي تعبانه ماتقدر 
العنود..اوكي الله معك 


طلعت ساره وتركت العنود الي طفت الانوار وجلست تصيح بهدوء 

حمد وصقر راحوا للمطار يستقبلون عمتهم وبنتها الي انصدمت لما ماحصلت فيصل 
العمه حصه..وين فيصل اجل
حمد..افا احنا مانكفي ياعمه
العمه حصه..إلا بس اسأل
صقر..عنده شغل ضروري راح لرياض
بدور بسرعه..يعني مو مكمل الاجازه بالطايف 
حمد من غير نفس..بكرا او بعده راجع 
بدور ورجعت لها الابتسامه الي نرفزت حمد وكان وده يذبحها ركبوا وصلوا للبيت حست العمه ان الجو مكهرب لكن سكتت ماقالت شئ 
العمه حصه..اجل خالتك اماني لحالها بالبيت بالرياض 
ام فيصل..لا معنا بس تعبانه شوي ونايمه 
حصه..ايه الله يشفيها
بدور..انا تعبانه بدخل انا عن اذنكم

اما على خط الرياض فيصل كان معصب وواصله معه ساعه يفتح الجوال وساعه يقفله اما فهد ا حترم صمته ولاحب يضايقه وفجأه اتصل سعد 
فهد..هلا والله 
سعد..هلا فهد شلونك
فهد..الحمد لله 
سعد..هههههههههه الله يعينك عليه 
فهد..ايه والله
سعد..كيفه الحين نار او هادي 
فهد..لا للحين 
سعد..عطني اكلمه 
فهد..فيصل سعد بيكلمك 
فيصل..قوله شوي افتح جوالي واكلمه 
قال فهد لسعد وقف حتى يرتاح شوي ويعطي فيصل فرصه يكلم سعد 
فهد..بدخل اخذ لي شئ اشربه اطلب لك شئ
فيصل..لا
راح فهد واتصل على حمد 
حمد..هلا فهد طمني
فهد..حمد شئ عمري ماتصورته طوال الوقت وهو يسب ويلعن 
حمد..على مين
فهد..ماعرف سألته اول شئ ولارد ولاسألته بعدها 
حمد..بصراحه انا لما سمعت صرخته انصدمت ماتخيلت فيصل يكون كذا
فهد..ههههههههههه لو سامع الي سمعته وربي تقول شخص ثاني ماهو فيصل 
حمد..الحين وينكم
فهد..باقي لنا ساعتين ونوصل لرياض بس قلت اوقف ارتاح واخليه يكلم سعد الا من قال لسعد اننا راجعين 
حمد استغرب..مااعرف 
فهد..المهم اخليك الحين وطمن خالتي عليه 
حمد..اوكي اذا وصلت عطنا خبر يالله مع السلامه

من بعيد انتبه فهد لفيصل نزل من السياره وتركه لحاله فيصل فتح جواله واتصل بسعد
سعد..هلا
فيصل..هلا
سعد..يااخي شصار عشان تمسك خط الرياض وتترك امك بهالحاله
فيصل..سعد لاتجلس تفتح لي محاظره لااطلع كل الي فيني عليك
سعد..ماعندي مانع بس شفيك 
فيصل..صعب اشرح لك لكن بداخلي غضب لو ماطلعته عليه وربي ان يحرقني ويذبحني من القهر
سعد..لاحول ولاقوة الا بالله ليه كل هذا ومن هو 
فيصل..سعد حدود الساعتين واكون بالشركه انتظرني اوكي
سعد..بعقلك تبيني انتظر ساعتين قولي ايش الموضوع بعدين الوقت متأخر أي شركه 
فيصل..سعد خلاص بعد ساعتين بالشركه مع السلامه 
قفل فيصل من سعد وقفل جواله ورجع يكمل مشواره مع فهد بحالة غضب متصاعد الى ان وصل لشركه كان سعد باانتظارهم سلم عليهم واستأذن فهد لانه حب يعطيهم فرصه يأخذون راحتهم وطلع للبيت يرتاح .. ودخل فيصل وسعد مكتب فيصل لكنه استأذن ثواني يرجع وتغافل الكل وطلع من الشركه لكن هالحركه ماعدت على سعد وعرف انه مارجع من الطايف وبهالحاله الا لشئ كبير واتصل بسرعه على ام فيصل 

سعد..هلا خالتي مامعي وقت وين فيصل احصله طلع من الكتب وين احصله وليه رجع 
ام فيصل وبدت تصيح..روح لبيتنا بسرعه لايذبح الولد
سعد..اي ولد
ام فيصل..احمد ولد جيرانا مزعج العنود روح ياولدي
سعد واتضح الموضوع قفل بسرعه وطلع

بالطايف الجو كان مشحون الكل بداخله خوف وقلق ام فيصل دخلت غرفتها بدري والعنود من العصر ماطلعت اما سلوم حاولت اماني تسليه حتى ينسى الي صار غدير محتاره وساره رجعت من المستشفى تعبانه ..والكل بوضع مايريح ابدا ..

نجلاء..غدير روحي تطمني على خالتي 
اماني..انا بروح لها 
طلعت اماني اما غدير راحت للعنود الي كانت بحاله حزن تقطع القلب 
غدير..العنود وبعدين 
العنود وتمسح دموعها..غدير خليني بحالي 
غدير..لا العنود انتي بمكانه ساره واماني كيف تطلبين مني اتركك متى بتفهمين ااننا اهل 
العنود..غدير كنت خايفه والي خايفه منه صار 
غدير..مابطالبك تقولين ايش الي صار بس حرام ارحمي نفسك واذا على فيصل لاتهتمين 
العنود..تصورت انه يعصب اذا عرف وخفت لكن بهالشكل ولاواحد بالميه تصورته 
غدير..فيصل يعصب لكن قلبه طيب
العنود..آه ياغدير من دخلت بيتكم وانا اعاني اتألم اتعذب احسن بنار بداخلي رغم انكم اعطيتوني الحب والحنان صرتوا خوات لي وامكم امي غدير رغم كل هذا الغربه كانت بداخلي ماقدرت اقول لفيصل ان احمد يهددني ماقدرت اقوله ان احمد ولد جيرانكم ذبحني اهانات ماقدرت ولما حسيت اني تعبت حضنتني خالتي شالت هم كبير من صدري لما عرفت بالموضوع توقعته يوم عشر شهر وينتهي لكن للأسف كل ماله ويزيد خالتي قالت تعطي فيصل خبر رفضت من غير سبب مقنع اقوله لها ماابي فيصل يعرف اني ضعيفه او مهانه ماابي فيصل يتخيل كيف كانت حياة اماني وسلمان مع بنت معرضه للاهانه بأي وقت ولاهي قادره تدافع عن نفسها ماتحملت نظرة احتقار من عينه او رحمه ماتحملت انه ممكن ينتقدني او يراقب تصرفاتي عجبتني نظرة الاحترام الي شفتها بعيونه نبرة التقدير بكلامه حبيت صورتي بعيونه انسانه قويه قادره تتجاوز كل الازمات رغم اني انسانه هشه محطمه من الداخل طفوله معذبه ومراهقه مقتوله وشباب مهان صعب تتخيلين طفله تضرب وتعاقب على ذنب ماارتكبته ورغم هذا تتحمل وتجبر نفسها على الاحترام ..مؤلم انك تشوفي بنت مراهقه ممنوعه من الاحساس الطبيعي لها ..آه ياغدير لو تعرفين قلبي شكثر تعذب لو تعرفين كم ليله مرت علي وانا ادعي ربي اني اكون قد الحمل والامانه كم ليله وانا خايفه وحاضنه اماني وسلمان احاول اعطيهم بعض الحنان الي انحرمت منه آه على 23 سنه ضاعت مابين دمعه والم حزن وقهر عذاب وصبر وبعد كل هذا اشوف لمسة حنان من خالتي لهفة سؤال من خواتي نظرة احترام من فيصل كلمة اخو صادقه من محمد ماقدرت احطم كل هذا بلحظه ماقدرت اقول لكم اني بمجرد مادخلت بيتكم صرت صيد سهل لولد جيرانكم مااحد بيصدقني لانكم ماتعرفوني وتعرفوه هو لانه جاركم ولاعمره تعرض لكم ماكان ممكن فيصل او انتم تفكرون مثل دنائة تفكيره اني يتيمه يعني انسانه رخيصه ..ماقدرت تكمل العنود رحعت تصيح وحضنتها غدير

غدير..خلاص عنوده هدي اعصابك حبيبتي يعني الي فهمته ان فيصل عرف بالموضوع لكذا عصب 
العنود..عرف خالتي قالت انا بالطايف وهذا وقت مناسب تقول له لانه بعيد عن الحقيراحمد
بعدين العنود تفكيركك المفروض مايكون كذا فيصل انسان كبير وفام مو معقول مابيصدقك ويصدق احمد الي رفضه لما تقدم لك لان سمعته مو كويسه العنود المفروض اول ماحسيتي باازعاج على طول قلتي لفيصل حتى يعلم هالشخص قدره لكن انتي ساهمت بشكل او بااخر ان احمد يتمادى عليك ويهينك مافيه احد يقدر يهينا الا اذا احنا سمحنا 

العنود..لا غدير لاتظلميني انا الله يعلم بحالي وظروفي بنت تنام ببيت من غير اي احساس بالامان بنت تخلص كل شغلها من غير اي صدر حنون ترتمي عليه ادخل وزاره وطلع من مستشفى ادخل مكتب واطلع من مكان اخر لك تتخيلين لما سواق يعمب حادث انا ايش وضعي كيف بدخل المرور وكيف بخلص الموضوع بكل مره اضطر اطلب احد من الجيران وبكل لحظه اما اشوف نظره احترام ورحمه واحيانا اشوف نظره خبيثه مثل نظرة احمد غدير الي عشته بطفولتي ماهو سهل حرام لاتظلموني لما حبيت احافظ على نظرة الاحترام والتقدير والاعجاب من فيصل ..

غدير باابتسامه..امي توقعت رد فعل فيصل لكذا هي مو خايفه من رجعته لرياض لكن خايفه من تصرفه هناك
العنود..غدير ليه كلكم ماتفاجأتوا من رد فعله
غدير..فيصل محترم طيب حنون لكن اذا عصب ولد ابوه يكلمه والي ماتعرفينه انه يمووت ولايشوف احد منا مهان زمان واحد تعرض لساره وكنا بجده عالبحر شوي والولد يروح بين ايدينه وكل الي قاله بعد ماانتهى الموضوع ماارضى احد ينظر لخواتي نظره اهانه او يفكر مجرد تفكير بكذا بعدها امي كانت تتجنب تقول له شئ محمد دائما يتصرف ويغطي الموضوع لان فيصل مايعرف امه من ابوه اذا صار كذا 
العنود..ليت خالتي قالت لمحمد 
غدير..العنود امي لو كانت متوقعه ان الموضوع بسيط كان اجلته وقالت لمحمد لكن امي عارفه ان الموضوع يحتاج فيصل انتي لاتخافين فيصل وصل الرياض الحين وامي كلمت سعد وطمنها انتي هدي اعصابك ..

بالرياض فيصل وصل لبيت جارهم ابو احمد ونزل وبداخله غضب يحرق ديره كامله ودق الجرس ولاحتى عمل حساب الوقت فتح له احمد ومن غير اي تفكير عطاه فيصل كف من قوته مالت احمد بجسمه على الباب 
فيصل ويمسكه مع ثوبه..يالحقير يالنذل يالواطي 
احمد ويحاول يرد عليه ويعلى صوتهم ويطلع ابو احمد بلحظة وصول سعد الي بسرعه حاولوا يفكوهم 
ابواحمد..خير ياولدي شفيكم
فيصل ونفسه منقطع ..هالحقير ولدك ضاقت عليه الوسيعه من البنات الي مثله وبدأ يخون جاار
احمد ويمسح الدم الي بوجهه...ههههههههه يعني جاي ياروميو من سفرك عشان اخذت خويتك 
فيصل واستفزته الكلمه وبكل قوته ابعد سعد وانهال على احمد ضرب وبدأ عراك باليدين والكلام ولولا الله ثم وجود سعد كان راح احمد بين يدين فيصل 
احمد..ابعد لانها رفضتك وفضلتني
ومسكه فيصل من عند رقبته..اسمعني يالواطي اذا سمعت انك مفكر مجرد تفكير والله ثم والله لامسح اسمك من الوجود وتعرفنيي احمد لاخليك تندم على اليوم الي انولدت فيه 
ابعده سعد ولما حاول احمد يتكلم سكته كف من ابوه 
ام احمد..اطلع لابارك الله فيك من ولد اطلع وطيت راسي الله يأخذك وافتك منك انقلع عن وجهي اشوف 
احمد..وهو ماشي..انا او انت يافيصل حقدي عليك من سنين وراح ارد ضربتك بعشر 
فيصل وبصوت عالي ..اعلى مابخيلك اركبه انت واطي والواطي مايستغرب عليه شئ والي مايعرف الله مااستغرب عليه تصرفاتك بالحقير 
راح احمد وفيصل يغلي من قهره 
ابو احمد..امسحها بوجهي ياولدي سامحني 
وبتصرف اذهل سعد حب فيصل راس ابو احمد..ياعمي انت الي سامحني لاني مااحترمت وجودك بس غصب عني 
ابو احمد ..الله يلوم الي يلومك ياولدي والله خجلان منك 
فيصل..اسمح لي ياعمي عن ذنك 
راح فيصل وسعد للبيت وبكل قوته فيصل ارتمى عالكنبه 
سعد..اصفق لك الحين يعني هالحقير يستاهل انك تضيع عمرك عشان لو مات الولد بين ايدينك من بيفيدك 
فيصل وبصوت عالي..بيفيدني اني اخذت حقي منه تعرف شلون اشوفه كل يوم وهو غدار حقير تعرف شكثر استغفلني تعرف
سعد..فيصل بس خلاص هدي شوي التفاهم كذا مايصير 
وبكل قوته رمى الجوال عالجدار لحد ماانكشر عشر كسر..لو قريت الي انا قريته كان قلت اروح اعدام ولااسكت عن هذا 
سعد وحاول يكون هادي شوي ..اوكي اوكي الحين اطلع اخذ لك دش بليييز فيصل كذا ماتقدر حتى تفكر 
طلع فيصل من غير مايرد اما سعد طلع جاب لهم اكل ورجع بعد ماكلم فهد وطمنه وقال له انهم حجز لهم بكرا المغرب لطايف تطمن فهد وقال انه بينام لانه تعبان لكنه طلع لشباب بس حب يتركهم براحتهم ..

نزل فيصل وحصل سعد ينتظره جلس من غير كلام واوضح انه مازال معصب 
سعد..فيصل اهلك امك اتصل طمنهم 
ناظر فيصل ساعته وفتح جواله واتصل ..
غدير ..العنود فيصل برد عليه 
غدير..الووهلا فيصل
فيصل..هلا غدير كيفكم
غدير..الحمد لله انت شلونك
فيصل ..تمام امي شلونها 
غدير..تطمن امي مافيها الا العافيه بس قلقانه عليك
فيصل..طمنيها وبكرا ان شاء الله انا راجع 
غدير وبترجي ..فيصل كلمها انت
فيصل..مااقدر غدير مع السلامه 

العنود وبلهفه ...شقال 
غدير..صوته معصب رفض يكلم امي بس يقول بكرا بيرجع 
العنود نزلت دموعها من جديد وغدير شاركتها لانه اول مره فيصل يقسى على امه ..

سعد..الحين بفهم الموضوع ممكن انا عرفت ان احمد يزعج العنود 
فيصل وتوه يتذكر..الا صدق من قالك عن الموضوع 
سعد باابتسامه..ومن غيرها الي ماتنام الا اذا رجعت ولاترتاح الا اذا ابتسمت ولا تبكي الا اذا تعبت من غيرها الي عانت وتعبت وتحملت عشانك ام فيصل 
غمض فيصل عيونه وكأنه يتذكر الي صار ودموع امه وبسرعه طلع جواله وارسل لها رساله 
" ماعاش فيصل لانه نزل دمعه من عينك اعذريني مابقدر اسمع صوتك وبكرا بكون قدامك اضربيني عاتبيني لو بغيتي تهينيني يااغلى من الغلا سامحيني " 
ام فيصل قرت الرساله وصاحت وطلعت للعنود بعد ماارتاحت من رسالت فيصل

فتحت الباب وحصلت كل البنات مجتمعين 
ام فيصل ..مشاء الله مابعد نمتوا 
الكل ابتسم وحضنها اماني ام فيصل..هلا والله نورت الغرفه ياخالتي 
ام فيصل وتبتسم..خلاص بنات انسوا الي صار ههههههههههه فيصل هذا هو اذا عصب بس مابتتكرر الا وين العنود
عبير..ماطلعت من غرفتها 
غدير..حاولت الغاليه معها بس ماوافقت 
التفت ام فيصل وحصلت ساره نايمه وشكلها تعبانه وراحت لها ..شفيها 
غدير..يمه مافيها شئ دلع بنات 
ابتسمت ام فيصل وحبت جبين ساره وراحت للعنود وبالغصب جابتها عند البنات ونزلت تنام وترتاح بعد اليوم المشحون ..
بالرياض سعد كان منسجم مع فيصل الي بدأ يهدأ شوي ويحكي الي صار لفيصل 
سعد..غريبه ليه خالتي ماقالت لك من الاول
فيصل..تقول خافت علي
سعد باابتسامه..والله يحق لها اذا هذي تصرفاتك 
فيصل..ماعلينا الحين رقمها بينقطع وبطلع لي رقم بااسمي وبعطيه للعنود
سعد..وبتوافق هي 
فيصل ..غصب عليها توافق 
سعد..ههههههههههه على فكره ماتلاحظ انك مصدق نفسك ترى ماهي اختك 
فيصل ...ياشيخ بس اسكت ترضى ماترضى مايهمني رقمها بقطعه يعني بقطعه 
سعد ..مشكلتك انك انسان غريب اذا عصبت 
فيصل ..المهم انا تعبان بنام الله لايهينك تشتري لي جهاز لاني كسرت جهازها 
سعد..اوامر ثانيه 
فيصل ..لا شكرا
سعد..يالله باي اشوفك بكرا 

طلع سعد واتصل فيصل يفهد 
فهد..هلا والله 
فيصل..هلا فهد شلونك
فهد..تمام انت كيفك الحين
فيصل..سامحني ولد العم تعبتك معي بس مشكلتي هالعصبيه 
فهد..ولايهمك بس لاتعيدها 
فيصل..ههههههههههه ابشر وينك الحين
فهد..بالبيت بنام قال لي سعد حجزنا المغرب 
فيصل..اوكي اذا صحيت تعال لي اوكي 
فهد..اوكي يالله تصبح على خير 
فيصل ..تلاقي خير 
الكل نام وارتاح بعد ليله مليانه تعب وعذاب

وصباح اليوم الثاني بدأ البعض يصحى والبعض مازال نايم اول من صحى سلوم الي لما شاف البسمه على وجه ام فيصل ارتاح وظل يلعب ويضحك ساعه مع ام فهد ومع عمته ام صقر واغلب الوقت لحاله وهالشئ ماعجب العمه لطيفه وسبب لها ازعاج عالصبح حاولت تخوفه لكنه ماعمل لها حسب وظل يلعب وهالشئ نرفزها اكثر واكثر ..
اول من نزل من البنات ساره واماني وتبرعوا يعملون الفطور وليتهم ماعملوا شئ انقلب المطبخ فوق تحت ..بعدها نزلت العنود الي تغير وجه العمه حصه من شافتها سلمت عليها من غير نفس لكن العمه ماعطتها فرصه 
حصه..وينك نايمه وسلمان ازعاجنا ماخلانا نرتاح 
لطيفه..بسم الله عليه ماعمل شئ 
حصه..يعني اكذب 
لطبفه ..محشومه بس لانك ماتعودتي على الصغار 
العنود..ولايهمك الحين اطلعه برا يلعب 
سلوم..لا لا شمس بلعب هنا 
العنود..حبيبي سلوم مايصير عميمه تعبانه 
العمه حصه..يسم الله علي لاتفاولين 
لبعنود ولاردت عليها..تعالي حبيبي نلعب بالمجلس 
حصه..هذا الي يخرب الولد الدلال الزايد 
طلعت العنود ولاردت عليها لكنها دخلت المجلس وحصلتها بنتها بكوب الشاهي تتفرج عالمجله 
سلمت عليها العنود وناظرتها بدور من فوق لتحت والتفتت على سلوم 
بدور..سلووم تعال عندي 
جلس سلوم وجلست العنود 
بدور..من تحب اكثر شئ سلوم
سلوم ويفكر..عنوده 
بدور من غير نفس ..وبعد
سلوم ..امممم خالتي وفيصل بس فيصل زعلان
العنود تقاطعه..سلوم يالله نلعب 
بدور..تبي تكلم فيصل سلوم 
سلوم وفرحانه..شلون 
طلعت جوالها واتصلت والعنود انصدمت بشكل عكس رد فعلها الاصلي على وجهها وهذا اسعد بدور كثير لانها شافت القهر على وجه العنود 
بدور..صبااح الخير هلا فيصل 
فيصل..هلا بدور الحمد الله عالسلامه 
بدور..شلونك 
فيصل..بخير انتم كيف الوضع وشلون الجميع 
بدور بدلع..ولايهمك انا بالف خير تطمن 
العنود ماقدرت فتحت الباب وطلعت اما بدور بعد اسلوب فيصل الرسمي حمدت ربها ان العنود طلعت وخلت سلوم يكلم فيصل وبعدها سكرت وحست انها وصلت رساله اولى للعنود ان فيصل لها وبس ..

بعد الظهر الكل دخل يرتاح شوي وبدور واضح انها تحاول ماتحتك مع البنات كثير اما الشباب فكانوا منعزلين لكن هذا ماعجب العمه حصه وطلبت من سلوم يناديهم عندهم وبما انها ماترضى تكسر خاطر بنتها قالت للبنات اجلسوا عيال عمكم مافيها شئ ..دخلوا الشباب وسلموا 
العمه حصه..شلون شغلك يانواف 
نواف..ماشي حاله الحمد لله 
العمه حصه..شرايك اعطيك فلوس تشغلها لي 
نواف..تأمرين ياعمه 
العمه حصه وعينها على حمد الي واضح انه سرحان مو معهم ..حمد وينك وش تفكر فيه 
حمد..ابد معكم 
العمه حصه..الا صح شلون ساره والقلب ان شاء الله ماعليها خطوره 
اتفاجأت ساره وحتى ام فيصل اما حمد مايعرف ليه حس ان العمه قصدت تجرحها او تضايقه ارتفعت عينه تلقائيا على جهة البنات وكأنه حاب يطمنها 
حمد..ماعليها شر ان شاء الله كل شئ اوكي 
ام فيصل..الحمد لله على كل شئ 
العمه لطيفه..الله يخليها لامها 
قامت ساره وطلعت وهالشئ ضايق حمد وطلعت معها العنود 
العمه حصه..عسى مازعلت 
خلود وبقهر..وليه تزعل ياعمه انتي ماقلتي شئ يزعل ابدا ابدا 
ناظرتها العمه وكأنها فهمت انها تتريق عليها لكنها سكتت عنها والتفتت على ام فهد تسولف معها 
بعدها طلعت عبير وغدير ..ولاظل غير نجلاء وخلود واماني يسولفون مع بعض 
ام فيصل..الله لايهينكم ياعيالي فيه اغراض ابيها تشترونها لي 
سلطان..ابشري ياخالتي 
العمه حصه والتفتت عليه..سلطان زين سمعت صوتك 
سلطان ..انا ياعمه ماشي على قول الرسول عليه الصلاة والسلام قل خيرا او اصمت فماله داعي اقول كلام مافيه خير من باب الكلام 
العمه حصه بصوت واطي ..اعوذ بالله منك للحين 
سمعتها اختها بس ماحبت تزيد النار الي بينها وبين سلطان فسكتت وخلته يطلع اما حمد اخذ صقر وطلع معه بالحديقه 
صقر..ضايقك كلام عمتي صح
حمد..تبي الحق ضايقني كثير ماله داعي هالسؤال وبصراحه انا عارف انه مو من خاطرها او خوف على ساره 
صقر..ادري وهالشئ يخليني اتجنبها كثير بعكس سلطان الي يرد عليها 
حمد..هههههههههه سلطان ماقصر معها 
صقر..الي شافه منها ماهو قليل 
حمد..وايش الي شافه 
صقر..ماهو من حقي احكي عنه لكن من حقي اقول ان عمتي حصه حولت حياتي جحيم وخلتني انقل لرياض بعيد عن امي ومع هذا تعلمت اسامح وانسى واتذكر انها عمتي وبس 
حمد..كفوا والله الا صقر انا سمعت انك بتتزوج صح
صقر باابتسامه..ايه وودي من بنات عمي قلت للوالده 
حمد..الله بوفقك بس ....سكت حمد ماكمل 
صقر باابتسامه..لاتخاف حمد 
حمد ..ههههههههههههه من ايش اخاف 
صقر..ساعات احس اني فاهمك كثير وساعات لا اذا ماخاب ظني انت تحب بنت عمك 
حمد..ههههههههههههههههههه وكيف عرفت 
صقر..بصراحه شكيت امس بس لما شفت اهتمامك وتأكدت اليوم 
حمد..ياشيخ اسكت لاتفضحنا 
صقر..حمد عمتك حصه موجوده لاتخرب عليك اخطبها وارتاح 
حمد..تخرب علي شلون 
صقر..انا مااعرف ايش تعمل لكن قدامك واحد من اثنين ياتخطبها او لاتوضح لاحد انها تعني لك 
حمد..خوفتني صقر
صقر وهو واقف بيروح..الي ذاق عذابها لازم يخاف منها يالله نروح نصلي ونطلع للمطار للعيال 
طلع حمد وهو محتار من كلام صقر الي توهه

بغرفة العنود وساره كانت ساره تصيح والعنود تحاول تقنعها بكلامها 
العنود..سارونه مو احنا قلنا قبل امرض اختبار من الله ولازم مانكون حساسين من ناس غرضهم يجرحونا حبيبتي لازم تكوني قويه وتواجهي تفسك اول يعني انتي عندك القلب المفروض تقولين الحمد لله لانك تتكلمين وتمشين وتضحكين غيرك حتى الاكل بأنابيب سارونه واجهي نفسك وتقبلي مرضك بعدها حياتك بتكون اسهل 
ساره وسكتت..بس قهرتني 
العنود باابتسامه..محامي الدفاع ماقصر 
ابتسمت ساره وسكتت ودخلوا البنات بعدها قالت لهمالعنود على مكالمة بدور لفيصل واستغربوا 
عبير..والله عينها قويه 
نجلاء..بصراحه الي عجبني سلطان سلم على عمتي وهي ولاكأنها موجوده 
غدير..الحين احنا مو عاجبينها لكذا عمتي بدور من جات وهي بالحديقه تستعرض دلالها 
العنود..بسلامتها 
خلود..الحين ماعلينا منها على بالي اكل كيك من يد وحده معنا 
اموون..الله عليك يالله العنود 
العنود..موافقه بشرط خلود تكون معي 
خلود بحزن..ليه حرام انتي تعرفين مااحب المطبخ 
العنود ..هذا شرطي 
خلود بقهر..موافقه 
نجلاء..حلوو بتصل بحمد اقوله يجيب لنا عصير 
ساره وتبتسم وتجلس جنبها ..يالله اتصلي 
نجلاء..كم تدفعين 
ساره ..مابدفع بأخذ السماعه واقوله على الهديه 
نجلاء..والله وانا بقول لبدور تكلم فيصل تقوله انك تحبين حمد
اماني.ههههههههههههههههه حلوه نجول اخاف تنهار البنت اذا قلتي لها اتصلي 
العنود ..يالله بطلع 
طلعت العنود والتفت خلود عالبنات قبل ماتطلع وقالت بصوت واطي 
خلود..قال ايش قال ماتحب فيصل اقول لاتصدقونها 
الكل ضحك على خلود وعلى تصرفات العنود الي بدت تنكشف للكل وخصوصا غدير الي عرفت منها اهمية نظرت فيصل لها ..

بالرياض وبمطار الملك خالد كان فهد وفيصل معهم سعد يوصلهم ينتظرون موعد الرحله 
سعد..فيصل ماابي كل ماعصبت تمسك لي خط الرياض 
فيصل..ههههههههه ولايهمك مابنعيدها 
فهد..لا المره الجايه على حمد والا نواف 
فيصل ..لا وانت الصادق سلطان عشان يجيبها بوجهك 
فهد..ههههههههههه سلطان بزعمك بيركب معك بيعرف انك راجع لرياض وينزل ويخليك 
قطع عليهم صوت مسج وصل لفيصل وابتسم 
سعد ..ياعيني شو هالمسج الي رسم الابتسامه 
فيصل باابتسامه..نغليك يالرياض من غلا واحد فيك ..والا انتي يالرياض مالنا حاجة فيك 
فهد..ايوووه المهم من مين 
فيصل ..لا عاد هذا غير مسموح فيه يالله رحلتنا 
قفل جواله وسلم على سعد وتوجه هو وفهد لطياره ..

بالغرفه اتصلت نجلاء بحمد وطلبت منه يشتري لهم عصير 
حمد..موافق بشرط تذوقونا من الكيك 
نجلاء..لا مايكفي 
حمد..هههههههههه عيني عينك قولي طيب جامليني 
نجلاء..الا اذا فيه احد بيضحي بنصيبه 
حمد..ان شاء الله احد يحن علينا 
نجلاء..بناتاحد بيضحي بنصيب لشباب 
ساره وتهز براسها وضحكت نجلاء وانقهر حمد 
نجلاء..ولايهمك بنفكر 
حمد..نجوول بسألك بس لااحد يحس من الي عندك ساره زعلت من كلام عمتي 
نجلاء ..لا مو كثير 
حمد..اوكي بقول لسلطان يشتري لكم لاني بطلع للمطر يالله مع السلامه 
سكرت نجلاء ونزلوا البنات كلهم للمجلس وجلست معهم بدور الي طوال الوقت وهي تسمع اغاني ولاتسولف معهم ..

بمطار الطايف كان حمد وصقر يسلمون على فيصل وفهد الي توهم واصلين ..

فيصل ..هلا والله سامحونا تعبناكم
صقر..ولايهمك ولد العم 
حمد..بس لاتعيدها 
فهد..ههههههههههههه الا وين سلطان ونواف 
حمد..صقر تعال نرجع عمتي تقول ويم فيصل هذا يقول وين نواف وسلطان يااخي شسالفتكم 
فيصل..ههههههههه اسفين الا شخبار عمتي 
حمد من غير نفس ..ماعليه
فهد..لاحول بدت الحرب 
صقر...بدت والمنتصرع العمه كالعاده
فيصل ..اقول انت وياه شصار 
صقر..ولاشئ كم كلمه معتبره قالتها العمه بشكل او بااخر 
فيصل ..اقول تعالوا نروح يالله 

بامطبخ كانت العنود وخلود ونجلاء سمعوا صوت سلطان ينادي عالخدامه لكنها مو مووده وقريب للباب وطقه ,,
خلود بصوت واطي..لو شفته ذبحته اطلعي نجلاء 
نجلاء فتحت الباب واخذت من سلطان العصير ورجع لكن هالمره انقهر اكثر لان خلود تعمدت تنادي بصوت عالي 
خلود..يالله نجلاء تعالي بسرعه شو هالعطله 
انقهر منه اما خلود هزئتها نجلاء والعنود كانت بحالة صمت تعمل الكيك ..

وصل فيصل وفهد واستقبلهم سلمان اما العنود ظلت بالمطبخ هي ونجلاء وسمعوا صوت فهد يسلم على عمته اما فيصل كان برا يلعب مع سلمان كان متردد كيف يدخل شلون يحط عينه بعين امه شلون يقدر قدام الكل يدخل ولا كأن شئ صار لكن ام فيصل ماسألت عنه طلعت غرفتها والتفت العمه حصه وقالت ..شسالفتكم انتم مخبين علي شئ 
مااحد رد عليها وسكتت اما بدور كانت عينها عالباب باابتسامه كلها انوثه ودلال للي تشجع ودخل اخيرا فيصل ..
فيصل ..السلام عليكم
الجزء الواحد والعشرون ...


وصل فيصل وفهد واستقبلهم سلمان اما العنود ظلت بالمطبخ هي ونجلاء وسمعوا صوت فهد يسلم على عمته اما فيصل كان برا يلعب مع سلمان كان متردد كيف يدخل شلون يحط عينه بعين امه شلون يقدر قدام الكل يدخل ولا كأن شئ صار لكن ام فيصل ماسألت عنه طلعت غرفتها والتفت العمه حصه وقالت ..شسالفتكم انتم مخبين علي شئ 
مااحد رد عليها وسكتت اما بدور كانت عينها عالباب باابتسامه كلها انوثه ودلال للي تشجع ودخل اخيرا فيصل ..
فيصل ..السلام عليكم 
الكل التفت عالباب وردوا السلام دخل فيصل وسلم على عمته وعلى الموجودين لكن قلبه وتفكيره مع ام فيصل الي كانت تنتظره اذا غاب عن البيت ساعه وينها وهو راجع من سفر التفت جهة البنات
فيصل..ساره وين امي 
ساره..بغرفتها 
العمه حصه ..كانت فيه بس لما عرفت انك وصلت دخلت انا احس فيه شئ لايكون متزاعلين 
فيصل وقلبه عوره من كلام عمته ..لا ياعمه ومن يقدر على زعل الغاليه عن اذنكم اسلم عليها 
راح فيصل واستأذن فهد وطلع للغرفه والعمه حصه ماهي هاضمه الموضوع اما بدور حست بتجاهل فيصل لها انها انعطت كف بحياتهل ماتخيلت ممكن تحس بألمه جلست وهي على اعصابها ولاحظت عليها غدير انها مو طبيعيه لكن حتى غدير خايفه من الي بيصير بالغرفه الثانيه

بغرفة أم فيصل كانت جالسه عالأرض لما فتح فيصل الباب لما شاف امه حس أنه قاسي مجرم ماقدر نزل عنها وحب يدها ورأسها 
فيصل..سامحيني يمه ارجوك يمه حاولت اتمالك نفسي لكن ماقدرت حاولت اسكت ماقدرت يمه ارجوك الا انتي مااتحمل اشوفك لا لا ارجوك ياليت فيصل مات ولانزلت دمعه من عيونك 
ام فيصل وهي تصيح حضنته لصدرها..لا لاتقولها يمه الله يخليك لي 
ولأول مره نزلت دموع فيصل وهالشئ حسس امه انه فيصل الطفل الي كان يصيح بغرفته لما تزعل او يضربها ابوه.. الطفل الي يصيح بسريره لما يعتقد انها نامت واذا تسأله يقول ليه ابوي مايجي المدرسه.. حسته فيصل ولدها الحنون الي مايرضى يشوف الحزن بعيونها.. فيصل الرجال الي مايرضى بالخطأ لو ماكان يعني له هذا فيصل الي ربته مايعرف يسيطر على غضبه.. لكنه يندم ويعتذر ويعترف هذا فيصل الي امتدت يدها ومسحت دموعه بكل حنان الام 
فيصل ويبوس يدها..الله لايحرمني منك يااحن ام بالوجود يمه اعرف اني اخطيت لكن الي صار ماهو سهل يمه لما اتذكر كيف كنت اسلم عليه كيف كنت ابتسم بوجهه احس بنار بداخلي 
ام فيصل ..طيب يمه طمني لاتكون ذبحت الولد
فيصل..ياليت بس ضربته وطلعت شئ بخاطري وطبعا بلغت عن رقمه الاتصالات وهذا شئ له اجراءت 
ام فيصل..طيب لو انك بغلت الاتصالات من غير ضرب احسن
فيصل..لاالغاليه مااقدر
ام فيصل..ولد بطني واعرفك بس ماهقيتك تمسك حط وترجع لرياض 
فيصل ..حاولت ارجع لكن بداخلي بركان غضب والشخص الوحيد الي يستحق ائوره بوجهه الحقير احمد 
ام فيصل..والحين 
فيصل باابتسامه..أنا الي يهمني رضاك اول انتي ودامك راضيه علي بحريقه احمد اما بالنسبه للعنود بعد اذنك الغاليه انا بتصرف بس فيه احد عرف بالموضوع 
ام فيصل..لا بس غدير والباقين مااحد سأل الا العيال اول شئ وبعدين سكتوا 
فيصل ..اوكي خير ان شاء الله الحين يمه ابي اشوف بسمتك والله لما دخلت ولا حصتك حسيت اني شكثر تعبتك 
ام فيصل وتحضنه ..انت مهما كبرت بتظل فيصل ولدي الصغير الي يزعل مني ويرجع يراضيني الله يخليك لي يمه 
حي فيصل رأس امه وطلع لغرفته وحصل فهد 
فيصلل..شفيك فهد 
فهد..سلامتك 
فيصل..لا فيه شئ قولي 
فهد..ابد ادعي لي فيصل عن اذنك 
فيصل ومسكه مع يده..فهد طمني 
فهد..تطمن مافيه شئ لاتخاف بنزل للخيمه يالله 
فيصل..اوكي دقايق بس بكلم اختي 
فهد..طيب 
طلع فهد وترك فيصل الي قرر انه يكلم غدير اتصل عليها 
غدير..هلا فيصل 
فيصل..هلا غدير خذي العنود واطلعي مكان مافيه احد 
غدير..اوكي احنا بالغرفه اماني لو سمحتي اطلعي شوي 
اماني ..اسرار يعني 
غمزت لها غدير وطلعت بسرعة 
غدير..خير فيصل

فيصل..حطي السبيكر وخليك موجوده 
غدير..ايوه فيصل 
فيصل..هلا العنود اول شئ حبيت اوضح لك شئ مهم رقمك فصلته واحمد موضوعه انتهى سواء معي او الاتصالات لكن الشئ الاهم اني طلعت لك رقم بأسمي وهو فقط بالاسم لي وغير كذا انت حرة التصرف فيه ولازم تفهمي شئ مهم جداً انتي معنا بالبيت مثل مااعتبرتي امي امك وهي اعتبرتك بنتها لازم تتأكدين انك مثل غدير واماني وساره لي ولمحمد عدينا اهل واخوان واي شئ يصير لاتتأخرين بتبليغي والحين عن اذنكم مع السلامه ..
سكرت غدير وظلت عينها عالعنود الي غرقت عيونها بالدموع وفضلت تطلع وتتركها لحالها حتى تأخذ راحتها طلعت وتركت العنود الي كلام فيصل ذبحها ماتعرف ليه لما قال لها كل الي عمله ماتأثرت يمكن الاستسلام بعد المعاناة الي عاشتها مع احمد يمكن الخوف الي سببته لها المسجات ماهمها الرقم يكون بأسم مين لكن الي ذبحها لما قال انتي مثل خواتي ظلت العنود تسأل نفسها ليه يالعنود توك تعترفين ليه ..؟؟ ليه لما طحتي من عينه اعترفتي ليه لما تحطم كل معنى حلو لك بخيال الكل اعترفتي ..؟؟ ليه بهالوقت حسيتي بالنبض الي ذبحتيه بأول حياته ..؟؟ ليه يالعنود ليه..؟؟ ليه ؟؟..صرخة مذبوحه ماقدرت تمنع العنود أنها تعترف انها حبت فيصل وتحبه جرح جديد بدأ ينزف ماقدر يمنع كلمه جميله تنطقها العنود وتوثق اعتراف الحب منها له ..لكن خوف والم قهر وعذاب صبر ودموع 23 سنه كانت الند لأحساس الحب الوليد تجاه فيصل .. الكرامه الي تحملت كل شئ ولا تنهان كانت الند لحب فيصل للحب النابض الجديد للحب المجروح للحب المقتول قبل مولده او حتى تسميته.. كرامة العنود وكبرياءها صرخ يستنجد بالعنود القويه الصابره المتناسيه ذاتها وقلبها لأجل الشئ الاهم بحياتها الامانه الي برقبتها عيال اختها سلوم واماني بلحظه وقفت ومسحت دموعها وقفت قدام المرايه وقالتها بهمس سمعتها كل خلايا جسمها وأيدتها .."الحب بالقلب يافيصل اما الظاهر اختك وأنت اخوي حتى أصون الامانه " مسحت دموعها وطلعت من الغرفه بعد مالبست قناع القوه الكذابه ..

طلعت العنود وصادفتها نجلاء طالعه تركض وشكلها تصيح وقفت العنود مصدومه لكن بسرعه كل البنات طلعوا للغرفه ودخلت معهم العنود ..
العنود وعينها على نجلاء الي ارتمت عالسرير وبدت تصيح بشكل انسانه مكسوره ضايعه قامت لها عبير وحضنتها وحاولت تواسيها 
العنود..شصار شفيكم..؟؟
غدير بخيبة امل ..فهد رجع الهديه 
العنود وتناظر الكل كأنها مو مصدقه..يعني حمد عرف الموضوع 
خلود..لا فهد اعطى عبير الهديه وقال حصلتها بالسياره اسألي لمين وطبعا واضح قصده
ساره..بس مارجع الورقه المكتوبه 
امون..ليه مارجعها طيب تتوقعون 
العنود..لان نجلاء تهمه 
الكل التفت عالعنود الي كملت..لو ماتعني له كاانسانه خاصه ممكن يفكر فيها كزوجه بتأكيد تعني له لانها بنت عمه لكذا مارجع الورقه لانه مايدري بيد مين تطيح الهديه 
نجلاء من بين دموعها..صح انا متهوره لكن مو كذا حرام عليه 
غدير..نجول حبيبتي خلاص 
خلود..على انه اخوي بس قهرتني حركته 
عبير..الحين كلكم حكمتوا على الجانب السئ لفهد الا العنود نوعا ما انصفت فهد اخوي وأنا اعرفه نجلاء بتظلين بعينه مثل ماانتي لكن لفهد هدف صدقيني 
نجلاء وتمسح دموعها..اتركوني لحالي برتاح
اشرت غدير للبنات وطلعوا وتركوا نجلاء بحالها وجلسوا بالصاله مع بدور الي مستغربه من صمت البنات مو بالعاده ..وفضلت تنسحب بهدوء 
بدور ..بطلع بالحديقه العب مع سلوم تعالوا اذا تحبون اوكي 
طلعت بدور وتركت البنات بحالة صمت كل وحده جلست تعمل لها شئ بحالها حتى تقطع الوقت الي صار ممل ..
اما بالحديقه كانت بدور وسلوم الي حبها كثير يلعبون كوره وبالجهه الثانيه كان سلطان وصقر جالسين وشكل سلطان مو على بعضه لكن بدور تركتهم ولاالتفتت عليهم لانها تعرف عيال خالتها مايتركونها اذا تجاوزت حدودها معهم .. وظلت تلعب مع سلوم وفجأه 
صقر..هلا بدور 
بدور..هلا صقر ماانتبهت لك
صقر..بالله بدور اطلبك خدمه 
بدور مستغربه من اسلوبه ..اذا اقدر اوكي تفضل 
صقر..ابي تعملين عصير ليمون سلطان تعبان وبصراحه ماامون عالبنات 
بدور بأبتسامه ..مااعرف لكن ولايهمك بقول لأحد البنات 
قطع عليهم فيصل..مساء الخير 
بدور والابتسامه ماليه وجهها..مساء النور 
صقر....وينك مو متفقين عالساعه ثمان تكون موجود 
فيصل ضحك لصقر وبدور صنمت مكانها ماعادت قادر تتحرك وقفت تسمع كلامهم ولاانتبهت الا 
لسلوم لما نادى عليها ..
سلمان..بدور يالله فيصل العب معنا 
فيصل بأبتسامه ..لا مااقدر انا تعبان بطلع انام 
صقر..لاياشيخ وموعدنا 
فيصل..حمد نايم ونواف صح ماينفع الا فهد وينه مو موجود 
صقر..مااعرف طلع من العصر يقول عنده مشوار 
فيصل..وسلطان ليه مايروح للمستشفى 
صقر..ذكرتني توني اقول لبدور تعمل له عصير ليمون ماوافق يروح 
فيصل.. عنيد اوكي اجل بدخل انام تصبحون على خير 
بدور وبسرعه قالت..بقول لهم يعملون عصير 
تعمدت تمشي قريب من فيصل وفعلا دخلت معه باابتسامه اثارة انتباه البنات 
فيصل..السلام عليكم
الكل..وعليكم السلام 
فيصل وهو طالع..اا بتجلسون سارونه للفجر صحوني 
ساره..طيب 
وقف فيصل ونزل ..سارونه صوتك متغير تعبانه
ساره..لا شوية برد 
فيصل..اوكي انتبهي لنفسك حبيبتي 
طلع فيصل وابتسمت بدور وهذا قهر البنات اكثر 
بدور..بنات من تتبرع وتعمل عصير ليمون لسلطان تعبان 
ساره ومن غير نفس ..طيب بنعمله الحين تعالي امون او انتي خلود معي

عملت خلود العصير بصمت لان ساره تعبانه بعدها الكل طلع ينام والعمه هي وبنتها كانوا يتكلمون ويحاولون يفكون هالسر الي بالبيت من لحظة وصولهم 
العمه حصه..بدور انا مليت من الجلسه هنا كلهم مكشرين احس فيه شئ صاير 
بدور..يمه ماعلينا منهم انا بديت اوصل لفيصل وعرفت شلون اكسبه بسلوم 
ام بدور..سلوم 
بدور باابتسامه اعتزاز..ايه فيصل يحبه ويموت عليه وسلوم حبني وبكل مكان بيكون معي بكذا اكون مع فيصل وابعده عن العنود 
ام بدور باابتسامه...كفوا بنتي بس العنود هذي لاتحطينها في بلك انتي شوفي فيصل مايعبرها حتى بسلام 
بدور..اعرف بس ولو لازم اعمل حسابي 
العمه حصه..خلاص خلينا ننام اجل انا تطمنت الحين انك بتخلين فيصل غصب عليه يتزوجك 
بدور ..ان شاء الله تصبحين على خير 
نامت بدور وهي تحلم وتخطط كيف تكسب فيصل ..

الكل نام نجلاء بعد دموع القهر والألم والجرح نامت ..واماني بعد ماتكلمت مع غدير وحاولت تفهم منها شئ من الي يصير ولا قدرت نامت اما العنود كانت بحالة يأس وقهر كانت تتألم على الاعتراف بالوقت الضايع جلس تتخيل لو اعترفت لنفسها قبل بالرياض بحضن البيت الدافي الحنون حاولت تنام وتنسى الألم ونجحت بالهروب ونامت 

الكل صحى الصباح على صوت نجلاء الي قدرت بسهوله تخفي أحزانها وجرح فهد بداخل قلبها طلعت لكل البنات وقالتها لهم " جرح فهد بقلبي ولايعني أني ادخل بحالة حزن لا.. حياتي ماهو جديد فيها لاالجرح والا الألم ولا الأحزان " استغربوا البنات منها لكن نزلوا وجلسوا مع بعض حاولوا يستغلون وقتهم ويعيشون كل لحظه من الراحه وسعاده ..
وعلى العصر نزلت خلود وصادفها سلطان ولاقال شئ غير السلام ومشى عنها 
خلود..شلونك سلطان الحين 
سلطان وهو معطيها ظهره ..مااعتقد يهمك لكن احسن شوي
خلود..لا بس بشوف عصيري جاب مفعول او لا 
التفت سلطان عليها..انتي الي عامله العصير 
خلود..ليه مستغرب 
سلطان..مااعرف توقعت يهون عليك تعطيني سم ولاتعملين لي عصير 
خلودوضايقها كلام سلطان..لا انا مو سيئه لدرجة الحقد والكره عن اذنك 
مشت خلود وتركت سلطان يفكر بعدها ابتسم وطلع غرفته ..


طلعوا العصر وتمشوا من سوق لثاني ومن مكان لأخر ومبسوطين كل شئ كان اوكي الا لما دخل فيصل بعد صلاة العشاء عليهم وقال لهم أنه ينتظرهم بيطلعون يتمشون الكل طلع ولااحد اهتم من بدور او طريقة لبسها لانهم اتعودوا عليها ..

طلعوا البنات والحريم يركبون السيارات لكن الكل وقف لما شافوا فيصل جاي جهتهم وشكله معصب 
فيصل بصوت عالي ..بدور 
بدور ومبسوطه وخايفه بنفس الوقت ...ايوه 
فيصل وبصوت حاد ويأشر عليها..بتطلعين كذا 
بدور وتناظر نفسها ..ايه ليه 
فيصل..لا ماتطلعين وانتي بهالشكل عباتك تحتاج عبايه وبعدين ياتتغطين مثل الناس او اجلسي ماتطلعين معي بنفس المكان 
العمه حصه وتتدخل..الله يهديك يافيصل بدور هذا لبسها هنا وهناك 
فيصل ومازال معصب ..مايهمني طالما هي معنا ياتحترمنا او البيت مكانها 
العمه حصه ..يعني شلون مايهك اذا جلست انا معها 
فيصل وعصب ..لا ياعمه انتي على العين والرأس بس هالوضع مايعجبني 
بدور وهي تغلي لكن تصنعت ابتسامه..ولايهمك فيصل بتغطى لخاطرك اما العبايه ماعندي غيرها بشتري الحين بس خلاص قفلوا عالموضوع 
مارد فيصل عليها بس انتظرها لما عدلت غطى وجهها ومشى عنها 
غديربصوت واطي لساره..الحين ناقصين احنا يعصب فيصل 
ساره..مابيعصب عادي 
اموون..اقول سارونه تعالي نركب مع حمد 
ساره..على قولك يالله باي 

طلعوا البنات مع اهلهم تمشوا وانبسطوا لكن شيئين ماعجبوا العنود اول شئ تعلق سلوم ببدور وهذا شئ واضح للجميع طوال القوت معها تلعبه وتشتري له ويتعلق فيها وينادي عليها والي قهرها اكثر انه بدأ يجمعها مع فيصل بشكل ملفت وكل شئ تقوله له ينقله لفيصل بضحك وفرح..
وغير كذا كلام فيصل مع بدور بالبيت هل هو اهتمام غيره او مجرد طبع بفيصل مع الكل بغض النظر مع مين ..كانت بلحظه قررت ترفع الغطاء عن عيونها لكن وقفت وقالت لنفسها " يالعنود أنت عمرك ماكنتي رخيصه والي مايحبك لروحك وشخصك لايحبك لزينك" وقرت تتجاهل فيصل وبدور طوال السهره ..

حاولت العنود ماتتكلم بالموضوع مع البنات لكن ماقدرت طلع الكلام من قلبها الي بدأ يسيطر عليها بالفتره الاخيره ..سالت ساره بعد ماطفوا النور حتى ينامون ..
العنود ..اقول سارونه شرايك بتصرف بدور اليوم 
ساره باابتسامه..بدور تحاول تلفت انتباه فيصل بأي طريقه وطبعا الي عمله فيصل لصالحها 
العنود وجلست ..شلون لصالحها 
ساره..تتوقع فيصل عمل هالشئ لانها تهمه صح يمكن لكن اعتقد ان اهتمامه مايتجاوز انها بنت عمته لااقل ولااكثر 
العنود..ايوه
ساره باابتسامه خبيثه..ليه السؤال
العنود ارتبكت ..خطر على بالي السؤال 
ساره..اوكي تصبحين على خير 
العنود..تلاقي الخير

صحت العنود الصبح ولاحصلت سلوم ونزلت تحت حصلته بالحديقه مع بدور يلعبون وهالشئ نرفزها عالصبح دخلت لصاله وجلست مع عبير الي كانت بحالة ملل خياليه 
عبير..تعالي بروح اعمل لي قهوه 
العنود..مالي خلق 
عبير ..ولاانا بس بروح وارجع لك 
طلعت عبير ودخلت المطبخ تعمل قهوه وجلست عالطاوله وحطت راسها تفكر بكل شئ صار موقف فهد من نجلاء ..والي صار للعنود مع انه مجهول ..وغير كذا وجود عمتها حصه الي بدأ يوتر الكل ..استمرت تفكر ولاحست الابصوت فهد ..
فهد..احم 
عبير وتغطت بسرعه لما شافت معه نواف وصقر 
فهد..عبير شفيك 
عبير..ولاشئ 
فهد..ليه جالسه لحالك 
عبير..بعمل لي قهوه 
نواف..يصير تعمليها ثنتين 
صقر..ثلاث 
فهد..عشر بس المهم عبير مافيك شئ 
عبير..بصراحه من صحيت وانا طفشانه 
فهد..من صاحي من البنات 
عبير..العنود وبدور واعتقد نجلاء وساره 
فهد..يالله تعالوا نطلع الجو حلو عبوره عشر دقايق 
صقر..انا بروح انام تعبان
فهد..مابتخاوينا 
صقر ..لا مع السلامه 
فهد..وانت نواف 
نواف..يالله ماعندي مانع 
عبير..اوكي عشر دقايق ونجهز 

طلعت عبير قالت لبدور والعنود ولاوافقوا اما نجلاء ترددت لكن وافقت بالاخير بعد مااتصلت بحمد ووافق وتحدت نفسها انها تثبت لفهد انه ماجرحها بتصرفه .. وحتى ساره استأذنت من اهلها وطلعت معهم ..

بالسياره نجلاء وساره بعد السلام ماقالوا ولا كلمه اما عبير فكانت تسولف مع اخوها وولد عمها رغم انها حاسه بتوتر نجلاء لكن نجلاء من النوع الي تحترق من الداخل ولاتوضح لأحد 
نواف..الحين بما انه مافيه الا ثلاث بنات وقف خلنا نشتري لهم هدايا 
فهد..موافق بس بشرط تشتري لي معهم 
نواف..هههههههههه اقول فهد اليوم أنا احسك مو طبيعي اتمنى يكون يتهيئ لي 
فهد..طبيعي او مو طبيعي مايهم الحين خلونا ننزل هالمجمع تنفرج شوي 
نواف ..اقول نجلاء 
نجلاء..ايوه 
نواف..مو بالعاده شفيك ساكته ساره تقريبا تعودنا عليها لكن انتي شفيك ساكته 
نجلاء..سمعت سلطان شقال لعمتي لما سالته ليه مايتكلم انا مثله بديت اتعلم ومثل مايقولون كل كف بتعلومه 
نواف..افا الظاهر الجو فيه غيم 
عبير..لا مافيه شئ بس نجلاء الصباح بالعاده تكون معصبه 
نجلاء..صح 
نواف..الحين بلييز بنات ابي تشترون لي احلى هديه لأغلى انسانه بحياتي 
عبير وضغطت على يد ساره..
ساره..ان شاء الله بس اعطينا بعض صفاتها 
فهد..أنا بقول عنه طيبه وحنونه متهوره لكن قويه ذكيه بس احيانا تستغبي 
نواف..ههههههههههههه الحين امي تستغبي يالغببي 
فهد..هههههههههه على بالي تقصد وحده ثانيه 
فهمت نجلاء رد فهد لكن ولاعبرته ولا كأنه موجود ظلت طوال الوقت عاديه اما ساره كانت تعبانه بالاخير قرروا يرجعون واول مادخلوا البيت حصلوا البنات بالحديقه واستقبلتهم خلود 
خلود..فهد ليه تروح ماتقولي 
فهد بصوت واطي ..انا من بيفكني منها 
خلود..بتطلعني العصر 
حمد وهو جاي مع فيصل ..لا أنا الي بطلعكم 
نواف..هلا الشيخ رجعت 
حمد..لا مارجعت خيالي الي يكلمك 
فيصل..هههههههههههههاي نواف اتركه بحاله نار الله الموقده اليوم 
ام فهد..فهد ابوي تعالوا تقهوا وانتم ياعيالي اقربوا 
حمد..تسلمين ياخاله عن اذنكم 
فيصل ومسك يده..حمد وين رايح 
حمد..لجهنم ابعد عني 
طلع حمد والتفت فهد على فيصل يسأله عن حمد 
فيصل ..لاتسألوني مااعرف شئ 
نواف..حمد يعصب شوي ويرجع 
نجلاء بصوت واطي ..اقول غدير شصار 
غدير باابتسامه ..تعالي معي واقول لك 
دخلوا البنات للغرفه اما ساره كانت تحس انها بدت تتعب اكثر لكن حاولت تتحمل ولاتبين شئ 
بدور..ساره فيك شئ 
ساره باابتسامه..لا ولاشئ سلامتك
بدور..احس انك تعبانه 
ساره..لا بس من الطلعه بدخل ارتاح تعالي معنا فوق عند البنات 
بدور..يالله 

بالغرفه كانت غدير تحكي لنجلاء عن الي صار 
غدير..مااعرف كان يكلم عمتي حصه وشكلها قالت شئ مااعجبه 
نجلاء..يالله حرام عليها 
غدير..اقول لك الصدق سمعتها تقول تترك اختك شكلها تقصدك انتي بس مااعرف ليه 

قطعت عليهم ساره وبدور وجلسوا معه اما العنود نزلت تجلس مع سلوم بالمجلس ودخلت عليها العمه حصه 
العمه حصه..انا قلت مافيه احد هالعيال يأخذون راحتهم يدخلون بس الظاهر ياعيني مايقدرون مادام بالبيت ناس غريبين الا وبن البنات رجعوا 
العنود بهدوء .. فوق بالغرفه
العمه حصه..وانتي ليه مارحتي معهم 
سلوم..نلعب هنا 
العمه حصه..سلوم روح لبدور تقول وين سلوم يلعب معي 
طلع سلوم يركض والعنود بهدوء طلعت تحت نظرات العمه الساخره منها 
دخلت للمطبخ وحصلت خلود وجلست معها ودخلت عليهم اماني 
اموون..اقول اليوم بنروح نتمشى اوكي 
خلود..طيب 
اماني..واااو الاخوات ليه حزينات 
العنود طلعت وخلود ماردت عليها وطلعت وتركتها اماني عند البنات

مر عليهم اسبوعين بالطايف حلوه لكن ماتخلى من لحظات حزن ..هاديه لكن للعواصف والبراكين مكان..نادره لكن مشوهه بجروح من احد الاطراف لأطراف ثانيه..
العنود ..رغم الحب الي بدأ بنمو بداخلها تجاه فيصل الا انها كانت حزينه بفقدان الامل بحبه لها مجروحه من تلميحات العمه بأنها غريبه دخليه مضطربه من ميل سلوم لبدور خايفه من تطور احساسها للمجهول ..
ساره ..رغم الحب والهدوء والابتسامه الا انها تعبانه تعاني بصمت حابه تثبت لنفسها انها طيبه مافيها شئ حتى تتحدى العمه ولاتعطيها مجال تجرحها ..
عبير ..حالة من التذبذب ساعه تحس بقرب نواف وساعه تحس بينها وبين قلبه مسافه بعيده صعب تعبرها ..
اما نجلاء ..بعد الي صار الحزن كان له النصيب الاخر بحياته حتى وان حاولت توضح للكل انها مبسوطه..
خلود..أسبوعين وهي بصراع حاد مع سلطان هو يشد وهي تشد لحد ماانقطع حبل القبول الي كان بينهم واصبح وجودهم يسبب حاله من التوتر لهم ..
بدور..مهما حاولت وحاولت لأسف خسرت الوسيله الي اعتمدتها وحب سلمان لها ماغير فيصل تجاها ابدا معاملته لها نفس ماهي وهذا خلالها تتركه وتعيش حياتها بعيد عن التخطيط ..

اسبوعين وام فهد تشوف الفرحه بعيون عيالها وتحمد الله بكل ثانيه ..اسبوعين وام نواف تشوف ولدها وحيدها طلع من عزلته وتدعي ربي انه يوفقه بكل لحظه..اسبوعين والعمه لطيفه تستغفر الله على الي عملته بقلوب عيال اخوانها وبناتهم وتحمده الي ردها لصوابها ..اسبوعين والقلب الطيب ام فيصل مابين شوق لولدها الغايب وخوف على بنتها الي مهما حاولت مابتنجح تخبي على امها ساره الي التعب بدأ يظهر على وجهها ..

اسبوعين مرت حلوه عليهم لكن فاجأهم نواف انه لازم يرجع لرياض عنده شغل ضروري وقرر يمشي لمكه يأخذ عمره مع امه ويرجع لرياض ..
وهالشئ ضايق الكل لكن الي صار غير كل التخطيط الي عملوه بالرياض بالنسبه للمده الي بيجلسونها بالطايف

بيوم بعد سهره حلوه ممتعه سعيده قضوها البنات وتقريبا اول سهره تكون معهم بدور فوق بالغرفه حاولت تتقرب منهم بعد ماتخلت عن مخطط أمها لكن كان فيه سنين قهر من خلود وعبير ونجلاء عليها كانت حاجز ..غيره وقهر من العنود زادت هالحاجز ..وبرود ولامبالاه من غدير وساره واماني لكن هالشئ شجع بدور انها تتقرب منهم لكن امها ماعجبها الوضع رغم ان بدور حاولت تتوه امها بأنها تكسب البنات حتى توصل لفيصل لكنها بالاصل طلعت فيصل من بالها وحبت تكون مثلها مثل كل البنات .. تفرقوا البنات وكل وحده راحت لغرفتها وناموا بعد السهر والتعب ..
لكن العنود عالساعه ست الصبح حست بصوت كأنها بحلم لكن صحت الصوت قريب معها بالغرفه ساره تنادي قامت بسرعه شغلت النور وراحت عندها جلست جنبها وحس سلوم عليهم وصحى وهو خايف 
ساره بصوت تعبان..العنود فيصل بموت امي ناديها 
قامت العنود بسرعه لساره ..شفيك
ساره..تعبانه قلبي نادي فيصل بموت اتصلي 
العنود اتصلت بفيصل مرتين وبعدها رد 
العنود..فيصل ساره تعبانه بسرعه تعال 
فيصل وينادي حمد بصوت عالي ولارد عليها انصدم من كلامها ..حمدد تعال بسرعه ساره تعببانه 
طلع فيصل وحمد صادفهم سلوم دخلو الغرفه وساره كانت شبه غايبه عن الوعي مسك فيصل سلوم فيصل واشر للعنود تجلس مع حمد لانه يكشف عليها وطلع برا الغرفه 
بعد الكشف نادى حمد..تعال فيصل 
دخل فيصل..طمني حمد
حمد وشكله مو مرتاح ..تطمن بس ليه مااحد اعطاني خبر انها تعبانه 
فيصل..تطورت حالتها كاننت كويسه العنود ايش الي صار
العنود..ماكان فيها شئ شوية تعب بسيط وحسيت عليها تنادي 
حمد..اوكي الحين اعطيتها ابره بكرا فيصل نطلع للمستشفى وتأكد وان شاء الله مافيها شئ 
فيصل ويقرب لها ويمسك يدها..ساره سارونه حبيبتي 
حمد..فيصل مابترد عليك هي دايخه اصلا وانا اعطيتها مسكن للألم ومنوم 
فيصل ..لا بجلس عندها احلف حمد مافيها شئ 
حمد..بكرا كل شئ يبان بالمستشفى 
فيصل..بجلس عندها 
حمد ويأشر عالعنود..احنا الصبح والغرفه مو لساره بس 
العنود استحت ..لا خذوا راحتكم وانا بنزل اعمل شئ لسلوم يأكله لانه نايم بدري 
فيصل..اوكي الله لايهينك العنود اعملي لنا شاهي 
العنود..ان شاء الله 
طلعت العنود والتفت حمد على فيصل..اوكي انا بنزل للخيمه ولاتنساني من الشاهي استحيت اطلب 
فيصل..هههههههههههه لاتخاف بنزل واكيد نواف صاحي

بعد الي صار لساره الصباح حمد ماكان متطمن ابدا طلب من فيصل يروح معهم للموعد وراح وتأكد ضنه ساره تعبانه تحتاج فحوصات وعلاج ..
فيصل..يعني حمد وضح
حمد..فيصل بصراحه لك اسبوع بالكثير بعدها لا لازم نرجع نكمل علاج
فيصل..مايصلح هنا 
حمد..ماافضل ساره تقاريرها هناك وانا المشرف على علاجها لازم ارجع لوظيفتي واتابعها 
فيصل..اوكي احنا المفروض نروح لجده بعد يومين نجلس اسبوع وبعدها مكه اسبوع الحين نستثني جده ونرجع لرياض بعد مانأخذ عمره 
حمد..اوكي انت بلغ ساره وحاول انك ماتزعلها اوكي 
فيصل..اوكي 

فيصل بلغ ساره الي زعلت كثير لكن امها حاولت تهديها الكل تضايق لانهم بيرجعون الا العمه حصه الي طفشت من الجلسه ..
وبالصاله الكل كان مجتمع بعض البنات وكل العيال وعماتهم ..
فيصل..ام فيصل ياغاليه 
ام فيصل..سم يمه 
فيصل..بكرا عندنا ضيوف عالعشاء نبي اكل بيت سمعتوا يابنات 
حمد..نبي ترفعون رأسنا 
نجلاء ..ابشر يااخوي 
حمد باابتسامه لاخته..تسلمين لي يارب يااحلى الخوات 
العمه لطيفه..سلطان يمه بترجع لشغلك او بترجع لرياض 
فهد..لا بيرجع لرياض كلنا بنكمل الاجازه هناك 
سلطان..اخاف الرياض ماتتحملني 
فيصل..الرياض تحط ضيوفها بعيونها وشلون اهلها 
سلطان..غلبتني 
صقر..اقول بعد يومين بتمشون لمكه بتجلسون يومين بعدها بترجعون لرياض صح 
نواف..صح قول بسرعه الي بعده 
صقر..ههههههههه بصراحه انا ونواف قررنا نرجع بطياره وسياراتنا عالشحن 
حمد..صح حتى انا 
فيصل..مشاء الله مقررين 
فهد..واله اريح انا موافق 
فيصل..اوكي مو مشكله 
نواف ..اقول انا بطلع انام بكرا عزيمتنا شئ 
ام فهد..من عازمين هنا 
فيصل باابتسامه..ناس غالين حيييل علينا 
ام فيصل..مانعرفهم 
فهد..عز المعرفه بكرا نشوفونهم 
نواف..هههههههههههههه اذا جلستوا اكثر من كذا بتعترفون بااسماء الضبوف يالله نروح ننام احسن 
العمه حصه بعد الصمت..وانا بروح انوم احسن لي تصبحون على خير
باليوم الثاني كل البنات كانوا مشغولين بالمطبخ الي تعمل حلى والي تعمل العشاء والي مشغوله بالضحك والتعليق والغريب ان بدور شاركتهم وحاولت تعمل شئ مفيد لكن فشلت بس حست بسعاده وهي معهم تضحك وتعلق وتشتغل الكل كان بحالة فضول لامن الحريم ولا من البنات حابين يعرفون من الضيوف لكن عجزوا لان الشباب ماقالوا ولاشئ لهم بعد المغرب تقريبا كل شئ كان جاهز وجلسوا الحريم والبنات بالصاله يسولفون ..بدت غدير وخلود ونجلاء يسولفون بصوت واطي 
خلود..بدور تغيرت
نجلاء..مااعرف احس انها تخطط لشئ 
غدير..حتى انا بس احس ساعات انها ودها تكون قريبه مننا 
خلود..بصراحه انا مااثق فيها 
نجلاء..لاحظت انها ماصارت تضحك وتتدلع بوجود العيال كالعاده 
غدير..حتى انا وتسهر وتجلس معنا كثير 
خلود..اقول العنود شسالفتها بعد 
غدير وتبتسم..تحب 
نجلاء..خبله احد يروح للموت برجوله 
خلود..افا تعقدتي 
غدير..اسكتوا امي عينها علينا 
وفجأه سمعوا سلوم ينادي بصوت عالي ..
سلوم..خالتي محمد جاء محمد جاء 
الكل وقف وانفتح البا ودخل سلوم يضحك ومعه شوق الي حضنة اختها وجلست تصيح معها 
وبسرعه نجلاء وغدير..كلوووووووووووووووووش 
شوق وراحت لأم فيصل وحضنتها وصاحت ام فيصل لكن شوق ابتسمت ومسحت دموعها 
شوق ..خالتي ماسويت فيه شئ كامل والله سليم الحين يدخل 
ضحكت ام فيصل على شوق وسلمت عالكل وسمعوا صوت محمد 
محمد..الغاليه يمه ام فيصل 
قامت ام فيصل وارتمت بحضن ولدها وهي تصيح وهو يحب رأسها ..وحشتيني يااغلى ام بهالدنيا 
ام فيصل..وين فيصل ماقالي فرحني 
محمد..هههههههههههههه ياويله وحشتوني حبايبي 
سام على خواته الي لفرحه مو واسعتهم اما شوق جلست جنب نجلاء وبدت السوالف 
محمد..اقول لو سمحتوا احنا تونا معاريس بس قلنا مابنفوت هالجمعه الحلو يعني لو سمحتوا لااحد يزعجنا 
فيصل ..احم احم 
ام فيصل ..تعال اشوف عندي 
فيصل وهو يضحك ..الغاليه سماح هالمره 
ام فيصل..فرحتي برجعتهم تسوى الدنيا سماح على قولك 
فيصل ..الحين لو سمحتوا نبي قهوه لان راسي يوجعني 
غدير..ان شاء الله 
طلع محمد وفيصل واجتمعوا البنات مع شوق 
العمه حصه..ان شاء الله مبسوطه شوق
شوق وباابتسامه حتى تقهر عمتها..الحمد لله 
ام صقر..الله يسعدك يارب 
ام نواف ..والله والبيت رجعت له الحياة برجعتك 
ام فهد..والله انك صادقه 
شوق..والله انكم وحشتوني 
ام فيصل..اطلعي ارتاحي شوق 
شوق..لا بجلس معكم بس ببدل ملابسي 
نجلاء..تعالي معي 
غدير..شوووووووووووووق
شوق..للحين انتي ماعقلتي وصرخت فجأه .. غدير 
راحت لها وسلمت عليها والكل مستغرب...مبروووك الخطبه 
الكل ضحك على شوق وحركاتها 
غدير..هونت خوفتيني ياحلوه فيه الجناح الرئيس من نصيبكم بس خساره بكرا بالليل بنروح مكه 
شوق..يوم حلو احسن من نص يوم ..
ساره..شوق روحي بدلي ملابسك 
شوق باابتسامه..فهمت كأني بديت اجيب العيد 
طلعت شوق مع اختها وجلسوا بالغرفه تقريبا ساعه يسولفون بعدها نزلوا وتعشوا وطلعت شوق تنام لانها تعبانه ..

باليوم الاخير الكل كان مشغول بتجهيز الشنط لسفر لمكه الأرض الطاهر اطهر أرض بهالوجود ..الكل كان يستعد حتى يكون بلموعد المحدد جاهز الا شوق ومحمد لان شناطهم جاهزه جلسوا يضحكون ويسولفون مع ام فيصل الي الفرحه مو سايعتها من لحظة وصولهم ..

بالليل الكل مشى واختلف توزيع السيارات فيصل كان هو ومحمد وامه وسلوم الي اصر يركب معهم ..اما حمد كان هو ونجلاء وشوق وساره ..وفهد وسلطان وامه وخلود ..اما عبير واماني كانوا مع نواف وامه ..والعمه حصه وبنتها كانوا مع صقر وامه ..
الرحله كانت بسيطه غلب جو المرح والسوالف على اغلب السيارات وعلى أذان الفجر وصلو للبيت الحرام ..
الجزء الثاني والعشرون ..



الرحله كانت بسيطه غلب جو المرح والسوالف على اغلب السيارات وعلى أذان الفجر وصلو للبيت الحرام ..

تركوا كل اغراضهم بالسيارات ودخلوا لساحة الحرم وبمجرد ماقفوا عند النقطه البعيده المواجهه للحرم الكل صمت بهالارض الطاهره مافيه غير صوت الشيخ عبدالرحمن السديس يقرأ سورة الفاتحه بالركعه الأولى من صلاة الفجر ..الكل وقف بمكانه وكبٌر لصلاة وبعد الانتهاء بدأ سلوم يضحك مبسوط يسأل فيصل عن كل شئ ايتدأ من الجبال وانتهاء بالحمام وفيصل بكل سعاده يجاوبه ..
اقتربوا من البيت الحرم اكثر وابتدو اداء مناسك العمره والكل انفصل بعالم لحاله عالم يختفي فيه كل المحيطين حولك ..احساس الخضوع والخوف ..احساس القوه والعظمه ..احساس زيف الدنيا وملاذتها ..احساس يعيد بثواني امامك شريط حياتك بذنوبك وتصرفاتك ..احساس يذرف دموعك رغم قوتك وشموخك.. فأنت بالبيت الحرام امام الكعبة المشرفه تناجي الله الواحد الاحد الفرد الصمد تناجي العظيم بتخضع بكل قوتك.. تناجي الرحيم قتدعوا بكل ضعفك تقر بذنوبك وتطلب الإله الرحمن الرحيم أن يتجاوز ويصفح عنك.. ويمر ببالك احاديث وآيات تدل على رحمة الله بعباده ..تدعوه يفرج همك ويشفي مرضك ويصفح عنك تناجي من رفع السماء بلا عمد تناجي الجبار العظيم المنان الرحيم تناجي الله ..في بيته الحرام بالمسجد الحرام في المكان الذي يتساوى به الكل فلا فرق بين احد والاخر لاابيض ولااسود لاغني ولافقير الكل يرفع يديه يناجي الله يطلبه يرجوه بستغفر ويدعوا الكل يحتاج رحمته وعفوه الكل ببيت الكريم تغسله دموع الخوف والخشيه منه... دموع الفرح دموع الخضوع والاذال ..دموع الاحساس بأن كل ماهو مستحيل بحياتك سبحانه قادر عليه ..

بعد الصلاة والعمره الكل طلع ومروا يمشون على اسواق مكه قديمه الكل صاحي الفجر او الليل العصر او المغرب الكل بحاله من النشاط وعطاء الكل بحاله من التقارب ولاخاء شعور غريب سيطر على الكل وهم يشوفون المحلات القديمه والاغراض القديمه الكل من البنات لفت انتباهه الاسوار الذهبيه والخواتم الملونه ممهما تقدموا واشتروا من الالماس والمجوهرات هنا بمكه غير الاحساس بكل شئ فيه مختلف الكل يشتري وكأنه شاري مجوهرات مو اسوار او سلاسل بسعر زيد رخيص جدا لكن لمكه متعه غير واحساس مختلف ..لمكه احساس يجعل الواحد منا يشعر بأنه انسان ضعيف مهما تعالى وكبرت مكانته وتمادى بظلمه وجبروته بهذه الارض الطاهر شعور واحد يسيطر على الكل الله سبحانه وتعالى اكبر واعظم من الخلق فهو الواحد القهار ..العزيز الجبار..

بعد مافاضت النفس وناجت ربها ..بعد مادمعت العيون وحررت دمعها ..بعد ماارتسمت الابتسامه فرحه بوجودها ببيت ربها ..بعد مااشرقت شمس المحبه ..بعد ماضحك سلوم وابتسمت اماني..بعد ماطمئن قلب العنود وارتاحت بدور ..بعد مابكت ام فيصل واتبعتها ام فهد وام نواف..بعد ماالتموا الشباب حول الحمام واشتروا الحب وبكل عفويه ومحبه تطاير الحب بساحات الحرم..بعد مااتفاءلت ساره وهدت خلود ..بعد ماحاولت تنسى نجلاء ودعت ربها غدير ..بعد ماضحكت شوق وابتسم محمد ..بعد ماسكتت بدور وبعدت عنها امها ..الكل رجع للشقق حتى يرتاحون من التعب والسفر ..
اخذوا لهم شقتين وحده لشباب ووحده لأهل وكانت مقابل بعض وناموا وعالعصر صحوا البنات وبسرعه اكلوا لهم شئ وراحوا يلحقون عالصلاة بالحرم ماعدا العمه حصه ولطيفه كانوا تعبانين مره وبدور كانت نايمه وساره تعبانه ماقدرت تروح معهم ..اما الشباب اغلبهم طلعوا حتى يصلون بالحرم ..طلعت بدور بعد ماصحت ولاحصلت احد ولاانتبهت ان ساره بالغرفه الثانيه نايمه ..
بدور..السلام عليكم 
العمه لطيفه وام بدور....وعليكم السلام 
بدور وتتلفت ..وين الباقي 
ام بدور..راحوا يصلون بالحرم وانا وخالتك تعبانين مافينا قلنا بنجي لصلاة المغرب ونجلس للعشاء بالحرم 
بدور بقهر..طيب وانا ليه ماصحوني 
ام بدور ..مو لازم اجلسي معنا 
بدور وهي راجعه للغرفه ..لا لازم 
ام بدور وهي تضحك..رجعت تكمل نومها 
شوي وطلعت بدور عليها عباتها وبتطلع وتقوم امها 
ام بدور بصوت عالي ..وين ان شاء الله 
بدور وهي تتغطى..بروح اصلي 
ام بدور..من متى اقول اجلسي بس 
بدور وتفتح الباب وتطلع 
ام بدور عند باب الشقه..بدور لاتخليني اطلع اسحبك عند الناس ارجعي 
بدور..ماابي بروح اصلي 
ام بدور بصوت عالي مرره ..بدوور
انفتح باب الشقه وطلع صقر وسلطان وشكلهم رايحين يصلون 
صقر ويناظرهم..خير خالتي 
ام بدور وهي معصبه..رجعها لااطلع الحين اكفر بها 
صقر وحس خالته صدق معصبه راح لبدور ومعه سلطان وناداها رفضت وبدأ سلطان يعصب عليها اقنعه صقر يروح يصلي ماله داعي الفضايح ووافق وتركها اما صقر بالغصب رجعها لما بدأ صوت عمته يعلى اكثر ..دخلت بدور وهي تصيح وضربتها امها على كتفها لكن هنا بدور فجرت هالغضب بكلمه خلت صقر يدخل لشقه عنندهم ويسكر الباب 
بدور وهي تصيح ..اكرهك مااحبك اكرهك اكرهك اكرهك 
ماحست بدور الا بكف خلاها توقف عن ترديد كلمة اكرهك ..اضربني صقر بعد اكثر 
صقر..قص بلسانك هذي امك تقولين لها هالكلام
بدور وهي تصيح وامها من الصدمه جلست ..بقولها ايه اضربني صقر احسن مليون مره من نظرة الاحتقار الي اشوفها بعيونكم خليني اقول لها خلاص مليت عمرها ماقالت لي اعملي كذا لانه حلال او حرام كل الي تقوله هذا بينفعك وهذا بيحبب الناس فيك نست اني بمجتمع مسلم بيكرهوني لاني تجاوزت تعاليم الدين ..قالت لي خلي فيصل يحبك وماعرفت ان فيصل اخر انسانه يفكر فيها انا وكل عيال خوالي مثله مافيه شخص محترم يفكر فيني الكل اشوف بعيونهم نظرة احتقار ممزوجه بعطف ..لما شفت البنات وكيف هو واعيات متعلمات جميلات مميزات وغير هذا محبوبات سألت نفسي انا بأيش افرق الي بشئ واحد اني تجاوزت تعاليم الدين وضربت بكل العادات وراء ظهر ..مليون مره اسأل نفسي صقر ليه مايكلمني الا من بعيد وسلطان ليه مايسلم علي.. فيصل ليه يردد علي كلمه وحده بكل مره اكلمه انتي بحسبة خواتي حمد ليه اشوف لهفته على ساره مع انها مريضه.. شوق ليه مبسوطه وانا اجمل منها مليون سؤال وسؤال اجابتها وحده ان الجمال داخلي لكن امي ماعلمتني كذا علمتني ان الحياة اساسها الفلوس والجمال هو الي يجيبه حتى ابوي استغلت حبه لي لصالحها سخرتني اداة تنفذ فيها كل شئ لما وقفت هنا بالحرم خجلت من نفسي عرفتي اني بدنيا ونهايتي قبر وحساب وعذاب تذكرت كل افعالي وتصرفاتي التفت اشوف البنات وكل وحده تدعي الله يهديها ويستر عليها وانا خجلت ارفع يدي شلون اطلب الله يرحمني وانا عاصيه شلون اطلب الله يسعدني وانا مقصره شلون ويمكن الشئ الي تذكرته من القليل الي اعرفه ان الله رحمن رحيم عطوف كريم عفور ورفعتي يدي ادعي الله ينور لي دربي 
صقر وبعد مااستوعب..صرخ .خلاص بدور كفايه 
بدور ومازالت تصيح..لا مو كفايه ليه هي ماتقومني اصلي الفجر مثل امك ومثل ام فيصل ليه ماتطلع من غرفتها بعز الليل وتتطمن علي مثل ام فهد ليه ماتدعي لي بصلاتها ودموعها على خدها مثل ام نواف ليه حرمتني من احساسي كبنت كرمها الدين وصانها اعتبرها جوهره وخلتني سلعه للكل خلتني بضاعه الكل يعاينها ويشوف مثل التمثال مهما كان حلو لكن الكل ممكن يتجرأ ويمسكه سهله رخيصه رخيصه ياصقر بعيونكم انتم اول الناس واقربهم صح 
ام بدور وهي تصيح..بس بس حرام عليك هذا جزاي خذا جزاتي 
العمه لطيفه وهي نفسها من الصدمه ماعرفت كيف تتصرف مسكت بدور ودخلتها الغرفه وحضنتها وخلتها تتكلم وتصيح وهي تقرأ عليها لحد ماهدت ونامت بهالوقت ساره كانت بالغرفه وسمعت كل الي صار انصدمت خافت لكنها صمتت ولاقالت لاي شخص عن الي صار ..
اما ام بدور كانت بحالة صمت استغرب الكل لما رجعوا وحصلوها كذا خصوصا انا مانزلت للحرم تصلي ..وبالليل بعد مانام الكل دخلت ام صقر وجلست جنبها..
ام صقر..شفيك ياحصه ليه مانمتي يااختي 
حصه بحزن ..وشلون انام بعد الي صار 
ام صقر..تعوذي من الشيطان واذكري الله يااختي وهذي بنتك ضميها لحضنك 
حصه وبدت تصيح ..بعد كل الي قالته ..؟؟ شلون يالطيفه بنتي طعنتني بنتي ذبحتني بنتي ربي عاقبني فيها آه يالطيفه وين امي تشوف وينها تشوف بنتي عطتني كف ماقدرت امنعه 
ام صقر ..ماهو وقت عتب يااختي وامي الله يرحمها ويغفر لها 
حصه..اتصلي بأحد العيال خليه يوديني للحرم اصلي واطلب الله لين اذان الفجر 
ام صقر..ان شاء الله وانا بروح معك 

بعد الصلاة الكل رجع ينام ويجهزون لانهم بيصلون الظهر ويمشون لجده عشان موعد رحلتهم لكن الي صار ان صقر طلب من امه انها تقول لبدور تتأسف لأمها لكنها رفضت وعندت والكل مستغرب ايش الي صار وخلا العمه وبنتها بحالة بعد عن بعض وصمت وقت ماهم يركبون السيارات استغل صقر قربه من بدور وقال لها وامه تسمع..بدور الله سبحانه وتعالى امرنا بطاعة الوالدين وبرهم وانتي ندمتي وعرفتي خطاك والمفروض انك ماتصححين خطأ وتبدين خطأ ثاني 
بدور مستغربه..اي خطأ انا ماسويت شئ 
صقر..امك مهما كان انتي رفعتي صوتك عليها والمفروض تتأسفين لها وتوضحين لها رأيك بطريفه ثانيه 
ابتعد صقر وبدور حبت رأس امها وقالت اسفه وتحت الغطاء نزلت دموع حصه ..
كملوا رحلتهم ووصلوا لرياض ورجع الكل لبيته اما العمه حصه وام صقر راحوا بيت ام نواف يجلسون عندها ..

من بكرا الكل كان مشغول بتنظيف البيت وترتيبه العنود هي واماني وام فيصل والبنات اما شوق جلست للعصر بعدها راحت عند اختها تجلس معها شوي ..وبالليل ماعدا العنود وسلوم كانوا بالبيت ..دخل فيصل وجلس معهم وتغطت شوق ..
فيصل ..اقول سارونه مستعده 
ساره باابتسامه متصنعه ..مستعده 
فيصل..حبيبتي اول شئ انتي احتمال تطولين بالمستشفى 
ام فيصل..ليه 
فيصل..بيرجعون يعملون الفحوصات وتطبيق العلاج يعني على كلام حمد ثلاث اسابيع او اقل 
محمد باابتسامه ..بس انا قلت بتجلس سنه 
ساره ..بسم الله علي 
محمد وهو يضحك ..خلي الوالده تعطينا شوية حنان 
غدير..كل الحنان لكم يخلف علينا 
فيصل وهو يضحك..كويس انك تكلمتي ذكرتيني غدور لاتقولين لا تفدرين تستعدين للملكه بأسبوع وانا تحت امرك بالي تبين 
غدير وبسرعه..لاطبعا 
محمد..ياشيخه شوفي لك حل لان الاخ خطيبك امس احنا وصلنا وازعجنا بعدين قبل ماتدخل ساره 
ساره بحزن.عادي تعملها من غيري 
غدير..لاحبيبتي مستحيل 
ام فيصل ..خير ان شاء الله الملكه الخميس 
غدير..يمه 
ام فيصل..ليه التعقيد القستان اشتري جاهز وباقي الترتيبات ماهي مشكله 
محمد..كفوا ام فيصل 
فيصل..الا صح معي اوراق امون خذيها معك خلي العنود تشوفها واذا موافقه توقعها 
اماني..اوكي ان بروح الحين وينها 
فيصل ..عالمكتب 
اخذتها اماني وطلعت للعنود وحصلتها بالصاله تتفرج عالتلفزيون..
اماني..وينك ليه ماجيتي 
العنود..لا صعبه الحين محمد متزوج وبيجلس مع امه وزوجته واهله براحته مو مثل اول
اماني..لا العنود محمد عادي 
العنود..بس انا مو عادي ايش الملف الي معك 
اماني..هذا من فيصل يقول اذا موافقه وقعي

العنود..طيب حطيه عالطاوله 
اماني وجلست عالكنبه جنبها..العنود بقول لك شئ 
العنود وطفت التلفزيون والتفت لها..تفضلي 
اماني..انا دخلت اخذ الملف من مكتب فيصل وحصلت جهازك مكسور عنده العنود بفهم ايش الي صار 
العنود باابتسامه..اموون انا لو بقول قلت من الاول صار مشكله وانتهت انسي امرها لوكي 
اماني..العنود انا ابي تتكلمين ترتاحين
العنود..انا مرتاحه 
اماني..ايه صح ملكة غدير الخميس قبل ماتدخل ساره للمستشفى 
العنود مبتسمه..الله يوفقها وساره كيفها 
اماني.يعني تحاول ماتوضح انها زعلانه 
العنود..طيب امون بكرا بروح لبيتنا 
اماني ودمعة عيونها وحضنتها العنود..ليه اموون انا الحين خايفه من سلوم تصيحين انتي 
اماني ..ليه سلوم بيروح معك 
العنود..ايه صح هذا بيته لكن هناك كنت يوميا ادخل غرفة عايشه واقوله هذي غرفة ماما وهي ان شاء الله بالجنه واذا كبرت تعمل وتعمل لها ولازم استمر سلوم مالازم ينسى هالشئ لازم يظل يتذكر امه لو بالاسم ..
اماني..العنود انت انسانه رائعه 
العنود باابتسامه..لا مو انا عايشه هي الانسانه الرائعه هي الي علمتني وزرعت بداخلي كل المعاني الحلوه 
اماني..الله يرحمها يارب 
العنود..آمين 
شوي ودخلت عليهم غدير وساره وابتدت السوالف واتقفوا انهم كلهم بيلبسون من عندهم الا العروس بكرا بتبدأ اولى طلعاتها لسوق ..

مر الاسبوع والكل بحالة عمل مستمر فيصل مشغول بالشركه والترنيب لملكة غدير ومحمد معه اما البنات كانوا مشغولين بالترتيب والتجهيز للملكه خلال الاسبوع ماشافوا بعض ابدأ الا يوم الملكه ..
سلوم كان جاهز ويضحك بغرفة اماني ..الي كانت لابسة فستان ناعم وبسيط لونه عشبي ومكياجها كان بسيط جدا مناسب وجهها وعمرها وشعرها تركته على اكتافها 
سلوم ..اماني يالله خلاص 
اماني..سلوم انا حلوه 
سلوم وهو يضحك..لا
اماني..انت مو حلو بعد
سلمان بسرعه ..خلاص انتي حلوه 
انفتح الباب وصفرت اماني كانت العنود لابسه فستان ناعم اسود وشعرها على اكتافها ومعها شال اسود اما شعرها كان شلال اسود على اكتافها لنصف ظهرها ..مكياجها كان رائع ابرز جمال عيونها ..
اماني..لا عنوده كذا اخاف عليك من العين
العنود باابتسامه..لا حبيبتي انا الي خاف عليك يوجهك براءه تتمنها كل بنت 
سلوم بصوت عالي..عنوووووووووووه يالله 
طلعت العنود بعد مالبست عباتها هي واماني وراحوا لبيت ام فيصل وسلموا عليها وصادفتهم ساره لابسه فستان زهر ووجها هادي والمكياج مااخفى التعب الي واضح عليها اما شعرها كمان حلو ومناسب شكل وجهها الذبلان ..
اما العروس كانت مابعد جهزت شوي وطلعت شوق وكانت تهبل بفستانها الفضي ومكياجها وشعرها ..
شوق..بالله عليكم مو انا احلى وحده فيكم 
العنود.ههههههه شوق انتي حلوه بعيونا لكن احلى وحده بعيون شخص محدد
شوق ..ياحظي اجل بروح اشوفه 
ساره..تعالي يالخبله مو وقته 
شوق..صدقت بروح البنات وصلوا يالله ننزل ..
نزلوا البنات وسلموا على الموجودين ..
خلود الي لابسه فستان ذهبي كانت رائعه بقوة نظراتها وحضورها اما عبير الحزن انطبع وسيطر عليها وانعكس هذا على عيونها من خلال اللون السماوي الي لابسته اما نجلاء كانت لابسه فستان ليلكي رائع شكله ..
تفرقوا البنات كل وحده كانت بجهه وساره حلفت امها انها ماتشتغل لانها تعبانه واماني كانت تكلم محمد اما العنود كانت بالمطبخ مع ام فيصل ..
ام فيصل ..العنود هذا الدخون جاهز والعود بغرفتي بس شلون بتدخلين وتطلعينه عند الناس نسيته 
العنود وترفع شالها ..بروح اجيب لك من عندي 
ام فيصل ..بسرعه 
مشت بسرعه بتطلع مع الباب الخلفي من المطبخ الا على دخلت فيصل وجهها بوجهه 
قيصل ..يمه ويييي 
سكت فيصل رفعت شالها بسرعه ورجع فيصل ..اسف 
ام فيصل..ابعد خل البنت تطلع بسرعه العنود 
طلعت العنود وفيصل ظل مكانه 
ام فيصل..شفيك ماعمرك شفت بنت وضربته على كتفه بعدين تنحنح قبل ماتدخل 
فيصل وابتسم..الغاليه اسف والله من الربكه وين الدخون
ام فيصل ..هذا هو نسيت العود وراحت تجيب العنود 
رجعت العنود لكن هالمره بشال طويل غطى كل جسمها اعطت ام فيصل العود ودخلت لصاله ويدها ترتجف من الموقف الي صار لها
وقفت جنب ساره وانتبهت ان بدور موجوده من بعيد وظلت تناظرها بتأمل فيها شئ متغير مو قادره تعرفه العنود..
ساره التفت عليها..شفيك ليه متنحه بالبنت 
العنود..مااعرف احس فيها شئ متغير 
ساره باابتسامه..بدور تغيرت ولازم احنا نساعدها 
العنود..شلون تغيرت وكيف نساعدها مافهمت 
ساره..احس انها تغيرت ولازم نتقبلها 
العنود ..اوكي بروح اشوف غدير 
ساره ..هههههههههههه الله يعينك 
طلعت ساره فوق لغرفة غدير وحصلتها انتهت من مكياجها الي مخليها قمر مع انها اصلا حلوه ..اما فستانها كان مو مبهرج بالعكس كان انيق وفخم ولونه عنابي ..
العنود..الله اش هالزين يابخته 
غدير..العنود احس اني انسانه ثانيه 
العنود..هههههههههههه ليه يالخبله
غدير ..ماادري قلبي يعورني 
العنود..شعور طبيعي حبوبتي 
غدير..اقول العنود شكلي حلو صدق
انفتح الباب ودخلت ساره ..يالله ياحلوات فيصل وصل تغطي عنوده 
دخل فيصل وابتسم لغدير..لا كذا انا بخاف عليك غدور من هالزين 
غدير بخوف..ماابي اوقع 
فيصل..هههههههههه خلاص ماينفع يالله حبيبتي وقعي خليني اطلع لااتأخر سمي بالله 
بكل تردد وقعت غدير وحب جبينها فيصل وبارك لها وطلع وباركوا لها البنات ومعهم بدور الي الكل تفاجئ من تغيرها 
شوق بصوت واطي لغدير..ابشرك بدور تغطت لما دخل فيصل يعني حظك حلو مو مثلي يوم ملكتي مرتزه ..
غدير..هههههههههه حسبي الله عليك شواقه يالخبله
شوق..عيب انا مرت اخوك احترميني 
ساره..شوق صدق تعالي ماسولفتي لنا عن سفرتك ذكريني بعدين
شوق وهي تضحك..ومن قال اني بقول لك اصلا 
ساره..غصب عنك اهون عليك بدخل المستشفى 
شوق ..لاتحاولين مابتكسرين خاطري لانك طيبه مافيك شئ 
قطع سوالف البنات اتصال ام فيصل تطلب منهم ينزلون يالله مع غدير

نزلوا البنات ودخلت غدير المجلس والكل سلموا عليها وشوي كلمهم فيصل وقال انه بيدخل الحين مع سعد ومحمد وتغطوا البنات ودخل المعرس لكن فيه ثنتين انفصلوا بعالم ثاني شوق وهي تشوف زوجها محمد الانسان الي بأيام بسيطه قد يرسم بسمه حقيقه بتاريخ حياتها الانسان الي وعدها ماتنزل دمعه من عينها الا اذا هي دمعة فرح الانسان الي تعهدت انها تسعده وتعمل كل شئ يرضيه مهما كان ..
والثانيه كانت العنود الي لما شافت سعد وتذكرت غدير ندمت وهي تشوف فيصل ندمت وهي تتذكر كيف غدير بكل عفويه قالت ان سعد اعجبها لما صادفته وقارنت بينها وبين غدير وتوصلت انها لازم ماتظل تفكر بهالمسار ولازم تبدأ تحرق حب فيصل بداخلها وبدل ماتكون اخته عند الكل تكون عند نفسها وبداخلها اخته ..
سلم فيصل ومحمد على اختهم وطلعوا اما سعد بعد مالبس زوجته الشبكه طلعوا بمجلس لحالهم وغدير كنت بتمووت من الخوف 
سعد..مبروك غدير 
غدير وهي مو مستحيه خايفه ..الله يبارك فيك 
سعد وهو مبتسم..شدعوه كل ها حيا غدير ارفعي رأسك 
رفعت رأسها غدير وابتسم لها سعد وقال..غدير اول شئ انا ماطلبت اشوفك لانك عجبتيني وارتحت لك من الصدفه الي جمعتني فيك لكن عيني عليك بارده طلعتي احلى مليون مرره 
استحت غدير ونزلت راسها وكمل سعد..غدير انا حياتي كلها معتمده على الصراحه وعلاقتي مع فيصل كذا فيصل كتاب مفتوح بالنسبه لي وانا نفس الشئ وهالشئ ابي يكون بيني وبينك لاتعملين حساب اي شئ غدير اقل شئ لازم اعرفه وتأكدي انك بتعرفين كل شئ عندي 
غدير..ان شاء الله
سعد وهو يضحك..اعرف بتقولين مو وقت هالكلام لكنه ضروري بالنسبه لي غدير انا بطلع مافيني على تعليق العيال بس اكيد بينا تيلفون تحبين اليوم او اخليك لبكرا 
غدير..الي يريحك 
سعد..هههههههههه لابغيت تحيره خيره اوكي معناته راحتي انها تكون اليوم 
ابتسم سعد وطلع وترك غدير خايفه دخلت عليها نجلاء وضحكت..شفيك تقولين مروعه 
غدير..ماادري كأنه فيصل خفت ماادري احس كله هيبه 
نجلاء..هههههههههههههه اقول قومي يالله وخلي هالكلام والحكم بعد المكالمات نشوف شو تقولين ..
بعد ماانتهت الملكه والكل راح طلعت غدير لغرفتها اما ساره كانت تعبانه واماني والعنود اصروا يجلسون مع شوق وام فيصل يرتبون البيت ودخل محمد
محمد..السلام عليكم وصباح الخير وتعبت بروح انام 
ام فيصل ..ههههههههههه محمد مافهمت شئ وحده وحده
محمد وهو مبتسم..وحده وحده بيجي الصبح وانا اقول وانتم تردون الا صح وين الحلوه 
ساره..بغرفتها مو اليوم هي العروس لازم ندللها 
محمد ويصحك..على بالك اقصد غدير انا اقصد شوق 
اماني ..والله توقعت 
ساره ..شوق راحت مع نجلاء تقول بتنام عندهم 
محمد وتغيرت تعابير وجهه.ليه وانا جدار هنا
شوق وهي داخله مع العنود..من يقول 
محمد ويلتفت على امه الي ضحكت ويناظر ساره ويتوعدها ..
ام فيصل ..هذي الحلوه لايكون تزعلها تراها غاليه 
محمد وعينه على شوق..والله غيرت الاسم مو الحلوه الا احلى الحلوات 
ام فيصل وهي تضحك ..اقول اذكر ربك واخذ زوجتك وعلى غرفتك 
محمد..ههههههههههههههه
فيصل ..احم 
تغطت شوق ودخل فيصل..السلام عليكم 
الكل..وعليكم السلام
فيصل..اقول بنام تعبان اي احد يجلس لصلاة يصحيني 
ام فيصل..مابقى شئ اجلسوا 
فيصل ..باقي ساعه ونص 
ساره..اجلس وسولف ويمر الوقت 
اماني..فيصل نام بالمجلس واصحيك اذا اذن
فيصل ويبتسم..تسلمين ياحنونه 
محمد..الا صح العنود السواق كلمني اليوم يقول بيروج يعتمر شرايك
العنود..يروح كيفه 
ام فيصل..وزجته معه 
العنود..اكيد 
فيصل..بأسمك السواق العنود 
العنود..ايه
فيصل..اعتقد له اجراءت خاصه عموما شوفها محمد واذا ماتقدر بلغني اوكي اشوفها 
محمد..اوكي 
سهروا الكل لحد الفجر وبعد الصلاة الكل نام..


اما بغرفة خلود وعبير كانوا سهرانين يسولفون عن الملكه وكل الي صار فيها 
عبير..خلود شفتي بدور
خلود..شفتها لكن الي مستغربه منه انا ان ساره تقبلتها بسهوله ولاتقول خلينا نتقبلها بصراحه انا مو فاهمه 
عبير..ولا لكن تعالي شسالفة هدية فهد الي يقول بكرا بيعطينا 
خلود مبتسمه..ماادي بس امي تعرفها يقول بكرا العصر بيقول لنا 
عبير ..الله متى يجي بكرا 
خلود..بكرا بيرسل لك نواف اول الملفات صح
عبير مبتسمه..ايه ماتخيلين فرحتي شكثر 
خلود..عبوره بدور عندهم بالبيت الغريبه انك عادي 
عبير..خلود انا ظليت سنوات احب نواف ولااحد بعرف تحملت اشوفه تعبان مريض بالمستشفى تحملت اشوفه منعزل عن العالم وعايش لحاله والحين لو يقولون انه يحب وحده وبيتزوجه بقول طيب الله يسعده المهم يرتاح صدقيني بعد العذاب الي عشته بحبه ماابي الا انه يرتاح ويكون سعيد
خلود..يابختك ياعبير قدرتي تكونين انسانه قلبها صافي 
عبير..وانتي ماقدرتي 
خلود..مهما قدرت مابكون مثلك انتي تضحين لاي شخص تحبينه لغيرك طالما هالشخص يسعده وانا احارب العالم ولاافقد هالشخص 
عبير ..ومن هالشخص 
خلود وتبتسم..مازال الجواد من غير فارس 
عبير..الفارس ياخلود مايجي بالقوه والعناد الفارس يجي بالحب والخوف والاهم الاحترام لنفسك قبل مايكون لغيرك
خلود..مافهمت كيف الاحترام
عبير..خلود اسلوبك مع سلطان كان جريئ يعني وانتي تعرفين سلطان لكن كون انه سكت لك مايعني انك تتجرئين اكثر 
خلود..عبير سلطان يستفزني 
عبير..سلطان كذا من هو صغير وانتي تعرفين يعني اذا رديتي بتتعبين ويمكن بأي لحظه يرد عليك سلطان برد يخليك تندمين انك تكلمتي معه يعني ابعدي عنه 
خلود وهي معصبه ..اصلا هو مايعني لي شئ 
عبير باابتسامه..وانا قلت يعني لك يالله تصبحين على خير 
الظهر صحت عبير وحصلت ملفات نواف وصلت وكأنهم اعطوها اروع هديه ضمتها لصدرها ودخلت غرفتها ولاعاد حست بنفسها الا لما دخل فهد بعد مااستأذن
فهد..ايووه بدينا الشغل كيف الوضع
عبير ومبتسمه ..اقول لك بس ماتعلم
فهد ..قولي
عبير..ولد عمك شلون عايش بهالفوضى 
فهد..هههههههههههه نواف حياته كلها فوضى الله يعينك يالله عبوره موعد المفاجأه البسي عباتك
عبير..بنطلع ايش هالمفاجأه
فهد..بسرعه مابقى شئ يالله 
طلعت عبير وامها وخلود مع فهد حتى يشوفون المفاجأه وكانت فعلا مفاجأه وقفوا عند فيلا معقوله لكن شكله حلو وفخم والاهم انها مو قديمه 
فهد..تفضلوا
خللود..لا والله من بيته ماتعدلت 
فهد..هههههههههه ادخلي مافيه احد 
دخلوا كلهم وانتبهوا ان امهم تصيح 
عبير وتحضنها...يمه شفيك
فهد قرب منها وحب رأسها ..الغاليه هالبيت لولا الله سبحانه ثم دعواتك ماشريته 
خلود..شريته هذا بيتك
فهد..لا هذا بيتنا 
خلود وبسرعه حضنة فهد..الله يخليك يارب
فهد..بسرعه احجزي غرفتك قبل عبير 
دخلت خلود تركض بس عبير التفتت على فهد..فهد شلون ..؟؟
فهد باابتسامه..كنت متوقع سؤالك بعت بيتنا واخذت قرض 
عبير..يعني عليك دين 
فهد..عبوره لاتخافين فيصل سهل الموضوع كثير لي وراتبي يحمل 
عبير..الله يوفقك يارب 
فهد..عبوره مااخترت غرفكم ولاشئ من اثاث البيت الي غرفتي وبنطلع الحين نشتري اوكي 
عبير باابتسامه هزت راسها ودخلت بسرعه حتى مايشوف فهد دموعها ..

اما في بيت ام نواف العمه حصه والعمه لطيفه كانوا مقررين يسافرون لكن ام صقر ماوافقوا عيالها واضطرت انها تجلس اما بدور بعد معاناة اقتنعت امها يجلسون اسبوع بس وطلبتها انها تنام عند احد البنات 
العمه حصه..وين بتنامين 
بدور..ودي اروح عند خلود وعبير لاني اعرفهم اكثر وبيت ام فيصل مااعرف احس شكلي غلط 
العمه حصه..كيفك الي تبين خلي السواق يوديك
بدور بخيبة امل..لحالي اروح مع السواق 
العمه حصه..انا تعبانه مافيني اطلع اوصلك
ام صقر..انا بوصلك 
بدور باابتسامه..تسلمين خالتي شوي واكون حاهزه
استغربوا خلود وعبير لما اتصلت بدور وقالت انها بتجي وتنام عندهم لكن تقبلوا الموضوع بالنهايه ..وصلت بدور بالبدايه كانت محرجه لكن بعدين بدت تسولف مع البنات وتضحك وحتى مع ام فهد والغريب ان شالها على كتفها وتغطت عن فهد وهالشئ اسعدهم كثير وتأكدوا انها تغيرت لان حتى طريقتها بالكلام تغيرت ولبسها محتشم ..
خلود..بدور شرايك تجلسين عندنا كل الاسبوع 
بدور ..اخاف اضايقكم
عبير..لاشدعوه انتي بنت عمتنا 
بدور..بنات بقول لكم شئ ولاتسألوني ليه مكن 
البنات..ممكن 
بدور..اسفه اذا اخطيت بحقكم 
عبير وتناظر خلود..انسي يابدور حياتنا علمتنا ننسى الجراح ونسامح خلاص الحين احنا بنبدأ صفحه جديده 
بدور..ودي الكل يتقبلني نجلاء وشوق خصوصا لاني جرحتهم كثير ..
خلود..شوق ونجلاء حبيبات مايزعلون واكيد مافي خاطرهم شئ عليك 
عبير..يالله بروح اشوف شغلي 
خلود..صح فهد اعطاني ورقه فيها ايميل نواف وقال اعملي ايميل خاص لشغل وارسليه على بريد نواف اوكي 
عبير..اوكي اخذ الورقه وراحت للغرفه لكن مو حتى تعمل ايميل او تشتغل حتى تتأمل نواف من خلال شغله من خلال خطه من خلال بعثرة اوراقه ..وظلت على هالحال مايقارب الساعه بعدها بدت تشتغل ولاحست الا عالساعه عشر بالليل قفلت كل شئ وطلعت تسهر مع البنات ..

اما نجلاء كانت سهرانه مع اخوها حمد الي كان خايف من موعد ساره بكرا 
نجلاءء..حمد شفيك
حمد باابتسامه..ولاشئ 
نجلاء..حمد ليه ماتتزوج عالاقل زوجتك تجلس معي 
حمد ..هههههههههه ان شاء الله بس خلينا اول نشوف الوضع 
نجلء..اي وضع 
حمد باابتسامه..وضع ساره
نجلاء مستغربه..ليه شفيها ساره
حمد..يعني ماانتي فاهمه لان الي بتزوجها هي ساره 
نجلاء وباابتسامه ومصدومه ..احلف 
حمد مبتسم ..لا اكذب نجول شسالفتك كل ماقلت لك شئ قلتي احلف 
نجلاء..لابس استغربت يعني بتتزوج ساره
حمد..يس وياويلك ان وصلني خبر ان احد عرف حتى شوق
نجلاء بخيبة امل...ليه 
حمد..نجلاء انا دكتور ساره وصدقيني احساسي تجاها مفصول نهائيا عن مسؤليتي كطبيب لكن بهالموضوع لازم اتاكد من صحة ساره وهل هي قادره على الزواج بهالمرحله لكذا ترددت اني اخطبها 
ساره..بس حمد اذا انخطبت وانت ساكت يمكن توافق 
حمد باابتسامه..لاتخافين فيصل يعرف بالموضوع ومن زمان مكلمه لكن طلبته يسكت مايقول لاحد حتى نتأكد من صحة ساره اول ..
نجلاء... الله وناسه .طيب ساره فيه خطر على صحتها
حمد..اتوقع انه تحتاج عمليه ونسبة نجاحها كويسه 80% يعني بعدها بتكون بأذن الله كويسه لكن المشكله كيف تقتنع هي 
نجلاء..ياحياتي عليها اكيد بترفض اذا هي تخاف من الابره كيف العمليه 
حمد...الله يعين بكرا بتدخل ونشوف الوضع والله يصبرنا على دلعها 
نجلاء..ههههههههههههه الحين اذا دلعها مو عاجبك ليه تتزوجها 
حمد وهو قايم بيطلع..فيه فرق اذا دلعها وانا زوجها واذا دلعها وهي مريضه وانا دكتور 
نجلاء بصوت عالي ..حمد بكرا بروح لشوق وديني قبل ماتروح
حمد ..ان شاء الله

في بيت ام فيصل غدير كانت بعالم ثاني عالم ملئ سعاده وفرح تفاءل وامل ..لكن هذا مانساها احتياج اختها لها فااعتذرت من سعد ولاطولت معه وراحت تسهر مع اختها وتخفف عنها مع الكل الكل انبسط وحاولوا ينسون ساره الي كانت تحاول تداري لكن بالاخير ماقدرت وبكت وقالت لهم ان احساسها بالوجع هالمره مختلف وهالشئ خوف البنات عليها لكن بلاخير هدت وتركوها تنام وترتاح..

الصباح طلعت ساره وام فيصل مع محمد للمستشفى لان فيصل كان عنده موعد مهم ..وصلوا للمستشفى وقابلهم حمد وعملوا اجراءات ساره ودخلت للغرفه لكن هالمره بااحساس الضعف الظاهر احساس فقدان الامل ..احساس الخوف والتردد..السواد والالم ولاول مره تكلم حمد بهالاسلوب وقدام امها واخوها..

ساره بتردد..حمد انا بمووت صح
حمد الي تفاجئ من كلامها رد بسرعه ...لا ساره الاعمار بيد الله سبحانه ماهو انا ولااي احد يقدر يحددها بعدين هالضعف مابيساعدك لازم ياساره تكونين متفاءله خلي ايمانك بالله قوي 
ام فيصل حضنت ساره الي ماقدرت وبدت تصيح 
محمد..سارونه مايصير كذا حبيبتي 
حمد..ساره امسحي دموعك واذكري الله وحالتك من قال انها خطر لاننا رجعنا لا مو خطر بس تحتاجين فحوصات ولازم تنعمل بنفس المستشفى اخليك ارتاحي وراجع لك حتى نبدأ بالفحوصات..
طلع حمد ومحمد وتركوا ساره امها تقرأ عليها قرآن لحد ماهدت شوي..

مر هاليوم حزين كئيب على بيت ام فيصل ..كل الموجودين حسوا أن البيت انطفت انواره لان ام فيصل ماهي موجوده ..وساره تعبانه وفيصل شكله مرهق ومن دخل وهو سرحان غدير كانت متوتره واماني خايفه اما شوق اتصلت بحمد وتطمنت على ساره وطمنتهم لكن الجوو الحزين غلب على الكل وحتى سلوم الي كان على غير عادته هادي ولايلعب ..

بالليل الكل دخل غرفته ينام والعنود نامت عندهم لان ام فيصل طلبتها ينامون طوال الفتره الي هي بالمستشفى مع بعض في بيتها ووافقت العنود ..

بالليل فيصل مو قادر ينام احساس بخووف بالفقدان احساس بالمسؤليه احساس بالضعف احساس دمر اعصاب فيصل من كثر التفكير حطم هالصمت واتصل بسعد الي حاس فيه من سمع صوته حاول يسولف معه لكن مافيه فايده فيصل يتكلم بشكل عشوائي وكأنه يحاول يمنع الاحساس بالاصوات داخله اصوات نابعه من طفله صغير من اخت دلوعه من ابنه هاديه اصوات من ضحكه بريئه من انسانه مختلفه قاطع عليه سعد
سعد..فيصل تكلم يااخوي ريحك نفسك
فيصل ..آه ياسعد قلبي معورني عليها والله لو تشوف البيت احسه نار تحرقني احس جدرانه ارضه كلها فاقده الحضن الدافي سلوم والبنات الكل الحزن مرسوم عليه وانا مااقدر اتحمل والله
سعد..فيصل انت عمرك ماكنت ضعيف شفيك
فيصل ..سعد تعبت انا بشر اختي بنتي الي بالمستشفى امي الي غايبه عن البيت خواتي الي الحزن مرسوم على وجيهم مااقدر مااكون ضعيف
سعد..فيصل انت بالنسبه لهم مصدر القوه تحمل طول عمرك تكابر اي احساس بداخلك هالمره لازم تكابر الضعف لازم تكون قوي حتى تساعد اهلك
فيصل ..الله يعين يالله سلوم عندي وبدخل البيت اكلمك وقت ثاني فمان الله
سعد..الله معك وهونها يااخوي وتهون وربك كريم
سعد ..والنعم بالله

الصباح صحت العنود وسلوم ونزلوا حصلوا شوق 
شوق..صباح الخير
العنود..صباح النور صحيتي 
شوق..توه محمد طلع مع فيصل بيمرون ساره بعدين عالشغل 
العنود..اوكي غدير ماصحت 
شوق..لا تعالي بكلمك شوي 
العنود..خير
شوق..جوو البيت مو عاجبني حالة الاكتئاب مسيطره على الكل اذا قدرت على محمد صعبه اقدر على فيصل لكذا لازم اماني وغدير يتفاءلون حتى يقدر فيصل على الاقل يبتسم لو تسمعين محمد كيف يحكي عن حالة فيصل امس 
العنود ..ولايهمك شوق الكل بيضحك واولهم فيصل 
شوق باابتسامه ..شلون
العنود..فيصل مايقاوم سلوم بخليه يجلس معه وان شاء الله يقدر ينسيه شوي 
شوق..اوكي الحين بطلع اصحي البنات
العنود..اوكي

خلود وعبير بدوا يتقبلون بدور عن قناعه مو مجامله خصوصاً بعد مااأعتذرت لهم وقالت انها ندمانه على كل الي صار ..انشغلت عبير بملفات نواف ومع اهلها بتأثيث بيتهم الجديد ..اما خلود قربة من بدور اكثر من عبير لانها تسهر معها كثير..
بدور..خلود انتي زعلانه من امي 
خلود وسكتت ..لا 
بدور..اعرف انك زعلانه ومو انتي بس الكل لكن حاولوا تسامحونها 
خلود..الله يسامح الجميع الا ماقلتي لي كيف دلال وامل 
بدور..تصدقين دلال مثلي مسكينه 
خلود..شلون مسكينه
بدور..انا ودلال كنا مغترين بجمالنا كثير وكل شئ تقوله امي او خالتي ننفذه لما قالوا لدلال انها تتزوج وافقت وهي ماتعرف شئ عنه الا شكله ولاكان يهمها لكن بعد الحادث امي وخالتي استحوا عيب عند الناس يرفضون ولكن دلال كانت تربيتهم المهم عندها المظهر لكذا كلمت نواف بطريقة بنت دلوعه مراهقه كل الي يهمها نفسها ورفضت بعدها حاولت امي وخالتي يعدلون الموقف بس نواف رفض 
خلود..يعني هي ماكانت تحبه
بدور..بذاك الوقت دلال كانت تحب الشكل الحلوو وبس كانت فارغه من اي معاني ثانيه وانا كنت مثللها الى وقت قريب 
انبسطت خلود وكان ودها تقول لعبير كل شئ بهالوقت لكن استحت تترك بدور واجلت الكلام اذا نامت بدور ..

اما عبير كانت بغرفة فهد تسولف معه عن بعض الامور الي طلبها نواف وقبل ماتطلع 
عبير..فهد ابي جوالك ثواني ممكن
فهد..ممكن بس من بتكلمين هالوقت
عبير..بكلم نجلاء 
اعطاها قهد الجوال وعمل نفسه مشغول بالاوراق وهو كل تفكيره عند الكلام الي تقوله 
عبير..ليه ماتردين على تيلفون البيت 
نجلاء..بغرفتي بنام
عبير..تنامين الحين مكلمتني العصر توك صاحيه
نجلاء..ماسمعتي اختراع اسمه حبوب منومه 
شهقة عبير..مجنونه تعملينها نجلاء اتصلي على تيلفون البيت بسرعه
نجلاء..مالي خلق
عبير..نجلاء مايصير ليه ماتجين تسهرين عندنا 
نجلاء..لا حبيبتي بيت فيه اخوك مابجي اخاف يطردني 
عبير..هههههههه صدق بدور عندنا 
نجلاء..احلفي يالله بكلم حمد اقوله
عبير..بتظلين خبله بالله باي 
سكرت عبير..شكرا فهد
قهد بعدم اهتمام..بتجي نجلاء 
عبير..بتسأل حمد بس مااعتقد يوافق لانه بالدوام والله كاسره خاطري بيت كبير مافيه الا هي 
قهد..اذا حمد ماعنده مانع اطلع معك نجيبها 
عبير مستغربه وقالت بعفويه ندمت عليها..مااتوقع هي توافق 
فهد رافع حاجب..وليه ان شاء الله
نجلاء..تستحي اكيد
قهد..براحتها 

طلعت نجلاء واتصلت بنجلاء الي رفضت وقالت تنام احسن ولاتحس بغطف او رحمه من فهد ..

اما في بيت ام فيصل دخل سلوم يركض ووراه فيصل ..

سلوم..عنوده بنام عند فيصل 
العنود انبسطت لان توصيتها لسلمان نجحت ....طيب 
فيصل ..السلام عليكم
الكل ..وعليكم السلام 
شوق..فيصل وين محمد
فيصل..براا بالحديقه ماعنده احد 
طلعت شوق والتفت قيصل على غدير 
فيصل..غدير ابي قهوه لو سمحتي 
غدير..ان شاء الله 
فيصل..العنود السواق بكرا مسافر ومفاتيح غرفته معي تحبين اعطيك اياها
العنود..لا ماابيها
فيصل ..اموون شو الاخبار 
اماني..ضيقة خلق البيت من غير خالتي وساره 
ضربتها العنود بيدها وتنهد فيصل وقال..الله كريم 

اما بالحديفه جلست شوق مع محمد الي واضح انه مرره تعبان 
شوق..محمد خير شصار..؟
محمد بعد لحظة صمت..مااقدر ادخل البيت ولااشوف امي الحزن المرسوم على وجيه خواتي يذبحني آه ياشوق
شوق بخوف..محمد حياتي ارجوك لخاطر ام فيصل لاتعمل بنفسك كذا كلها كم يوم وترجع خالتي وساره وينورون البيت 
محمد..يارب 

بالصاله كانت العنود واماني وسلوم جالسين بنفس اماكنهم انفتح باب المكتب وطلع فيصل بسرعه
وهو ينادي محمد بصوت عالي و شماغه على كتفه وشكله مو على بعضه ورمى مفاتيح
فيصل وهو طالع..العنود اقفلي الباب وانتبهوا لحالكم انا رايح لساره تعبانه 
طلع فيصل وطلعت غدير بعد ماسمعت صوته لحقته ولارد عليها كل الي سمعته انه قال لمحمد ساره حالتها خطره وطلع مع محمد وتركوا الكل في حالة انهيار تام ماعدا العنود الي حاولت تكون قويه وفشلت ..
وصل فيصل ومحمد بحاله الله العالم فيها وبسرعه راحوا لغرفة ساره حصلوا الاطباء وبسرعه محمد راح لامه الي كانت بحاله سيئه جداً ..اما فيصل بادره حمد بسرعه
حمد..مافيه وقت للأسئله بننقلها لغرفة العمليات روح وقع الاوراق وادعي لها 
مشى فيصل ورجع ومسك حمد من اكتافه ..حلقتك بالله تبذل كل جهدك هذي ساره الغاليه
حمد..فيصل انا دكتور والمريض يهمني سواء كان قريب لي او لا توكل على الله 
راح فيصل ووقع الاوراق وساره انتقلت لغرفة العمليات ..
سأل فيصل عن موعد العمليه قالوا مايقارب خمس ساعات ..رجع والحزن كله مسيطر عليه وحصل امه منهاره اخذها بحضنه وظلت تصيح وهو يحاول يكون قوي ويطمنها حاول يقنعها ترجع ورفضت ودخلت للغرفه وتوضت وبدت تصلي ..

اما محمد كان بحالة صمت زفيصل بحالة توتر 
اتصل فيصل بالبيت وكل كان منهار ردت العنود
العنود..فيصل طمني شلونها
فيصل بصوته كل الحزن..ادعوا لها دخلت لغرفة العمليات المهم العنود لااوصيك البيت قفلي اباب وخليكم عند التيلفون
العنود..ان شاء الله 
فيصل ..مع السلامه
العنود..سكرت وجلست تصيح لان ساره مثل اختها وتعني لها هالعايله الشئ الكثير مو كفايه انها لقت لها خوات واخوان وام حنونه وطيبه ..

بالمستشفى كان فيصل جالس ينتظر ومحمد راح له 
محمد..فيصل ساره مابيصير لها شئ ان شاء الله
قتح فيصل عيونه والتفت على محمد الي ارتمى بحضنه وبدى يصيح ونزلت دموع فيصل بعد محاوله فاشله لمنعها 
فيصل..كل شئ بيد الله الله يقوما بالسلامه
محمد..لا ساره مابتتحمل العمليه شلون لازم ندخل معها
فيصل ويهدي اخوه..محمد اذكر الله العمليه مطوله تعال وانا اخوك خليني نصلي ركعتين وندعي الله 

راح محمد مع فيصل يصلون وتركوا ساره بغرفة العمليات الله سبحانه الي عالم بحالها ..
الجزء الثالث والعشرون ...







صلى فيصل ومحمد ودعوا الله يرحمهم ويقوم اختهم بالسلامه.. احساس الاحتياج.. احساس الخوف.. الامل.. القوه.. الضعف احاسيس ..كانت تتصارع بداخل كل واحد منهم مهما كان الشخص قوي وذو نفوذ وشهره ومال مهما كان جامد متبلد من غير احساس لحظة المرض كل شئ ينتهي لحظة العدو الاول للأنسان المرض مايقدر اي واحد يتحكم بمشاعره لحظة تمر الثانيه فيها كانها دهر وفعلاً هذا الي صار لفيصل ومحمد الي ظلوا يدعون الله لأختهم ..ظلوا يعدون الثواني قبل الدقايق ويشوفون الحزن مرسوم والامل غايب يشوفون الفرحه تودعم والالم يعانقهم يشوفون الامنيات تتحطم والاماني تتبعثر ..لحظات بكت السعاده والراحه وتألمت الذكريات ..هذا حالهم بالمستشفى اما ..
بالبيت الوضع كان متوتر الكل بحالة بكاء وخوف الكل ماهو عارف هل بيشرق بحياتهم يوم يحمل فرح او يوم تكون ساره نور بيتهم غابت عن الحياة ومن يوصلون لهالنقطه يدخلون بحالة بكاء شديده ماتوقف الا اذا ذكروا أن الله رحيم بعباده وان شاء الله بيرحمهم ..ويقوم اختهم بالسلامه وترجع شمعه تنور بيتهم وترجع ضحكتهم وفرحتهم ..

اما ببيت ام فهد البنات كانوا سهرانين ومبسوطين عبير وبدور وخلود اما فهد كان نايم وقطع عليهم صوت التيلفون ورفعته خلود
خلود..الو نعم
المتصل..السلام عليكم 
خلود باابتسامه..وعليكم السلام 
المتصل..هلا خلود فهد جواله مغلق موجود 
خلود وعصبت لانه حتى ماسأل عنهم..ايه نايم
المتصل..طيب صحيه وخليه يجي لمستشفى الامن ساره بغرفة العمليات
شهقت خلود والتفتوا عليها البنات ..احلف شفيها شلونها 
المتصل..مو وقته يالله باي
خلود..سلطان وقف لحظه البنات بالمستشفى معها وخالتي
سلطان..لا اهلي طالعين لهم بقول لهم يمرون عليكم بسرعه خلي فهد لازم نكوون مع العيال 

سكرت خلود وصاحت والكل صاح خوف على ساره لانها طيبه ولاتستاهل لكن هذا قضاء وقدر ولازم نرضى فيه ونحمد الله الذي لايحمد على مكروه سواه ..

طلع فهد للمستشفى وصادفه نواف وسلطان وصقر ولاحصلوا فيصل ولامحمد اما ام فيصل الام الي بنتها بغرفة العمليات
الام الي تعاني وتتعذب وحبيبتها تتألم الام الي تمسح دموعها من دون احساس الام الي تشوف الحزن يقترب رفضت وسوسة الشيطان لها و سلمت امرها لله وجلست على سجادتها تناجي الواحد الاحد تدعي الرحمن الرحيم ..ام فيصل رغم خوفها ايمانها بالله صبرها ..وظلت على سجادتها من دخلت بنتها للعمليات على امل انها ترجع لها ..

بالبيت شوق حاولت تتصل بمحمد لكن جواله مغلق وحتى فيصل 
اماني وهي تصيح ..شلون لازم نعرف
غدير وهي تصيح..بتصل بسعد 
العنود..ايه بسرعه 
اتصلت غدير ..
سعد..هلا وغلا 
غدير وصوتها تصيح ..سعد
سعد..عيونه غدير شفيك
غدير..سعد ساره بغرفة العمليات وفيصل ومحمد تيلفوناتهم مقفله
سعد..اوكي انا طالع لهم وبطمنكم انتبهوا لحالكم واذكروا الله ومابيصير ان شاء الله الا كل خير 
غدير..طمني بسرعه
سعد..خير ان شاء الله

وصل الكل بيت ام فيصل وحاولوا يهدون البنات من حالة القلق الي هم فيها 
العمه لطيفه..لا اله الا الله يابناتي مايصير اختكم ان شاء الله طيبه 
العنود..ان شاء الله 
ام نواف..عبير يمه اتصلي بنجلاء البنت لحالها بالبيت 
شوق..كلمتها بس مافيه احد يجيبها 
ام نواف..بروح انا اجيبها وحده منكم تجي معي كلمي قولي لها حمد الي عامل العملليه واكيد بيطوول 

طلعت ام نواف وعبير وجابوا نجلاء الي شاركت الكل حالة الحزن والخوف والتوتر الي عايشينها ..

وصل سعد وحصل اول شخص نواف وسلم عليه والتفت على جهة فيصل وحصله واقف عند الباب بحالة حزن وشكله كبر عشرين سنه اما محمد كان جالس ورأسه للأرض وحالة تصعب عالواحد ..قرب لفيصل ورفع رأسه فيصل 
سعد..لا اله الا الله 
فيصل..بكل الحزن .. لااله الا الله محمد رسول الله
سعد..فيصل يااخوي تطمن والي الله كاتبه بيصير 
فيصل ويأشر ..سعد انا بخير روح لمحمد 
التفت سعد على محمد وراح لعنده يهديه وبعدها اتصل بالبنات وطمنهم وظلوا الكل بحالة صمت فيصل بنفس المكان واقف محمد رايح راد والكل بحالة قلق وتوتر ينتظرون موعد الفرج من الرحمن الرحيم 

مرت اللحظات بطيئه عليهم الكل يتمنى هالباب ينفتح الكل خايف الكل ضايع الكل يشوف الموقف قدام عيونه .
الكل يحس الساعات الي مرت عمر محمد وفيصل الثانيه كانت سنه الدقيقه كانت عمرهم كله كان الدقايق تحرق اعصابهم ينتظرون الامل يرجع من هالباب الي له ست ساعات جامد ولاهو حاس بمشاعر تحترق تتعذب تنتظره ينفتح ...وبلحظه انفتح الباب ..طلع حمد وقف راح له فيصل محمد الكل وقف عنده
فيصل ويمسكه مع كتفه..حمد تكلم 
حمد وبكل تعب..نجحت العمليه تستاهلون سلامتها 
محمد جلس عالأرض وبسرعه نزل له نواف ولااعطاه فرصه وقال له يروح يبشر امه 
فيصل..حمد شلونها بشوفها 
حمد ويحط يده على كتف فيصل..تطمن تحتاج 24 ساعه بالعنايه المركزه ادعي الله انها تعدي على خير 
فيصل وتوتر اكثر..شلون حمد مو تقول نجحت العمليه
حمد ..فيصل تطمن صح كانت صعبه لكن الحمد لله نجحت 
فيصل والتفت ومشى عنهم
فهد..فيصل وين رايح
سعد اشر لسعد يعني اتركه عرف ان فيصل محتاج يكون لحاله والكل احترم رغبة فيصل 

بغرفة ام فيصل دخل محمد وفزت لدخلته وحضنه وهو يقول نجحت يمه العمليه صاحت ام فيصل وصاح معها محمد مهما كابر مايقدر وهو بحضن امه حس انه ارتاح وارتاح من كل همومه وتعبه وهو بحضنها وحس ان امه تحملت كثير وبدأ يهديها وطلعت معه 
ام فيصل ..حمد حمد يمه بشرني
حمد باابتسامه..الحمد الله على سلامتها خالتي
ام فيصل..حمد احلف ان بنتي بخير 
حمد..خالتي ساره بخير وبكرا بتشوفينها لكن الحين صعب العمليه ماهي سهله
ام فيصل ..ياربي ياقلبي يابنيتي 
حمد؟..هههههههه خالتي الله يعينا عليها بتزعل علينا 
ام فيصل..الله يقومها بالسلامه وتزعل واراضيها تسلم ياولدي والله ماقصرت
حمد..واجبنا ياخالتي الحين شرايك تروحين ترتاحين وبكرا ترجعين 
ام فيصل..واترك بنيتي
محمد..يمه معه حق يالله اوصلك ونطمن البنات كلهم حالتهم الله العالم به
بعد محاولات رجعت ام فيصل مع محمد وكل العيال طلعوا ماعدا سعد الي راح لفيصل وحصله بسيارته 
سعد..فيصل 
رفع فيصل رأسه وانصدم سعد فيصل يصيح...اذكر الله يارجال مافيها شئ الحمد لله
فيصل ..ست ساعات كانت دهر كانت عمري كله سعد حسيت روحي بتطلع تمنيت امسك يدها اقولها لاتخافين احنا جنبك كلنا تمنيت احضنها واطمنها قبل لاتدخل تمنيت اعطيها قلبي ولاتعيش لحظة الم مااقدر خواتي نور عيوني خواتي هم سعادتي ابتسامتهم هي فرحتي ودمعتهم نار تحرقني سعد اليوم تمنيت اصرخ اصيح اقول للعالم اختي داخل بنتي تعمل عمليه بقلبها الطاهر قلبها البريئ قلبها الصافي تمنيت اجلس عالرض مثل طفل صغير وامي تحضني تمنيت وتمنيت ماقدر ماقدر الا اني اكوون قوي ودي اصرخ 
حط فيصل رأسه وحس سعد ان فيصل تعبان وتركه شوي بعدها حاول انه يهديه والحمد لله قدر ونزل معه عند حمد داخل المستشفى ..

وصلت ام فيصل للبيت والكل استبلها وبكت وبكوا معها وطمنتهم الكل تعبان وناموا عندهم بالبيت لكن ام فيصل كانت تنتظره ماشافته بالمستشفى ولارجع للبيت طلعت فتحت المكتب ولاحصلته ولابغرفته دخلت على غدير وحصلتها هي والعنود وعبير صاحين ونزلوا معها ..

ام فيصل..مايصير جواله مغلق وين ولدي ماشفته
غدير..يمه اصحي محمد اسأله 
ام فيصل..وين نجلاء نايمه 
عبير..ماادري ليه تبين شئ خالتي 
ام فيصل..اتصلي بفهد شوفي 
اتصلت وحصلت جواله مغلق
ام فيصل..ياربي الكل نايم وين راح 
العنود..غدير اسألي سعد
ام فيصل..لا اخاف يكون نايم
غدير..اذا نايم بيقفل جواله بجرب 
اتصلت غدير ورد عليها 
غدير..هلا سعد
سعد..هلا غدور يسعد لي هالصباح
غدير واستحت..سعد فيصل معك 
سعد بخيبة امل..شدعوه قلت اشتاقت لي لا فيصل الله يسلمك توني تركته من ساعه بالمستتشفى رفض يرجع وجلس عند ساره 
غدير..ايووه لان امي قلقانه ماقدرت تنام لانه مارجع
سعد..طيب غدور خالتي عندك
غدير..ايه
سعد..هههههههه خساره كنت ناوي استغل الفرصه واسولف سلمي عليها وبكرا لنا كلام ثاني
غدير باابتسامه..ان شاء الله مع السلامه 
سكرت غدير وطمنت امها الي دخلت غرفتها تنام رغم انها مو مرتاحه ولاقادره تغمض عينها وبنتها بالعنايه 

غدير..ياعمري يافيصل تلاقين حالته بالارض لكذا مارجع للبيت
عبير..اذا محمد حالته كذا شلون فيصل
العنود..الله يعينهم اختهم وبعدين ساره غاليه عليهم
غدير..الله يقومها بالسلامه 
الكل ..آميين

الساعه ثمان بالمستشفى مر حمد على فيصل وحصل مازال صاحي 
حمد..مانمت 
فيصل..وانت قدرت تنام
حمد باابتسامه..ماقدرت اطلع من المستشفى
فيصل..كيفها حمد
حمد..تطمن فيصل تتوقع اني اكذب صدقني انت تعرف ساره شو تعني لي وتعرف شثر عانيت بهالعمليه لانها لانسانه تعني لي تطمن يااخوي
فيصل..يعني حمد بتتحسن
حمد..ان شاء الله 
فيصل..طيب بشوفها بمسك يدها يااخي حرام عليك ارحمني
حمد..مااقدر فيصل قلت لك روح نام وتعال بالليل ويمكن اخليك تدخل وبعدين لااحد يجي لانها بتصحى عالفجر وبنطلعها لغرفه عاديه فيعني ماله داعي احد يجي 
فيصل ..بروح ابدل قبل مايصحى احد وارجع واعطيهم خبر واذا صار شئ اتصل على جوال محمد جوالي مااعرف وين حطيته
حمد..اوكي فيصل 

وصل فيصل البيت وحصل امه الي حظنته وبكت وحاول يمزح معها 
فيصل ..يمه ترى ناقصني حنان الله يخليك دمعه زياره مااتحمل اخاف امووت
ضربته امه..بسم الله عليك
فيصل..هههههههه الغاليه وين العالم نايمين
ام فيصل..سلوم راح يلبس مع العنود وغدير واماني بالمطبخ والبنات فوق والباقي بالمجلس
فيصل وهو يضحك...ملاهي اهم ئ غرفتي فاضيه
ام فيصل ..الله يطمني على اختك ويفرحني فيك
فيصل ويضحك..ن شاء الله ابشري لو تبيني اعرس الحين موافق 
ام فيصل مستغربه..صدق موافق 
فيصل..بس بشرط الحين بهالحظه
ام فيصل..تلعب علي روح غير اشوف
فيصل ..مايهون علينا زعلك ابشري الغاليه الي تبينه بيصير بس عطينا شوية وقت 
ام فيصل..طيب يالعنيد ولارحت الزينه روح دور لك بنت ثانيه ولابتلاقي وحده مثلها 
فيصل رافع حاجب..راحت الزينه
ضحكت ام فيصل وهي طالعه..ايه راحت اذا مالحقت عمرك مابتنتظرك 
فيصل بالنهايه عرف ان امه تجره بالكلام..يمممممممه بعدين ترى تعبان واخاف اقول كلام اندم عليه عن اذنك 
اخذ له شور سريع فيصل وطلع وهو مازال يفكر بكلام امه ياترى الزينه الي تقصدها امه هي نفسها الي ببال فيصل ..او الزينه عندها هي الي جمالها ظاهر وشكلها حلو ياترى اذا الزينه الي ببال فيصل والي هي الحلوه الحبوبه الصريحه الواضحه المرأه بكل ماتعني الكلمه له ..ممكن تروح ولمين ظل فيصل يفكر هل امه فعلا هالمره عرفت فيصل من اختار او اخطئت حاول يتوصل لرائي يقنعه ماحصل الى ماوصل المستشفى وطلع حمد بعد وصولها لمدة ساعه ورجع حتى محمد مر على فيصل تطمن على ساره ورفض انه يجلس لازم احد منهم يظل بالبيت ورجع محمد والكل ينتظرون الصباح حتى يشوفون ساره ابتدا من دكتورها حمد وانتهاء بسلوم الصغير ..

الساعه ثنتين الفخر طلعت ساره من العنايه المركزه لغرفتها وجلس عندها فيصل وحمد 
فيصل ماسك يدها..حمد متى تصحى 
حمد..تصحى شوي وترجع لكن الحين بتبدأ تصحى لكن مو تمامم عالصبح ممكن تصحى وتقدر تتكلم شوي 
جلس فيصل مع حمد يسولفون عند ساره وانتبه فيصل لها فتحت عينها وراح لها 
مسك يدها وبكل حنيه..سارونه حبيبتي الحمد الله عالسلامه
حمد..مابتقدر ترد عليك 
ساره وتناظر حمد وفيصل وبصوت متقطع ومرهق قالت كلمه وحده ورجعت نامت ..يمه
فيصل..حمد اكيد كل شئ تمام
حمد..تطمن فيصل بطلع انا اشوف شغلي واذا صار شئ بلغني يالله عن اذنك
طلع حمد وترك فيصل مع اخته الي ظل يتأملها بحنان الاب وبلهفة الاخ لحد الفجر بعدما بدت ساره تصحى 
ساره..شصار احس اني تعبانه
فيصل..حبيبتي انتي سويتي عمليه ومع الايام بتتحسنين 
ساره..عمليه امي وينها
فيصل..لاتخافين انا معك وامي بتوصل بعد ساعتين
ساره..ابي موويه
فيصل يفكر..طيب بسال حمد ماقال لي شئ بخصوص الاكل

وصل حمد لغرفة ساره وتطمن عليها وساره ماكانت بوضع يسمح لها تفكر بأي شئ كان احساسها بالتعب نساها انها بواجه مع حمد ان الي عمل لها العمليه هو الشخص الي تحبه هو الانسان الي تخاف وتتوتر بحضوره ..تطمن حمد وطلع يكمل شغله وبعدها وصلت العائله وبدأ الكل يصيح واولهم ام فيصل وغدير واماني والعنود وسلوم اما فيصل ابتسم وطلع صادفه شوق ومحمد سلم عليها ورجع للبيت ينام لانه مرهق تعبان ..

المغرب امتلت غرفة ساره كل عماتها وبنات عمها عندها ومرتاحين لانهم تطمنوا عليها ..

العمه حصه وهي قايمه بتطلع ..يالله ماتشوفون شر ان شاء الله اسمحوا لي بمشي الصبح بسافر لشرقيه 
ام فهد..تو الاجازه ليه ماتجلسون 
ام بدور..لا خلاص عندنا التزامات هناك
ام نواف..طيب خلي بدور عند البنات 
ام بدور..لا تروح معي بعدين وش يفكني من ابوها يالله مع السلامه

طلعت بدور وامها بعد ماسلمت بدور على الكل وودعتهم طلعوا للبيت مع سواق ام نواف اما الباقي ظلوا عند ساره لحد الساعه تسع وطلعوا 

ام فيصل ..شوق اتصلي بمحمد يمر يأخذكم 
غدير..يمه انا بجلس مع ساره 
ام فيصل..لا انا الي بجلس مع بنتي وانتم روحوا للبيت 
العنود..ان شاء الله خالتي لاتهتمين 
ام فيصل ..غدير انتبهي للبيت واخوك اكيد بيصحى مو تدخلين لغرفتك وتنسين العالم 
غدير باابتسامه..ليه الفضايح يمه ابشري بعمل له كل الي تبين 
اماني..لاتخافين خالتي فيصل بعيونا
ام فيصل..تسلمين يابنتي وانتي العنود ناموا مع بعض بالبيت
شوق باابتسامه ..خالتي اشوف وصيتي الكل الا انا يعني انا حرمه سنعه مايحتاج توصيني 
ام فيصل وهي تضحك..انتي الله يعينك على محمد 
شوق ..والله محمد مافيه مثله 
ام فيصل ..الله يسعدكم يمه يارب 
شوق ..آمين 
اماني..الا صدق ليه نجلاء ماجات معنا 
شوق ..حمد من غيره ماوافق قال روحي بيت خالتي ام فهد
ام فيصل ..افا ليه 
شوق..مو عن شئ بس يقول حتى فيصل ومحمد يأخذون راحتهم اما فهد وقته معروف واغلبه برا البيت 
ام فيصل ..خليه يجي اوريك فيه
شوق..هههههههه لاخالتي بعدين يعصب علينا
ام فيصل ..لا مابيعصب 
وصل محمد وطلعوا البنات معه وظلت ام فيصل مع ساره الي كانت ساكته بصعوبه تتكلم حاولت ا فيصل معها تأكل ماوافقت وبدت تحس انها تتعب وطلبت حمد ودخل عندهم
ام فيصل..هلا يمه حمد
حمد..هلا خالتي شلونكم بشروني
ام فيصل..حمد ساره ماكلت شئ ولاتتكلم 
حمد وقرب عند ساره..ساره تحسين بشئ 
ساره وتأشر على قلبها ..
حمد..ساره تكلمي لو بصوت واطي الالم كيف اذا اكلتي او تكلمتي
ساره ..اذا تحركت 
حمد..لا ان شاء الله يوم بالكثير يومين ويخف هذا كله بسبب العمليه بس لازم تأكلين وتتكلمين حتى لو فيه صعوبه اول شئ 
ام فيصل..طيب يمه مايصير تجلس 
حمد..يصير خالتي بس بعنايه وهدوء يالله ساره
مسك يدها وحاول يسندها مع الممرضه وجلست 
ام فيصل ..متى بتطلع 
حمد..والله ياخاله لازم اقل شئ اسبوع اذا ماكان اكثر 
ام فيصل ..الله يسهل المهم انها تصير بخير 
حمد باابتسامه..خالتي مافيها الا العافيه بس تتدلع عليكم 
ابتسمت ساره وام فيصل واستأذن حمد وطلع وهو مبسوط لاسباب كثيره اهمها ابتسامة ساره ..الي عوضته عن التعب الي حس فيه ..

في بيت ام فهد كانت نجلاء تساعد البنات بتجميع باقي اغراضهم لانهم بينتقلون بهاليومين للبيت الجديد ..مجموعة صناديق وشنط وعلب واشياء كثيره كانت مجموعه بالمجلس لكن نجلاء لفت انتباهها علبه داخل صندوق هالعلبه كانت مفتوحه من غير احساس امتدت يدها وطلعت الدفتروهي تعرف انه من اغراض فهد وانفتح على صفحه بداخلها كرت انصدمت لما شافت الكرت هذا كرت الهديه الي ارسلتها له ورجعها كانت بتسكر الدفتر لكن ماقدرت الا بعد ماقرت الرساله المكتوبه امامها انصدمت ..خافت ..كان ودها تعترض ..تصرخ ..ترجع لبيتهم ..ترتمي بحضن دافي يضمها لكن لا نجلاء انتي لازم ماتكوني ضعيفه هاللكلمه وصلت لقلبها قبل عقلها قفلت الدفتر وطلعت حاولت تتصنع لكن بالنهايه ماقدر استأذنت وقالت انها مصدعه وبتنام بفراشها بكت من غير صوت بكت بدموع كان ممكن تدمرها لو ماقاومتها ظلت تدعي الله يطلع الصبح وترجع بيتهم من غير ماتشوفه والله حقق لها املها ورجعت للبيت من غير ماتشوفه اول ماوصلت دخلت غرفتها وبدت تصيح بشكل هستيري بشكل يقطع القلب ويصعب عالواحد حاولت تسكت ماقدرت لكن سبحان الله ربي دلها على الحل بنظره سريعه على المصحف تعوذت من الشيطان وتوضت وقرت قرآن وبدت تهدا شوي شوي..وان كانت دموعها بدت تنزل من غير استأذان وبأي وقت ..

اما في بيت ام فيصل البنات بعد مارجعوا من المستشفى جلسوا مع بعض وكان معهم محمد 
محمد..خلاص عاد افردوها ساره طيبه مافيها الا العافيه 
شوق ..والله كسرت خاطري شكلها تعبان
محمد وهم مبتسم..بس هي وانا ماكسرت خاطرك حني علي بشاي بعصير أي شئ 
شوق..ههههههههههه محمد مو وقته انت شرايك تحن علينا وتجيب لنا عشاء من برا
محمد ويناظر شوق ..تعرفين ايش المشكله 
شوق بحماس..ايش 
محمد..اني مااقدر اقول لا لك مااقدر
غدير بصوت عالي..انتم بس موجودين احنا 
محمد...ههههههههههههه مقصوده حبيبتي عشان تنتبهون لنا 
اماني..بروح اصحي فيصل ونتعشى مع بعض 
العنود..يالله سلوم نروح نبدل 
سلوم..ونرجع هنا 
العنود..طيب 
شوق..العنود ارجعي مو بس سلوم
سكتت العنود وطلعت وطلب محمد لهم اكل ونزل فيصل ورجعت العنود والكل كان موجود ..
فيصل..السلام عليكم
الكل..وعليكم السلام
فيصل..شلون ساره
محمد..تطمن كل شئ اوكي كلمت حمد قبل مانرجع وقال الى الان تمام الوضع
فيصل..غدور ابي قهوه
غدير..هههههههههههه لا امي قالت لاتعملون له قهوه اول مايصحى
فيصل باابتسامه..طيب عصير
محمد..شوي ويوصل العشاء
فيصل..لا مااشتهي بشوف شوية اشغال وبطلع للمستشفى
سلوم..بروح معك فيصل
فيصل..لاحبيبي مايصلح انت صغير لازم تنام بدري 
سلوم..طيب بكرا بروح معك
فيصل..طيب حبيبي 
اماني..فيصل تسجيلي بكرا بروح انا مع السواق واخذ الشغاله معي
فيصل ويفكر..ماتروح معك غدير او العنود 
اماني..لا ماله داعي يصحون من الصباح بعدين كل البنات بيكونون موجودين هناك
فيصل باابتسامه ..امووون انا بوديك اوكي 
اماني..طيب بس مو تعب عليك
فيصل..تعبكم راحه
غدير..عادي فيصل انا اروح معها 
فيصل..لا خلاص اصلا الصباح ماعندي شغل الشيخ مستلم الشركه
محمد..شرايك انا اوديها وانت تروح الشركه
فيصل..لا انا بروح للجامعه تصدق من زمان مارحت لها
محمد..هههههههههههههه ايوه اطلع على حقيقتك
فيصل..لاتفهمني خطأ يعني الواحد يروح يشوف له بنت الحلال 
غدير..وبنت الحلال بتشوفها من فوق عباتها 
فيصل..هههههههههههه اقول اشوفكم اخذتوا الموضوع جد بنت الحلال الله يستر عليها الا صدق عمتي اتصلت علي
وانا نايم لاتقول انها سافرت
محمد..الله وليه هالاهتمام بكرا سفرها
فيصل..كويس متى 
محمد..الصباح
فيصل ..افاا الظاهر اموون بتروحين مع السواق لان عندي موضوع مع عمتي قبل ماتسافر
غدير..خلينا من عمتي الحين مين بنت الحلال 
فيصل.. مشاء الله مانسيتي كل شئ بوقته حلوو غدور ان شاء الله ازوجك واتزوج بعدك 
اماني..صدق فيصل 
فيصل..عاد اذا وافقت بنت الحلال 
غدير..وليه ماتوافق انت كل البنات يتمنونك
فيصل باابتسامه..بس هي غير كل البنات
محمد..ههههههههههههه فيصل الظاهر مازلت نايم اخووي من هالشيخه الي خلت اخوي شاعر
فيصل..اقول بدخل مكتبي اشوف شغلي وكأس عصير تحملونا لحد ماتوافق بنت الحلال 
دخل المكتب وترك الكل بحيره من كلامه وحتى اخوه محمد الي استغرب من كلامه اما العنود كلامه ذبحها لكنها سكتت وعملت نفسها مو متأثره رغم انها تتعذب وتنطعن بداخلها ..

خلود دخلت تنام اما عبير مسكت الملفات وظلت تسأل نفسها ياترى ياعبير اخطيتي لما وافقتي تشتغلي معه..؟؟ ياترى اخترتي لعذاب لنفسك لقربك منه..؟؟ ياترى هالملفات هي الي بتقربك من حلم سنين طوال..؟؟ حاولت تتوصل لاجابه لكن ماحصلت وفضلت انها تبدأ بالشغل ولاتضيع الوقت بحلم او توقعاتك يمكن تكون مستحيله ..


بالمستشفى كانت لحظة وصول فيصل فرحه لقلب امه ولقلب ساره الي ابتسمت له وسلم عليها ولاخلا كلمه حلوه ماقالها لها ..
ام فيصل..خلاص يمه هي دلوعه يكفي
فيصل ويمسح على رأس ساره..هالزين يستاهل الدلع
ام فيصل..طيب اذا انا نقدر ندلعها ولد الناس بيقدر بكرا على دلعها 
فيصل باابتسامه..بيقدر وانا متأكد
ام فيصل ..وشسالفه ليه واثق من كلامك
فيصل..هههههههههه يمه ماادري من صحيت وانا اقول كلام مااعرف ايش هو خليني اسكت
ام فيصل..الحين ماتقول لي متى بتعقل وتعرس 
ساره..اذا طلعت صح
فيصل باابتسامه..يمه بعرس ارتاحي بس اذا ماطلعت مثل ماتوقعت بتزوج ثانيه عليها
ام فيصل..بعد هذا الي ناقص تتزوج على الشيخه
ساره..من هي 
ام فيصل..من هي يعني 
فيصل وخاف من ثقة امه..يمه لاتقولين اذا قررت انا بقول
ساره..يعني تخبون عني 
فيصل..ساره حبيبتي امي ببالها وحده وأنا شبه مـتأكد انها مو الي انا ابيها لكذا ماابي تقول اسمها 
ام فيصل بصوت حاد
..طيب الظاهر حمد وصل تغطت ام فيصل ودخل حمد معه الممرضه 
حمد..السلام عليكم
فيصل..هلا وعليكم السلام هابشرنا دكتور
حمد..مشاء الله الظاهر مروق اليوم
فيصل..صح واضح لهالدرجه
حمد..تقريبا 
فيصل..كيف سارونه
حمد ويلتفت لها..الحمد لله تمام بس لازم تأكل 
فيصل ..وغيره
حمد..وتبتسم وترتاح وتبطل خوف
فيصل..هههههههه هذي صعبه
حمد..افا 
ام فيصل..حمد يمه مايصلح تطلع للبيت 
حمد..لازم لمدة اسبوع نتأكد من وضعها كل ثلاث ساعات
فيصل..خلاص تعال لنا كل ثلاث ساعات
حمد يناظر فيصل بطرف عينه..طيب 
فيصل..هههههههه النفس مو تمام خير ياولد العم
حمد سلامتك 
فيصل..اذا خلصت شغلك اتصل علي 
حمد..اوكي تأمرين شئ خالتي 
ام فيصل..سلامتك ياولدي

مر اليوم بطئ على ساره ونجلاء الي الاولى المرض اتعبها والثانيه لحزن دمرها ..وعلى الباقي اليوم كان ممل كئيب مافيه احساس ..بالليل وصل محمد ولاحصل غير شوق بالصاله 
محمد..مساء الخيرات
شوق باابتسامه..هلا والله مساء الورد
محمد ويجلس جنبها..وين الشعب 
شوق..عند العنود بالبيت الثاني
محمد..شوق شرايك نطلع نغير جوو احس اني مخنوق 
شوق..والبنات
محمد...قولي لهم يالله بطلع ابدل اوكي
شوق ..اوكي 
طلع محمد واتصلت شوق بالبنات ورفضوا وطلعت لحالها مع محمد حاولوا يغيرون شوي عن جوو الحزن الي يمر فيه البيت ..

ببيت ام فهد خلود وعبير كانوا جالسات يسولفون ..
خلود..وبعدين معك
عبير وتتنهد..خلود ماابي لاتحاولين زواج مابتزوج افهموا 
خلود..على امل ان نواف يحس يعني
عبير..خلود افهميني مااقدر لو هو متزوج يمكن افقد الامل الحين لا
خلود..عبير انا فاهمتك واعرف انك تحبينه بس الى متى ناس كفوا ولاينردون رديتيهم ماتخافين يسألك فهد بيوم ليه هالرفض
عبير..خلوود والي يرحم والديك فكينا تعالي خلينا ندخل النت 
خلود..طيب بس بشرط نسولف مع نجلاء 
عبير..لا واذا نواف كان فاتح ايميله
خلود..وانتي خبله ليه ماعملتي له حظر عشان ترتاحين
عبير باابتسامه..مايطاوعني قلبي
خلود..واحنا شو رجعنا وراء غير قلوبنا امشي نشوف وحظنا 
عبير..طيب اذا كان موجود انتي كلميه مو انا 
خلود طيب يالله 
دخلت خلود وعبير وحصلوا نجلاء وبدت السوالف ولا حسوا الا ..## نــــــواف ## قام بتسجيل الدخول ..عبير قامت بتروح من الخوف وخلود ارتبكت بس جلست تكلم نجلاء لحد ماسلم نواف 
## نواف ## ..السلام عليكم
عبوره ..وعليكم السلام
## نواف ## ..كيف الحال بنت العم 
عبوره..بخير الحمد لله 
## نواف ## ..مابزعجك بس قلت اسلم 
عبوره..الله يسلمك

عبير ..خلود ليه ماقلتي انك خلود
خلود..خلاص عبير ماصار شئ سكت سلم وانتهى الموضوع 
نجلاء طلعت واتصلت عليهم وردت عليها عبير 
نجلاء..موجود الى الحين
عبير..ايه
نجلاء..عبير فهد عطاني كف لما رد الهديه اذا تبين نصيحتي استأذني واطلعي بكرامتك

وفعلا استأذنت وطلعت بهدوء وناموا بعدها ونجلاء بحالة حزن وعبير بحالة خوف من مستقبل مجهول وارتياح لأحساس لحظه عابر..
اما في بيت ام نواف كان سلطان وصقر وامهم جالسين ..

ام صقر..صقر يمه ان شاء الله اذا طلعت بنت عمك بالسلامه شرأيك نخطب لك 
سلطان..مشاء الله ام المعرس 
صقر..لا يمه اجلي الموضوع 
ام صقر..ليه والله ساره بنت حلوه وان شاء الله انها طيبه 
صقر وبسرعه..لا يمه ساره ماتصلح لي 
ام صقر..اجل مافيه الا خلود 
سلطان..احم احم 
صقر يناظره ويبتسم..هذي نفكر فيها 
سلطان وساكت يناظر اخوه الي شوي وماقدر وضحك بصوت عالي ورمى عليه سلطان المخده 
ام صقر..وجع يوجع عدوك انت وياه شفيكم 
صقر..ابد الغاليه الظاهر ان الشيخ يبي بنت العم 
ام صقر ومستغربه تناظر سلطان..تبي خلود
سلطان ومتردد ..ليه ماتناسبني 
ام صقر..سلطان ليه بتتزوجها 
سلطان..بصراحه انامااحس اني متهيء لزواج بس بنت عمي وببالي ودي تكون زوجتي
ام صقر وعصبت..خل عنا الكلام الفاضي بنات اخوي ماهم لعبه اذا قدرت تتزوج وتفتح بيت ووقتها هي مانخطبت يصير خير
سلطان وعصب ..يمه ارجوك
ام صقر وبصوت حاد..خلاص انتهينا من الموضوع ولاابي احد يعرف فيه 
طلعت ام صقر وطلع سلطان معصب من البيت للمطار وسافر عالجبيل وهالوضع اتعب صقر كثير وقرر انه يكلم امه لما تهدأ الامور اما سلطان وكل امره لدلال اخته لانه مايرد عليه ..

مر يومين عالموضوع وسلطان مازال قافل جواله ولايرد عليهم وامه تطمنت لما كلمت دلال وعرفت انه قطع اجازته ورجع يكمل شغله ..اما صقر بعد ماحس ان امه هدت بعد الي صار فاتحها بالموضوع
صقر..الغاليه طالبك لاتعصبين علي 
ام صقر باابتسامه..يالله سمعنا وش عندك
صقر..سلطان ليه ماتبين تخطبين له خلود
ام صقر وتتنهد..لان بنات الناس ماهو لعبه عند اخوك 
صقر مستغرب..ومن قال ان سلطان يلعب 
ام صقر..أنا ماشفته شلون يتكلم وبعدين مااحد بالدنيا يعرف عيالي مثلي اخوك بيتزوج خلود عشان يفرض كلامه عليها لانه ماقدر سلطان طيب صح بس انه عصبي ولايحب احد يعانده وخلود ماقصرت معه تعطيه الكلمه بوجهه 
صقر..هههههههههههه طيب يمكن يبيها وعاجبته
ام صقر..خلي الحين واذا رجع بعد فتره فتح الموضوع يصير خير بس الحين لا 
صقر..الغاليه الزم ماعلينا انتي وسعي صدر وكل شئ بينحل 
ام صقر..ان شاء الله الا سمعت ان ساره طلعت اليوم ابيك توديني لهم لاني خلاص برجع لدمام وبشوفها
صقر..ماغيرتي رأيك يمه تعالي معي للخرج
ام صقر..يمه انت بشغلك وش اسي بالخرج انا 
صقر..يالله هانت ان شاء الله يطلع النقل وتجون عندي بالرياض
ام صقر ..ان شاء الله ربك كريم 

بمجلس نواف كان حمد وشكله عايش بعالم ثاني وكأن هموم الدنيا على رأسه 
نواف..حمد يعني الى متى بتظل ساكت قول شفيك 
حمد ..نجلاء اختي 
نواف..شفيها
حمد..ماادري حالة حزن غريبه وكل ماادخل تمسح دموعها حاولت افهم تقول مافيني شئ حتى شوق قلت لها تكلمها تقول ماقدرت تفهم شئ ابداً منها 
نواف..طيب خليها تروح عند ام فهد او ام فيصل عند البنات تغير
حمد..قلت لها ماوافقت ويالله اقنعتها تروح تشوف ساره
نواف..يااخوي هونها وتهون وان شاء الله كل شئ بينحل برحمة ربك
حمد..ياارب انا بطلع نواف بمر فهد وبعدين بروح لدوام
نواف..طيب ياليت توصل معك هالملفات لهم
حمد ويغمز لنواف..للحين تشتغل معك اختصر المسافات
نواف وعاقد حواجبه..مافهمت شتقصد
حمد..لاتلف وتدور انت فاهم
نواف..فاهم ولاابي اتزوج يالله الله معك 
طلع حمد ونواف ابتسم لكلام حمد وطلع غرفته يرتاح

رجعت ساره للبيت والكل انبسط وارتاح كانت تعبانه لكن رجعتها للبيت غيرته رجعت البسمه والسعاده له الكل كان فرحان واجتمعوا العصر ببيت ام فيصل وبدت السهره عند البنات لكن شوق كانت عينها على نجلاء الي تبتسم من غير نفس ولااحساس وكأنها تبدلت وصارت انسانه ثانيه كأن البسمه انذبحت داخلها وحالتها معلنه الحداد عليها هاله من الحزن سيطرت على ملامحها ..وضيقت خلق اختها الي اخذتها وطلعت لغرفتها 
شوق ..نجلاء حرام عليك تكلمي 
نجلاء ..مافيني شئ حرام عليكم
شوق بتردد ..حتى لما رجع فهد الهديه ماعملتي كذا 
نجلاء غمضت عيونها وسكتت شوي وقالت..شوق مافيني شئ ارجوك لاتخليني مااجي هنا ثانيه 
شوق..خلاص براحتك بس الي باعك بيعه مو انتي دائما تقولين كذا
نجلاء باابتسامه..طيب يالله نرجع للبناات 
رجعت نجلاء وشوق لكن حالة الحزن بانت للكل واولهم ام فيصل الي سألت شوق وطلبت من نجلاء تنام عندهم لكنها رفضت حتى مع اصرار ام فيصل ..
بالليل ودعتهم العمه لطيفه بدموعها لانها مسافره لدمام والكل طلع والعنود اخذت سلوم وراحت واماني دخلت الغرفه مع ساره ولاظل غير محمد وشوق وغدير وفيصل وامه ..
محمد..فيصل وينك اليوم ماحصلتك بالشركه
فيصل..كان عندي مشوار ضروري 
ام فيصل..الا تعال ماقلت لي متى بخطب لك
الكل استغرب والتفتت غدير على فيصل وبصوتعالي..بتتزوج اخيرا
محمد..مبرررررروك
شوق..مبروك فيصل 
فيصل..هههههههههههه الله يبارك فيكم بس للحين ماعطينا الموافقه يالغاليه
ام فيصل..اعرفك موافق صح
ابتسم فيصل لامه وغدير قالت..من العروس اهم شئ 
سكت فيصل وناظر امه الي ماتكلمت واحرجته 
محمد..شفيكم سر يعني
ام فيصل..مابتقول منهي العروس يافيصل 
فيصل باابتسامه..لا انتي يالغاليه قولي لي من البنت الي تقصدينها وانا موافق
ام فيصل..اخاف ماتعجبك 
غدير..ومن مايعجبه اختيار ام فيصل 
ام فيصل تبتسم..بقول بس كيفك اذا مو موافق قول 
فيصل ..ان شاء الله 
ام فيصل ..العنود
الكل التفت على فيصل يشوفون ردت فعله ....؟؟؟؟
الجزء الرابع والعشرون ........






الكل التقت على فيصل يشوفون ردت فعله ..
فيصل لما قالت امه اسم العنود ماقدر يرفع عينه ظل منزل رأسه ومر امامه مواقف كثيره ايتدت من اول مره شافها لما دخلت على ابوه وهي متوشحه بالسواد ولاواضح منها شئ الى ضحكة سلمان لما حضنها وهو طالع من المدرسه مرورا بلقاءه معها بالبيت الي كان العقل والثقل سيد الموقف منها وتوقف عند اللحظه الصدفه الي خلته يشوف عيونها وغيرها من مسلسل المواقف الي ماانتهت لكن لما تذكر موقف احمد والي صار بالطايف وكيف فسر الموقف على كيفه وبعدها فسر مشاعره رفع رأسه وعينه بعين امه الي كانت مقابله له ..
ابتسم وهز برأسه وضحكت غدير وقامت جلست جنبه والكل بارك لفيصل 
ام فيصل ..فيصل مقتنع 
فيصل باابتسامه..مقتنع ياام فيصل 
غدير وهي طالعه..بروح ابشر البنات 
طلعت غدير وشوق وام فيصل استأذنت ولاظل غير فيصل ومحمد الي عينه على فيصل 
فيصل مستغرب ..شفيك..؟؟
محمد يبتسم..نتكلم بصراحه
فيصل ..تفضل 
محمد..مابقول لك شئ الا كلمه وحده الفتره الي سكنت العنود معنا مااعتبرتها الا مثل غدير فياليت تكون مقتنع بقرارك 
فيصل مستغرب..شتقصد..؟؟
محمد..انت عارف قصدي فيصل 
فيصل ..تطمن محمد لاتشيل هم وتأكد قراري مقتنع فيه 100% المهم بطلع للمجلس سعد بيوصل من بلغته عن موافقتي وهو طالع وقال جاي ولاشفته للحين 
محمد ..بالتوفيق اخوي الله يسعدك
فيصل..وياك يارب 

طلعت غدير وشوق ودخلوا عالبنات بغرفة ساره 
غدير..بنات عندي لكم خبر حلووووو
اماني..يالله خلينا نفرح
غدير..فيصل بيتزوج..
ساره..احلفي قال منهي البنت
شوق..ماتتوقعون ابدا
اماني..لاتقولين بدور
غدير..ههههههههههههههههه فاتك امي كانت بتعملها بفيصل لكنها قررت تقول له اسم العروس مباشره
ساره..شلون مافهمت 
غدير..يالشاطره امي فاهمه فيصل وعارفه ان فيه وحده بباله لكنها حبت انه هو الي يقول اسمها فاابتدت تلمح له على وحده غير مافيها من صفات البنت الي يبي وهو خااف لكن اليوم قالت بقول الاسم واذا ماعجبك لاتوافق 
شوق..والله انا رحمته شكله كان خايف انها ماتكون هي وبعدين يرد خالتي 
اماني..يوووووووووه طفشتونا قولوا من البنت 
غدير..العنود
جلست ساره وسكتت اماني وابتسمت غدير وشوق 
غدير..عاادي مثلنا لما قالت الاسم امي ماتوقعت بيوافق 
شوق..لكن الفرحه كانت بعيونه واضحه
اماني مبسوطه..والعنود عرفت 
شوق..لا راحت لها خالتي الحين 
ساره..خساره كان ودي اشوفها وهي تقول لها 
شوق ..احم انا اقول بتوافق لانها تحبه
غدير..وانا بعد العنود بارعه بمدارات مشاعرها لكن ماهي قادره تسيطر على خوفها على فيصل وهالشئ فضحها 
اماني..الله ياليت توافق 
ساره..ان شاء الله 
شوق..يالله بروح لنجلاء تامروني على شئ 
غدير..سلمي عليها وقولي لها تمرنا من زماان ماشفناها تغيرت كثير
شوق وتتنهد..اه عليك يانجلاء الله يهديها يالله مع السلامه

بالشرقيه وصلت ام صقر وكانت دلال وامل بناتها باانتظارها وبعد السلام والدموع اجتمعوا يسولفون عن الايام الي قضوها بعيد عن بعض..
امل..يمه شلونهم البنات 
ام صقر ..طيبين ماعليهم 
دلال ..وساره شلونها 
ام صقر..ان شاء الله انها احسن 
دلال ..الله يعافيها يارب هالغاليه بشرينا لقيتي عروسه لصقر 
ام صقر ..لقيت بس ماوافق الله يهديه
امل بحماس..مين
ام صقر..يعني ماقال لكم سلطان لقيت له ساره بس قال ماتنفع لي وخلود ولاوافق 
دلال ..يايمه الله يطول بعمرك شلون تخطبين له خلود واخوه يبيها 
ام صقر..وانا وشو عرفني انه يبيها الا بعد ماقلت وبعدين اخوك ماهو كفوا زواج تعلميني فيه 
دلال ..لا يمه كان متضايق حيل يمكن صادق
ام صقر ..يمكن الله يهديه وينه ماجاء يسلم علي والا زعلان 
امل..لا يمه عنده شغل وقال سلموا على امي والمغرب بيكون موجود 
ام صقر..الله يوفقه يارب 

بالرياض وتحديدا عند العنود كانت ام فيصل تسولف معها والعنود مو حاسه بشئ للان ام فيصيل دائما تسولف معها 
ام فيصل..اقول العنود 
العنود..سمي ياخالتي 
ام فيصل باابتسامه صادقه..جايك خطاب 
العنود مستغربه..لي انا
ام فيصل..ايه لك زين وعقل ولاتبين احد يتقدم لك
العنود مبتسمه..تسلمين ياخالتي 
ام فيصل ..ماسألتي مين
العنود..خالتي انا ماابي اتزوج 
ام فيصل انصدمت..ليه
العنود مرتبكه ..لان ....يعني خالتي ماابي تفهمين قصدي خطأ بس سلوم واماني 
ام فيصل باابتسامه..العنود بنتظرين سلوم لين يكبر يعني يابنتي انا بقول لك من المتقدم لك وانتي اعتبريني مثل امك لان الله العالم انك مثل بنتي 
العنود ساكته ولاهي قادره ترد على ام فيصل الي كملت كلامها 
ام فيصل..وبعدين بخصوص سلوم واماني بعيونا بس لين تروحين لشهر العسل وترجعين لانهم بيكونون معك 
العنود مستغربه...شلون مافهمت
ام فيصل ومن غير ابتسامه حتى متأثر على العنود او تحجرحها..المتقدم لك فيصل ولدي 
لحظه صمت ماقدرت العنود تستوعب الي قالته ام فيصل معقوله فيصل يتقدم لها ليه الحين وكيف ومتى قرر 
ام فيصل ومسكت يد العنود..انا بطلع واخليك فكري على راحتك ولاتستحين منا حتى لو رفضتي بتظلين بنتي واخت لفيصل 
طلعت ام فيصل وتركت العنود الي طلعت لغرفتها وقفلت الباب عليها ..

بالمجلس كان فيصل سرحان ينتظر سعد وتفكيره كله عند العنود وشو موقفها هل بتوافق او كيف بيكون موقفه لو رفضت 
سعد..ههههههههههههههه هذا وانت توك بأول الطريق الله العالم وين وصلت 
ابتسم فيصل..اقول تعاال اول سلم وبارك لي لاني وافقت 
سعد ويغمز له..بس هي ماوافقت توها
فيصل...اقول خلي عنا التشاؤم وتعال 
سعد..فيصل انا اعرفك مااعطيت موافقه الا انك فكرت كويس وتأكدت انك مقتنع صح
فيصل..صح
سعد..حلو طيب اختيارك للعنود ليه..؟؟
فيصل..بصراحه حسيت انها مناسبه لي 
سعد..ماتعودت على هالمدارت منك 
فيصل..لا مو مدارات لكن انت تعرف اني صادفتها مره عجبتني هذا اولا وثانيا اخلاقها كويسه واهلي يحبونها وتحبهم وثالثا سلوم وهذا مهم عندي 
سعد..طيب مانقدر نقول رابعا مشاعرك تجاهها كيف
فيصل باابتسامه..شوف اكون كذاب اذا قلت احبها لكن الي اعرفه اني اميل لها يعني احساس الراحه تجاهها 
سعد..حلو وهذا المهم يعني نقول ان شاء الله انك بتسعد بنت الناس
فيصل..ههههههه الظاهر انا مو هام احد الكل يوصي عليها قول ان شاء الله هي تسعدني 
سعد..اقول يالواثق اول خلها توافق بعدين تكلم 
فيصل..احم بتوافق 
سعد..الله الشيخ واثق من نفسه 
فيصل ..الا ماقلت لي شرايك بالبيت الي شفته 

اما العنود كانت بعالم ثاني لاهي حاسه بأشئ من الي حولها ولا لاحظت غدير الي ميته من الضحك عليها 
غدير وهي تضحك..خلاص حرام 
العنود يدها على قلبها..غديروه متى بتعقلين
غدير..عيب احترميني لسببين اولا اني بكون حرم سعد يعني امرأه متزوجه وثانيا والاهم اني بكون عمة عيالك
استحت العنود وضحكت غدير ودخلت عندها 
غدير..شرايك ..؟؟
العنود ساكته لدقايق بعدين رفعت راسها..غدير بسألك بامانه فيصل اختارني او انتم قلتوا 
قالت غدير كل الي صار للعنود الي ردت عليها..مااقدر اقول اني مو مبسوطه وبعد مااقدر اقول اني خايفه
غدير مستغربه..اول شئ ليه الخوف ..؟؟
العنود..غدير انتي حسبة اختي ولاراح اقول انك اخت فيصل لا لاني اثق فيك غدير فيصل تعامله مع الكل يخوفني منه لاتقولين شلون لاني مااعرف احساس اني خايفه وبس
غدير..العنود المفروض العكس فيصل كل الي عمله المفروض يحسسك بالامان من اول مارفض انكم تكونوا لحالكم الى رجعته من الطايف 
العنود..لا مو كذا غدير صعب تفهميني انا عشت حياة صعبه مااقول لك اني حلمت مثل اي بنت اني بكبر وبتزوج يمكن هذا اخر شئ كنت افكر فيه لكن بالفتره الاخيره ابتديت افكر خصوصا لما وثقت ان سلوم واماني بين اخوانهم لكذا حسيتها بتكون صدمة عمري اذا كان الشخص الي بتزوجه مو مثل مااتوقع او اتمنى 
غدير باابتسامه..العنود فيصل انسان يراعي الله بكل اموره لاتخافين ان شاء الله بيسعدك الحين قولي لي فرحانه انه خطبك يعني ايش وانتي تقولين مايعني لك قبل ..؟؟
العنود مبتسمه..لا مااقدر اقول انه مايعني لي لا بلحظه اعترفت لنفسي اني ........احبه لكن بعد الاعتراف حاولت ابدأ انسى او افقد الامل بهالحب لاني توقعته يميل لبدور 
غدير..الكل توقع كذا حتى امي عشان كذا استخدمت هالاسلوب معه كانت تتمنى انه ينطق هو بالاسم لكن ماقدرت وقالت هي اسمك لانها على قولها تعرف ولدها وتعرف من يميل له لكن شكت وحبت تتأكد 
العنود..انا بفكر اكثر 
غدير ..هههههههه قصدك تتغلين اكثر 
العنود مبتسمه..ليه لا والا مايليق علينا
غدير..يليق ونص ولك مني مااقول شئ ولااعلق واقول تفكر خليه يحس شوي يالله نروح بيتنا 
العنود..لا ياشيخه الحين توه خاطبني واروح
غدير..هههههههههه لا صعبه كذا اجل قولي وافقت 
العنود..لا انتم خليكم 
غدير..اوكي بكلم ساره اخليها تجي تغير جو عن البيت 


ببيت حمد كانت نجلاء جالسه وهي ساكته وشوق تحاول معها وتحاول 
شوق..نجلاء حرام عليك 
نجلاء تحاول تبتسم..شوق خلاص مافيني شئ 
شوق..طيب عندي لك خبر مااحد عرف فيه الا محمد 
نجلاء وتبتسم..لا تقولين حاامل 
هزت شوق راسها وحضنتها اختها على دخلت حمد 
حمد..خير ان شاء الله 
نجلاء بسعاده..شوق حامل بارك لها 
استحت شوق وسلم عليها حمد وبارك لها 
حمد..الله الله بعمرك تبي بنت حلوه مثل امها 
نجلاء ..بس امها 
حمد ..ولايهمك وخالتها 
نجلاء مازالت مبتسمهز.بس خالتها
حمد وهو يضحك..وخالها 
غمرت له نجلاء وضحك حمد....لا وعمتها بعد
شوق وتناظر حمد ونجلاء مستغربه 
نجلاء..انت فضحت عمرك
شوق..والله اسرار علي ياحمد
حمد..لا الغاليه مو اسرار لكن قلت اجل الموضوع شوي 
شوق مبسوطه..طيب قول شو الموضوع
حمد..انا بخطب ساره 
انصدمت شوق وسكتت واستغرب حمد ونجلاء 
نجلاء..شفيك شوق
شوق وتناظر حمد..اقول الصدق 
حمد ورافع حاجبه..ايه
شوق..ساره رافضه الزواج تقول انها مريضه ولاتقدر ولابتظلم احد معها 
نجلاء..شو هالكلام بس عشانها طالعه من العمليه الحين
شوق..لا كانت تحكي بشكل جدي وبقوه اول مره اشوفها بساره 
حمد قام..عن اذنكم 
طلع حمد لغرفته وظلت شوق ونجلاء يتكلمون بالموضوع لحد ماوصل محمد ورجعت شوق ومحمد يبشرون ام فيصل ..

بالشرقيه وببيت ام صقر دخل سلطان ووقف وراء امه وهي ماحست عليه 
سلطان..نورت الشرقيه يالغاليه 
التفت امه ولاضحكت وقرب منها وحضنها وحب راسها وتأسف..خلاص الغاليه يهون عليك سلطان
ام صقر..وانا اهون عليك تروح وتقفل جوالك ولاتطمني عليك
سلطان يبتسم..يمه قلبي كسرتي بخاطري 
ام صقر تدفه وهي تضحك..روح انت وقلبك ماعندك سالفه 
سلطان..يمه احبها 
ام صقر..انت ماتستحي على وجهك 
سلطان..ماقلت شئ اقول الصدق 
ام صقر..وخر خلني اروح اصلي ابرك 
سلطان ويضحك..يمه اذا كلمتي سلمي عليها كثير 
طلعت امه تصلي وهو يضحك ومبسوط لانه يعرف مهما عصبت امه بتوافق بالاخير 

وصل محمد وشوق ولاحصلوا الا ام فيصل الي بدت تصيح وهي تحضن شوق ومحمد بعد ماعرفت بالخبر
ام فيصل تتوعد محمد..ان سمعت انك مزعلها ياويلك مني 
محمد ..وانا اقدر 
ام فيصل ..الله يسعدكم يارب ويوفقكم 
محمد وشوق..آمين

طلعت ام فيصل ترتاح بغرفتها وتركت محمد وشوق بالصاله وبعدها طلعوا لغرفتهم 

خلود كانت تتصفح مجله وعبير مشغوله بالنت تضبط الشغل وصلت لها رساله عالبريد فتحتها وهي منسجمه مع الشغل لكنها وقفت وبدت تقرا 
" السلام عليكم ورحمة الله وبركاته 

ارجوا ارسال ملف الصادرات ............................... 
شكرا 
نواف 

استغربت عبير كيف نواف موجود عالنت ولادخل والا ليه استخدم هالاسلوب العاده اذا موجود بس يقول السلام ويطلب الشغل لكن هالمره غير طنشت الموضوع وبدت تكمل الشغل 

اما نواف كان مشغول وعنده عيال خاله ولاقدر يفتح الماسنجر لكنه محتاج الملف وبعد ماطلعوا دخلت امه عليه المكتب 
ام نواف..بكلمك اجلس
نواف..افا الغاليه شفيك
ام نواف..سكر هالكمبيوتر واسمعني 
نواف..تأمرين سمي الغاليه 
ام نواف...عبير انخطبت 
نواف..لا والله الله يسعدها
ام نواف عصبت..وبعدين معك
نواف مستغرب..يمه شفيك 
ام نواف..اسمعني هالمره البنت ردته لكن المره الجايه مااضمن 
نواف وبدأ يعصب ..يمه ارجوك قلت لك قبل ماابي اتزوج
ام نواف ..وش تنتظر البنت ومعها ولد 
نواف وخلاص ..يمه ارجوك
ام نواف وهي معصبه وطالعه..اذا بتطيع امك خذ من يحبك ولاتأخذ من تحب 
طلعت وسكرت الباب وتركت نواف مصدوم من كلامها

انتشر خبر حمل شوق والكل فرح لهم وبارك لهم وهالخبر حول البيت لحالة فرح وترقب وانتظار ..

اما سلوم كان طوال لوقت يايلعب مع العنود او عند ام فيصل لكن طفشت مسكين وظل ياطالع للبنات يانازل عند ام فيصل 
سلوم..خالتي بنروح للملاهي 
ام فيصل ..ان شاء الله اذا جاء فيصل او محمد قل له يودينا
سلوم..بروح اكلمه 
ام فيصل وهي تضحك..لا تعال عندي الحين بيجون 
وشوي ودخلوا وعلى طول قالها سلوم
سلوم..فيصل بنروح للملاهي
فيصل ويبتسم..نروح طيب 
محمد..انا مابروح مع السلامه تعبااان
ام فيصل..بس زوجتك خلها تروح معنا
محمد ووقف..لا يمه شوق خبله بعدين تلعب 
فيصل..ماتسوى روح معنا وبكلم الكل ونطلع نأخذ لنا شاليه ونغير جو 
محمد..اوكي بس بنام عالاقل ساعه
فيصل..حلوو وانا بكلم اشوف العيال
محمد..لاتنسى النسيب 
فيصل ..الاول النسيب 
ام فيصل..الا صدق ساره متى موعدها 
فيصل..بكرا الصبح خلي حمد يختصر ويكشف عليها هناك
ام فيصل..هههههههههه اخاف تموت علينا من الروعه
فيصل..بنتك يمه مدلعه بزود
ام فيصل..تستاهل مو هذي كلمتك
فيصل..صح تستاهل وكل خواتي يستاهلون
ام فيصل وهي مبتسمه..بس خواتك
فيصل..وشيختهم وشيختنا كلنا ام فيصل 
ام فيصل..ايه طيب وغير ام فيصل
فيصل..ههههههههههههه مابنقول خلينا نعرف الرد اول
ام فيصل ..ياخوفي ماتقول الحين مابروح معكم 
فيصل..افا ليه
ام فيصل..امس خاطبها وتبي البنت تركب معك
فيصل..اها طيب خلاص مع محمد 
ام فيصل ..البنات عندها بروح اقول لهم 

طلعوا كلهم للثمامه وانبسطوا وخصوصا سلوم الي لعب وضحك وانبسط وغير عن جوو البيت 
فيصل..الا حمد ماقلت لي متى مسافر
نواف ..وين ان شاء الله
حمد..لبيروت عندنا مؤتمر لمدة اربع ايام
فهد..وبتجلس اكثر 
حمد..على حسب اذا نجلاء بتروح معي جلست اسبوع واذا لا برجع 
محمد..افا واحنا وين رحنا البيت بيتها 
فهد..صح يااخي كلنا موجودين ليه تأخذها وانت عندك شغل 
حمد..انا ماعندي مانع بس هي مو موافقه 
فيصل..خير ان شاء الله الحين خلونا نسري عندنا شغل الصبح
فهد..انا مأخذ اجازه
محمد..احم وانا بعد
فيصل..من قاال 
محمد..ههههههه تعباان فيصل
فيصل..مشكلتي اني طيب 
حمد..ومشكلة الحبيب انه بعالم ثاني 
الكل التفت على نواف الي يفكر ولاهو معهم ابدا 
نواف..يالله نمشي 
فيصل ..نواف شفيك
نواف...سلامتك
فهد..وام نواف ليه ماطلعت
نواف ويناظر فهد بطرف عينه..معزومه
فيصل..يالله نمشي 
طلعوا وهم عند الباب التفت فيصل على نواف وقاله يجي معه للبيت

طلع الكل واكد حمد على فيصل بخصوص موعد ساره وبعدها كل واحد راح لبيته وصل فيصل ومعه نواف ودخل المجلس محمد ماطول دقايق وتركهم ولاظل غير فيصل ونواف 
فيصل..مابتقول شفيك..؟؟
نواف يتنهد..ولاشئ 
فيصل..مزعل الوالده 
نواف..مازعلتها هي زعلت 
فيصل ..شلون تجي 
نواف..الوالده تبيني اتزوج وانا ماابي 
فيصل ويبتسم..وهذا هو الموضوع بس 
نواف..المشكله امي مختاره البنت وبصراحه انا مابي اتزوج بغض النظر عن البنت 
فيصل..اول شئ انا مابقنعك لكن بقول لك شئ انا الحين وافقت اتزوج ونتنظر الموافقه من العروس 
نواف ويعدل جلسته..والله مبروك 
فيصل..الله يبارك فيك وعقبالك بس اسمعني لما كنت رافض الزواج كنت رافضه لاسباب كثيره اولها مسؤلياتي لكن الحين غير محمد تزوج والله يسعده وغدير قريب زواجها وساره حالتها احسن من اول وغير كذا انا بأخذ خالة اخواني يعني الزواج حل مريح لي كثير 
نواف وهو مبتسم..والله وبتودع العزوبيه 
فيصل...هههههههههه ماقصرت ثلاثين سنه خلاص 
نواف..بس انا غير عنك فيصل 
فيصل..شلون وانت تقول انك ماكنت تحب بنت عمتك
نواف ..صح وصدقني رفضي مو بسبب دلال وانا قلت لك قبل هي ماتعني لي شئ الا صدمه بوقتها فقط لكن امي اختارت لي عبير بنت عمي 
ابتسم فيصل وتذكر كلام امه بالطايف..ونعم فييها ليه ماتتزوجها
نواف وعصب..مااقدر فيصل انت شايف رجلي كيف ولاابي احرج بنت عمي ولااحرج فهد
فيصل ويرفع صوته..اولا بنت عمك وولد عمك فاهمين ولو هم رافضين بيقولون لا 
نواف..لكن وقتها بيكون موقفي انا الي صعب 
فيصل ..اقول نواف هذا سبب الرفض بس 
نواف..فيصل انا ماعندي استعداد اني ارفض مره ثانيه خلاص وحده تكفي 
فيصل..واذا عرفت ان البنت موافقه تتقدم لها 
نواف رافع حاجبه..شلون 
فيصل..مو مهم المهم توافق وتخطبها 
نواف ..ماادري
فيصل..روح ياشيخ ماعندك سالفه 
نواف ويضحك..لا تعال قولي شلون بتعرف
فيصل..بعرف وخلاص 
نواف..اقول لك شئ امي على بالها اني احب دلال للحين وهي معصبه قالت لي خذ من يحبك ولاتأخذ من تحب ولافهمت عليها
فيصل ويبتسم..اذا فهمتك توافق وتخطب بنت عمك
نواف..يعني فيه شئ مااعرفه
فيصل..ولايعرفه الا انا وامي وامك
نواف..افا والله اسرار بينكم وانا اخر من يعلم 
فيصل..لا لكن امك بالصدفه سمعت عبير وغدير اختي يتكلمون مااذكر تفاصيل الكلام لكن البنت تميل لك 
نواف وساكت ومستغرب وشكله خلا فيصل يضحك عليه..خلاص خلصت السالفه وين رحت
نواف..فيصل صادق بكلامك
فيصل..ايه صادق وامي قالت لي وطلبت مني اقنع فهد يوافق تشتغل معك عبير عااساس انها تقرب بينكم لكن المسكينه على بالها ولدها يحس 
نواف ..اقول انا ابي افهم الموضوع كامل 
فيصل..يكفي الي فهمته ان البنت اذا تقدمت لها مابترفضك خلاص الباقي افهمه بعدين
نواف ..اقول بروح البيت 
فيصل..ليه 
نواف..بفكر بالموضوع واشوف 
فيصل..سلم عالوالده وفكر كويس اوكي 
نواف..اوكي يالله فماان الله
فيصل ..الله معك 

طلع فيصل من المجلس ولاول مرره يلتفت على بيت اخوانه لاول مره يحس بااحساس مختلف تجااه هالبيت لاول مره يحس انه منحرج بنظراته للبيت لاول مره يتمنى يدخل هالبيت بعفويه ..ابتسم لتفكيره ودخل للبيت ولاحصل احد ودخل غرفته يناام

وصل نواف للبيت وعلى طول فتح جهازه وفتح الماسنجر وحصل عبير ولاتردد لحظه وسلم عليها على طول 
## نوواف ##..السلام عليكم
عبوره..وعليكم السلام
## نواف## ..كيف الحال يابنت العم
عبوره..تمام الحمد لله اسمح لي عن اذنك 
## نواف ## ..الله معك 
طلعت عبير وارتمت على سريرها وبدت تصيح اما نواف حس انها تتهرب من منه ..
هدت عبير شوي ودخل عندها فهد الي حس انها كانت تصيح لكنه ماقال شئ ظل يسولف معها 
فهد..الا عبير ماقلتي لي رايك النهائي بالشخص المتقدم لك
عبير..ماابي ارجوك فهد
فهد..والسبب
عبير..ماابي بس 
فهد..لكن الرجال ماينرد كفوا 
عبير..اذا بتغصبني اعمل الي تحب
فهد..ماهو هذا اسلوبي وانتي تعرفين لكن ابي رد مقنع هذا رابع شخص تردينه من غير اسباب 
عبير وبت تصيح..فهد حرام عليك ماابي اتزوج
فهد..ليه
عبير..ساكته ماردت عليه عصب فهد وطلع وظلت عبير تصيح اما فهد عصب وطلع من البيت كله

مرت يومين فيصل على اعصابه ينتظر رد العنود ..وام فيصل تركت العنود تأخذ راحتها بالتفكير..ساره بعد الموعد مع حمد وهي حزينه خصوصا ان حمد كان معصب ولا له خلق يتكلم حتى ماتكلم مع فيصل الا بشكل رسمي جدا ..عبير من بعد كلامها مع فهد وهي متضايقه ام نجلاء على نفس حالتها ساعه تصيح وساعه تبتسم لكن الراحه فارقتها من وقت ماقرت الورقه..

طلعت ام فيصل للعنود وجلست تسولف معها وسألتها عن رأيها 
العنود مستحيه..خالتي بقول لك 
ام فيصل..قولي 
العنود..العنود يعني انسي ان فيصل ولدك شوي وقولي لي رأيك لو انا بنتك بتوافقين
ام فيصل..فيصل يالعنود كفوا ولاينرد ولو الي متقدم مثله لساره والله ماارده وانا اعدك مثل بناتي بس ماحبيت اضغط عليك 
العنود..اجل الي تشوفينه خالتي 
ام فيصل ومبسوطه...يعني موافقه
هزت رأسها العنود وحضنتها ام فيصل وباركت لها وطلعت تبشر فيصل الي كان بالمكتب ودخلت امه
ام فيصل ..مبروك يالمعرس
فيصل مبتسم..وافقت
ام فيصل..وافقت 
فيصل..اخيرا صدر الحكم
ام فيصل..بعد ماتبي البنت تفكر 
فيصل..تفكر بس نشفت دمي 
ام فيصل ..مابوصيك لانك عارف
فيصل ويضحك..المهم انتم توصونها مثل ماتوصوني عليها
ام فيصل..لا هي شيخة البنات ماتقصر
فيصل..افا وانا يعني
ام فيصل ..انت ولدي ونور عيوني 
حضن امه فيصل وحب راسها وصاحت وجلست يضحك عليها وتركته وطلعت 

مر محمد عليه وبارك له قبل مايطلع
فيصل..وين رايح
محمد..عند الشباب تجي معي
فيصل..لا ياشيخ مااحبهم
محمد..ههههههههه والله انك معقد 
فيصل..طيب ماعليه 
محمد..الا تعال ماقلت لي شفيه نواف 
فيصل..ههههه ولاشي بس معصب شوي
محمد..المهم يالله فمان الله
فيصل ..الله معك 

طلع محمد وترك فيصل بالمكتب الي بدأ يفكر كيف بيكون موقفه الحين تجاه العنود ياترى حياته بتتحول للاحسن اولا ..هل العنود بتقدر تهديه السعاده والفرح مثل مايتوقع..او هو بيقدر يعوضها عن كل شئ فقدته بحياتها 
قطع تفكيره جواله وكانت عمته اتصلت تبارك له بعد ماوصل لها الخبر وسلم عليها وباركت له وطلع بعدها لغرفته يرتاح..

المغرب الكل اجتمع عند العنود وباركوا لها وبدأ التخطيط بعد ماقالت ام فيصل ان الملكه بتكون بعد اسبوعين قبل زوا غدير بااسبوعين ..وافقت العنود ووافق فيصل وبدوا البنات يخططون لكل شئ ..
ساره حالها تحسن عن اول كثير ونفسيتها احسن لكن الي مضيق خلقها تغير حمد عليها وخافت تسأل شوق ولاقدرت الا انها تكتم بداخلها وتسكت ..

اجتمعوا البنات ببيت ام فهد وكل وحده تقول شو حابه تفصل وشو الون بملكة فيصل والعنود 
غدير..العروس شو اللون 
العنود مبتسمه..احب الاسود
اماني..لا العنود حرام عليك
ساره..مو على كيفك العنود
العنود..بسم الله انا قلت احبه ماقلت اخترته بفصل عنابي شو رأيكم
الكل..حلووووووو
خلود..الا صدق عماتي بيحضرون صح
غدير..اكيد
ساره..اقول انا مافيني افصل بشتري جاهز
اماني..وانا وحتى خلود
عبير..وانتي نجلاء
نجلاء..عندي فستان حلوو
شوق..طيب وانا 
نجلاء..لازم تفصلين 
شوق..مالي خلق 
نجلاء..ولايهمك كل شئ بيوصلك للبيت انتي ارتاحي 
غدير..ياسلام ياعيني عالدلال 
عبير..الا صدق بنات امي تقول بكرا بتروح لخالتي ام نواف بتروحون
العنود..انا مااعتقد
غدير..ولا انا
نجلاء..اجل تعالوا عندي 
شوق..اقول بنات يالله نمشي تعبت 
ساره..لابنجلس اتصلي بمحمد يجي يأخذك
خلود..بدري شوق ارتاحي عندنا 
شوق..بتصل اول اشوف محمد وينه 
غدير..ههههههه خليه يرتااح منك 
شوق..ههههههههههههه حلوه غدور اذا خليتي سعد خليت محمد
غدير..الا على طاري سعد ذكرتيني بقول لفيصل 
ساره ..شو فيه
غدير ..الحين تسمعيني اكلمه مالي خلق اقول الكلام مرتين 
غدير..هلا فيصل
فيصل..اهلين 
غدير..فيصل سعد مر اليوم الظهر واعطانا ملف وبغرفتي نسيت اقول لك
فيصل مبتسم..بدري يعد ماعصبت عليه وياويلك هو بيعصب عليه
غدير..لا فيصل قوله انك انت نسيت
فيصل..هههههه من الحين تخافين 
غدير..لا بس مالي خلق يعصب 
فيصل..مالي دخل بينكم 
غدير..هين بردها لك فيصل
فيصل..والله 
غدير..هههههه ماعليه اموون اختك صح
فيصل..عشاني رايق بس 
غدير..ليه فيه سبب وينك فيه
فيصل..حشا حشا تحقيق 
غدير..يعني نوصل معلوماات
فيصل ..ههههههههههه لاتوصلين شئ الي يحب يأخذ معلومات يأخذها من مصدرها
غدير وشهقت..لا صعبه الحين بعد اسبوعين يمكن 
فيصل..غدير تعرفين من يسمع المكالمه من اولها 
غدير ويدها على قلبها ..محمد
فيصل ويضحك..لا يالشيخه زوجك المحترم الي يسمعها
سعد..اجل مالك خلق اعصب 
غدير..خلاص مع السلامه
فيصل ويضحك واخذ منه الجوال سعد ..غدور حستبنا بعدين اذا رجعتي 
غدير وجهها صار احمر..والله مااقصد
سعد..ايه هين يصير خير
غدير..لخاطري لاتزعل
سعد..مع السلامه 
غدير والتفتت عالعنود..الله يعينك عليه
العنود وتضحك..تستاهلين ليه تقولين كلام منتي قده 
غدير..بروح اصلي ابرك لي منك ومن خطيبك

مرت الاسبوعين بسرعه عليهم الكل كان شغول بالتجهيز لملكة فيصل والعنود الكل مبسوط فرحان من ام فيصل الي مو سايعتها الدنيا من السعاده الى سلوم الي فرحان وبكل براءة الطفوله ان العنود خلاص مابتتغطى عن فيصل ..

وجاء يوم الاربعاء يوم الملكه وتوترت العنود وصاحت ..تمنت هاليوم تلاقي ام اخت اخ عم خال اي احد حولها اي شخص يحضنها يبارك لها يفرح لها ماقدرت تتخيل انها بتكون وحيده بااغلى ليله عندها ماتخيلت كيف بيدخل فيصل من غير احد ما معه لا اب ولا اخ ولااحد لها ..
صاحت العنود لانها فاقده العزوه والاهل بهاليوم صاحت لانها تمنت امها واختها عايشه معها بهاليوم لكنها ذكرت الله وتذكرت ام فيصل وكل البنات الي يعدونها وتعدوهم اكثر من اهل وخوات صحت وهي تحاول تداري التوتر والخوف وحصلت ام فيصل تحت تنتظر وفرحت وحضنتها وحاولت تهدي العنود وتحسسها انها قريبه معها مثل امها واختها ..
ام فيصل..هالعنود محتاجه شئ لاتترددين قولي لي انا مثل امك
العنود..خايفه
ام فيصل وتضحك..هذا شئ طبيعي وان شاء الله ربي يسعدكم ويوفقكم 
نزلت اماني وسلمت ودخل سلوم
سلوم..خالتي اليوم عنوده بتتزوج فيصل 
ام فيصل تبتسم..ان شاء الله 
سلوم..وانا بدخل مع فيصل قالت لي عنوده
ضحكت العنود وناظرتها ام فيصل ..موصيته يدخل لكن لا انا الي بمسكه وبخليك تجلسين مع فيصل من غير سلوم
سلوم..لا بجلس معهم 
ام فيصل..هههههه بس شوي وتطلع
سلوم..طيب ومحمد بيجلس 
اماني..لا حبيبي محمد مابجلس
سلوم..خلاص عنوده ماتتغطى عن فيصل طيب ومحمد
ام فيصل وتضحك وتلتفت عالعنود..فهميه
العنود..سلوم روح شوف التلفزيون والا ماتدخل معي 
راح سلوم وجلست ام فيصل معهم شوي وطلعت وتركت العنود تأخذ راحتها

ساعات قليله وتكون العنود حليلة فيصل ..زوجته على سنة الله ورسوله..ساعات قليله وتتغير حياة العنود وتنتقل من حالة الاحزان المتواصله الى حياة الامل والحب والعطاء ..عالم من التضحيه والصبر والفرح..عالم تختفي فيه الألام والاحزان وتتداوي فيه الجروح وتنمسح بحنانه الدمعات..عالم خالي من الكذب والخداع والزيف..عالم كل بنت تشوفه جنه من السعاده والامل والحب..كل بنت تتوقع هاللحظه هب نقطة التحول بحياتها لكن العنود تعتبرها حياتها كلها ..حياتها الي ضاع منها الحلم ..والتخيل ..حياتها الي دمرتها المسؤليه والخوف..حياتها الي حولتها الى عالم اللامبالاة والااهتمام واصبحت كل طاقتها موجهه لاختها اولا وبعدها لعيال اختها ..مسحت العنود دمعتها لما سمعت صوت غدير 
غدير..الله الله شو هالزين يابخت اخوي 
العنود..تسلمين غدور
غدير..افا ليه لمحة الحزن
العنود..مااقدر مااتمنى ان اختي معي او امي الي ماشفتها
غدير وتحضنها..عنوده كلنا اهلك خلاص مانبي دمووع الكل وصل بس ماخليت احد يطلع ابيهم يشوفك اذا نزلتي 
العنود..ههههههههه مافيه فرق هنا او تحت 
غدير..لا فيه فرق المهم دقايق وتجي شوق بالفتر 
العنود مستغربه ..شوق 
غدير..محمد مو اخوي هو اخوك وهو الي بيجيب لك الدف رطبعا بتوصله شوق توقعين لا لا لو ادري بتصيحين ماقلت شئ 
العنود..الله يخليكم يارب 
وقطع عليهم صوت شوق ..كلووووووووووووووووش يالله العروس تغطي بيكلمك محمد
تغطت العنود ووقف محمد عند باب الغرفه وهو شبه مسكر 
محمد..مبروك العنود الله يوفقك ان شاء الله
العنود بصوت واطي..الله يبارك فيك
محمد..الدفتر مع شوق وقعي وبنتظرك برا
وقعت العنود وحضنت غدير وعصبت عليها الكوافير لانها ثالث مره تعدل مكياجها 
بعدها طلعت ام فيصل الي كانت تصيح وحضنت العنود وبسرعه بعدتهم غدير 
غدير..يمه ماصار زواج حرام عشر مرت صحتي انت وياها اليوم
ام فيصل وتمسح دموعها..يالله العنود انزلي 
طلعت العنود وتفاجأت بالكل ينتظر ونزلت وكان شكلها حلوو وانيق لكن واضح انها متوتره وخايفه وفجأه انفتح الباب ودخل سلوم يركض وقامت له وحضنته وصاحت واماني طلعت لكن صادفها فيصل ومسكها ودخل معها ارتبكت العنود ولاقدرت توقف ظلت حاضنها سلوم ودموعها على خدها 
وصل فيصل عندها ووقفت سلم عليها لكنه كان متوتر اكثر منها خصوصا لما شافها حاضنه سلوم وتصيح واماني تصيح التفت على امه ..
فيصل..الغاليه قلت لكم مابطول يالله 
ضحكت ام فيصل ولبس فيصل العنود شبكتها وطلع معها للمجلس لحالهم جلست بعيد عنه وظل فيصل يتأمل العنود باانبهار ..توقعها لما لمحه حلوه لكن مو لهالدرجه والي زاد جمالها حياءها ..
فيصل ويحاول يكون طبيعي وهو مرتبك..مبروك العنود
العنود وعينها عالارض..الله يبارك فيك
فيصل..ههههههه يعني مابشوف وجهك 
احترق وجهه العنود من كلمة فيصل ولارفعت راسها لكن قام وجلس بكرسي قريب منها

فيصل ..العنود
رفعت العنود راسها..وهي ساكته 
فيصل باابتسامه اربكت العنود..مابطول لكن بقول لك كلمه وحده انا محظوظ انك من نصيبي 
ابتسمت العنود ووقف فيصل قرب منها وقال..اعرف انك مرتبكه لكذا مابقول شئ زياده ولابطلب حتى اسمع صوتك الي ماسمعته الا همس لكن بس اليوم بسامحك وبكراا لا 
ابتسمت العنود سلم عليها فيصل وطلع وظلت العنود بمكانها لحد مادخلوا عليها البنات وبدوا يعلقون عليها لكنها كانت مبسوط طايره من الفرح والامل والحب..كانت حابه تضحك وتغني ..كانت مستعده تهدي اي شخص يكلمها كميه من الحب الي فاض من كثر سعادتها ..
انتهت الملكه والكل طلع ورجع لبيته ام فيصل صاحت لما رجعت فرحانها لولدها حبيبها فيصل ..الي تحمل وصبر وشال عنها كثير..فرحانه لانه اليوم تزوج انسانه طيبه خلوقه وان شاء الله تسعده ابتسمت ام فيصل وهي تتذكر ايام الشقاء والعذاب الي راحت ومرت ولا كانها صارت ..

ببيت ام نواف كانوا العمات موجودات هناك لكن بدور راحت مع البناات ونجلاء نامت ببيت ام فيصل لان حمد مسافر الصبح وبتظل عندهم لحد مايرجع ورفضت تروح بيت ام فهد وهالشئ اثار استغراب البنات كلهم ..لكنهم تركوها براحتها ..

خلود ..بدور شفيك
بدور باابتسامه..ولاشئ مبسوطه اني تغيرت 
خلود..اها طيب شرايك بالعنود اليوم
بدور..العنود طيبه وتستاهل كل خير الله يسعدها
خلود..صح الله يوفقها ..
بدور..امي تقول خالتي ام فيصل تقول الغداء عندها بكرا بتروحون 
خلود..اكيد بنروح
بدور ..اجل خلينا ننام 

الكل نام الا فيصل والعنود الي هالليله تعتبر من اهم الليالي بحياتهم فيصل كان متردد يتصل بالعنود او لا لكنه قرر بالاخير مايتصل وارسل لها مسج وكتب لها فيه" تصبحين على خير .." 
انبسطت العنود كثير بالمسج ورغم ترددها ردت عليها ونامت بعدها مرتاحه 

الظهر الكل كان صاحي ومبسوط محمد وفيصل كانوا طالعين ورجعوا عالساعه وحده وقت وصول عيال عمهم ..البنات كلهم موجودين والعمات مجتمعين ومعهم العنود الي لاول مره تحس انها من هالعايله ..

دخل فيصل للبيت وكان مقرر يدخل من باب المطبخ لكن وصله مسج ووقف وفتح جواله قرأ المسج وصارت الدنيا بعيونه سوداء مافيها نقطة ضوء ثارت اعصابه ولاعاد قادر يتمالك نفسه غير مساره ودخل البيت وبااعلى صوته قال..العنود العنود 
الكل وقف بالصاله واولهم العنود الي خافت من نظرته لها تقدم عندها .
الجزء الخامس والعشرون .....








الكل التفت على فيصل والعنود وقفت خافت من نظرته من صرخته من تقدمه وقف عندها ومد يده بصوت حاد ..عطيني جوالك 
بتردد وخوف واضح مدت العنود يدها له بالجوال..
فتحه وبدأ يقلب ووقف قرأ ورفع عينه و يده بوقت واحد ولاحست العنود الا باليد الي امتدت وضربتها بكف كان هو الكف الفاصل بين السعاده والحزن..بين التفاءل والتشاءم..بين القوه والضعف ..بين العدل والظلم ..بين القسوه والحنان..
الكل شهق وخاف ام فيصل ماقدرت توقف ظلت بمكانها وزاد صراخ فيصل عالعنود
فيصل بصوت عالي ..قولي لي فهميني شلون كيف قدرتي تخدعيني تكلمي ردي خليني اعرف حجم غبائي وثقتي فيك ردي ليه ساكته تكلمي انطقي قولي ليه انك اغبى رجال هالعالم تكلمي 

اما العنود بعد مااستوعبت صدمتها بتصرف فيصل امتدت يدها واخذت الجوال الي ر
ماه فيصل وهو يسب عند رجولها وحطته عالطاوله ومن غير اي دمعه وقفت عند باب الصاله وهي طالعه وقالت . برد يافيصل الله سبحانه وتعالى قال ( يا ايها الذين آمنوا ان جاءكم فاسق بنبأ فتبينوا ان تصيبوا قوما بجهالة فتصبحوا علي ما فعلتم نادمين ) ..
وطلعت تغطت وغطت عيونها الدموع دخل محمد بعد ماشاف الكل طلع سألهم ماحد رد 
محمد..وين راحوا والغدا شفيكم ردوا 
فيصل طلع لغرفته اماني طلعت تركض بعد العنود غدير وساره دموعهم على خدهم شوق مصدومه ودموعها على وجهها 
محمد بصوت عالي ..شوق شصار
شوق وبين دموعها..مااعرف دخل فيصل طلب جوال العنود شافه اعطاها كف وطلعت والكل طلع
محمد مصدوم من تصرف فيصل ..وين جوالها 
اعطته شوق وقرأ محمد المسج بصوت عالي " عودي زوجك المحترم عنودتي مايكلمك بالليل حتى مايخرب علينا سهرتنا اوكي حبيبتي " 
انصدمت غدير وساره محمد وشوق 
محمد..وين فيصل 
فيصل وهو نازل من غرفته ..فيصل طالع ولاابي ولاكلمه لو سمحت 
تركه محمد لانه عرف انه مابسمع منه شئ وهو بهالحال اتصل بسعد وقال الموضوع بشكل سريع لانهيعرف فيصل بيروح له ..
التفتت على غدير..امي وينها 
غدير.. دخلت غرفتها 
راح محمد فتح الغرفه وانصدم انهار ام فيصل المرأه الي صبرت وتحملت تكون بهالشكل منهاره وتصيح ..

محمد قرب عند امه ..يمه مابيصير الا كل خير اهدي اهم شئ صحتك
ام فيصل وهي تصيح بقهر..آه يايمه الي شفته ذبحني 
محمد..كان معصب وان شاء الله كل شئ بينحل 
ام فيصل بصوت عالي..لا لا عصبيته لنفسه شفت ا براهيم بفيصل شفت الظلم شفته لما ظلم البنت اليتيمه شفت اخوك اليوم بصوره ابوك الي ظلمني وذبحني واتهمني ابشع التهم شفت فيصل الي علمته ان الشديد الذي يملك نفسه عند الغضب رامي كل تعب السنين وراء ظهره وداخل بكل وقاحه قدام الكل ويمد يده قدامي انا امه الي علمته كيف يحترم ويقدر يكف يراعي الموجودين ومشاعرهم لكنه مااهتم باامه ولابقلب اخته الي ضرب واهان خالتها قدامها 
محمد يحاول يهدي امه..يمه لازم نعذره مانعرف الي صار
ام فيصل وهي تصيح..حتى ابوك ذبحني من الضرب وانا مااعرف من ارجال هالعالم الا هو ابوك ذلني وانا ببيت ابوي مكرمه عزيزه ابوك اهاني وهو مايملك علي اي زله واليوم فيصل سواها بس بنت ابوها بنت الاصول ماردتها الا بآيه علمته قدره وخليه يستاهل ماهو كفوا ظفرها 
محمد منصدم..يهون فيصل يمه
ام فيصل..يهون لاماعرف ماقال الله وقال الرسول يهون اذا ماستر حتى لو يملك دليل يهون يوم انه ذبح هاليتيمه وهي مظلومه
محمد..شلون عرفتي انها مظلومه 
ام فيصل وهي تصيح ..لاني اعرف الناس مو مثل اخوك الي ضيع نفسه وحياته الي مالها الا يوم باديه ولاني اعرف انها مظلومه شفتها مثلي ضعفيه ماهي قادره تنطق لكن لا صارت اقوى مني وقدرت ترد عليه 
محمد ..خلاص يمه اهدي وتوضي وصلي وان شاء الله مابيصير الا كل خير وانا بطلع اشوف العنود 
دخلت غدير تهدي امها ومحمد اخذ شوق وراح للعنود

العنود الي انهارت عند باب البيت ولاقدرت تدخل ..العنود الي صاحت سعادتها المذبوحه ..الي خافت على قلبها المسكين..العنود الي انطعنت ماهو من حقير ولاظالم لا بالعكس من شخص اختارته بكل ارادتها يكون زوجها وشريك حياتها..انداست من انسان من اقل من اربع وعشرين ساعه سلمته حياتها ..العنود الي صرخت بااعلى صوتها..حرام يافيصل ذبحتني 
حضنتها اماني ..خلاص العنود عشان خاطري 
العنود وهي تصيح بشكل يقطع القلب..ذبحني اهاني دمرني 
شوق وتدخل وتساعد اماني وجلست العنود بالصاله دخل محمد وجلس 
محمد..اسف العنود بس قولي شو الي صار لازم افهم
العنود وهي تصيح..شو اقول مااعرف مااعرف شئ
محمد..اهدي اختي المسج من ارسله لك
العنود..مااعرف 
محمد..شلون اول مره يوصلك
العنود..اول مره قلت بقول لخالتي او لفيصل اذا كلمني لكنه فاجئني ...سكتت وبدت تصيح
محمد واخذ الجوال وشاف الوقت ..يعني من نص ساعه
العنود..قبل مايدخل بخمس دقايق والله
محمد..اوكي خير ان شاء الله انا بأذن الله بحل الموضوع وقام بيطلع لكن عند الباب نادته العنود
العنود..محمد لاتتعب نفسك انا مابرضى بحل غير الانفصال 
محمد..اذكري الله وبعدين نتكلم فمان الله 
طلع محمد ورجعت العنود تصيح
طلع محمد وشالت الغطى العنود وكانت الدموع مغطيه وجهها وتصرخ وتصيح..آه يافيصل ليه ليه
اماني ماقدرت تهديها وهي مصدومه بكل الي صار اما شوق قربت من العنود وحضنتها 
شوق ..العنود انتي اقوى من الي صار اذكري الله
العنود وهي مازالت تصيح..لا مااقدر شلون تطلبيني اسكت واهدى تعرفين شوق الظلم شو احساسه لما انسان يظلمك وانتي موقادره حتى تردين الي عمله فيصل قدام الكل ظلمني هذا هو الظلم حرام عليه ياويله من ربه ..ياويله من ربي كنت مبسوطه فرحانه اول مره احس اني منتميه لهالعايله بشكل رسمي اول مره احس الفرح قريب مني كنت متلهفه على وصوله على كلامه على حتى سلامه كنت احسه مختلف لكن كل هالصبر نتيجته كف قاسي واهانه مدمره من قلب بكل ارادتي اخترته شلون تبيني اهدى وانا اشوف الامل يغيب والحلم ينهار شلون اهدى وانا الي اهاني نفس الشخص الي دافع عني شلون اسكت والانسان الي مسك خط من الطايف لرياض حتى يأدب شخص مايعرفه هو الي يأدبني على خطأ ماارتكبته شلون
قطعت كلام العنود ام فيصل الي دخلت بكل قوتها المعهوده ولاكأنها الانسانه الي انهارت تصيح من دقايق ..
ام فيصل ..العنود تعالي يابنتي 
ارتمت العنود بحضن ام فيصل وهي تصيح ودمعت عيون ام فيصل وصاحت معها ..خلاص يابنتي خلاص اسمعي كلامي واطلعي لغرفتك واتوضي وصلي لك ركعتين وارتاحي والي صار انا اقولها لك مابيعدي على خير وانا نوره 
استغربت شوق من قوة ام فيصل والغريب انها لاول مره ماتقول ام فيصل الاسم الي تعتز فيه دايم لاول مره تحس ان ام فيصل ممكن تقسى على ولدها ..
ام فيصل..شوق يمه روحي شوفي محمد وخليه يتغدأ وانا بجلس مع اماني وسلوم شوي 
طلعت شوق والعنود طلعت لغرفتها ولاظل الا ام فيصل واماني وجات عندهم غدير وساره ..

بالبيت حصلت شوق محمد بالصاله وشكله مشغول ويكلم وبعد ماانتهى التفت عليها 
محمد ويتنهد..الله يستر كلمت سعد واتفقت معه وقال بيكلم امي الحين يقولها فيصل بيمشي معه لشرقيه 
شوق مستغربه..ليه
محمد..لازم يبعد وخصوصا عن امي والموضوع ان شاء الله بينحل فهد يعرف واحد بالاتصالات اعطيته الرقم وقال بيشوف مين 
شوق..محمد بقول لك شئ قالت العنود وهي منهاره 
قالت له شوق كلام العنود عن الطايف استغرب واتصل بغدير وسألها وقالت له كل الموضوع بعدها اتصل عليه سعد
محمد..هلا والله بشر
سعد..خلاص قالت بسلامته انت خلي بالك منها وانا بشوف فيصل وافهم الموضوع اذا هدأ شوي 
محمد..اوكي وطمني وانا وصلتني معلومه بشوف 
سعد..شو وصلك 
محمد..مااعرف شئ عن ولد جيرانا 
سعد..انا توقعت لكن انت شوف الرقم بااسم مين وعلمني
محمد..يعني عارف بالموضوع
سعد..ايه عارف بس مااحد يعرفه غيري والوالده وغدير اوكي فيصل طلع بينا اتصال فمان الله
محمد..الله معك 

في بيت ام نواف الكل اجتمع وبدأ الكل يتوقع ويفترض لحد ماقالت ام فهد..
ام فهد..ياناس خلاص الله يهديهم ويصلح بينهم
ام بدور..الله يهديه 
ام نواف..المهم يالله نتغدأ 
بعد الغدا اجتمعوا البنات وهم متضايقين عالي صار للعنود 
خلود..اخر شئ تصورت اشوفه فيصل والعنود بهالموقف
نجلاء..انصدمت وكسرت خاطري والله
عبير..تبون الصدق بتكسر خطري صدق لو نزلت دمعه من عينها لو طلعت من البيت عينها بالارض منذله لكنها العنود دومها من عرفتها واثقه من نفسها ويكفي ردها الي مو سكت فيصل الي سكت اي شخص منا ممكن يفكر فيها 
بدور..بس غريبه شلون تجرا يرفع يده عليها 
عبير..كل شئ بوقتنا جايز قولي الله يصلح بينهم يارب 

على طريق الشرقيه كانت فيصل وسعد والصمت مسيطر عليهم
التفت فيصل..وقف 
سعد ببرود..ليه
فيصل وهو مغمض عيونه..بتكلم 
وقف سعد عالجنب ونزل وتبعه سعد وقف ساكت
سعد..بتقول الي صار يعني 
فيصل ..ابي اقول ليه انا كذا ليه دائما اختياراتي خطأ كنت مبسوط لاول مره احس فيصل ماهو شخص لا بالعكس شخصين لاول مره اتمنى ادخل بيتنا بسرعه لاول مره احس اني مشتاق لاهلي بوجود شخص يعنيني بالدرجه الاولى ولك تتخيل صدمتي فيها 
سعد ويستفزه..ولكذا قلت اضربها تستاهل سببت لي السعاده 
فيصل وبصوت علي..لاتتمسخر علي سعد انت ماشفت ولاحسيت بالي حسيته تخيل انك بأمان الله يوصل لك مسج ومكتوب فيه " ياعريس مبروك اذا انت رجال شوف المسج الي عند زوجتك هذا اذا انت بنظرها رجال " 
سعد.ياسلام وانت غبي اسلوب بدائي مكشوف يهزك 
فيصل وبصوت اعلى..لا لا حرام عليك كان ممكن اقول مثلك لو كان رقمها بااسمها لكن بااسمي وجوالات خواتي بااسمي يعني شلون توصلوا لرقمها والامر انه يدلعها يعني يعرف اسمها لاتقول لي صدفه لا انا الغبي انا 
سعد..ايه انت الغبي لانك خليت هالشخص ينتصر عليك انت الغبي الي سمحت لفيصل يتحول لانسان غبي انسان مايعرف شئ من اساليب التعامل يااخي لنفترض انها تعرفه مو من حقك تفضحها وقدام مين اختك الي هي خالتها قدوتها ليه مااحترمت وجود امك ليه مااحترمت وجود الضيوف ليه خليت انسان واطي ينتصر عليك بكذبه او خلينا نقول انه صدق يااخي انت تصرفت بحماقه وغباء وصدقني لو اختي الي مديت يدك عليها كنت كسرتها لك تعرف فكيف انسانه يتيمه وغير كذا مو متأكد من صحة الي وصلك اقنعني قولي ليه هالتصرف 
فيصل..اقول لك تعرف واحد ويمكن اكثر وتبيني اسكت 
سعد..لا تسكت لكن مايحق لك تعمل الي عملته وخصوصا انك ماتأكدت يااخي حرام تحب اذكرك بشو ردت عليك تحب اقول لك بصوت عالي ردها شو ردها قالت لك (( يا ايها الذين آمنوا ان جاءكم فاسق بنبأ فتبينوا ان تصيبوا قوما بجهالة فتصبحوا علي ما فعلتم نادمين ) ..
فيصل يقاطعها..بس اعرفه اعرفه ماله داعي تعيده

رجع فيصل لسياره وهو معصب ومتنرفز ولاعارف كيف يفسر او يشرح كيف سعد ماقدر يفهم موقفه وشو الي صار واربكه كيف قرأ المسج الاول والثاني كيف الشيطان سيطر عليه بالثاوني الفاصله بين المسجين ..ركب سعد وكمل الطريق بصمت لشرقيه 

بالبيت دخلت العنود وتوضئت وصلت ودعت ربي يرحمها ويدلها على طريق الخير ..دعت ربي يكفيها شر كل من فيه شر عنها..دعت الله يطمن قلبها ويبعد عنها الشيطان وسوسته ..دعت وبكت شكت للواحد الاحد شكت لرحمن الرحيم دعت الجبار القوي المتعالي دعت الشديد الغفور ..دعت ربي انه يظهر الحق وينصرها على كل من تجرا بيوم حتى يسئ لها ..
انتهت صلاتها وجلست تقرا قرآن وحست براحه وارتمت عالسرير ونامت حتى الساعه عشره بالليل نزلت ولاحصلت احد الكل كان بالبيت الثاني ..

شوي ودخلت شوق ومعها محمد بعد ماتغطت العنود سألها محمد 
محمد..العنود تعرفين واحد اسمه سعود علي او مره سمعتي بااسمه
العنود..لا
محمد..هذا الرقم الي انرسل لك منه المسج وبكرا بشوف موضوعه لاني اعرفه
العنود وبثقه..شوف اخوي محمد انا مقدره لك حرصك لكن انا ولله الحمد انسانه واثقه بنفسي والي احب يوصل لك انك ماتتعب نفسك او تدخل نفسك بمشاكل 
محمد..العنود انتي بمكانتة غدير واماني وساره وحتى لو ماكنتي زوجة فيصل كنت راح اتأكد واعرف اصل الموضوع
العنود..عموما ماتقصر بس هالجوال ماابيه خذه معك 
محمد..ليه
العنود..بس انا عشت 23 سنه من غير حماية رجل ولا كان حاميني الا الله سبحانه وتعالى ولما فكر فيصل انه يحميني بجوال بأسمه للاسف حماني من الكل الا نفسه خذه معك ارجوك اخوي
محمد..خير ان شاء الله اسمحي لي اختي وحبيت اقول لك فيصل مسافر البيت بيتك
طلع فيصل ومعه شوق وظلت العنود تفكر سافر ..معقوله لهالدرجه ماتعني له شئ ..معقوله مااهتم حتى انه يسألها او يسأل احد ..لهالدرجه يثق انها خاينه معقوله تزوجها وهو مايثق فيها اجل ليه تزوجها شلون 
قطعت تفكيرها غدير الي جلست تسولف معها بكل المواضيع الا الي صار لان العنود رفضت تتكلم بالموضوع ..

اتصل محمد بسعود واخذ منه موعد العصر بكرا بعد مااتفق ان نواف يكون معه بااعتبار انه جارهم ..والعصر كان نواف ومحمد عند باب سعود
نواف..انا اعرف ان له علاقات كثيره وانه مو مضبوط لكن كيف وصل للعنود
محمد..وهذا الي بنعرفه انا مره سألتك عنه لاني اشوفه من فتره لفتره مع العيال لكن علاقتي فيه سطحيه جدا
نواف..خلنا نتوكل وندخل 
دخلوا عند سعود الي كان مستغرب من حضوره 
محمد..سعود بدون مقدمات رقمك **********
سعود..ايه ليه
محمد..مسج من جوالك ممكن يسبب طلاق وصدقني انا الحين ماسك نفسي بالقوه
سعود..وضح محمد
نواف..انا بقول لك من يومين كانت ملكة فيصل اخو محمد تعرفه صح
سعود..ايه صح الله يوفقه بس انا شو لي بالموضوع
نواف..الموضوع وصل مسجين واحد لجوال فيصل واحد لزوجته وهالمسج سبب مشكله كبيره
سعود..شو المسج
اعطاه محمد الجوال شاف المسج والرقم ورفع راسه..العنود هي خطيبة فيصل
محمد وواصل حده..تعرفها 
محمد ..اسمعني محمد وبهدوء انا صح اعرف بنات كثير لكن اسأل كل شخص يعرفني الي محترمه نفسها العمى لعيني اذا رفعت نظرتي لها مااقدر احترمها غصب صدقني رغم اني مثل مايقول الكل صايع الا اني مااعرف الا الانسانه الي تساهلت بنفسها وكرامتها وشرفها وقبل كذا دينها زوجة اخوك الله يشهد اني مااعرفها ولاعمري سمعت صوتها الموضوع طويل ومن عيوني اشرحه لك
نواف..نسمعك
سعود..من فتره كان معنا واحد بالشله يوميا اشوفه وبصراحه هو نفسي بالضبط له علاقات وله معارف كثير الهم بيوم دخل علينا وقال خطبت باركنا له لكنه قال لي انه متعرف على بنت وبدأ يمدح فيها لكن يقول عملت المستحيل حتى رضت اسمع صوتها لكنه بيتركها وحب يعطيني رقمها انا قلت اوكي ماعندي مانع المهم مرت الايام ولاصرت اشوفه الا قليل بعدها فاجئني من كم يوم وقال نفس الموضوع انا مااستغربت لانه دائما يتكلم بهالموضوع قال انها بتستعبط عليك لكن بعدين بتكلم قال اسمها العنود وقال لي خلني اخلص لك الموضوع اخذ جوالي امس وبعد مااستخدمه ضحك وقال كلها كم يوم وتكلمك 
محمد وعلى اعصابه..من هالشخص
لما قال سعود اسم احمد وقف محمد ومسكه نواف وجلس 
نواف..طيب سعود الحين فهمنا انت مالك ذنب لكن بسبب رقمك البنت بتطلق هذا اولا ثانيا من كلامك انت انسان تحترم الانسانه المحترمه وقال له سالفة احمد الاوله ..والحين عندنا طلب
سعود..ابشر تحبون اكلم فيصل كلمته والحقير شغله عندي 
نواف..لا نبي تعرف لنا من احمد منين جاب رقم زوجة فيصل 
سعود ولحظة صمت ..ابشر ولايهمكم وبعد ماينتهي الموضوع وينحل والله لاوريه شغل الله 
محمد..سعود انتظرك
سعود..محمد ثق فيني ارجوك وصدقني المحترم غصب عليك تحترمه والله يعلم اني احترمك واحترم فيصل من زماان وابشر بسعدك
استأذن محمد وطلع مع نواف والكل رجع لبيته ..

مرت ثلاث أيام كئيبه ..حزينه ..بطيئه ..على الكل العنود حاولت كابر بعد الانيهار الي حست فيه قدام الكل الا قدام اماني الي تشوفها كل ليله ودموعها على خدها ..ام فيصل مالها خلق تكلم او ترد على احد بعد الي صار ..غدير قلبها مع اخوها والعنود والي صار ومن جهه ثانيه زواجها قريب ومشغوله..ساره انعزلت لحالها..اماني تحاول تهدي العنود وتصبرها..محمد يحاول يتصل بفيصل الي رافض يتكلم مع احد ..اما الباقي كانوا عايشين بحالة خوف مايعرفون شو الي صار ولاهم حابين يسألون ويحرجوهم..

مرت ثلاث ايام ورجع فيصل بعد اصرار سعد وكان لقاءه مع نواف ومحمد بالمكتب ..سلم عالكل وجلس 
نواف..كيف الحال فيصل
فيصل..بخير انتم شلونكم والاهل كلهم
نواف..تمام الحمد لله
سعد..يالله محمد قول لنا الي عندك
محمد وعينه على فيصل الي تغير وجهه ..بقول الموضوع واتمنى تسمعني لحد ماانتهي بعدها انت حر بتصرفك
سكت فيصل وقال محمد الموضوع فيصل مانطق ولابحرف واحد 
سعد..يعني بكذا انتم تأكدتوا شلون
نواف..انا اقول لك بعد مااتفقنا مع سعود انه يعرف لنا مصدر احمد بحصوله عالرقم انتظرنا اتصل فينا وقال لنا انه حاول يستغفل احمد وقدر لان طينتهم وحده وقال عرف الرقم من سواق العنود
هنا رفع فيصل عينه ..كيف 
نواف..اعطاه فلوس وقدر يأخذ رقمها منه وخصوصا ان السواق معه جوال ويعرف الرقم 
سعد..هذي النتيجه الثقه الغبيه الي اغلب مجتمعنا يعطوها السواق وكانه مو رجل ولابشر ممكن يغريه ايشئ 
قام فيصل..عن اذنكم مشكورين
محمد..فيصل اذا عالسواق تفاهمت معه وسفرته
فيصل بصوت عالي..ليه
محمد..الي صار كفايه وبعدين صاحبته هي الي قالت 
فيصل..ايووه صاحبته
طلع فيصل وسكر الباب بقوه 
سعد..الله يهديه رفع ضغطي هنااك الشين بفيصل اذا عصب كل الالوان تصير سوداء
نواف..المهم خلوه يرتاح يفكر بالموضوع ويصير خير
محمد..ان شاء الله ماقصرتوا كفيتوا ووفيتوا
نواف..احنا اهل وهذا واجبنا 
سعد..يالله اسمحوا لي بطلع ارتاح
نواف..وانا بعد
طلعوا كلهم ولاظل الا محمد خلص كم شغله ورجع والمفاجأه ان فيصل مارجع للبيت لحد الساعه 12 الكل ناام الا ام فيصل الي ماقدرت تنام ولدها مو موجود دخلت غرفتها تنتظره من غير مايعرف لكنه وصل وراح لغرفتها فتح الباب وحصلها جالسه حب راسها وجلس ساكت وام فيصل ساكته ..

لحظات صمت مرت دقايق بعدها الثانيه لحد ماكملت ثلاثين دقيقه قطعها فيصل 
فيصل..يمه اعرف الي عملته خطأ واكبر خطأ لكن ارجوك يمه انتي الوحيده الي ممكن تفهمني 
ام فيصل ولاناظرته وساكته....
فيصل..يمه ارجوك لازم تسامحيني لانك امي الي تعرفين قلبي امي الي تعرف اني مااحب اظلم لكن العصبيه سيطرت علي ماعدت عارف شلون اتصرف 
ام فيصل وتلتفت عليه..كفوا والله ماعرفت تتصرف
فيصل..يمه لا ارجوك لاتكلميني كذا طلبتك 
ام فيصل وتوقف ..شلون اكلمك اخذك بحضني واقول احسن تستاهل البنت الي عملته فيها تبيني اقول كفوا ولدي رجال يعرف يرفع يده ويضرب ويظلم بنت مايدري ولاهو متاكد من جريمتها تبيني اقول الي عملته رفع راسي وشرفني قدام اهلك والا تبيني اقول انك طلعت نسخة ابوك ابراهيم ..ابوك الي شفته يتصرفك مع العنود ابوك الي ضربني واهاني وظلمني وانا بريئه والله يعلم ..بس يافيصل هذا وانا امك وانت نور عيوني ماقدرت اتحمل اشوفك وشلون هي البنت اليتيمه الي ضربتها وظلمتها قدام الكل شلون شلون انت الي شهدت على ضرب ابوك لي انت الي تبعد محمد حتى مايشوف امه مهانه انت الي كررت نفس الشئ 
صاحت ام فيصل وجلست وحضنها فيصل وحب راسها ويدها..بس يمه ارجوك اهدي يمه اسف ارجوك سامحيني دموعك غاليه يمه ولاتهون علي يمه لخاطر عيالك كلهم اهدي
ام فيصل وبين دموعها..ابي اعرف ليه تصرفت كذا ليه تعمدت تجرحها وتهينها طيب من اول اذا ماتبي الزواج ليه تتزوجها تكلم قول انطق 
فيصل ..احبها..... يمكن مو بالمعنى الحقيقي لهالكلمه لكن هي التعبير المناسب عن احساسي تجاها يمه انتي الوحيده الي تعرفين اني احبها انتي يمه الي لازم تعرفين اني ماقدرت ماتحملت اشوف شخص ثاني يكلمها ماتخيلت احد ينطق اسمها ماتحملت غلطت ادري ادري لكن اعذروني موقفي صعب راجع مبسوط وفرحان امس كانت ملكتي والانسانه الي اشوفها واحترمها واراعي وجودها كل يوم خلاص زوجتي حلال لي شلون تتوقعين موقفي لما انصدم بالمسج ماقدرت ماعدت قادر اتصرف او افكر اتخيل صدقيني يمه ماشفت من الموجودين الا هي
ام فيصل..والحب مبرر بنظرك انك تجرحها ترفغ يدك تهينها 
فيصل..لا لكنه مبرر لغيرتي عليها
ام فيصل..فيصل انت ولدي ولابتهون علي بس هي بعد مابتهون علي والي عملته فيها ماهو قليل لاتغرك قوتها قدامك لو شفتها بعد ماطلعت كنت عرفت انك دمرت انسانه تعرف شلون معنى دمرت يعني هديت سعاده بصعوبه انبنت احساس ماله الا ساعات تكون احساس الامان بعد الله الي ضنت البنت انها حصلته فيك انت هديته فيصل سامحتك او لا ماهو مهم المهم انك تعرف 
فيصل ..لا يمه سامحيني لازم تسامحيني ارجوك يمه لانك الوحيده الي ممكن ياثر فيني زعلها يمه ارجوك انا فيصل الي ربيتيه وعلمتيه وسهرتي عليها لاتخلين غلطه تفقدك الامل او الثقه فيني يمه لخاطري ارجوك يمه قولي انك سامحتيني 
ام فيصل وتمسح دموعها..مااقدر مااسامحك انت ولدي الله يهديك يارب بس بعد لازم تعرف ان العنود مابترجع لك
انصدم فيصل..شلون
ام فيصل..ايه لما حاول محمد يعرف الموضوع ويفهمه قالت له انها مابترضى الا بالانفصال ويكفيها ثقتها بنفسها ولكذا لايبحث عن شئ 
فيصل وخجل من امه اكثر..لا يمه العنود خليها علي طبعا بمساعدتك وان شاء الله هي تسامحني 
ام فيصل..والله يافيصل يمه اتمنى هالشئ بس اذا استخدمت نفس الاسلوب مابتكلمك ولابترد عليك
فيصل..خلاص يمه انا الحين برضاك علي اشوف الدنيا كلها حلوه وان شاء الله العنود بترضى 
ام فيصل..طيب يالله اشوف مابقى عالفجر شئ روح لصلاة وبكرا يصير خير 
ابتسم فيصل وحب راس امه وطلع يصلي وبعدها رجع نااام ويفكر شلون ممكن ينفصل عن العنود .

عالظهر الكل كان صاحي ولافيه غير فيصل ومحمد بالصاله دخلت اماني وقفت لما شافت فيصل 
فيصل باابتسامه.. تعالي امون مابتسلمين علي 
سلمت اماني على فيصل وجلست جنبه..الحمد الله عالسلامه فيصل
فيصل..الله يسلمك اموون كل شئ بيتصلح المهم مابشوف هالحزن على وجهك مره ثانيه
اماني..ان شاء الله
محمد..امون روحي نادي غدير بسرعه
طلعت اماني ونادت غدير وجلسوا يتكلمون على زواجها وتفاصيله واستأذن فيصل وطلع بعد ماغمز لامه واشر على سلمان 

وقف عند باب البيت متردد كيف يواجهها يعتذر لها يكلمها شلون بيقنعها شلون بيوضح لها موقفه تردد كثير بالاخير توكل على الله وقف عند الباب 
فيصل..احم العنود
العنود كانت بالصاله لما سمعت صوته خافت ماعرفت شو تعمل لو بتطلع بتمر قدامه ولو بتجلس بيدخل وفعلا دخل امتدت يدها عالشال وتحجبت فيه وهالشئ ضايق فيصل كثير 
فيصل ..السلام عليكم
العنود..وعليكم السلام
فيصل..ممكن نتكلم العنود
العنود بعد صمت طويل..اسفه فيصل عن اذنك 
طلعت من الصاله وتركته منصدم من تصرفها معقوله ماعطته فرصه حتى يوضح موقفه ويتكلم لهالدرجه كرهته ولاعادت قادره تتحمل منه اي شئ 
طلع فيصل وراح لسعد وطلعت العنود غرفتها وهي تصيح لما شافته تذكرت حلم حلوو وحلم منهار وتذكرت الحد الفاصل بينهم ..ورجعت تصيح بشكل يقطع القلب ..هدت ورجعت لها قوتها المعهوده 

بسرعه نزلت العنود واتصلت على ام فيصل وكلمتها 

العنود..خالتي بطلبك بس لاتزعلين مني
ام فيصل..امري ان شاء الله مابزعل انتي مثل بناتي 
العنود..قولي لفيصل مايكلمني 
ام فيصل..لانك من بناتي لازم تتكلمون العنود
سكتت العنود شوي..بنتكلم بس مو الحين بعدين
ام فيصل ..ولايهمك بخليه يتركك ترتاحين بعد زواج غدير خلاص عاد تفاهموا واعتقد مده كافيه لعقاب فيصل وصدقيني انا ماعديت الموضوع بسهوله وتكلمت معه 
العنود..رغم ان التفاهم مرفوض لكن يصير خير ان شاء الله 
ام فيصل ..ان شاء الله ربي بيهديكم 
العنود..يالله خالتي تأمريني بشئ 
ام فيصل ..ودي تجين عندنا لكن مابجبرك
العنود..تسلمين خالتي مع السلامه
ام فيصل..مع السلامه 

كلمت ام فيصل ولدها رغم انه عصب لكنه تقبل الامر بالنهايه مجبر يصبر ويتحمل لانه هو الغلطان ..
فيصل..يعني شو بيصير اذا تكلمنا الحين
ام فيصل..الصافق ينسى والمصفوق عمره ماينسى
فيصل سكت وطلع اقسى شئ بالنسبه له كلام امه وتوبيخها الغير مباشر له ..

اما حمد كان معصب من ساره ورفضها لكنه هالمره طلب من شوق تكلمها وبشكل مباشر حتى يفهم سبب رفضها ..
شوق..ساره ردي شو اقوله
ساره..شوق حرام انا احب حمد لكذا لازم مااوافق
شوق..اي حب يخليك تختاري البعد
ساره..انا انسانه مريضه
شوق وبصوت عالي..بس ساره وهو دكتور ويعرف انك طبيعيه مافيك شئ 
ساره ..وقلبي 
شوق..مافيه شئ 
ساره وبدت تدمع عيونها..لا لا ارجوك شوق 
طلعت شوق وبلغت حمد الي عصب من قلب على موقف ساره لكنه قرر يكلم فيصل بالموضوع 

اما عبير بعد اخر لقاء وكلام لها مع فهد قررت انها تفكر وتحسم هالموضوع بشكل نهائي ولكذا اتخذت قرار تفاجأت فيه خلود 
خلود..معقوله عبير تتركين الشغل يعني تختارين البعد عنه
عبير بحزن..لازم ابعد خلاص سنوات مرت وانا عايشه على وهم اسمه حب نواف الى متى خليني اشوف نصيبي وهو الله يسعده
خلود..وحبك له 
عبير وتتنهد..خلاص خلود صحت بما فيه الكفايه على حبي لنواف بس لازم هالحب يندفن وتظل ذكراه بداخلي لازم ارضي نفسي واخوي وامي وكل الي يحبوني اما نواف اخاف انتظره عمري كله وبالاخير يفكر بوحده غيري 
خلود..ان شاء الله ربي بيعوضك بأحسن منه
عبير باابتسامه باهته..المشكله انه بنظري مافيه احسن منه لكن نقول ان شاء الله 
خلود..بلغتي فهد
عبير..لا مابعد بقوله بااقرب فرصه ..
خلود..طيب بكرا بنروح بيت خالتي ام فيصل زواج غدير قريب وتقول كل يوم بنجتمع عندها 
عبير..والعنود
خلود..اتوقع الجمعه تكون عند العنود 
عبير..حرام والله ماتستاهل الله يهديهم
خلود..امين الا صدق بدور تقول بتجي هناك

الكل انشغل بزواج غدير وتحضيراته ..ام فيصل رغم انها لاول مره بتكون ام العروس لكن فرحتها ناقصه ولدها ونور عيونها فيصل مو مبسوط ولاهو مرتاح حتى لو حاول يظهر العكس ..ساره حزنها من فقدانها حمد رسم الحزن على وجهها واظهر صوره مكتئبه لساره بهالفتره..اماني قلبها مع خالتها الي تشوف دموعها كل ليله وودها تفرح وتضحك وتفرح لفرحة اختها غدير واحتارت بين الفرح والحزن ولان الحزن هو المنتصر سيطر عليها بشكل اكبر من الفرح..
اما بدور تغيرت كثير وغيرت امها الي بدت تنسحب بهدوء من اي موضوع وتفضل انها تسكت عنه وترتاح ..ام نواف مازالت معصبه على نواف ولاهي راضيه تكلمه بشكل طبيعي وهالشئ ضايق نواف..ام فهد متضايقه من رفض عبير المتكرر لكنها انبسطت لما قررت تترك الشغل لانه اخذ من وقتها الكثير..نجلاء كل يوم عن الثاني تزداد حيرتهاو سرحانها وخوفها وتدخل بحالة صمت اطول من اليوم الي قبله ..شوق تحاول تغير جوو البيت مع غدير وترجع البسمه حتى لو بشكل مؤقت..

في بيت ام نواف كانت ام صقر وعيالها وبناتها مجتمعين بالمجلس ..

ام صقر..يمه صقر حصلت لك بنت والله الكل يمدح فيها 
دلال..ايه صقر انا بعد شفتها ماعليها والله 
صقر..بنت مين
ام صقر..بنت جيران ام فهد والله البنيه عاجبتني
سلطان..وهذا المهم
صقر..كم عمرها
دلال..19 اول سنه بالجامعه 
صقر..اجل توكلي على الله يمه اذا تشوفينها مناسبه لي 
ام صقر..يعني ماتبي من بنات خالك احد
صقر..الله يوفقهم ويسعدهم 
سلطان..آآآمين
التفت ام صقر ودلال على سلطان الي ضحك ..شفيكم
ام صقر..ماتبي اخطب لك 
سلطان مبتسم..لا انا توني عالزواج ومسؤليته
دلال..والله والي من فتره معصب على بنت خاله
سلطان..قلتيها من فتره يعني كان وكان فعل ماضي والماضي مايرجع
ام صقر وتضحك..ماقلت لكم ولدي واعرفه 
سلطان..شدعوه الغاليه 
ام صقر..زين اني ماكلمتهم وقلت شئ 
سلطان..الله يوفقهم ومبروك صقر مقدما لاني واثق البنت واهلها مابيقدرون يردونك وانا اخوك
صقر..بهذي صدقت الحمد لله انك اخوي 
ام صقر..اقول سلطان وراء ماتعقل الحين وتترك اخوك
سلطان يبتسم..وانا شو عامل له الحين اسولف الغاليه 
ام صقر..سولف بس لاتوجع قلب اخووك
سلطان ويصفر..والله واحلوت يمه هو يهمك قلبه وانا لا يوم اقول لك اخطبي لي تقولي لا
رمته امه بالمخده وطلع وهو يضحك وترك امه واخوانه يتكلمون بموضوع خطوبة صقر ..


اقترب موعد الزواج ليله وحده وتفرح غدير وسعد ..ليلة وتنتقل غدير من حضن البيت الي تربة فيه وعاشت فيه احلى سنين عمرها..البيت الي حضن ضحكها ودموعها..احزانها وافراحها ..راح تودعه بعد ليله وحده بس حاولت ترتاح وتنام بدري لكن من يناام بهالليله ..

بالمجلس كل العيال مجتمعين وخلال الجلسه بلغ فهد نواف بقرار عبير
نواف..افا لايكون صدر منا شئ 
فهد..لا ماصار شئ بس تقول تعبت يااخوي بناتنا ماتعودوا عالشغل
نواف سكت وقال..خير ان شاء الله اهم شئ ماتركتنا من قصور منا
فهد..هههههه تطمن مامنك قصور


الكل نام ورتاح الا القلوب التعبانه نومها قلق مو مريح ..نوم متوشح بالخوف والتوتر ..نوم يتعب اكثر ماهو يريح ..

يوم الزواج الكل صاحي ومبسوط ومشغول فيصل ومحمد ومعهم سلوم البنات كلهم مشغولين وغدير متوتره ..

مرت الساعات بسرعه والكل صار جاهز وحاضر...

غدير..العنود بموت من الخوف 
العنود..ههههههههههه 
غدير..عنوده ليه تضحكين
العنود..ماادري شكلك يكسر الخاطر 
غدير..المهم حلوو شكلي
العنود..حلوو لاتخافين كأنك القمر اهم شئ غدور لاتتوترين خليك مرتاحه
غدير..منين تجي الراحه
شوق..الله الله شو هالزين كلوووووووووووش
غدير مبتسمه..شوق والله محمد امي داعيه له 
شوق ومبتسمه..احم طبعا مو انا زوجته لازم داعيه له امه 
غدير..حتى فيصل داعيه له
نزلت راسها العنود وسكتت وكملت غدير..بس لو بعض الناس يحنون عليه
العنود..غدير بس 
شوق..اقول عندي لكم خبر حلوو 
الكل..شوو
شوق..انا حامل 
غدير..شوق رايقه انتي 
شوق..ههههههههههههه ابي تنسين الي انتي فيه
غدير..ذكرتيتي والله خايفه
شوق..مالت علي الحين بنسيها ذكرتها 
العنود..شوق خالتي وينها 
شوق..تحت روحي عندها انت خطيبة ولدها لا عفوا زوجة ولدها الكبيرر وحي اتجي بنت الحين وتأخذ زوجك منك
العنود..حلال عليها 
شوق..ايه طيب حلال عليها المهم بنزل انا تبون شئ 
غدير..شوق طمنيني على كل شئ ابي زواجي يكون حلوو
شوق..انتي خليك بحالك رايقه
طلعت شوق ونزلت تحت وحصلت الكل موجودين سلمت عليهم وجلست بعدها طلعت ساره عند غدير الي قالت لها تداري الحزن الواضح على وجهها وتضايقت ساره ونزلت ..

جاء وقت الزفه والكل كان موجود وخايف ومتوتر مع غدير ابتدت الموسيقى الهاديه ونزلت غدير وهو تحاول تبتسم لحد ماوصلت للكوشه الكل طلع يسلم عليها من المعازيم ويباركون لها ..
وشوي وجاء وقت زفة المعرس نزلوا البنات ولاظل غير غدير دخل سعد معه فيصل ومحمد وطبعا سلوم الكل بدأ يعلق عليهم الي تمدح بالمعرس والثانيه بااخوان العروس 
شوق..ودي اذبحهم
نجلاء..ههههههههه روحي
التفت ساره عالبنات وهي تضحك..هذي زوجة المملوح الي تتكلمون عنه 
استحوا البنات وسكتوا وشوق ضحكت من قلب على حركة خلود اما العنود كانت متغطيه وتحاول تداري حزنها وخيبة املها بفيصل 
عبير..عقبال زواجك العنود
العنود..عقبالك انتي عبير 
عبير..للحين زعلانه
العنود..قصدك للحين مجروحه
عبير..كل الجروح لها دواء
العنود..الا جرحي حتى لو حصلت له دواء اثره بيظل وبيكون مشوه قلبي 
عبير..حتى التشوه له علاج انتي اعطي الغير فرصه
العنود..الله يكتب الي فيه الخير
عبير..العنود لاانتي ولاهو تستاهلون الي صار وكلنا عرفنا الموضوع لكن مانقول الا الله يهديكم ويسعدكم ..
العنود..آمين وياك يارب 

طلعت غدير بعد ماحضنت امها وبكت ولاتركها محمد الابعد التعليق اما فيصل كل الي بخاطره قاله لسعد الي مل من كثر مايوصيه فيصل على اخته ..
سعد..بعيوني حرام عليك فيصل خلاص
فيصل مبتسم..يااخي مااقدر اختي
سعد..صارت زوجتي خلاص
فيصل..هههههههه خلاص طيب فهمنا يالله الله معك
سعد..الله الله بااهلك وخلاص الزواج وانتهى حل موضوعك خلنا نفرح 
فيصل يتنهد..الله يعين فمان الله 
سعد ..مع السلامه 

انتهى زواج غدير على الخير الكل طلع وراح لبيته يرتاح وصلت سيارات فيصل ومحمد عند الباب نزلوا ودخلوا البيت لكن هالمره فيصل مسك يد العنود 
العنود..ارجوك فيصل 
فيصل..لازم نتكلم
العنود..بعدين
فيصل وبصوت حاد ..الحين امون خذي سلوم معك 
دخلت اماني وسلوم ولاظل غير العنود وفيصل وموقف صعب على الاثنين ..
رفعت العنود الغطاء وقالت...
الجــــــــزء الأخــــــير ...




رفعت العنود الغطى عن وجهها وقالت..بكل هدوء ... تفضل اسمعك 
فيصل ظل يتأمل العنود بعدين ابتسم..تصدقين انك وحشتيني
العنود باارتباك ..عن اذنك 
ميد يده ومسك يدها..لحظه العنود خلينا ندخل ونتكلم 
ام فيصل بعيده عند الباب..فيصل الوقت متأخر خلي كلامكم بكراا
فيصل ويبتسم..الغاليه لخاطري الليله ولاتخافين مابطول 
ابتسمت ام فيصل ودخلت للبيت ومشت العنود بااتجاه بيتها وتبعها فيصل ..دخلت وجلست عالكنب بالمجلس بعباتها وطرحتها على راسها مانزلتها 
فيصل ومو عارف كيف يبدأ.....العنود انا اسف 
العنود ساكته ومنزله راسها ..
فيصل..اعرف انه كلمت اسف ماهي كافيه ولاهي وافيه ولاراح تعوضك عن احساسك بذيك اللحظه لكن صدقيني غصب عني 
سكت فيصل وعينه عالعنود الي مارفعت وجهها ولاهو قادر يحدد تقبلها لاسفه قرب عندها
فيصل..العنود تكلمي ردي علي اعرف اني غلطان ومستعد اعتذر لك قدام الكل العنود صدقيني ماكان قصدي اجرحك او اهينك لكن ماقدرت اتمالك نفسي سامحيني 
هنا رفعت رأسها وعينها بعينه وبكل قوة تمالكت اعصابها وحبست دموعها وقالت..اسفه فيصل ماعندي غير حل واحد الانفصال ارجوك
فيصل وحاول يكون هادي..لا العنود الانفصال ماهو حل احنا ببداية حياتنا ارجوك العنود 
العنود.. اسفه مااقدر ارتبط فيك واكمل حياتي بمهانه وذل مااقدر اسامحك واعيش معك واكون شريكة حياتك ويدك امتدت علي وانت ماتعرف صحة الكلام الي وصلك الطلاق حل واحد واخير مافيه غيره صح انا يتيمه لكن عشت عمري كله رأسي مرفوعه فااسمح لي مااقدر اعيش معك وانت انسان احترمه واقدره واشوفه قدوه لعيال اختي وانت تشوفنني اقل من ثقتك
فيصل يقاطعها..العنود اعتبريها غلطه زله لي وسامحيني
وقفت العنود وهالمره ماقدرت تمنع دموعها الي غطت وجهها ولاتتحكم بطرحتها الي نزلت من غضبها وتناثر شعرها على اكتافها ..زله تطعني وتقول زله ..تهيني قدام اهلك كلهم وتقول اسامحك ..تتهمني بتهمه بشعه وتطلب مني اقبل اسفك ..فيصل صعب جدا تتخيل موقفي او احساسي صعب تدرك حجم الالم الي عشته 23 سنه ولما حسيت بساعات فرح تدمر ومن مين من نفس الشخص صعب تحس بقلبي الي تجاهلت كل احساسه لسنوات طويله وجردته من حقه الطبيعي بالاحساس او حتى الحلم ماتقدر تعيش ساعة من الساعات الي بكيت فيها من قسوتك وظلمك عمرك مابتقدر تتخيل انك تحتاج حضن دافي يضمك امك اختك احد من اهلك وتقول انا تعبت خلاص ولاتحصل سنين من التعب والصبر والتحمل كلها هانت ونسيتها بالحظه الي ارتبطت فيك وبعد ساعات خليتني اتمنى كل سنوات الشقاء كل ليالي العذاب ولااعيش ثانيه من الثواني الي عشتها بعد طعنتك لي حرام عليك اهنتني عشان شخص حقير غرضه ينتقم مني لاني ماانسقت وراء اهواءه وينتقم منك لانك وقفت له حرام عليك مارحمت قلبي الي عااش سنين القهر مارحمت ضعفي ويتمي حرام عليك خليتني احس فعلا اني يتيمه من غير اهل او عزوه يقفون بوجهك ويقولون لا بنتنا طاهره 
سكتت العنود وهي تصيح وجلست على ارض وهي تصيح ومسكها فيصل مع اكتافها ..خلاص العنود اهدي الحين 
ابتعدت عنه بقوه..لا مابهدى اتركني بحالي خلني ارجوك اذا فعلا تبي اقبل اسفك طلقني ارجوك خلني اعيش بعزه وكرامه رأسي مرفوعه قدام عيال اختي طلقني واتركني اربي عيال اختي الي وثقت فيني وانا بنت مراهقه اتركني اعيش بعيد عن جرحك ابتعد ارجوك الي شفته بحياتي كفايه سنوات الالم والحرمان والشقاء كفايه لاتزيدها ارجوك طلقني الحين طلقني ورد كرامتي 
فيصل بصوت عالي ..لا مابطلقك افمي طلاق لا وانسي هالكلمه مستحيل امسح الفرحه بعد ماحصلتها مستحيل ارجع لحياة الاحزان مستحيل اتخيل نفسي من دونك والمستحيل انك تكوني لغيري العنود انا ماتحملت شخص كتب اسمك برساله ماتخيلت ممكن شخص غيري ينطق اسمك حاولي تفهميني ارجوك صح انا اخطيت لكن والله يعلم انه عرف يستخدم الاسلوب الصح والوقت الصح هالحقير العنود امس كانت ملكتنا يعني بهاليوم الاحساس غير واللقاء غير والنظره غير كل شئ مختلف مميز.. استفزتني رسالته اسلوبي وتعاملي مع الي صار خطأ لكن اسف 
جلس عندها عالارض ..اسف اسف ارجوك اقبلي اسفي

ماردت العنود وكانت تصيح رفع وجهها فيصل وقالها بتوسل..ارجوك اقبلي اسفي 
العنود..مااقدر مااقدر طلقني 
فيصل ويتنهد ..العنود كل الي صار لسبب واحد توقعتك تعرفينه توقعت انك فهمتي احساسي تجاهك العنود انا احبك صدقيني احبك وكل الي صار من غيرتي عليك افهميني العنود ارجوك الغيره ذبحتني عمت عيوني عن أي شئ 
مارفعت راسها وزادت ببكاها وهالشئ اتعب فيصل ..خلاص خلاص بتركك ترتاحين لكن والله يالعنود انك غاليه عندي ولابسامح نفسي الا اذا قدرت ارجع البسمه الي اهديتني اياها بيوم الملكه وادخل السعاده لقلبك مسك يدها ووقفت ..بطلع واتمنى تطلعين وتصلين وتدعين الله يرحمك ويرحمني العنود سامحيني اذا فعلا تحملين لي ذرة احساس ارجوك 
طلع فيصل وهو متضايق لحاله وحال العنود ..
طلع وهو سرحان بالعنود وحزنها والمها الي سببه لها
وطلعت العنود لغرفتها تصيح ماهي قادره كيف تستوعب الموضوع او تفكر وتقرر ماعرفت هل بتقدر تسامح فيصل على تصرفه او هل بتقدر تتحمل نظرته كلامه سلامه ..وغير كذا ماتقدر ماتسامحه ولاتقدر تنسى الي صار منه صارت بين نارين ..حبها له واحتياجها لوجوده بحياتها وبين كرامتها الي انهانت منه 
صلت ودعت ربي يختار لها الي فيه الخير ونامت بعد معناة والم ودموع ..

اما فيصل وصل للبيت منهار كيف قدر بسهوله يدمر هالانسانه كيف قدر يذبح فرحتها ويصادر ساعات السعاده القليه بحياتها ..ظل يلوم نفسه ويعاتبها على الالم الي سسببه للعنود وبالاخير تعوذ من الشيطان وذكر الله وناام ..لكن ناام والعنود بااحضان فكره وقلبه وخياله 

باليوم الثاني الكل صحى وكالعاده ماشافوا غدير وصلت وسلمت على امها وسافرت 
سلوم..خالتي عنوده ليه ماتجي هنا
ام فيصل..لا بتجي ان شاء الله
سلوم..اقول لها يالله نروح تقول تعبانه 
اماني..سلوم عنوده راسها يعورها وتبي ترتاح
سلوم بحزن ..كل يوم تعبانه
شوق..وانا بعد سلوم تعبانه 
سلوم ببراءه ..وانت اماني تعبانه..؟؟
اماني..لا انت تعبان
سلوم يضحك..لا خالتي بروح العب بالشارع
محمد وهو نازل من فوق ..لا تعال العاب انا وياك برا
سلوم..يالله اول مابتفطر
محمد ويأشر على شوق..هههههههه شوفي الي يهتم فيني مو انتي 
شوق وتلتفت عليهم..لاتصدقون صاحي بدري وفطر من زماان
محمد..هههههه حتى يمكن جعت 
شوق..لا خلاص الغداء مابقى عليه شئ 
محمد..لا ابي فطور
شوق ..محمد 
محمد باابتسامه..عيونه
ام فيصل..اقول رح العب مع اخوك 
محمد..ان شاء الله بس فيصل وينه
ام فيصل..الظاهر مانام الا متأخر ماشفته
محمد..صح من فاز وكم النتيجه 
الكل ضحك على محمد الا ام فيصل الي عصبت بس ضحكت بالاخير..والله لو يسمعك
محمد..خليه يسمع والله من جد احسها مباره نهائيه بس شكلها بااشواط اضافيه
شوق..ان شاء الله بدون اشواط وتعادلوا 
محمد..ههههههههه مايصير لازم احد يفوز نهائيه 
اماني..محمد بس انت من تشجع اي الفريقين
سلوم..انا الهلال 
محمد..هههههههههههه سلوم وانا مثلك يالله نطلع لايسمعنا صدق وتصير مصيبه

اما حمد كان جالس يتكلم مع نجلاء بخصوص موضوع سفره..
حمد..نجلاء انا اعتذرت عن المؤتمر مابسافر 
نجلاء..خساره ليه 
حمد..مالي خلق والله 
نجلاء..بسبب موضوع ساره 
حمد..يمكن لكن عندي موضوع بكلمك فيه
نجلاء..تفضل 
حمد باابتسامه..فيه واحد من الشباب الي اعرفهم يعني من زملائي دكتور تقدم وطلبك مني 
نجلاء..انا ومن وين عرفني
حمد..اهله عرفوك وبصراحه نجلاء الشاب ماعليه كلام كفوا ونعم فيه وبأهله طبعا هو دكتور جراحه عمره من عمري وصدقيني انسان مستقيم ويخاف الله طبعا انا ماابي اسمع منك رد لكن استخيري وفكري كويس بالموضوع لان هذا مستقبلك اوكي
نجلاء..ان شاء الله 
طلعت حمد وترك نجلاء الي نزلت دموعها بسرعه كيف تتزوج وفهد شلون تتخلى عن حبها كيف ترضى تتزوج غيره وتتركه ..اتصلت بشوق وطلبت منها تمر عليها لان مالها بعد الله الا اختها تحكي لها وهي تسمعها بصدق الاخوه ..

العنود ظلت بغرفتها محتاره كيف تتصرف وبشو ترد على فيصل هل تصر على موضوع الطلاق او ترضى على فيصل ماعرفت ظلت محتاره لحد مادخلت اماني عندها
اماني..ها عنوده شفيك
العنود..ولاشئ
اماني..تراضيتوا
العنود..لا
اماني بحزن..خساره
العنود ونزلت دموعها...محتاره شو اعمل
اماني..قولي شصار
العنود..اعتذر مني وانا طلبت الطلاق
شهقت اماني ..لا عنوده فيصل مايتعوض صدقيني 
العنود..مد يده علي وقدام اهله اماني صدقيني لما شفته حسيت جرحه ينزف
اماني..العنود فكري زين انتي تحبين فيصل وهو يحبك وغير كذا انتي محتاجه وجود واحد مثل فيصل بحياتك العنود انتي خالتي عشنا كل عمرنا مع بعض اعرفك وتعرفيني هم اخواني وعمرهم مابيتخلون عني لكن انتي تضمنين تتزوجين واحد مثل فيصل لا العنود فكري زين والله فيصل رجال حقيقي قليل ماتحصلينه بوقتنا صح عصبي بس انتي تقدرين تتحملين 
العنود..اقدر صح وفيصل انا احبه لكن مااقدر اتحمل احد يهيني مااقدر خصوصا اذا شخص له مكانه عندي مااتحمل تصرفه كيف اهديه حبي ويهديني اهانه
اماني..العنود علمتنا امي شئ مهم بحياتها وانا متأكده انك مانسيتي 
العنود..شو
اماني باابتسامه..الحب والتسامح يمسح الكره والحقد 
العنود وتمسح دموعا..عمري ماانسى كلام عايشه لو كانت موجوده كانت قالت ارجعي بلا تردد عايشه تقول الكمال لله وكل انسان فيه خصله شينه مهما حاولنا لازم تكون ظاهره يمكن نقلل حدوثها بمهارتنا لكن صعب نمنع كل شئ لان الكمال لله ..الله يرحمها كأنها عارفه ان فيصل عصبي وتجنبه افضل وهو معصب
اماني..عنوده خلاص ارضي ابي اشوف الفرحه والحب بعيونك 
ابتسمت العنود وسكتت 
اماني مبتسمه..بصدق العنود مافرحتي لما كلمك واعتذر 
العنود..فرحت ولااقدر اقول لا بس بنفس الوقت ماقدر امسك دموعي قدامه احس اني ضعيفه قدام فيصل 
اماني...ههههههههههه عنوده الحين مابقول كلام امي الله يرحمها بقول كلامك انتي 
العنود..الله يستر من ذاكرتك اليوم قولي 
اماني..اذا نزلت دموعنا غصب عنا تكون اما بسبب احساسنا بالضعف او بسبب احساسنا بالامان وانتي اي الاسباب 
العنود..تبين الصدق بكيت لاني حسيت بالامان مو الضعف انا موقفي قوي قدامه والله يعلم اني طاهره لكن دموعي بسبب احساسي ان فيصل انسان قادر يحميني بعد الله 
اماني..خلاص اجل لاتصعبين الموضوع الحياة ابسط صدقيني 
العنود..ان شاء الله خلينا ننزل تحت يالله

ببيت ام نواف ..نواف كان بالمكتب سرحان ويفكر ياترى ليه عبير تركت الشغل معه هل احد جبرها او هي ابتعدت لو صدق تميل له كاان مااختارت البعد بالعكس ..
كلام فيصل سيطر على نواف لدرجة انه يفكر فيه طوال الوقت معقوله عبير تفكر فيه او تميل له تعب من تفكيره وكل مايتوصل لقرار يخاف ويرجع عنه ..دخلت عليه امه
ام نواف..نواف بروح لبيت ام فيصل 
نواف مبتسم وراح لها ومسك يدها..تعالي الغاليه الى متى بتظلين زعلانه 
ام نواف..من قال اني زعلانه ماتبي تعرس بكيفك 
نواف ويضحك..يمه اول شئ اضحكي 
ام نواف وتدفه..ابعد عني والله انك فاضي
نواف..اضحكي والا مابقول اني موافق 
ابتسمت ام نواف..موافق تعرس
ابتسم نواف وحب راس امه..لخاطرك موافق
ام نواف ..لا توافق لخاطر ماابي ياتتزوج برضاك والا خل البنت عند اهلها 
نواف..موافق بنأخذ الي يحبنا وبنترك الي نحب 
ام نواف ..من تقصد للحين تحبها استح على وجهك البنت تزوجت وعندها ولد 
نواف ويضحك..لا يمه مااحبها ولاعمري حبيتها صدقيني بس ابي اخذ الي تحبني وابي اعرف منهي 
ام نواف..حسبي الله على عدوانك شلون عرفت
نواف مبتسم..انتي قلتي لي 
ام نواف تضرب صدرها..انا متى
نواف ويضحك على امه..يمه انتي قلتي خذ من يحبك ولاتأخذ من يحب بس انا مااعرف احد يحبني 
ام نواف..ايه تحبك بعد العرس خلاص اخطب لك
نواف..لا اول قولي لي من البنت يمكن ماتعجبني 
ام نواف..عبير بنت عمك كامله والكامل الله سبحانه 
نواف..واذا رفضتني 
ام نواف..وليه ترفضك 
نواف..يعني ماتعرفين يمه
ان نواف..يمه اهلك انا ماعرفتهم وعشت معهم الا قليل لكن بالفتره الي رجعتوا مع بعض عرفتهم وخصوصا عبير وصدقني يمه هالبنيه مايهمها المظهر لا بالعكس لكن انت الاعمى ماتشوف صح ماشفت وجهها ولاابيك تشوفه ولاهذا قصدي لكن ماشفت جمال روحها واخلاقها وتعاملها ماشفت شلون تتكلم وتناقش اهلها والكل المهم ان شاء الله مابترفض 
نواف..توكلنا على الله انا بكلم فهد 
ام نواف ونزلت دموعها وحضنت ولدها ..بس يمه مابعد وافقت اخاف تروح دموعك خساره
ضربته امه وطلعت لبيت ام فيصل وبشرتها بموافقة نواف .. 

طلعت ام نواف وتركت نواف محتار ياترى اتخذ القرار السليم ..وهل بيكون قادر على تحمل رفض جديد ..هل بيسطر على المه وغضبه خصوصا لما ترفضه انسانه مثل عبير ..انسانه عكس دلال بكل شئ لها هدف ومبدأ ورائي لها قناعه واسلوب انسانه كلامها موزون وواضح ماتعرف اللف والدوران ماترجح ولاترضى بالجرح ..هل بيتحمل رفض عبير ..احتار نواف ولاحصل اجابه لاسئلته وتوجه لمكتبه وطلع الملف وظل يناظر فيه وقال .. سيكون لها ))))))
"" انها صفحات قلبي ..هي ستمحي المي وهي ستكتب فرحي لذا ما بالداخل سيكون لها وحدها وحدها ستكون اميرة قلبي ""
ياترى طاهرة قلبك ياعبير بتكتب هالملف ..ابتسم وقرر يطلع من البيت ويترك الموضوع لقدرة الله وارادته ..


وصلت شوق لبيتهم وطلعت لنجلاء الي حضنتها وهي تصيح وقالت لها عن كلام حمد والشخص المتقدم 
شوق..وانتي مابتوافقين عشان فهد
نجلاء وهي تصيح..مااعرف 
شوق استغربت..تكلمي شلون ماتعرفين انتي تحبينه او لا ..؟؟
نجلاء..ماادري 
شوق..نجلاء شفيك انتي متغيره شصاير ..؟؟ 
نجلاء وتحاول تمسك نفسها..لما كنت عند البنات في بيت خالتي ام فهد كنت اساعدهم بترتيب اغراضهم ولفت انتباهي ملف لفهد فتحته صح مالي حق بس فتحته وانفتح مباشر على صفحه بداخلها الكرت الي كتبته له مع الهديه الي مارجعه وقريت كلام مكتوب 
شوق بحماس ..خلاص نجلاء بطلي دموع خليني افهم شو مكتوب 
نجلاء وتمسح دموعها..حفظتها وانطبعت بقلبي رغم اني قريتها مره وحده وبسرعه " هالكرت مااقول مااسعدني يانجلاء حتى لو طلبي كان تعليق عابر لكن تنفيذك له مااعجبني لاني افضلك دوم عاليه حتى على عيال عمك ..رديت الهديه وكسرت بخاطرك لكن لمصلحتك ..كنت اتمنى اجبر خاطرك واخطبك لكن كيف تهديني السعاده واحرمك من طفل يقول لك ماما كاان لازم ابتعد واتخذ هالاسلوب معك " 
صاحت نجلاء واستغربت شوق..هالشئ الي غيرك 
نجلاء..ماتخيلت فهد يعاني بصمت ولاتخيلت اني رخصة نفسي لما اعطيته الهديه
شوق..الهديه غلطه والحمد لله انها عدت على خير لكن المهم الحين انتي شو رأيك
نجلاء تصيح..تعبانه مو عارفه اقرر او افكر 
شوق..نجلاء استخيري وادعي الله وربي بيدلك على الخير ان شاء الله 
نجلاء..شوق ماادري خايفه ومتردده ساعديني شو اعمل 
شوق..مااقدر اساعدك اذا تقدرين تعيشين من غير طفل وحب فهد يكفيك ارفضي وانتظري فهد
نجلاء..ياربي ارحمني تعبت يارب يارب 
شوق وتحضن اختها وتقنعها تقوم تتوضأ وتصلي وتطلب الله يعينها ..


جلست شوق مع اختها وطلعت بعد مااتفقت معها انها تعطي قلبها وعقلها كل واحد حقه من التفكير والمشاركه بااتخاذ القرار ..استخارت نجلاء وطلبت الله سبحانه يدله على الخير ..
ورغم الحيره والالم ..الحب والانكسار ..الصبر والانتظار قدرت نجلاء سيطر على ضعفها وتبدأ التفكير بشكل متزن بعيد عن العشوائيه والتشتت بالاحساس ..


رجعوا العمات لشرقيه والكل رجع يتابع حياته ايام قليله وتبدأ الدوامات الجامعه والمدرسه والكل بحالة استنفار استعداد للمدرسه ..

مر يومين وفيه شخصين ينتظرون قرارات مهمه راح تغير حياتهم ..نجلاء الي قررت مصير حياتها وعرفت تختار ..وفيصل الي اعصابه تحترق بكل ثانيه وهو يطلب امه تكلم العنود ..
فيصل ..يمه كلميها ارجوك انا ماابي اضغط عليها 
ام فيصل ..انت الي زعلتها راضها 
فيصل ويبتسم..راضيتها واعتذرت لها بس عنيده 
ام فيصل باابتسامه..بعد يزعلها وينتقدها مالي شغل بينكم
فيصل ..اهون عليك يمه ترى بروح لها الحين لاتقولين عيب خلاص هي زوجتي 
ام فيصل وتضحك..روح اشوف والا هي بتخليك 
فصل..هههههههههههه لاتغرك يمه اول مره اكتاشف انها ضعيفه 
ام فيصل..هذي اماني وين العنود
اماني مبتسمه..بالبيت
فيصل..ولااالله حنن قلبها علينا
اماني..الله الي يعلم
فيصل ..تعالي اموون قولي لي خالتك تحت معها شالها والا اقول قولي لها تتغطى لان انا الي يقولون اسمي زوجها بروح لها 
ام فيصل ..ههههههههه فيصل اعقل 
فيصل..يمه خلاص مافيها السالفه عقل 
اماني..طيب عادي ليه تتغطى روح لها 
ام فيصل..لا مايروح كذا يمكن ماتبي تشوفه
فيصل بخيبة امل..افا 
ام فيصل..ايه خلاص يمكن عافتك 
اماني مستغربه من كلام ام فيصل ..هي قالت كذا خالتي 
ام فيصل..ايه 
فيصل وعصب..شلون ومتى يعني مازالت مصره عالطلاق 
ام فيصل..ايه
فيصل وقف بيطلع..طلاق مابطلق وانا بشوف الموضوع 
طلع فيصل للعنود وضحكت ام فيصل 
اماني..شفيك خالتي 
ام فيصل..خليه يعرف انا ادري العنود بترضى بس قلت اخليه يحس قبل 
اماني..والله انك ياخالتي رهيبه الله يطول بعمرك
ام فيصل ..تعالي وين سلوم لايدخل فيصل الحين وهو فيه ويعصب ويسمعه
اماني وتضحك..لا مع محمد طالع
ام فيصل ..ايه احسن كذا 
اماني..عن اذنك خالتي 
ام فيصل..تفضلي قولي لساره تنزل لاروح انا لها الحين حابسه عمرها بهالغرفه 
اماني ..ان شاء الله

دخل فيصل لبيت العنود ونادى عليها ولفت شالها عليها ..تفضل 
فيصل وماسك اعصابه..مابطول واخليك تشوفين وجهي الي عايفته لكن طلاق لا يالعنود انسي فكري كويس ارجوك وصدقيني مافيه شخص معصوم من الخطأ 
العنود ساكته متفاجئه من كلامه ولاهي عارفه ترد ..
فيصل وعصب اكثر..العنود ارفعي رأسك مو لهالدرجه انا دنيئ 
العنود..محشوم يافيصل 
فيصل واتفاجئ لما تكلمت وقال ..اسف يالعنود وارجوك فكري عن اذنك 

طلع فيصل وابتسمت العنود مستغربه من احساسها تجاهه وتبخر غضبها عليه ومستغربه اكثر من كلامه رجعت جلست ودخلت عليها ام فيصل
ام فيصل وبعد ماسلمت ..طمنيني العنود
العنود..خالتي ساعديني مااعرف شو اعمل 
ام فيصل..قولي لي شصار حتى اساعدك
العنود وقالت لام فيصل الي صار مع فيصل..خالتي انا مستحيل انسى تصرف فيصل معي وبنفس القوت مااتخيل ......
ام فيصل ..كملي لاتسكتين يالعنود ولاتستحين من احساس من حقك ماتتخيلين شو
العنود..مااتخيل اني اتزوج غيره 
ام فيصل مبتسمه..يعني تحبينه
العنود وبخجل..مااقدر اقول مااحبه بس جرحه بقلبي قاسي ومؤلم
ام فيصل..اسمعيني يالعنود فيصل ماهو بطبعه قاسي لكن مشكلته العصبيه الزايده والمفروض اي وحده سواء انتي او غيرك تبحث وتتوصل لطريقه تسيطر فيها على عصبيته وانا واثقه انك بتقدرين لانك تحبينه بتتحملين ولانه يحبك بيخفف عصبيته العنود انا مااقول الي صار منه بسيط او سهل لكن اعتذر منك وبحياتنا مافيه اجمل من التسامح خصوصا اذا نابع من قناعة الحب بقلوبنا العنود يمه فيصل طيب وانتي طيبه وتستاهلون ان شاء الله بتعوضينه ويعوضك عن الاحزان والهموم والمشاكل يمه انا ماودي اضغط عليك لكن فيصل عرف غلطته اعتذر لك واعتقد انه البعد يسبب الجفاء يمه اذا تبين نصيحة ام قلتها لك ولاقلتها له وهو ولد بطني لاتضيعن السعاده بسبب غلطه اخذت حقها من العقاب العنود يمه سعادتك بتسامحك سعادتك اذا اخترتي هالطريق لكن انتبهي ترجعين لفيصل وبقلبك شايله عليه لانك بكذا تكونين تدمرين حياتك 
العنود ..توه كان هنا ومعصب 
ام فيصل وتضحك وقالت للعنود كل الي صار 
حضنت العنود ام فيصل وقالت لها..افهم انك رضيت عليه
ابتسمت العنود وطلعت ام فيصل تبشر ولدها ..


بنفس اليوم الكل اجتمع في بيت ام فهد الا نجلاء الي اعتذرت وبعد معاناة مع حمد وافق واقتنع انها تعبانه وبترتاح ..

عبير..شوق نجلاء وينها
شوق..تقول تعبانه مالها خلق تجي 
خلود..اها طيب شرايكم نطلع بكرا لاي مكان
ساره..انا مالي خلق
شوق..ليه
ساره..كذا مالي خلق اطلع
خلود وتبتسم..وغيرها من ماله خلق
شوق..هههههههههه حتى انا
خلود..اقول بناات شفيكم الظاهر صابتكم عين ليه كذا صايرين حزينات
شوق..انا بروح عند خالتي 
العنود..شوق خلي سلمان يجي هنا

انتهت السهره والكل رجع لبيته وبكل بيت كل فيه حدث مهم ..

نجلاء كانت تنتظر حمد وبلغته موافتها وبارك لها من كل قلبه وطلعت غرفتها واتصلت بشوق 
نجلاء..وافقت وقلت لحمد
شوق بخوف..وفهد
نجلاء..فكرت كثير توصلت لشئ واحد انا ماحبيت فهد انا حبيت الحب نفسه حسيت ممكن هالشخص يكون لي الحب لكن لا كل احساسي تجاهه كاان وهم الحب ماهو الحب والدليل اني لبيت نداء الامومه بداخلي لبيت حلمي اني اكون اسره واطفال افرح لفرحهم واحزن لحزنهم شوق ماانكر اني تمنيت اتزوج فهد لكن من ناحيه منطقيه اتوقع ..صح الحب دائما بالصدفه يكون لكن انا حبي ماكان صدفه ابدا شفت فهد قيمته وقلت هذا الانسان ينفع احبه لكذا حبي ماهو حب هو وهم الحب انا حبيت الحب نفسه مو شخص فهد ..اصعب شئ انك تقيمين انسان وتحصين سيئاته وحسناته وبعدها تقولين حبيتهم لا عمر الحب ماكان كذا الحب انك تحبين الشخص بكل عيوبه لكن انا لا تمنيت يكون فيه شخص مهم بحياتي حب يكون هو قمر ايامي يعطي ليل خصوصيه ولسهر معنى ولدمع قيمه دورت وشفت فهد حبيته ووقت الجد اتفقت مشاعري وعقلي على شئ واحد نداء الامومه بداخلي كاان اقوى بكثير من وهم الحب ..
شوق..كلامك حلوو وكثير نجول يحبون ويبكون ويتوقعون انه حب حقيقي لكن بعد عثره او موقف تبان الحقيقه لان الوحده تفكر بالمنطق والعاطفه وتتوصل لنتيجه مرضيه المهم حبيبتي الله يوفقك ويسعدك يارب وحمد يمدح فيه وان شاء الله انه بيسعدك وتسعيده الف مبروك
نجلاء ودموعها على خدها..الله يبارك فيك يالله شوق روحي ارتاحي انا بصلي ركعتين اشكر الله 
شوق..طيب الله معك وبكرا بينا اتصال 
نجلاء..ان شاء الله فماان الله

اما بيت ام فيصل رجعوا وكانت العنود محتاره ياترى ترجع مع فيصل او محمد لكن ام فيصل قالت لها بصوت واطي ..

ام فيصل..اركبي مع محمد مابعد بشرته خليه على اعصابه واذا رجعنا ووصلنا علمته 
ابتسمت العنود ووافقت ورجعت مع محمد الي ضاق صدره على حال اخوه الي بان عليه لما اختارت العنود سيارة اخوه وفضلته وعرف انها مازالت مصره على موقفها بالسياره كان فيصل ساكت والكل سكت لانه اول مره مايسولف معهم وصلوا البيت ودخل فيصل اخر واحد 
فيصل ..سارونه تعالي المكتب 
ام فيصل..انتظرك فيصل بغرفتي اذا خلصت
فيصل..خير يمه تأمريني بشئ 
ام فيصل باابتسامه..لا خذ راحتك وانا انتظرك
فيصل..ان شاء الله 
دخل فيصل ومعه ساره جلست وجلس قريب منها 
فيصل باابتسامه..سارونه ارفعي راسك وناظريني 
ساره مبتسمه..خير فيصل شفيك
فيصل..ليه رفضتي حمد
اتفاجأت ساره ونزلت راسها 
فيصل..حبيبتي حمد من زماان خطبك مني لكن طلب مني مااكلمك بالموضوع الا بالوقت المناسب حتى هالكلام قبل العمليه وكلمني من كم يوم وقال لي انك رفضتي لما سألتك شوق ابي عرف انتي رافضه حمد كشخص او الزواج او مثل ماعرفت 
ساره مرتبكه ومنحرجه ولاهي عارفه تتكلم 
ابتسم فيصل وتسند ..ماراح تتطلعين الا اذا قلتي لي سارونه انا فيصل تكلمي 
سساره وبعد تردد ..فيصل انا تعبانه شلون اتزوج مااقدر 
فيصل..يعني لو كنتي مو تعبانه وافقتي على حمد
ساره..فيصل الله يخليك صعب اتزوج لاحمد ولاغيره ماابي اي شخص يشوفني حمل ثقيل عليه 
دمعة عيونها وسكتت وظل فيصل يتأملها وبعدها قال..سارونه وفيه احد يحصل له يتحملك ويقول لا حبيبتي حمد شاريك ويغليك وصدقيني لو هو يشك ان الزوج راح يضرك لو واحد بالميه ماكان خطبك مني الشئ الثاني المرض ماهو نهاية الدنيا انتي تعبانه هل هذا يعني خلاص تتوقف الحياة سارونه فكري وانا بالنسبه لي اذا يهمك رائي فيصل حمد ماينرد وشاريك امي تعرف بالموضوع وموافقه وفضلت انا الي اكلمك ومحمد موافق ساره لاتخلين الضعف والشيطان يلعب عليك انتي سارونه دلع البيت ماناقصك شئ وصدقيني حبيبتي صحتك كويسه حبيبتي فكري زين وان شاء الله ردك بيكون الموافقه لان حمد ماينرد يالله سارونه روحي ارتاحي الحين
ابتسمت ساره ..تسلم الله يخليك لنا ويسعدك
ابتسم فيصل لها وطلعت وتركته ثواني بعدها طلع لامه بغرفتها ..

اما في بيت ام فهد كانت المفاجأه الاكبر ..والغير متوقعه ..

فهد ..عبير خليك بكلمك بموضوع 
خلود..يعني انا اروح
فهد..يستحسن
خلود..افا اجلس لحالي عادي يعني بعرف بالموضوع خلوني اجلس
فهد..لا ماعليه احرق اعصابك كم دقيقه
خلود..عاادي اصلا انا متعوده عبير انتظرك 
فهد..ههههههههههههه
ام فهد..خير يمه شعندك
فهد ويبسم..كل خير عبوره اليوم تقدم لك واحد
انقبض قلب عبير لانها خلاص قررت ماترفض ابدا سكتت 
ام فهد..مين ياابوي
فهد ويبتسم..رجال كفوا والنعم فيه ماعليه قصور بصراحه ااخلاق واتعليم ومشاء الله يراعي الله بكل تصرفاته
ام فهد..الله يكتبه من نصيبها 
فهد ويناظر عبير باابتسامه..ماسألتي مين او مايهمك
عبير..لايهمني واذا هو مناسب الي تشوفه فهد
فهد..عبوره ماابي شئ غصب عنك كل شئ لازم يكون بقناعتك ورضاك المتقدم لك نواف ولد عمي 
انصدمت عبير ماقدرت ترفع رأسها وابتسم فهد والتفت على امه 
ام فهد..والنعم فيه ولد عمها ولافيه قصور 
فهد..عبير
عبير والصدمه واضحه ..ايوه
فهد باابتسامه ..فكري وقرري وانتظر رأيك ولاراح اضغط عليك نواف وتعرفينه وانا اعرفك واثق فيك وبتفكيرك 
طلعت ام فهد وتركتهم يتكلمون لكن قبل مايطلع فهد لغرفته ابتسم وقال كلمه ...عبير رفعتي رأسي الله يسعدك 
استغربت عبير من كلام فهد وخطوة نواف الي فقدت الامل فيها وظلت بمكانها لحد مادخلت خلود
خلود..عبيررر شفيك
عبير..وجع روعتيني 
خلود..الله وين وصلتي 
عبير..نواف خطبني
خلود وسكتت بعدين من غير مقدماات..كلووووووووووووووووش
طلع فهد الي كان بالمطبخ..هههههههههههه عرفتي 
خلود..حرام تحرمني من هالحظه ليه ماخليتني اشوف شكلها
ضربتها عبير وسكتت وضحك فهد وطلع غرفته 
عبير وتضحك وفرحانه..مو مصدقه اخيرا اخيرا 
خلود..الله عبير الله يسعدك يارب وصدقيني عمره مابيندم انه تزوجك بس تعالي اخاف تزوجك عشان ملفاته ترتبينها 
ضربتها عبير وطلعت لغرفتها وهي مبسوطه لكنها مع احساس السعاده مانست انها تصلي وتشكر الله انه اعطاها على قد نيتها ..
دخل فيصل غرفته امه بعد مااستأذن جلس عالسرير عندها 
فيصل..امريني الغاليه
ام فيصل..شفيك
فيصل ويتنهد..سلامتك
ام فيصل..العنود
رفع عينه فيصل..يمه اعتذرت ندمت لكن مااقدر اطلقها مااقدر يمه ..العنود عرفتها بالاسم لما تكلم ابوي الله يرحمه عنها اثارت فضولي هالانسانه كيف عايشه وشلون مدبره امورها لما وصلت للمستشفى ودخلت عند ابوي منطقها عجبني قدرتها عالرد عجبتني ماتخيلتها بنت بهالعمر ممكن تفكر مثلها ولما تكلمت معه بحضورك اخجلني السواد الي عليها فيه قوه توازي قوت حضورها واحترامها لنفسها كلامها محدد ومختصر اسلوبها واضح ومنطقي ماقدرت غير اني احترمها لما طلبت اكتب البين بااسم اخواني واسمها اجبرتني انظر لها نظرة الانسانه الي عندها بعد نظر ولاتفكر بالوقت الحالي بس ..ابتسم فيصل وللمره الاولى اقولها لك يمه اول مره الصدفه جمعتني فيها وشفت عيونها عجبتني او اربكتني اكثر او اقرب لاحساسي بوقتها تعرفين يمه لما تشوفين انسانه قويه جدا ماتتخيلينها جميله تحسين كل االانوثه بعيده عنها لكن انصدمت لما شفتها وقت حادث سلوم صدقيني يمه كابرت اعجابي فيها وبشخصيتها وبعد معاناة وتكذيب وتصديق بعد موضوع الطايف والي صار بعد ماقدرت اتغلب على احساسي تجاه نفسي ومشاعري قدرت اعترف لنفسي ان العنود لها مكانه عندي ومكانه كبيره يمه صدقيني لما كنتي تتكلمين عن الخطبه ماتخيلت اتزوج انسانه غيرها يمه صعب بعد مااوصل لهالعمر واتخيل انسانه معينه تضيع مني وبسببي وتهوري يمه صدقيني شفتها بزواج غدير بمكياج وشفتها امس من غير شئ وبكل الحالتين كانت متحجبه وبكل الحالتين حلووه جمالها تجاوز بداخلي المظهر صرت اشوف فيها الروح وجمالها الي صعب اي شخص يتوصل له بسهوله واليوم حسيتها جرحتني قدام خواتي واخوي وكل اهلي لما اختارت سيارة محمد
ام فيصل مبتسمه..بس عروت قلبي يمه 
فيصل..من احكي له يمه هههههههههههه سعد ماهو فاضي لي 
ام فيصل..العنود ماجرحتك ولااختارت سيارة محمد
فيصل مستغرب شلون..؟؟
ام فيصل وتبتسم..قبل مانطلع من البيت لام فهد عرفت من العنود قرارها ولما رجعنا انا قلت لها تركب مع محمد
فيصل بخيبة امل..يعني مازالت مصره يمه ساعديني
ام فيصل وتضحك..ههههههههههه والله وحبيت يايمه فيصل العنود راضيه عليك
فيصل منصدم..شلون وليه مارجعت معي
ام فيصل..هههههههه انا طلبت منها 
فيصل..وهنت عليك
ام فيصل..لاماتهون علي بس قلت اخر قرصه لك مني قبل ماترجع لها 
فيصل..ههههههههههه احلى قرصه دامها منك بس تعور يمه
ام فيصل..قول امين الله يسعدكم ويوفقكم ويفرحني فيكم
دمعت عيونها وحضنها فيصل..لا الغاليه ماابي دموع ابي افرح
ام فيصل..الله يديمها عليك اطلع الحين خلني ارتاح ولاتروح للبنت الحين عيب 
فيصل...ههههههههه مابروح بس مو عيب الاتصال 
ام فيصل..لا ماهو عيب اذا ردت عليك
فيصل..لا بترد ادعي لي الغاليه
ام فيصل ..الله يوفقك يمه 
طلع فيصل ودخل المكتب وهو مبسوط ومرتاح ومبتسم وتوه بتصل ويدق التيلفون ويرفعها
سعد..هلا والله
فيصل..هلا وغلا ومليون مرحبا بالغالي 
سعد..هههههههههه اجل انحل الموضوع
فيصل ويضحك..توه منحل وتوني بتصل يااخي ليه ماتعرف تختار الاوقات اخاف تنام
سعد..ههههههه الشرهه على الي متعني وهو بشهر العسل يتطمن عليك
فيصل..تسلم بس لاتضيع الموضوع اختي شلونها
سعد ومبتسم..اختك زوجتي وحبيبتي وعيوني ودنيتي
يقاطعه فيصل..بس بس يااخي قدر اني اخوها 
سعد ويضحك بصوت عالي...خلاص واانا زوجها 
فيصل..ههههههه ادري بس عاد مو تغزل فيها قدامي احترمني والا خلاص 
سعد..المهم خالتي ومحمد والاهل كلهم شلونهم 
فيصل..الكل بخير ونعمه ولاتطولون بسرعه ارجعوا ويالله مع السلامه يااخي عطلتني 
سعد..فيصل شفيك مستعجل اثقل 
فيصل..ايه شعليك مبسوط ومرتاح اقول يالله سلم على غدور وبرجع اتصل فيك اذا انتهيت
سعد..لا لاتتصل اعرف اول مكالمه بعد الزعل بتستمر ساعات لاتتصل الا بكرا سلم على الكل فمان الله 
فيصل..الله معك


حاول فيصل يتصل لكنه تحطم ولاردت العنود لانها انتظرت وطول واضطرت تطلع تنام مع سلوم قرر ينام فيصل وبكرا يكون اول ايام الفرح له بأذن الله ..

باليوم الثاني صحت العنود وفطرت سلوم وطلعت غرفتها اخذت لها دش واختارت لها جلابيه عنابي وتعدلت ونزلت لانها توقعت فيصل بيمر عليهم ...

اما في بيت ام فيصل نزلت ساره لغرفة امها وارتمت بحضنها وصاحت ..
ام فيصل..سارونه حبيبتي ليه الحين تصيحين فهميني
ساره من بين دموعها..مابي اتزوج
ام فيصل..ماتبين حمد او ماتبين الزواج
ساره..لا يمه افميني انا ماقدرت اقول لفيصل بس انتي يمه حاولي تفهميني انا تعبانه ولااقدر اتزوج اخاف مااقدر اسعد الي اتزوجه يمه 
ام فيصل تقاطعها..ساره الله عالم بكل شئ وبعد الله كل صاحب اختصاص نحترمه حمد دكتور قبل مايكون ولد عمك او خاطبك قال انك الحين بخير تحتاجين مراجعت لفتره معينه وتقدرين تمارسين حياتك بشكل طبيعي يعني ليه نقول كلام احنا غير ساره يمه انتي بنتي وانا اعرف الي بقلوبكم من نظراتكم وهمساتكم مثل ماعرفت الي بقلب فيصل عرفت ن اول يوم الي بقلبك لحمد ولكذا خليت اخوانك يكونون معك بااغلب المواعيد ماهو لاني مااثق فيك لا انا اثق فيك وبولد عمك بس اخوانك يعزونك يابنتي وحمد رجال عرف ان البيوت لها ابواب وكلم فيصل من زمان وهالشئ خلاني احترمه اكثر واكثر يمه انا قلب رهيف مثلكم مااقول ان احساسك تجاه ولد عمك خطأ لا انتي تربيتي وبنتي بس يمه الصح الي عمله حمد والخطأ الي انتي بتعمليه ساره يمه انا الي هالمره مابنتظر ردك انا اعرف انك تعزين حمد وبعطي فيصل موافقتك وانتي بأذن الله طيبه ولافيك الا العافيه 
ارتمت ساره بحضن امها الي هدتها وارتاحت بعد كلام امها ..


طلعت ام فيصل وساره وصادفه فيصل نازل وكاشخ صبح عليهم وقالت له امه عن موافقة ساره على نزلت محمد وبترك لها 
فيصل..مبروك حبيبتي الله يسعدك 
محمد..الله فيصل ليه هالكشخه عالصبح
فيصل مبتسم..خلاص انجلا الغيم
محمد ويضحك..ههههههههههههه مبروك الله يسعدك
فيصل ..انا بتصل بحمد اقوله لاني بصراحه طفشت من هالحاله امس سعد واكيد الحين حمد
ام فيصل..شفيه سعد غدير فيها شئ
فيصل يبتسم..هههههه لا الغاليه طلعت منك امس خرب علي سعد اتصل وضاعت علينا المكالمه يسلم عليكم كلكم وغدير بخير ومبسوطه 
فيصل..هلا والله بولد العم والنسيب شلونك
حمد..هلا بك بشر
فيصل..قلنا النسيب افهم
حمد...ههههههههههه ماانا نسيبك من قبل 
فيصل..ههههههههههههههههاي اعذرني يااخوي والله من الصبح مضيع خلاص بشرتك مع السلامه
حمد..الله شفيك تقل مطرود
فيصل ويضحك..حرام خلوا الواحد يشوف حاله شوي 
حمد..اها اجل لا خلاص مشكور وشف حالك بس لاتنسانا خلنا نشوف حالنا مثلك 
فيصل..ابشر يالله مع السلامه
حمد..هههههه الله معك 

محمد..الا صح نجلاء بنت عمي انخطبت 
ام فيصل..الله يوفقها قالت لي شوق امس 
ساره..مبروك شوق 
شوق وفهمت نظرة ساره..الله يبارك فيك وهمس لها مو فهد واحد ثاني 
ساره..الله يسعدها ان شاء الله 
فيصل..انا بطلع عن اذنك
اماني..السلام عليكم
فيصل..وعليكم السلام 
سلوم..فيصل فيصل 
فيصل وينزل له..امرلاني سلوم هي خربانه اليوم انا عارفه 
سلوم..بروح للملاهي 
فيصل..بنروح للقمر بس انقذوني حرام 
محمد..خلاص فيصل بدل اليوم بكرا
فيصل ويناظر محمد بطرف عينه..سلوم محمد تو قال وين سلوم بنروح نشتري سمك روح معه 
سلوم ببراءه..الله يالله محمد بروح معك
محمد...مسموح فيصل هالمره بس مااخترت الا السمك
فيصل..ههههههههه ان شاء الله خيار عن اذنك 
طلع فيصل والكل ضحك عليه وجلسوا مع بعض يسولفون ..

دخل فيصل للبيت عند العنود بعد ماتنحنح عند الباب حصلها بالصاله وهالمره من غير شال وقفت له ..
فيصل باابتسامه..ليه مارديتي امس 
العنود ومستحيه..ماتوقعتك بتتصل الوقت كان متأخر 
فيصل..بظل واقف عالباب 
العنود..تفضل 
دخل فيصل وجلس قريب من العنود ..ابي اسمعها منك سامحتيني 
رفعت راسها وابتسمت وهزت رأسها 
فيصل مبتسم..هو ابتسامتك تكفي بس ابي اسمعها منك ارجوك
العنود بصوت واطي ..سامحتك 
فيصل ..لو تعرفين شكثر عانيت هالفتره بس صدقيني رضاك المهم وابتسامتك تكفيني عن
قطع كلامهم سلوم الي شهق لما شاف فيصل عندهم
سلوم ومستغرب..مارحت برا
فيصل ويضحك بصوت عالي لدرجة ان عيونه دمعت ..تعال سلوم 
جلس سلوم على رجل فيصل 
فيصل ويأشر على العنود..شفت هذي شسمها 
سلوم بسرعه..عنوده 
فيصل يبتسم..حلو عنوده هذي اسمها عنودي انا 
سلوم..عنودي انا 
فيصل مبتسم..لا انا يعني انت تقول عنوده وانا اقول عنودي 
العنود احمر وجهها ولاعادت قادره ترفع عينه 
سلوم..يعني انت تقول عنودي 
فيصل..لا انت تقولي عنودك 
العنود بصوت واطي..بس فيصل 
فيصل...ههههههههههه لعيونك ماطلبتي 
سلوم..فيصل بتروح معي 
العنود ورفعت رأسها بااهتمام..وين بتروح 
فيصل يقاطع سلوم..وانا بروح مابتسألين 
انحرجت العنود ..اذا بتقول 
فيصل..مابقول اذا ماسألتي 
العنود..اول اعرف سلوم وين بيروح
سلوم..بروح مع محمد نشتري سمك مع السلامه 
طلع يركض وترك فيصل والعنود الي كانت منحرجه من نظرات فيصل 
فيصل..والحين مابتعرفين وين بروح
العنود..وين ..؟؟
فيصل..بصراحه ماابي اروح بجلس معك
استحت العنود وقامت ..اجيب لك شئ تشربه 
فيصل باابتسامه..من ايدك شربت احلى عصير 
طلعت العنود وهي بتموت من الحياء ..
جلس معها فيصل شوي واستأذن وطلع واتفق انه يتصل فيها بعد مارجع لها الجوال ..


بلغت عبير اخوها موافقتها على نواف الي فرح من كل قلبها بهالموافقه وحمد ربه الي اعطاه انسانه مثل عبير مختلفه بكل شئ ..

اتفقوا الشباب انه بعد اسبوع ملكت نواف وعبير وبعدها ساره وحمد وبالاخير بااجازة العيد زواج فيصل الي عمل المستحيل حتى يقدمه لكنه رضى بالامر الواقع ..

بملكة عبير ونواف كانت الفرحه مسيطره على القلوب كل البنات فرحانين لها لانها صبرت وربي عوضها بالانسان الي تحبه ..
عبير ..خايفه بناات
خلود..لاتخافين انتي مثل القمر عبوره
عبير ..ماابي اجلس معه
العنود..بعد هالانتظار ياعبير ماتبين 
قطع كلامهم وصول نجلاء الي كانت ملكتها قبل عبير بااسبوع وكانت مبسوطه ومرتاحه وهالشئ واضح عليها ووضح للكل ان نجلاء تبدلت من انسانه سيطر عليها الحزن لفتره لانسانه الامل دخل حياتها من جديد ..
نجلاء..الف الف مبروك دلال وبدور وراي الحين بيدخلو 
دخلت دلال وبدور وسلموا على عبير وهمست دلال بكلمتين بااذن عبير 
دلال ..مبروك انتي الي تستاهلين نواف وهو الي يستاهلك وياعبير انا ونواف عمر الحب ماجمعنا ولو للحظه وحده وهالشئ ثقي منه لاني عمري ماحبيته الا كااخ وبس ومتأكده انه نفس الشئ ينظر لي لكن اهلنا وتخطيطهم الله يسعدك 
الكل نزل ونزلت عبير والكل بارك لها وجاء وقت دخلت نواف خافت عبير توترت صاحت ام فهد وام نواف كل البنات دمعت عيونه فرحه لهالانسانه الي حبت بصدق وربي عوضها ..طلع نواف مع عبير للمجلس لحاله وظلت ثواني عبير ساكته 
نواف باابتسامه..مبروك عبير 
عبير بصوت واطي..الله يبارك فيك 
نواف..لا ابي اشوف هالجمال ارفعي وجهك 
ابتسم لها وكمل وقال..بحياتي صفحات بيضاء ياترى بتكتبيها عبير 
عبير وبخوف..اذا كانت بيضاء اكتبها لكن 
نواف..مافيها لكن عبير قلبي ابض ماعرف ولادخل فيه انسانه قبلك ثقي من هالشئ ودلال بنت عمتي لااقل ولااكثر عبير بينا تيلفون يالله فمان الله 
وعند الباب وقبل مايطلع ..
عبير..نواف لاتزعل مني 
ابتسم نواف ورجع لها..عمري مابزعل منك وعمري مابزعل من غيره وحب 
استحت عبير ونزلت رأسها وابتسم نواف..عبير انتي احلى بكثير مما تصورت 
ابتسمت عبير وطلع نواف وهو ينتظر اللحظه الي يكلم فيها عبير ويشرح لها احساسه تردده وخوفه يقولها عن نبضه وعن صدقه تحاها ..يحكي عن اماله وامنياته الي رسمها بعد موافقتها ..يشرح لها موقفه من دلال ويهديها ملف عنوانه سيكون لها ))))))
حتى تكتب اول معاني السعاده الحقيقه بحياته 

عدت الليله حلوه سافرت فيهاعبير مع السعاده والحب والامل والامني والذكريات..نست سنين الخوف والغيره الالم والدموع ولتذكرت الا لحظة السعاده الحقيقه الي تعيشها وتحلم بااحضانها ..

مر اسبوع من السعاده على قلوب الكثير ..عبير ونواف الي انتقلوا لعالم الصفاء والمحبه ..نجلاء وعبدالله والي سافرت بدتيا الاستقرار والاحساس بالامان..غدير الي رجعت وهي تحس بالفخر والحب لسعد ..ساره الي متوتره وخايفه لان اليوم هو ملكتها على الانسان الي حبته من كل قلبها 

شوق ..يانااس تعبت خلاص متى اولد 
العنود...ههههههههه الله يعينك ارتاحي طيب 
شوق..شلون ارتاح وزوجة اخوي هالقمر رام يااختي لاتجننين اخوي 
ساره..شوق اسكتي حرام عليك
نجلاء..ههههههههه لو تشوفين حمد هالدنيا كلها مو سايعته من السعاده
غدير..يالله سارونه امي تقول انزلي 
نزلت ساره بعد معاناة وجلست واول ماشفت اخوانها داخلين دمعت عيونها وارتمت بحضن فيصل الي ضحك عليها والتفت على حمد 
فيصل..لا خلاص دموع من الحين 
محمد..سارونه عيب فشلتينا 
فيصل..خلاص ساره الحين يهون حمد 
حمد..ليه ناقص عقل اهوون عن هالزين كله 
محمد..احم يااخي توك مابعد لبستها الشبكه
حمد ويبتسم..ابعد خلني اسلم اول 
سلم عليها وهي بتموت من الخوف والحياء وبعدها طلعت معه للمجلس وجلست بعيد عنه 
حمد ويقرب عندها..اول شئ سارونه مابااكلك 
استحت ساره وابتسم حمد وكمل..مبروك ياعمر حمد 
سكتت ساره ولاردت ..ساره اجبري بخاطري وعبريني ارفعي راسك 
رفعت راسها وابتسمت وابتسم حمد وقال..انا بطلع سارونه وبكلمك بس قبل مااطلع بقول لك شئ 
ساره بااهتمام..تفضل
حمد وبكل حنان..احبك 
نزلت راسها وطلع حمد وظلت ساره بمكانها من الصدمه مو عارفه تتصرف لحد مادخلت عليها غدير وضحكت عليها وطلعت معها لغرفتها على طوال طلعت تعيش احساس السعاده والفرح ..
ونفس الشئ حمد رجع للبيت يعيش احساسه تجاه ساره الي يحمله من فتره لها وتكلل اليوم بالفرح والامل..
مرت الأيام حلوه هاديه رايقه مليانه امان واستقرار ..سعاده وفرح..امل وعطاء..
ساره مرتاح بوجود حمد الي بدل حياتها من خوف من المرض الى تفاءل ورضى بالقدر وزاد من دلعها دلع..
عبير الي شرح لها نواف موقفه وفهم حبها له وزاد قدره عندها ومكانتها بقلبه احاطتهم الاماني والاحلام الي تنقلهم من كلمه وهمسه لسعاده وفرح.
.محمد الي شايل شوق بعيونه وينتظر الساعه الي يكون فيها اب ويحمل طفله بين ايدينه ..
غدير الي فخوره بزوجها واهتمامه فيها وبأمه ومبسوطه لانها اهدته واهدت اهلها واخوانها خبر حملها الي اعطى البيت جو اكثر من السعاده..
اماني مبسوطه بوجودها بحضن ام فيصل وبين اخوانه .
.وسلوم مبسوط ومرتاح مع اخوانه..
خلود الي انشغلت بدراستها وفرحتها بااختها ..
نجلاء الي تغيرت حياتها من الم الى امل .
.وفهد الي عاش بعيد منعزل لحد مادخلت عليه امه 

ام فهد..هلا يمه 
فهد يبتسم..هلا بالغاليه ام فهد
ام فهد..بشرني ان شاء الله وافقت 
فهد ويتنهد..يايمه حرام بنت الناس 
ام فهد..انا قلت لهم ماكذبت ووافقت 
فهد..ليه وافقت انا هذا الشئ الي ابي افهمه ليه بنت توافق على انسان محروم من الاطفال الا اذا الله اراد ليه
ام فهد..فهد كم مره قلت لك انا قلت لهم ووافقت وهي مطلقه بس انها توها 
فهد..طيب يمه الي تشوفينه بس بشوفها 
لم فهد..موافقين وابوها رجال كبير وطيب وعلى قد حاله 
فهد خير ان شاء الله انا بمره اليوم 

تحدد الموعد وشاف فهد نوف وكلمها بحضور ابوها 
فهد..اسمح لي ياعمي اني اسأل 
ابو نوف..تفضل ياولدي 
فهد..انا الله ماكتب لي نصيب يكون لي عيال لكن ودي اسمع موافقة نواف وهل هي راضيه 
ابو نوف ويلتفت عليها..انا ماعندي عيال ياابوي بس بناتي نور عيوني وهذي نوف ابوي قولي رأيك 
نوف بحياء..موافقه
فهد..اتمنى تكون بقناعه 
طلعت نوف وابتسم فهد لان البنت عجبته وارتاح لها وتحدد موعد خطبته قريب وتمت والكل فرحه له وانبسط ودعى ان الله يوفقه وظل هالسر مجهول مايعرفه الا ناسس محددين وحتى خواته مايعرفونه وبيوم سأل فهد نوف 
فهد..نوف ليه وافقتي علي
نوف..كنت متوقعه سؤالك فهد انت ولد جيرانا من فتره اهلي كلهم يعرفونك والكل يمدح فيك وانا الله كتب لي زواج شفت العذاب فيه ولما قررت اوافق عليك لاني كنت محتاجه الامان والاستقرار ومحتاجه شخص يكون لي اب واخ وزوج ويكون ابن لابوي وانت بسمعتك الطيبه تستاهل صدقني 
ابتسم فهد..الله يقدرني واسعدك
نوف..ويقدرني


دارت الأيام سريعه قلوب سعيده وقلوب تعبانه..ناس مرتاحه وناس شقيانه..أطفال تلعب وذكريات تدفن..ليالي تموت وايام تولد ..ساعات تتلاحق ودقائق تتعانق ..مرت سريعه الأيام والكل بدأ بالاستعداد لشهر الرحمه لشهر رمضان ..شهر تصفد به الشياطين وتجتمع به القلوب ..شهر تطمئن به الانفس وتتعانق به الامنيات ..شهر يغتنم الكل به الدقائق لصلاة وقيام لذكر ودعاء ..شهر يغمرنا به الاحساس بالراحه والقرب من الله ..شهر نبحث به ونتذكر قريب فقدناه ..او حبيب وادعناه ..او جار نسيناه ..او اب او ام عقيناه ..او اهل واعمام واقارب قطعنا تواصل بينا ..شهر تتلهف القلوب به الى الانظمام مع بعضها ..شهر تتجرد به الانفس من اثامها ..

ومع الاستعداد والفرحه بقدوم الشهر الكريم في بيت ام فيصل زادت الفرحه اكثر واكثر بقدوم أول حفيده لهم ..
بغرفة شوق بالمستشفى محمد ويحضن امه وهو تصيح ..اخيراً يمه ماني مصدق 
ام فيصل وتمسح دموعها..الله يخليها ويخليكم لها وتتربى بعزكم يارب 
محمد..الله يخليك لنا يااغلى ام بالدنيا 
ام فيصل وتبتسم لشوق..اي الاسماء بيفرح لانه بيكون لشيختنا
محمد..طبعا نوره 
ام فيصل..الله يخليكم ياعيالي 
طق الباب ودخلوا البنات وسلموا على محمد وباركوا له 
ساره..ياقلبي عليها قمر محمد 
محمد..طبعا على امها
غدير..لا على جدتها مو اسمها نوره
اماني..والله يامحمد تشبهك
سلوم وزعلان..بشوف ارفعوني 
محمد..هههههههه تعال 
سلوم..صغيره مرره 
ام فيصل..بنات وين فيصل
غدير..هههههههه نسيناه برا يامحمد 
محمد..تغطي شوق خلي بيدخل يسلم اكيد
طلع محمد ودخل فيصل ومن عند الباب 
فيصل ..عالبركه ياام نوره تتربى بعزكم
شوق..الله يبارك فيك 
فيصل ويلتفت على امه..هالغاليه شرايك ببنتنا 
ام فيصل وتقوم وتمسك فيصل..تعال 
شالتها ام فيصل واعطتها فيصل الي تردد قبل مايشيلها ..محمد تعال انقذ بنتك مااعرف صغيره 
ام فيصل..افا ماتعرف خلصت من محمد وجاء الثاني فشلتونا عند حريمكم 
فيصل وشالها بهدوء ..مشاء الله تبارك الله الله يخليها لكم وتتربى بعزكم يارب 
اعطاها امه وبارك لمحمد وستأذن وطلع ..التفتت غدير على العنود 
غدير مبتسمه شفيك..
العنود..مااتخيل فيصل يكون اب احسه حنون وساعه لا 
غدير..والله اخوي مافيه مثل قلبه 
العنود..ماقلنا شئ 
غدير..هههههههههه 
اماني...يالله نروح وخليها ترتاح
ام فيصل ..انا بجلس عندها 
شوق..لاتعبين نفسك خالتي خلي نجلاء تجلس
ام فيصل..لا انتي مثل بناتي وانا الي بجلس معك
شوق..الله يسلمك خالتي 

طلعوا البنات وتركوا ام فيصل عند شوق الي طلعت باليوم الثاني وتغير بيت ام فيصل بقدوم هالحفيده 180 درجه اعطت البيت جو حلو من الطفوله والبراءه وشكلت مع سلوم حالة امل رائعه لكل من ينظر لهم ..

انتهى شهر الخير ..وفرحوا الكل بالعيد ..لكن فيه فرحه غير لقلبين حايرين خايفين ينتظرونها ..العنود وفيصل ..ساعات قليله ويجتمعون بعد معاناة مع المشاعر ..وبعدها مع المشاكل واخيرا مع الوقت ..ساعات وتتزوج العنود وفيصل وترح وترتاح قلوب كثيره ..

اماني..الله يخليك العنود لاتصيحن من اسبوع وانتي تصيحين
ساره..بس خلي دموع يمكن تحتاجينها بعدين
العنود وتبتسم..خايفه
غدير..لاتخافين وانتي متزوجه فيصل 
العنود..المهم شكلي حلو 
ساره..قمر بس قاهرتني ليه ماعملتي زواج كبير 
العنود..لا بالبيت مختصر اجمل واهدى
غدير..ياعيني عليك 
دخلت ام فيصل وسلمت عالعنود ووصتها وصاحت وطلعت 
غدير..هههههههه امي من شهر تصيح عاادي الله يستر بس لايصيح الحين فيصل
شوق..كلوووووووووووووووووش يالله يالعروس انزلي 
وقفت العنود وكانت رائعه بالابيض رائعه بجمالها بحياها وخوفها توترها وقلقها ..كانت فعلا عروس الابيض اعطاها احساس السعاده الي انعكس على تعابير وجهها الا عيونها الي عملت المستحيل لاقدرت تمنع دموعها نزلت والكل ذكر الله وشوي ودخل فيصل وسلم عليها وجلس 
التفت ..ليه هالدموع
العنود تحاول تتمالك نفسها..مافيه دموع
فيصل ويمسك يدها عند الكل وبشكل مفاجئ احرجها ..انا امك وابوك واخوك وزوجك وكل دنيتك طلبتك بلاها هالدموع
ابتسمت العنود واحمر وجهها 
ام فيصل..اصبر مو عند الناس اذا طلعتوا
فيصل ويضحك..ان شاء الله بس يالله بنطلع
طلعت العنود فيصل بعد ماصاحت وهي تسلم عليهم لكن فيصل قدرت يغير الموضوع ويقلبه مزح وطلعت العنود مع فيصل زوجه له على سنة الله ورسوله ..


هنا ينتهي الجزء.......... ولكن تابعوا فهناك مشاهد 


## مضت سنه وكان هذا مشهد من أيامها ##

حمد ويدخل البيت وبصوتعالي..يانور البيت سارونه عمري 
ساره ونازله زعلانه ..هلا حمد
حمد ويضحك..سامحينا خلاص مابتعودها مره ثانيه 
ساره ومازالت زعلانه..تتركني خايفه عليك 
حمد ويبتسم ويروح لها ..ياعمري نسيت جوالي بالسياره خلاص سارونه 
ساره وتبتسم..طيب خلاص بس لاتنسى مره ثانيه 
حمد ويأشر على عيونه...من عيوني 
ابتسمت ساره لحمد الي باابتسامته تبتسم له كل الحياة 

شوق وبفرح تحضن نجلاء..الف الف مبروك 
نجلاء باابتسامه..الله يبارك فيك مو مصدقه اني حامل وبيكون عندي طفل 
شوق ..لاصدقي بس حبيبتي انتبهي لنفسك
نجلاء..خلاص ذبحني عبدالله توصيات
شوق..هههههههه الله يوفقكم يارب
نجلاء ..آمين 


نواف ويفتح المكتب ويحصل عبير تكتب ..يابخت الورق والقلم 
عبير باابتسامه..لا يابخت الي انكتب له بالقلم عالورق كذا احلى 
نواف ويقرأ المكتوب ..أحـــبك
التفت عليها ..تعرفين عبوره اني ندمان على سنوات عمري الي ضاعت من غيرك 
عبير وتبتسم..انسى كل الي راح 
نواف..توقعت ممكن انسانه تكتب لي اوراق تسجل فيها لحظات سعاده من كل سنه لكن معك مستحيل هالملف يكفي يوصف احساس ثانيه بوجودك بحياتي يااغلى من الغلا 
عبير وتبتسم..الله لايحرمني منك
نواف..ولامنك يارب 

الكل مجتمع بالصاله ماعدا محمد وشوق وفجأه يوصل مسج لجوال فيصل ابتسم بعد ماقراه وانقهرت العنود لكن ماوضحت وشوي ويدق جواله ويرد ويبتسم ويقفل ويتكرر الموضوع مرتين 
ام فيصل..من هالي يتصل 
فيصل ..مااعرف
العنود..وكل هالابتسامه وانت ماتعرف 
فيصل..شو اعمل ممنوع ابتسم
العنود ومعصبه ويدق ثانيه وقامت بتطلع وضحك فيصل بصوت عالي 
فيصل ويمسك يدها..اجلسي تتوقعين بهالحياة فيه احد بيأخذ مكانتك العنود انتي الي ملكتي قلبي 
ام فيصل..وراء ماتحشم احد استح على وجهك
فيصل ..افا يمه عادي الواحد يعبر عن مشاعره بعدين هذي حركات غدير هي قالت بنلعب بااعصاب العنود
العنود..هين غديروه تشوفين
غدير..هههههههه والله انك خبله كل هالحب وتخافين لو انا منك مااحرك ساكن
فيصل ..لو انا منك الي يسمعها يقول زوجها مو عامل المستحيل لرضاها 
غدير وتبتسم..الله لايحرمني منه 
ام فيصل ..الله يحلل محمد عندكم 



## مضت اربع سنوات وكان هذا المشهد من أيامها ## 

خلود وتحضن اماني ..الف الف مبروك امون الله يوفقك
اماني..ويوفقك يارب 
عبير ..شرايكم زواجكم بيوم واحد خلود واماني 
غدير..ههههههههه لا وانتي الصادقه وبدور معهم تجي هنا مالي خلق اروح لشرقيه منها نبارك لعمتي لطيفه بولد صقر ونحضر زواج بدور 
العنود..لا انا ابي اروح
ساره..وانا بعد 
نجلاء..ههههههههههه عاد العنود وساره الله يعين رجالكم
ساره..هههههههههه ليه حبيبتي الله يعينهم الا يحمدون الله 
العنود..صح واحنا بعد والله رجالنا مافيه مثلهم 
غدير..بدينا بالغزل بروح عند امي احسن ..

## مضت ثمان سنوات وكان هذا المشهد من أيامها ##

دخل محمد وشكله مستعجل تغطت العنود 

محمد ..السلام عليكم 
الكل ..وعليكم السلام
محمد..شوق الله يرضى عليك اعطيني الملف الي بالغرفه 
شوق..ان شاء الله 
فيصل..شفيك مستعجل
محمد..عندي شغله ودي اخلصها وارتاح 
فيصل ويقرأ الجريده ..لاحول ولاقوة الا بالله 
محمد..شفيك اي الاخبار كدرك
فيصل..شاب عاملين معه مقابله مصاب بالايدز 
محمد ووقف بيطلع والتفت عليهم..ماكان ودي اقول لكن حبيت اوضح ان الله يمهل ولايهمل هذا امس عرفت من هو احمد ولد جيرانا عن اذنكم
ضغطت العنود بقوه على يد فيصل واتفاجئ فيصل التفت عليها شال الغطاء عن وجهها وشاف دموعها ..
فيصل ..ليه هالدموع العنود
العنود..انا مو شمتانه فيه لا لكن عدل الله سبحانه يخليني اصيح انصاف الرحمن يجبرني اصيح سبع سنوات وبعدها يأخذ جزاه سبحانك ياربي طال الزمان او قصر كل الانسان بينال جزاه وعقابه
فيصل ويمسح دموعها..عنودي خلاص انسى وثقي من شئ واحد كل شئ يضيع بالدنيا مستحيل يضيع بالاخره يالله قومي هاتي لي حبايبي 
العنود وتبتسم..لا فيصل ماصدق يبعدون عني تعبت منهم 
فيصل ..افا لايكون مليتي وتعبتي مني 
العنود وتضحك ..لامستحيل امل منك فيه احد يمل من نور عيونه 
فيصل ..يابختي ياناس دامني نور عيونك ..


## مضت 15 سنه وكان هذا المشهد من أيامها ## 

الدكتوره ..يااولادي الله سبحانه وتعالى قال ("ولا تيئسوا من روح الله إنه لا ييئس من روح الله إلا القوم الكافرون".
وانا اقول الله اعطاكم على قد نيتكم الف مبروك ياابني المدام حامل 
فهد وعينه على نوف الي دمعت عيونها وارتمت بحضن فهد الي ماقدر ونزلت دمعته..وحتى الدكتوره دمعت عينه من المشهد الي شافته 
فهد..15 سنه الف حمد وشكر لك يارب نوف انتي حامل يعني ربي بيرزقني ولد او بنت منك انتي وهذا الشئ الي تمنيته من تزوجتك
نوف وتمسح دموعها ..شكرا يادكتوره واعذرينا من الفرحه
فهد..الف شكر والله يبشرك بالجنه عن اذنك الحين 
الدكتوره..الله معكم 

## مضت عشرين سنه وكان هذا مشهد من أيامها ## 
سلمان..فيصل عنوده تعالوا بسرعه يالله ياامهم يالله نروح 
ريم..سلمان شفيك مستعجل 
سلمان..بروح يالله بسرعه 
طلعوا ودخلوا بيت ام فيصل ..
سلمان..يافيصل ياعنوده يااهل الدار وينكم 
فيصل ويبتسم..تعال تفضل 
العنود..ياحيا الله الغالي 
سلمان..هلا والله فيك شلونكم شخباركم وحشتوني وين عيالكم اسمعوا ترى ولدكم ازعجني كل يوم جاي عندنا عيب انا عندي بنات اذا حاط عينه عليها نزجها له ونرتاح هههههه
العنود..ههههههه وين بيلاقي مثل عنوده الغاليه 
فيصل..اقول سلوم الحين انت كل يوم خاطب لولدك ومختار زوج لبنتك 
سلمان..لا ولدي يبي بنت دلوعة زوجها 
ساره وتنزل من فوق..شفيها دلوعة زوجها 
سلمان ويضحك ..بسم الله انتي هنا وين بنتك الظاهر انها عاجبه فيصل حبيبي 
ساره..لا بنتي كثير خاطبينها بس قلنا اذا كبرت تختار هي 
سلمان..والله الا صدق انا اتذكر اني جاي انا وريم وعيالي وينهم 
ساره..هههههههههه والله انك يااخوي على نياتك 
سلمان..تعالي اول وين حلوتك ا اقول نسختك دلوعة ابوها وين رغد 
ساره..رغد عند شوق ومحمد 
سلمان..ايوووووووووووه عند الشيخ 
فيصل رافع حاجبه..من الشيخ 
سلمان..من يعني محمد
فيصل..على بالك غبي مافهمت 
سلمان..محشوم اخوي والله ماقصدت بس خفت تزعل امها 
ساره..اقول سلوم تعال زوجتك برا عند امي يالله نطلع 
سلمان ويحب راس ساره..كله ولازعلك بنتك وبناتكم وعيالك تعرفون معزتهم ويهمس بصوت واطي وكلنا نعرف ان ولد محمد بيخطبها 
ضربته ساره وضحك وطلع معها ..

ورجع دخل سلمان ومعه بكل يد واحد من عياله التؤم فيصل والعنود...يالله حبايبي بوسة عمو وخالتوا بسرعه 
وحضنة العنود عنوده الصغبيره وفيصل حضن فيصل الصغير ..
وسلمان بنظرة حب..الله لايحرمني منك يااغلى اخ واغلى خاله 
ابتسم وطلع وترك الاطفال بحضن العنود وفيصل ..


