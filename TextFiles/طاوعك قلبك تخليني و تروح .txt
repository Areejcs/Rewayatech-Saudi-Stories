


في منزل خيآلي التكوين
حديقة كبيرة
و غرف رآقيّة في الوصف
و هدوء يعتري الزوآيآ




يكون في إحدى الأجنحه الخآصه ( بطل الحكآية ) كعآدته ينتظر أتصآلهآ بـ شوق جآمح

يوسف: أفففففف يآربي صارت الساعه أربع وللحين هالغبيه مآدقت علي ، بس أنآ أوريهآ
كل يوم تتعمد تتأخر علي بإتصآلهـآ ، تبي تلعب بأعصآبي بس ، تدري أني مآقدر تمر دقيقه وماسمع صوتهآ بس اذا تبي تشوف شلووون الكرامه في الحب بوريهآ بنت منيرة




أمآ في منطقة أخرى
وفي وسط الأحيآء الفقيرة
وبيوت أوشكت أن تسقط من شدة التهآلك
تجلس نوف مع أخوآنهآ السته في غرفة صغيرة جدا ً




نوف : يالله عآآد ذبحتوني ، درسوآ لحالكم أنآ تعبت ، أعتمدوآ على نفسكم شوي ورآي مذآكرة أنآ بعد

كآنت نوف تحآول الهروب من بين أكوآم لحم كثيره
وفي قرآرآت نفسهآ تهذي بجنون
( يآبعد عمري يآ يوسف أكيد تنتظرني الحين ، لكن شسوي شلون احاجيك ، أكيد يحاتيني فديت عمره )



-----------




ونعود إلى رفآهيّة يوسف الذي يبلغ من العُمر 23
وحين قيل لكل شخص من أسمه نصيب
يكون لـ يوسف من ذلك القول نصيب أيضا ً
فـ لآ أخفي عليكم مدى جمآله
أبهر نوف بـ تقآسيمه التي عجزت عن وصف قليلهآ



وجدت ُ هذه الصوره أقرب شبها ً لـ جموح يوسف و جمآله , !

كآن حينهآ متوّعد متهدد /
يوسف : صارت خمس وللحين ما دقت عليّ لكن أنآ بوريهآ ، بتصل فيها وعاد معاها امها ابوها اخوها كيفهآ



أمآ نوف فـ كآنت نآرهآ حآرقه
حآرقه جداً
لهيبهآ قآسي
تردد بينهآ وبين نفسهآ ,,,
نوف : ( افف هذي حاله عاد ماعندنا الا غرفة وحده كلنا فيها وين اروح اكلمه وين؟ )

كآنت نوف رقيقة كـ نسمة الجوري
ولكنهآ كآنت بريئة أكثر وذلك مآ جعل حُب يوسف يستهويهآ



كآنت هذه نوف , !



ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ




وبين خيآلآت نوف وتمرّدهآ ،!
يقآطعهآ أتصآل يوسف

أرتبكت كثيرا ً
وبدآ الأرتبآك وآضح على ملآمحهآ
حتى بدآ من حولهآ ينظر بـ غرآبه , !

مريم ( اخت نوف ) : شفيج ؟ تلفونج يرن ، ردي عليه
نوف : لا مابرد ، هذي وحده من صديقاتي ومالي مزاجها الحين
مريم : غريبه ، العاده من تتصل فيج وحده من صديقاتج على طول تردين عليها
نوف : لا بس هذي ماحبها انا
مريم : ودامج ما تحبينها ليش تعطينها رقمج ؟
نوف : مريم ذاكري وانتي ساكته ، مو شغلج هذا

توقف أتصال يوسف ودقآت قلبهآ لآزآلت سريعه
تتضخم بين حين وآخر

وفي قرآرت نفسهآ : اففف والله عاد مهي بحاله مشتاقة له موت ولاني قادره اكلمه ، شسوي وين اروح ، بالغرفه الثانيه امي وابوي واختي الصغيره و ان قلت لهم بطلع ابوي بقول لي اخذي اخوج وياج ، وين اكلمه وين . ! شذنبي بس الله خلقني بعائلة مثل هذي ، بس لو كان بيتنا اكبر ولي غرفه خاصه فيني اكلمه وقت ما ابي ، تعبت أحلم متى راح يتزوجني وارتاح من هالعيشه الي تقصر العمر


اما يوسف فـ قد توّصل إلى عبآره / كيفهآ بس لو فكرت تتصل ماراح تلقى من يرد عليهآ
تلعب بإعصآبي بنت الفقر , !
انا اعلمها بس ، باجر من الصبح بوقف لهآ عند المدرسه بشوف شسالفتها




كآن يوسف متمرد في علآقته بـ نوف
يقسو عليهآ تآرة ويحن تآرة أخرى
يلآطفهآ حين يرغب بذلك
وحين لآ يرغب يشعر بأنهآ دخيله في حيآته فقط
رغم عشقه المجنون بهآ
يشعر أحيآنآ ً بأنهآ شيء لآ يطآق , !

أمآ نوف فـ كآنت عآشقة خرآفيّه
عآشقه لآ تتكرر في الألفية الثآنيه
تعشقه بـ صدق
تعشقه بجنون
تعشقه بـ مثآليّه , !


ومرت السآعآت متبآطئة
تحآول نوف الفرآر من وسطهم ولكنهآ لآ تقوى , !

نوف : يمه انا بروح السوق باخذ لي شي وبرجع
ام نوف : اي سوق بهالوقت ؟
نوف : يمه توهآ النآس
ام نوف : ومن وين لج الفلوس ؟
نوف : انتي ماعندج ؟
ام نوف : وه يا حسره من وين لي انا؟ كفايه انه ابوج يشتغل 12 ساعه عشان يصرف عليج وعلى اخوانج ويالله يالله يقدر يكفي مصاريفكم . ! وانتي تبين تروحين سوق
نوف : يمه خلاص مابي فلوس بس بروح اشوف شعندهم وبرجع
ام نوف : ماله داعي ، وقعدي مكانج ذاكري احسن
نوف : يمه انا مخنوقه وين اروح يعني ؟ طول الوقت بالبيت اشفيها لو رحت شوي ورجعت
ام نوف : بروحج ؟
نوف : باخذ فهد وياي
ام نوف : فهد ياهل شبتسوين فيه ؟ اخذي معاج احمد
نوف : يمه احمد مايرضى يجي معاي السوق وثاني شي انا ابغي اتفرج على راحه ماراح يخليني
ام نوف : انزين لا تتأخرين ترى ان رجع ابوج وماشافج بالبيت بيذبحج
نوف : ان شاء الله يمه

خرجت نوف وكأنهآ طآئر النورس الذي عآد ليعآنق الحريه التي فقدهآ منذ زمن
كآنت مبتهجه جدا ً
فـ صوت يوسف بالنسبة لهآ ( الحيآآه )

وفي طريق ذهآبهم للسوق ، توقفت نوف خلف أحد الزوآيآ لـ تتصل إلى ( حيآتهآ )

نوف : اففف شفيه مآيرد ، اخاف صار فيه شي؟

اما يوسف فـ كآن ينظر إلى أتصآلهآ بـ شوق متمرد ولآ مبآلآه قآتله ,!
مب رآد عليج ، للحين ماصرت اصغر عيالج تتصلين فيني وقت ما تبين و تطنشيني وقت ماتبين

كآنت نوف مشتآقه جدا ً فـ لآ تدري مآذآ تفعل , !
نوف : وين اروح ؟ وين اكلمه ؟ يمكن زعل مني عشان مارديت ، بس اهو يدري انا ماعندي مكان بالبيت اقعد فيه بروحي عشان اكلمه بس بالليل وقت ينامون اخواني احاجيه بس ليش مايرد الحين؟ اخاف فيه شي
فهد : نوفو شتسوين يالله بنروح سوق
نوف : انزين حبيبي لحظه شوي

وهذآ مآ توصلت له نوف في آخر أمل قد تبقى , !
خلاااص بروح السوق وبتصل من أي تلفون بالشارع يمكن يشوفه رقم غريب ويرد , !



دخلت نوف السوق لـ تبحث في الممرات عن هآتف
فهد : نوف اخذي لي لعبه
نوف : ماعندي فلوس حبيبي ، باجر لين اشتغلت بنرجع هني وباخذ لك كل شي تبيه
فهد : والحين ؟
نوف : الحين ماعندنا فلوس

نوف : لحظه لا تتحرك من مكانك بروح اتصل وبرجع
فهد : بروح معاج
نوف : انزين

نوف : لو سمحت اقدر استخدم التلفون ؟
الرجل : ايه تفضلي اختي
نوف : فهد اوقف هناك برجع لك
فهد : اففف تمللت انا
نوف : برجع لك الحين

كآن هذا الاتصال بالنسبة لـ نوف ( كـ مسألة الفرآر من موت إلى حيآه )

يوسف : الو . !
نوف : هلااااااا يووسف اشفيك ؟ ليش ماترد علي
يوسف : نوف؟ رقم من هذا؟
نوف : السوق
يوسف : شموديج السوق؟
نوف : عشان اكلمك ، ليش ما ترد علي؟ اشفيك ؟
يوسف : انتي بأي سوق؟
نوف : الي ورى بيتنا
يوسف : طيب خليج انا دقايق وعندج
نوف : لالا معاي اخوي بس ابي اسمع صوتك
يوسف : اي اخو؟
نوف : فهد
يوسف : فهد يااهل شفهمه عاد ، اوقفي مكانج شوي وعندج
نوف : لاا يوسف اخاف احد يشوفني
يوسف : نوووف انا ترى معصب عليج وايد لا تعصبيني اكثر قلت لج صبري شوي
نوف : ان شاء الله بس لا تتأخر
يوسف : دقايق وعندج

كآنت مشاعر نوف متنآقضه بحجم الأرض
شعورهآ بالفرح يعتري جوآنبهآ
فـ رؤية يوسف شيء لآ يحتمل بالنسبة لهآ
والخوف من المجهول يفترس شيء منهآ , !

لمحت نوف سيارة يوسف ،
فـ جميع من كآن بالسوق يرمق تلك السيآرة القآدمه
والفتيآت يبتسمنّ في قرآرتهنّ
مآ أجمله !


خصوصا ً بأنهآ قد دخلت في حي من الأحيآء الفقيره
فـ لم يعتآد الأشخآص هنآك أن يدخل عليهم أثريآء أبدا ً


أمآ نوف فـ كآنت مُحلقه في فضآء لآ يقوى على إحتضآنهآ

يرمق يوسف نوف بنظرآت عشق ،/
يوسف : اخذي اخوج وتعالي ركبي
نوف : لا لاا مستحيل
يوسف : ابي اكلمج شوي
نوف : لا انا تأخرت برجع البيت
يوسف : نووف انا مقدر اطول بهالسوق اخاف احد من معارفي يشوفني هني ركبي بكلمج
نوف: انا بعد اخاف احد يشوفني معاك
يوسف : نوف امشي؟
نوف : لا
يوسف: طيب يالله
نوف : دقيقه باخذ فهد

كان قلبهآ يدفعهآ للذهآب له
فـ يوسف جآذبيه لآ تقوى على معآرضتهآ
وعقلهآ يمنعهآ بـ قوّه
وبين صرآع القلب والعقل
يكون القلب قد أنتصر
فـ تذهب نوف مع يوسف , !

يوسف : وه يابعد هلي وحشتيني
نوف : انت وحشتني أكثر ، وينك ماترد
يوسف : انتي ليش مارديتي علي؟
نوف : كنت مع اخواني والله العظيم ماعرفت ارد عليك شسوي؟
يوسف : نوف سمعيني لما اتصل فيج انشاء الله تدخلين الحمام بس اهم شي تردين
نوف : ان شاء الله بس لا تزعل مني
يوسف : امم وانتي وشطارتج شلون تراضيني
نوف : اراضيك بعمري كله
يوسف : طيب بوسيني
نوف : يووسف ؟
يوسف : اقولج بوسيني
نوف : يووسف اشفيك؟
يوسف : امزح وياج هع
نوف : انزين برجع البيت
يوسف : ليش ؟ احس اخوج مستانس ويانا
نوف: ايه لأنه اول مرة يركب سيارة مثل هذي
يوسف : اممم اول مرة؟
نوف : ايه ، شكلك نسيت أنه ابوي ماعنده سياره وانه دايما ً نقضي مشوارينآ مشياً على الاقدام هههه
يوسف: افا بس انتي تمشين على الارض وانا موجود؟
نوف : ولو يا يوسف الدنيا صغيره واخاف احد يشوفني معاك مرة
يوسف : خايفه على روحج ولا علي؟
نوف : عليك
يوسف : غلطانه انتي ، انا ماتخافين علي محد يقدر يسوي لـ يوسف عبدالرحمن شي

كآن غروره يحتوي برآئتهآ

نوف : اممم ، انزين الحين برجع واول ما اوصل البيت بدخل الحمام وبكلمك
يوسف : طيب بوسيني
نوف : يووووووسف اشفيك؟
يوسف : احبج
نوف : وانا احبك موووت بس لا تقول لي جذي مرة ثانيه
يوسف : لا لا بوسيني
نوف : حبيبي افتح الباب ابي انزل
يوسف : لآ
نوف : بليييز حبيبي
يوسف : طيب بوسيني
نوف : انزين ببوس ايدك
يوسف : على الاقل خدي
نوف : اممم خدك بس
يوسف : ايه

كآنت تلك اول إندفآعتهآ نحوه .,!




ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ



عندمآ عآدت نوف وفهد للمنزل وجدت مفاجأه لآ تخطر على بآل أحد . !

نوف : من الي واقفين يم بيتنا .!
فهد : شوفي هذي سيارة مثل سيارة صديقك
نوف : هيييي ، هذا اخو صديقتي واذا قلت لأحد ماباخذك معاي مكان مرة ثانيه فهمت؟
فهد : فهمت

وخلآل دخولهم للمنزل ..
ام نوف : يممه نوووف تعالي سلمي على الضيوف
نوف : يمه من هذول؟
ام نوف : تعالي سلمي ولا عليج
نوف : يمه مابي ، قولي لي بالأول من هذول
ام نوف : خطاب يا يمه جايين لج ، انفرجت اخيرا ً
نوف : شنهي الي انفرجت؟


-


كآنت نوف في حآلة من الذهول
فـ هذه اللحظة التي لم تخطر على بالهآ أبدا ً
قد أتت في أصعب الأوقآت وأشدهآ مرآره


نوف : يمه مابي اتزوج ، شتقولين انتي
ام نوف : روحي سلمي عليهم وبعدين نتكلم

دخلت نوف إلى الممر الفاصل بين غرفة وآلديهآ وغرفتهآ المشتركه مع أخوآنهآ الخمسه
لـ تندهش بوجود إمرأه في الأربعين من عمرهآ
وشآب في مقتبل العمر
وقد بدآ الثرآء وضآح عليهم , !
يآلوعتي / هذآ مآ قد تردد في قلبهآ
لآبد أنه هذه الصفقة التي طآلمآ حلم وآلديّ بهآ
لن يتنآزل عنهآ أبدا ً

و أتت صورة يوسف فجأه في ذآكرتهآ
نعم فـ يوسف أشد ثرآء منهم
لآبد من ذلك
سأفآتحه بالموضوع اليوم
لن أتنآزل على حلمي وحلمه ...

نوف : السلام عليكم
المرأه : وعليكم السلام ياهلا
الشاب : عليكم السلام
المرأه : انتي العروس؟

صمتت نوف لـ تجيب أم نوف : نعم
المرأه : والله أجمل من الي تصورنآ مو جذي راشد ؟
الشاب : ايه يمه

كان صمت نوف أبلغ من حديثهم

المرأه : فديت عمرها تستحي
ام نوف : ايه ههههههه البنات دايم جذي
المرأه : عندج غيرها؟
ام نوف : ايه بس اصغر منها ، اهي الكبيرة
المرأه : وكم بنت غيرها عندج ؟
ام نوف : عندي نوف وبعدهآ مريم وسارة و شوق وعندي ولدين الكبير احمد والصغير فهد
المرأه : الله يخليهم لج
ام نوف : مشكورة
المرأه : طيب احنا نستأذن و باجر نتصل فيكم ناخذ الرد؟
ام نوف : نشاور ابوها و اخوها ونتصل بأذن الله
الشاب : طيب ماراح تشاورون البنت؟
ام نوف : الكلمة كلمة ابوها ياولدي
المرأه : وتتوقع منها ترفضك يعني ههههه

ابتسم الجميع ماعدا نوف التي شعرت بحجم الفرق بينها وبينهم


-



بعد دقائق من خروج المرأه جآئت أم نوف /

ام نوف : نووف شفتي الولد ؟ ابووه تاجر و عندهم خير من الله
نوف : يمه بتبيعيني ؟
ام نوف : الزواج صار بيعه؟
نوف : ولو كان فقير بترضين؟
ام نوف : مابيج تشوفين الي شفته مع ابوج ، ابغي لج حياه احسن
نوف : بس انا مابغيه
ام نوف : هالكلمه ماتقولينها انتي ، ابوج الي راح يقرر
نوف : يمه شفتيها شلون تتكلم ؟ تقوله وليش ترفضك ؟ حسستني اني مابغيت على الله يتقدم لي واحد مثله و غصبن عني اوافق
ام نوف : ماكان قصدها جذي
نوف : بلى يمه مو عشان انا فقيرة ابيع نفسي
ام نوف : وه عورتي راسي بهالحجي ، عاجبتنج العيشه بهالمكان؟ انتي و اخوانج بغرفه وحده
نوف : ايه عاجبتني ، ماشكيت الحال
ام نوف : الحجي هذا وراه حجي اكبر ، عندج شي خاشتنه مدري عنه؟
نوف : شنو يعني ؟
ام نوف : قولي لي اذا عندج شي خاشته عني
نوف : ماعندي يمه ماعندي
ام نوف : على راحتج بس انا بقول لأبوج وهو يتصرف وياج

اغلقت الباب ام نوف وشعرت حينها نوف بأن الحيآه تغلق ابواب الأمل في وجهها
و جاء اتصال يوسف يدرك آخر آمل يحتضر في قلبهآ

نوف : هلاا سميه
يوسف : هلا حبيبتي ، معاج احد ؟
نوف : ايه بالغرفه مع خواتي
يوسف : شفيج ، ؟
نوف : متضاايقه حيل
يوسف : ليش عسى ماشر ؟
نوف : بعدين بقولج
يوسف : تكلمي الحين ، تبيني اقعد على اعصابي لين بعدين؟
نوف : متقدم لي واحد
يوسف : منو هالواحد؟
نوف : مدري ماعرفه بس من عائلة غنيه
يوسف : واكيد هلج يبونه
نوف : اكيد
يوسف : وانتي شبتسوين؟
نوف : مستحيل اوافق
يوسف : ماتعرفين هالولد من اي عائلة؟
نوف : لا والله ما سألت بس اكيد امي تدري
يوسف : اسأليها وقولي لي
نوف : ليش؟
يوسف : سأليها انتي ولا عليج
نوف : دقيقه


وفي زآوية أخرى تجلس أم نوف تحيك من الصوف مآ يسد حآجة أطفآلهآ من ملابس

نوف : يمه
ام نوف : خير؟
نوف : الولد من اي عائلة؟
ام نوف : من بيت الرآشد
نوف : امم اسمه راشد الراشد؟
ام نوف : ايه ، ليش؟
نوف : بس جذي


نوف : الو
يوسف : هلا حبيبتي
نوف : عرفت اسمه
يوسف : شنهو
نوف : راشد الراشد
يوسف: من عائلة الراشد؟
نوف: ايه
يوسف : اها ، هذول مو تجار
نوف : بس باين عليهم تجار
يوسف : ايه بس مو من التجار الي الواحد يطير فيهم ويزوجهم بناته
نوف : امي وابوي يبون يقللون الحمل عليهم
يوسف : يبيعونج يعني؟
نوف : مدري ، قولي لي شسوي
يوسف : تبين اتقدم لج؟
نوف وقد شعرت لأول مرة بأنه قلبهآ يخفق بـ جنون : ياليت
يوسف : بس ابوي ماتوقع يوافق
نوف : ليش؟
يوسف : لانه يبيني لبنت عمي الي عايشه بدبي
نوف : اها ؟ وبعدين . !
يوسف : فديتهم الي قلبهم اشتعل نار
نوف : موو وقته انا بحيره بمووت والله
يوسف : اسم الله عليج
نوف : شسوي لا؟
يوسف : خلاص اكلمه اليوم وصدقيني لو ابيع عمري كله بس ماراح تروحين لغيري


وفي عآلم يختلف بحجم السمآء السآبعه عن عآلم نوف
يجلس يوسف في أرقى أنوآع الخشب الألمآني
فـ وآلده صآحب ثروة جبّآرة , !

يقف بـ كسل قططي
وكأنه ُ يثق أشد الثقه بأنه نوف أحدى أملآكه التي لآ يمكن لغيّره أن يستولي عليها

يذهب إلى الطآبق العلوي
لـ يجد أمه تجلس أمآم شآشة التلفآز وبـ ضحكه رقيقه تعبّر عن مشآعرهآ أتجآه مآ تشآهد ,,

يوسف : مآمي
ام يوسف : هلا حبيبي
يوسف : ابي اكلمج بموضوع
ام يوسف : اسمعك قلبي قول
يوسف : يمه ابي اتزوج
ام يوسف : ههههه كبر ولدي
يوسف : يمه انا احبها
ام يوسف : ومن هالمحظوظه الي خذت قلب الغالي؟
يوسف : يمه بنت لو شفتيها متأكد راح تحبيهآ
ام يوسف : امممم من متى تعرفها؟
يوسف : من زمان يمه ، ثلاث سنين
ام يوسف : وليش ماعلمت امك؟
يوسف : ماكنت متصور اني احبها موت
ام يوسف : وشلون تأكدت بحبك ؟
يوسف : لما حسيت غيري بياخذها مني
ام يوسف : يمكن مو حب ، يمكن اعجاب استملاكي لا غير , !
يوسف : يالغاليه مو وقت هالنظريات ، كلمي ابوي
ام يوسف : وليش ماتكلمه انت؟
يوسف : يحبج موت ومايرفض لج طلب
ام يوسف : يحبك اكثر
يوسف : استحي يمه
ام يوسف : مو عادتك ليش؟ من بنته
يوسف : البنت بصراحه فقيره حيل ، يعني حالتهم صعبه
ام يوسف : وابوك بيرضى؟
يوسف : اقنعيه




ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ






ام يوسف : حبيبي أبوك كل شي بوآفق عليه إلآ هالمسأله هذي
يوسف : يمه البنت مو ذنبها تكون فقيره
ام يوسف : فاهمه ياعمري بس صعبه ابوك يتقبلها
يوسف : صدقيني يمه اذا ماصارت من نصيبي راح اذبح روحي
ام يوسف : لهدرجه تحبها؟
يوسف : اكثر يمه اكثر
ام يوسف : بحاول أقنعه بكل طريقه
يوسف : بيقتنع يمه
ام يوسف : لاتنسى يا قلبي ابوك ماعنده الا انت واختك يعني يبي لكم الزين
يوسف : نوف الزين يمه
ام يوسف : اسمها نوف؟
يوسف : ايه
ام يوسف : اذا رجع ابوك بكلمه
يوسف : تستاهلين هالبوووسه يا احلى أم بالدنيااااا
ام يوسف : ههههه بعد عمري


-


وتمر سآعه يكون يوسف ونوف في حآلة سكون صآرخ ,. !

ام يوسف : يوسف حبيبي
يوسف : هلا يمه
ام يوسف : صوت ابوك ؟
يوسف : ايه
ام يوسف : خبر الخدم يجي عندي
يوسف : ان شاء الله الغاليه


خلال دقيقه يكون أبو يوسف قد أستجآب ندآئهآ

أبو يوسف : هلا بزوجتي
ام يوسف : هلا حبيبي
ابو يوسف : ها عسى ماشر ؟ شفيج
ام يوسف : مافيني حبيبي بس ولدك
ابو يوسف : يوووسف ! شفييييه
ام يوسف : مافيه الا الخير بس يبي يتزوج
ابو يوسف : احلى خبر ، وحاط احد في باله
ام يوسف : ايه
ابو يوسف : ايييه يا لغاليه يبون يكبرونآ
ام يوسف : ههههه العيال كبروآ يآ عبدالرحمن
ابو يوسف : العمر يمضى ولا نحس فيه
ام يوسف : ايه اهو يبيك تخطب له
ابو يوسف : وماتعرفين من بنته؟
ام يوسف : لا والله
ابو يوسف : وليش مايجي يكلمني ؟
ام يوسف : مستحي
ابو يوسف : هههههههههه يسوف يستحي والله عجايب
ام يوسف : البنت يعني اهلها مو تجار على قد حالهم
ابو يوسف : شلون على قد حالهم؟
ام يوسف : فقاره
ابو يوسف : زين ماختار
ام يوسف : تمزح ؟
ابو يوسف : لا ليش امزح ؟ الفقيره تقدرين تسيطرين عليها وتكون خاتم بصبع ولدك
ام يوسف : لا ماعتقد يفكر يوسف بهالطريقه يحبها لأنه
ابو يوسف : حصل خير نسأل عنهم و نشوف الي فيه الخير


-


تكون ام يوسف في حيرة من أمرهآ .. /

( معقوله عبدالرحمن يفكر بهالطريقه ؟ معقوله يوافق بسهوله يعطي ولده لـ وحده مالهآ نسب ولآ حسب . ! أحس الأمر غريب بالنسبة لي بس بروح أبشر يوسف .. )


-



ام يوسف : يوسف حبيبي عندك لك خبر يسوى مليون بوسه
يوسف : لا تقولين أنه .........
ام يوسف : ايييييه
يوسف : لا لا يمه ، قولي والله
ام يوسف : حبيبي اجذب عليك يعني؟
يوسف : ورب الكعبه انج احلى ملووكه بالدنيا
ام يوسف : استح ياولد
يوسف : احبج موووت
ام يوسف : روح لأبوك
يوسف : وينه حمآني خل نبوّس فيه
ام يوسف : هههههههههههه في غرفته
يوسف : مشكورة يالغاليه انتي
ام يوسف : انزين يمه روح اشكر ابوك


يكون حينهآ يوسف في حآلة من الفرح الأسطوري
فـ قد أعتآد دآئما ً أن تحقق أمآنيه
و تكون أحلآمه حقيقه


-


يذهب يوسف للطابق العلوي
ليجد وآلده يقف أمآم النآفذه المُطّله على حديقة المنزل

يوسف : هلا هلا حماني
ابو يوسف : ههههه هلا حبيبي
يوسف : وافقت ؟
ابو يوسف : وفي مرة يوسف قال شي وقلت له لا؟
يوسف : احبك مووووت يالغالي
ابو يوسف : شسم ابوهآ؟
يوسف: اسمه جاسم عبدالله
ابو يوسف : طبعا ً مهو بمعروف صح؟
يوسف : ايه يبه ناس على قد حالهم
ابو يوسف : طيب باجر العصر تاخذنا ونروح بيتهم
يوسف : من صدقك يبه؟
ابو يوسف: اييه يبه ابي اشوف ذوق ولدي واهل البنت الي راح تكون كنتي
يوسف : ان شاء الله يبه
ابو يوسف : طيب يبه روح نام عشان باجر تدوام بالشركه
يوسف: ان شاااء الله يالغالي

يذهب يوسف لـ يشآرك فرحته نوف
وكآدت الأرض لآ تقوى على إحتضآن سعآدته , !


تكون نوف في حآلة من الذهول أمآم وآقع غريب ., !
يفاجئهآ أتصآل يوسف
فـ تجيب فورا ً

نوف : الووو
يوسف : هلا هلا
نوف : هلا حبيبتي
يوسف : من وياج
نوف : خواتي
يوسف : انزين عندي لج خبر بمليون
نوف : ههه مليون شنو ؟
يوسف : دينار
نوف : احنا لو تفتشنا واحد واحد ماراح تلقى معانا دينارين مو بعد مليون
يوسف : ههههههههههههه وااي منج بس
نوف : شهالخبر؟
يوسف : ابوي واااااافق
نوف : احلف قول والله لا لا ماصدق
يوسف : اشفيج حبيبتي ، وقسم بالله رضى
نوف : اروح اكلم أمي؟
يوسف : لاا شفيج باجر انا وابوي بنيي بيتكم و بنفاتحهم بالموضوع
نوف : احببببببببببببببببببج موووووت وقسم بالله

وتغلق نوف الهآتف
لـ تبحر خيالا ً إلى أرض ليلى
تكون الأميره هُنآك
تمكث في عرش بلقيس
ترى الألمآس دخيل يديهآ
والجوري يبحر في عنقهآ المطرز بـ ذهب بآريس
يآلله ..
كم أحبه , !

ترى السآعه تسير متبآطئة على غيّر عآدتهآ
أو ربمآ شوقهآ للغد أكبر من مقدرتهآ على التحمل
فـ الظلآم جآمح
و الغد سيكون جسر نقل من عآلم الإنكسآر إلى عآلم الجنون .!


-



وفي اليوم التآلي
تكون السآعه مقآربة للسآبعه والنصف صباحا ً

يكون يوسف ( أمير ) في عالم الرفآهيه
يستقيظ على أصوآت الكنآري
و موسيقى فيروز


أمآ نوف فـ تستيقظ على أصوآت الضجيج من أطفآل الحي
وكأنهآ تمكث في أحد أحيآء مصر القديمه . !
يكون الضجيج الخآرجي أرحم من صوت البكآء الذي يستثيرهآ غضبا ً

نوف : يمممه عاااد والله مو حاله هذي ، بس شهالأزعاااااج
ام نوف : شتبيني اسوي يعني ؟ قومي عشان تروحين المدرسه
نوف : اففف ياربي مو حياه هذي كل يوم نقعد على صرآخ والله تعبنا
ام نوف : اشوفج تشتكين اليوم ، !
نوف : ايه بشتكي لاني تعبت من هالحياه


كآن ذلك السينآريو المتكرر كل صبآح في منزل نوف

أمآ يوسف فـ يقوم بنشآط على غيّر عآدته
فـ هذه اليوم مختلف بالنسبة له


يذهب يوسف للجنآح الخآص بأمه ليلقي عليهآ تحيّة الصبآح

يوسف : هلا بالورد
ام يوسف : هلا حبيبي
يوسف : صبآحج خير
ام يوسف : صبآحك ورد
يوسف : عسى بس كانت نومه حلوة
ام يوسف : والي يشوف ويهك قبل لا ينام بتكون نومته شنو؟
يوسف : هههههههههه بعد عمري والله ، ابيج اليوم تدعين لي
ام يوسف : خير حبيبي؟
يوسف : اليوم مهم بالنسبة لي ، بروح مع الوالد بيت نوف
ام يوسف: بهالسرعه ؟
يوسف : ايه
ام يوسف : ابوك سأل عنهم
يوسف : قال بروح يشوفهم ويتكلم معاهم
ام يوسف: الله يوفقك حبيبي ...

يرحل يوسف لـ تبقى أم يوسف تفكر بـ حيرة قآتله ( معقوله عبدالرحمن يوافق بهالسرعه . ! ، شلي برآسه ، اخاف يذبح فرحة الولد .. الله يستر بس مدري ليش احس قلبي مو مرتاح من هالموضوع ,, )



ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ



ويمر الوقت حتى تعلن عقآرب السآعه قد حآن الموعد الأهم بالنسبة لـ قلبهآ وقلبه
أنهآ الرآبعه والنصف عصرا ً ...

وفي منزل أبو يوسف .. /

يوسف : يبه
ابو يوسف : ادري شبتقول
يوسف : انا جهزت
ابو يوسف : وانا ماعندي شي ، جاهز
يوسف : نروح الحين؟
ابو يوسف : امك ماتبي تجي ويانا؟
يوسف : ماقلت لها؟
ابو يوسف : روح اسألها ..
يوسف : امي طالعه مع صديقآتهآ
ابو يوسف : طيب روح سيارتك وانا الحقك الحين
يوسف : بسيارتي نروح ؟
ابو يوسف : ايه
يوسف : ان شاء الله ..



وخلال رحلة الوصول إلى منزل نوف ، كآن الصمت حليف يوسف وأبوه , !
حتى توقفت سيآرة يوسف ، ليدرك وآلده أنهم قد وصلوآ إلى مكآن لآ يرتقى بـ مكآنته

ابو يوسف : يبه هذا البيت؟
يوسف : ايه يبه
ابو يوسف : هذا بأي منطقه يصير؟
يوسف : ليش يبه
ابو يوسف : والله حاسس حالي داخل بـ حي مو موجود بـ ديرتنا
يوسف : قلت لك يبه ناس على قد حالهم
ابو يوسف : طيب نتوكل على الله


تكون نوف في حآلة رعب جدا ً .. جدا ً .. جدا ً

يقآطع تفكيرهآ صوت أخوهآ أحمد ..

احمد : تفضلوا يآهلآ يآهلآ
ابو يوسف : هلا بك
احمد : مسآمحه بس البيت مو قد المقآم
ابو يوسف : مالنا في البيت حآجه ، اهل البيت الي قاصدين لهم
احمد : حياكم حياكم ، دقيقه انادي الوالد

احمد : يبه عندنا اكبارية في البيت
ابو نوف : من ؟
احمد : عبدالرحمن السآري

يكون ابو نوف في حآلة دهشه مجنوووونه ,.!

ابو نوف : والله زآرتنا البركه .. حياكم والله لو ندري بجيتكم فرشنا الارض ورد
ابو يوسف : هههه هلا هلا
ابو نوف : استريح استريح
ابو يوسف : طبعا ً عرفتني ؟
ابو نوف : ومن مايعرفك بهالديره
ابو يوسف : اييه
ابو نوف : شتشربون ؟
ابو يوسف : قهوتكم مشروبه
ابو نوف : لا لا مايصير تدخل البيت وماتشرب شي
ابو يوسف : استريح احنا جايين بموضوع اهم من القهوه .. ههه
ابو نوف : هههههههه آمر
ابو يوسف : جاي أخطب ولدي لـ بنتكم
ابو نوف : شنووو ؟؟ بنتنا لولدكم؟
ابو يوسف : اييه
ابو نوف : والله ابركها من ساعه ، وبنتي خدامه لولدكم
ابو يوسف : لا مانبيها خدامه
ابو نوف : تبون انادي البنت
ابو يوسف : نسأل الولد بالأول ، ها تبي تشوفها
يوسف : ههه مدري على رآحتكم بس انا ابيك انت تشوفها
ابو يوسف : نادو البنت
ابو نوف : ايييه الحين دقيقه

ابو نوف : ام نوف وين بنتج ؟ جاييين لكم خطاب ماتحلمون فيهم ولا بالنوم
ام نوف : منو؟
ابو نوف : ولد عبدالرحمن الساري جاي يخطب بنتج؟
ام نوف : نوووف ؟
ابو نوف : وينهااا يبون يشوفونهآ
ام نوف : دقيقه اناديهآ

وفي الغرفه الآخرى

ام نوف : نووف يمه قووومي
نوف : شصاير؟
ام نوف : لبسي وتعالي شوفي من جاي يخطبج
نوف : شلبس يمه؟
ام نوف : احلى ماعندج
نوف: ههه ماعندي الا الي لابسته
ام نوف : قووومي الحين ماعلينا

تستعد نوف للخروج أمآم رجل يرعبهآ ذكره
يالله كيف لي أن أوآجه والده


-


تكون نوف في تلك الدقيقه قد رحلت إلى أول لقآء جمعهآ بـ يوسف قبل ثلآث سنوآت
فـ لآ زآلت ترآه خلف سآحة المدرسة يعاكس الفتيآت
حتى وقع نظره عليهآ
كآنت تحلم به قبل أن يرآهآ
ترسم له من اللوحآت الكثير
تكتب له أغآني العشق الصآدقه
فلآ يسمعهآ سوآهآ والقمر , !

إلى حين تعرف إلى صديقتهآ ومن خلآلهآ توّصل إليهآ
ولآ تكآد تنسى حين منحهآ الهآتف كـ هديّه وطريقه للتوآصل بينهم
لآ زآلت تعشقه كـ أول لقآء جمعهم
ولآ زآلت تشعر بأنهآ التي أستحوذت على قلبه
فلآ غيرهآ فيه
لآ غيرهآ

تقف نوف أمآم الباب الفاصل بينهآ وبين يوسف وأبوه
لـ تطرقه بـ طرقآت خفيفه

ابو نوف : دخلي يبه
نوف : السلام عليكم

كآنت نظرآت يوسف أبلغ من الكلام
اما ابو يوسف فقد تغيّرت ملآمحه عندمآ رآهآ
فـ كآنت نوف رقيقه كـ الخزآمى

ابو يوسف : هلا بنتي
نوف : هلا ..
أبو يوسف : شلونج؟
نوف: الحمد لله
ابو يوسف : كم عمرها بنتنا؟
نوف : اخر سنه ثانويه يعني 18
ابو يوسف : ايه ماشاء الله
يوسف : شسمج؟

ابتسمت نوف رغم شعور الخوف الذي يعتريهآ
ابو نوف : اسمها نوف
يوسف : احلى الاسامي
نوف : تسلم ..
ابو يوسف : هذا ولدي يوسف عمره مابين الـ 23 و الـ 24 ، طبعا ً ماعندي غيره و أخته .. يشتغل معاي بشركتي و طبعا ً خريج من جآمعة نيويورك الأمريكيه
ابو نوف : والنعم والله
ابو يوسف : المهم احنا الحين تشرفنا بمعرفتكم وان شاء الله لنا تواجد ثاني
ابو نوف : البيت بيتكم اي وقت ترفسون الباب وتدخلون
ابو يوسف : الله يسلمك

لآ زآلت عيون يوسف ترآقب نوف
ونوف بين الحقيقه والخيآل ( تغرق )


-


ويمر يومآن ..
تكون الأوضآع هآدئه
فلآ خبر من يوسف
ولآ جديد في حيآة نوف سوىآ أن وآلدهآ رفض الخآطب الأول ( رآشد )


خلآل الأيآم التي مرت كآن وآلد يوسف يفكر بطريقة لآ تشبه أحد .. /
( البنت صغيره وحلوة وأهلهآ نآس على قد حآلهم . ! بس مالهآ حسب ولآ نسب ولآ أصل ، وهذا ولدي الوحيد يعني باجر عياله لما يتكلمون عن أهل امهم شبقولون ؟ صعبه شوي )

أمآ يوسف فـ كآن في أشد أيآمه سعآده . !


-


يجري حينهآ وآلد يوسف أتصآلآته المكثفه لـ يتعمق في معرفة تلك الأسرة الصغيره
وينجح في الوصول إلى جذورهم منذ جدهم الأول حتى آخر طفل
فـ يصعق أم يوسف بمآ يعرف

ابو يوسف : قومي شوفي فرحتي في ولدج
ام يوسف : خير حبيبي شصاير؟
ابو يوسف : شوفي ولدج يبي يناسب من؟
ام يوسف : من؟
ابو يوسف : ابوهآ من خريج السجون بقضآيآ سياسه واخوهآ مدمن مخدرآت
ام يوسف : شنوو ؟ ومن وين عرفت كل هذا ؟
ابو يوسف : لاتنسين انا من بهالديره
ام يوسف : والحين شبتسوي مع يوسف
ابو يوسف : ولدج ماراح يقتنع بهالكلام ، بس انا بخليه ينسى هالمووضوع
ام يوسف : والله قلبي يعورني عليه
ابو يوسف : لو كانت فقيره كان ممكن اوافق بس هذا النسب مستحيل اوافق عليه

كآنت تلك خآتمة الحديث بين عبدالرحمن الراسي وزوجته

وقلب نوف ويوسف في غفله من القآدم المجهول . !


-



كآن وآلد يوسف يعكس المثل القآئل ( الذيب مآيهرول عبث )
كآن يرسم لـ نوف لوحآت تحدد مستقبلهآ بـ طريقته الخآصه
حتى جآء ذلك اليوم الذي كآنت خآرجة من المدرسة في طريق عودتهآ للمنزل

تكون هنآك سيآرة فخمه جدا ً تلآحقهآ بـ بطىء
شعرت بالخوف يتسلل إلى قلبهآ
وكأنهآ شعرت بـ بعض مآ سيجري

نوف : نعم ؟ ليش تلاحقني ؟ شتبي؟
الرجل : انتي نوف ؟
نوف : ايه ، من انت ؟
الرجل : اي ياهلا ، انا من طرف يوسف عبدالرحمن
نوف : يوووسف ، اشفيه ؟
الرجل : اهو دازني لج يبي يشوفج ضروري
نوف : بس انا ماقدر اروح معاك
الرجل : قال لي ماراح يتأخر معاج دقايق بس
نوف : وهو وينه؟
الرجل : ينتظرنا بمطعم قريب لهالمنطقه
نوف : وليش مو يوسف الي يجي ياخذني؟
الرجل : والله هذي اشياء انا مدري عنها ، تقدرين تقولين انا عبد المأمور
نوف: طيب

صعدت نوف مع الرجل غير مدركه ماذا هُنآك وماهو المستخبي لهآ ., !

-


كآن طريق الوصول لـ يوسف بعيد بعض الشيء
لكن نوف لم تخشى المجهول أبدا ً
وذلك عندمآ تأكدت أن هذآ الرجل صآدق
فقد لمحت بعض أشيآء يوسف في السياره

وصلوآ إلى منطقه كآنت نوف لم تشآهدهآ قبيل ذلك
كآن المطعم فخم جدا ً
ويبدو بأن يوسف قد حجزه لهآ فقط ,, !

نزلت نوف وبخطوآت مجنون وصلت للدآخل
كآن هنآك رجل وآحد فقط
ولكن يآترى من يكون
فـ يستحيل أن يكون يوسف

وصلت له فألتفت لهآ بطريقة رقيقه

يآ آلهي أنه وآلده
وآلد يوسف

نوف : هلا ... وين يوسف؟ انامدري شسالفه ، واحد قال لي يوسف يبيني
ابو يوسف: ههههههه لا تخافين قعدي انا الي ابيج مو يوسف
نوف : خير ؟ شصاير؟
ابو يوسف : تفضلي و كل الخير ان شاء الله
نوف : ان شاء الله
ابو يوسف : نوف
نوف : لبيه
ابو يوسف: ابوج وين يشتغل؟
نوف : عامل نظآفه
ابو يوسف : عامل نظافه ؟ و لما انسجن من صرف عليكم
كنت دهشة نوف أكبر من قدرتهآ على الكلام ...
ابو يوسف : شربي ماي بنتي وتكلمي
نوف : هذي سالفه عمرها 10 سنوآت ، انا كنت صغيره مدري بشي
ابو يوسف : ايه انا ادري ابوج انسجن بقضيه سياسيه
نوف : مادري بشي
ابو يوسف : واخوج احمد ؟
نوف : اشفيه؟
ابو يوسف : من متى يتعاطى المخدرآت؟

هُنآ فقط شعرت نوف بحجم المجهول الذي دآهمهآ
وقفت وكآن الأرض غير قآدره على إحتضآن جرحهآ

ابو يوسف : ماشاء الله عليج ذكيه ، وصلتي للي اقصده
نوف : بس انا ؟
ابو يوسف : ذنبج يا بنتي انج ولدتي بهالاسرة بس
نوف : ويوسف؟
ابو يوسف : يوسف حلم ماراح يكون لج حقيقه
نوف : بس انا احبه
ابو يوسف : ايه تحبينه

قآطعهآ وآلد يوسف بمبلغ كبير من المآل عرضه أمآمه

فـ بكت نوف بحرقه ..
نوف : بس أنآ / أنت ما فهمتني أنآ مو جذي
ابو يوسف : وش الي مافهمته ؟
نوف : انا ماحبيت يوسف عشان هذول
ابو يوسف : ايه
نوف : ماكذب عليك صحيح اني حلمت أكون اميرة أكون غنيه ، البس أحسن ملابس ، اركب احسن سيارات ، اعيش في قصر كبير و يمكن هالمبلغ عمر هلي ماحلموا فيه بس انا مابيهم ، انا حلمت فيهم مع يوسف ، بدون يوسف ما يسوون وربي مابيهم مابيهم
ابو يوسف: بس يوسف ذكرى من اليوم بالنسبة لج
نوف : ليش يوسف وينه؟ وشفيه؟
ابو يوسف : انا بقولج اشفيه ، ترجعين بيتكم وتتصلين فيه وتقولين له انج ماتبينه و انه تقدم لج شخص اغنى منه و انج حبيتي فلوسه بس
نوف : لاااا ورب الكعبه ماقدر ، حرام
ابو يوسف : اشششش ، تراني قادر بدقيقه ارجع ابوج السجن وأخوج يلحقه وبعدين انتي وامج وخواتج ؟ من معاكم؟
نوف : لا إلآ أبوي
ابو يوسف : بدينا نفهم بعض
نوف : كل ذنبي حبيته
ابو يوسف : كفري عن ذنوبج وانسيه
نوف : ابي اشوفه لآخر مرة
ابو يوسف : انتي اليوم تتصلين فيه وتقولين له ولو فكرتي تقولي شي غير هذا راح تندمين طول عمرج
نوف : خلاص ، آمنت بأقدآري ، يمكن انت منعت يوسف يكون لي نصيب بالدنيا بس يمكن اجتمع معآه بالآخره وقتها لآ مآلك ولآ سلطتك تقدر تفرق بيننآ
ابو يوسف : هههههههههههه ، عبدالله
عبدالله : لبيه عمي
ابو يوسف : خذ البنت رجعها مكان ماشفتها
عبدالله : ان شاء الله


ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ







عآدت نوف إلى حيث كآنت
ولكنهآ كسيرة الحلم
فآقدة من نفسهآ الكثير
لآ تدرك بعضهآ من بعض . !

( كل ذنبي أنك أبوي يآبوي وأنك أخوي يآخوي وانكم هلي يآهلي ، كل ذنبي بنت نآس مالهم سند بهالدنيا إلآ رب العآلمين . ! )

توقفت خلف إحدى الزوآيآ
فـ كآن هذآ الاتصآل أصعب مآقآمت به نوف طيلة حيآتهآ

ويرد يوسف بـ شوق : هلا هلا
نوف : هلا
يوسف : هلا بالغلآآ
نوف : شخبارك؟
يوسف : بخيير ، شفيج؟
نوف : ابي اقولك شي ، بس اوعدني
يوسف : اوعدج بشنو ؟ قولي خرعتيني
نوف : أوعدني أنك ماتكرهني أبد؟
يوسف : اوعدج ...
نوف : انا مابيك ، واتمنى انك تنساني
يوسف : ههههه هذي مزحه يعني؟
نوف : وراس ابوي اكلمك حقيقه مامزح
يوسف : ماتبيني ؟ مافهمت
نوف : يعني انا حبيتك بس لما حسيت ان الشي بكون حقيقه حسيت اني صعب ارتبط فيك ، انت ما تناسبني
يوسف : ليش ؟ انا شسويت لج ؟ كل ذنبي حبيتج عطيتج احساس صادق ـ تغيرت عشانج ، صرت واحد ثاني
نوف : ادري والله ادري بس الخلل مو فيك ، فيني انا
يوسف : ليش ، راجعي نفسج نوف ، احنا نحب بعض ، انا تركت كل شي تافه عشانج ، تبيني اضيع مرة ثانيه؟ اذا بتقولين انتي فقيره وانا غني هالشي مايهمني ، انا ابيج انتي
نوف : بس لا تعور قلبي يا يوووسف
يوسف : قولي السبب واقنعيني
نوف : تقدم لي واحد اغنى منك
يوسف : ههههه انزين ؟
نوف : و وافقت
يوسف : يعني الموضوع كله ( فلوووس ) ؟ فلووس يا نوف
نوف : ايه
يوسف : ثلاث سنين من عمري ضاعت وتقولين الحين فلوس؟
نوف : انا من حقي اعيش ، انت ماعشت مثلي ولا شفت الي انا شفته
يوسف : بيعطيج مليون ؟ مستعد اعطيج ملاييين
نوف : بسسسس يا يووسف خلني بحالي

كان كبريآئه يتصآرع مع حُبه
فـ حب يحتضر وكبريآء يشتعل حرقه
وبين الحب والكبريآء كآن يوسف مجروح جدا ً جدا ً جدا ً . !


-



وتعود نوف للمنزل
لتجد إنكسآرهآ يتضخم بحجم السمآء

ام نوف : تعالي سمعي هالخبر
نوف : شصاير؟
ام نوف : ليش انتي متأخره اليوم ؟
نوف : تأخرت بالمدرسه
ام نوف : اتصل بو يوسف
نوف : اي يوسف ؟
ام نوف : الي متقدم لج من جم يوم
نوف : ليش؟
ام نوف : يقول الصبي ماله خاطر خلاص
نوف : انزين ؟
ام نوف : ومن قرادة حظج ابوج اتصل لراشد وقال لهم محنا بموافقين
نوف : ههه عادي يمه عادي
ام نوف : من يوم يومج منحوسه طالعه على امج
نوف : كل شي جايز يمه


اما يوسف فـ شعر بأن الحيآة قد توقفت خلآل أتصآل نوف
وأقسم أن يجعل الحُب يموت
وتتولد كرآهيه بحجم الأرض لنوف وينتقم حينهآ لـ قلبه
لـ كرآمته
لـ رجولته
لـ عآطفته

ومرت الشهور ...
لآ شيء يربط نوف بـ يوسف
ولآ شيء يربط يوسف بـ نوف


-


حآول يوسف خلال تلك الشهور أن يبرر لأمه وأبوه أن سبب الرفض يعود له
لأنه لم يعد متقبل أسرتهآ و ظروفهم المآديه

كآنت أم يوسف متيّقنه بأن أبو يوسف ورآء تلك الحكآيه
ولكن ... ( يآخبر بفلوس بكره بلاش )

مرت سنين /
أصبحت نوف مجرد ذكرى لآ أهمية لهآ في قلب يوسف
أمآ نوف فـ لآزآلت تحتضر بـ عشقه وذكريآته

كآن حينهآ يوسف قد تزوج بأبنة عمه ( سارة )
أمآ نوف فـ كآنت حينهآ تعيش مع أمهآ وأخوآنهآ الأربعه
فقد توفي وآلدهآ جرآء المرض الشديد
على الرغم من أن أختها الصغرى مريم قد تزوجت
ولكنهآ لآ زآلت أسيرة الذكرى , !


مرت ثلاث سنين
و نوف لآ زآلت تغني بـ حرآرة كل مسآء لـ يوسف
تتأمل هدآيآه وتنعي بـ جنون .. /
( أعذريني يالهدآيآ لو هملتك يالزوآيآ ، مآني متحمل اشوفك واللي جآبك مو معآيآ
اللي جآبك وينه عني ؟ يآترى زعلآن مني .. ! مآدرى أني في غيآبه كم شكيته للمرآيآ )

أمآ يوسف فـ لم يعد يتذكر من نوف ( سوى ) أخر أتصآل منهآ
فـ لآزآلت نآره حآرقه
وإنتقآمه كبير , !


-


وفي أحدى الأيآم ..
كآنت مريم ذآهبه لمنزلهم فقد أشتآقت أسرتهآ
فـ دآر الحوآر كـ الآتي ...


مريم : نووف الليله بروح مع زوجي يآسر حفله ، تجين ويانا؟
نوف : حفلة شنو؟
مريم : مدري الصراحه بس اعتقد حفلة إعلآميه ، !
نوف : ماتدرين من فيها؟
مريم : لآ والله بس لأنه ياسر يشتغل في هيئة الاذاعه والتلفزيون وعطوه كم بطاقه
نوف : ياليت .. من زمان احلم احضر حفله مثل هذي
مريم : خلاص جهزي حالج وياسر بمر علينا الساعه 8
نوف : خلاص صار ...



ومر الوقت لـ يأتي يآسر /

مريم : نوف جاهزه
نوف : ايه كآني سبقيني ولاحقتج

وعند وصولهم للحفل ، كآن أسطوري كمآ رأته نوف
أشيآء خيآليه
نجوم سينمآئية

نوف : مريييم مو هذي المغنيه الي تطلع بالتلفزيون ؟
مريم : ايييه هذي الحفله لنجوم السينما

وفي أثنآء الحفل ..
هنآك فقره قد أطلقوآ عليها فقرة الموآهب
بأن يتوقف على المسرح كل من لديه موهبه من الجمآهير
سوى أن كآنت تمثيل أو غنآء
ولجنة الحكم تتكون من أشهر المطربين العرب

كآنت فقرة مسليّه بالنسبة لـ نوف

مريم : نووف أنتي صوتج حلو
نوف : لا لا بليز لا تفكرين فيها
مريم : بالعكس انتي شوفي الي على المسرح ولا وآحد فيهم صوته حلو ، قوومي
ياسر : شعندكم؟
مريم : ابيها تروح تغني صوتها حلو
ياسر : اذا صوتج حلو ، روحي غني
مريم : صوتها حلوووو حيل
ياسر : طيب روحي
نوف : لا لا مستحيل
ياسر : يالله نووف

وبعد ساعه من الإقنآع
وآفقت نوف

كآنت خطوآتهآ ترتجف إلى طريق الوصول للمسرح

وقفت هنآك وكآنت مرتعبه جدا ً
تفكر مآذآ أغني يآ ترى . !
أخشى أن يضحك أحدهم على صوتي ..

أعلن المذيع الأسم التآلي وكآن أسمهآ ..

خطرت على بآلهآ أغنيه قد طآل غنآئهآ في ليآليهآ

( حكم الأهل فرق قلوب
مآهمهم منهو أنجرح
مآهمهم منهو يزول
كل همهم قتل الفرح
ياعمري حتى لو تغيب
أو مهمآ يفرقنآ النصيب
تبقى في عيني للأبد
بس أنته يآ عمري الحبيب )

كآن أدآء نوف مختلف عن الجميع
فـ قد كآن الأحسآس وآضح في أدآء الأغنيه
كآن الصوت حزين جدا ً
أبكت الحآضرين
وصفق الممثلين في لجنة الحكم ,,,



خرجت حينهآ نوف من الحفل بـ وسآم تقدير من لجنة الحكم , !
فرحت به جدا ً
حتى كآدت الأرض لآ تتسع لفرحتهآ





وفي اليوم التآلي
تفاجآت نوف بـ حضور زوج أختهآ يآسر
لـ يفآتحهآ بموضوع
لم تحلم به طيلة حيآتهآ

نوف : ياسر بليز لا تتلاعب بأعصابي
ياسر : وربي انه اتصل بي وقال عندك موهبه لازم تستغلينها
نوف : صوتي ؟ أنآ يعني ؟ معقوله اغني ؟ لا لا لا
ياسر : صدقيني يا نوف بتعيشين حياه ثانيه والله حياة بالأحلآم تشوفينهآ
نوف : وربي حلمت فيها بس صعبه يا ياسر
ياسر : ليش صعبه؟
نوف : وامي واحمد بوافقون ؟
ياسر : اذا ما اقتنعوا سويهآ بدون مايدرون
نوف : معقووله يا ياسر اغني وهلي مايدرون
ياسر : هذا المستقبل قدامك ، فكري
نوف : ومن الي كلمك عني
ياسر : اقولج اكبر رجال الاعمال بالديرة ، مهتم بالمواهب الشابه وصدقيني شافك اكثر موهبه لازم تتولد في النور
نوف : عطني مهله افكر ، واكلم امي بالمووضوع
ياسر : فكري زييين بس صدقيني لو وافقتي راح تشوفين حياه ثانيه

خرج يآسر
ولآزآلت كلمآته تتردد في بآطن نوف
اغني ؟
اصير مشهوره؟
عالم ثاني؟
تلفزيون؟
سينمآ ؟
حفلات؟
مو معقوله
بلبس احلى لبس

لآزم افاتح امي بالمووضوع

ذلك مآ توصلت له نوف بعد تفكير طويل ,. !


-


كآن الرفض بالإقطآع جوآب الأسرة أجمعهآ من أم نوف وأحمد والبقيّه
فلم يتقبل أحد هذا الموضوع سوى مريم وزوجهآ يآسر

فـ قررت نوف أن تغني سرا ً

و كآن الطريق للنجوميه في بدآيته لـ نوف
أختآر لهآ الممثلين بـ نجوميتهآ أسم مستعآر
( أفنان الهاني )

وبدت تشق طريقهآ نحو السلم الكبير

أمآ يوسف فقد كآن يحيآ حيآته بـ هدوء
لم تنجب سآرة حينهآ
ولم يكن يوسف يرغب في أطفآل

كآن يوسف يتبع وآلده في طريق الثرآء
فـ كوّن له شركآت كبيرة بأسمه
وأصبح من الشباب الأثريآء .. !

أمآ علاقته بزوجته فـ كآنت بآرده جدا ً
فـ عندمآ يكون هوّ منشغل بأعمآله
تكون هي ّ منشغله ايضا ً بأعمآلهآ
فـ كآنت مصممة أزيآء على مستوى كبير



ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ





وأنضمت سنة أخرى إلى قآفلة السنين الرآحله
كآن نجم نوف المدعآة ( أفنآن ) قد لآح بآزغا ً
أصبحت ُ أنثى مختلفه بحجم الحزن الذي يعتري جوآنبهآ
و حينهآ قد علمت الأسرة بأن نوف أصبحت نجمة مشهورة
تظهر على أكبر شآشآت التلفزيون
أنهآرت الأم
و كآن للأخ دور كبير في إيقآف نوف فتره من الزمن
ولكن المآل وكمآ قيل عديل الروح
فـ تنآزل الجميع عن مبآدئهم تحت حقيقة إن نوف أوشكت أن تغيّر حيآتهم
فـ تقبلوآ الأمر بـ رضآ
أصبح حينهآ لـ نوف ملآيين المعجبين والمعجبآت


وفي يوم مختلف عن غيره
كآن يوسف مع زوجته سآرة يشآهدون أحدى البرآمج التلفزيونيه


يوسف : الصراحه البرنامج فاشل ، غيري المحطه تكفين
سارة : بالعكس حلو البرنامج
يوسف : وربي زهقت غيريه والي يرحم والديج


و في سلسلة المحطآت الفضآئية
توقف يوسف بذهول ودهشه كبيرة
أكبر ممآ تتوقعون


يوسف : نوووووووووووووووووووووووووووووووووووف . .......................!
سارة : اشفيك ، بسم الله خرعتني ؟ اي نوف
يوسف : رجعي المحطه رجعييييييييييييييييها
سارة : شصاااير وقفت قلبي ؟ شفيه انخطف لونك؟ من نوف
يوسف : هذي نووف نوووووووووووووووووف
سارة : ههههههههههههه يوسف شفيك ؟ اقعد خرعتني ؟ ماتعرفها هذي من يعني ، هذي نجمة مشهوره خليجيه اسمها افنان الهاني ، اي نوف الله يهداك؟؟
يوسف : شسمهآ؟؟
سارة : افنان الهآني
يوسف : متأكده؟ متأكده ؟؟؟؟
سارة : علامك يوووووسف ؟ اي نوف هذي .!
يوسف : وقسم بالله نوف صدقيني نوووف
سارة : اي نووووووووووووف ياا يوسف ؟ علاااااااااااامك ؟
يوسف : سارة سكتي عني كلش مزاجي مايسمح لهواش الحين
سارة : اي نوف هذي؟
يوسف : نووف وحده كانت تدرس معاي بأمريكا
سارة : هههه هذي خليجية اقولك اصلها كويتي واسمها افنان ، صار لها فتره تغني وانت تقول نوف؟
يوسف : معقوله يعني في احد يشبه احد بهالدرجه ؟ صحيح الميك آب ماخذ دور والشعر تغير بس الملامح نفسها
سارة : اي ملامح ؟ وحتى لو كانت نوف مثل ما تقول ليش منخطف لونك ؟ و شاط عمرك؟
يووسف : مو شغلج
سارة : مو شغلي؟
يوسف : ايه مو شغلج ولا تكثرين كلام



و مر اليوم وصورة نوف لآ تفآرق خيآل يوسف
و تدور في مخيّلته ألف قصه وقصه ..
( معقوله تكون نوف ؟ طيب شلون تطلع بالتلفزيون ؟ بس الصوت نفسسه هذا صوت نوف مستحيل انساه هذي ضحكتها ملامحها لونها ، تغيرت وايد بس هذي نوف ، انا متأكد بس معقوله نوف تكون افنان ؟ وشلي يخليها تصير فنانه مشهوره ؟ نوف بنت على قد حالها وماعندها حتى فلوس تاخذ لها ثياب حالها حال البنات شلون تطلع جي ؟ بس انا ماعندي الا طريقة وحده ادخل الانترنت و اقرأ تآريخهآ يمكن اعرف شي عنها )


و بتلك اللحظآت كآن يوسف قد أندثر في مخيّلة نوف ، فلم يعد يوسف شخص معروف بالنسبة لـ نوف
طوّته الأيآم الرآحله معهآ
كآنت حينهآ قد تحوّلت من عآلم لآ يذكر في التآريخ
إلى عآلم الشهره
والنجوميّه
وتقصي الأخبآر من الشبكآت العنكبوتيه
حققت ربح كبير في فترة قصيره
و بدأت حيآة الرفآهيه تظهر على ملآمح نوف
وبدأت نوف تختفي شيئا ً فـ شيئا ً من حيآة أفنآن الهآني , !



-



و عآد يوسف أسير الحُب مجددا ً
فقد أكتشف بأّن نوف ذآتهآ افنآن
و قد أدرك تآريخهآ الذي صآدف حضورهآ في حفل عآبر
فـ أدى حينهآ إلى تغيير حيآتهآ


أصبحت نوف لآ تفآرق خيآله
بدأ يعشقهآ مجدداً



ولكن ... !


لم تعد نوف موجوده
فقد فآرقت الحيآه
و أصبحت أفنآن تحتل الجسد

ولكن لآ وجود للروح , !

-


حآول يوسف بـ جميع الطرق الوصول إلى حيآة النجمة التي سعى غيّره إلى الوصول إلى عآلمهآ
فـ فشل , !

وفي أحدى الأيآم ...

سارة : ايه صح دريت؟
يوسف : عن شنو؟
سارة : عن المغنيه افنان ؟
يوسف : اشفيها؟
سارة : بتتزوج اكبر رجل أعمآل سعودي
يوسف : شنهووو ؟؟
سارة : ايه
يوسف : وانتي شدراج؟
سارة : مكتوب بالمجلة
يوسف : وتصدقين كلام المجلات يعني؟ تلاقينها اشاعه
سارة : وليش ما اصدق اذا اهي الي قايله هالكلام بحوآر معاها
يوسف : طيب يا خبر بفلوس باكر بلاش


كآنت نآر يوسف قآتله
تلتهم المدينه وأسوآرهآ
فـ قرر أن ينتقم لـ سنينه الرآحله
لـ قلبه
لـ مآضيه
لـ كبريآئه المكسور

ولكن يآترى هل كآن إنتقآم يوسف ( عآدل ) , !





نشر -
مشاركة هذا الطرح في
DiggDel.icio.usTechnoratiadd to facebook
{[ اللهم نسألكـ تذللاَ لكـ فـ هب لنا تفضلاً منكـ ]}9  07-12-2009, 07:34 PM
ثورة مشآعر
©؛°¨غرامي مشارك¨°؛©

رد: طاوعك قلبك تخليني و تروح / بقلم : قلب قاسي

--------------------------------------------------------------------------------


لم يكن يوسف رحيم بهآ
فقد تجرّد من معآني الإنسآنيه
لمجرد شعوره بأن رجل آخر سيحتويهآ من بعده , !
لمجرد شعوره بأنهآ أقتربت جدا ً من عآلمه الخاص
فـ لم يجدهآ سوىآ أنثىآ لآ تملك شيء
بسيطه جداً
حيآتهآ غرفة و وسآدة ممزقة الأطرآف


كآن جرح يوسف أقوىآ من حبه
فـ خذل نفسه قبل أن يخذلهآ



يوسف : أقول أسآمه
أسآمه : سم طال عمرك
يوسف : تعرف للبرآمج بالكمبيوتر صح؟
أسآمه : ايه طال عمرك ، آمر؟
يوسف : تعرف المغنية افنان؟
أسآمه : ايه طال عمرك
يوسف : ابيك تسوي لهآ أقذر فيلم أبآحي ، أبيه ينتشر بكل موقع ، ينكتب عنه بكل جريده
أسآمه : أبآحي؟
يوسف : ايه آبآحي ، ومع الفلم أبي صور أبآحيه لهآ ، أبيك تشوه صورتهآ
أسآمه : ولا يهمك طال عمرك
يوسف : اليوم ولا باكر ولا الي بعده ابي اشوف الدنيا تتكلم عنها
أسآمه : من هاللحظه اشتغل عليهم
يوسف : عفيّه عليك .. و مكآفأتك كبيرة
أسآمه : تسلم طآل عمرك




ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ






وبين التحفز للحصول على المكآفأه
و أنهيآر أنثى
جسر رقيق الزوآيآ . !



وأعتآد يوسف أن يحقق مآيتمنآه
و أصبحت أفنآن أنثى كـ بآئعآت الهوى
و تيّقن الجميع بأنهآ وصلت إلى مآ وصلت عليه بـ هذه الطريقه
فـ بين المليون معجب ومعجبه
كآن هنآك ألف حآقد وحآقده
وأصبح النقآد يمآرسون الكتآبة بطريقة مُغريّه


و ترآجع رجل الأعمآل عن الإرتبآط بأنثى وجدهآ كـ وحل قذر
وحمد الله كثيرا ً بأنه الله فضحهآ قبل أن يرتبط بهآ


و أصبح نجم أفنآن يتلآشى بعد هذه الفضيحة التي هزت كيآنهآ



-


مرت الأيآم متتآليه
لآشيء جديد في حيآة نوف يستحق أن يذكر
ولكنهآ أصبحت أنثى منبوذه من المجتمع عآمه

وقيل يوما ً .. /
الصدف خير من ألف ميعآد

فـ بعد خمس سنوآت من الفرآق
أجتمع يوسف بـ نوف
كآن الذهول يعتريهمآ
كآنت عينآهآ تشكي الزمن
وعينآه تشكي قسوة الذآت

بكت نوف
فـ عآد قلب يوسف رحيم بهآ




ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ





-

وفي عنآق الأقدآر مجددا ً ..


قآلت : وشلونك ؟
قال : عايش وانتي وشلونج؟
قالت : الحمد لله على كل حال
قال : يقولون صرتي فنانه مشهوره
قالت : كنت ..
قال : وليش كنتي؟
قالت : للزمن إظطرآرآت
قال : رضيتي على نفسك عشان كم فلس؟
قالت : ما سويت غلط ، غنيت
قال : طيب وش سالفة هالفضيحه الي كل من يتكلم عنها
قالت : اعيال الحرام وايد بهالديره
قال : ايه صدقتي ، يعني انتي بريئة !
قالت : يمكن هالجواب عندك
قال وبإرتبآك : وش معنى انا ؟
قالت : لأنك اكثر شخص تعرفني
قال : انا اصلا من يوم شفتك تغني بالتلفزيون حسيت انك مو البنت الي اعرفها
قالت : جايز .!
قال : حتى اسمك ماعرفه
قالت : حبيت اعيش بكيآن ثآني لآنه نوف ترفض المبدأ الجديد
قال : وين نوف؟
قالت : موجوده بس تغيرت وايد
قال : وش الي غيرهآ
قالت : الزمن
قال : وانتي كل لومك على الزمن ؟
قالت : مجبورة
قال : وتزوجتي؟
قالت : لا وانت ؟
قال : ايه الحمد لله
قالت : مرتآح معاها؟
قال : تقدرين تقولين اي وتقدرين تقولين لا
قالت : نسيت إني مافهم الألغاز
قال : يعني قدامك وقدام الناس مرتاحين ، بس بيني وبينها مافي شي يربطنآ غير العقد والدبله
قالت : ليش؟
قال : للزمن إظطرآرت
قالت : اشوفك تلوم الزمن . !
قال : مجبور
قالت : اممم سبحانه ، بعد سنين طويلة نرجع نلتقي . !
قال : مسير الحي يتلآقى / مقوله آمنت بهآ اليوم
قالت : وانا مثلك
قال : وش عندك الحين؟
قالت : رايحه اقضي لي كم مشوار وراجعه البيت
قال : مازلتوآ في البيت الي عهدتك فيه ؟
قالت : لآ وين هالبيت ، اندثر مع السنين الي راحت
قال : طيب وين ساكنه؟
قالت : بمنطقة قريبه من هالمكان
قال : شكلها منطقه راقيه؟
قالت : تقدر تقول
قال : والحين وش تسوين؟
قالت : يمكن ارجع اغني
قال : ليش؟
قالت : عشان اواجه المجتمع
قال : وش لك بالمجتمع وش لك بالفضايح ، خلك في بيتكم ساتره على نفسك
قالت : لاني ماسويت شي غلط عشان جذي لازم اطلع واواجه الناس
قال : وليش تغنين ؟
قالت : عشان اعيش
قال : محتاجه ..
قالت : لا
قال : طيب اوصلك ؟
قالت : لا ..
قال : ماتامرين على شي ؟
قالت : لا
قال : طيب انا اخليك
قالت : اوكي . !

عاد السؤآل يحتضن الأجآبه
فـ قآل : نوف
قالت : خير؟
قال : في شخص بحياتك؟
قالت : اشخاص
قال : اقصد ..
قالت : لا
قال : نسيتيني؟
قالت : اممم لو نسيتك ماعتقد راح اتكلم معاك الحين
قال : طيب وش صورتي بداخلك
قالت : ماعندي لك غير صوره مشوشه ، ملامحهآ ضآعت مع الوقت
قال : احسك كبرتي عشر سنين
قالت : جايز .!
قال : احسك متشآئمه حيل
قالت : جايز , !
قال : وليه تكلميني بهالطريقه ؟
قالت : جايز انت فاهم كلامي غلط
قال : طيب انا ماشي
قالت : هالمرة ماشي ؟ ولا بترجع تسأل,!
قال : ضاع السؤال في ضجيج الأجابه
قالت : مثل ماضعت انا بك
قال : وليه مو مثل ما ضعت انا بحبج ؟
قالت : الي مثلك يا يوسف مايضيع
قال : جايز , !

رحلت نوف
ورحل يوسف
وبقى المكآن يبكيهم حسرة
وألم , !



ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ



-


و مرت عشر سنوآت

وفي أحدى الليآلي المآطرة

عآدت الصدف مرة أخرى ليجتمع قلب نوف بـ قلب يوسف

قال : معقوله؟
قالت : انا اشهد ماهي معقوله
قال : انتي نوف؟
قالت : ايه يا يوسف
قال : يا سبحان الله
قالت : الدنيا غريبه , !
قال : انا مثلك اشهد انها غريبه
قالت : اشوفك بروحك ؟
قال : طلقت زوجتي من ست سنوات وماعندي اولاد ، وخبرك الزمن قاسي
قالت : سمعت انك خسرت كل ثروتك بالأسهم
قال : صح الي سمعتيه
قالت : العوض فيما بقى
قال : وانتي . ؟ اشوف لحالك
قالت : ماتزوجت وامي عطتك عمرها من سنين واخواني كلمن تزوج ، وانا لحالي ومثل ماخبرت الزمن قاسي
قال : وين رايحه؟ بهالليل والمطر والبرد
قالت : مدري ! طلعت اتمشى وانت وين رايح؟
قال : وانا مثلك مالي مكان
قالت : تعال نروح
قال : وين؟
قالت : اي مكان
قال : نوف
قالت : ايام نوف الي راحت / سم
قال : تتزوجيني ؟
قالت : هههههه بعد هالعمر
قال : نعيش باقي العمر
قالت : ومن يزوجنا بهالوقت
قال : ندور ونشوف
قالت : بعترف لك على سر
قال : قولي .!
قالت : اخر لقاء جمعنا من بعد مارحت عني كنت اردد ليومك هذا ( طاوعك قلبك تخليني وتروح )
قال : وانا كنت اكملهآ واقول ( وكنت احسب اني غلاك ودنيتك )
قالت : ما زلت احبك يا يوسف
قال : وانا مازلت بك مجنون ، يالله يانوف تعالي نتزوج ونختم هالروايه عاد

ضحكت نوف ..
وتزوجت يوسف
ورزقآ بـ فتآه
أطلقآ عليهآ أسم ( نور )

كبرت نور و جمعتهآ الصدف في ليلة مآطرة بـ شآب يدعى ( حسين )

