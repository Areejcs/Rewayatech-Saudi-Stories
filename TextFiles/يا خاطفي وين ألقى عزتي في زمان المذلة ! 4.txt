البارت التاسع والاربعون 
ابيك تحس بغيابي
..... عشان تشوف بعيونك
تعرف اني دوا لجرحك
.... وعلى همك انا عونك
تشوف المر في كاسي
.. ياقاااااسي ..
لاجل عينك تجرعته
ترا من طيب انا ساسي تحملتك 
................... تحملتك
رمت جوالها وملايين الأفكار أزدحمت ببالها ...تجمد كل مافيها عدآ نبضات قلبها التي ازدآد خفقانها ذرفت دمعتها بصمت مؤلم واتبعها سيل من الدموع الحارقه التي تجآوبت معهآ جميع خلاياها وأنغمست بدوآمتهآ الباكيه ...مر عليها الوقت بدون ماتحس فيه وهي تعبر عن حزنها بالبكاء
صحى من النوم وانتبه لعدم وجودها بمكانها ..وقف وطلع لبرى الغرفه شآفها جالسه ومخبيه ومنزله راسها ومغطيته بكفوفها وصوت شهقاتها وآصله له بسبب قصر المسافه بينهم 
يوسف قرب منها وبنبرة خوف ممزوجه بلهفه:شــهــد
رفعت راسها بسرعه والدموع متناثره على خدودها المحمره من شدة البكاء تعلقت عيونها بيوسف وكأنه حبل النجاه ..بصوت مبحوح:يــوســف لآتخليني
جلس جنبها ولف يديه على كتفها وقربها منه: بسم الله عليك ..من الصباح تبكين ؟
حطت راسها بحضنه وتمسكت فيه بقوه:شووق ..شوق بتموت 
ارتعب من كلمتها وأنتفض كأن كهرباء سرت بجسمه:خير ويش فيها شوق
شهد : ولدت 
يوسف بعدها عن حضنه وابتسم لها:ماشاء الله ولدت ..المفروض تفرحين وتباركين لها مو تسوين مناحه 
شهد شهقت: أنت ماتعرف شي .."وقفت "قوم وديني بيت أهلي بروح عند أخوآتي
يوسف يطالع الساعه:الحين ؟!
شهد تبكي:رغد كلمتني كلهم منهارات قوم يالله 
يوسف ماهو فاهم شي وقف :طيب بوديك بس فهميني السالفه 
شهد تسحبه من يده: اقولك بالطريق 
دخلت الغرفه وجهزت شنطة مشاري ولبست بسرعه ومشوآ لبيت أبو مهآ 
بالرياض
من أول ماسمعت كلام أبوهآ ورياض دخلت غرفتهآ وأنعزلت عن الكل ساعات تبكي وساعات تدعي وساعات تحاول ان تهرب من هذآ الوآقع للاحلآم 
دخلت عليها ليان:ندو حياتي مايصير اللي تسوينه قومي توضي وصلي وادعي لها 
ندى تطالع ببنت ليان:مآني متخيله اللي صار ..قلبي يتقطع على فهد ماشاف يوم حلو بحياته كل ايام شقاء وتعب 
ليان تواسيها: هذآ المكتوب له وان شاء الله ربي يقوم شوق بالسلامه ونرتاح كلنا 
ندى:ان شاء الله "بعد صمت طويل"يالله ياليان لو عاش راكان يتيم فهد بيتعذب طول عمره 
ليان بحده: استغفر الله ..لاتتفاولين على خالي حرام عليك 
ندى: اللي فهمت من كلام ابوي ان حالتها صعبه لآنهآ من زمآن مريضه ومحد يدري 
ليان ضيقت عيونها بحزن:من جد صبوره هالأدميه 
ندى نزلت دموعها:صورتها وهي طايحه على الأرض مآتفارق خيالي 
ليان وقفت: قومي نروح عند جدتي وامي كل وحده ساكته ومتضايقه خلينا نحاول نغير الجو 
ندى:مانقدر والله مانقدر 
ليان طلعت جوالها:أجل اتصل على فيصل يجي ياخذني احسن 
ندى بصوت ساخر:ايه روحي لزوجك المنبطح لا شغله ولا مشغله معتمد على فلوس أبوكِ 
ليان تضايق:ندى لاتقلبين علي المواجع كافي اللي فيني 
ندى لفت على يمينها:انتي اللي جبتي لنفسك العنا 
ليان أخذت منها وطلعت من غرفة ندى 

في بيت ابو مها 
فتحت الباب لشهد اللي حضنتها بقوه وأشتركوا البكاء بينهم 
ريم بتعب:خلاص ياشهد انتي ورغد كافي اللي فينا 
شهد نزلت طرحتها وحطت ولدها بحضن سمر:هذي شوق مو أي أحد 
دخل أبو مهآ وبنبرة أستعجال: بسرعه جهزوآ لي شنطة ملابس يالله 
رغد: بتسافر يبه ؟
ابو مها: أيه رحلتي بعد ساعتين يادوب ألحق يالله حطوآ لي اللي يكفيني أسبوع 
هنادي شهقت: وبتخلينا هنا لحالنا ..تكفى يبه خذنا معك نبي نشوف شوق 
سمر رجعت تبكي:ايه يبه تكفى خذنا ابي اتطمن على شوق 
ابو مها: أذا تعافت برجع أوديكم تشوفونها بس بالأول انا اروح ..أنتم مابي منكم ألا أنكم تدعون ربي يقومها لنا ولولدها بالسلامه 
شهد: يبه اتصل علينا طمنا اول ماتوصل 
ابو مها ابتسم: ان شاء الله ..يبه رغد جهزي الشنطة 
رغد تمسح دموعها: طيب ربع ساعه وتكون جاهزه 
لفوآ على هنادي اللي ارتفعت نغمة جوالها بصوت عالي ..قامت من عندهم ودخلت الغرفه وقفلت على نفسها
هنادي: هلا باسل 
باسل: بشريني كيف صرتي الحين 
هنادي: ماني بخير وشوق تعبانه وما ادري عنها 
باسل: تسافرين معي للرياض 
هنادي انصدمت: أيش قلت ...انجنيت أنت ؟
باسل: لا ما انجنيت ..تراني اكلمك بجديه بتسافرين معي ؟
هنادي ردت عليه بحده: أكيد لا ..ابوي ماراح يرضى ..بعدين ويش بقول لأخواتي 
باسل بخبث: عندي حل يرضي جميع الأطراف وأكيد ابوكِ بيوافق ..منها نرتاح ونكون مع بعض بصورة رسميه قدآم الكل ومنها تروحين معي تتطمنين على اختك 
هنادي عصبت منه وأنفجرت باكيه من كثرت الظغوط اللي عليها:طول عمرك حقير وسآفل انا وين وانت تفكيرك وين ...بجد أنك عديم احساس 
باسل بصوت حاد: أنا ماقلت هذا الكلآم الا عشانك ..ابي راحتك بأي ثمن ..بس انتي مستحيل تفهمين علي "سكر الجوال بوجهها وهو بقمة عصبيته منها " 
رمت نفسها على سريرها خبت وجهها بوسادتها وعيناها تذرف الدموع الحارق ..حياتها اصبحت لا تطاق وقدرتها على الصبر بدأت تتلاشي ببطئ قاتل .. كل شي حولها يدعوها على الأختناق أبسط احلامها ذهبت أدراج الرياح ..اصبحت كالهشيم تذروه الرياح بأي صوب وأتجآه ..الجميع يتلاعب بها ..حتى الانسان الذي أرآد الأرتباط بها يصعب عليها التعايش معه كون أنه مجبرها على أختيارات كانت ترفضتها وتمقتها 
أستفاقت من دوامة افكارها المتألمه على صوت سحر.. دقت الباب مره ومرتين لكن استغربت عدم وجود أي رد منها 
سحر: هنادي ..افتحي الباب 
هنادي تغطي نفسها وكأنهآ تهرب من واقعها: خليني لحالي 
سحر:لا ماراح اخليك افتحي الباب وتعالي عندنا 
هنادي صرخت بقوه: قلت خليني بحالي مابي أشوف احد فيكم ..مـــآبي 
استغربت ردة فعلها العنيفه رجعت للصاله ولقت خواتها كلهم مجتمعين والصمت هو اللغه السائدة بينهم 
شهد كانت ترضع مشاري وبالها بعيد عن حاضرها اللي تتنفس جزيئات اوكسجيناته 
ريم وقفت:بروح اسوي لكم أكل 
شهد بصوت مبحوح: انا مالي نفس 
سمر: ولا انا 
رغد اخذت نفس طويل: وانا بعد 
سحر احتد صوتها: مايصير اللي تسوونه هذا اعتراض على حكم الله ..لو شوق كانت موجود هزئتكم على اللي تسوونه 
سمر:سحر ترى ماني ناقصتك اللي فينا كافينا 
سحر:بروح اكلم جلالي يجيب لنا اكل وبتأكلون غصب عنكم ..ابوي وسافر وشوق تحت رحمة الله هو أرئف وأحن عليها منًّا كلنا 
شهد أقتنعت بكلام سحر: خلاص روحي كلمي جلالي 
رغد وقفت: بروح ارتاح رآسي بينفجر من الصدآع "قبل تتحرك خطوة " وين المسكن بأخذ حبه وانام 
شهد بأعتراض: مايصير تأخذينه وانتي ما أكلتي شي 
رغد: لا يصير ..راحت للغرفه بدون ماتسمع كلام شهد 
ريم بتأفف: بنتعب مع رغد وهنادي ..هم من أول نفسيتهم تعبانه والحين زآدت الطين بله 
سمر حطت راسها على كتف شهد حتى تحس ببعض الأمان اللي فاقدته: مآني متخيله حياتي بدون شوق 
شهد ضمتها: لآتقولين هآلكلام ..انتي بكل صلآة أدعي لها 
سمر غمضت عيونها :عماتي لسى مآعرفوآ بالخبر ..وانا ماني قادره أتصل عليهم واقولهم عن اللي صار 
سحر:العصر بكلم عمتي ام هديل وأقولها 





بعد صلاة المغرب 
وقف عند الحضآنه المتوآجد فيهآ فلذة كبده الذي يقطن زجآجه تكآد تكبُره ببعض السانتيمترات ...عينآه يصعب عليها ان تفارق تفاصيله الصغيره التي لم يتضح منها شي ..أحمرار بشرته ,صغر أنفه وأعضائه تشعره بأحساس غريب لأول مره يجتآحه ..مرر يده على الزجاجه الدافئه ببطئ ...ردد بينه وبين نفسه 
( اللهم أحفظه لي من كل سوء وبلغني به وأجعله بار لي وبوآلدته )
كآن يفتقد هذا الشعور من سنوآت وسنوآت وأيقن بأن الأبنآء هم زينه الحياه الدنيا ...قطعه من قلب متمثله أمامه قد يُكتب لها الحياه أو تذهب الى خالقهآ بسلآم ...دعى ربه ألاف المرات ان يَّتم عليه نعمته ولآيحرمه منها ...كآن أبوه وآقف ورآه يتأمل من بعيد له قرآبة النصف ساعه لم يتحرك خطوة من مكانه 
ابو رياض:خلص وقت الزياره خلنا نروح البيت 
فهد يطالع ساعته مر الوقت بسرعه بدون مآيحس:انا بروح أكلم الدكتور اتطمن على شوق 
ابو رياض: ياولدي هلكت الدكتور بأسئلتك ..زوجتك تحت رحمة رب العالمين ..خلنا نرجع تأكل لك شي يسند من البارح مادخل بطنك شي 
فهد :ومن له نفس يأكل 
ابو رياض بقلة حيله:لاحول ولاقوة الله الا بالله ..الله يصبرك ياولدي ويكتب اللي فيه الخير 
فهد:راح رياض وهزآع يستقبلون ابو مها 
ابوه: ايه وهم رايحين للبيت معه ..خلنا نسبقهم 
فهد تنهد :طيب يالله مشينا 
بعد ما ركبوآ السياره اتصل عليه باسل 
فهد: هلا باسل 
باسل: كيفك اليوم 
فهد: ماشي حالي 
بآسل: وزوجتك ..كيف حالها ؟
فهد بصوت حزين :على حالها ماتغير شي 
بآسل:ان شاء الله الفجر اكون عندك بالرياض
فهد: لاتتعب نفسك خلك بشغلك اذا احتجتك كلمتك 
باسل بأصرار:لا تحاول انت محتاجني أكثر من أول بجي يعني بجي أن شاء الله 
فهد ابتسم على كلام شقيقه: طيب استناك الفجر 
باسل: يالله اشوفك على خير ..مع السلامه 
فهد:مع السلامه 
لف عليه ابوه:اليوم تنام عندنا مافي روحه لمزرعتك 
فهد بأعتراض:لا يبه أنا مآ أرتاح الا ببيتي وبأخذ معي عمي ابو مها وباسل بيجي 
ابو رياض: البيت يكفيكم كلكم وقسم الضيوف كله تحت أمركم 
فهد أبتسم: مآتقصر يبه ..بس خلني على راحتي صعب أجبر عمي على بيت ماهو بيتي 
ابو رياض بأستسلام: اللي تشوف 

صباح اليوم التالي 
صحت على صوت جوالها المزعج ...كل أعضاء جسمها توجعها من طريقة نومها المتمايله فتحت عيونها ببطئ وتفاجئت وجودها بغرفة مها وشوق بعد ليلة طويله صدآهآ لم يغادر احساسها المتألم 
هنادي( ويش جابني هنا ..وكيف نمت بدون مآ أحس بنفسي) تذكرت جوالها اللي مازال يدق ..ردت بتكاسل :الووو
روان بخوف: هنآدي ..وينك كسرت جوالك ماتردي علي ؟
هنادي بتعب:سوري رونا ما حسيت بالجوال كنت نايمه 
روان ما أرتاحت لنبرة صوتها المبحوحه:حبيبتي ايش فيه صوتك؟
مرت ذكريات الليله الماضيه بسرعة البرق امام ناظرها ..منظر اخواتها وهم يبكون ..خوف ابوها اللي يخفيه بستار الصبر : أختي تعبانه 
روان : خير ايش فيها؟ .. 
هنادي بدت تبكي بصوت حاد: مريضه بتموت وهي بعيده عنا
روان: اكيد تكذبي علي 
هنادي بدت تحكي لها اللي صار مع شوق وبين كل كلمه وكلمه تحارب شهقاتها المتسلسه 

بغرفة ثانيه من البيت 
حضنت مشاري لحضنها اكثر وهي ترضعه بحنيه وعينها على رغد اللي نايمه بهدوء 
شهد( ياربي ايش اللي بيصير بولد شوق ...اكيد ماراح يهتموآ فيه بالحضانه زي أهتمام امه فيه "تذكرت هدوء شوق وتهربها من موضوع الحمل"الحين فهمت كل شي هذا السبب اللي يخليها تغيير الموضوع لما نفتحه معها ..الله يهديك ياشوق ويقومك لنا بألف سلآمه )
ابتسمت لميشو اللي يلعب بشعرها ويطلع اصوات عاليه: اووش لانزعج خالتو 
رغد بصوت ناعس: أزعجتوني وصحيت 
شهد ابتسمت لها:صباح الخير 
رغد جلست وهي تمسح وجهها الناعس: اليوم ماراح أدآوم مالي خلق 
شهد:لا يارغد روحي لاتخلي اللي صار يأثر على دراستك 
رغد ردت بدون نفس:والله مافيني أروح ماني قادره أفكر واعرف نفسي مستحيل استوعب شي ..بزياده ان دكتور وليد ماراح يتركني بحالي 
شهد بتضجر:هذا لسى ورآكِ مآيمل 
رغد: هو ماهو وراي بس يقهرني يحب يستفزني بأي شي 
شهد رفعت حاجبه:يستفزك وألا يعجبك ومآتبين تبيني شي 
رغد اقترنت حواجبها بطريقه عصبيه:خيييير ..أيش قلتي ؟!..بجد أنتي وحده رايقه وفايقه أنا وين وهالكلام وين ..اساسا بعد عبدالله بـ.."أنقطع كلامها وتعلقت عيونها بشهد اللي اعطتها نظره حاده" 
شهد تعدل بجامتها بعد ماخلصت من رضاعة مشاري:لسى تفكرين فيه؟..يعني مانسيته 
رغد عصبت: نسيته ونسيت كل شي كان بيننا اصلا مايستاهل افكر فيه هو اللي تركني بسهوله ومصيره بيندم هذآ أذا ماشبع ندم للحين ..اذا جات علي لاهمني هو ولا عشرة من اشكاله قلبي ماعاد يطيق سيرته 
شهد خافت من ردة فعلها العصبيه:طيب روقي انا ماقلت شي 
رغد ردت بحده: الا قلتي وفاهمه قصدك زين ..يعني انا معجبه بذاك الدكتور الحقير صح؟
سكتت شهد ماقدرت ترد عليها 
رغد:اكيد هذا اللي جاء ببالك ..بس افهمي اني ما اهتميت فيه مثله مثل غيره العيال كلهم واحد 
شهد وقفت بتتهرب من رغد اللي عصبت وتغيرت ملامحها : بروح أجهز فطور تبين اسويلك شي معين
رغد صرخت عليها: لآآآآ 
طلعت من عندها بسرعه ...توضت وصلت واتجهت الى المطبخ تجهز فطور لخواتها قبل يروحون لدواماتهم 






كيفك انت !
صآحي مثلي ولا نمت !
الوله سهر جفوني 
وجيت آشكي لك عليك !
ماقدرت اغفى بدونك
وجيت بسهر ، ماقدرت
قلي انت ، كيف وضعك ؟
سهرت اطيآفي بجفونك !
هو صحيح انك بدوني
طآوعك قلبك ونمت..؟!

أرهقه التفكير والهم ..طول الليل سهران لحاله يتأمل مكآنهآ الخالي وبحلقه ألف غصه ..بعد ما صلى الفجر دعى ربه ونزل لغرفة الأكل يقرأ الجرايد وينتظر أبو مها يصحى ..بعد مرور ساعه دخل بآسل اللي توه وصل 
بآسل: صباح الخير يابو راكآن 
لف للخلف وأبتسم:صباح النور
باسل قرب منه وسلم عليه وباس راسه: الف مبروك يتربى بعزكم 
فهد من كل قلبه:أمين 
باسل سحب كرسي وجلس:وعقبال ماتقوم أمه بالسلامه 
فهد: الله يسمع منك 
باسل: بشرني كيفك اليوم
فهد : زي ماتشوف ماشي الحال 
باسل حز بخاطرة حزن فهد:ماعرفناك ضعيف كذا يابو راكان 
فهد: الصخر وهو صخر تجيه لحظة ضعف فما بالك بأنسان مثلي 
باسل :أصبري ياخوي أزمه وتعدي بأذن الله 
فهد يطالع الساعه: تأخروآ بالفطور لآزم أحلق المستشفى بدري 
باسل حط يده على كتف فهد: وأنا بروح معاك 
فهد بأعتراض:لآ أنت افطر وروح نام توك جآي من سفر وتعبان 
باسل جلس بطريقه تضحك وكتف يديه:الحين سفر بالطياره تسميه سفر ..ياعم روح 
فهد ضحك: أجل بكيفك أنا أطول بالمستشفى 
باسل عقد حواجبه: وشغلك ؟..ويش بيصير فيه ؟
فهد ابتسم:دآمك جيت يالله ورني شطارتك 
باسل :يومين مو أكثر أوكِ 
دخل ابو مهآ: أصبحنا واصبح الملك لله ... صباح الخير 
فهد: صباح النور ..حياك عمي تفضل 
وقف بآسل وقرب من أبو مها بهدوء وثقه كآنت قناع أرتدآه للحظات حتى يخفي أرتباكه وخوفه منه 
باسل: صبحك الله بالخير عمي 
ابو مها بصوت متهدج: صباح النور 
سلم عليه وقبل رآسه ويده: تقبل الله 
ابو مها : منا ومنك صالح الأعمال "جلس على كرسي ووجه كلامه لفهد" متى بنروح المستشفى 
فهد: بس نفطر بعدها نتوكل على الله 
ابو مها:إن شاء الله .. أيه ياولدي نسيت أبارك لك بولدك أمس ماني دآري ويش اسوي ...الله يبلغكم فيه 
فهد ابتسم: تعيش وتربيه ياعمي 
أبو مها نزل راسه: آآمين 

بالمدينه 
أجتمعوآ على سفرة فطورهم ...ست بنآت كل وحده تبحر بعالم بعيد عن تفكير وعالم الأخرى 
كانت تتأملهم الكل شارد ..والأكل ما نقص منه شي 
ريم بتضجر: ويش فيكم ما تفطرون 
هنادي وقفت : بالعافيه عليكم 
ريم شهقت: بعدك مآ أكلتي شي .تكفين هنادي لا تطفشيني اجلسي افطري 
هنادي اللي كان وجهها متورم ومحمر:الحمدلله شبعت 
سحر : يعني مايصير أروح للجامعه ألا وأنا متضايقه ..تكفين هنو اجلسي افطري 
هنادي :قلت شبعت خلوني على راحتي 
شهد :خلاص خلوها على راحتها اذا جاعت المطبخ موجود ..و هي ماراح تداوم اليوم 
رغد: مين بيداوم
سحر :شكله بس انا 
ريم: ايه اكيد بس انتي سمر من البارح تقول بتغيب 
سمر : مين له نفس يداوم ..الحمدلله ان اليوم الأربعاء 
رغد: يالله سحر لا تتاخرين 
سمر : دقوا على ابوي أسئلوه راح لشوق وإلا لا 
شهد: هبله انتي موعد الزياره لسى ما جاء .. بعدين الظهر نتصل عليه يكون عنده على الاقل خبر لو بسيط 


بالغرفه 
ترددت تتصل على باسل او ماتتصل ..خايفه تتصل عليه ويعصب عليها وتنهي المكالمه بعد حرب أعصاب وقيل وقال ... انهت أفكارها بأتصالها على روان
هنادي: شنو تسوين 
روان: أتجهز للكليه 
هنادي ترمي نفسها على مخدتها:آآآآآآآآآآه 
روآن: سلآمتك من الآلآلآه 
هنادي: أحس اني مخنوقه وتعبانه ..كل شي في البيت يخنقني 
روآن: ياحياتي عليك...اليوم دوآمي لين 10 ..على طول حجيك 
هنادي: أوك انتظرك لآتتأخرين علي 
روآن: قلبي معاك ياحياتي 
هنادي ابتسمت على كلامها: فديتك ..يالله اخليك تتجهزين ..باي 
روآن: باي 

بالرياض 
دخلوا المستشفى 
ابو مها: متى يطلعونها من العنايه ؟
فهد: بعد ماتصحى من تخدير العمليه ..لأنه كان تخدير كامل 
ابو مها: لا حول ولاقوة ألا بالله 
باسل:أجل انا بروح أشوف ركون ..بس دلني على مكان الحضانه بالاول 
فهد: الدور الخامس وعليك تدور 
باسل بذوق: أستئذن 
فهد& أبو مها : تفضل 
بعد ربع ساعه وصل باسل للحضانه وطلب انه يشوف رآكان ...وقف قباله وكآن بينهبل على صغر حجمه وملامح المختفيه ورى احمراره 
باسل( يالله من زمان ماشفت طفل صغير ...اكثر من 15 سنه ياحليله يهبل الله يحفظه ) 
كان يراقب حركاته العشوائيه بأنسجام ولوقت طويل..على طول طلع جواله وصار يصوره عشرات الصور ..اختار احلى لقطه أخذها ..وادرجها برسالة وسآئط وأرسلها 
رجع لقسم العنايه المركزه وجلس في الأنتظار يستنى خروج ابو مها وفهد 

دآخل العنايه ...وبعد مرحلز التعقيم لهم ..دخلو عندهآ وكانت غامرتهم الفرحه بعد الخبر اللي وصلهم من الدكتور المشرف على حاله شوق بأستيقاظها قبل صلاة الفجر من التخدير ونجاح عمليتها ... فتحوا الباب الزجاجي وخطواتهم تقرب المسافه بينهم وبينها ...كانت نايمه بعمق لتهرب من الالم الذي لا يخف الا بعد المسكنات 
صُدم من شكلها والمنظر الذي يراه ... مصفره وشاحبه تكاد تخلو من معالم الحياه ..هي أشباه لأنثى كان يعرفها
همس بأذنها بنبره باكيه : شـــــوووق 
لم يصله أي تجاوب او رد منها ..لمس كفها البارده وزاد قبضته عليها بخفه: شوووق 
فتحت عيونها ونظرات التعب تحويها ماقدرت تميزهم وصارت تهذي بأسم أمه وأبوها
ابو مها ماقدر يتحمل شكلها المُبكي :ردي علي يابنتي 
ضغطت على يد عمها بأقصى قوه تملكها ونزلت دمعه من عينها وبصوت متقطع: عــمــي 
فهد بلهفه: نآدتك ياعم 
ابو مها بفرح:ياعيون عمك ..أمريني 
شوق بهمس:أبي مويه ..عطشانه 
فهد : الحين اروح أجيب لك مويه ...تكفى عمي انتبه لها بروح أنادي الدكتور وأجي 
ابو مها : لاتوصيني على روحي 
طلع من العنايه وشآف باسل جالس على الكراسي يلعب بعكازه 
باسل: بشر كيف صارت زوجتك 
فهد بفرحه: الحمدلله صحت ..صارت تتكلم بروح أكلم الدكتور 
باسل ابتسم على شكل اخوه الفرحان:اوكِ أنا استناكم هنا 

أخذت جوالها بكسل لما سمعت نغمة الرسائل المعتاده ..وفتحت الرساله عقدت حواجبها بأستنكار ..تجمدت مكانها من الصوره اللي تشوفها 
هنادي بأستغراب: أيش هذآ ؟..ناقصني يرسل وسائط ماهي واضحه 
على طول اتصلت عليه وجاها رده ببرود:نــعـم
هنادي بحده: ويش اللي مرسله لي شكلك كنت نايم وانت ترسل 
باسل رفع حاجبه بسخريه: ماتوقعت انك بطيئة استيعاب وحوله 
هنادي شهقت: حوله ؟..مالت عليك 
باسل ضحك: ماعرفتي اللي بالصوره 
هنادي بنفس نبرته الساخره: لو عرفت ما اتصلت عليك ..يالله ماني فاضيه قولي ويش اللي مرسله 
باسل يفكر:طيب ويش تعطيني اذا قلت لك 
هنادي:يؤؤؤ لهدرجه غاليه عليك الصوره 
باسل : وعليك بعد ..بس بالأول قوليلي ويش تعطيني جزاء اني فكرت فيك ومانسيتك 
هنادي بتأفف: يؤؤؤؤؤ ..بحياتي ماشفت بكاش مثلك 
باسل بتحطم:وانا بحياتي ماشفت وحده جافه وبارده مثلك 
هنادي بدت تعصب من كلامه: بتقول والا اقفل الخط 
باسل بدون نفسك:بقولك بس ترى ماسويت هالشي الا عشان ترتاحين وتطمنين على أختك 
هنادي انجنت من كلامه اللي كان بالنسبه لها مجرد ألغاز × ألغاز:يوووه باسل خلاص اعطيك اللي تبي بس خلصني وربي ماصارت أشحدك تتكلم 
باسل: خلاص هونت مابي منك شي .. واللي بالصوره ولد أختك شوق ..رآكآن 
جمد كل شي فيها بعد شهقه قويه وبنبرة مصدومه: رآكـــآن ؟
باسل: لاتقولين انك ماتدرين بعد عن اسمه 
هنادي شوي وتبكي: والله مادرينا 
باسل ببرود: الحين دريتي مافرقت ... يالله مع السلامه 
هنادي :لحــظـه لاتقفل 
باسل بجفاف:ويش تبين ؟..عندك شي ماقلتيه 
هنادي: بسئلك عن شوق ..كيف حالها الحين ..ابوي مادق علينا 
باسل: الحمدلله بخير ..صحت من التخدير وتتكلم ..قبل شوي طلع فهد وقال لي 
هنادي بدت تبكي وبصوت مترجي: تكفى باسل الله يخليك ..طمني عنها والله لو بيدي ما افارقها 
باسل حن عليها من صوتها الباكي وترجيها له: خلاص ابشري بتصل عليك اذا أستجد أي شي 
هنادي بدون ماتحس بنفسها: الله لايحرمني من طيبتك .." قفلت الخط على طول ورمت جوالها جنبها" 
أما هو .. كلمتها كان لها وقع كبير على نفسه وأحساسه .. حس بقلبه يتجاوب معها وأطرافه ..زادت قبضته على عصاه وغمض عيونه بقوه محاول تجاهل أي مشاعر تراوده هذي اللحظة 

{بــاســل}
آآآآه منك ياهنادي ..قلبتي حياتي من أول يوم شفتك فيه ...من عرفتك والشقاء مايفارقني ..ليه ماتحسين فيني تعامليني كأني أبغض أعدآئك ...مدري ويش أسوي عشان تحبيني وتعرفين اللي بقلبي وتعذريني على كل اللي سويته فيك ...آآآه منهآ هي سبب شقاء دنيتي 






عند شوق 
بعد الفحوصات الحيويه لها ..بدت تستوعب وتعرف اللي حولها
شوق بتعب:فهد ..وين ولدي؟!
فهد ابتسم لها: موجود حبيبتي ..المهم الحين انتي 
شوق نزلت دموعها:أبي اشوفه ..تكفون جيبوه لي 
الدكتور:الحين انتي ماتقدرين تتحركين من العمليه بكره إن شاء الله تكونين احسن ونجيبه لك 
شوق صارت تبكي:لا ابيه ألحين ابي اضمه لصدري ..محد حس باللي مريت فيه 
ابو مها يحاول يقنعها: يابنتي الدكتور ادرى منك اسمعي كلامه وبكره زي اليوم 
شوق احتد صوت بكاها: أبي ولدي ..جيبوه لي 
فهد تقطع قلبه على شكلها: تكفى دكتور خلنا نجيبه لايزيد تعبها 
الدكتور: مانقدر يا أستاذ فهد 
شوق أنهارت:أطلع برى مابي أشوفك ..أطــلــع برررآ 
ابو مها مسك يدها:يبه اهدي ..مايصير اللي تسوينه
شوق تصرخه: طلعوه ..مابي أشوفه 
طلع الدكتور بسرعه وطلب من فهد انه يهديها ويجاريها بالكلام حتى لا تنتكس حالتها ..لكن امومتها أقوى منهم كانت تبكي تبي تشوف ولدها وهم يهدونها ضلت على هذا الحال ساعه ونص ..بالاخير جات النيرس وأعطتها مهدئ ...غطت بعد بنوم عميق 
ابو مها مسح على شعرها المتشعثر بكل ناحيه والمتداخل ببعضه ويرقيها ببعض الأيات القرأنيه والأدعيه ..تنقلت نظراته عليها تألم على شكل فهد اللي ماسك يدها وسرحان بملامحها الباهته والحزن والخوف تنبعث من نظراته 
ابو مها: يالله ياولدي ماله داعي نبقى اكثر خلها تنام نرجع لها بالزياره الثانيه 
فهد أخذ نفس عميق كل شي حوله يخنقه :خلنا نطلع 

:::
:::
:::

بعد يومين 
في بيت أبو مها ... الكل متضايق على شوق وعماتهم اجتمعوا عندهم 
هديل بحزن: ياحياتي على شوق ..وربي ماني مصدقه اللي صار احسه حلم 
ريم: هذا اللي ربي كاتبه لها
مها : كلمت ابوي قبل شوي يقول الحمدلله صارت احسن من اول
شهد : تكفون غيروا السالفه وربي اكتئبت كم يوم واحنا نبكي احس قلبي بينفجر
ام خلود: اقول ريم متى بترجعين لبيتك ؟
ريم: بالليل إن شاء الله .. سيف من الو بيجي يأخذني بس بسب اللي صار خلاني عند اخواتي 
ام هديل: عسى الحمل ماهو متعبك ؟
ريم ابتسمت:لا الحمدلله 
ام خلود بتحذير: انتبهي لنفسك لايصير فيك زي اللي صار بشوق لاتهملي مراجعاتك 
ريم خافت: أيه أكيد 
رغد تفكر: مو معفوله شوق جاها المرض فجأه ..انا متأكده وراها سالفه 
مها بتردد: كــانت .."سكتت ماتبي تفتح على نفسها باب من الأسئله والأستفسارات" 
كلهم بصوت وآحد: كــمــلي 
مها بتهرب: خلاص أنسوا الي قلته 
ام هديل: والله ازعل عليك اذا ماتكلمتي 
شهد بخوف: اجل رغد معها حق ..كان في سالفه واحنا ماندري 
مها :هي كانت من اول مريضه وانا كشفتها بالصدفه ..ومره سافروا برى المملكه سوت عمليه بدون محد يدري ..طبعا بعد ماضغطت عليها اعترفت لي ..كنت انصحها بس هي عنيده تعرفونها ..من زمان مقررين عليها أستصال بس هي رافضه واكتفت بالادويه حتى فهد حاول معها بس ماقدر عليها 
رغد شهقت: كل هذا صار واحنا ماندري 
ام خلود بصدمه:لآحول ولاقوة الا بالله 
مها:راحت أكثر من دكتور بالمدينه والرياض وكلهم اتفقوا على العمليه 
شهد نزلت دموعها: ياحياتي عليها كانت تعاني بس ساكته ماتبي نعرف 
مها تبرر لهم:تقول ماتبيك تخافون عليها خصوصا انها بعيده عنا 
سمر تبكي بحده:ليييه تسوي فينا كذا ...ليييه ؟
سحر ضمت سمر لصدرها وهي تحاول تكبت دموعها وتمنعها عن الانذارف: خلاص ياروحي اهدي 
هديل تمسح دموعها:الله يسامحها على اللي سوته 
رغد: الحين فهمت كانت تبي تحمل ..حتى لو فيه خطر على حياتها "صرخت" مجنووونه 
دخلت هنادي ورمت عبايتها على الكنبه ..سلمت على عماتها وهديل وخلود 
هنادي: اطلع وارجع وانتم على نفس الحال ..بس تبكون ..خلاص كافي بكاء 
شهد:ماتوقعتك عديمة احساس
هنادي تكت على الجدار وجلست بميلان: مو انتي اللي تحكمين علي ..بعدين هذا اللي ربي كاتبه علينا ماراح نغير شي ..لازم نرضى باللي صار 
رغد وقفت وراحت غرفتها بدون ماتتكلم وباين عليها الأنزعاج..هنادي: هذي ويش فيها بعد؟
ريم: متضايقه ..والله يحق لها 
مها وقفت: بروح أجدد القهوه 
ام هديل وقفت مع مها:بجي معك ..في موضوع بكلمك فيه 
هديل همست لهنادي بصوت واطي:هنادي معك ريحة دخان ..كنتِ مع مين؟
هنادي بأرتباك: بجد؟
هديل:والله..يالله اعترفي كنتِ مع مين 
هنادي: مع صديقاتي ..تكفين هدوله لاتلمحين لهذا الشي والله ما افتك من خواتي انتي ادرى فيهم 
هديل رفعت حاجبها وميلت فمها باتسامه هاديه:احلفي انه ماهو انتي ولك مني مايطلع هالكلام 
هنادي :قسم بالله اني ما ادخن ولا حتى جربته 
هديل: من حلف بالله فصدقوه ..وانا بصدقك لأنك حلفتي 
هنادي ابتسمت: كثر الله خيرك " وقفت" بروح اغير ملابسي لا أحد يشك مثلك وابتلش 
هديل وقفت وراحت معها للغرفه تبي تسحبها بالكلام ..لانها تعرف هنادي كثير وتفهمها على طول ..ومن تصرفاتها حكمت عليها وعرفت أن وراها موآويل ولازم تعرفها 
بعد مالبست بجامه مريحه 
هديل ييتفحصها: يووه صاير بطه 
هنادي وقفت قبال المرايا وصارت تلف: بجد هدوله صايره بطه 
هديل تضحك: مره زآد وزنك ..اعطيني السر يمكن يزيد حلاي مثلك 
هنادي حمرت خدودها: وه بس بشوف نفسي بعد هذا الأطراء من جنابك
هديل: اقول لاتصدقين نفسك ..المهم اعطيني السر 
هنادي: مافي سر ...تزوجي وتنتفخين مثلي 
هديل فتحت عيونها: ويش قصدك ؟
هنادي ضحكت: ماقصدي شي ياغبيه ..اللي اقصده لا تتعبين نفسك جسمك كذا حلو ..لاحقه على السمنه من الحين ميته على الكرش والزوايد اللي مالها داعي 
هديل بنظره خبيثه: والله فهمت شي ثاني 
هنادي حطت اصباعها على راسها: صفي النيه 
هديل بشك: والله أحسك ورآك بلوى ..بس يالله الأيام راح تكشفها لنا 
هنادي توترت من كلامها: لاحول ولاقوة الا بالله ..والله ماعندي بلوى ولاهم يحزنون 
هديل ضمت هنادي فجأه:نسيت اقولك ..مبروك على الخطوبه 
هنادي ضحكت:مرره بدري صراحه ..احسن لو ماباركتي 
هديل تدفها بدفاشه: تجي متأخره احسن ماتجي مره وحده 
هنادي:عقبالك يالدفشه 
هديل من قلب: آآآآميييين ..ويكون ولد عز زيك ومطنوخ يبرد كبدي 
هنادي ماتت ضحك على طريقة كلامها المشفوحه:خساره لو كان عنده اخ غير فهد زوجتك أياه 
هديل تتخصر: عاد لاتنسيني من صالح تشبياتك يعني يمكن تلاقين من نفس الطبقه تذكري بنت عمتك اللي تحبك 
هنادي: ههههههههه لو تبين باسل مايغلى عليك 
هديل : وع انا اخذ حقك يالله بس ..بس عاد تصدقين انتي وشوق شحطوا مرره عيال عز ودلال 
هنادي تكش عليها: اعوذ بالله من عينك ..بسم الله عليهم الله يحفظهم لنا 
هديل: بجد ياهنو دنيا حظوظ ..وألا انتي تاخذين بسيل اخو فهيدان 
هنادي ابتسمت:ويش ناقصني حبيبتي كامله والكامل الله
هديل :صادقه بس بعد عشرات الكيلوات صايره تخققين 
هنادي تلفها بأتجآه الباب: تدلين ذاك الشي ..طسي معه بسنع شعري وأحلقك 
هديل تهز كتوفها وعلى وجهها تعبيسه:طول عمرك دفشه ماراح تعرفين النعومه ابد ..الله يعين زوجك بيجاهد في سبيل الله ..بيدخل الجنه بسببك 
هنادي تضحك:فيني الخير والله 
هديل: مالت عليك ...كدي شوشتك والحقينا 
هنادي فطست ضحك:ياهووو ويش ذي الكلمه الجديده 
هديل تقلب عيونها: ويش دراك انتي بالمصطلحات ..خليك بعالمك الشبابي 
هنادي: من متى نزلت عليك الأنوثه ..والله ماهي لايقه عليك ابد والا ذي الكلمه اثبت لي دفاشتك 
هديل مدت لسانها وسكرت الباب وراها 

بالرياض 
وتحديدا بالمستشفى 
بعد يومين من الأنتظآر الحارق لها ..شآفت أبنهآ الذي أنتظرته طويلا 
فهد يقرب لها الزجاجه: ويش رايك فيه 
شوق بحب:يهبل 
ابو مها يضحك:لآتحكمون عليه من ألحين الولد سبيعي لسى مآ أكتمل نموه 
شوق: متأكده انه يهبل يكفي رآئيي فيه 
فهد ابتسم:شفت ياعمي مايهمها أحد 
ابومها: والله زي الفار صغيرون مره 
شوق عبست وبصوت محتد: عمييي 
فهد وأبو مهآ: ههههههههههههه 
شوق ميلت فمها: خلوني لحالي مع ولدي 
فهد يرفع حاجبه بخبث: تبين تنفردين فيه لحالك ..منآك يصير هالشي 
شوق تطالعه بحنيه:ياحياتي عليه نآيم مو حاس بشي " لفت على فهد " فهد خلهم يطلعونه ابي احضنه 
ابو مها: لا ..لسى صغير ماعنده مناعه 
شوق بترجي: تكفى فهد الله يخليك روح كلمهم يطلعونه لي ..وربي قلبي بتفطر على ما احطه بحضني 
فهد استجاب لكلمات بسهوله:غالي والطلب رخيص ..الحين احاول معهم 
ابو مها بحده:ياولد علامك انت ..ماسمعت دكتور الأطفال ويش قالك اضن انك نسيت او تناسيت 
شوق ابتسمت:عمي خله على راحته 
ابو مها: والله انتي وهو منهبلين 
فهد ركز نظراته على شوق اللي عيونها مافارقت راكان:اذا مالبيت طلبات شوق ..ألبي لمين 
شوق نزلت راسها بحياء ..أبتسم ابو مها على كلام فهد ..ومشوآ لقسم الأطفال حتى يقابلون الدكتور 
بعد نص ساعه رجعوآ لشوق وشآفوها نايمه وهي جالسه وماسكه الزجاجه اللي متواجد فيها رآكآن 
ابو مها بحزن:الله لايحرمني شوفتها هي وضناها 
فهد من كل قلبه: آمــيــن 
ابو مها بحيره:الحين لو سحبناه بتصحى وتعصب وتقلب الليله مناحه 
فهد:انا بحاول أسحبه بشويش وبجلس عندهآ الليله 
ابو مها:لا وانا عمك روح معي للبيت ونام شوف وجهك كيف صاير من الأرق والتعب ماترتاح ابد 
فهد: كيف أرتاح وشوقو وولدي بعيدين عني ..انا مآ يهدى لي بال ألين اشوفهم عندي بالبيت 
ابو مها :يالله خلنا نأخذ الولد ونرجعه للحضانه ونروح للبيت 
فهد بأستسلام: يالله 
بعد ما وصلوا رآكآن للحاضنه وقفوآ عند المصعد ..وتفاجئوا بوصول أبو رياض ورياض 
بعد السلام 
أبو رياض: كيف صارت زوجتك؟
فهد: الحمدلله أحسن من أول 
رياض: والولد ..عسآه طيب 
فهد:كلهم بخير ..بس يمكن يطولون هنا 
ابو رياض: الله كريم ياولدي ..مالك ألا الصبر 
رياض: الظاهر عطلناكم عن مشواركم 
ابومها: لا والله كنا بنرجع للبيت بس الصدفه زين اللي خلتنا نشوفكم 
أبو رياض: ويش رايكم ترحون معنا للبيت نتعشى مع بعض 
فهد: العذر والسموحه منك يبه ..باسل ينتظرنا بالمزرعه 
رياض: اتصل عليه خله يجي عندنا 
ابو مها:اذا علي ماعندي مانع 
فهد ابتسم: أجل الليله عشانا عندك يابورياض 
ابوه ضحك: الله يحيكم ..أتصل على أخوك خله يجينا 
فهد:الحين أتصل عليه ..بس خلونا ننزل طولنا وآقفين عند المصعد 




ببيت أبو مهآ 
لمت أغراضهآ بالشنطه وجهزت أغراض بنتها 
مها: أنتبهوا لنفسكم ..إن شاء الله اذا قدرت يوم الثلاثاء اجي 
رغد: على خير إن شاء الله 
شهد: طمنينا عليكم أذا وصلتوا 
مها تشيل بنتها: كلها ساعه ونكون بالقريه ...أشوفكم على خير 
سلمت عليهم كلهم ونزلت 
سحر: وانتي شهد متى بترجعين بيتك ؟
شهد: يمكن الفجر بعد مايخلص يوسف من شغله 
سمر بحزن: فضى البيت ..مها سافرت وريم رجعت بيتها وشوق ماحد يدري عنها ..بنرجع لحياة الملل والزهق في هذا البيت 
شهد لفت يدها على كتف سمر ومشت معها للصاله:ازعل عليك اذا سمعتك تتكلمين كذا مره ثانيه ..كلنا موجودين اذا طفشتي خلي جلالي يجيبك عندي ..حتى لو تبين تنامين عندي ماعندي مانع 
سمر ردت عليها بضيقه:ماحب اضايق احد 
هنادي :تعالوا أشربوا شاي معي 
رغد جلست جنبها: الله يرزقني بعض من روقانك
هنادي: كلمني ابوي يقول كل شي تمام وشوق والصغنون بخير 
شهد: الحمدلله 
دق جوال هنادي وقامت بسرعه للمجلس حتى تتكلم فيه بهدوء 
هنادي: هلا رونا ..بشري ويش صار
روان ضحكة: جهزت لك طلبك خليت علياء تجيبه بمعرفتها 
هنادي بفرحه:يآآآسلآم عليك رونتي يآ غلا دنيتي انتي ..تسلمين نردها لك بالأفراح 
روان :هنادي انتي ماقلتي ايش تبي فيها ؟
هنادي: انتي عليك وفرتي اللي أبي والباقي لاتحاولين تعرفينه لآنه شي خآص فيني 
روآن بشك: قلبي ناغزني عليك احس أنك تفكرين بحاجه بتوديك في دآهيه 
هنادي تضحك:أنتي تتكلمين عن الدوآهي ...خلنا ساكتين أحسن 
روآن ضحكت: أنا خلاص مافيني رجاء بس من جد خآيفه عليك بعدك ماتعرفي شي 
هنادي: أنتي الخير والبركه ..منك نتعلم 
روآن: طيب ياللي تتعلمي بكره بعد الدوآم نمر البيت واعطيك طلبك 
هنادي: كم التكلفه ؟
روان تضحك: تخيلي بس 
هنادي توترت: رونا مو وقت مصخرتك ..يالله كم كلفة
روان: 15 ألف 
هنادي:لأنصدمت: أيـــش ؟..من جدك أنتي ؟
روان ابتسمت:وربي حتى أسئلي علياء 
هنادي خافت: لالا ..روان انتبهي انا قلت لك مابي أحد يدري ألا أنتي أصحك تحس علينا علياء فهمتي 
روآن: لآتوصي حريص ..أنا ماخذه أحتياطاتي ولما سئلتني علياء كذبت عليها 
هنادي: خلاص أجل بكره موعدنا بعد الدوام ..باي 
رواآن:لآتنسي الفلوس ترى علياء اهم شي عندها المبلغ 
هنادي: يصير خير ..باي 
بعد ماقفلت الخط ..بدت تفكر بالمبلغ وكيف توفره 
هنادي( من وين بجيب 15 ألف ؟!.. شكلي بتميلح عند باسل وأسحب منه على كيف كيفي ..أجل زوجي على الفاضي ..والله وطلعت بتفيدني ياباسل وتقضي عني غرض ) 
تذكرت بطاقة الصراف اللي أعطآهآ باسل ورمتها بدرجها بدون أهتمآم ...ركضت للغرفه وقفلت الباب عليها ..طلعت الدرج وفتشته قطعه قطعه ...بعد ساعه حصلتها بشنطتها القديمه وضحكت 
هنادي: لازم أروح أقرب صرافه واستعلم عن الرصيد
لبست عبايتها بسرعه وأخذت شنطتها والجوال ..قبل تنزل قابلتها شهد ورغد 
رغد عقدت حواجبها بأستغراب طلت بالساعه: وين رايحه الحين الساعه 11 ألا ربع 
هنادي : محتاجه فلوس وبرح أصرف من الصرافه 
شهد :الله يعز المكأفئه اللي تفك أزمه 
هنادي ضحكت بسخريه: أي والله ..يالله مستعجله ربع ساعه بالكثير وأجي 
رغد: أقولك أستني اعطيك صرافتي اسحبي اللي باقي 
هنادي:خلاص أنا اعطيك من فلوسي ما سحبت منها شي ..سيوو 
أختفت عنهم بلمح البصر وأستغربوآ سرعتها 
شهد لفت على رغد: يالله نامي وراك دوام طويل 
رغد كشرت: والله أنتي تبين تفتكين مني 
شهد تغمز لها: لازم تنامين وتشبعين نوم في ناس بينجنون عليك لآنك الأربعاء مادآومتي 
رغد عصبت وقالت بحده: أوووف منك 
صرخ مشاري من حدة صوت رغد وصار يبكي ..شهد: حرام عليك خوفتيه 
رغد :مادريت انه رقيق على طول يبكي 
شهد :يؤؤؤ عصبتي 
رغد تميل فمها بقهر: يحق لي ما تشوفين كلامك اللي يقهر 
شهد: ماقلت شي انتي الثانيه ...يالله عاد عن الدلع الماصخ وخلينا نجلس نسولف 
رغد: ماعندي سوالف ..أروح أقرأ لي كم كلمه قبل أنام أزين 
شهد بتأفف: مآ الوم سمر يوم تطفش ..انتي وسحر وجودكم زي عدمه 
رغد: متى نزلت عليك هذي الحنيه على سمور 
شهد بزعل: ويش دخلك 
رغد بضحكه: يوووه زعلتي
شهد: ويش رايك ؟
رغد: المفروض أنا أزعل مو أنتي 
شهد تجاريها: أي باين 
رجعت من عند الصرآفه مصدومه ..مليون مره رآجعت الورقه حتى تتأكد ..عدت الأصفار ألأف المرات 
هنادي(أكيد أحلم ..والله ماني مصدقه اللي اقراه ..معقوله كل هذي المده ولآ خطر على بالي يكون شي وقدره ..بجد أني عبيطه ولآ افهم ..حلو ياباسل بديت أرضى عليك بعد كل الكفوف الي أكلتها من يدك ماراح أكون نآكرة جميل وأنتقم منك ..انت بتفيدني بحياتي كثير) 
ضحكت على مخططآتهآ بشر ودخلت الغرفه ..رمت نفسها على سريرها وقبل تنام ارسلت له مسج ...سكرت جواله وحطته بالشاحن وسمت بالله قبل تغوص بعالم الأحلآم 

بالرياض 
رجعوآ من بيت أبو رياض بعد مآ انبسطوآ بالجلسه معهم وغيروآ جوهم وروتينهم اللي عايشينه 
باسل يهمس لفهد:يالله تكلم 
فهد :عمي بتكلم معك في موضوع عارف اني بفتحه بوقت غير مناسب 
ابو مها:تفضل ياولدي أنا أسمعك 
فهد طالع باسل وابتسم ورجع ركز بنظراته وبصوت يتجلى فيه الأهتمام: باسل مستعجل الزواج من بنتك هنآدي ..يعني أنا أقول بلى مانسوي زوآج وبهلله على الفاضي ..يملك عليها ويأخذها لبيته 
ابو مها طالع بباسل بنظره ارعبته وخلته يفقد القدره على تمالك أعصابه:أممم والله يابو راكان انا لازم أكلم هنادي وأسئلها اخاف يكون رائيها غير رايه 
فهد: هذآ حقها ياعم اسئلها وخلها تأخذ وقتها بالتفكير ...ومتى ما أعطتك رد كلمني عشان نتمم الموضوع بأسرع وقت ..أنت تعرف انه وحيد ماعنده أحد بجده 
ابو مها: بس أنا عندي شرط لازم ينفذه قبل يأخذ البنت لبيته 
باسل : أنا حاضر باللي تأمر فيه 
ابو مهآ: تجيب لبنتي بيت في المدينه وتكتبه بأسمهآ 
باسل بسرعه بدون ما يفكر بكلامه: ابشر ياعمي بشتري لهآ بيت وأكتبه بأسمهآ
ابو مها ابتسم على تهوره وهو مقصده الوحيد أنه يحس بقرب هنادي منه لانه مايرتاح لباسل مثل راحته لفهد:أجل بكره اذا رجعت للمدينه كلمتها ورديت عليكم 
باسل: ايه مو لازم حفله وما ابيها تتجهز هي تجي لي بهدومها انا راضي فيها 
فهد انفجر بالضحك: والله طلعت ماتلعب يابسيل ..مستعجل بالحيييل 
باسل: طفشت من العزوبيه ..وتذكروآ أني رجال مكسور أحتاج احد يهتم فيني 
ابو مها: الله يكتب اللي فيه الخير 
باسل بترجي: حاول معها توآفق ياعم ..وانا حاضر بأي طلب تطلبه 
ابو مها يضحك: يافهد خل اخوك يركد 
فهد: عيب عليك ..لا تصير مخفه صير مثلي ثقيل وعاقل 
باسل: روقنا ياشيخ ..








بعد أسبوع 
بآلجآمعه 
هنادي شآفت عبير تمشي بأتجآههآ: عن اذنكم شوي وراجعه 
روان كشرت: لآ تتأخري 
هنادي تغمز لها: مقدر أوعدك ..يالله اشوفكم بعدين 
أية: يالطيف على عيون روآن من ألحين بدت تطلع من محلها ..انتبهي ياهنو لا تموت علينا 
هنادي: برفق عليها ..سيآآآ 
مشت لعبير وسلمت عليها 
عبير:كيفك ؟
هنادي: بخير ..وانتي شخبارك؟
عبير: الحمدلله ..تعالي معي للمطعم بشتري عصير 
هنادي تضحك: زي عصير أمس 
عبير :أيوه ..عندهم عصير جوافه مافي أطعم منه بالجامعه كلها 
هنادي : جربته قبل كم يوم ..حسيت طعمه عادي جدا 
عبير: يمكن لأني احب الجوافه 
هنادي تهز كتوفها: يمكن ليش لا ...يالله خلينا نروح نفطر مع بعض 
بعد مآ جلسوآ على الطاوله وطلبوا لهم أكل 
عبير: اقول هنادي ..صح بتتزوجين ؟
هنادي هزت راسها: ايه توك تدرين ؟
عبير :والله مادريت الا امس لما قالت لي امي ..وبعد انصدمت انها بس حفله عائليه وفي بيتكم 
هنادي: احسن ياشيخه مالي ومال عوار الراس ... حفلة صغيره تأدي الغرض ولاتنسي عشان شوق وصحتها ماحبينا نسوي زواج كبير 
عبير: الله يقومها بالسلامه ..كيف صارت الحين ؟
هنادي: احسن من أول تقدر تتحرك ..بس بعد اسبوع بيبدون معها جلسات الاشعاع مدري ايش شي مالنا فيه 
عبير: وانتي متى بتسوون حفلتك ؟
هنادي:يوم الخميس 
عبير شهقت:اللي بعد يومين ؟
هنادي :ايه ويش فيك منفجعه كذا ..ترى بتزوج ماقلت بهرب والا بأنتحر 
عبير: يالله الله يوفقك ويسعدك 
هنادي تميل فمها:ما أضن ..بس ربك كريم 
عبير : لاتقولين كذا .. ماتدرين وين سعادتك ..ومع مين 
هنادي وقفت: بروح اجيب الطلب وراجعه لك 
عبير: أوك أستناك 

بالرياض 
كانت تسفرغ من الليل ما ارتاحت بنومها بسبب الغثيان والألم المصاحب له ... قامت صلت ركعتين الضحى ودعت ربها ..وقفت بترجع لسريرها لكن انخفظ الضغط عندها ودآخت ..حاولت تستند بأي شي قريب منها ..لكن المسافه كانت وآسعه قربت بسرعه من الجدار واستندت عليه ... دخل عليها وبيده باقة ورد انيقه جدا وعلى وجهه ابتسامه سرعان ما تحولت الى تعبيسه من منظرها رمى اللي بيده وركض لها بأقصى سرعه ضمها لصدره وشالها 
فهد: شوووق ..تسمعيني 
رمشت له بعيونها بتعب ..ساعدها تنسدح بمكانها وبعد شعرها عن وجهها 
فهد: ويش اللي صار لك ؟
ماقدرت ترد عليها .. تلاشت قدرتها على النطق والألم يزيد عليها بين ثانيه وأخرى ..مرر يده على خدها حس بحرارتها ..طلع بسرعه يطلب من النيرس تتصل بالدكتور 
رجع لها وجلس جنبها : شوق حبيبتي قوليلي ويش تحسين فيه 
كانت تقلب عيونها ومتضحه عليها علامات قُرب الأغماء ... مسح وجهها بمنديل مبلل بماء بارد ... دخلوآ مجموعه من الممرضين وطلبوا منه ينتظرهم برى 
بعد ساعتين كامله ..طلعوآ من عندهآ 
فهد: ويش صار لها ؟
الممرض: كل خير ..الحين نامت ياليت تخليها ترتاح 
فهد: طيب ابي اعرف سر التعب اللي جاء فجأه
الممرض:عادي جدا هذي من الأعراض الجانبيه للعمليه وان شاء الله بتتعدى هذي المرحله 
فهد تنهد: الله كريم 
الممرض:ياليت لما نبدأ جلسات الكيماوي معها تبتعد عنها نهائيا لانها مضره حتى لك 
فهد استغرب: كيف مضره لي؟
الممرض: لآزم أشرحلك 
فهد : امر عليك في مكتبك بس ادخل على زوجتي اتطمن عليها 
الممرض: بانتظارك 

بالمدينه 
ابو مها: هنادي خلصتي من اغراضك 
هنادي هزت راسها: جهزت اللي اقدر عليه باقي الفستان يطلع اليوم بالليل 
ابو مها: الله يوفقك يابنتي ويكتبلك الخير .. انتي خلاص بتصيرين زوجته قدام كل الناس وماحد له كلام عليك ..وابيك يابنتي تحافظين على نفسك وبيتك 
هنادي: إن شاء الله يبه 
ابو مها: واهم شي ابيك تسوينه تنسين اللي صار وتسامحين باسل الولد شاريك 
هنادي رفعت راسها وطلت بابوها بأستغراب: انت يبه تقول هذا الكلام 
ابو مها: والله من اللي شفته الولد لو عنده نية شينه كان ماجاء وترجاني ابكر بموعد الحفله وأنتي ادرى بالظروف اللي نمر فيها 
هنادي تنهدت: يبه انا خايفه ..يمكن اول كنت اضن انه بيطلقني بس الحين احس مالي مهرب منه 
ابو مها:ماتدرين وين الخيره ..انتي توكلي على رابك وادعي الله انه يحببك فيه ويسخره لك ومايصير الا اللي يرضيك إن شاء الله 
هنآدي : إن شاء الله 
دخلت سمر: سلام 
الكل: وعليكم السلام 
سمر: كيف حال عروستنا 
هنادي ابتسمت: الحمدلله
سمر تطالع الساعه: ترى مابقى شي عن صلاة العصر بعدين بنروح نجيب الفستان 
هنادي: ماشاء الله كأنك أنتي اللي بتتزوجين 
سمر:ابي افرح ابي اغير مود الحزن اللي فيني 
ابو مها: الله يديم السعاده علينا 
بالمستشفى 
كآنت واقفه عند البوابه تنتظر وصول جلالي .. سمعت صوت وراها 
وليد: مساء الخير 
لفت بسرعه لمصدر الصوت اللي تبغضه: مساء النور 
وليد: ممكن أسئلك ؟
رغد : تفضل 
وليد: أبي اعرف سبب غيابك الأسبوع اللي فات 
رغد: كأنك متأخر بسؤال ..أشوف ماله داعي ارد عليك 
وليد: حآب اعرف ..ممكن تسمينه فضول 
رغد شآفت السياره: وانا أحتفظ بالأجابه لنفسي 

::
::

صفاء:كل هذآ يصير بدون ماتقولي 
فهد: مالقيت فرصه أقولك ..صفاء انا معتمد على الله ثم عليك بهذا الموضوع 
صفاء: كنت مقرره هذا الأسبوع اقدم أستقالتي بس انت قلبت كل موآزيني 
فهد : أخدميني بذآ الشي 
صفاء: بحاول قد مآ أقدر 
فهد : كل الأوراق اللي تحتاجينه برسلها لكِ وأنتِ عليك الباقي 
صفاء: أوكي بكلم المدير وأشوف ايش يقول بخصوص أجازتك اللي وقتها بالمره غلط 
فهد: يالله صفاء مضطر اقفل الحين ..باقرب فرصه راح أكلمك 
صفاء: صور رآكآن وأرسلي الصوره 
فهد يضحك: أن شاء الله بس يكمل التسع شهور 
صفاء :قلبي معاك 
فهد: تسلمين ..توصين شي 
صفاء: أنتبه لزوجتك هذا الوقت محتآجتك .. وان شاء الله اذا جيت الرياض ازوكم 
فهد : الله يحيك 
صفاء: مع السلامه 
فهد: مع السلامه 



^^^
^^
^

رجعة صفاء للرياض ..ماذا ستحمل معها حين عودتها؟..وماهي العلاقه التي تجمعها بفهد ؟
شوق ..وازدياد حالة سوء ..هل سيكون للقدر حُكم اخر؟ 
هنادي ماهو الهدف الذي تسعى لتحقيقه ؟..وكيف سيكون تعايشها مع حياتها الجديد التي فرضت عليها ؟
باسل.هل سيضع لعلاقات هنادي حدود أم مآذا ؟
رغد ..أي مفاجئات تنتظرها ؟..والأهم هل سيعود عبدالله لأحدآثنا ؟

شخصيه كانت معنا في البدايه لها عوده قويه ولكن ..من هي ؟!



سامحوني على القصور ..البارت قصير بس هذا اللي قدرت اكتبه لهذا الاسبوع 

اوعدكم ببارت قادم يكشف لكم كل الغموض هنا 


حبي ومودتي لكم 

شطوئه ~!





البارت الخمسون

يآ أوّل قَلب .. يبكِيني .. وَ 
تبكيني .. مَواثيقَه
أنَا طبَآعِي مَاهي زينه و لكِن 
هَذِي أطبآعي ..‘
تغربني قوافي الموت ....!آ
و أقُول العُمْر تَشريقه
أعيش ب شِبْه غيبوبه 
وَ أعرف أن الزمن وآعِي


دخلت البيت معصبه رمت شنطتها وعبايتها في الصاله ودخلت لغرفتها 
سمر باستغراب: ويش فيها معصبه كذا 
هنادي ميلت فمها : مدري يمكن زعلانه من شي 
سمر: مو يمكن ألا اكيد شفتي وجهها كيف احمر 
هنادي تأكل من الحلى اللي بيدها:يالله اذا جات سألنآها ويش فيها 
سمر بنبرة خبيثه: ويش رايك نقول لأبوي هو يروح يشوف ويش فيها 
هنادي تضحك: يالئيمه 
ابو مها كان توه لابس ومتكشخ لخرجته اوقفه كلام سمر وبنبره فيها حده:ويش بتقولين ياسمر 
سمر لفت زي المقروصه وراها: هآآآآآهـ.. لا ولاشي 
ابو مها :قولي والا بزعل عليك 
هنادي بتختصر الطريق: جات رغد معصبه رمت قرمبعها هنا وخشت غرفتها بدون ماتتكلم وتقول انها تبيك تشوفه انت 
ابو مها عدل شماغه ومشى باتجاه غرفة رغد ...دق الباب وانتظر ردها 
رغد: مين ؟!
ابو مها: افتحي يابنتي 
بسرعه فتحت الباب وابتسمت:هلا يبه 
ابو مها يتفحص ملامحها: يقولون انك متضايقه وزعلانه ..خير يابنتي صاير معك شي مضايقك ؟
رغد ضحكت: مشاكل بالمستشفى كدرتني ...لا تشيل هم يبه مافيني الا كل خير 
ابو مها :الله يوفقك وافرح فيك انت وخواتك 
رغد من قلبها:آآميييين 
بعد أختفى ابوها عن أنظآرهآ وسمعت صوت باب الشقه تقفل طلعت لصاله ...وقفت قدامهم والشر بعيونها 
رغد بتخصر: من فيكم قالت لأبوي اني متضايقه 
سمر خافت منها: محد 
رغد صرخت بوجههم: لا بالله ..يعني الجني قاله انا ويش فيني ..محد كان موجود غيركم يعني بالعربي وحده فيكم 
هنادي بحده: انا قلت له عندك اعتراض 
رغد بتهديد:المره الثانيه لو تشوفيني ميته قدامك ماتفتحين فمك ..فهمتي ؟
هنادي بسخريه:لا والله دكتوره رغد مافهمت عيدي كلامك مره ثانيه 
رغد عصبت: غبببيه ..رجعت غرفتها وسكرت الباب بقووه هزت أركان البيت 

::
::
في بيت يوسف 
رجع من صلاة العصر مستعجل 
يوسف: شهد..شهد ..شهوووده 
شهد : انا بالمطبخ 
دخل المطبخ وشافها جالسه تقرأ بكتاب طبخ ..حط يده على اكتافها وباسها على خدها 
شهد :تقبل الله حبيبي 
يوسف: منا ومنكم ..اقولك حياتي جهزي القهوه 
شهد شهقت: لييييه ؟
يوسف ابتسم :بيجوني ضيوف
شهد كشرت: ليش ماقلت لي من بدري كان على الاقل جهزت شي مع القهوه 
يوسف: والله توي مقفل الجوال من عبدالله بيجي العصر عندي 
شهد :الحين اجهزلك احسن قهوه بالمدينه كلها ..ماعندي اغلى منك ومن ضيوفك
يوسف ضمها بقوه:بموووت وانتي السبب 
شهد ضحكت: بعيد الشر عنك ياقلب شهودتك 
يوسف :ايه ابيك تكشخين مشاري ابرزه بصدر المجلس بعلمه الرجوله من الحين 
شهد: هههههههههههه اوكِ 
جهزت القهوه وبخرت البيت بأجود أنوآع العود ..ودخلت الغرفه تبدل لمشاري وتزينه ..دق جوالها 
شهد:هلآ هنادي 
هنادي:كيفك 
شهد: بخير الحمدلله 
هنادي: كيف مشاري 
شهد طلت فيه وبدأ يبكي:ماعليه ابي شي يسكته 
هنادي تضحك: انا اسكته لك ..بس تروحين معي 
شهد بنبرة استغراب:اروح معك وين ؟
هنادي: محل الفساتين اطلع فستاني واشتري لي اكسسوارات ليوم الخميس واحجز عند الكوافيره 
شهد بحنيه: والله ودي اروح معك بس حظك اليوم جايين ضيوف يوسف 
هنادي بتحطم: ياربي ويش ذا الحظ ..قهررر
شهد شهقت: عندي حل 
هنادي:ألحقيني فيه 
شهد:روحي انتي اعتمدي على نفسك وزبطي امورك ومريني اشوف الفستان وكمالياته 
هنادي:اصلا ناقص اشياء كثيره ماقضيت منها ...باخذ سمر معي تساعدني واذا خلصنا وماتعبت نمر عليك 
شهد:اقولك اتركي الكوافيره علي انا اتصل عليهم الحين احجز لك 
هنادي :تسوين خير ماعندي وقت اصلا 
شهد: يالله الحقي من الحين روحي 
هنادي: اوك يالله باي 

بأحد الغرف 
ماقدرت تنام بالرغم من أنهآ بذلت اليوم كجهود كبير بالتدريب وتعويض مافاتها ...تذكرت الموقف اللي صار بينهم 
د وليد: حآب اعرف ..ممكن تسمينه فضول 
رغد شآفت السياره: وانا أحتفظ بالأجابه لنفسي .."لفت بتمشي للسياره لكن يده كانت اسرع للمسها" 
تقشعرت من لمسته مع العلم أن العبايه وملابسها تفصل بين يدها ويده ..حست بأشمئزآز منه تلاقت عيونها بعيونه وتضاربت مشاعرها من نظرته اللي أسرتهآ لعالم ثاني ..بعد ماحست على نفسها سحبت يدها بقوه منه
وبنبره حاده وجارحه: أنت تعديت حدودك ..أنتبه لتصرفات حتى ماتندم 
د وليد:أنا أسف بس غرضي شريف 
رغد صرخت بوجه:شريف وألا حليم مايخصني ...لآتفكر تقرب مني او تتعدى حدودك معي أنت دكتور وانا طالبه عندك..والامور ماتعدت هذا الشي الا اذا انت ناوي على شي انا مآ أدري عنه 
د وليد:أنتي ليش كذا ...أسلوبك جدا سخيف المفروض انك ناضجه وفاهمه انا ما طلبت منك شي الا اعرف سبب غيابك واظن من حقي لاني دكتورك 
رغد من بين أسنانه: لا مالك حق تسال عن خصوصياتي ..وتأكد أني ما أقارن بسخافتك أنت وألا في دكتور طول بعرض يجري ورى طالبته بكل مكآن 
د وليد تحولت ملامحه للعصبيه نزل نظراته الشمسيه وبنبره ترعب: مين أنتِ حتى أجري ورآكِ؟
طلعوآ مجموعه طلاب من نفس قاعتها وكانت عيونهم على رغد اللي متغطيه ود وليد اللي واقف بجنبها
رغد قبل تمشي: أسئل نفسك ليه تجري وراي "مشت وتركته وآقف بمحله " 
قبل تركب السياره سمعت صوت من ورآهآ 
..:توي عرفتها على حقيقتها بنت ... 
..: تلاعب بذيلها هالبنت ..تعرف تصيد 
..:وأنت الصادق تتميلح عنده .."إن كيدهن عظيم" 
ركبت السياره بسرعه وهي تبكي ومعصبه من د وليد وملاحقته لها اللي خلت الكل يتكلم عليها خاصة بعد ماصارت معه بنفس القروب ..كرهت اليوم اللي كملت فيه دراستها 
أخذت نفس طويل ودموعها تسيل على خدهآ ..غمضت عيونها بألم وحسره 

{ رغد } 
بعد مآ خلصت من عبدالله والهم اللي كآن سآكن فيني وأتأقلمت مع حياتي يجي هذآ وينغص علي من أول وجديد ..لآزم أوقفه عند حده حتى لو توصل أني أترك الدرآسه بس أثبت له اني ماني رخيصه 
سحبت منديل من على الكمودينه ومسحت دموعها 

:::
:::
:::

بالرياض 
قفل مكتبه الخاص فيه ببيته وأتجه للمستشفى حتى يتطمن على شوق وولده ...دخل عليها ولقاها شبه مدركه لما حولها .. .قرب منها ومسك يدها
فهد: شوق ..تسمعيني ؟
شوق: ايوه 
فهد ابتسم: كيفك اليوم 
شوق:الحمدلله بس ابي اشوف راكان
فهد: ما اقدر اجيبه ياقلبي بكره اخر مره تشوفينه فها 
شوق توسعت عيونها وبصوت قريب للبكاء:لييييه ؟ ابي ولدي اخاف افقده 
ضم كفوفه على وجهها وبهمس حار:ان شاء الله بتتعالجين وتربينه وماتنحرمين منه 
شوق نزلت دمعتها: فهد اذا صار لي شي وصيتي لك راكان وخواتي حطهم بعيونك
فهد رد عليها بصوت ممتلئ ألم: ان شاء الله ..على فكره هنادي بيملك عليها باسل يوم الخميس ويروحون بيتهم 
شوق تذكرت هنادي والكلام اللي قالته لها تنهدت براحه: الله يوفقها مع باسل ويبعد عنهم كل حزن وهم 
فهد: الله يسمع منك 
شوق مسكت يده بقوه وهمست:خلك جنبي اليوم 
فهد: أنا جنبك ماراح أخليك 
أندق الباب قام بسرعه وطلع للدكتور اللي يبي ياخذ توقيعه على بعض الاوراق قبل يرجع عند شوق اتصلت عليه صفاء 
فهد: هلا صفاء 
صفاء: كيفك 
فهد: ماشي الحال ..كيفك أنتي؟
صفاء:بخير ...وصلتني اليوم الاوراق 
فهد: ويش رايك فيها ؟
صفاء ضحكت: نفس رأيك ..انتبه لنفسك 
فهد عقد حواجبه بأستغراب:ليش ..صاير شي وانا مدري ؟!
صفاء ضحكت: لا أبدآ بس انا ماني مرتاحه لهذي الشغله 
فهد: هذي اصعب مهمه استلمتها وشكلي مقدر اكملها 
صفاء: اللي بديته لازم تنهيه 
فهد تنهد: هذي المشكله ..عشان كذا استعنت فيك 
صفاء:قريب جايه للرياض قبل زواجي بوقت حتى انهي كل هذي الأشغال وأرتاح 
فهد يضحك: كل هذا عشان بتتزوجين ..مايسوى عليك والله 
صفاء: ابغى اشوف حياتي يكفي عمري اللي راح 
فهد: بأنتظر جيتك وان شاء الله تنحل الأمور 
صفاء بنبرة شك: ما أظن لكن ربنا كريم 
فهد: لا تخليني أقلق يكفي اللي فيني 
صفاء:في اشياء كثيره تستناك يافهد ولازم تكون قوي حتى تتحملها مرض زوجتك وولدك وشغلك والشركه واخوك واهلك ..امور كثيره تضغط عليك وامور جايه الله يستر منها 
فهد شك بكلامها:ويش تقصدين ..وضحي كلامك اكثر 
صفاء بتهرب:ما اقصد شي غير اللي ذكرته ..اسيبك الحين مع زوجتك ..مع السلامه 
فهد جلس على الكرسي فأستراحة الأنتظار:مع السلامه 
كلام صفاء أدخله في متاهات من التفكير العقيم مجهول الطريق ..كل شي غامض بالنسبه له ومقصدها كان يهدف لمقصد يجهله ..تشابكت الأمور بحياته حدث كل شي بلمح البصر وأرآده ألهيه بحتا ...استغفر ربه من الأفكار التي تراوده وتسكن دوآخله 






خلصوآ من السوق بدري وأنتهوآ من أغلب التحضيرآت بمسآعدة روآن اللي شاركتهم بالروحه 
هنادي: بليزر وآن روحي معي بيت شهد بتنبسط لجيتك 
روان ابتسمت: ما أقدر والله تعبت من المشي وشكلي مرآ بايخ خليها بكره أجي عندك وأبات لو تبي 
سمر: البيت بيتك تجين بأي وقت 
روآن: أوكِ حكون جنبك بأحلى أيامك هنودتي " باستهآ على خدودهآ" أشوفك بالجآمعه بيننآ فون حبي 
هنادي تغمز لهآ: أكيد بآآي 
كل وحده دخلت سيارتهآ وأتجهت للمكآن اللي تبي
سمر بحيره:ألحين سحر ليش ماتحب روان البنت عسل وطيوبه وزي السكر ماهو زي ماتكلمت عليها 
هنادي: سحر ماتعرف تميز بين الطيب والخبيث خليها بنفسهآ وحياتها حتى زوجها ماعمرها جابت له سيره كل وقتها عيونها بالكتب ولاتكلف نفسها تجي تسولف معنا 
سمر بنبرة حنيه:حرام ترى دراستها هي ورغد مره صعبه 
هنادي :الله يكون معهم ويوفقهم " دق جوالهآ وابتسمت" هذي رغد عمرها طويل 
رغد: وينكم ؟
هنادي :قولي سلام ..مساء الخير ..على طول وينكم ؟
رغد ضحكت: سوري ..يالله قولي وينكم؟
هنادي بعد آآآهـ مُتعبه وطويله: رايحين بيت شهد بتشوف أغراضي اللي شريتها 
رغد شهقت: يالنذلات ولا تقولون تتصلون علي عشان الحقكم ..قولي لجلالي أول مايوصلكم يجيني طفشانه وبجي عندكم 
هنادي :اوكِ اجل بقول لشهد عشانا عندها 
رغد: لا فشله يمكن نكلف عليها هي وزوجها 
هنادي : والله غير اتعشى عندهم حيوني والا طردوني 
رغد : بالله انتي شكلك شكل وحده زواجها الخميس ..يالله استنى جلالي 
هنادي: الحين اقوله باي "بعد ماقفلت الجوال" جلالي روح بعدين جيب رغد عندنا 
جلالي: زين هنادي بس متىيرجع يأخذكم 
سمر: احنا نتصل عليك اذا خلصنا 
جلالي بتهديد: انا ساعه 11 ونص في نوم لازم يتصل قبل زين بنات 
هنادي ماتت ضحك:خلاص على 11 بالضبط تعال 
جلالي: اوكِ
سمر:حركات جلالوه صاير يتشرط علينا ... والله صرت تتامر بعد 
جلالي: هذا بنت لازم سوي عين حمراء
هنادي وسمر انفجروا ضحك:هههههههههههههههههههه
سمر: اما عين حمراء ..خلاص اللي تبيه يصير 
وصلوآ بيت أهل يوسف وبمسآعدة جلالي نزلوآ عشرآت الأكياس 
هنادي بحذر: تكفين سمر الا الفستان هذا اللي بنزف فيه لا يطيح على الأرض 
سمر بهمس: قصري صوتك شوفي هذا اللي واقف يسمعنا 
هنادي تتلفت: وينه " لفت وراها وطاحت عينها عليه..بسرعه لمت بعض الاكياس ودخلت بسرعه لبيت شهد ولحقتها سمر وجلالي بالبقيه 

دآخل الشقه
شهد بصدمه : كل هذا جبتيه اليوم؟
هنادي ترمي نفسها بتعب:ايييه ..تكفين جيبي شي نشربه وربي تعبت واحتريت وقرفانه على الأخير 
سمر تنزل عبايتها:اقول هنادي اللي شفناه برى اخو يوسف كأنه يشبه له 
هنادي توترت اعصابها وبدت تحس بالحقد عليه لما تذكرت كل اللي صار: ويش يدريني اكيد اخوه هذي العماره محد ساكنها غيرهم 
سمر كشرت:طيب لاتنفخين 
هنادي اقترنت حواجبها ببعض: ما نفخت واهجدي ترى بديت اعصب 
سمر: خلينا نذكرك بالخير 
هنادي بصوت حاد: سمر مالي خلقك اسكتي 
دخلت شهد وبيدها صينية عصير ليمون:يؤؤو ماتتركون حركاتكم 
سمر: سالتها عن واحد برى عصبت علي 
شهد: يووه قصروا حسكم يوسف عنده ضيوف مانبي يوصل لهم صوتنا 
هنادي: على فكره رغد جايه بالطريق 
شهد فرحت: من جدك ..بتجي؟!
هنادي وسمر بصوت واحد: ايووه 
شهد: اخيرا خليها تغير جو عن البيت والدارسه تأخذ فتره راحه 
هنادي تفتح بعض الاكياس:على بال توصل خلينا نتفرج واعطيني رايك بكل صراحه 
شهد قربت منها وبشغف: اكيد ... يالله وريني 

بمكآن أخر بالمدينه 
علياء بشك: ابي افهم ليه طلبتي انتي عمرك ماطلبتي هذا الشي 
روان بتأفف: قلت لك لغايه خاصه مابي احد يعرفها ..انتي عليك توصلك فلوسك بالهلله 
علياء تحط عينها بعين روان:لاتتهربين اعترفي ويش ناويه عليه 
روان عصبت: عليا وبعدين معاك خلاص قولت لك شي خاص 
علياء: غريبه هنادي ماجات معاك بالعاده ماتتفارقون 
روآن تبعد الشيشه عنها: البنت زواجها بعد يومين ماهي فاضيه للمقاهي والطلعات 
علياء ابتسمت بخبث:الحين عرفت سر تغيير مزاجك 
روان تغمض عيونها وترجع على ورى: وأيش السر بنظرك ؟
علياء: أن الحلوه بتتزوج ..والغيره بتموتك 
روان ميلت فمها وابتسمت:المصيبه فاهمتني 
علياء تسحب لي الشيشه لفمها: باين عليك مهما حاولتي تخبين..انتي بعدتي عنا بعد ماعرفتي هنادي واستغربت انك عقلتي شوي عن حركاتك وطلعاتك 
روان تبسمت:ماشاء الله لذي الدرجه تغيرت 
علياء: متى اخر مره رحتي معنا بارتي ؟..او طلعنا مع باقي الشله 
روان بتبرير:كلنا بجامعه وحده بس الكل مشغول بحياته ونفسه محد فاضي لأحد
علياء:وأنتي؟! بأيش منشغله
روان: اساعد هنادي بتحضيراتها واجهز نفسي مرة وحده لزواج بنت عمي ..تعرفين لازم اسافر لجده عشان زواجها 
علياء:الله يرزقك 
روان غمضت عيونها: تتوقعين أحنآ بتتزوج ونتأقلم مع هذيك الحياه؟
علياء:عن نفسي لو أحد خطبني ابوي بيغصبني بس من حسن الحظ نصيبي وآقف وعاجبتني حياتي كذا ..أنآ مآ ينفع أتزوج نهآئيا يآ أخرب زوجي يازوجي يعقلني مافي حل ثالث 
روان ضحكت: هههههههههه حلو اعترافك 
علياء:انا انتي فيك أمل تتزوجين وتتركين حركات النص كم 
روان: يمكن ليش لا 
علياء تضحك: والله التغيير صار من الداخل مو بس من الخارج 
روان تضحك: بس ما أسيب طبعي 
علياء: تعلميني فيك تستغلين كل لحظة وكأنك تسحرين اللي معك 

:::
:::
:::

نزلت من السياره وبيدهآ كيس هدآيآ صغير فيه ألعاب لمشآري ..ابتسمت بنفسهآ لأنهآ مشتاقه له ولخفة روحه ..دخلت مدخل العماره وطلعت الدرجات الأولى حتى توصل لشقة يوسف قربت من الباب وقبل تمد يدهآ للجرس أنفتح وشهقت بخوف من فتحت الباب القويه ..تجمد كل شي فيهآ من شوفته اللي مآكآنت متوقعتهآ آبدآ ...برود قآتل سكن بآلطرفين وحرآرة أنفاس بدأت تتعالي تعلقت عيونهآ فيه وهو أيضآ كآن لآ يقل صدمه في هذآ الموقف الذي بدأ ينبش المآضي برمته 
يوسف توترت اعصابه بسبب الموقف البارد: حياك رغد تفضلي 
رغد تطالع بعبدالله: كيف ادخل وانتم وآقفين بطريقي 
يوسف يدف عبدالله عن الباب: آسفين مآ انتبهنا ..حياك ادخلي 
رغد تنتظر عبدالله يبعد لكنه وآقف بمكآنه ماتحرك رغد محاولات يوسف معه: ممكن اتعدى والا لا 
عبدالله مانزل عينه عنها: بكيفك ؟
رغد بدت تعصب: ماتشوف انك وآقف بطريقي ..لو سمحت بّعد 
عبدالله يأشر على مكان ضيق:كل هذا ماهو عاجبك 
رغد بحده: مآتفهم انت ..قلت لك وخر عني 
عبدالله عصب: لاتنافخين علي ..اعرفي حدودك زين 
يوسف : عبدالله خلنا نطلع تأخرنا على المشوار 
رغد لفت على يوسف ومدت له الكيس: وصل هذا لشهد ..مع السلامه 
قبل تلف وقفها صوته: رغد .. أنآ اسف اذا تضايقتي من شي 
رغد تقدمت خطوتين للباب وقبل تدخل قالت: أذا تضايقت من شي اعرف انك انت السبب فيه 
دخلت وسكرت الباب بقوه واستندت عليه واحساسها بالكتمان بدأ ينفذ يومها كان مليء بالمشاحنات والضغط النفسي حاولت تتمالك نفسها وتحارب دموعها عن النزول ..اخذت نفس طويل ودخلت للصاله 
يوسف مشى وبصوت معصب: عاجبك اللي سويته ؟..احيان احس اني ما اعرفك 
عبدالله:والله مو بيدي من شفتها مدري ويش صار لي 
يوسف بتهديد:خلاص انساها البنت ماهي من نصيبك انت عايش حياتك ومبسوط مع زوجتك لا تكون أناني وتخرب عليها حياتهآ 
عبدالله :والله ماني قادر انساها من يوم بعدت عني ماشفت يوم حلو بدنيتي 
يوسف :أنت اللي ضيعتهآ من يدك كله من عنادك وطيشك خليتهآ تتوهم أنك ميت بعدين تزوجت غيرهآ ويش تنتظر منهآ بعد ترضى عليك وتقول أبيك 
عبدالله فتح باب السياره وقبل يدخل: رغد تحبني وتموت فيني زي مآ أنآ أحبهآ لكنهآ تكآبر ومصيري أثبت لك هالشيء 
يوسف: انت تتوهم هالشي لاتفكر انهآ بتكون لك بعد كل اللي صار ..انت ماعرفتهآ زين شوف اللي صار بينكم وجفافهآ معاك 
عبدالله:أعرف اجيبهآ بطريقتي رغد لي أنآ وبس 
يوسف دخل وسكر الباب بقوه:أنــآنـــي والله أنك أنآني 

عند البنات 
كانت تتفرج معهم على تحضيرات هنآدي البسيطه جسد بلا روح حيث قلبهآ وعقلهآ بمكآن ثاني 
هنادي : حلو سرحآن ؟
سمر تطالع برغد وتضحك:والله مآهي داريه عنك 
شهد حست برغد وحزنهآ ..لمست كفهآ بهدوء: رغد وين وصلتي ؟
رغد أرتعشت من لمستهآ:هآآه..معكم 
هنادي: باين انك معنآ 
رغد: أقول هنادي بلاش نزفك زين ..تعرفين ظروفنا ماتساعد
هنادي :بالله كيف بأنزف في بيتنآ؟..كله كم غرفه بأخذ قشي وأروح مع زوجي على طول 
سمر بحالميه:متى يجي زوجي ويأخذني على حصان أبيض 
شهد :أجلي أحلآمك لوقت ثاني 
رغد: ماقالت مها متى يجون؟
هنادي: ارسلت لي مسج ..تقول بكره بالليل بالكثير يكونوآ بالمدينه تعرفين قريتهم قريبه كلها ساعتين وهم واصلين 
رغد تنهدت: يوصلون بالسلامه 
سمر تطالع الساعه: يؤؤ جلالي يقول قبل 11 تتصلون علي الحين 11 وربع 
رغد: انا بكره ماراح آدآوم بجلس عند شهد 
شهد شهقت:شنو ..ماراح تدآومين؟! كثرت غياباتك يارغد مايصير اللي تسوينه 
رغد:شكلي بترك الدراسه أو أحول ماني قادره استحمل اكثر 
هنادي بصدمه:ويش قاعده تقولين أنتي ...الحين يوم مابقى لك ألا سنه أو سنتين قمتي تقولين كذآ ..بجد أنك خبله 
رغد نزلت دموعه وصارت تشهق:خلاص بموت من الضغط تعبت مالي نفس ادآوم أو اذاكر ماعدت استحمل 
شهد ضمتها لحضنهآ:خلآص ياحبي مايصير الا اللي تبين بس أنتي ارتاحي وطلعي اللي بقلبك حتى ماتتضايقين 
رغد تتمسك بشهد اكثر: تعبانه ياشهد ودي أموت وأرتاح
سمر:بسم الله عليك من الموت ..انتي محتاجه ترتاحين اللي فيك أرهاق وتعب 
هنادي: بتصل على جلالي يجينآ ..وانتي اذا بتجلسين خليه يجيبك الفجر قبل يوديهم الدوآم 
شهد تمسح على شعرها بحنيه: لالا بتنآم عندي الليله وبكره من العصر نكون عندكم 
سمر: على خير ان شاء الله







في الرياض 
كآن جآلس بمكتبه يرآجع بعض الأوراق الخاصه بممتلكآته ومنغمس بأشغاله المتأخره بسبب ظروفه القاهر يحاول قدر الأمكآن أن يعود بأقبال على عمله ... أنتهى من كل أشغاله بعد فتره طويله من الأنحنآء عليهآ ..تذكر شوق اللي مآغآبت عن باله دقيقه ..أخذ جواله من على المكتب وأتصل يتطمن عليهآ 
فهد: المريضه شوق القايد 
النيرس: الحين بخير أعطينآهآ مسكن ونآمت 
فهد:أذا أستجد شي رقمي عندكم كلموني على طول 
النيرس: أن شاء الله ..بس هي قبل الصباح ماراح تصحى من تأثير المسكن 
فهد تنهد:طيب ..مع السلامه
قفل الخط وهو يحس بأرهآق وتعب يسري بجسده الذي لم يتذوق طعم الرآحه ..طلع لغرفته وبدل ملابسه ولبس بجآمه خفيفه رمى نفسه على السرير بكل قوته مدد يديه على عرض السرير وغمض عيونه حتى يهدى ألتهآبها ...سحب أكبر كميه من الأوكسجينات المحيطه به حتى يتجدد معهآ أحساسه ويبتعد تعبه وأرهاقه ويستكين تفكيره المتوآصله بكل ماحوله من أمور متصله به أتصال كلي ...صرخ بصوت عالي علا وعسى أن يفرغ ولو جزء بسيط ممآ فيه 
يـــــــــــــــــآآآآآآآآآررررررب 
ركز نظره على السقف الخشبي الفخم لفتره ليست بالبسيطه ..ألى أن أبحر بعالم أخرى ينتشله من مرآرة وصعوبة وآقعه الأليم 

عند شهد ورغد 
بعد مآ رجعوآ سمر وهنادي للبيت 
شهد بحقد: بجد أنه حقير 
رغد تبكي:كرهت حياتي منهم مدري ويش الذنب اللي سويته حتى تكون هذي عواقبه 
شهد تهديها: استغفر الله لاتتسخطين 
رغد:قوليلي ويش أسوي انا خلاص بترك الدراسه وارتاح 
شهد بعصبيه: مجنونه أنتي هذا الشي شيليه من راسك 
رغد تمسح دموعها:مافي حل ثاني ..الكل صار يتكلم والله ياشهد أني ابتعد عنه ودايم اتهاوش معه عشان كذا حاقد علي 
شهد: ياربي هذا من وين طلع لك ماحنا ناقصينه 
رغد نزلت راسها: انا كل تفكيري بشوق ومرضها شايله همهآ أكيد تعبانه لان الأدويه اللي يعطونها قويه مره وراح تزيد تعبها وهذا الأخ كل يوم يزيد علي 
شهد: طنشيه 
رغد:تعبت وأنا أطنشه هذا لزقه وربي لزقه مدري متى بيمل قرب الترم ينتهي وهو وراي 
شهد تضحك: احسك حاقده عليه 
رغد بنبرة حاقده جدا: لو بيدي كان قتلته 
شهد: شوفي يارغد الرجال اهتمامه فيك غريب على كثر هواشك له مايمل اكيد براسه موآل 
رغد تتخصر: زي ويش ؟
شهد تهز كتوفها: الله أعلم 
رغد تهز راسها بعصبيه وتصرخ: أوووف اووف كرهت عمري 
شهد:يابنت الناس روقي بعدين تراك مزودتها حبتين ماتسوى انك تعصبين 
رغد بكره: هذا اليوم تعيس بكل شي ..ماكان ناقص الا عبدالله 
شهد تضحك: ويش السر اللي مخليهم كلهم متيمين بحبك 
رغد فتحت عيونها على الاخير وبحده :ويـــش قلتي؟!
شهد بقوة عين:أنا صادقه باين يحبونك 
رغد: حبهم قرد أحوول قولي آمين 
شهد انفجرت ضحك:يمممه قرد مره وحده "صارت تضحك بصوت عالي"
رغد تقلب عيونها: اكرهم هذول الاثنين أتعسوا حياتي كل ما فرحت نكدوا علي 
شهد:قولي لا أله ألا الله وانسي كل اللي صار ترى محد بيتعب ألا أنتي ..فكري بالحفله وايش بتلبسين حتى تضيعيين تفكيرك فيهم 
رغد تذكرت: يووه ماشريت فستآن 
شهد: ولآ أنا بلبس حق شبكة سحر 
رغد :وأنا مثلك مالي خلق اسوي شي اصلا الحفله مالها داعي كآن أخذها محد له نفس لشي 
شهد ضربتها بخفه: خلينا نغير جو الحزن ..ياربي منك تحبين الحزن 

صباح اليوم التالي 
صحت على صوت جوالها المزعج ...قطع أحلى أحلامهآ لفت على الجهه الثانيه متجاهله رنينه المزعج وكملت نومتها بسلام ..رجع يدق مره ثانيه بكل تثاقل ردت 
هنادي بصوت كله نوم: نعمم 
روان تضحك:صباح الخير 
هنادي: الله لا يصبح عليك 
روان:قومي يالله غسلي وألبسي بمرك 
هنادي تغمض عيونها بقوه وبصوت ناعس: أبي انام ماني فاضيه لك بعدين تعالي 
روان صرخت بأذنها:قووووومي يالله بنمرك احنا والبنات 
هنادي فتحت عيونها بتكاسل:أووف ابوي مايسمح لي 
روان بسخريه: من متى ياعروس ...قومي بسك اعتذار لاحقه على النوم 
هنادي بعصبيه جلست: وين بتروحون؟
روان: مايخصك انتي قومي الحين والبسي عشر دقايق ونوصل سيوو 
رمت جوالها واخذت منشفتها ودخلت الحمام تغسل وجهها عشان تصحصح ..رجعت صلت صلاة الفجر ولبست بنطلون جينز سكيني وتيشرت تركوآز سحبت شنطتها وجوالها وعبايتها ولبست دخلت المطبخ فتحت الثلاجه أخذت لها كوب عصير ونزلت 
أول مادخلت السياره انرعبت من صرختهم: صباااااااااح الخير 
هنادي بدون نفس: صباح النور 
أية: لآآآآ..عروستنا زعلانه 
هنادي: ايه زعلانه ..شايفين اني عروس تنكدون علي نومي ليه 
جاتها ضربه بكل دفاشه من علياء:مالت عليك هذا جزآتنا اللي بنروح نفطر كلنا مع بعض قلنا نمرك 
منال:كله من روان قلنا لها مانبيك تروحين 
هنادي لفت عليها وتخصرت: خيييير ليه ماتمروني ؟
روان نزلت طرحتها:شفتي قلبي مايرضى ينبسط بدونك 
هنادي: فديتك انتي مو مثلهم دفشين 
علياء بتمد يدها وتضربها مسكت يدها بحركه سريعه: انتي يالدفشه احد قالك يدك ثقيله 
علياء:ههههههههه أجل اسكتي لا يجيك اللي اقوى منه 
أيه: ماقلتي هنو كيف تحضيراتك لبكره
هنادي ببرود: عاديه حفله مختصره وانتهينا 
منال:الله يوفقكم 
روآن :راح نفقدك 
هنادي تضحك:لآتخافين كل يوم مسنتره عندك
علياء فتحت شنطتها وطلعت بكت الدخان: لاتخلين الرجال يتحكم فيك يقولون الولد على ماربيتيه والرجال على ماعودتيه 
منال تضحك بهستريا:شوفوا مين ينصح ..عليان خليك ساكت الله يرحم لي والدينك 
روان تسحب سيجاره من علياء:وين نروح نفطر
هنادي صرخت: هيه جايبني وانتم مآ أتفقتوآ ..رجعوني اكمل نومي 
أية: اول مره اشوف أنسانه تموت على النوم مثلك تراكِ بتودعين العزوبيه بكره
منال همست لأيه ..وانطلقت ضحكآتهم بالسياره 
علياء تنفذ الدخان من فمها:ضحكونا معكم يالعربجيات 
هنادي بتطالعهم بنص عين:انا فاهمتهم بس هين بترجع لكم 
روان تضم هنادي لحضنها: ماعليك منهم حبيبتي 
منال تغمض عيونها بكفوفها:تكفون لا تقلبونها فلم هندي نبي نفطر بدون مقبلات 
أيه تدقها: خليهم يعيشون الجو 
علياء قرصت أيه:انطمي 
هنادي حطت راسها على صدر روان خمست بوجههم: مالت عليكم ...بكمل نومتي لا وصلنا المطعم قولولي 
منال تطالع بعلياء وأيه:عجبهآ المكآن الآخت 
روان بأنزعآج: منال اسكتي ادوشتي راسي "طلت على هنادي" احبك ياهنودتي 
هنادي تغمز لها: مي تو بيبي 
وصلوآ للمطعم وكآن شكلهم ملفت للأنتباه خآصه ان علياء وروآن كآشفين وجههم 

بعد صلاة العصر 
اجتمعوآ الكل ببيت ابو مهآ
{ مها وبنتها – شهد ومشاري – ريم- رغد – سحر-سمر-روآن-هنادي }
مها: واخباركم جميعآ 
الكل:الحمدلله 
شهد:انتي كيفك ؟
مها تلف : زي مآتشوفين بألف خير 
هنادي بكسل: يالله رتبوآ شنطتي أنا عروس مايصير أشتغل 
روآن تضحك: متأكده أنك عروس 
هنادي تهز كتوفهآ: يقولون وأنا لآ أعلم 
ريم وقفت: سحر خلينا نكسب فيها خير ونرتب شنطتهآ والله لو نعتمد عليها ماتسوي شي 
هنادي تأشر لهم بيدها:اصلا اغراضي قليله ماراح تتعبكم ساعه بالكثير وانتم مخلصين منها 
روان بنذاله: خلوها هي تسوي حاجاتها بنفسها 
هنادي تطالعها بحقد: رونا اسكتي انتي هم يبون يكسبون خير 
سحر تضحك: بنروح نرتب لك مع انك ماتستاهلين
مها : ويش دعوه تستاهل هنوده كل خير ...من قدهآ بتأخذ أطخم 
روان تهمس:ايش قصدهآ ؟
هنادي تضحك: يعني بأخذ وآحد مُزه 
روان صارت تضحك على نفسها: آهآ يعني زوجك حلوو يمكن احط عيني عليه 
هنادي تتخصر: بس اشوفك توطوطين جنبه بحشلك رجلك 
روان كشرت: يؤؤ انا يكفيني أنتي مالي وماله يموت احسن 
هنادي تطالعها بنص عين وميلت فمها بابتسامه:ايه يموت ولا تقربين منه 
روان تقرصهآ:حقيره المفروض تفرحين اني بشاركك فيه 
رغد: لا تقربين منهآ ياروآن هذي شرسه 
روآن ابتسمت: توي اكتشفتها على حقيقتها 
مها :اقول رغد ليش مآدآومتي اليوم 
رغد: مالي خلق ابي اتجهز نفسيا لبكره 
روآن: كأنك مره قلتي أنو وليد ولد عمي يدرسك 
رغد تعلقت عيونها فيها: ايه قلت 
روان تضحك: ياحياتي عليه وليد حبوب ودمه زي العسل 
رغد تميل فمهآ( ألا ثقيل طينه ويجلط الواحد ...مالت عليه):بالعكس شديد مره ومتوحش عن نفسي أكرهه ولا أحبه بس حظي الأقشر رمآني عنده 
روان عبست:يمكن عشان طبيعة شغله وألا شخصيته طيب وحنون مره مافي احد بالعايله يكرهه الكل يحبونه 
رغد عبست ومدت فمهآ:يمكن 
روان: مع الأيام بتعرفينه كويس وتعرفي طيبة قلبه 
رغد:كرهت الدراسه بسببه يعني لو ينقل من المستشفى برتاح نفسيا 
شهد تدقها بخفه ابتسمت لروان: تعرفين الطلاب يكرهون دكاترتهم عشان يشدون عليهم بالدراسه 
روان: اكيد ...الله يكون بعونك حبيبتي ويوفقك 
رغد :سوري انفعلت شوي بس بجد حاقده على ولد عمك 
روان تضحك وتغمز لها: حوصله كلامك 
رغد بلا مبالاه:ايه وصليه توفرين علي التعب 
شهد ترقع لها: تمزح معك هالايام صايره عصبيه 
هنادي موع اجبها كلام رغد: ايييه محد كلم فهد يسأله عن شوق واخبارها 
مها: كلمته واحنا بالطريق..يقول نايمه ماصحت للحين 
رغد بتألم: ياحياتي عليهآ ...يعطونهآ مسكنآت قويه عشان العمليه 
مها: اكثر شي يحس علي ولدهآ رآكآن والله بالحضانه محد يهتم فيه ولا يلتفتون فيه لو يبكي او يجوع 
شهد بأنفعال: حسبي الله عليهم ..المفروض فهد يطلعه على مسؤوليته 
رغد: مجنونه انتي لازم يحطونه بزجاجه دآفئه على حسب درجة حراره رحم الأم عشان يكتمل نومه ..خاصه انه انولد ببدآية السابع ما أكتملت حواسه 
روآن بصدمه: يالله كل هذا عشان جآء بالسابع ..يالطيف 
شهد تطالع بميشو وتبوسه بقوه:شوفي المزيون هذآ مآكمل التاسع ببطني وطالع يخقق ربي يخليه لي 
رغد عصبت: يالله عليك ياشهد مليت وانا أفهم فيك 
مها بترفع ضغطهآ قالت بسخريه: غبيه ويش ترجين منها 
شهد شهقت: شنوو؟..مالغبي غيرك 
هنادي: اووف خلاص اتركوا المناقرات عنكم 
سمر دخلت: احلى قهوه لاحلى صبايا 
روان: من يد ما نعدمها 
سمر حمرت خدودها :تسلمين ..حياك تفضلي " مدت لها فنجان قهوه" 
روان: يعطيك العافيه 
هنادي:اقول روان خلاص اليوم تنامين عندنا
روان استحت: مابي اضايقكم 
مها: افا عليك ..البيت بيتك 
هنادي بأصرار: بتنامين عندنا يعني بتنامين عشان بكره تساعديني 
روان: أوك بس اتصل على بابا اقوله 
هنادي:اوك 
بالرياض
وصلت العصر للرياض اتصلت عليه
صفاء: لازم اشوفك باقرب وقت الموضوع ما يتأجل 
فهد: اوك ..حددي مكان نتقابل فيه 
صفاء: فندق الـ... 
فهد: ربع ساعه واكون عندك 
صفاء: انتظرك لا تتأخر لان حتى المدير بيجي 
فهد: زين خلاص ..يالله شوي واجي ..ترك كل اللي بيده وطلع من مكتبه الخاص بالشركه 
فهد: سلطان عندي مشوار ضروري أي موعد كنسله 
سلطان: حاضر ...بس توقيعك للـ..
فهد يقاطعه: ماني فاضي لأي شي أجل كل شي لبعدين..مع السلامه 
سلطان :مع السلامه 
نزل بأقصى سرعته انتبه لبعض الموظفين اللي تفرقوا اول ماشافوه عدآ الموضوع لأستعجاله ركب سيارته ومشى بسرعه جنونيه كادت تودي بحياته ...وصل للفندق بوقت قياسي .. طلع للمطعم الخاص بالفندق في الدور الخامس 
فهد: وينك ؟
صفاء لفت بعيونها تدوره: شوفتك خلاص 
فهد: وينك ما اشوفك 
رفعت يدها تاشر له لمحها على طول وقرب من الطاوله المتواجد عليها صفاء ومشعل 
فهد يسلم على مشعل: كيف حالك استاذ مشعل ؟
مشعل: بخير ..انت كيفك مبروك الولد ولو انها متاخره 
فهد:الله يابرك فيك ...صافح صفاء وابتسم..الحمدلله على سلامتك 
صفاء: الله يسلمك .خلونا ندخل بالشغل على طول لان رحلتي بعد ساعتين 
مشعل: يالله ..هاتي جديدك 
صفاء طلعت اوراق من شنطتها اللي من افخم الماركات العالميه:تفضل هذي معلومات عن الشخص المسئول عن العمليه بالرياض قدرت اتوصل لها بطريقتي 
مشعل يتأمل الأسم: هذا الأسم تكرر علي كثير لكن دائما يكون بعيد عن الأنظار 
فهد بفضول:ممكن اقرأ الورقه 
مشعل يمدها له:تفضل ...عليك الباقي 
صفاء:انا تكفلت بالمعلومات يافهد وتاخرت بأستقالتي عشانك بس الحين الدور كله عليك لاني قررت اقدمها اليوم لأستاذ مشعل
فهد مصدوم من الأسم اللي مكتوب على الأوراق:صفاء انتي متأكده من الاسم؟
صفاء: ز يماني متاكده من شوفتك قدامي 
فهد حط يده على راسه :آآآآآآآآآخ بس من وين تتحذف علي هالمصايب 
مشعل حط يده على كتف فهد:اذا ماتقدر على هذي المهمه ..نكلف احد غيرك فيها 
فهد:لا ان شاء الله اكون قدها (والله وطحت بيدي يا أحمد نهايتك بتكون على يدي بأذن الله)

بمكآن ثاني بالرياض 
فتحت عيونها ببطئ كانت رؤيتها مشوشه وغير واضحه بتاتا ..لمحت احد بجانبها همست بصوت هآلكه التعب :فــهـــد 
بدأ هذا الظل بالأبتعاد عنها دب الخوف فيها حاولت تجلس لكن الألم كان اقوى من ان تتحمله نادت بصوت مسموع: فهد ارجع لاتتركني "اصبحت رؤيتها تتضح شيء فشيء مدت يدها لهذا الطيف البعيد عنها"فهد ..فهد أرجع "تهدج صوتها بالبكاء وزآدت نبرة صوتها حده"أبــيــك ..محتآجتك صرخت بصوت عالي: فــــــهـــــــد .. صارت تبكي وتصرخ بصوت عالي وشبة هستري 
دخلوا عليها ممرضتين يحاولون يهدونها 
شوق تبعدهم عنها بشراسه: بعدوا عني ..توه كان هنا ..انا شفته 
الممرضه: ماكان في احد 
شوق تصرخ: انا شفته بعيوني ..ليه يتركني 
الممرضه:مافي احد ..اكيد يتهيأ لك 
شوق تبكي:لا انا شفته والله شفته ..ليش تركني ومارد عليه 
الممرضه بهمس:خلينا نتصل على زوجها 
شوق تصرخ عليهم: بعدوآ عني ... بعدوآآآآ 
الممرضه تحاول تمسكها وتهديها:انتي اهدي الحين نتصل على زوجك 
شوق عصبت واحتد صوتها: برآآآآآ ...برآآآآ خلوني لحالي مابي اشوف احد 
طلعوا بسرعه وكلموآ فهد 
فهد وقف: طيب طيب ..الحين جاي 
صفاء بخوف: ايش صاير 
فهد:زوجتي تعبانه ...مضطر اروح اذا باقي كلام ماقلتيه قوليه لأستاذ مشعل 
مشعل وقف: اعتمد علي ..وانت روح لزوجتك هي بحاجتك اكثر منا 
فهد اعطآه الأوراق: اشوفكم على خير ..ماقصرتي صفاء تعبتك معي 
صفاء ابتسمت: تعبك راحه يافهد 
فهد: مع السلامه ..نزل وكل تفكيره بشوق اول ماوصل المستشفى طلع لقسم العنايه المركزه 
فهد: خير ويش اللي صار 
الممرضه: ما ادري الدكتور دخل على زوجتك صارت تبكي وتصرخ تقول تركني ..شفته وكلام ماهو مفهوم 
فهد ارتعشت كل خلاياه من احساسه بالخوف:طيب ويش السبب 
الممرضه: فجاه صارت تصرخ وتبكي ...الحين يطلع الدكتور واستفسر منه 
فهد وقف على جنب ينتظر خروج الدكتور بفارغ الصبر لكن طال انتظاره وخوفه يزداد بمرور الوقت عليه 
بعد فتره طلع الدكتور مشى له بسرعه ولهفه:طمني يادكتور 
الدكتور: حالته ما تطمن بدت تتوهم اشياء وتتخيلها 
فهد: يعني ايش ؟!..بيكون له ضرر عليها
الدكتور:هي فاقده اهلها تحس بالفراغ واغلب وقتها تقضيه بالنوم بعد المسكنات وهذا له تأثيره السلبي ...اتمنى تون جنبها وماتتركها اقل شي تتحسن نفسيتها لان علاجها يعتمد على النفسيه اولا واخيرا 
فهد تنهد بتعب: إن شاء الله ..الحين اقدر اشوفها 
الدكتور: تفضل وحاول تهديها 
فهد: اوك ..فتح الباب بشويش ولمحها مستلقيه كالجثه بدون أي حراك كانت هاديه جدا عكس ماكانت عليه قبل لحظات اقتربت خطواته منها اكثر 
فهد بهمس:شووووق 
دارت عيونها على مصدر الصوت:ويش تبي جاي ؟
فهد وقف قبالها: جاي اتطمن عليك حبيبتي 
شوق نزلت دموعها: ليش تركتني كنت اناديك وأبيك 
فهدعرف انها كانت تتوهم مسك يدها بحنيه:حبيبتي انا توي جيت اكيد كنتي تحلمين 
شوق عصبت:ماكنت احلم انا شفتك هنا ..والله العظيم شفتك 
ابتسم لها بتألم:مصدقك ياحياتي 
شوق تمسكت فيه اكثر: لاتخليني لحالي 
فهد: ان شاء الله ما أخليك 
شوق نزلت دموعها بغزاره:خلهم يطلعوني تعبت من جلستي عندهم 
فهد: حبيبتي لازم تظلين وقت هنا مايصير تطلعين وانتي ما اخذي كل العلاج 
شوق:مابي العملي هوسويتها خلاص صرت زينه 
فهد: والكيماوي ؟..لازم تاخذينه 
ارتجفت من كلمته: مآآبي ..ماابي منهم شي ابي ارجع بيتي 
فهد يمسح على شعرها:مايصير ياشوق ..كل اللي انتي فيه بسبب عنادك هالمره مستحيل اطاوعك انتي لازم تاخذين الكيماوي عشان تتشافين 
شوق دفته وكلها فتور وتعب: مابي ..رجعني للبيت مابي اجلس هنا 
فهد يحاول معها: شوق الله يرضي عليك افهميني خلي العناد 
شوق تصرخ عليه:مآآآبي ...اصلا انت معهم حتى ولدي حرمتني من شوفته 
فهد تنهد:شوق افميني اللي نسويه كله عشانك 
شوق تحط يديه على انها:كذاااب مابي اسمع منك شي ..أطلع برآآ برآآآ 
فهد يحاول معها:كيف طلع وانتي بهذي الحاله ..اذا هديتي بجيب لك راكان 
شوق لفت عليه :صدق بتجيبه لي 
فهد هز راسه وعلى شفاته ابتسامه شاحبه :ايه بجيبه بس اهدي "مسح دموعها باطراف اصباعه وباسها على خدها " يالله حبي ابتسمي وخلي الدموع عنك 
شوق ضمته: لاتروح بعيد عني 
فهد: لا تخافين أنا جنبك 
شوق ركزت بعيونه المليانه حزن: أبي أكلم أهلي 
فهد: من عيوني غالي والطلب رخيص ...أتصل الحين عليهم 
هزت راسها بالأيجاب ..طلع جواله واتصل على رقم بيت أبو مهآ من ثاني رنه وصله صوت سمر 
سمر:الووو 
أعطى الجهاز شوق اللي ردت بلهف: سلام 
سمر أستنكرت الصوت المبحوح:وعليكم السلام 
شوق بنبره تعب ممزوجه ببحه من البكاء:مشتاقه لك سمورتي 
سمر صرخت بصوت عالي: شـــــــــــــوووق 
شوق: ياعيون شوق ..كيفك وكيف خواتي 
سمر تبكي: بخير ..انت كيفك بموت على مآ أشوفك 
شوق نزلت دموعها وصارت تشاركها البكاء:الحمدلله عايشه 
سمر تبكي:كيفك الحين وكيف عمليتك 
شوق:الحمدلله زينه 
جات مها وشافت سمر تبكي:خير ويش فيك تبكين 
سمر بلهفه وأشتياق:اكلم شوق 
مها شهقت وركضت للتلفون وسحبت السماعه من سمر:شوووق حياتي وحشتيني 
شوق:وانتي اكثر حبيبتي 
مها: ويش فيه صوتك كأنك تعبانه 
شوق:تعبانه كثير يامها 
مها : سلامتك من التعب ..خليك قويه وادعي ربك ليل ونهار 
شوق: إن شاء الله ..وين البنات ابي اكلمهم 
مها: يساعدون هنادي بتحضيراتها
شوق: ياقلبي عليها...مها انتبهي لها الله يخليك ترى هنادي تعاني بس انتم ماتدرون عنها فهميها كل شي قبل تروح عنكم لبيت زوجها 
مها:لاتوصيني عليها هذي بنتي قبل تكون اختي 
شوق:حسسوها بالفرحه حتى ماتحس بالنقص 
مها: يصير خير حبيبتي انتبهي لنفسك ولصحتك 
شوق:لا تهتمون لي .. سلمي على الكل 
مها بحزن: يوصل شواقه 
شوق: مع السلامه 
مدت الجوال لفهد اللي كان سرحان بملامحها المصفره والباهته لمت شعرها المتبعثر بجميع الجهات وطاحت خصلات بيدها 
شوق: هذي البدايه والله يعلم وين النهايه 
فهد مسك يدها ورمى شعراتها على الارض:بطلي تشاؤم وخلي ايمانك قوي بالله 
شوق: والنعم بالله 
فهد: يالله نامي اليوم باين عليك التعب 
حضنته بقوه ودفنت راسها بصدره ملاذها الوحيد ...لمها لنفسه بقوه وانفاسه الحارقه تدفي اطرافها البارده 










صباح اليوم التالي 
كانت نايمه هي وروان بغرفه مها وشوق .. ومها نامت عند بقية اخواتها..طول الليل مانامت تفكيرها بمتاهات مالها أخر ..خوفها من القادم بدأ يزداد 
هنادي(ويش سويت بنفسك ياهنادي..وين هنادي الأولى معقوله تغيرك الحياه وهذي الظروف "رد صوت بداخلها" كيف ارتاح وانا مآ انتقمت لنفسي ..انا طحت وانكسرت ماتت احلامي بغمضه عين اليوم ببدأ حياه جديده وجديه معه كل اللي كان بيننا بيتغير ..كيف بكون معه طول العمر وتحت سقف واحد ..بقابله طول الوقت واتحمله عشان كذا لازم انتقم لنفسي حتى تبرد ناري ) لفت على يمينها وشافت روان نايمه بأنغماس ..قامت اخذت منشفتها ودخلت تأخذ شور ينشطهآ ويخفف شوي من توترها 
صحت على صوت بكاء مشاري اللي ازعجها
رغد بتأفف وصوت ناعس:شهد سكتي بزرك هذا ابي انام 
شهد:قومي اصحي يالله صرنا قريب الظهر 
رغد تغطي نفسها بالبطانيه:خذي ولدك واطلعي ابي انام 
شهد: اوف منك تزعجين الواحد ...امري لله باخذ ميشو ونروح برى لا نزعجك 
طلعت من الغرفه وسكرت الباب شافت هنادي طالعه من الحمام ولافه منشفتها على شعرها 
شهد: صباح الخير ياعروس 
هنادي: صباح النور 
شهد تغمز لها: ويش عندك صاحيه بدري 
هنادي:شبعت نوم وقمت عشان اتجهز من بدري 
شهد: ياعيني ياعيني ..يالله تعالي ساعديني بالفطور 
هنادي: اوك حطي كل اللي بالمطبخ حتى روان تفطر زين 
شهد ترفع حاجبها :ماشاء الله روانا هم منا 
هنادي: هي ضيفتنا يالله عاد اسبقيني انا بصحي الكل والحقك 
راحت للغرفه تصحي مها وريم والبقيه ..رجعت لغرفة مها وصحت روان 
روان: صباح الخير 
هنادي تضحك:قصدك ظهر الخير ..يالله قومي غسلي وجهك وتوضي وصلي ..بروح اساعد شهد بالمطبخ
سبقتها روان وطلعت قبل تروح للمطبخ دق جوالها .. شافت الرقم ورتددت قبل ترد عليه لكن قوة نفسها وردت 
هنادي: اهلييين 
باسل: وحشتيني 
هنادي سكتت ماعرفت كيف ترد عليه 
كمل كلامه بنبره عاديه:كيف استعدادك الليله 
هنادي:زين الحمدلله ..وأنت ؟!
باسل: جاهز من كله وابوي بيوصل العصر مع اعمامي 
هنادي :عمري ماشفت ابوك ..ولا قادره اتخيل شكله 
باسل يضحك:جنتل مان 
هنادي:يالله مصيري اشوفه وأحكم بنفسي 
باسل:اخليك الحين بنام لي شوي قبل اروح استقبل ابوي واعمامي 
هنادي:اوك..مع السلامه 
رمت جوالها بدرج الكمودينه وتنهدت:ليش كل هالبرود ياهنادي ليييه ؟
قامت وطلعت للمطبخ 
شهد: يالله بسرعه كلمتني الكوآفيره تقول بعدصلاة العصر أو قبلها بنص ساعه تجي 
هنادي بتأفف:مالي خلق عوآر الراس 
دخلت رغد على كلمتهآ:تحملي هذي الليله 
شهد تمد الصينيه:يالله حطيهآ بالصاله وانا بجيب الثانيه 
رغد ابتسمت: فطور يفتح النفس 
هنادي: عماتي متى يجون؟
شهد: اكيد المغرب لاتنسين ان خالتي ام يوسف وغدير بيجون 
هنادي شهقت: ويش؟!..ماقلنا مختصره وعائليه 
شهد فتحت عيونها: خير تراهم منا وفينآ وألا ماتبينهم يحضرون 
هنادي: ماقلت كذآ 
رغد:بعدين ترآهآ كأنهآ ملكه عاديه خلينا نعزم البيت كبير وبيشيل ان شاء الله 
هنادي تتخصر: ماشاء الله والرجال وين بيحطونهم 
رغد ترفع يدها للسقف:ماتسمعين الرجه اللي فوق ..ابوي وجلالي يرتبون الملحق وباسل أستأجر اضائه ويركبونها برى 
هنادي شهقت:بذمتك؟
رغد تضحك:روحي افتحي الشباك وشوفي بنفسك اللي يركبون 
هنادي تحط يدها على راسها:يوووه يعني في معازيم 
شهد ابتسمت: ويش يهمك أنتي اصلا ابوي عزم جيراننا وعماتي واحنا واهل سيف ووطبعا اهل حبيبي ونور عيني ..يعني في ناس ايش على بالك انتي لازم الكل يعرف هذا زواج مو لعب 
هنادي انصدمت مآكآنت تعرف باللي يصير من ورآهآ كآنت بارده بتحضيرتها ولا سألت أبوهآ عن شي :طيب بروح اودي الصينيه واستعجلوآ أنتم 
أجتمعوآ كلهم على الفطور وكآنت الجلسه كلهآ حول هنآدي 
روآن: سرحآآآنه البنت ماهي معانا 
هنادي تميل فمهآ: لآ حبيبتي معكم بس مطنشه كلامك السخيف 
ريم:هههههههه مطنشه وألا خايفه 
هنادي توترت:أوووف خلاص "وقفت بتروح الغرفه"
شهد: اجلسي كملي فطورك بعدين محد فاضي يسويلك أكل 
هنادي: الحمدلله شبعت ..مهآوي اذا خلصتي احلقيني ابيك ضروري
رغد ترفع صوتهآ: بدينآ الأستشارات من الحين 
روآن تضحك:عشنآ وشفنآ ياهنو 
هنادي مدت لسانها لهم ورآحت للغرفه ..قبل تفتح الباب سمعت صوت جواله بسرعه دخلت وقبل تقرب منه أنقطع الخط ..اخذته وشآفت 7 مكالمآت 
هنادي بتأفف:ياربي منه ويش يبي بعد "ارتفع صوت نغمتها وردت"..هلا 
باسل:وينك كسرت جوالك 
هنادي:كنت افطر ..خير ويش تبي؟
باسل:ترى عمال الكوشه بعد نص ساعه بيجون 
هنادي بأستغراب:أي كوشه؟
باسل يضحك:بعد أي كوشه ..كوشتك والا ماتبين كوشه 
هنادي:بس انا قلت لآخواتي مابي زفه 
باسل:عاد حجزتها قبل يومين وعليك تجهزين المكآن اللي بتحطينهآ فيه والا عاجبك ادخل لغرفتك يعني 
هنادي بقهر:بس أنا مآجهزت شي للزفه واضن الظروف ماتسمح 
باسل:اجل لو قلت لك أن في دي جي بعد 
هنادي عصبت: تتمسخر علي انت والا مخليني زي الأطرش بالزفه 
باسل يضحك على عصبيتها:خلاص كل شي بوصل لحد بيتكم وقبل صلاة العصر بيكون كل شي جاهز ..باااي
هنادي: أنقلع "قفلت الخط بوجهه وصرخت بوصت عالي"..مـــهـــآ 
رجعت لهم بالصاله وهي معصبه 
مها:خير ويش فيك تنادين 
هنادي تتخصر: حاجزين كوشه ودي جي ...ماكان هذا اتفاقنا 
شهد :حلوو ..ويش اللي مخليك معصبه كذا 
هنادي:ليش محد قالي 
مها: تونا درينا مثلك ...ياله هذي فرحه 
هنادي تشد شعرها:بجد سخافه 
روان:هنو بدل ماتفرحين تعصبين ..خلينا ننبسط وألا ماتبي تكونين عروس 
هنادي: أي عروس الله يسلمك هذا بس حفل مصغر عشان الناس يقولون تزوجت بنت محمد القايد
ريم:خلاص هنادي ماله داعي تعصبين 
تركتهم ورجعت الغرفه معصبه وتتحلطم بداخلها ..سمعت الباب انفتح وكآنت مها 
مها قفلت الباب وقربت منها بحنيه:قلتي تبيني ضروري 
هنادي نزلت راسها:كنت بسئلك عن شي بس خلاص تراجعت 
مها جلست جنبها وابتسمت: أسئلي باللي بخاطرك 
هنادي حمرت خدودهآ وقالت بحياء:كيف أعرف .....

::
::
::
صحى من النوم بسبب ألم ظهره لآنه نايم بوضعيه غير مريحه ..ماحس بنفسه لمآ نآم من كثر تعبه وأرهاقه 
فهد:يؤؤؤؤ كيف راحت علي نومه 
وقف بعد ماعدل الشرشف وغطآهآ فيه زين وطلع بشويش حتى مايزعجها ...غسل وجهه وأتجه لقسم الحضانه وأحساس الابوه يقوده الى أبنه الوحيد ..طلب من الدكتور انه يشوفه وبعد محاولات من الأقناع قدر أنه يدخل 
قرب من ولده وهو يتأمله بدأ يكبر شوي ويخف أحمرآره ..لكن لآحظ عليه التورم بأجزآء جسمه العاريه ووجهه 
فهد:ليش متورم كذآ ؟
الدكتور:طبيعي يتورم واحنا متابعينه بالتحاليل بس يأسفني اني اقولك 
فهد لف عليه زي المقروص وبصوت حآد:ويش فيه ؟
الدكتور:لاتخاف لاتخاف هو مجرد شك وأن شاء الله يختفي ويكون بخير 
فهد بخوف:خوفتني ولدي فيه شي؟
الدكتور: ممكن يكون معه سكري لآن التحاليل نسبة سكر الدم مرتفعه
فهد:يعني في أمل يختفي منه 
الدكتور:أن شاء الله كل شي بأرآدة رب العالمين 
فهد: دكتور هل مرض أمه يأثر عليه؟
الدكتور:هذآ علمه عند الله اللي اتضح لنا انه سليم ونموه طبيعي جدآ وان شاء الله يكون متعافي بأذن الله 
فهد:دكتور اذا ماله علآج هنآ اوديه برى المملكه بس يتشآفى 
الدكتور ابتسم: مايحتاج تسافر امكانيات مستشفياتنا متطوره والحمدلله لكن اذا كان مريض من الصغر بالسكري مافي أي مستشفى بالعالم تعطيه علاج لان هذا يكون خلال بافرآز هرمون الأنسولين 
فهد تنهد بخوف وحزن وهو يتأمل ملامح رآكآن الصغيره :لاحول ولاقوة الا بالله 
الدكتور يوآسيه:أن الله مع الصابرين احتسب أجرك عند الله 
فهد: والنعم بالله ..انا حكون على أتصال معك بأذن الله 
الدكتور: على خير ان شاء الله 
رجع لغرفه شوق وكآسيه الحزن ..قلبه بيتفطر على زوجته وأبنه بنفس الوقت ألالاف الأوهآم أستحوذت على تفكيره حاول يخفي كل شي عنهآ حتى لآيحسسهآ بشي يضآيقهآ ويتعبهآ أكثر 
فتح الباب وهو يتصنع الابتسامه والفرح ..شافها صاحيه وماسكه جواله بيدها 
فهد: يسعد لي اوقاتك 
شوق ابتسمت:وأوقاتك حبيبي
فهد: بشريني ان شاء الله أحسن 
شوق هزت راسها بالأيجآب 
فهد جلس جنبها وحضنهآ: دوم يارررب 
شوق:نادهم خلهم ينزلون المغذي تعبت منه 
فهد: أنتي ماتأكلين لازم يستحملين 
شوق: نفسي مسدوده عن كل شي خاصة الأكل 
فهد أبتسم لها:خليك قويه مآ اخبرك ضعيفه ..لاتنسين ان اليوم بتكون أول جلسه للكيمآوي 
شوق غمضت عيونها:انا صرت احسن يعني لازم أخذه 
فهد:أيه لازم ..وجهزي نفسك بروح اكلم دكتورك وارجع 
شوق: لآ هذاك الدكتور اكرهه ناد الأستشاري أحسن منه 
فهد يأشر على عيونه: تأمرين أمر ..عسى بس يكون موجود 





بعد المغرب 
الكل كآن جآهز لبسوآ وأنتهوآ حتىيستقبلون ضيوفهم ...كآنت أخره جآهزيه ادركت للحظة أنهآ اوشكت على النهآيه 
روآن :هنوده شوفي هذآ الميك مرره حلو 
هنادي تأخذ المجله منهآ:لا وع ثقيل مره انا ابي شي نآعم وهآدي مو أووفر 
رغد بأعتراض:مايصير خليهآ تثقله لك 
هنادي بأصرار:تعرفين أني أكره الميك آب ولآ اطيقه زين مني بحط "لفت على الكوآفيره" ابيك تسوين لي شي هآدي مايشوهني ولآ يغير ملآمحي كأني جآيه من المريخ 
الكوآفيره تضحك عليهآ:بسوي لك على زوئي
هنادي :لآلآ اعرف ذوقكم ثقيل وخط طالع ولون نازل 
روآن تسكتهآ: طنشيهآ لاتسمعين كلامها هذي هبله سوي لها حآجه حلوه وتبينهآ عروسه 
الكوآفيره:ولا يهمك بعمل اللي بدك أيآه 
هنادي بحده:لاتتدخلون فيني خلوني على راحتي 
شهد:مو بكيفك حبيبتي يالله عآد اختاري تسريحة لشعرك
هنادي:أبي شي رايق وذوق وبنفس الوقت ناعم 
رغد عصبت عليها جننتهآ باعتراضاتهآ وتشرطآتهآ اللي ماتنهي:محد تعبنا غيرك "سحبت المجله من يدهآ "انا اللي بختار لك ولا أبي اسمع صوتك 
هنادي تتخصر:بالله طالعوآ اشكالكم بالمرايا تخرع 
الكوافيره:يالله تأخرنا ماعنآ وقت 
رغد فتحت على صوره :سوي لهآ زي هذي التسريحه والميك آب حلوين 
هنادي استلسمت:أمري لله خلينآ نبدأ 
طلعوآ شهد ورغد لبرى يساعدون البقيه في الترتيبات أمآ روان جلست عندها تسليها 
هنادي تفرك اصابعها ببعض وتكشر لان الكوافير تشد شعرها 
روان تفتح العلبه الخشبيه: ويش تبين لون ؟
هنادي تركزت عيونها على روان: لون ايش؟
روان تربعت على السرير وحطت علبه المنايكير قدامها:بسويلك بنفسي منايكير "سحبت لون توتي لامع " هذا بيطلع جنان مع الفتسان الابيض 
الكوافير تدخلت وابدت برائيها:هيدآ اللون مرغوب كتير 
هنادي أبتسمت:موآفقه يالله تعالي حطي 
روان قامت وسحبت كرسي التسريحه وجلست قبال هنادي :أول شي وين اللوشن 
هنادي تأشر على الدولاب:بالدولاب فوق 
أخذته ورجعت لهنادي وبدت تحط لها المنايكير بأخلآص 
هنادي:لوونه مره حلو ..بجد سحر غبيه ماقالت لي عليه 
روان رفعت حاجبها:بتقنعيني انك تحبين المنايكير 
ضحكة بصوت عالي ضحكة رنانه:تبين الصدق ما احبه 
روان كشرت ومسكت اصابعها بقوه:لآ تتحركين وجع 
هنادي:يالله أستعجلوآ علي 
الكوآفيره:اوك ان شاء الله ساعه ونص وبنخلص 

بالرياض 
وصلته راسله على الجوآل افقدته صوآبه 
(وين الشنطه يآفهــد ؟) ...رد على الرقم اللي كآن يجهل صاحبه ( أي شنطه اللي تتكلم عنهآ) 
دقآيق ورن جوالهآ بالرقم نفسه ...ردت بصوته الخشن الممزوج ببحه خفيفه
فهد:نعم 
..:وين الشنطه ؟
فهد:قلت لك أي شنطه؟
..:أنت تدري عن أي شنطة أتكلم ...اسمع معك يومين بس عشان تقول مكآن الشنطه 
فهد:قلت لك مآ ادري عن أي شي تتكلم 
..:أوراقك كلهآ مكشوفه لي ...يومين مو أكثر ..ألا الثمن بيدفعونه زوجتك وولدك
فهد بحده:ايش تقول؟ أسمع لحد هنآ وبس أن فكرت تقرب من زوجتي وألا ولدي راح يكون أخر يوم بعمرك 
..:ههههههههههه زوجتك اللي على فرآش الموت ؟وألا ولدك اللي مايندرى يعيش وألا يموت 
فهد بحقد:صدق أنك وآطي وحقير وسافل 
..:يومين وتكون الشنطه عندي ..ألا بتنفضح قدآم أهلك وزوجتك ..والباقي بخليه مفاجئه لك 
فهد بعصبيه حآده:جرب تقرب منهم وشوف ويش اللي بسويه 
..:يمكن ماعرفت تتكلم مع مين ؟..ترآني قول وفعل 
فهد بنفس نبرته: وأنت مآعرفت فهد زين 
..:أنتهى كلامي ..موعدنآ بعد يومين وفكر بزوجتك وولدك أذا هم غالين عليك
انقطع الخط والخوف سكنه على شوق ورآكآن مجهولين المصير ...ارتبك بشكل غير طبيعي مايدري أين التصرف السليم ..كسته الأفكار والأوهآم وقلبه مقبوض على أغلى أثنين بحياته 
على طول اتصل على الأستاذ مشعل 
فهد:استاذ مشعل ضروري اقابلك الحيييين 
مشعل: خلاص تعال عندي البيت انتظرك 
فهد: زين ربع ساعه وأكون عندك ...مع السلامه 



الساعه 9 ببيت أبو مهآ 
إنْ كتٌبْتُي بْ " دفٌترْكُ " .. عنُيْ سٌطوْرُ!
اكتٌبْي .. انٌيْ عقٌبْ " زٌولْكُ " مُا هوْ وْ وْ يتٌ !
وْإٌنُ خذٌاكْ " جمٌاْلًكُ " الاْ .. حٌد الغٌروْرُ ! 
جُانْيٌ | احٌلىْ | منٌكْ لٌكْنٌ " مْا بغٌيتْ ! 
دخلوآ عليها سحر ورغد 
رغد:وآآآآآو ياهنوده الكوشه تجنن وجايبين اضائه روعه وكآميرآ فيديو
كآنت توهآ مخلصه الكوآفيره منهآ..شهقت:أيش فيديو؟
سحر أنجنت على منظر العمآره من برى مدت لها الجوال:شوفي هديل ايش صورت وهم جايين 
هنآدي طالعت الجوال:روووعــه ..ويش ذآ ؟
رغد تغمز لها: عمارتنا من برى طالعه عروس العمآره ناقصها العريس 
هنادي : والله طالع شكلها جنان 
سحر: ماشفتي المجلس وألا بنتهبلين ..والملحق وباقي السطوح بجد اول مره ادري الأضاءه لها دور 
الكوآفيره: محتاجه شي قبل اروح 
هنادي تلف على خواتها:كيف شكلي بالله؟
رغد: تهبلين بسم الله عليك ..يالله بنطلع ونخليك تلبسين وتخلصين 
هنآدي ابتسمت:نآدوآ روآن تساعدني 
سحر رفعت حاجبها: أنا أساعدك خليها تستقبل صحباتكم باقي الشله 
هنادي بأصرار:ابيها بموضوع بنفس الوقت 
رغد تسحب سحر: الحين انآديهآ لك هي لبست بغرفتنا وخلصت من نفسها 
الكوافيره: مبروك ياعروس ..تتهني 
هنادي بحياء:الله يبارك فيك 
الكوافيره: مع السلامه ..طلعت وخلت هنآدي بالغرفه تجهز فستانهآ وصندلهآ وأنتم بكرامه وباقي كمالياتهآ 
دقت الباب قبل تدخل:عآدي ادخل ؟
هنادي تضحك:أكيد وقفلي الباب ورآكِ 
دخلت وقفلته زي ماقالت لهآ وقفت جنبهآ : يجنن فستآنك الأبيض 
هنآدي ترفعه:بجد حلو ...أحسه عآدي؟ 
روآن تبوسهآ: حتى لو عآدي عليك بيطلع يجنن 
هنادي ابتسمت :طيب ابي ألبسه 
روآن:أنا بطلع عشان تلبسين 
هنادي: لاتبعدين عشآن تقفلي السحآب يتعب تقفيله 
روان: من عيوني يالله بسرعه معك خمس دقايق 
طلعت وتركتهآ تلبس فستآنهآ ..شافتهآ سمر طالعه برى 
سمر: ليش وآقفه هنآ؟
روآن: أستنى هنآدي تلبس 
سمر تمد لها صينيه صغيره: خليهآ تأكل أكيد جآعت 
روآن ابتسمت على حنيتهم:الله يخليكم لبعض بجد مآعمري شفت أخوآت زيكم 
سمر استحت:يووه ترى استحي 
روآن:باين مرره ..يالله روحي وهاتي الصينيه "سمعت هنآدي تنآديهآ ودخلت" جآيه الحين 
دقايق وكآنت عندهآ بالغرفه 
هنادي:ويش هذآ ؟
روان: أكل زي ماتشوفين لازم تأكلين 
هنادي: ماني مشتهيه بس أعطيني العصير بشربه 
روآن قربت منهآ :بالأول نقفل الفستآن ونخلص منك وتجلسين تشربين 
هنادي تضحك:امري لله يالله سكريه 

عند البقيه ..كآنوآ يستقبلون المعآزيم من جيرانهم وأقاربهم وريحة العود والبخور طآغيه على المكآن والزغآريط بين فتره وفتره تلعن عن بدآية الحفل الصغير 
مهآ: عمه روحي قولي لسحر تضيفهم 
ام هديل: هديل قومي تحركي خليك سنعه 
هديل تتخصر: جايبين مضيفات والله مآ أتحرك 
مها تدفها: اقل شي وجهيهم وجع يالله 
هديل تكشر:اوووف ..طيب لاتأكلوني 
رغد أستقبلت شلة هنادي وروآن وكآنت تتفحصهم لآنهم مآ دخلوآ مزآجهآ وباين عليهم كول وفري 
رغد:حياكم الله تو مآنور المكآن 
أيه كآنت لآبسه فستآن لنص الفخذ وتوب لونه ليموني طالع على بشرتهآ البيضاء يجنن ومسويه شعرهآ كيرلي وكآن شكلهآ ملفت للانتباه وحآطه حلق بشفتهآ السفلى :بوجودك حبيبتي ..الف مبروك لهنوده 
رغد :الله يبارك فيك 
علياء كآنت لآبسه بنطلون أسود لآمع وبلوزه رسميه أبيض مفتوحه لحد الصدر وحآطه قلوس لآمع وشعرهآ بوي :على البركه 
رغد تقززت من شكلهآ:آآمين..حياك 
منآل كآن ستايلهآ نفس أيه لكن فستآنهآ طويل وظهرهآ كله برى ولونه أسود وشعرهآ ستريت:وين روآن مآ نشوفهآ 
رغد:دقايق أنآديهآ لكم ...مشت من عندهم للغرفه مهآ اللي موجوده فيهآ هنآدي 
دخلت عليهم وشافت هنادي 
رغد:ماشاء الله طالعه قمر 
هنادي كآن باين عليها التوتر:سكري الباب مابي اشوف أحد
روان تضحك: من قبل شوي اهدي فيها فجأه توترت 
رغد تضحك:يالله صحباتك جوا برى 
روان وقفت :بروح اشوفهم 
هنادي:طيب روحوا عندهم انا بجلس هنآ 
رغد:بنخليك تختلين بروحك عشآن بعدين ندخلك بعدين عند زوجك 
هنادي تسايرها: طيب طيب يصير خير 


بالمجلس الكل جالسين وبدأ يشتغل الدي جي ..تحمسوا البنات وبدأ يرقصون 
هديل تصفر: عآشووآآ "قرصتهآ امهآ وبنبرة تهديد" لآتفصحينا يالمخفوفه 
هديل بزعل: يمممه ويش ذا ابي أستانس 
مها تضحك:خليها على راحتها ياعمتي 
بجآنب أخر من البيت كآن صوت الأغاني مرتفع مره 
شهد:ويش ذي الأشكال اللي تعرفهم هنآدي 
رغد: مدري عنهآ ..خلينا نقوم بوآجبهم مهمآ كآن هذول ضيوفنآ 
دخلت فاتن ومعهآ ولدهآ شهقت شهد اللي طاحت عينهآ عليهآ لما رفعت الغطآء عن وجههآ 
شهد بصدمه:فآآآآآآآتن 
لفت رغد على المكان اللي عليه عيون شهد ونقزت لفاتن وضمتهآ بقوه 
فاتن: بشويش علي وعلى بنتي 
رغد شالت بنتهآ: ياناس تهبل زي أمهآ 
جآت شهد وضمتها بقوه: وحشتيني يالدبه 
فاتن: زعلانه عليكم ليش مآزرتوني 
رغد: والله صارت لنا ظروف بعدين نقولهآ لكم 
فاتن:حتى عزيمه مآعزمتوني جيت من نفسي أنا وزوجي 
شهد بفشيله:وربي جآت فجأه ..اهم شي انك جيتي ..حياك تفضلي 
فاتن تعطيهآ عبايتهآ:مشتاقه لكم حيييل 
رغد:تعالي نجلس ونسولف 

عند الرجال 
ابو باسل: ألف مبروك ياولدي منك المال ومنهآ العيال 
باسل: الله يبارك فيك يبه ..عقبال العزآبيه اللي عندك 
اخوه: يبه زوجني باسل ماهو أحسن مني 
ابوه يضحك:خلاص ابشر نرجع الرياض ونخطب لك 
عم باسل:مبروووك الف مبروك 
باسل :الله يبارك بأيامك 
ابو مهآ: تفضلوآ حياكم 
ابو باسل:الله يحيك ويبقيك يابو مهآ 
اخو باسل: وين فهد 
باسل ابتسم له: بالرياض مايقدر يحضر 
اخوه: عسى مآشر ..ويش فيه ؟
باسل:زوجته تعبانه وماقدر يتركهآ ويجي
اخوه: أجل ليش يقولون أنك متزوج اختهآ؟
باسل يضحك:هم صادقين متزوج أختهآ 
اخوه بأستغراب: والله مآعرفنالك 
يوسف يقهويهم:تفضلوآ 
باسل: زآد فضلك ..نردهآ لك بالأفراح 
يوسف يغمز له:لاتزوجت الثانيه 
ابو مهآ يضحك:يعني النيه موجوده 
يوسف :لا والله ماتستاهل ام مشاري اتزوج عليهآ 
باسل: يمدحون الخوف 

بعد ساعتين حآن موعد زفتهآ 
زآد ارتباكهآ وخوفهآ اكثر ...لحظات بسيطه وتنهي حياتهآ بهذآ المكآن وتنتقل لمكآن أخر 
علياء تبوسهآ: مبروك يالغلا ..الله يوفقكم 
هنادي: تسلمين 
أيه بعد مآسلمت عليهآ مدت لهآ كيس فخم: قدرك أغلى حبيبتي 
هنادي: ليش كلفتي على نفسك حضورك يكفيني 
منآل دفتها بدفاشه :وأنا ماتبين تسلمين علي "ضمتهآ وباستها على خدهآ" الف مبروك هنوده عقابل مانشوفك أم 
هنادي تضحك:بدري مرره علي 
منال تحط هديتهآ على السرير: لآقريب أن شاء الله 
علياء تدقها: خفي على البنت ماتشوفينهآ متوتره وخايفه 
هنادي ترتجف:احس اني بمووت من الخوف 
روآن تهديهآ:يالله تشجعي الحين بنزفك 
هنادي بترجي:لاتخلوني والله خايفه 
منال ترفع حوآجبهآ:غصب عنآ بنخليك زوجك ينتظر برى يالله عآد 
لبسوآ كل الحآضرين عبايتهم بالأضافه لأخوآتهآ وصديقاتهآ 
سبقوهآ الكل اللي دخلت المجلس تنتظر الزفه واللي بالممر تنتظر خروجهآ 
سمت بالله وفتحت الباب ...كآن فستآنهآ ابيض بتطريز ذهبي والصدر توب ..مخصر على جسمهآ ..منزله شعرهآ على أكتفاهآ وحآطه تآج صغير نآزل منه سلاسل بسيطه ..ميك آبهآ كآن درجآت الفوشي بارز ملامحهآ اكثر ..وقفت بالممر 
هنآدي:أنا جآهزه 
رغد تلثمت:اصبري أنآدي باسل 
دخل وكآن يعرج بشكل وآضح بسبب الحآدث ..كآن كآشخ على الأخير طوله الفارع وكشخته بالبشت الأسود والشمآغ الأحمر ...أنبهر وهو يشوفهآ قدآمه مو مصدق عيونه 
بآسل(لالا يتهي لي اكيد ماهي هنادي ) قرب منه :مبروك
هنادي رفعت وجههآ وكانت دمعتها متعلقه برموشهآ:الله يبارك فيك 
قرب اكثر منها وباسها على جبنيها وضمها ..أزدآت ربكتها اكثر 
رغد تنحنحت: احم احم ..الزفه ياهووو 
هنادي: خلاص خليهم يبدون احنا جاهزين 
رغد أشرت لشهد اللي بدورهآ شغلت الاغاني على اعلى صوت... وبدت الزفه

:::
:::
:::

دخل عليهآ وشآفهآ تبكي وتستفرغ ...ركض لهآ ومسكهآ
فهد بخوف: شوق ويش فيك ؟
كآنت حرارتهآ مرتفعه مرره وجههآ أحمر من شدة الحراره 
شوق تشهق: بموووت ..آآآه بــ.."رجعت تستفرغ وأنتم بكرامه"
فهد طلع برى وصار يصرخ زي المجنون ينآدي الممرضين اللي ارعبهم صرآخه ...رجع لهآ ومعه الدكتور ...شآفها طايحه على الأرض مغمي عليهآ 
صرخ بصوت عالي: شــــووووق 

بهذي اللحظة في المدينه 
جلسوآ على الكوشه والكل مبسوط وفرحآن وعيونهم تتأمل هنآدي وبآسل 
باسل بهمس: ويش فيك هنادي ابتسمي 
هنادي نزلت راسهآ ومسحت دمعتهآ اللي حاولت تخفيهآ عن الجميع بنفس الهمس:مآبي أسمع صوتك 
سكت وقدر مشآعرهآ بالرغم من أنهآ كل مآ اقترب منهآ وحاول يتودد لهآ تجرحه بكلمآتهآ اللي تسمه وتعذبه أكثر 
قربت منها مها:حبيبتي ويش فيك 
رفعت راسهآ وعلى شفايفهآ ابتسامه:ولاشي اشوف الفستآن 
جآو عماتهآ سلموا عليهآ وعلى باسل وباركوا لهم 
هديل:حط هنوده بعيونك تراها غاليه علينا حيييل 
باسل يضحك:بدون ماتوصين هي بعيوني 
قربت علياء اللي كآنت كآشفه وجههآ وملامحهآ العاديه جدآ:مبروك يالعرسان 
هنادي:الله يبارك فيك 
باسل نزل راسه وحس بالأحراج لآنه أنتبه لصديقات هنآدي كلهم كآشفات عن وجههم ألا منال متلثمه ووآقفه جنب رغد وشهد 
فاتن تهمس لشهد:بجد وقحآت الرجال موجود شلون مايتغطون
شهد:ادري عنهم ويش ترجين منهم الله يسامح هنادي اللي متعرفه على هذول الأشكال 
رغد تدقها وبصوت واطي:اوووش تراهم جنبي 
روآن قربت من هنادي وباستهآ على جبينهآ:الله يهنيكم ياقلبي "طلت بباسل"الف مبروك 
باسل: الله يبارك فيك 
مهآ: خلونآ نطلع للغرفه الثانيه ونخليهم على راحتهم 
طلعوآ الكل مابقى ألا الثنآئي 
باسل :ويش فيك كأنك زعلآنه ...اللي تبينه صار 
هنادي طلت فيه:من قال اني زعلآنه ...بالعكس بموت من الفرحه 
باسل ميل فمه: تتمسخرين علي 
هنادي:كنت اتمنى هاليوم زي أي بنت بس تأتي الرياح بمالا تشتهي السُفن 
قبل يرد على كلامهآ اتصل ابوه:هلا يبه ...لا لحالنا ..طيب حياك حنا بالمجلس 
هنادي فتحت عيونها على الأخير:مييين ؟
باسل :ابوي بيسلم عليك ويبارك لك 
هنادي:لا مابي أستحي "نزلت عيونها لفستانهآ" يشوفني بهذآ الشكل ويش يقول عني 
باسل يضحك:مافيهآ شي انتي زي بنته وزوجة ولده 
أندق الباب وقفت بأرتابك وطلت بباسل اللي وقف جنبهآ ..ثوآني ودخل أبو مهآ ومعه ابو باسل 
ابو مها: مبروك يابنتي الله يوفقكم ..قرب منها وسلم عليها 
هنادي كانت تحارب دموعهآ حست أنهآ بتودع ابوها.. بعد عنها ابوها واشر على ابو بباسل:سلمي على عمك 
هنادي رفعت عيونها وشافته ماتوقعت انه مستنسخ من باسل..مدت يدها :هلا عمي 
ابو باسل :ماشاء الله تبارك الله ..مبروك يابنتي 
ويش بيصير بين هنآدي وبآسل في أول مشوآرهم تحت مسمى الزوج والزوجه؟
فهد هل يعقل ان يتجرع مرارة الفقد ؟!..والأهم من هذآ مآذآ سيكون الثمن؟
رغد بعد الكلام اللي سمعته والصدف كيف ستكون بالأيام القادمه ؟
هنادي وحياتهآ الجديده هل ستتأقلم معهآ؟!
شوق ...أي صدمه ستتلقآهآ ؟
صفاء وعملهآ الذي توقفت عنه ...ستعود حآمله أمآنه ..لكن مآهي هذه الأمآنه ؟
أتمنى ان يترقي هذآ البارت لذآئقتكم الروآئيه
بأنتظآر تقييمكم وتوقعآتكم للبارت القادم 
لآتنسوني من صالح دعآئكم احبتي 







البارت الواحد والخمسون




آبعِدالهًمٍ!
وحِط رآٍسَكْ فِووًقْ صٍدريً
منٍ عذآ آٍ بكْ ضآإٍيقهّ فينيً الِوسيَعهْ!

وآلله يعلِمْ " همِيً همِكْ "
وانتْ تدِريٍ!
لكْ عرِوقيْ ولكِ اناِ قلَبيّ آبييييعه

ولآ تأأألمٍ. .مِدمْعكِ هِدِ فِينيْ الصبرٍ= (
ومٍنْ انيِنكْ استِوتفيِنيَ الوٍجيييييعِه

نآمٍ وآحلِمَ . . وٍالمِوآجعِ خلهآِ تسرِي فيْ " عظِآآآآآمِيْ "
وكلٍ اِوصَآلِيْ جَميعِه





فتح لها الباب وأشر لهآ تدخل ...سمت بالله ودخلت نفس المكان والأشخاص لكن حرب المشاعر والاعصاب لها نصيب اكبر حتى تفقد هذه الليله جماليتها 
نزلت عبايتها وزبطت شعرها قرب منها وهو يتفحص شكلهآ اللي أبهره وماشفهآ فيه من قبل 
باسل: مبروك علينا بعض 
هنادي(ياررررربي بدينا):قصدك مبروك عليك أنا 
باسل جلس بمسافه قريبه منها:فعلا مبروك علي أنتي وكمان مبروك عليك أنآ 
هنادي طلت فيه بنص عين... وماردت عليه فضلت السكوت على الكلام العقيم معه 
باسل:ويش فيك انتي اليوم منتي طبيعيه أبدآ 
هنادي ترمش بعيونها ببرود وعدم اهتمام: تعبانه ومانمت 
باسل:سلامات ماتشوفين شر 
هنادي وقفت:الله يسلمك..بروح الغرفه ابدل ملابسي 
باسل ينزل المشلح والعقال:طيب لاتتأخرين علي 
هنادي أبتسمت بمجامله:ماراح أتاخر عليك 
دخلت الغرفه وسكرت الباب شافت شنطتهآ الكبيره على جنب ..فتحتهآ وأختارت بجآمه ساتان فوشي ...نزلت اكسسواراتهآ وكل زينتهآ حتى الميك آب مسحته لمت شعرها بشباصه قبل تنآم غسلت وجههآ وحطت من اللوشن وأنسدحت متجاهله باسل اللي ينتظرها 
أمآ هو حس بتأخرهآ قام من مكآنه ودخل الغرفه أنصدم لما شافها مشغله الاضاءه الخافته ومنسدحه ...ولع من القهر وكبت أعصابه حتى لا يشوه جمال هذه الليله بالنسبه له ..فتح الدولاب بقوه طلع له بنطلون قطني برمودا ..رمى عكازه بقوه على الأرض ودخل الحمام التابع للغرفه حتى يبدل ملابسه 
هنادي كشرت( مسوي نفسه زعل ..والله لو يكسر البيت كله ماقام عندي ولا قاعد ) سمعت صوت الباب انفتح غمضت عيونها تهربا منه ..جاء وانسدح جنبها واعطآهآ ظهره 
باسل تنهد بداخله( شكلك ياباسل بتعاني معها كثير ..هي عنيده وراسها يابس وتصرفاتها غريبه بس بتحملها واكون لها بالمرصاد) لف على جهتها وحط يده على ذراعها ..بحركه سريعه مقشعره بعدت عنه 
باسلانزعج من حركتها : حتى يدك ماتبين المسها ؟
هنادي بنبره هامسه: يدك بارده 
باسل قرب منه اكثر وصار قريب من اذنها:بس عشان يدي بارده والا في سبب ثاني ؟
هنادي تبرر له حتى يقتنع ويبتعد عنها :قلت لك تعبانه ولي يومين مانمت 
باسل: بس من هالليله بنبدأ صفحه جديده في حياتنا 
هنادي: طيب لو سمحت أبي انام ممكن؟
باسل جلس بوضعيه مريحه وفتح الأضاءه:بدري على النوم خلينا نسولف 
لفت على جهته وتعدلت بجلستها وكتفت نفسها:ويش نسولف فيه ؟
باسل:اللي ودك فيه 
هنادي:ودي انام الحين لاني ماني قادره افتح عيوني من النعاس 
باسل ابتسم:اسمح لك بس بشرط 
ردت بسرعه:ويش هو؟
باسل: تنامين بحضني 
سحبت الخداديه اللي بينهم ورمتها عليها :تحلم انت ...يالله عاد بنام ولاتزعجني لاني عروس 
باسل يبعد الخداديه عنه: اول مره اشوف عروس تنام وتتركت زوجها 
هنادي انسدحت وتحلفت: انت مصدق اننآ عرسان ؟
باسل: ايييه 
هنادي: اجل بالاول ويش كنا ؟
باسل:اول غير والحين غير
هنادي: يعني ويش اللي اختلف؟
باسل ابتسم: انك بتكونين معي طول اليوم 
هنادي تغطي نفسها زين: نام الله يصلحك ...تصبح على خير 
فقد الأمل فيها استسلم للنعاس ونام وهو يتمنى أن يتغير حال الغد ألى الاحسن 



:::
:::
:::

صباح اليوم التالي 
بعد ما صلى صلاة الفجر أتجهه للمستشفى بأقصى سرعته ..جفاه النوم ليلة البارح وأنشغل بقلقه وخوفه على روح أغلى شخصين في حياته ...دخل عليهآ الغرفه وكآنت الممرضه عندهآ تقيس ضغطهآ ومعدلاتها الحيويه 
فهد:صباح الخير 
شوق&الممرضه:صباح النور 
فهد: كيفك بعد أمس 
الممرضه ابتسمت لها: لا إن شاء الله احسن بس لو تأكل شوي
فهد: شوق حبيبتي لازم تأكلين 
شوق تغمض عيونها بتألم: مآلي نفس خلقه الغثيان ذآبحني 
الممرضه: لآنك مآ تأكلين وكذآ جسمك بيضعف اكثر وأكثر 
شوق: بقى فيني شي مآ ضعف 
فهد:جآلك الدكتور ؟
شوق: لا 
الممرضه: الا جاء بس شافها نايمه وطلع لان البارح كانت تعبانه مره 
فهد : موجود بمكتبه الحين 
الممرضه:ايوه موجود 
فهد: بروح اكلمه ورآجع 
شوق:فهد تكفى ابي اشوف رآكآن 
فهد : صدقيني مآ أقدر انتي تعبانه وهو بالحضانه بس بمر اتطمن عليه 
شوق لفت على الجهه الاخرى وسحبت يدها من الممرضه اللي انتهت من عملها 
طلع للدكتور وهو بطريقه حس بوخزآت مؤلمه بصدره ..تمالك نفسه وكمل طريقه متجاهل ألمه 



ببيت أبو مها 

صحت من اليوم على أثر حرارة جسمهآ التي ارهقتهآ ...ماقدرت تتحرك من سريرها وصدرهآ يؤلمهآ بشده
ريم بهمس: سحر ...سحر قومي 
سحر اللي تنغصت نومتها: ويش تبين ؟
ريم بصوت مرهق:آآحس بألم ببطني وحراره 
سحر بعدت البطانيه بسرعه عنها ونقزت لها لمست جبينها: حرارتك مرتفعه 
ريم ضغطت على شفايفهآ:بطني يعورني بمووت من الألم 
سحر ارتبكت:بروح أنادي رغد 
ركضت لغرفه رغد اللي ارتعبت من دخلتها عليها بعد مآ أنهت صلاتهآ وجالسه بمصلاها 
رغد: بسم الله ويش فيك انتي ؟
سحر بتوتر: ريم مدري ويش فيها حرارتها مرتفعه وعرقانه مره ..تقول بطنها يوجعها 
رغد نزلت جلالها ورمت على السرير:خير يارب 
سحر بشك: ان شاء الله احساسي مايخيب 
رغد طلت فيها:ويش تقصدين ؟
سحر مسكت يدها وسحبتها: روحي شوفيها بعدين نتكلم 
مشوا بسرعه للغرفه ..اول مادخلوا انرعبوا لما شافوها تبكي 
سحر :ريم ويش فيك ؟
ريم:دقوآ على سيف يوديني المستشفى 
رغد مسكت بطنهآ:يوووه تنزيف يالمجنونه ..قومي البسي الحين نوديك المستشفى 
سحر: بروح اصحي ابوي يروح معنا 
ريم بحده: لالا..ابي سيف ابوي لا يدري 
رغد: سحر ساعديها بدق على جلالي والبس عبايتي 
بظرف دقايق كانوآ جآهزين ومشوآ للمستشفى 
ريم تبكي:رغد تتوقعين الجنين مآت ؟
رغد ضمتهآ: لآ إن شاء الله بس ماقلتي لي من متى كنتِ تحسين بالم 
ريم: من امس بس سكت عشان هنادي مابي اخرب عليها 
رغد عصبت: خبله انتي ..هذي الأشياء مافيها لعب بتضرين نفسك وانتي مانتي داريه 
ريم دمعت عيونها :الله يخليك لا تزيدين علي كافي اللي فيني 
رغد: الله يكتب اللي فيه الخير 
أخيرا وصلوآ المستشفى بعد مشوار طويل لقوآ سيف ينتظرهم عن بوآبة المستشفى 
سيف:عسى مآشر 
رغد: خير باذن الله بس انت دخلها جوآ هم بيعرفون شغلهم 
ريم تتمسك فيها: رغد خليك معي 
رغد: لاتخافين بس بيكشفون عليك 
ريم تبكي: لالا ادخلي معي 
سيف بتوتر واضح: ادخلي معها خلينا نخلص 
رغد مسكت يدها: يالله ندخل 
بعد ساعه طلعت لسيف 
سيف: بشريني 
رغد: الله يعوضك بأحسن منه أضطروآ ينزلونه لانه ميت وبيضر جسمها 
سيف: لاحول ولاقوة الا بالله 
رغد: عن أذنك بروح اجلس تعبت من الوقفه 
سيف: تفضلي ..تعبناك معنآ 
رغد: لا عادي هذي اختي اغلى من روحي ...تركته ومشت للكراسي جلسة بتعب غمضت عيونها وحرارة الدمع تسكنها 
سمعت صوت ورآهآ : رغد ؟!
لفت بسرعه وكرهت نفسها لشوفته ..كآن مخلص دوآمه ومتجهه للبيت: نعم 
د وليد: خير ايش فيك جآيه للمستشفى ؟
رغد: لا الحمدلله مافيني الا العافيه 
د وليد:اجل أيش جايبك الفجر
رغد: اختي تعبانه وجايه معها 
د وليد:آآهآآ..قدامهآ العافيه ماتشوف شر 
د وليد: مع السلامه 
ماردت عليها وراقبته بعيونها لين أختفى عن نظرها سمعت اصوات الممرضات اللي يمشون وراه
..:مشاء الله هذا الدكتور شخصيه يعجبني 
..: كله كوم وجاذبية كوم ثاني 
..:يابخت اللي يشرف عليهم طول الوقت مقابلين وجهه اللي يرد الروح 
رغد( مالت عليكم ويش عاجبكم فيه يرفع الضغط هو وتصرفاته الغبيه ..ماغير يلاحقني درب يسد مايرد)


صحى من نومه قبلها أخذ له دش ينشطه بعد مالبس وتكشخ التفت على السرير وشافها نايمه ولا هي حاسه بازعاجه 
باسل: والله غريبه ويش فيها هذي ؟
مشى لها وتردد قبل يصحيها طالع ساعته وشاف انها تأخرت بالنوم:هنادي ...هنادي 
كانت منغمسه بأحلآمهآ ..كل تعب الايام اللي راحت بان عليها الليله الماضيه 
باسل بعد شعرها عن وجهها ومرر يده على خدها بشويش ...ارتسمت على جبينها علامات الأنزعاج:هنوده قومي يالله الساعه صارت 9 
هنادي تبعد يده: خلني أنام 
باسل: والفطور ؟!..انا جيعان 
هنادي فتحت عيونها بكل صعوبه:تدل المطبخ "غطت نفسها بالشرشف" لاتزعجني اذا شبعت نوم قمت من حالي 
تركها وطلع للصاله جلس على الكنبه وشغل الـ tv حتى يضيع طفشه بعد ساعه من جلسته ماقدر يتحمل الجوع اكثر ..وقف وراح للمطبخ فتح الثلاجه وطلع له لبنى واخذ قطعة توست ودهن فيها رجع للصاله يأكل وهو يفكر بهنآدي اللي ماكلفت نفسها تقوم وتجلس معه على الأقل ..سمع باب الغرفه أنفتح 
أمآ هنآدي ماقدرت تنام بعد مآ صحآهآ قامت تروشت وغيرت ملابسها وتعطرت بعطر هادي ..شافته متمدد على الكنبه ورامي عكازه على الأرض
هنادي: افطرت وألا لا ؟
باسل: توك تذكرين 
هنادي بتأفف: يعني مآ أفطرت ؟
باسل بنفس نبرتها: يهمك افطرت وألا مآ افطرت ؟
هنادي :ويش فيك انت ؟
باسل: ألا ويش فيك أنتي ؟من أمس منتي طبيعيه
هنادي :سلامتك مافيني شي 
طنشته ودخلت المطبخ تسوي لهآ فطور ... جهزت لها صينيه تفتح النفس وريحة الكآبتشينو ماليه البيت ..اخذت الصينيه وطلعت عنده ..وقفت عند الكنبه اللي جالس عليها 
هنادي: شيل رجولك ابي اجلس 
باسل: على وسع البيت ضاقت عليك الا تجلسين هنا؟
هنادي ميلت فمها: بتبعد وألا شلون 
نزل رجوله وهي قربت الطاوله منهآ وحطت الصينيه عليها ..جلست وسمت بالله وبدأت تأكل 
مد يده على كوب الكابتشينو وأخذه 
هنادي: طيب أستئذن على الأقل 
باسل ببرود: من قالك ما تسوين لي والا ناسيه اني زوجك 
هنادي كملت اكلهآ بهدوء والجو بينهم متكهرب والصمت هو سيد الموقف ...طاحت عينها على رجله وتقشعر جسمها 
هنادي: لاعاد تلبس شورت وألا برمودآ مآحب اشوف عمليتك 
باسل مد رجله على طولهآ: لآزم تتعودين عليهآ 
هنادي : انت شايف كيف رجلك مشوهه
باسل:ويش اسوي هذي هي العمليه 
هنادي:طيب شيل رجلك مابي اشوفها 
باسل: ياكثر تذمرك وطلباتك 
سحبت الكوب من يده:ماقد طلبت منك شي الا انك تشيل رجلك هذي 
باسل يستهبل عليهآ:تبيني اقصها مثلا ؟
هنادي: ويش دخلني فيك اهم شي ما اشوف هالغرز الطويله عاد رجلك ماشاء الله تقول عامود كهرب من طولها 
باسل انفجر بالضحك:عيدي اللي قلتيه 
هنادي رفعت حواجبها بتعجب: ياباسط ويش قلت عشان تضحك هالضحك كله ؟
باسل:عجبني تشبيهك البليغ

::
:: 

في الرياض

كآنوآ مجتمعين على الفطور 
ندى: يمه بروح معكم تكفون 
أمهآ: لا يمه خليك هنآ 
ندى بأصرار:رايحه يعني رايحه لا تعارضون 
ابو فهد:خليها تروح يام رياض تشوف اخوه وزوجته بدل ماتزعجنا 
ندى: أسمعي الراي الزين 
هزآع: اوووف منك ياندى ماتشبعين من الزن 
ندى تقلب عيونها: كيفي ويش دخلك انت 
هزاع لف على ابوه: عاقبها يبه ولاتاخذونها معكم 
ابو رياض ابتسم:هذي الغاليه عندي طلباتها اوآمر 
ندى ضحكت عليه: هههههههه لقط خشتك الحين ..محد ينافسني بالغلا 
ام رياض: كلموآ فطوركم وخلوآ السوالف لا تلهيكم 
ندى: يمه تكفين خلينا بعد نمر ولد فهد ميته على مآ أشوفه بالصور ماهو وآضح 
هزاع دخل عرض: ويش تشوفين صغير مره ما تميزين منه شي 
ندى: ياحول انت كل شوي ناط لي خلني اكلم امي على راحتي 
أبو رياض:يابنتي مو على أي حال نشوفه يمكن الزياره ممنوعه عنه 
ندى بتحدي: مالي شغل والله لاخلي فهد يدخلني واشوفه 
هزاع: تحسبين الدنيا على كيفك ..اقول روقينا نبي نفطر 
ام رياض بعصبيه:خلآص اسكتوا 
بعد دقايق اتصل فهد على هزآع 
هزآع: هلآ ابو راكآن عمرك طويل 
فهد يضحك: اجل تتكلمون عني 
هزاع: أي والله ندى ازعجتنا تبي تزور زوجتك وولدك مع امي 
فهد: زين ..انا قريب من البيت بجي افطر عندكم واخذهم معي اذا رجعت 
هزاع: الله يحيك بس اسرع شوي ترانا على فطورنا 
فهد: غمض عين وفتح عين تلقاني قدامك ..مع السلامه
ام رياض: ويش فيه اخوك 
هزاع:قريب من البيت بيجي يفطر عندنا 
ام رياض: يالله هالولد ماشاف يوم حلو بحياته ..اكيد ماله نفس يجلس ببيته لحاله بدون زوجته 
ندى: يكسر خاطري والله لآ أم تهتم فيه وزوجته تعبانه 
ابو رياض:هو رجال ويش كبر يعرف يصرف نفسه واذا احتاج شي ماراح نقصر معه حتى لو بيجي يعيش عندنا هو الداخل وحنا الطالعين 
ثوآني وألتفت لمصدر الصوت 
فهد: ماتقصر يابوي ...السلام عليكم 
الكل : وعليكم السلام 
ام رياض:ياحي الله من جانا ..حياك يايمه 
سلم على ابوه وبآس راسه قرب من خالته وباس وجه كفهآ وراسها:كيفك حالك ياخالتي 
ام رياض:بخير دامك بخير ...بشرني عنك وعن مرتك 
فهد سحب كرسي جنب هزاع وجلس:والله حالتها صعبه كل يوم تنتكس اكثر 
ندى شهقت: ياقلبي عليها
أبو رياض: امس بديتوا الكيماوي زي ماقلت لي؟
فهد: أي والله وهذا اللي زآد تعبهآ اكثر 
ام رياض:الله يقومها لك بالسلامه 
فهد:آمييين الله يسمع منك ياخالتي 
ندى: فهد ليش ماتسفرها برى اكيد علاجهم احسن 
فهد ابتسم:كلهم نفس الشي هنا والا برى بيعطونها نفس العلاج ونفس العلميه نسويها هنا احسن 
هزاع: الله يكون بعونك ...وولدك شخباره ؟
فهد ابتسم:الحمدلله بخير كبر شوي عنه اول 
ندى بحماس: تكفى ودني له ميته على ما اشوفه 
فهد :شوفي اعلمك من الحين نرحب بالمدح ولا نقبل بالنقد 
ندى ترفع حاجبه: اجل ولدك ماهو حلو صح اعترف 
فهد يضحك: بعيوني هو ازين طفل بالدنيا ...بس بعيونكم مدري 
ندى:خلاص انا أبت لك في الأمر 
ابو رياض: ههههههههههه ياويل راكان منك 
ندى: شدعوى يبه شوفني ويش زيني بس اكيد ركوني يهبل اذا ابوه فهيدان وامه شوآقه ربي يشفيهآ 
ابو رياض:وأنا أشهد 
أم رياض: يمه فهد مد يدك وأفطر شوف وجهك كيف صاير أصفر 
فهد أبتسم : والله اني ميت جوع
ندى: أجل كل والا تبي تتصور مع الاكل 
هزآع ضربها على ظهرها بشويش: ياثقل دمك 
ندى: مآهو أثقل منك 

ببيت أبو مهآ 
أتصلت على سحر تطمنهآ 
سحر: طيب بصحي مهآ وأقولها 
رغد:احتمآل نطلع مانجلس بالمستشفى 
سحر: طيب يصير خير 
رغد: مع السلامه 
بعد مآقفلت من رغد مشت لغرفة مها وصحتها 
مها: خليني اكمل نومتي 
سحر: قومي ريم بالمستشفى 
بعدت يدها عن عيونها وبصوت خايف: ويش فيها ؟
سحر:تعبانه ومآت اللي ببطنها 
مها جلست بسرعه مآهي مصدقه اللي تسمعه:ويش قاعده تقولين ...أكيد تكذبين 
سحر جلست على السرير المقابل لمها: والله مآ أكذب من بعد الفجر راحوا للمستشفى بس ماحبيت اصحيك واخرب نومتك 
مها تدور جوالها: مين راح معهآ ؟
سحر: رغد وسيف معهآ ..تقول احتمال يطلعون 
مها: ياحياتي عليها امس ماكان فيهآ شي أكيد عين وصابتهآ 
سحر كشرت: استغفر الله ويش الخرافات هذي ..هذي حكمة رب العالمين بعدين ماتذكرين انتي اول صار معك نفس الشي 
مها غمضت عيونها وهي تتذكر اسوء ايام حياتها: أستغفر الله العلي العظيم 
سحر: بتقومين والا شلون ؟
مها تطالع الساعه: سديتي نفسي من على الصبح "نذكرت هنادي "ودي اتصل على هنادي خايفه عليها 
سحر ابتسمت: لا تخافين عليها هنادي كبيره وتعرف تتصرف وتدبر أمورهآ 
مها بحزن: لا والله اكثر وحده فينا ضايعه وماتعرف تتصرف هي هنادي بس مافي احد فينا فاهمها الا شوق الله يقومها بالسلامه 
سحر: ياربي بنسوي مناحه الحين 
مها طلعت جوالها: بتصل عليها واتطمن بعدين اكلم رغد 
سحر تهز كتوفها بسلبيه: أتصلي خلينا نشوف اخبارها ولو بنزعجها من بدري 
مها ضحكت واتصلت عليها وبعد رنين مطول وصلها رد هنادي 
هنادي: صباح الخير 
مها حطت سبيكر : صباح النور والسرور ...الف الف الف مبروك 
هنادي: الله يبارك فيك 
مها: بشريني عنك ويش مسويه في صبحيتك ؟
هنادي ببرود: عادي زي كل يوم 
مها تضحك: معقوله زي كل يوم ؟
هنادي: ايه معقوله ونص .. المهم كيف بعد امس عسى ماتعبتوا ؟
مها: والله نص ونص بس عماتي وبناتهم ساعدونا فيهم الخير 
هنادي: اخواتي كيفهم ؟
مها: كلهم بخير 
هنادي: احتمال اجيكم اليوم
مها طلت بسحر اللي تاشر لها عشان تصرفها: لا حبيبتي ويش تبين فينا انبسطي مع زوجك واتمشوآ لآحقه على زياراتك لنا 
هنادي بشك: تصرفين هآه؟
مها:لا مو قصدي بس انتي عروسه اركدي شوي واسمعي كلام زوجك مو من اول يوم ودني عند اهلي ويش بيقول عنك 
هنادي: يخسي يقول شي انتم عزوتي والا هو بحريقه 
مها: يؤؤؤ لايسمعك الحين ..خلاص بقفل قبل تجيبين لنفسك مشكله 
هنادي تضحك:هههههههههههه يالخوآفه 
مها:يالله انتبهي لنفسك والله الله بالسنع والزين 
هنادي تسايرها: ايه هين 
مها: والله اني غاسله يدي منك بس ويش اقول غير الله يهديك ..باي 
هنادي تضحك:باي وسلمي على البقيه 
مها: يوصل .."قفلت الخط وطالعت سحر 
سحر: احس هنادي ماتبي باسل 
مها عقدت حوآجبهآ بأستغراب من كلام سحر:ليش تقولين هالكلام؟
سحر: اممم حسيت من كلامها وتصرفاتها حتى لما كانت تروح للسوق بالعافيه تروح ولاهي مهتمه بالزواج من اساسه 
مها: جاهله وصغيره بالعمر على هذي المسؤليه الزواج مو سهل زي ماتتخيلين 
سحر:ادري انه مسؤليه بس تلميحات هنادي غريبه والدليل كلامها قبل شوي يأكد لي انها تكرهه وماتبيه 
مها ميلت فمها: خلاص تزوجت وراحت بيت زوجها الله يسعدها وويوفقها معه 
سحر: آآآمين 
مها تغمز لها: الا انتي ويش اخبارك مع قيسك 
سحر حمرت خدودها وردت بحياء: الحمدلله لي مده ماكلمته انشغلت بدراستي والامتحانات بعدين زواج هنادي 
مها:الله يوفقكم ..انا ما أرتاح الا لما اشوف كل وحده فيكم مبسوطه وسعيده في حياتها
سحر رفعت عيونها لفوق: ياترى ويش ينتظرنا بالمستقبل ؟
مها وقفت: قومي قومي خشي المطبخ سوي فطور وانا بصلي واصحي رنومه واجيك 
سحرضربت راسها: يوووه ماسويت قهوة ابوي 
طلعت بسرعه وراحت للمطبخ تجهزت فطور لهم وقهوة ابو مها المعتاده 


بعد مآ أنهت مكالمتهآ طلعت من الغرفه ..أندق باب الشقه 
لف عليها: مين اللي جاي الحين ؟
هنادي: مدري قوم شوف ..تركته ورجعت للغرفه تدور شآحن لجوآلهآ ..سمعت صوت باسل يناديها طلعت للصاله وشآفت بيده باقة ورد كبيره وفخمه وألوآنهآ تأسر العين 
هنادي بأعجآب: وآآآآآو تهبببل 
باسل فتح الكرت وقرأ اللي فيه بصوت عالي: الف مبروك ..جمع الله بينكما على خير "روان"
هنادي قربت منه وسخبت ورده وشمتها: ياحياتي عليها 
باسل سلمها الكرت والباقه:ذوقهآ رفيع 
هنادي: ايه ذويقه فديتها 
باسل: حطيها على الطاوله وتعالي جنبي 
هنادي تتخصر: ليش ويش في؟
بآسل جلس ومد رجليه على الكنبه ورجع يديه ورى رقبته: وين تبين نسآفر ؟
هنادي :ماتفرق معي سافرنا وألا ماسافرنا 
باسل ابتسم: معقوله ؟
هنادي بعدت رجوله وجلست: معقولتين بعد ..انا بودي بس ازور شوق واتطمن عليها 
باسل : ابشري راح اوديك لها بس بعد مانرجع من السفر
هنادي:وانا مابي اسافر مايهمني السفر كثر ماتهمني راحتي وسعادتي بحياتي 
باسل طالعها بنظرة تعجب: كلام حلو وعين العقل 
هنادي :توك تدري اني عاقله ؟
باسل: والله تصرفاتك تشككني بعقلانيتك 
هنادي كشرت: مخليه العقل لك يابو عقل ..المهم ترى أنآ ابيك توديني لشوق 
باسل: طيب بوديك بس كمان ابي نسافر نتمشى مع بعض 
هنادي تهز كتفها:انا عندي دراسه 
باسل ابتسم بخبث: ومن قالك بتكملين هنا ...بأخذ أوراقك وتروحين معي لجده 
هنادي فتحت عيونها على الأخير: من جدك تتكلم ؟
باسل يضحك:هو اصلا كم بقى على أجازة الصيف كم اسبوع بعد الأختبارات بتسحبين اوراقك وتحولين لجآمعه جده 
هنادي بأعتراض: مستحيل انا ابي هنا جامعتي مريحتني 
باسل طالعها بنظره غريبه: بالله مريحتك ؟
هنادي بقوه: ايه ومعي صديقاتي انت بتوديني لمكآن مآ اعرف به أحد لآصديقات ولا أهل 
باسل: انا شغلي هنآك وبيتي قصر ويش كبره وألا عاجبتك هذي الشقه 
هنادي بسخريه:يوووه نسيت انك ولد عز منت متعود على هذي العيشه 
باسل:ايه مآني متعود وانتي لازم تتعودين على حياتي أنا 
هنادي:مآهي هنآدي اللي تتغير عشآنك 
بآسل أبتسم:حـــلــــو "احتد صوته" كلآمي هو اللي بيمشي رضيتي وألا مآرضيتي 
هنادي:انا ماراح أترك المدينه واهلي اذا والله مصّر اننا نكمل مع بعض أمآ أذا انت ماتبي خلاص احسن حل الأنفصال 
صرخ عليها بصوت حآد:تونآآآ ..بدري من أولهآ أنفصآل ؟ أجل ليش وآفقتي من ألاساس
هنادي تتخصر:أسئل نفسك لآ تسألني ..شوف ياباسل أذا تبيني تنفذ اللي ابيه 
باسل مسكهآ بقوه مع ذرآعه:مآعآشت اللي تمشيني على كيفهآ ..بتروحين ورجلك فوق رقبتك ولاتخليني امنعك من دراستك 
هنادي تألمت من مسكتهآ:أترك يدي أتركهآ 
باسل: ياتتعدلين معي وألا بتشوفين شي ماعمرك شفتيه 
هنادي سحبت بدهآ بقوه ونفخت عليه: ويش بشوف 
بآسل: أنآ أوريك اللي بتشوفينه بس لآ تستعجلين "بنبرة أمر منتهيه " ومن اليوم جآمعه هنآ تحلمين فيهآ لو تموتين مآتكملين هنآ 
هنادي انقهرت: نشوف مين اللي يضحك بالأخير 
باسل بسخريه:نشوف ياهنآديووه 
قآمت معصبه وسكرت باب الغرفه بقوه هزت أركآن البيت وصرخت بأعلى صوتهآ" الله يأخذك يآ حقققيير" 
عصب من كلامهآ قآم وهو يعرج بشكل وآضح ونسى عكآزه طآيح ..فتح الباب بقوه شآفها جالسه على السرير تبكي 
هنادي: ويش تبي في كلام نسيت تقوله ؟
بآسل تنهد حاول يتمالك نفسه حتى مآيعصب: انتي ويش يرضيك ترى جننتيني 
هنادي: اللي ابيه انك تنقلع عن وجهي وتفكني هاللحظة 
بآسل بنظرة أحتقار: عاجبك هذا الأسلوب اللي تكلميني فيه 
هنادي بحقد: ويكثر عليك بعد 
بآسل جلس على كرسي التسريحه :شوفي يابنت النآس من أولهآ بقولك تبين عزك وكرآمتك مآتنهآن تبلعين لسآنك هذآ اللي يبي له قص وألا بتشوفين أشكآل وألوآن الأهآنه ..ثاني شي حركآت الأطفال تبطلينهآ ترآك بالغه وبالعشرين يعني مآيحتآج افهمك ويش تسوين 
هنادي تمسح دموعها: وويش بعد ؟
باسل:تحسسيني انك زوجه مو عدد زآد بحياتي بدون فايده 
هنادي :وصل مسجك تقدر تتفضل برى ابي اكون لحالي 
باسل قام وخلاها لحالها والف فكره تطري بباله 

:::
:::
:::

وصلوآ المستشفى بعد زحمة الشوآرع يوم الجمعه 
قربوآ من المكآن الذي تقطن فيه حآليا ..زآدت قبضتهآ على كف فهد 
لف علي يدها وابتسم:ويش فيك ؟
ندى:خآيفه اني مآ أتحمل منظرها 
ام رياض بتأفف:بتقلبينهآ بكآء خليك برى احسن 
فهد: اذا بتدخلين لآزم تتحملين ومآ تبكين قدآمهآ ترى تتأثر بسرعه
ندى أخذت نفس طوويل وزفرته بحراره:خلاص بمسك نفسي 
أم رياض: يالله ندخل ...سبقهآ فهد وأمهآ أمآ هي قربت بتردد لآخر لحظة 
سمعت صوت فهد :لآ الحمدلله صايره أحسن وجهك منور 
أم رياض:الحمدلله على سلامتك يابنتي قدآمك العافيه 
شوق بصوت قريب للهمس:الله يسلمك 
ام رياض جلست على الكرسي: طمنيني عنك عسآك أحسن 
شوق هزت رآسهآ: زي ماتشوفين 
فهد مسح على شعرهآ:وجهك يبشر بخير 
شوق ابتسمت:الحمدلله 
ام رياض تتلفت بالغرفه:وين ندى مآجآت 
فهد رفع راسه وشآفه وآقفه عند الباب بدون ماتتحرك :ادخلي ويش فيك وآقفه 
ندى أنصدمت من شكل شوق الشاحب الخالي من أي حيآه متمثله بجسد تفارقه الروح ..مشت بخطوات متثاقله وقربت من السرير تحآول تمنع دموعهآ ابتسمت بحبح ومدت يدها تصافحهآ 
ندى: ماتشوفين شر"باستها على جبينهآ وبدآخلها تتألم على شكلهآ نحفت بشكل وآضح عظآمهآ يتحلفه الجلد الهزيل "
شوق بتعب وآضح عليهآ: مايجيك الشر 
ندى: مبروك ركوني يتربي بأحضآنكم 
شوق وفهد بصوت وآحد:آآميين 
ام رياض:يمه شوق فهد يقول أنك مآ تأكلين 
شوق: مالي نفس 
فهد: هآوشيهآ ياخاله عجزت وانا احاول فيهآ شوفي كيف نحفانه 
ندى تتأمل شكل شوق ونظرآت فهد الكسيره اللي ماتفارقهآ( يالله ماتخيلتهآ كذآ اسبوع وصارت بهالشكل ..يارب شآفهآ وعآفهآ) 
ام رياض: لا يابنتي لازم تأكلين حتى الادويه يكون لها مفعول والا ماتبين تشفين ؟
شوق: ما أقدر أكل أي شي أحطه بفمي أرجعه قرفت عمري 
فهد: مشكلتك عنيده 
ام رياض: بتأكلين يعني بتأكلين أذا مو عشآننآ عشان ولدك اللي محتآجك 
شوق نزلت دمعتهآ: إن شاء الله 
فهد: ليه الدموع الحين
طلعت شهقه من صدرهآ ماقدرت تكبتهآ وتحآربهآ اكثر طلعت من عندهم بسرعه وعيونهم متعلقه فيها 
فهد بعد عن شوق:بشوفهآ ورآجع لكم 
شوق مسحت دمعتهآ وتبسمت: تبكي على حالتي ؟
أم رياض اللي تتحكم بنفسهآ لأبعد حد: لا يمه بس ندى دمعتها قريبه 
شوق: ياحليلهآ ابيها ترجع عشان أسولف معها وتتأكد أني بخير 
ام رياض: يرجعها فهد الحين 
برى الغرفه 
فهد: ويش قلنا قبل ندخل ؟
ندى تبكي وبصوت متقطع:ماتوقعتها كذا ..لودريت ماجيت 
فهد جط يده على كتفها: هذآ أللي ربي كاتبه يالله مسحي دموعك وتعالي داخل 
ندى :لا ماراح ارجع 
فهد:وبعدين ؟!
ندى:خلني اشوف راكان بالأول وبعدين نرجع 
فهد ابتسم لها: يالله طيب نروح نشوفه 
ندى عدلت طرحتها ومشت مع فهد وهي ماتدل أي مكآن بالمستشفى بعد مآوصلوآ للحضآنه وقربوآ من رآكآن 
ندى : ياناس عليه يجنن طالع على ابوه 
فهد يضحك:بالله طالع علي؟
ندى: اممم تبي الصدق ماهي باينه ملامحه 
فهد يقرصها بشويش:اجل لا تنصبين علي 

:::
:::
:::

بعد العصر 
رجعوآ لبيت أبو مهآ ..كآنت تعبانه جدآ ونفسيتهآ مُتعب أكثر 
سيف:لاأوصيكم عليها أي شي تحتآجه كلموني
رغد: إن شاء الله 
دلخت أغراض ريم ولحقتهم للغرفه ..لقت سحر تلحفهآ وتشربهآ مويه 
سحر:لاتزعلين ريومتي خيره لكم 
ريم:كنت متعلقه بحملي كثير 
رغد: ربي يعوضكم بأحسن منه لاتحزنين 
سمر تقفل كتابها: يالله عاد ريومه ابتسمي ماتسوى علينا نزعل ربنا كريم وبيرزقكم درزن عيال ودرزن بنات توك صغيره بتحملين وتولدين لين تقولين بس 
رغد تضحك:ههههههههه خذوآ الحكمه من افوآه السفهآء 
سمر كشرت :انا من السفهاء يالشينه 
رغد: لا حشآك ..يالله سحر انتي ومها اهتموآ بريومه انا ميته تعب بكره وراي كرف ماهو طبيعي بنام عشان اصحى اذاكر واشوف ويش ينتظرني 
سحر: خلاص اعتمدي علينا 
سمر وقفت:انا بتصل على شهد أقولها عن اللي صار 
سحر: بدري..كلمتهآ يمكن تجي المغرب 
سمر رجعت جلست: الله يريحك كنت بأخذ لي مشوار على الفاضي 
دخل ابو مهآ الغرفه بعد ما تنحنح 
مهآ:حياك يبه تفضل 
ابو مهآ:زآد فضلك يابنتي ..بشريني عنك ياريم 
ريم وملامح الأرهاق والتعب مرتسمه على وجهها البريئ:الحمدلله بخير 
ابو مهآ:يالله شدي حيلك هذا اللي ربي كاتبه لك 
ريم:الحمدلله على كل حال 
مها: على قول سمر العمر قدآمك 
سحر وقفت وابتسمت: انا وسمر بنروح المطبخ عشان نجهز العشاء بدري 
مهآ: خذوآ حسآب شهد معنآ 
سمر: أنا بتصل عليهآ عشآن اتأكد أذا بتجي وألا لا ؟
أبو مها: يكون أحسن 
بعد مآطلعوآ سمر وسحر بقى لحاله مع مها وريم 
ابو مهآ:ما كلمتوا هنادي ؟
مهآ ابتسمت: الا كلمنآهآ مبسوطه مع باسل الله يتمم عليهم 
ابو مهآ:إن شاء الله ...الا وين رغد ؟
ريم بصوت مُتعب:راحت تنام تعبت معي اليوم 
ابو مها يطالع الساعه: يمديهآ نآمت وألا باقي ؟
مها: والله مدري يبه تبي اروح اشوفها اذا صآحيه؟
ابو مهآ وقف: لالا انا بروح اشوفهآ ..تركهم وأتجه لغرفة رغد 
مهآ بشك: تتوقعين أبوي ويش عنده ؟..وجهه ماهو عاجبني احس ورآه سالفه 
ريم تنهدت بتعب:كل خير بس انتي اتركي اللقافه عنك 
مهآ ترفع حآجبهآ:والله غريبه ..اقول بروح اتصل على زوجي سفهته من يوم جيتكم وبكره بغييب عن الدوام بسبتك 
ريم ابتسمت لها:أخلي سيف يجيب لك أجآزه ؟

دق باب غرفتهآ ووصله ردهآ 
رغد:تفضل 
فتح الباب وعلى شفايفه ابتسامه حنونه وبعيونه نظرة أبوه ...نزلت نظارتهآ وقفلت الكتآب بعد ماعدلت جلستهآ 
رغد:نورت الغرفه يالغالي 
أتسعت بسمته: الله لايحرمني منك يابنتي 
رغد:تفضل يبه أجلس 
ابو مهآ جلس ونظره جديه:رغد يبه انا بكلمك بموضوع المفروض أكلمك فيه من مده بس أنتي أدرى بالظروف اللي صارت لنآ
رغد استغربت نبرة ابوهآ ونظراته الجديه لها:خير يبه ويش هذآ الموضوع ؟
ابو مها: انتي أنخطبتي 
رغد أنصدمت وشهقت بصوت عالي:شنوووووو؟!
ابو مهآ:أسمعي اللي بقوله زين وأنتي حره بالأختيار انا مآغصبت خوآتك اللي قبلك ولا راح أغصبك المهم عندي رضآك وموآفقتك 
رغد بتنهي الموضوع :يبه انا رافضه الحين همي الوحيده دراستي ؟
ابو مها: يابنتي خليني أكمل كلامي الولد كلمني بنفسه وكلمتني أمه وحتى يوسف توسط له عندي 
رغد فتحت عيونهآ على الأخير ماهي مستوعبه كلام أبوهآ: ويش دخل يوسف ؟




ابو مهآ:لأن هذآ صديقه وأسمه عبدالله ولد نآس وطيب بس عيبه أنه متزوج أرملة صديقه عشآن يربي عياله بعد مآوصآه عليهم 
رغد بلعت ريقهآ وتمالكت نفسهآ ..حست بقوه تسري بجسمهآ أستغربت مبنعهآ:يبه أنـــآ رآفضه لايتعب نفسه وينتظر ردي ..وهذآ أنت قلتهآ متزوج ويش يبي فيني أنآ 
ابو مها: الولد شاريك وامه كلمتني يبونك وزمآن خطبوك بس صارت لهم ظروف ومآتمت الخطبه 
رغد:زمآآآن مآهو الحين ...انا مستحيل أتزوجه لآسباب أولهآ انه متزوج ثانيهآ انا صغيره وإن شاء الله بيجيني اللي أحسن منه (وثالثهآ سآمحني يابوي مآ أقدر أقوله ) 
ابو مهآ يحآول يقنعهآ: استخيري يمكن يتغير رآيك ماتدرين الخيره وين 
رغد بحده: هذا الموضوع بالذات ماراح أستخير فيه مآبيه ولا أبي اتزوج بالمره عاجبتني حياتي هنآ 
ابو مهآ بدأ يفقد الأمل: يعني خلآص هذآ الرد النهآئي ؟
رغد غمضت عيونهآ وأخذت نفس طويل:ايووه هذا ردي النهآئي 
ابو مهآ وقف: الله يكتب لك اللي فيه الخير ويرزقك بأبن الحلال 
رغد ابتسمت لأبوهآ: آآآمين يالغالي آآآميييين 
طلع من عندهآ وتركهآ تسرح بعالم آخر من الأفكآر والأوهآم 



{ رغد }

متى تتركني بحالي ياعبدالله وربي اني كرهتك ومليت منك كل هالسنين مآقدرت تنسيك اللي كآن ...مستحيل انسى اللي كآن بيننآ أبدآ ولآ رآح أنسى كذبك وخيآنتك لي ..بكل جراءه جاي تتكلم مع أبوي كأني الظالم وأنت المظلوم ..انت اخر شخص ممكن افكر فيه تبت من حبك حتى لو بقى في داخلي منه أثر أكتويت بألف نآر ونار بسببك 
رجعت لكتابها متجاهله كل اللي صار بينها وبين ابوها ..بالرغم من كبت قلبها واحاسيسهآ الميته 


:::
:::
:::

عند الثنائي المختلف 
{ هنآدي & باسل }
رمت العطر من يدها وقفت تتأمل شكلها بالمرايا ..من صغرها ماتحب أي أضافات جماليه عليها مكتفيه بطبيعتها وملامحه الطفوليه التي تزيدها جمال ..يزيد ضيقها تقمصها لشخصيه تغايرها تماما 
هنادي بتأفف:ياربي اكره هذي الخرايط اللي بوجهي "لفت عن يمينهآ ولاحظت قصر التنوره" أوووف يعني مايصير البس بجآمه أريح وأستر وأحسن بعد 
دق جوآلهآ وفرحت لما شافت الرقم:هلا رونتي 
روآن بنبرة وله:وحشششتيني مووووووت 
هنادي ضحكة من قلب:وأنتي أكثر 
روآن:كيف بعد الزوآج 
هنآدي:طففففش 
روآن:هههههههههه بدري على هذا الكلام 
هنادي:ماني متعوده اكون لحالي دايم البيت مليان الحين ماغير راسي وراسه 
روآن:بتتعودي مع الأيآم 
هنآدي تذكرت: ثآنكس على الورد ياحلوو 
روآن:عجبك؟
هنآدي: مررررره يكفي ألوآنه ترد الروح 
روآن: انا متصله أتطمن عليك أخليك تشوفين زوجك لآيقول عني مآ أستحي 
هنادي:ههههههه اوك أذا لقيت وقت أتصلت عليك 
روآن:أوكِ لاتقطعيني 
هنآدي:افا عليك قولي غير هذا الكلام 
روآن:يالله باي حبي 
هنآدي:بآآآي ..قفلت جوالهآ والقت النظره الأخيره على شكلهآ وطلعت من الغرفه ...شآفته متمدد على الكنبه بعشوآئيه ونآيم ..شكله هآدي ومنغمس تمآمآ بأحلآمه ,,جذبتهآ ملامحه السمرآويه قربت منه بشويش وحاولت مآتطلع أي صوت يزعجه ويصحيه 
هنآدي( ياربي هذا له كم وجه كل يوم أشوف له شكل ..الظآهر من الكحل والبلاوي اللي علموني خواتي عليهآ خربت النظر عندي قمت أشوف اشكال والوآن ..أممم طيب الحين هذآ كيف أصحيه ؟!..وألا أخليه نآيم أحسن لآيغثني بكلامه ) 
أخذت الريموت تقلب بالقنوآت لكن حست بالملل لفت على جهته واستغربت هدوئه بالنوم باين عليه التعب ..وقفت قبال ولمسته مع كتفه وهزته بشويش
هنآدي:بآآسل ..بآآآسل قوووووم
ماحصلت رد منه زآدت بهزه وبدأ نبضهآ يزيد:بآآآآآآآســـل ...بآآآآآآســــــــــــــــل 
لمست جبينه حرارته عآديه جلست جبنه وبخوف :بااسل ويش فيك ..رد علي 
بآسل ببرود كآد يقتلها:ويش تبين ؟
هنادي بعدت شعره عن وجهه: أنت حي مآ مت ؟
باسل فتح عيونه يطالعهآ:لو كنت ميت تتوقعين أرد عليك ؟
هنادي عضت شفايفهآ بقهر كانت بتموت من الخوف وهو لآ يبالي حرك يده:كأنك مضيقه المكآن علي ؟
هنادي انقهرت وحطت يدهآ على خصرهآ:ويش قصدك ؟
بآسل ابتسم:ماقصدي شي بس شوفي المسآحه صغيره مره 
هنآدي عناد فيه مآ بعدت وقلبت بعيونها:بالعكس وسيعه بس كل وآحد يحدد اللي ينآسب حجمه 
باسل يرفع رجله: لو سمحتي بعدي عشان رجلي بمدها زين
هنادي تتكي وتتمدد بعناد: ماعليش عندك السرير روح تمدد وتبطح فيه على كيفك 
باسل:طيب الحين جايه مصحيتني ليه ؟
هنادي كشرت: طفشت لحالي 
باسل:انتي سبب طفشنا الاثنين 
هنادي :يارربي نلف وندور ونرجع للمهاوشات انت ليش تحب نتهاوش 
باسل فتح عيونه على الاخير: انا ؟
هنادي تطالع وراه:لا اللي وراك 
باسل لف بتلقائيه مصدق ان في أحد ورآه: وينه 
هنادي انفجرت ضحك :ههههههههههههآآآآآآآآي 
باسل ميل فمه: اشوى اخيرا شفنا اسنانك 
هنادي:هههههههههههه حلوه الحركه 
باسل: ماقلتي ليه مصحيتني من احلى نومه 
هنادي تحولت ملامحها للتعبيس:قلت طفشانه ماتفهم ؟
باسل: طيب ويش تبين اسويلك اذا طفشانه ؟
هنادي:أووووف قوم ونسني يالله اللي اعرف العرسان مايجلسون بالبيت 
باسل ابتسم:قلت لك بنسافر وانتي رفضتي يالله عاد تحملي الطفش هنا 
هنادي بترجي: لا ويش ذا حرام عليك ظلم ...انا بموت من الطفش 
باسل: وين نروح طيب مافي الا هالبيت خلينا فيه لين نروح جده 
هنادي: عندي حل ..ويش رايك توديني بيت اهلي اشوف خواتي 
باسل ضحك:وانا اتسربت بالشوارع ؟
هنادي بتأفف:اجل اقترح علي شي يونسني 
باسل اخذ الريموت :الحين اوريك شي يونسك ويعجبك "حط على قنآة رياضيه " في شي أحلى من المبارايات؟
هنادي كانت بتصارخ لكن مسكت نفسها عند اخر لحظة وحطت رجل على رجل:امم ايه فيه دور لنا فلم والا برنامج 
باسل :أقولك بقوم ألبس نطلع نغير جو أصلا 
هنادي ابتسمت بدآخلهآ( أخيرا بغير جو عن كئابة هذا البيت اللي تسد الرزق ) وقفت ولحقته للغرفه تجهز شنطتهآ وعبايتهآ 
باسل: ويش رايك ألبس ثوب وألا جينز ؟
هنادي شهقت بقوه:جيييينز ؟ لاحبيبي ثوب وشمآغ قال جينز قال 
باسل ارتسمت على جبينه ملامح استغراب:ويش فيه الجينز 
هنادي تصرفه:لالا مافيه شي حلو ويزيد حلاه اذا لبسته بس احسن البس ثوب انا أحب الثوب 
بآسل هز كتفه بسلبيه: نلبس ثوب ليش لا
بعد ربع ساعه ركبوآ السياره ..مدت يدهآ على المسجل وشغلت السيدي 
هنادي: وين بنروح ؟
بآسل يفكر:أممممم مدري بصراحه ما اعرف امآكن حلوه هنآ
هنادي :ويش رايك نروح منتزه بري نتونس ونتفرج على الناس 
باسل:أذا تعرفين الطريق نروح 
هنآدي : ايه اعرفه
بآسل : أجل توكلنا على الله 

::
::
بعد المغرب 
ببيت ابو مها 
شهد: الف سلامه عليك حبيبتي 
ريم بتعب:الله يسلمك 
مهآ: ويش رايك تنآمين مانمتي من الصبح وباين عليك التعب 
رغد:أي والله خلونآ نروح للصاله وهي تنام 
شهد علقت عبايتهآ:أوك يالله سمور قلبي شيلي ميشو 
سمر تركض له: ياهلا بأطلق واحد بالبيت كله 
مهآ:انا بروح أشوف سحر ويش سوت مع العشاء 
رغد انتظرت لما الكل طلع وبقت هي وشهد سكروآ الآضاءه والباب 
رغد بهمس: عندي سالفه ضروريه لازم تعرفينهآ 
شهد فتحت عيونها على الأخير:جد والله ...يالله على غرفتك بس بروح اقول لسمر تنتبه لميشو واجيك 
رغد: أنتظرك لا تتاخرين والا تروح عليك 
شهد: افا عليك غمضي عين وفتحي عين وأنا قدآمك 
بسرعه راحت لسمر ومرت بطريقها على مهآ بالمطبخ ورجعت لرغد اللي حكت لهآ اللي صار بينهآ وبين أبوهآ 
شهد ميلت فمهآ: انتي مقتنعه بقرارك ؟
رغد عقدت حوآجبهآ باستغراب وركزت نظراتها على شهد:ايه مقتنعه 
شهد بجديه:شوفي رغد الرجال جاء وكلم عمي وانتي رفضتي لا تجين بعدين وتتندمين وتقولين ياليت اللي جرى ماكان 
رغد عصبت:انتي تضنين اني للحين احبه انا عفته تفهمين ويش معنى عفته بعدين حطي براسك شي واحد انا مستحيل أخذ فضلة غيري حتى لو كان اغلى انسان بحياتي 
شهد: دآمك مقتنعه بقرارك انتي حره صرتي راشده تعرفين تمييزين اللي تبين 
رغد ميلت فمهآ بكره :انتي قلتيها صرت راشده والعقل اللي من ورى عبدالله مابيه 
شهد بأستغراب:يالله ماتوقعتك بتكرهين كل هذا الكره وتحقدين عليه 
رغد ابتسمت بذبول: لو ذقتي اللي ذقته راح تدعين عليه بالموت ولاتنسين اني لو تزوجته بيظل يذكرني بالماضي اللي تبت عنه وتندمت عليه 
شهد لمست كفها بقوه: تغيرتي كثير يارغد 
رغد: الدنيا دروس وتجارب والشاطر اللي يتعلم من اغلاطه وتجاربه 
شهد بتغيير الموضوع كشرت : بقولك على شي راح يصدمك 
رغد :خير؟
شهد احتدت ملامحها: بجد مدري كيف بقولك 
رغد عصبت: قووولي 
شهد نزلت راسها : أنا حآآمل 
رغد شهقت وبنفس الوقت صرخت:ويــــش حآآآآمل ؟
شهد هزت راسها وهي تشوف معالم الصدمه على وجه رغد: ايه 
رغد: حرام عليكم كل يوم وحده جايه وقايله انا حامل 
شهد ترفع يدها: عسى ربي يبلاك واشوفك كل سنه حامل 
رغد: بسم الله عليا ..بعدين كلهم يحملون الا انتي خبله انهبلتي صار لعقلك شي ميشو توه صغير لسى ماصار له ست شهور 
شهد بتضجر: صار اللي صار والحين حامل ماني اول ولا اخر وحده تحمل 
رغد : الله يرفع عنك ياشيخه 
شهد كشرت: يعني مافي مبروك وانا اللي قلت اكثر وحده بتفرح لي رغد 
رغد بخبث: باركنا لك اول مره تكفي بعدين لو طولتي شوي افكر ابارك لك مره ثانيه 
شهد : وربي انك لئيمه اروح لمهاوي هي اللي تحس فيني مو انتي مالت عليك 
رغد ترفع يدها: يارب يارب يارب تهزئها وتلعن خيرها 
شهد: اعوذ بالله منك 
دخلت مها على كلمتهآ وبلقافتها المعتاده:ويش فيكم تتناقرون انتي وهي ؟
رغد بسخريه: تعالي شوفي القطوه هذي 
شهد قرصتها:قطوه بعينك يالخفاش 
مها ابتسمت وجلست قبالهم: عن السخافه انتي وهي ويش عندكم 
رغد تمد لسانها لشهد:باركي لها الاخت حــــــآآآآآمـــل " مدت بدلع" 
مها فتحت عيونها :شنو "لمست اذنها" ماسمعت ويش قلتي عيدي بالله 
شهد بزعل: ياويلي لهذي الدرجه صرت عجوز 
مها بصدمه: أكيد تمزحين احلفي انك مانتي حامل 
شهد: للأسف حامل مس مهآوي 
مها :بجد انك مجنونه "سكتت شوي " يالله جالسه بالبيت لادراسه ولا شغل ويش وراك غير الحمل والكنس والتنظيف لك مستقبل باهر لو تفتحين حضانه 
شهد شوي وتبكي: مالت عليك وانا اللي اقول مهاوي بتحس فيني 
مها: لا والله غلطتي يوم حستي 
رغد ماتت ضحك على شكل شهد اللي تغير: خلاص لاتزعلين يانآآآسووو على المكشر 
شهد:ماقول ألا ربي يخليني يوسف حبيبي مو أنتم 
مهآ:ترى ازعجتينا بيوسف كأن مآحد متزوج بذا البيت الا انتي حتى أنا ياناسوو على بندورتي وصلعته ويش زينه 
رغد:هههههههههههههههههههه آآآه يابطني تكفين مهآ لاتتغزلين بزوجك يوم أشوفه استغرب التوافق بينكم 
مهآ تغمض عيونهآ: سِبع والسبآع قليلون 
شهد:أفلقيني ان كآن سبع هو وصلعته اللي لو يخططهآ يكسب 
مهآ تتخصر: الآ زوجي لو سمحتي 
رغد:هههههههههآآآآآآآآآآي ..تكفون بطني أوووه ههههههههههههه
شهد: أخص لايكون توم كروز وانا مدري 
مها بصوت رومنسي:والله أنه بعيني أطلق من مليون توم 
شهد: مسكينه تحلم حلم لايمكن يتحقق 
رغد تمسح دموعها من الضحك :خلاص ابي عمري 




عند شوق وفهد 
رجع لها بعد مآوصل ام رياض وندى للبيت لقاها نايمه وعلى صدرهآ كُتيب أذكار وادعيه فتحت عيونها بعد مآحست بحركته وبدأ ألمهآ بأزديآد 
همست:فـــهــــد 
فهد: ياعيونه آآمريني 
شوق : بدأ الألم يرجع حآسه أني بأستفرغ 
فهد قرب منها:تبين أوصلك دورة المياه ؟
شوق هزت راسهآ وبصوت شبه مسموع:ياليت 
ساعدهآ بالوقوف ولف يده على خصرهآ تفاجئ بخفتهآ ونقصان وزنهآ المتضح على جسمهآ 
مسك يدهآ وتأمل شكلهآ مثل الطفل الصغير بين أحضآنه بصغر حجمهآ وضعفهآ بالنسبه لجسمه الضخم وطوله وعضلاته المشدوده 
فهد: خف الألم لما تحركتي ؟
شوق تتشبث فيه اكثر :بديت أدووخ 
ثبت مسكته لها :لآتخافين ماسكك زين بس امشي انتي 
قربت من دورة المياه ودفته بعيد عنهآ وصارت تستفرغ وأنتم بكرآمه ...تمسكت بالجدآر القريب منهآ وتكت عليه وصارت تكح من كثر مآ أختنقت 
فهد بخوف: أنآدي الممرضه أو الدكتور 
شوق بتعب وصوت مبحوح: لآ ...أعطني مناديل 
بسرعه جآب لهآ مناديل وعلبه مويه ...ساعدهآ بشرب المويه ورجعهآ لمكآنهآ وهو يشوف شحوبهآ يزيد كل لحظة 
فهد: خليني اناديهم 
شوق بحده وصوت قريب للبكاء: لالالا 
مرر يده على خدها بهدوء:طيب اللي تشوفينه ..بعد شعرها عن وجهها حتى يتمكن من رؤية وجهها بوضوح 
شوق:ابي مويه 
بعد ماشربها للمره الثانيه: بشري ارتحتي الحين 
شوق : الحمدلله ..ماقلت لي عن راكان كيفه الحين ؟
فهد: بخير بخير انتي لاتفكرين كثير راح تتعبين فكري بس بنفسك ترى علاجك بالمستشفى قريب ننتهي منه 
شوق ابتسمت: الله كريم انا اللي يهمني راكان وبس 
فهد لمس خدها بحنان غريب عليه وبنبره غريبه لم يسبق ان سمعتها منه: وأبو رآكآن مايهمك ؟
فتحت عيونها مصدومه من كلمته بلعت ريقهآ ..خانتهآ الحروف وماقدرت ترد عليه بأي كلمه 
فهد ابتسم:ليش ساكته قولي اللي بخاطرك ؟
شوق حطت يدها على يده الملامسه لخدها: تهمني كثير 
فهد :متأكده..وألا تجآمليني ؟
شوق: لو أجآملك مآكنت وصلت معك لهذا اليوم..فهد انت الوحيد اللي كنت معي من البدايه بشقاي وهناي محد شاركني همومي وتعبي وفرحي الا انت.. انت ماتخليت عني حتى لما عرفت بمرضي وساعدتني وسعيت بعلاجي.. غصب عني حبيتك انت الي خليتني اتعلق فيك واحبك "باست يده بهدوء وانسكبت دمعه من عينها " 
فهد: محد يستاهل إني أعيش عشانه إلا أنتي 
شوق : تحبني ؟
فهد:مآ أتخيل حياتي بدونك 
شوق بحزن:رغم كل اللي كان بيننا 
فهد: ماضي وراح مانقدر نعيده 
شوق:سامحني اذا غلطت بحقك 
فهد نزل راسه ومسك يدها بقوه: انتي اللي سامحيني انا اللي دمرت لك حياتك بلحظة طيش وجهل 
شوق:مسموح يابو راكان 
فهد: تستاهلين روحي وماتغلى عليك 
::
::
آبي مرٍه آحسّ آن?ْ تِبآدِلِني آلِغلآ وَتِغيرٍ ..
آبي مرٍه تِبدِيني عّلِى نفسّ?ْ آوَ آحبآب?ْ
يمرٍ آلِوَقتِ وَآنتِ آنتِ وَلآ في حآلِتِ?ْ تِغييرٍ

خلآص آنسّآني بآلِمرٍه وَ?ْملِ رٍحلِة غيآب?ْ
رٍحلِة غيآب?ْ
رٍحلِة غيآب?ْ
رٍحلِة غيآب?ْ

بطريق رجعتهم بعد مآ بدلوآ جوهم وأستآنسوآ مع بعض 
بآسل: اول مره ادري انك سوآقه 
ضحكت بخجل ممزوج بجرآءه:ايه اعرف أسوق 
باسل: والله طلعت عندك مواهب وانا ماني دراي 
هنادي: مع الأيام بتعرف 
بآسل يهز كتفه: نشوف ويش بيصير مع الأيام "طلع بكت دخآنه وصار يدخن " وين نتعشى ؟
هنادي رجعت راسها على ورى: بكيفك انا جوعانه ومستعده أكل أي شي 
بآسل:أوك 
بعد فتره صمت طويله سألته: متى بنروح للرياض ؟
بآسل ابتسم: بكره 
هنادي شهقت: ويــــش ؟..بكره وتوك تقول ؟
باسل ببرود: كنت بقولك لما نرجع قبل شوي أتصلت على الخطوط وحجزت 
هنادي :ايه ويش عليهم اهم شي اشوف شوق 
بآسل طالعهآ:ويش رايك أخلي فهد يسلمني طيارته ونروح مآليزيا 
هنادي :لالا 
بآسل: أجل بنروح جده هنآ مآني قادر أخذ راحتي 
هنآدي بتأفف:طيب طيب بس بعد مآ نتعشى توديني بيت أهلي اشوفهم قبل نسافر بكره 
بآسل رفع حاجبه وبنبرة تهديد: سآعه مآ تزيدين عليهآ ..أوك؟
هنادي ميلت فمهآ وطلعت جوالهآ: طيب نص ساعه لو تبي بعد المهم اشوفهم 
باسل : زين 
دقت على سحر ثوآني وردت عليهآ: هلا سحر كيفك 
سحر: بخير أنتي شخبارك وربي لك فقده 
هنادي ضحكت: اكيد الغرفه ماهي حلوه بغيابي صح ؟
سحر تضحك:نص ونص بس البيت هآجد فاقدين رجتك وأزعآجك 
هنادي : أهب عليك اعترفي أني نور البيت 
سحر تمشي لهآ: ايه كثري منهآ 
هنادي:أقول ترى بعدين بجيكم الله الله بالأستقابل الزين 
سحر سكتت: ماله دآعي تجين 
هنادي بشك: في شي ماتبوني اعرفه ؟
سحر: لا ابد كل شي على حطت يدك 
هنادي: انا بجي اسلم عليكم وأخذ بقية أغراضي لآني بكره مسافره مع زوجي 
بلحظة نطقآنهآ لهذي الكلمه لف عليهآ لآ أرآديآ كآن لهآ بدآخله أثر أخر سرح بكلامهآ ونسى الطريق وكله أحآسيسه وحوآسه متعلقه فيهآ وبنبرتهآ اللي يعشقهآ حد الثمآله ...من اول مره شآفهآ هآم قلبه بحبهآ وسعى للحصول على قلبهآ بأشنع الطرق لكن قد أنه يكفر عن غلطته حتى لو كآنت ترفضه وأخر أهتمآمها به بأحآسيسه لهآ ولآ تدرك حبه وجنونه بهآ ... صحى على مسكت يدهآ ليده وصرختهآ اللي فوقته من سرحآنه الطويل 

بــــآآآآآآآســــــــــل الــســـيــآآآآآآررررره 



بنفس التوقيت في الرياض 
..: الــووو 
فهد: نــعــم ويش تبي ؟
..: فكرت باللي قلته لك 
فهد: ايه فكرت 
..: ويش ردك ؟
فهد:اللي قلته لك من قبل ..الشنطه مآ أدري عنهآ شي 
..:هههههههه طيب يافهد منى عينك تشوف ولدك 
فهد فتح عيونه على الأخير: أسمع لو قربت من ولدي ترحم على روحك 
..:قد هالكلام يابو راكان؟
فهد بصوت حآد:قده ونص يا وآطي 
..:هههههههه طيب روح للحضآنه موعدنآ هنآك 
قفل جواله وكآن بيطلع لكن أستوقفه صوت شوق الحآد ...فتحت عيونهآ: فــهـــد 
لف بسرعه : هلآ 
شوق تبكي: احس بنآر بجوفي تحرقني 
فهد بخوف: ويش تقولين انتي ؟
شوق زآدت نبرة بكآهآ حده : آآآه احس روحي بتطلع 
فهد مسك يدهآ وكآنت حرارتها مرتفعه ارتبك مآ عرف كيف يتصرف قطعه من قلبه تستنجد فيهآ والقطعه الأخرى يمكله الخوف عليهآ :بروح انادي الدكتور 
شوق مسكت يده بقوه وصارت تهذي بكلام ماهو مفهوم 
فهد: شوووق ....شوووق 
ما وصله منها جواب وطلع زي المجنون ينادي الممرضين والدكتور ووقف ينتظرهم برى بألم وحرقه قلب ناسي المكالمه التي كانت قبل دقائق 

**
*

ويش بيصير بـ فهد ؟..والأهم التهديد اللي جآه من مين وليش أختآر الحضآنه بالذآت ؟
هنآدي & بآسل ..وين مصيرهم ؟..هل بنفقد أحد ابطآلنآ ؟
عبدالله وخطبته لرغد كيف بيتلقى الخبر ..معقول يتصرف بشكل غير متوقع؟
ريم بعد فقدآنه لطفلهآ كيف بتكون ؟
شوق ..هل ستعود أم تودعنآ هنآ؟!
أبو فهد سيكون له بصمه بالبارت القادم ولكن كيف ؟
هل ستعود رياح المآضي لتبعثر استقرار الحآضر ~|
الى هنآ ينتهي لقآئي بكم موعدنآ الخميس القادم بأذن الله 
اترك المسآحه لتعلقآتكم وتقييمكم 
دعوآتكم لي بتيسر أصعب امتحآنآتي :( 
بحفظ المولى حبايبي

البارت الثاني والخمسون 

في عيونك أنا شفت كل ( الرياض ) !!
ليه أحسّ إن - الرياض -
. . أحيان ; كن مابه أحد ؟
وليه أحسْ إنك إنت صرت / كل أحد ؟!
الشوارع ، المباني ، والبشر
حتى [ الـهـوا ]
المسا والصبح . . وأكثر !
. . بّ إختصار : إنت الرياض !
ما للرياض أحباب , إلا أنت | وعيونك 
وقف مصدوم وهو يتأمل مكآنه والتفاصيل الخاليه مرت عليه الدقايق بدون مايستوعب اللي يشوفه 
رآآآكـــآن 
رآآآآآآآكـــــآآآآآآآن 
تلفت يمكن يلمحه حتى لو من بعيد طلع يهاوش بصوت مخيف وثاير لأبعد حد 
مسك الممرضه: ويــن رآآكـآن ولدي وييينــه ؟
الممرضه بخوف وآضح: كان بمحله ما أحد اخذه 
فهد ارعبها بصرخه: مآهو في ..وين رآآح 
الممرضه شوي وتبكي: والله مدري ..مدري 
طلع بسرعه لرئيس القسم وكأنه مجنون ..حآولوآ الكل يهدونه لكنه كآن في أبشع حالات هيجآنه 
فهد: لو يصير لولدي شي بحملكم المسؤوليه على أهمآلكم 
المدير: تعوذ من الشيطان يا استاذ فهد ..ان شاء الله بنلقاه " لف على حارس الامن" فتشوا المستشفى لا تبقون ولا مكان الا تفتشونه 
فهد صرخ على الحارس: ويش تنتظر شوف وين رآآآكــآن 
المدير: تفضل معي للمكتب تفاهم 
فهد بعد عنه وبعصبيه: مابي منكم شي الا ولدي ..ولـــــدي وبس 
تركهم ورجع للكراسي وانفاسه تضيق بصدره ونبضاته متسارعه استند على الجدار وتنهد بألم وحسره ..انتبه لجواله يدق ..رد بدون مايشوف الرقم 
فهد:نعم 
..:ويش اخبار راكان 
فهد بحده: ياحقير ..انت اللي اخذته 
..:ههههه يعجبني ذكائك وفطنتك ..تبي ولد سليم مايمسه شي تجيب لي الشنطه اللي مبلغها ماياسوي ظفر ولدك 
فهد بعصبيه: اكيد انجنيت انت والا صار بعقلك شي 
..:ايه صار بعقلي شي لما اخليك تأخذ صفقه تساوي 25 مليون على المستريح 
فهد بحقد: طيب وبعدين ؟
..: تبي ولدك يرجع لك تجيب الشنطه زي ماقلت لك والا بتترحم على ولدك وماتشوفه طول عمرك 
فهد بنبره حاقده جدا: تساومني على ولدي ياقليل الشرف 
..:هههههههههههه اللي عندي وقلته اذا رجعت لعقلك وقررت تاخذ ولدك اتصل علي 
قفل الجوال ورجوله ماهي قادره تسنده اكثر .. ماحس بنفسه الا وهو قدام غرفة شوق كان الدكتور والممرضات طالعين من عندها 
الدكتور: نامت الحين بعد المهدي وأن شاء الله الصباح تكون بخير 
فهد أومئ براسه بهدوء وراقبهم لين اختفوآ عن عيونه جلس على الكرسي وتكى بيديه وخبى وجهه بين كفوفه صبره انتهى لكن لما توصل لأبنه ضيء عيونه الذي انتظره بعد عمر طويل ومعآنآة امه لا يعود له قدره على التحمل اكثر ...نزلت دموعه بصمت وألم يحرق جوفه حس بيد على تربت على كتفه 
..:ويش فيك يبه ؟
رفع رآسه ودموعه مرتسمه على خده وبصوت مبحوح : يــبــه
ابو ريآض أنصدم من شكله وزآد خوفه دموعه اللي أول مره يشوفهآ تنذرف من عيونه 
سأله بنبره مرعويه: خير ياولدي ويش اللي صاير معك؟
فهد اخذ نفس وقال بصوت متقطع:رآآ...كـ...ـآآن 
ابو رياض شهق:ويش فيه رآكآن؟
فهد: رآح مني ..رآآآآح 
ابو رياض بتوتر متضح عليه وخوف:ويش اللي صار يافهد ..علمني يابوك لا تخوفني 
فهد مسح دموعه بعشوآئيه مشآبهه للأطفال:أخذوآ ولدي 
فتح عيونه بأستغراب مآهو فاهم شي:مين اللي أخذوه؟
فهد: هــم أخذوه ياليتهم أخذوآ روحي ولآ أخذوآ ولدي 
ابو رياض عصب: تكلم زي الناس وقولي مين اللي اخذوآ رآكآن وليه أخذوه 
فهد ابتسم بألم: لأني أبوه أخذوه 
ابو رياض بعصبيه: فهد لآتجنني قولي كل اللي صار 
فهد بحزن: بقولك يايبه بس تكفى ساعدني ماني عارف كيف اتصرف 
ابورياض:قوم قوم معي 
فهد يطالع بباب الغرفه: وشوق
ابو رياض:الله معهآ يالله يابوك قوم معي خلنا نروح مكآن هادي وتقول لي اللي صار 
وقف بمساعده ابوه ومشوآ بأتجآه المصعد حتى يطلعون من المستشفى بكبره 

:::
:::
:::

بهذا الوقت بالمدينه 
غمضت عيونهآ وأنفاسها تتسارع بصدرها ...تذكرت الموقف اللي نجوآ من موت محتم بقدرة الله 
بآسل بهمس خآيف:هنااادي انتي بخير 
هزت راسها وكل اطرافها ترتجف وتحس ببروده سكنت جسمها:انتم تأكده ماصار لنا شي 
باسل: الحمدلله ربي رحمنا " فتح الباب وطلع يشوف السياره بوسط الظلام "
هنادي: ياربي لك الحمد " مآحست بنفسهآ ألا ودموعها على خدهآ وتشهق بالبكاء " 
رجع بيطمنهآ سمع صوت شهقاتها:هنادي فيك شي؟
هنادي تبكي: لا
أخذت علبة المويه حقته ومشى لها فتح بابها ونزلها غسل وجههآ وشربهآ من المويه بعد مآ سمى عليها : كيف الحين 
هنادي تمسكت بيده: الحمدلله ..خلنا نرجع بيتنا 
باسل: ماتبين نتعشى 
هنادي بتلقائيه: لاآآآ ..بلا عشاء بلا هم ابي ارجع البيت وبس 
باسل:وخواتك ماراح تروحين لهم؟
هنادي: لا بكره مو لازم الليله رجولي ماهي شايلتني من الخرعه
باسل: طيب يالله اركبي نرجع للبيت 
اول ماركبت السياره سمعت جوالها يدق ..ماتدري وينه اخر شي تذكره انها كلمت سحر انتبهت لضوه تحت رجولها وسحبته بسرعه وردت 
سحر بلهفه: ويش اللي صار لكم ؟
هنادي:ولاشي بس جات سياره مسرعه وكنا بنصدم والحمدلله مافينا شي 
سحر: طيحتي قلبي على بالي صار فيكم شي 
هنادي: لا الحمدلله تطمني مافينا شي 
سحر:بتجين؟
هنادي : لا بعد اللي شفته انسدت نفسي عن الجيه 
سحر بشك:بالله مافيكم شي
هنادي: والله مافينا شي تبين تكلمين باسل تتاكدين
سحر : اكيد لا انخبلتي انتي ..الحمدلله على سلامتكم وانتبهوا لطريقكم 
هنادي: ان شاء الله 
سحر:مع السلامه 
هنادي: مع السلامه 
قفت جوالها وتكت على الكرسي: باسل انتبه للخط زين 
باسل: وانا ايش اسوي برائيك 
هنادي:ادري عنك قبل شوي بغيت تخلينا بعداد الاموات 
باسل: يؤؤؤ شكلك تبين تعمرين بالدنيا 
هنادي: مو كذا بس مابي اموت وانا ماتهنيت بعمري وامس مسوين حفله عرسنا اللي مدري كيف جاء ابي استانس شوي 
باسل يضحك: ايه وويش بعد 
هنادي خافت من ملامح وجهه اللي مركزه معها: لالا طالع طريقك لا رجعنا البيت نكمل سوالف المره هذي سليمه المره الجايه اللي يعلم ويش يصير


ببيت أبو مهآ 
رغد: ليش ماراح تجي خساره 
سحر: مدري اهم شي ماجاهم شي لما سمعت صرختها قلت اكيد ماتوا 
مها تضم بنتها:بسم الله عليهم 
شهد : سمر هاتي ميشو 
سمر: خليه يعلب معي شوفي كيف مستانس 
رغد تطالعها بنص عين: خير تبين تشيلينه ؟
شهد كشرت: ايه ويش عندك ؟
مها تضحك: سلآمتك بس خايفه على أخوه 
شهد صرخت: مهآآآآآوي 
رغد انفجرت ضحك: ماقالت شي يحتاج الصراخ هذا كله 
شهد تميل فمهآ: ايه ماقالت شي خلاص سكروا على الموضوع 
سحر بلقافه: بالله ويش في قولولي 
مها: موضوع خاص 
سحر تتخصر: الحين صار خاص ..شهد تكفين قولي ويش صاير؟
شهد تطالع رغد ومها بقهر: سلامتك ولاشي 
رغد بترفع ضغط شهد قالت بنبره مياعه: الأخت حآآآمل "وضحكت"
سحر فتحت عيونها: ويــــش ؟..حآآآآآمل 
شهد: يمه منكم كل وحده تخزني بعيونها يوم تدري ..ايه حامل فيهآ شي 
سحر خافت من شهد: لا مافيهآ شي ..الله يتمم لك على خير 
مها تدق سحر وهمست: ياشين الخوف 
سحر: تبينها تعيفني الكلام خليني ساكته ابرك
سمر :عاد ياشهوده كل الناس يحملون ويولدون وألآ ماصارت بالمملكه كثافه سكانيه ..عقابل ما ترصين 12 وتكملين الدرزن 
شهد: لا عاد ويش 12 هو وآحد وطلع عيوني 
مها ترفع حآجبهآ: أشوفك ماتبتي على طول الثاني 
شهد حطت يدها على خصرها: خير انتي ليش متقعده لي 
مها تضحك:شوفي كلامك المتناقض 
رغد:شوفي ياشهد إن شاء الله اذا جبتي ولد ترآه بيكون خطيب لبنتي رضيتي والا مارضيتي 
شهد: تزوجي بالاول بعدها يصير خير 
سحرتميل فمهآ:ياربي من الحين خايفه على بناتها من العنوسه 
مها تقرص خدود بنتها:شوفوآ القمر هذآ ياناس عليه يززنن 
سمر كشرت: هم صادقين القرد بعين امه غزال 
مها عصبت: هيه انتي لايكون رنومتي ماهي عاجبتك
سمر: لالا عاجبتني بس ارحميني من الغزل اللي مدري من وين جاي 
شهد: ياربي منكم طول الوقت تتهاوشون اسكتوا 
سحر وقفت: بروح اشوف ريمآ لايكون محتاجه شي 
رغد:ايه تكفين شوفيهآ 

بالرياض

أخذ كأس المآء حتى يروي عطشه بعد سآعتين من الكلام المتوآصل مع أبوه 
ابو رياض بصمت خآنق( كل هذآ انت سويته وأنآ اللي ضنيت فيك الشينه يآولدي): الله يكتب اللي فيه الخير 
فهد تنهد: أي خير يبه ولدي الله يعلم بحاله 
ابو رياض:لآزم نرجعه بأي طريقه 
فهد غمض عيونه:لو تدري شوق مدري ويشب يصير فيهآ 
ابو رياض: أنتبه تقولهآ مرتك مآهي نآقصه وجع 
فهد: أدري يبه أدري ...وقلبي أنا كيف يتحمل أوجآعه 
حط يده على كتف فهد وبنبره جآمده: أصبر أن الله مع الصابرين 
فهد: والنعم بالله... مابي من الدنيا الا يرجع لي ولدي وتتشافي زوجتي ونعيش مرتاحين 
تأمله بنظرات حزينه على حالته المتدهوره: الله كريم ياولدي الله كريم 
وقف فهد: اسف يبه لازم ارجع المستشفى اشوف شوق لايصير فيها شي 
ابوه: الله معك ..انتبه لطريقك ونفسك
فهد: أن شاء الله ..اخذ جواله ومفاتيح من على الطاوله ومشى بخطوات سريعه وهو يسابق الثواني حتى يصل لشوق 

بعد عشر دقايق وصل للمستشفى وبسرعه طلع لغرفتهآ فتح الباب بشويش ..وشآفها هآديه وسآكنه في مكآنهآ ..قرب منهآ وعيونه تتفحص كل جزء فيها ..يدهآ المتبقعه بألوآن من أثآر الأبر والمسكنآت ..والهآلات تحت عيونهآ من البكآء والسهر ..أصفرآرهآ وذبولهآ 
فهد(آآآآه ياقلبي ويــش بتكون النهآيه ) 
فتحت عيونهآ ببطئ لمحت ظله ورؤيتهآ مشوشه ..همست بأسمه ورجعت لغيبوبتها المؤقته 
مسك يدهآ بحنيه:ارجعيلي ياشوق والله تعبت ماعدت أتحمل أكثر أحسآسي بالذنب يقتلني ..والله يقتلني "حط رآسه على يدهآ وبعد سآعه من جلوسه جنبهآ غفى بعالم يسرقه عن وآقعه لسآعآت 

الساعه 11 بالليل 
بعد ماأخذت شور سريع ولبست قميص ابيض طويل ..رفعت شعرهآ شينون وتعطرت 
هنادي غمضت عيونهآ بعد مآخطت بالكحل خط خفيف ...لفت عليه وهو جالس يقرأ جريدة اليوم 
هنادي: ماتبي تنآم؟!
باسل ترك الجريده من يده وطالع ساعته:ليييش بتنآمين ؟
هنادي تقلب عيونها: تتوقع أنام بعد اللي شفته اليوم 
باسل ابتسم:صار كل خير
هنادي ارتعشت وتغيرت نبرتهآ للخوف: تخيل لو مآ شفت انا السياره ونبهتك يمكن ماعشانا للحين 
باسل فتح عيونه على الاخير: لاتتفاولين علينآ 
هنادي عقدت حوآجبها وارتسمت ملامح التعبيس على وجهها:كل مآ أتذكر الموقف يمغصني بطني 
باسل بتأفف:هنوده غيري السالفه بالله عليك 
هنادي وقفت ومشت لهآ وابتسمت بغنج:اممممم ..طيب بسولي بويش كنت تفكر فيه يوم سرحت 
باسل طالعها بنظره مستغرب تغنجها:ماكنت افكر بشي 
لفت يدهآ على رقبته بنعومه وباسته على خده:بسولي لاتلف وتدور علي قول انك سرحت فيني 
باسل ميل فمه:وآثقه من نفسك بزياده 
بعدت عنه وهزت كتوفهآ:عيونك فاضحتك سهل اعرف اللي تفكر فيه 
باسل:تقرين الأفكار غلط 
لفت على وجهه وحطت عينهآ بعينه وبنبره جامده:بـــجـــد؟
باسل وقف:جديين بعد ( مو بس انتي تعرفين تتغلين ..بخليك تركضين ورآي يابنت محمد) مشى بأتجآه الباب استوقفه صوتها 
هنادي:باسل وين رايح؟
باسل: طفشآآآن بروح اتفرج على التلفزيون 
هنادي عصبت قالت بصوت يميل للعصبيه شوي: الحين أنا أكلمك تتركني وتطلع؟
باسل لف بأتجآهها:مآ أضن تكلمتي بشي يستاهل ...طنشهآ وطلع للصاله 
وقفت مقهوره منه ولحقته بسرعه وقفت جنب الباب وحطت يدهآ على خصرهآ ووقفت بميلآن :ترى بكره ورانا سفر أذا انت ناسي 
باسل:لا ماني ناسي تطمني 
هنادي بحقد :يعني بتجلس هنا ؟
باسل جلس على الكنبه وتمدد برآحه:ايه 
مشت من عنده للمطبخ شربت مويه وسكرت باب الثلاجه بقوه وطلعت من المطبخ:تصبح على خير 
باسل ببرود: تلاقين الخير 
هنآدي شوي وتنجن من بروده(هذا ليه يسوي فيني كذا؟..كل هذا عشان سالته اصلا الحق علي اتكشح له مالت عليه )
باسل طالع فيهآ وهي سرحانه فيه وعيونها بتطلع من محلها:مضيعه شي بوجهي؟
هنادي كشرت: لآآآآآ 
باسل:مو قلتي بتنامين 
هنادي : غيرت رائي بسهر معك 
باسل فرح بدآخله وحب يزيده:بس انتي قلتي بتنامين ؟
هنادي بتأفف: بسهر مع زوجي لايكون حرام 
باسل بيتشقق من الفرحه اللي يبيه صار:من قال حرام ؟..حياك تفرجي معي 
هنادي جلست جنبه واخذت نفس طويل:حط على فلم 
باسل مد الريموت كنترول لها:قلبي بالقنوات واختاري اللي يعجبك؟
هنادي قلبت بالقنوات من بين هالقنوأت قنآه غنائيه عجبتهآ الأغنيه :وآآآآو رهيبه
باسل بيقهرها:والله عليهم رقص خطير 
هنادي حطت رجل على رجل :كلنا نعرف نرقص موبس هم 
باسل طالعها وابتسم:وريني رقصك؟
هنادي طلعت عيونها وشهقت:شننوووو؟
باسل يرفع حاجبه بخبث:مو قلتي تعرفين يالله بشوف رقصك عشان اغير رأئي برقصهم
هنادي توردت خدودهآ:لالا كنت اقصد في بنات رقصهم احلى بس مو انا 
باسل مسك يدهآ:اقولك وريني 
قامت وبعدت:قلتلك ما أعرف تصبح على خير ..ومشت بسرعه للغرفه وانسدحت على السرير اخذت نفس طويل وسمعت صوت الباب انفتح ..غمضت عيونهآ تهربا منه ومن أحرآجآته لهآ 
باسل:لاتسوين نفسك نايمه 
هنادي: ماني نايمه 
باسل انسدح جنبهآ:اممم ويش بعد؟
هنادي:ويش رايك تنام تراك صاحي من بدري 
باسل:توك تقولين تبين تسهرين معي 
هنادي:يووووه خلاص غيرت رائي برقد 
باسل يسحب شعرها :انتي كل دقيقه بقرار "ماردت عليه "لفي علي بسولف معك 
هنادي:أنعس 
باسل بتهديد:بتلفين وألا كيف 
هنادي :خلاص بلف ...ببطئ لفت فتحت عيونها ..ويش تبي؟
باسل:أتمقل بوجهك وعيونك وشفايف وخدودك ورموشك وكل شي فيك 
هنادي :لو اختصرتها على نفسك وقلت اتمقل فيك بدال المشوره هذي
باسل:يعني تبين كل شي مختصر
هنادي:أي احسن 
ابتسم لهآ عرفت قصده تحركت بسرعه تبي تغطي وجههآ لكن كآن أسرع منهآ وطبع بوسه على شفايفها وضمهآ لصدره بقوه 

صباح يوم السبت 

يتكرر الروتين عند الجميع ...الكل اتجه لعمله أو لدراسته لبيدأ يوم جديد في اسبوع مليء بالمفاجئات 
طلعت جوآلها تشوف الساعه تنهدت قبل تدخل بوآبة المستشفى: الحمدلله جيت قبل خمس دقايق يمديني أطلع لفوق 
رجعت جوالها ووقفت عند المصعد تنتظره يفتح سمعت أصوآت وازعآج خلفهآ لفت وشآفت الأنسآن الذي لآ تتمنى رؤيته ... شآيل بين يديه طفل بعمر الزهور مٌحمر من الحراره وخلفه أم صوت بكآئهآ يملئ القسم تنقلت عيونهآ في بين المسآحآت الشاسعه مآ تشوف إلآ عمآل النظافه 
..: ولدي بيموووت ..بيمووت الله يخليكم الحقونآ 
..:وينهم 
مشت بسرعه لهم حطت يدهآ على جبين الطفل وشهقت: حرآم عليكم من متى مرتفعه حرآرته 
...:من بالليل 
حطت أغراضهآ على الكرسي وأشرت له:تعالوآ من هنآ 
..:بسرعه ياعبدالله بسرعه 
عبدالله يمشي وهو يرجف وعيونه على رغد اللي تسبقه وتنادي: وين النيرس؟
فتحت ستاره صغيره خلفهآ سرير وبعدت الشرشف:حطه هنآ 
جآت ممرضه:شنو صار؟
رغد: بسرعه قيسي حرآرته وضغطه باين انهآ حمى 
..:الله يخليك ولدي 
رغد تدفهم: ماعليش أستنوآ برى ..أنتبهت لدكتور وليد 
رغد : دكتور ...دكتور 
لف د وليد: نعم 
رغد: ماعليش دكتور محتاجينك شوي 
جاء ووقف قبال السرير لف على عبدالله: استنوآ برى شوي 
مسك عبدالله زوجته ومشوآ بعيد عنهم 
رغد:شكلهآ حمى 
د وليد:كم حرارتها 
الممرضه: 41 وضغطه منخفض 
د وليد: أعطيه خآفض حراره وتابعيه بالكمآدآت البارده ..وحولوه على تنويم الأطفال 
رغد تطالعه لمسته بخفه وطلعت لبرى 
..:طمنيني يادكتوره 
رغد: المفروض لما شفتي حرارته مرتفعه جبتوآ هنآ على طول 
..:ابوه كآن بالعمل 
رغد طلت بعبدالله:قدامه العافيه إن شاء الله 
تركتهم لما سمعت صوت الدكتور وليد متجه لهم أخذت اغراضهآ وطلعت للدور الثالث حتى تبدأ بالتدريب اللي أهملت فيه بعض الأيام 
شآفتها أروى من بعيد وجات ركض لها ..حضنتها بقوه: وربي وحشتيني 
رغد تضحك:بجد ؟
اروى تقرصهآ: ويش رائيك ..من زمآن عنك وعن سوالفك من اول ماغيرتي القروب
رغد بطفش:تصدقين مالي خلق اجي بالعافيه أحضر 
اروى شهقت: خير أنجنيتي ؟..شدي حيلك 
رغد بتأفف: والله مالي خلق 
أروى سحبت لكرسي قريب: قبل نبدأ تعالي قوليلي أخبارك 
رغد: لا جديد 
اروى: شنو صار بزواج اختك 
رغد: عادي ترى زعلت لانك ماحضرتي 
اروى: وربي على اختبار ماقدرت 
رغد شهقت:ذكرتيني الحمدلله ذاكرت والا بجيب عاليها واطيها اليوم 
شافت الدكتور وليد يمشي ووقفت وهمست: وصل النكبه باي 
اروى كتمت ضحكتها: باااااااااي 
انتظرته يمشي لكن لاحظة انه يبطئ بخطواته ...مشت من جنبه وقالت:صباح الخير دكتور 
لف عليها مستغرب منها: صباح النور 
رغد: كيفك بعد الخميس والجمعه ؟
وليد :الحمدلله (ياقو عينك تسبني عند بنت عمي والحين كانها ماسوت شي )انتي كيفك 
رغد: ماشي الحال
وليد أبتسم: اممممم تبين شي ؟
رغد هزت كتفها: نو قلت اصبح عليك دامني اول من وصل 
وليد ضحك:ماهي بالعاده 
رغد مشت وماردت على كلمتها الا بـ: عن أذنك 
دخلت القاعه المصغره وجلست على الكرسي تنهدت واخذت نفس طويل فتحت كتابها حتى تهرب من أي افكار يمكن تطغى على بالها طلعت جوالها بدون ماتحس صارت تقلب بالارقام حتى تضيع وقتها لين يحضر البعض وتأنس بهم أخذت جوالها وطلعت من القاعه تمشي بدون أي شعور منها وقفت بزاويه بعيده عن الكل والشباك الزجاجي كبير يطل على المدينه كلها تكت على الجدار وسرحت بعالمها لبعيد 


{رغــد} 

شنو اللي صار فيني معقوله كل ماقلت كرهته ونسيته اكون أكذب على نفسي واتوهم بشي ماهو صحيح ..ليه قلبي كان يرتجف بقربه عيونه تناديني وكل شي فيني يتسجيب له حتى نبضي ما يزيد الا له ...آآآآخ يا أنـآ ويش السوآه بحالتي أمس يخطبني وأرفضه واليوم اكتشف اني مآ أعيش في بعده ..أبي اعرف ليه ابيه ليه ماعفته ؟..ليه كلامي ما ينطبق على فعلي ؟..أكيد ضعف ضعف كبير ماهو هين ...الله يسامحك ياعبدالله لو ترجع سنيني مآ أخلي لك أثر بكوني ودنيتي
حطت يدهآ على الزجاج تتأمل الفراغات بين أصابعها الخمس غمضت عيونها ونطقت بدون وعي: آآآآه 
صحت على لمسه أرجفتهآ بعدت بحركة لآ أراديه وهي متفاجئه : أنــت 
عبدالله: أيـه أنا 
رغد تتلفت حولها زي المقروص: ويش جابك هنآ روح لاحد يشوفنا 
عبدالله برفع حاجبه: ويش فيك ؟..مآ أخبرك تخافين أحد يشوفنا مع بعض 
رغد بحده: عبدالله مو وقته روح بعيد 
عبدالله بعنآد وصوت يماثل حدتهآ:ابي أتكلم معك 
رغد من بين أسنآنهآ: مشغوله ماني فاضيه 
عبدالله : أذا قلت لك ضروري ؟
رغد شافت طلاب من نفس قروبهآ يمشون من جنبهآ:طيب طيب روح أنا ألحقك 
عبدالله :لا تسحبين علي عشان لا اتهور 
رغد بعصبيه: رووووح 
انتظرته لمآ ابتعد ..ولحقته بسرعه ونزلوآ لمكآن بعيد عن الكل 
عبدالله: يناسبك عنآ؟
رغد :ايه بس اخلص علي بسرعه 
عبدالله: ليش رفضتي ؟
رغد فتحت عيونها على الاخر:وتسأل ليييه ؟يابرودك 
عبدالله: مآ صدقت لما قال لي أبوك ...اكيد هو اللي رفض 
رغد ضحكة بسخريه: لسى باقي عندك أمل ؟..متى بتصحى ياعبدالله رغد اللي حبتك مآتت 
عبدالله رفع حاجبه:واللي أشوفها قدآمي ؟
رغد:وحده ثانيه مآتعرفك ولآ تعرفهآ ..أنت أخر شخص ممكن افكر فيه بدنيتي 
عبدالله بصوت كله تهديد: راح أسوي كل اللي اقدر عليه عشآن تكونين لي 
رغد بحده: لو تجيب لي الدنيا كلهآ مآ رضيت ..أنآ أكرهك كل ذرة حب تحولت لكره انت أبغض الناس عندي 
عبدالله: مايهمني انا بالنسب هلك ويش ..المهم أنتي ويش بقلبي 
رغد بسخريه: ناكر جميل وماهو غريب عليك ..ويش ذنب المسكينه اللي فوق حتى تجرحهآ 
عبدالله: ذنبهآ أني ما حبيتهآ 
رغد: وذنبك أنت أنك متعلق بوحده مآتشوفك شي انت أحقر من أني أشوفك 
عبدالله تفاجئ من كلامهآ وحدة نبرتهآ:أنـــآ 
رغد بنظرة أحتقار: أجل أنا ؟..لأخر مره اقولك ابتعد عني " قبل تخطي خطوتهآ بالأتبعآد مسكهآ بقوه مع يدهآ
عبدالله: شوفي يارغد ان مآرحتي لأبوك وغيرتي رآيك بقوله على اللي كآن بيننآ 
تعلقت عيونهآ فيه من الصدمه وارتجفت شفايفهآ من خلف نقآبهآ بسبب كلمته التي أخترقت قلبهآ كالرصاصه القاتله ...تجمد كل شي فيهآ مآ قدرت ترمش إلآ بدمعه يتيمه بللت طرحتها 
رغد بصوت متألم: الله يقويك تدل البيت كنت متوقعه كل شي منك ألا هالشي 
عبدالله بندم: أنتي اللي جبرتيني انآ أبيك ابي اكمل حياتي معك 
رغد صرخت عليه: بس أنآ مآ أبيك غصب هو 
مشت عنه وتركته لحاله طلعت بدون أي احساس منها وقفت عند القاعه وعدلت غطاتها حتى تخبي عيونها الدامعه خلفها دخلت بهدوء وجلست جسد بدون روح 

بمكان غير مدينتي 
صحى على حركتها الخفيفه فتح عيونه بتثاقل واستوعب المكان المتواجد فيه وقف بسرعه وقرب منها ..تاكد انها منغمسه بنومها طلع من عندها ودخل دورة المياه غسل وجهه واتجه لمكتب الدكتور يسأله عن حالتهآ قبل يطلع بعد ساعه طلع من المستشفى واتجه للبآركنج قبل يدخل سيارته رن جواله وكان رقم غريب اول مره يتصل عليه 
فهد قرصه قلبه ورد: الو "سمع صوت بكاء حآآد قدر يميزه انه صوت رآكآن "
فهد بهلفه:ألـــوووو..ألـــوو..بعد دقايق وصله صوت شخص ماقدر يميزه زين 
..: تبي ولدك ؟
فهد بحده: ولدي فيه شي ..ليه يبكي ؟..مين انت وليش أخذتوووه 
..:ليه أخذنآه عندك الاجابه عطيناك مده بس انت تهاونت والنتيجه يجنيها ولدك يتحمل ذنب تهاونك معنا 
فهد ضرب السياره بقوه: ويش تبي انت ؟
..: الف مره قلت لك الشنطه ؟
فهد بنبره حاقده: يعني أنت أحمد ؟
..: آآآيه 
فهد انفعل: يالوآطي يالنذل 
احمد: فهد هالمره كآنت بولدك المره الثانيه بزوجتك 
فهد بحده: تخسي تقرب من زوجتي انت لو فيك خير مآ تأخذ ولدي 
احمد يضحك بسخريه:يمكن ولدك ماهو غالي عندك عشان تفديه بشنطه قيمتها بالملايين
فهد: ويش يخصك اذا غالي عندي والا لا؟
احمد: يعني مايهمك لو يوصلك رآسه 
فهد انرعب وشهق: ويش تقول ؟..انهبلت انت ؟
احمد بنبرة امر منتهيه: ولدك ماراح تشوفه الا بعد تجيب لي الشنطه 
فهد: حاضرين تبيهآ بتكون عندك 
احمد: لاتفكر تلعب بذيلك الرؤوس الكبيره اللي تلعب معها ماتفيدك 
فهد يضحك:هههههههههه بتقنعني ان اللي وراك بينفعونك ؟
احمد بسخريه:ويش يهمك فيه ؟
فهد: زي اللي يهمك 
رجع صوت راكآن يعتلي وأحتد صوت فهد:أسمع ياأحمد الكلب لو يصير بولدي شي رآح اقتلك 
أحمد بحده: تبي ولدك عجل بجيبة الشنطه 
أنقطع الخط بينهم ..بدأت انفاسه تزدآد طالع جواله الساكن ودخله بجيبه ..فتح باب السياره ومشى بسرعه وصوت الأحتكآك لفت أنتباه الجميع 
اخذ جواله بدون أي احسآس منه وأتصل على رقم حآفظه عن ظهر قلب 
فهد: هلآ استآذ مشعل ..ابي اشوفك الحين 
مشعل:خير يافهد صاير شي 
فهد: لما اشوفك اقولك 
مشعل: أنتظرك بالمكتب 
فهد بزفره أرعبت مشعل: انا قريب منك ..مع السلامه 


::
::


أنفاس صبحك، تعلق قلبي بقلبك
وأنفاس صبحي تعلق قلبك بقلبي
أشتاقلك...وأزرع عيوني على دربك
وأقول شف كيف هذا الشوق يلعب بي


صحى قبلهآ ..أخذ شور زآد نشآطه أكثر جمع أغراضه اللي يحتآجها بسفرته التفت على جهة السرير كآنت هآديه ونآيمه بسلآم ..طالع ساعته وأبتسم على تأخرهآ بالنوم قرب منها وهو يتأمل ملامحهآ الطفوليه البريئه ترآجع قبل يصحيهآ لكن الوقت يعدي وبتأخرون على موعد طيآرتهم ..لمس خدهآ بشويش 
بآسل :هنوده ..هنوده "ضمة نفسهآ اكثر وارتسمت على جبينهآ علآمة الآنزعاج " هنآدي أصحي يالله 
فتحت عيونها بتعب: خلني أنام 
باسل: مايصير حبيبتي يالله قومي تأخرنآ ورآنآ سافر 
هنادي استوعبت وفتحت عيونها زين :أيي صح 
باسل باسهآ على خدهآ بشويش: صباح الخير 
ابتسمت بحيآء وارتبكت:صباح النور 
باسل وقف ومد يده:يالله قلبي قومي بنتأخر كذآ 
هنادي:خلاص استنآني بالصاله بس اتروش والبس بسرعه 
باسل يأشر بسبابته:لآتتأخرين 
هنآدي ضحكة:والله ما أتاخر بس روح أنت 
بعد مآطلع وسكر الباب وقفت واتجهت للدولاب أخذت بنطلون أسود وتي شرت أحمر سآده 
هنادي( عيب والله كل يوم يصحى قبلي وانا خآمده مدري انا الزوجه والا هو غصب يخليني استحي من نفسي وتصرفاتي معه ) دخلت الحمآم وانتم بكرآمه وبظرف ربع ساعه خلصت وجهزت نفسهآ ..وقفت قبال المرايا تكحلت ووحطت روج لمت شعرهآ بعشوآئيه وطلعت 
هنادي: باسل شنطتي جاهزه تعال خذهآ 
باسل فتح عيونه:قبل نفطر ؟
هنادي كشرت: بالمطار نفطر 
باسل وهو يقلب بالقنوات: مقدر أسوق وانا جوعان سوي لنا شي خفيف نسد فيه جوعنا 
هنادي مشت للمطبخ وهي تهز راسها بتأفف: زين بسوي توست بلبنه وعصير غيره لاتحلم 
باسل: ياربي اعرف الحريم يتفننون بالطبخ انتي ليه غير عنهم ؟
هنادي فتحت الثلاجه ورفعت صوتها عشان يوصله صوتها اكثر:انت قلت غير عنهم لو سمحت جيب شغاله تطبخ لنا لاني ما اعرف اطبخ 
باسل بتحطم: شكل هذا اللي بيصير طلعة روحي من اكل المطاعم 
ثواني وجابت الصينيه وجلست جنبه قبل تبدأ بأكلها: ايه نسيت أنا عروسه المفروض مآ أطبخ شهر او شهرين 
غص بأكله تركت اللي بيدهآ وضربته بخفه على ظهره:صحه يالمشفوح 
باسل لف عليها وشهق:شهر أو شهرين؟..تبين تعيشيني برجيم قاسي؟
هنادي تقلب عيونها:ياسلام والناس كلهم احسن مني بويش؟
باسل يطالع ساعته: كُلي الحين بعدين نتكلم بهذا الموضوع بدري عليه 
هنادي :الشاهد من هالكلام كله ماعاد بخش المطبخ 
باسل يضحك: يصير خير 
بعد ماخلصت من الأكل وقفت تلم الصينيه وترجعهآ للمطبخ دق جوالهآ ركضت لشنطتهآ ترد 
هنادي: هلا والله 
روآن: صبااحووو 
هنادي ابتسمت: صباح النور 
روان:ازيك يابنت ؟..فينك ما تتصلي 
هنادي :هههههه تو مكلمتك 
علياء تصرخ: والا تزوجتي وسحبتي علينا أخــــص ياعيب الشوم بس
هنادي: اوووف ترى قبل امس متزوجه أمدآكم تشتاقون لي 
روآن: مررره فاقدينك 
ايه تسحب الجوال: ياحبيبي من أولها تسوي كذا ياهنوده ما تسألي ولا ترسلي على الأقل مسجآت 
هنادي دخلت الغرفه :والله مآفضيت 
ارتفع صوت ضحك أيه: وآآضح مايحتآج تقولين 
هنادي: مالت عليكم 
روآن: خليك منهآ هذي تبي تتشمت بيجي اليوم اللي نتشمت فيهآ ..المهم انتي كيفك أيش اخبارك بجد وحشتيني 
هنادي:ياحياتي وربي حتى أنتي لك وحشتيني 
علياء: غريبه صاحيه هالوقت ليش مانمتي ؟
هنادي: اوف كلكم قاطين بالجوال 
علياء: حاطين سبيكر يالهبله 
هنادي ضحكة:ههههههههه ماتتركم حركآتكم ..بعدين مزعجيني ليش وراي سفر 
روآن شهقت: بتسآآفرررين ..ويـــن ؟
منال :بس لايطق فيك عرق 
هنادي: بروح الرياض بعدين مدري وين؟
منال: ماشاء الله ماتدرين وين بتسافرين عفيه على الزوجه الشاطره 
الكل:ههههههههههههههههههههههه 
هنادي بتأفف:هيه عاد لاتتمصخرون علي 
دخل باسل ورفع صوته :هنآآآآآآآآآآآآآآآآآدي تأخرنآآآ 
هنادي نزلت الجوال من يدهآ: أوك حبيبي جآآيه 
باسل يطالعهآ مصدوم من كلآمهآ: انتظرك 
هنادي: أوك ..رجعت للبنات وسمعت صوت ضحكهم ..مالت عليكم يالله باي 
علياء: أرحمينآ ياحبيبي يجي يجي 
هنادي تضحك:يعني ويش أقول ..يالله عاد تأخرت عليه باي 
روآن: كلميني اوكِ 
هنادي: من عيوني باي 
قفلت ولبست عبايتهآ بسرعه وطلعت للصاله 
كآن وآقف جنب شنطتهآ ينتظرهآ:اخيرا مابغينا 
هنادي:سوري بس صحباتي متصلين يسلمون علي 
باسل: ماشاء الله يعرفون الذوق زين في أحد يتصل هذا الوقت 
هنادي تضايقت:عادي مافيهآ شي 
طلعوآ وسكروآ الباب رد عليهآ :ومين صحباتك ؟
هنادي: اللي كانوآ بحفلتنآ
باسل:أهآ اللي كآشفين عن وجههم ؟
هنادي أعطته نظره قويه: خيييير ؟
باسل : ماقلت شي انا صادق كآنوا كاشفات 
هنادي تسايره: ايه ايه هم 
باسل :أهــآ ..زين اركبي بحط الشنط ورى 
فتحت الباب ودخلت وأعصابهآ واصله حدهآ منه سكرت الباب بقوه وأنتظرته لمآ دخل 
باسل: ماتبين نمر أهلك تسلمين عليهم ؟
هنادي: مافي احد برسل لهم مسج اقولهم اني مسافره 
باسل حرك السياره: براحتك 
طلعت جوالها حتى تنشغل فيه وتهدي نفسها وتفكر بالشعور الغريب اللي رآودها 
أما هو مد يده وشغل المسجل على اغنيه اجنبيه كلاسكيه وهو مستغرب تغير مزاجها فجأه 
وصلوآ المطار وانتظروا موعد اقلاع طيارتهم للعآصمه السعوديه 

:::
:::
:::
طلعت من القاعه وبيدهآ جوالهآ انتهت من رسالتهآ ( توصلون بالسلامه ..سلمي على شواقه ) رفعت عيونها بتكمل طريقها لأقرب كوفي حتى تأخذ لها كوفي دافي علا وعسى يدفى برد مشاعرهآ المتألمه ..تجمدت بعد ماشافته جالس ينتظر خروجها لفت بترجع للقاعه لكن صوته استوقفها
عبدالله:رغد دقيقه بس 
ماردت عليه وظلت بمكانها بدون ماتلف له كمل كلامه:تعالي ابيك شوي 
رغد: ويش باقي ماقلته ؟
عبدالله : مو زين نتكلم هنا خلينا نبعد شوي 
مشت لزاويه ووقفت: ويش تبي خلصني 
عبدالله:أنا أسف على الكلام اللي قلته 
رغد بنظره قاسيه: ماهمني اللي قلته واللي تبي تسويه سوه ماحركت فيني شي بس افهم شي واحد ياعبدالله مستحيل اكون لك شيلني من بالك 
عبدالله ميل فمه بحزن: هذا اخر ماعندك ؟
رغد: ايه روح للي تنتظرك حرام تخونها ماتستاهل اللي تسويه من وراها 
عبدالله أبتسم: فعلا ماتستاهل وانتي بعد ماتستـ..
قاطعته بحده وبنبرة جافه: ماركضت وراك انت اللي تركض وراي وانتبه تغلط علي 
عبدالله بنظرآت ودآعيه: اخر مره تشوفيني بحياتك 
رغد: ابرك الأوقات والله 
عبدالله: مع السلامه 
رغد تأملته لأخر مره وهو يصد عنها ضغطت على نفسها ماقدرت ترد بحرف وآحد لفت بسرعه ومشت بطريق غير طريقه ..دخلت اقرب استراحه وجلست فيها أخذت نفس طووويل 
على طول أتصلت على شهد 
ردت عليها بصوت نآعس:هلا رغد
رغد: صباح الخير
شهد: صباح النور 
رغد: اووه شكلي صحيتك من النوم 
شهد:اممممم أي 
رغد تنهدت:توقعتك صاحيه 
عدلت نفسهآ وبعدت الشرشف عن صدرهآ:غدو فيك شي؟
رغد: لاحبي مافيني ألا العافيه ..بس كنت بقولك عن ريم تجيني العصر عندهآ تعرفين انا مشغوله بدراستي 
شهد تطالع يوسف: طيب اذا صحى يوسف بقوله 
رغد ابتسمت: فديتك اخليك تكملين نومك 
شهد مآ أرتاحت لصوت رغد اللي أدخل الشك لنفسها: لآ ماراح أنام ..انتي فيك شي ؟
رغد: قلت لك لآ مافي شي ..يالله مع السلامه 
شهد تضايقت:مع السلامه"حطت جوالها على الكمودينه اسندت راسها على المخده "آآآآهـ
مسك يدها بحنيه :سلآمتك من الأآآآهـ
شهد مالت على جهته: ياربي من رغد مادري ليه ماتتكلم وتقول اللي فيها 
يوسف : ليش فيها شي؟
شهد:ايه بس ماهي راضيه تقول ايش فيها احس اني أتضايق اذا ماقالت لي 
يوسف ضمهآ لصدره: هي طبعها كذا خليهآ على راحتها واهتمي بنفسك أبي ولدي وألا بنتي يكون مرتاح ببطنك ومايوسوس معك 
شهد ابتسمت:حآضر ياعيوني أي أوآمر ثانيه ؟
يوسف: المره الثانيه حطي جوالك سايلنت قطع علي احلى نومه 
شهد ضحكة: احلى نومه ؟؟...ليه ويش كنت تتحلم 
يوسف صار شبه جالس غمض عيونه:اشوف وحده شقرآ تقول يآ يوووووسف آد أيش بحبك 
أتعب وأنا أقول حلوه 
شهد خنقته: هذآ كآبوس مو حلم 
يوسف يضحك:بعدي يدك عني 
شهد خنقته أكثر:أعترف شقرآء وألا فحمه ؟
يوسف:هههه أمزح امزح بس بشوف أنتي تغارين وألا لا 
شهد بعدت عنه وكشرت: ويش شايف أنت؟ أنا أغأر من نفسي عليك أغار من الكون كله بعد 
يوسف ابتسم: يآآ ويلي أنا دخت 
شهد تقرصه مع خده: أحسن دووخ ولاتقوم 
يوسف: بعدين ما أشوفك 
شهد تضحك:بعد احسن اهم شي تسمع صوتي 
يوسف:ههههههههه يمه منك ...امم ويش رايك تقومين تسوين فطور ؟
شهد غمزت له: على شرط تساعدني 
يوسف نقز لسرير مشاري: دآم هالنتفه نآيم وبنكون لحالنآ بطب الجمر لو تبين 
شهد تطالع مشاري بحب: حرآم عليك شوف ويش زينه 
يوسف يسحبهآ: أوووش لايصحى ويخرب صبحنآ المجنون 
شهد بحياء: مجنون بعد الله يستر 
يوسف :بتمشين وألا شلون ؟
شهد تقلب عيونهآ:قلبي مآيطآوعني اخلي ميشو 
قرب منهآ وشالهآ: بيطآوعك غصب عنك 
شهد تتمسك فيه: هههههههههه زين بس لاترميني ترى في روح معي 


::
::


السآعه الرابعه عصراً 
أرتآحوا بعد وصولهم عند فهد اللي أستقبلهم وأصّر عليهم يجلسون في بيته لـ وقت رجعتهم 
بعد مآ تغدوآ 
باسل: اكيد بتروح لها 
فهد: أسئلها عشان اتصل اشوف صحت وألا لا
باسل : يابن الحلال هي جايه عشان اختها 
فهد : طيب طيب 
باسل :فهد ويش فيك منت طبيعي ؟..صاير معك شي؟
فهد ابتسم له: ابد ماصار الا كل خير بس مانمت زين 
باسل: لايكون ضايقناك بجيتنا 
فهد طالعه بنظره جامده:أفآآآ بالعكس فرحت بجيتكم 
باسل يضحك: والا تبي تجلس بالبيت لحالك ؟
فهد ابتسم: والله من يوم مادخلت شوق المستشفى ماجي هنا الا نادر 
باسل بخوف: اجل وين تنام ؟
فهد: اغلب الاحيان عند شوق واحيان عند ابوي 
باسل يوآسيه: إن شاء الله بتقوم بالسلامه وتعيشون بهنآء مع ركون 
فهد تنهد بعمق وقال بنبره متألمه خآرجه من أعمآق قلبه:آآآآآمييين 
باسل وقف: بشوف هنآدي اذا بتروح ألحين 
فهد : أنا بقرأ الجرآيد على بال تجي 
باسل ضحك: اوك شوف الصفحه الرياضيه 
فهد :بشووفهآ بس روح لزوجتك 

طلع الدرج وهو يعرج دخل الغرفه وشافه منسدحه تلعب بشعرها وحاضنه الخدآديه وتتأمل السقف بعيون دآمعه ...التفت لجهته أو مآحست بدخوله جلست بسرعه
هنادي: أخيرآ جيت 
بآسل جلس على طرف السرير: تبين شي؟
هنادي زمت فمهآ: لا بس طفشت لحالي وانت من جلست مع اخوك نستني 
بآسل ميل فمه بضحكه:أخوي أكيد بجلس معه وأنسى الدنيا كلهآ "نطت من مكآنه وقربت منه وجلست بقوه "..بشويش على السرير 
هنادي قربت منه وبترجي: متى بروح لشوق؟
باسل بملامح جامده: فهد يقول ممنوع الزياره 
هنادي فتحت عيونها على الاخير :لآآآآ 
باسل: نحتري يومين أو ثلاث عسى يسمحون لنا 
هنادي دمعة عيونها:بآآسل تكفى حآآول والله مآ أتحمل اصبر اكثر 
باسل هز أكتافه: بحاول وأشوف 
هنادي مسكت يده وبترجي: الله يخليك باسل عشاني سوآ كل اللي تقدر عليه الله يخليك 
باسل ببرود أكثر: قلت بحاول والله يكتب اللي فيه الخير 
شهقت بهمس وأعقبتهآ دموع سالت على وجنتآهآ مسحت دموعهآ 
باسل ابتسمت: يالله كل هذآ عشان قلت بحاول ؟
هنادي زآد بكآهآ:ابي اشوفهآ مشتاقه لهآ 
بآسل: طيب بوديك والحين لو تبين 
لفت عليه زي المقروص وصرخت: أحلف 
باسل ضحك:كنت أمزح عليك طلعتي تحبينهآ أكثر مني 
نقزت عليه وضمته بقوووه أختل توآزنه وطآح على السرير من قوة ضمتهآ
هنادي : مجنووووون 
بآسل يضحك ويكح بنفس الوقت: كتمتيني يا هنو 
هنادي باسته على خده: قوم ويش تنتظر 
باسل :آآآآه ..عيديهآ مره ثانيه 
هنادي:قوووووم يالله 
باسل بعنآد: عيديهآ وأقوم 
نزلت رآسهآ بحيآ وتوردت خدودهآ..وبنبره خجوله: بسوول لا تعاند لارجعنا يصير خير 
باسل جلس : وعـد ؟!!
هنادي وقفت: وعد بس قووم تكفى وربي بمووت 
باسل: أوكِ بنزل اقول لفهد البسي والحقيني تحت 
هنادي:دقايق انا عندكم 
طلع من الغرفه يضحك عليهآ وعلى برائتها وتقلب مزاجها بين ثآنيه وأخرى شافه فهد وهو مبتسم 
فهد: ويش عندك تضحك 
باسل: اقول قوم المدام تبي تروح لأختهآ 
فهد: سواق عندكم انت وهي ؟
باسل كشر : هيه لا تكسر خاطر زوجتي يالله بس عن الكلام الفاضي السياره لو سمحت 
فهد يضحك: على خشمي أي اوامر ثانيه ؟
باسل: لا مشكور بس روح للسياره 
فهد وقف: لا تتاخرون والا بروح عنكم 
كآنت توهآ نآزله وسمعت كلام فهد : مايحتاج انا جاهزه 
فهد ابتسم: حياك 
هنادي: ماتبون نمشي 
باسل يدف فهد: يالله خلنا نمشي 
طلعوآ من البيت متجهين للمستشفى .. وهم بالطريق 
باسل يفتش بالدروج:وين السيديات يافهيدان معك عرسان لازم تهيء لنا الجو 
فهد ابتسم: والله ماصرت اشغلها وحطيتها باللكزس 
باسل كشر: ويش صاير انت ماتشغل سيديات ؟
فهد: شوق الله يقومها باسلامه ماتحب تسمع أغاني 
باسل بتعجب: حركااااات 
هنادي: من يومها شوق ما تسمع اغاني الا نادراً 
فهد ابتسمت: شكلكم زيهآ 
هنادي: لا والله مافي احد زيها بالبيت 
باسل لف على فهد: متى بنوصل ؟
فهد: خلاص بس نعدي الزحمه نوصل 
باسل بتأفف: اكره الزحمه 
فهد يضحك: لا ياشيخه لاتقول جده ماهي زحمه 
باسل: مو هذا القصد 
فهد: ابشرك وصلنآ 
دقايق ونزلوآ من السياره وطلعوآ لغرفه شوق ..قبل تدخل 
فهد: هنادي ياليت ماتبكين قدآمهآ 
هنادي استغربت كلامه : اكيد ماراح أبكي 
فهد :انتظري انا بدخل قبل 
هنادي وقفت بحيره : طيب انتظرك "بعد مادخل لفت على باسل"ويش فيه أخوك؟
باسل: مدري بس يمكن بيمهد لها ؟
هنادي بشك: ليش يقول لاتبكين
باسل: عشان نفسيتهآ حبيبتي تعرفين هي تعبانه كثير 
هنادي مسكت يد باسل بقوه: اخآف ما اتحمل 

دآخل الغرفه 
باسهآ على جبينهآ وسحب الكتيب اللي بيدهآ 
شوق تعلقت عيونها المليئة بالحزن بعيونه: تأخرت علي 
فهد ضم كفوفهآ لصدره: أعذريني يالحب 
شوق دمعة عيونهآ:توقعت اصحى ألقاك جنبي زي كل يوم 
أبتسم لهآ حط يده على خدهآ: معي مفاجئه لك بتفرحك 
شوق ضيقة عيونهآ: مفأجئه؟؟!!
فهد أتسعت ابتسآمته أكثر:شي مآ تتوقعينه 
شوق بلهفه: أكيد رآكآن ..صح 
تمالك نفسه وحاول يكون طبيعي حتى مآ تلآحظ أي شي:لآ ..شي ثاني 
شوق كشرت: شنو ؟
فهد وقف:الحين بطلع وتشوفينه بس هآه ابيك شوق اللي أعرفهآ لآترهقين نفسك ..الدمع لايجرح عيونك 
شوق هزت راسهآ وعلى شفآيفهآ ابتسآمه شاحبه ..ترك يدهآ ومشى بعيد عنهآ قبل يطلع 
فهد: غمضي عيونك 
بدون أي معارضه أو تساؤل غمضت عيونهآ...طلع وأشر لهنآدي تدخل 
سمت بالله ودخلت للغرفه أرتجفت من برودة الغرفه اللي قشعرت كل خليه بجسمهآ ..سكرت الباب ونزلت الغطآء وطرحتها دخلت أكثر وشآفتها جالسه على السرير الأبيض ملآمح تشبههآ للوهله الأولى ..فتحت عيونها أكثر وأكثر متغيره جذريا تكآد لآ تعرفهآ
شهقت بصدمه :شووق 
فتحت عيونها وبنفس الصدمه : هنآآآآآدي ؟
ركضت لها وضمتها بقوه ناسيه المغذي اللي بيدهآ وضعف جسمها النحيل:وحششششششتتتتيني 
شوق تضمها لصدرها اكثر وهي تذرف دموعها: أشتقتلك اشتقت لكم كلكم 
هنادي انهارت وهي بحضنها ودخلت بدوآمة من البكاء الحاد ..شاركتهآ فيه بدموعها الصامته وهي تتأمله لقربها الشديد منها 
شوق رجعت ضمتها: خلاص ياهنوده جايه تشوفيني وتطمنين علي والا عشان تبكين ؟
هنادي تمسح دموعهآ: عشان اشوفك 
شوق ابتسمت: طيب خلينا نسولف قوليلي كيف بعد الزواج ؟
هنادي: زينه 
شوق مسكت يدها بحنيه: كيف باسل معك؟
هنادي هزت راسها:طيب وحنون بعد كل اللي صار الا انه يحبني 
شوق: الله يوفقكم مع بعض انسي اللي صار وعيشي حياتك 
هنادي رجعت دموعها على خدودها لمست صدر شوق وارتجفت: يالله صايره نحيفه مره ماكنتِ كذا 
شوق ابتسمت: المرض يزين حال أحد؟
هنادي مسحت خدودها عن اثار الدموع:كيفك الحين؟
شوق: الحمدلله بخير 
هنادي:محتاجه شي ؟
شوق ضمت هنادي لصدرها واخذت نفس طويل وتغلغلت ريحة هنادي لأنفها:محتاجه شوفتكم ابي اضمكم واشم ريحتكم قبل أموت 
تمسكت فيها اكثر وشهقت بالبكاء: لا إن شاء الله بترجعين أحسن من أول 
شوق بكت معهآ: الله كريم 
هنادي بعدت عنهآ:وين ولدك بشوفه 
شوق ابتسمت: بالحضانه مايطلعونه ألا بعد مايكمل تسعه شهور 
هنادي كشرت: لا عاد بشوفه 
شوق: قولي لفهد يوديكم له 
هنآدي عدلت جلستهآ : قبل أطلع بقوله 
شوق ابتسمت: حكيني ويش صار أيش أخر الأخبار ؟
هنادي: أبدآ ولآشي على حطت يدك 
شوق:أخواتي كيفهم؟
هنادي: كلهم بخير ومبسوطات 
شوق: رغد وسحر وسمر ايش مسوين؟
هنادي: لآهيين بدراستهم يبون بنجحون 
شوق من كل قلبها: الله يوفقهم يارب 
هنادي: حياتي شوق لاتتعبين نفسك ارتاحي 
شوق: راحتي بقربك ياهنو من يوم شفتك خف كل وجع فيني 
هنادي بتألم على حال أختهآ:ياقلبي انتي 
شوق: كيف زوآجكم 
هنادي ضحكة :قصدك حفلتنا ؟



شوق عقدت حوآجبها: أحد حس باللي صار ؟
هنادي: لا تطمني محد عرف ومشى زوآجنآ بسلآم 
شوق تنهدت براحه :الحمدلله ..لا تكونين حآمل ؟
هنادي بحده: لاآآآ ..وي بدري على الحمل 
شوق بأنزعآج:لاتقولين كذآ الأطفال نعمه من رب العالمين 
هنآدي بخجل:الحمدلله على كل حال 
شوق: لا تقولين بدري ومآبدري اذا ربي حرمك من هذي النعمه بتعيشين بتعآسه 
هنادي خآفت: والله ما قصدي شي 
شوق :ادري ياقلبي انتي بس أدعي بالذريه الصالحه 
هنادي: الله يرزقنا الذريه الصالحه يااارب 
شوق: آآمين 
قطع حديثهم صوت الباب تغطت هنآدي بسرعه ..ثوآني ودخل فهد 
فهد: شوق باسل يبي يسلم عليك 
شوق تتلفت : وين الغطآء حقي 
هنآدي لمحته على الكرسي وجابته لهآ :تفضلي 
تحجبت زين وتغطت:خله يدخل حبيبي 
طاحت عينهآ على يد شوق المتلونه بسبب أثار الأبر والمسكنآت ذرفت دموعها لآ أرآديا ... تنحنح قبل يدخل 
فهد: مافي أحد غريب أدخل 
باسل وهو منزل راسه: السلام عليكم 
شوق بصوت مُتعب: وعليكم السلام 
باسل: الحمدلله على السلامه يأم رآكآن 
شوق: الله يسلمك 
باسل :قدآمك العافيه ..شدي حيلك وخلي أيمانك بالله قوي وبترجعين أحسن من أول 
شوق: إن شاء الله الله كريم ..الف مبروك الزوآج 
باسل: الله يبارك فيك عقبال ماتفرحين برآكآن وعياله 
شوق ضحكة: مانكره 
باسل:يتربى بعزكم يارب 
شوق: عقبالكم 
باسل يضحك: والله ودي 
فهد يغمز له: شد الهمه طيب ويش تنتظر 
باسل: قولوآ لهنآدي 
شوق تضحك: لا تحرجهآ توهآ عروس تبي تتهنى شوي 
هنادي تشد عبايتهآ أكثر من شدة التوتر( حسبي الله ونعم الوكيل غصب يحرجني قدآمهم أنا أوريه )
فهد: وصغيره بعمرها خلها تكمل دراستها على الأقل 
باسل يضحك: نشوف عاد 
شوق: لآ أوصيك عليهآ حطهآ بعيونك 
باسل: هي بالقلب قبل العين 
شوق همست لهنادي: ياعيني على الحب 
فهد: الله يهنيكم يارب 
شوق وباسل بصوت وآحد: ياااارب
فهد يطالع الساعه: انتهى الوقت 
شوق : لا خلهم شوي تعبت من الجلسه لحالي 
فهد: ممنوع ياقلبي شفتي الدكتور ايش يقول 
شوق: مو مهم انا مليت 
هنادي: تحملي ياقلبي بكره بنجيك إن شاء الله 
شوق تمسكت فيها: وعد ؟
هنادي : وعد 
باسل: يالله أنا انتظركم برى ..طلع ولحقته هنادي 
شوق: فهد بتروح معهم؟
فهد: لا بجلس عندك بعطي باسل المفتاح وارجع 
شوق هزت راسها بالأيجآب ..طلع ورآهم 
باسل:ليش ماتبي تروح ؟
فهد: لاانتم خذوآ راحتكم بالبيت 
هنادي: فهد ابي اشوف راكان 
فهد : ما أقدر اوديكم الحضانه 
بتحطم: تكفى حاول 
فهد ارتبك: بشوف الدكتور اذا وآفق اوديكم بكره 
هنادي: الله يعطيك العافيه 
فهد: الله يعافيك 
باسل: مع السلامه 
طلعوآ من المستشفى أول مآ ركبوآ السياره 
باسل: ويش رايك نتمشى 
هنآدي بدون أعتراض: بكيفك 
باسل لف عليهآ حس من نبرتهآ انهآ متضايقه:ويش مضايقك ؟
ميلت نفسهآ بجهة الشباك وهي تتأمل الشارع: ماني متضايقه 
باسل يطالع الطريق:لاتكذبين باين من صوتك ..قولي ويش اللي ضايقك ؟
هنادي تنهدت : شوق 
باسل: الله يشفيها 
تهدج صوتهآ بالبكاء:ماتخيلت انهآ كذا ضعفانه وشبه ميته حتى كلام مآتقدر تتكلم 
باسل: الله يكون بعونهآ ادعي لها 
هنادي:الله يقومهآ بالسلامه وترجع لنآ زي أول وأحسن 
باسل: آآآمين 
:::
:::
::: 
بالمدينه 
أول مآ وصلت بيت أبو مهآ أعطت سمر مشآري ونزلت عبايتهآ 
شهد: كيفكم 
الكل : الحمدلله 
باست ريم: كيفك اليوم ؟
ريم: الحمدلله أحسن 
رغد وقفت: بروح أنام تعبانه صحوني العشاء 
شهد تضايقت: اجلسي معي شوي خلينآ نسولف 
رغد بتعب وآضح عليها: والله تعبانه وميته نعآس 
ريم: خلاص براحتك ..نامي عشان تصحين تذاكرين 
رغد: يالله سيو 
أختفت عن أنظآرهم طالعت سمر اللي منسجمه مع مشاري وتلعب معه وتضحك 
ريم: ويش فيك مآ تتقهوين 
شهد بحزن: فاقده هنادي 
ريم تضايقة: الله يخليك لآ تقلبين جونآ خلينآ نسولف 
شهد تربعت: وين سحر؟
ريم: نآيمه 
شهد: آآهآ طيب " مدت يدهآ على دلة القهوه وصبت لهآ فنجآن " تفضلي 
ريم: من يد مآ نعدمهآ 
شهد ابتسمت: فديتك ..ألا زوجك مآ أتصل 
ريم توردت خدودهآ:ألا كل شوي يتصل يقول بكره بتجي أمه 
شهد بحمآآس: اجل بجي اكيد خالتي تجي معهآ 
ريم: ويش رايك تنامين عندنآ 
شهد :لالالا مقدر اخلي زوجي لما يكون عنده دوآم كآمل اجي انام عندكم
ريم :طيب بس موت نسين اقل شي تونسيني ..سمور هاتي ميشو 
سمر ابتسمت: لمآ اطفش منه بجيبه 
ريم بتأفف: مافي أمل تطفشين منه
شهد بحده: انتي ارتاحي أحسن لآحقه على اللعب معه توك تعبانه 
ريم: تكسرت من الجلوس والراح هابي أتحرك بس سمر الله يوفقهآ ماهي مخليتني محتاجه شي 
شهد ابتسمت: ايه سموره خليك سنعه وذربه 
سمر : لاتوصين 

:::
:::
:::
بعد يومين كآنت هاديه بمرورهآ على الكل ..عدآ قلب فهد الذي يعيش حاله من الارق والقلق الذي لآ يُريحه آبدا ..وقف عند بوابة المطآر يودعهم 
بآسل: أشوفك على خير 
فهد حضنه بقوه: إن شاء الله ..طمني عليكم أذا وصلتوآ 
باسل: أكيد بتصل عليك 
هنادي: أنتبه لشوق تركتهآ تعبانه 
فهد ابتسم بتألم: لآتوصين حريص 
باسل يطالع ساعته: يالله تأخرنا ..مع السلامه 
فهد ابتعد عنهم وهو يأشر بيده: مع السلامه ..اتجه لسيارته وسآق بأقصى سرعته حتى يوصل للمستشفى لأنه طول اليوم مآ شآف شوق وأنشغل بالشركه وترتيبآته مع الأستاذ مشعل ..بعد ربع سآعه وصل سلم على الدكتور اللي قابله وهو طالع وطلع لغرفة شوق ..فتح الباب بشويش وأنصدم لمآ شاف الغرفه خآليه 
فهد بخوف: شوق ..شووووق ..دور بكل مكآن بالغرفه لكن للأسف مآ لقى لهآ أي اثر فتح دورة الميآه وأنتم بكرآمه ..لكن دون أي نتيجه تذكر 
طلع من الغرفه تلفت عن يمينه ويساره دور بالقسم كله زي المجنون شآف الممرضه 
فهد: مآلقيتهآ ؟
الممرضه:غريبه أنا من ربع ساعه كنت عندهآ 
فهد أزدآد خوفه أكثر وهو يتذكر كلآم أحمد وتهديده: متأكده ؟
الممرضه : أي متأكده 
أخذ نفس طويل ورجع يدور للمره الالف لكن بدون فايده ..طرأ على باله مكآن هو أخر أمله بتوآجدهآ فيه 
فهد( يارب مآتكون هنآك يآآآآآآآآرب ) طلع من القسم ونزل للمكآن اللي كآنت تدور حوله شكوكه ..أول مادخل باب القسم سمع صوت صرآخ وبكآء قدر يميز أنه بكآئهآ ..ركض لهآ بسرعه ..وشآفهآ طايحه على الأرض والممرضآت حلوهآ يحآولون يهدونهآ 
بعدهم عنهآ وجلس بمستوآهآ: شوق ويش جآبك هنآ ؟
شوق مسكته بقوه: ويـــن ولــــدي ..ويـــــــــــــــــن ؟!
فهد تعلقت عيونه بعيونهآ البآكيه ..هزته أكثر من مره وصرخت عليه حتى يرد لكن هو ملتزم الصمت ..حآول يوقفهآ لكنهآ هي أضعف بكثر من أن تتحمل هذا الموقف وقفت بمسآعدتهآ وصوت بكآئهآ المزعج يضج بأركآن القسم ..مشت خطوتين بمسآعدته وطآحت على الأرض 
فهد :شـــوووق ..شوووق 
شوق همست : ويـن رآكـآن ؟
فهد شآلهآ: نقلته مستشفى ثاني ..وصلهآ لحد غرفتهآ وسدحهآ على السرير بعد الطرحه والعبايه عنهآ وهي مستسلمه لدموعها 
فهد: لآ تخآفين هو بخير انا ماقلت لك اني نقلته عشان لا تتعبين من التفكير 
شوق بنبره مبحوحه:ليش مآقلت لي ؟
فهد زفر أنفاسه :خفت عليك 
شوق: طلعني من هنآ ..مابي أجلس 
فهد فتح عيونه على الأخير:وين تطلعين مايصير 
شوق زآد بكآئها:تبيني أطيب؟
فهد: أكيد 
شوق: طلعني من هنآ ضاقت روحي من الجلسه 
فهد يحاول يقنعهآ :ياشوق مايصير كملي العلاج بعدين أطلعي 
شوق بحده: ابي أطلع وألا بهرب من المستشفى 
فهد: لآحول ولاقوة إلا بالله يابنت الناس هنآ يهتمون فيك أكثر 
شوق : لآلآلآ ابي اروح للبيت 
دخلت أم رياض وأبو رياض على صوتها الحاد 
ام رياض بخوف: خير يايمه ويش تحسين فيه ؟
فهد بقلة حيله: تبي تطلع من المستشفى أقنعيها ياخالتي 
شوق: مابي أجلس هنآ ..تعبت نفسيتي فوق تعبي 
ابو رياض بهدوء: يبه فهد تعال برى أبيك 
ام رياض جلسة جنبهآ ومسحت دموعهآ:يابنتي تعوذي من الشيطآن وكملي علاجك هنا أزين لك 
شوق بأصرار:لآ يعني لا ابي اطلع ..مآ أحد حاس فيني يكفي أن ولدي بعيد عن حضني والكل بعيد عني 
ام رياض: لا يايمه كلنا جنبك ..لاعآد أسمعك تقولين كذآ 
برى الغرفه 
فهد : هذا اللي صار 
ابو رياض: لآحول ولاقوة إلا بالله ..خلاص مالك الا الحل اللي قلته لك 
فهد: أخاف نضايقكم يبه 
ابو رياض بنبره حاد:البيت بيتكم أنتم الداخلين وأحنا الطالعين 
فهد باس راسه ابوه: مآتقصر يالغالي 
ابو رياض: أهم شي مآتحس بغياب رآكآن وزين انك قلت لهآ انه بمستشفى ثاني 
فهد: أجل خلنا نرجع وأنا بتصل على الدكتور 
ابورياض : أنا بسبقك دآخل 
قبل يتصل على الدكتور رن جواله بيده 
فهد: ألــو
..:كيفك فهد 
فهد: مآش الحال 
..:فهد لآزم أشوفك الموضوع مآ يتأجل 
عقد حوآجبه بأستغراب :ويش الموضوع اللي ما يتأجل ؟! 


الساعه 9 بتوقيت السعوديه 


فيني مشاعر " وافيه " .. مالها ذنب
.................... عفيَه " عليها " ، تقابلك .. بإبتسامه

هزمت قلبي ؟ ألف مبروووك ، يا الحب !
.................... مافاز ، واحد ما " إعْترف " بإنهزامه

جيتك .. وخلّيت الكرامه ، على ( جنب ) ،
.................... وأقفيت أنا ، خسران : " حُب وكرامه " !



تجولت بالبيت على راحتها وأنهبلت على جمال البيت مشت لعنده ووقفت 
هنآدي : مآآآجد شووف هالصور 
رفع عينه زي المقروص من كلمتها طالعها بنظرات مصدومه ..عضت شفايفها ماتوقعت انها بتزل بهذا الاسم يوم من الأيام بعد دقايق من الصمت 
باسل: أيش قلتي ؟!!!
هنادي بلعت ريقها ارتعشت شفايفها قبل ترد عليها ..تمالكت كل قوتها واغتصبت الحروف:ششوف الصور 
باسل رفع حاجبه: قبلها قلتي شي؟
هنادي هزت راسها بالنفي وبيدهآ ألبوم الصور 
باسل صرخ عليهآ: ألا قلتي أسمه الحقير 
هنادي شوي وتبكي: والله زلة لسان والله 
باسل وقف بعصبيه ورمى اللي بيده: لآتحلفين ..وأنا أقول ويش فيهآ علي أثاري قلبك لسى متعلق فيه 
هنادي نزلت دموعهآ: والله ياباسل مآ أقصد 
باسل مسكهآ بقوه مع يدهآ: لآ تــحـلفين 
رمت الألبوم من يدها وشهقت بالبكاء وعيونها متعلقه فيه 








^^
^

أيش بيصير بـ هنآدي & وبآسل ؟معقول الكلمه تقلب ألالآف الموآزين ببدآية حياتهم ؟
بالنسبه لـشوق أيش بيصير لمآ تعرف الحقيقه ؟
أي شخصيه بنتعرف عليهآ بالبارت الجآي ؟
أحمد وتهديده ..& حياة رآكآن أين سيكون مصيرهآ ؟!
توقعآتكم لنهآيه يآخآطفي في الأجزآء الأخيره لنهآية المشوآر ؟
همسه : يمكن البارت يكون قصير بالنسبه للبارتات السابقه لكن الله وحده يعلم بالظروف والنفسيه التي تمت كتآبتهآ فيه =(
أتمنى من كل قرآء روآيتي أن يدعوآ لـ جدتي و صديقاتي بالشفاء من أسقآمهم ..عل وعسى أن تصادف دعوة أحدكم فَتح باب السمآء وقبول الأله 
أستودعكم الله الذي لا تضيع ودآئعه 
كل الود والورد لكم ~!!







البارت الثالث والخمسون 


أدري إن الحظ مآيل والظروف الي تديرهمآني بقآوي عليهآ لو كذبت وقلت قآوي 
رح فمآن الجرح ياللي نآوي فرصه أخيره 
رح وأنآ دآري رح ترجع منكسر , خجلآن , ذآوي
رح ووأنآ دآري رح أخآوي جرح ودموع غزيره 
وأوعدك من بعد جرحك مآ أحب ولا أخآوي

رمت الألبوم من يدها وشهقت بالبكاء وعيونها متعلقه فيه ...دموعهآ سالت على خدها الوردي تجرحه بنعومه ...تحاول تنطق ببعض الكلمات لكن طعنها الكلام بسكين الغدر كل شي فيها ساكن يتأمل ردة فعله 
باسل يهز راسه بقهر:الحين بعد كل شي سويته ياهنادي ماقدرت اخلي قلبك يميل لي لو شوي على الاقل كوني وفيه وعامليني بالطيب زي ما أعاملك 
هنادي بنبره باكيه راجيه: بــ..ــآ..ســ..ــل
باسل لف عليه وصرخ بوجهها: بآآسل أيش؟! أيـــــــش ..بأي عذر تبررين زلتك 
هنادي زآدت دموعهآ بالنزول وتلاحقة شهقاتها كسلسله تتفن بوخزات الالم:والله ماكنت أقصد 
باسل طالعها بعيون حارقه: مآتقصدين ؟!!."ضرب صدره بقوه"وهذا اللي جرحتيه ويش بتقولين له 
غطت وجهها بكفوفها وبكت بحده وصوت نحيبهآ يملئ المكآن :مـآ أقصد أحلفلك بأيش عشان تصدق 
باسل:لآ تحلفين لآني ماراح أصدقك ..تركهآ ومشى للباب وهو يعرج بسرعه طلع من البيت وسكر الباب بقوه هزت أركآن القصر الشاسع ركب السياره وارتفعت صوت الفرآمل بالسآحه الدائريه وطلع من البوابه الحديديه الفخمه 
رفعت راسها بعد ماسمعت صوت الفرامل ودموعهآ ماجفت وقفت وطلعت للغرفه رمت نفسها على السرير وحضنت الخداديه وزآدت حدة بكائها 

:::
:::
:::
بالمدينه 
أتصل عليهآ وخبرهآ أنه بيتأخر عليها لأنه معزوم على العشاء 
ريم بفرح: حلو حلو عشان تجلسين ونستانس 
شهد ابتسمت: أي والله مآ شبعنآ سوالف بروح أصحي رغد عشان تصحصح وتسولف معنآ 
سمر كشرت: لا تروح تذاكر ماتجلس معنا كثير 
شهد وقفت: ماهو بكيفها " شافت مشاري يطالعها ويتحرك وضحكت: اجلس عندك خالتك يالدلوع ماما مشغوله الحين 
قبل تفتح باب الغرفه وقفت سمعت صوتها ..عقدت حواجبها بأستغراب 
شهد( متى صحت ؟..ومن تكلم ؟) فتحت الباب وشافت رغد جالسه على الكرسي وبيدها كاتب 
شهد تأشر لها: من تكلمين 
رغد: ثواني اروى ..تبين شي ؟
شهد: كنت جايه اصحيك 
رغد ابتسمت: تسلمين حبي صحيت من نص ساعه 
شهد جلست على السرير وتمددت: طيب خلصي بسولف معك 
رغد تأففت بداخلها( ياربي منك ياشهد ادري ليه جايه هنا ):أيوه اروى خلصتي ؟اوك اكلمك بعدين ..باي 
حطت كتابها على الطاوله والجوال جنبه ...لفت بالكرسي على جهة شهد 
رغد: هلآ بالقطووه 
شهد أنكمشت ملامحهآ وبحده:أنا قطوه يالبطه 
رغد ترفع حآجبها بأسلوب استفزازي: خبري اللي كل شوي تحمل يسمونهآ قطوه 
شهد شوي وتبكي:الله يخليك لاتزيدين علي ترى من جد نفسيا تعبانه ..قوليلي ويش فيك الصباح دقيتي علي متضايقه ؟
رغد بتمثيل بارع شهقت: أنا اتصلت عليك ؟لالا اكيد يتهيأ لك 
شهد فتحت عيونها على الاخير:رغيد حركاتك ماتمشي علي قولي ويش فيك اكيد صايرلك شي 
رغد:لاتشغلي بالك فيني ماحصل شي 
شهد:وبعدين بتقولين وألا شلون؟
رغد وقفت وقفلت الباب تقدمت للدولاب وفتحته طلعت كيس أحمر شبه قديم كآنت جآمعه فيه كل هدآيا عبدالله لهآ اللي محتفظة فيهآ ومشت بأتجآه شهد اللي مآ تراقبهآ بعيون كلهآ تفاجئ 
شهد ميلت فمهآ: أيش هذا؟
رغد جلست قبالهآ وتربعت على السرير:هذي كل الهدايا اللي محتفظه فيهآ من سنين 
شهد: ادري هدآيآ بس ليه جايبتها لي أنا بالذات
رغد رفعت حآجبها وكشرت: لاتقولين مانتي فاهمه شي ؟
شهد: والله مو فاهمه شي فهميني 
رغد مدت لها الكيس:شوفي شهودتي ابي يوسف يوصل هذا الكيس لعبدلله وفوقهآ هذا الشي ..فتحت درج كمودينتها وطلعت رساله بظرف وردي 
شهد: اقدر اعرف ليش ؟
رغد:لآني بأمحي كل شي يذكرني فيه بحياتي مابي أحن له بيوم نهآئيا وأجي لهذا الكيس وأتذكر لحظآت ندمت عليهآ أشد الندم 
شهد بشك: رغد ويش صار قوليلي 
رغد تنهدت:بقولك الحكآيه من أولها 


بعد شهرين 
كآنت ممزوجه بلحظات الفرح والحزن ..وتاره تستحوذ عليها أيام الألم والمعآنآه الصامته وأحيآن يموت بها الضمير الحي لغايه ....... 
بعد شهرين من الجفاء والخصام لآ يقترب أحدهمآ من الأخر وعلآقتهم الرسميه جدآ التي لازالت تحكي قصة زله دمرت بداية مشوارهما وخلقت ألألآف من العتبات في وجههمآ وملئت طريقهم بالعثرات ... كان لآيسليها فيما مضى سوء دراستها التي كانت تصب بها جُل اهتمامهآ هاربه من تفاصيل حياتها البارده والمكتسيه بالالم الصامت 
وقفت على الشُرفه ممارسه لروتينها في الأيام الماضيه تنتظر حضوره ...أزدآد تأخره هذه المره قبل ان ترجع الى زوايا عالمها الصغير ...سمعت البوابه تنفتح لفت بلهفه وأبتسمت بنفسها رجعت الى الداخل وقبل تنزل وقفت قبال المرايا تشجعت وسمت بالله 
كانت لابسه تنوره قصيره لنص الفخذ بني غامق وبدي ستايله رومآني لونه ترابي تركت شعرها مفرود وواضح طوله الزايد وحاطه قلوس وبلاشر خفيف بالاضافه للمسه خفيفه من الماسكار ..تعطرت ونزلت وقفت بنص الدرج تنتظر دخوله 

{هنآدي} 
الى متى وأحنا كذا ..انا مليت من الحياه هذي كل واحد ينام بمكان ومايكلم الثاني وعلى الاكل كل واحد سارح بعالم ثاني ...طالت المده وانا تعبت ومليت ماتوقعت الزله بتقلب حياتي كذا لآزم أرجع باسل لي على الأقل أكفر عن ذنبي حتى لو كان بدون قصد لآزم اسوي المستحيل حتى يرجع معي زي أول حتى لو كان الثمن كرهه لي.

أنفتح الباب الخشبي الكبير وتسللت أشعة الشمس الذهبيه الى الدخل مع دخوله ..نزل نظاراته الشمسيه وقفل الباب ..رفع صوته 
..: سوريان سوريان 
هنادي نزلت ثلاث درجات وبصوت هادي: مساء الخير 
التفت الى جهة الدرج الحلزوني وطير عيونه فيها رد بدون نفس: مساء النور 
قربت منه اكثر: ويش تبي من سوريان ؟
باسل رفع حاجبه: هي تدري ويش ابي بهذا الوقت ؟
هنادي نزلت عيونها للأرض فهمت قصده وحست بنفوره منها..رجعت قوة نفسها اكثر وقالت بنفس الهدوء: أطلع غير ثوبك وبيكون الغداء جاهز 
باسل بدون أهتمآم أعطآهآ ظهره ورجع ينادي بصراخ: سوريآآآآآآآآآآآآآآن هاتي الغداء لغرفتي 
ابتعد عنها ومشى لفوق لحقته على طول ومسكت يده مع الدرج : باسل استنى 
باسل بدون نفس وعصبيه: لو سمحتي تعبان وأبي أنام 
هنادي:والغداء؟
باسل يسحب يده من يدها بقوه: أنسدت نفسي مابي ...ابتعد عنها ودخل لجناحه 
رمى شماغه على الكنب وفتح ازارير ثوبه بقوه أخذ نفس طويل وزفره بحراره ..طلع له بجآمه وغير ملابسه ..التفت على الباب اللي أنفتح 
باسل وهو يلبس بلوزته:كيف تدخلين بدون استأذن ؟
هنادي : ليش غريبه عنك عشان استأذن ؟
باسل: تقريبا 
هنادي قربت منه: احب اذكرك اني زوجتك الظاهر أنك نسيت 
باسل بدون أهتمام: لا مانسيت 
وقفت قدآمه وصارت قريبه منه حيل ماتفصله عنهآ الا مسافة بسيطه مدت يدها لبلوزته وقفلت أزاريرهآ: الحمدلله أنك مانسيت 
باسل: من الأخير ..ويش تبين ؟!
هنادي رفعت وجهها وحطت عينها بعينه :أبـــيــــك 
باسل ميل فمه بسخريه:ويش تبين فيني ؟ علآقتنا زي الاخوه مو اكثر 
هنادي قربت منه أكثر: من دخلت هالبيت مآ شفت السعاده مآ أدري السبب منه وألا دعوه صادفة وقت أستجآبه 
باسل قرب وجهه منهآ وصارت تحس بحرارة أنفاسه:أنتي السبب مايحتاج أذكرك باللي قلتيه 
هنادي بقوة وآضحه بنبرتها:انت ماخليتني افسر لك طول الوقت تتهرب مني حتى لما كنا بالمدينه طول وقتك برى او توصلني عند اهلي وبعدهآ مآ ادري عنك باليومين والثلاث..شهرين مرت بدون أي فايده لا أنت دريت باللي في قلبي ولآ تركت لي فرصه ابررلك 
باسل رفع حاجبه:عجيب والله ..الحين قلبتي كل شي علي 
هنادي: أعترف اني زليت لكن والله ماكنت اقصد انت مارضيت تسمع مني لو كلمه 
باسل ضحك:تزلين بأسمه ؟..خلي نفسك مكاني أيش بتسوين 
هنادي مسكت بلوزته بقوه وبدت تعصب:بزعل يوم يوم أسبوع لكن مو شهرين كيف يجيلك قلب تتركني لحالي وتروح 
باسل بلا مبالاه: زي ماجالك قلب وزليتي بأسمه قدامي 
هنادي غمضت عيونها بقهر وتنهدت بعدت عنه: من الاخير أيش الحل ؟
باسل: نبقى كذا اريح لي ولك 
هنادي بعصبيه: لا بالله ؟..هذا الوضع مو عاجبني
باسل: بس عاجبني انا 
هنادي انقهرت من رده : اوك دامه عاجبك ...طلعت من الغرفه وصفقت الباب بقوه وراها أنعزلت بغرفتها وماطلعت ابد 








بآلرياض 

مرور شهرين غير اعتياديه كان لها دور بالتغيير الجذري للبعض وبقاء حال البعض أختلفت بها الحال والأحوال ...مرت عليها الشهرين وكان لها أثر بتغيير نفسيتهآ للأحسن ونستهآ بعض من ألمهآ رغم أن علتها الوحيده شوفة ولدهآ اللي يتهربون من إجابتها على أسئلتها المتكرره عن سبب أبتعآده ..خلال هذي الشهرين كآن مئوآهآ بيت أبو فهد 
أم رياض: يمه شوق مآ أكلتي شي 
شوق:مالي نفس ياخالتي شبعانه 
أم رياض: ودوآك لآزم تأكلينه يالله الله يرضى عليك يابنتي كُلي لو شوية 
شوق برفض تام: خليني على راحتي ياخاله والله نفسي مسدوده 
ام رياض :بكيفك بس اذا جاء فهد ماراح أكذب عليه 
شوق ابتسمت: اذا جاء انا بقوله مالي نفس 
ندى فتحت الباب: مساء الخير 
شوق: مساء النور
ندى: كيف قمرنا اليوم 
شوق: الحمدلله بخير 
ندى جلست ومدت يدها لصحن الحلى: ياحركات شكولاته جات في وقتها 
ام رياض :لاتوجدين منها 
ندى: الله انتم حاطينها للي يجي هذا انا جيت بأكل واطلع ثم ادخل مره ثانيه واكل 
شوق: هههههههههههه تفداك 
ام رياض: لسانك هذا يبيله قص 
ندى تتمدد بتعب: بمقص وألا ساطور هههههههههههآآآآآي
شوق: هههههههههههه خلاص ياندو لاتزعلين خالتي علينا 
ندى تتأمل وجه امهآ المعبس: شكلها زعلانه نزيد الجرعه شوي مافي مشكله 
أم رياض وقفت وبنبره حاده: ويش رايك تقومين قدامك للمطبخ ذبحك النوم والكسل 
ندى: لا يمه بجلس مع شوق اونسها اكيد طفشانه "غمزت لها " 
شوق: خليها عندي خالتي 
ندى ابتسمت:شفتي يمه خلاص بقعد أي شوق علومك اخبارك ويش صار ويش ماصار 
ام رياض عصبت: الله يزوجك ويفكني منك 
ندى وقفت بسرعه ورفعت يديها لفوق: اللهم آآمين يارب اني أمتك أبنت أمتك زوجني عاجلا غير أجل 
شوق:ههههههههههههههههههه اجلسي بس 
طلعت ام رياض وهي تضحك ..سكرت الباب ولفت عليها شوق 
شوق:اقول ندى ماسمعتي كلام من فهد أو عمي عن راكان ؟
ندى: لا اللي اعرفه أنه قريب بيطلعونه من المستشفى اللي هو فيها ولأنك تحسنتي الحمدلله 
شوق تنهدت: قلبي مو مرتاح أبد حاسه في شي صاير وفهد ماقالي عليه 
ندى فتحت عيونها على الاخير:زي ويش؟
شوق هزت كتفوفهآ :الله اعلم 
ندى ابتسمت: ويش رايك نطلع برى نغير جو؟
شوق: لالا اليوم حاسه أني تعبانه شوي برتاح بسريري احسن 
ندى وقفت: أجل انا بروح افرفر بالنت على بال يجون ابوي والبقيه 
شوق: على راحتك 
ندى: ماتبين شي قبل اطلع 
شوق ابتسمت لها: سلامتك ياقلبي 
ندى : الله يسلمك ...طلعت من الغرفه وتركتها لحالها غيرت ملابسها ورجعت لسريرها حتى تريح بالها 

{شوق} 
من بعد طلعتي من المستشفى ارتاحت نفسيتي ..ترجاني عمي أجي عندهم فترة علاجي عشان يكون الكل حولي اذا تعبت فجأه ولأن فهد مشغول أغلب أوقاته ..خالتي أم رياض كآنت أكثر من أم لي تحافظ على موآعيد أدويتي ومهتمه بأكلي ..بس في هم شاغلني وهو سبب تعبي كل ما سألت فهد عن راكآن يتهرب من الأجابه ودي أعرف ليه ..أذا صايبه شي مآ راح أعترض على حُكم رب العالمين أو أتسخط عليه لكن نفسي أهدي الخوف اللي سكن قلبي وأتطمن حتى أنام مرتاحه مو قلقانه من بكره واللي بيصير ...آآآخ يافهد بس لو تريحني وتقول اللي مخبيه عني انا لازم ألح عليه بكل الأساليب عشان أعرف والله يكون بعوني 
غمضت عيونها وألف ذكرى طرت على بالهآ ..من طفولتهآ الي الثانيه التي تعايشها الأن مآحست بنفسهآ منسجمه داخل عالم الذكريات تنتقل بين محطاتها بحلوها ومرها بدموعها وضحكها بفرحها وحزنها ...حست بلمسه خفيفه على خدها فتحت عيونها على طول 
شوق بهمس :فهد 
ابتسم لها بصفاء وبعيونه لمعة فرح كانت تشوفها بكل أيامها الماضيه: آسف صحيتك من النوم 
شوق : عادي حبيبي اصلا كنت انتظرك وشكلي غفيت وماحسيت 
فهد بعد شعرها عن وجهها:ارجعي نامي حبيبتي انا بطلع للصالون عن ابوي وخالتي 
شوق مسكت يده: لا خلك معي من زمان ماجلست معي 
فهد : أجل ببدل ملابسي عشان نجلس مع بعض 
قامت من مكانها وأتجهت للدولاب البعيد 
فهد أستغرب: شوق وين رايحه ؟
شوق بدون ماتلف عليه:بطلع لك ملابس عشان تغيير ..قام ولحقها للدولاب وقبل تفتحه مسك يدها
فهد:شوق انا اطلع اغراضي بنفسي مآ أبي اتعبك 
شوق بزعل: ليش ماتبي اساعدك خلني امارس حياتي زي قبل تعبت من المرض ومن خوفكم علي انا صرت احسن من اول بكثير وانت ادرى مني 
فهد بصوت حنون: ماعليه ياحبي كل شي اسويه عشان راحتك 
شوق: وانا ارتاح اذا حسيتا ني طبيعيه 
فهد بعد عنها: اجل طلعي لي لبس مريح عشان ارتاح بجلسي 
شوق أشرت على عيونها: من عيوني ياعيوني "نقت له بنطلون جينز وتيشرت رمادي بأبيض" ويش رايك 
فهد سحبه: دآمه على ذوقك اكيد مافيا حلى منه 
شوق :أستناك لا تتاخر 
فهد : جايك بس اجلسي انتي ولاتتعبين نفسك 

برى جناحهم المصغر 
أجتمعوآ على طاولة الأكل ..مانقص ألآ فهد 
ابورياض:وين فهد مآ يتغدى معنا ؟
ندى : عند غزآلته 
ام رياض بحده: ندى وجع 
هزآع: خلوه على راحته يمكن مايبي يترك زوجته لآتضايقونه 
ابو رياض: أحنا مانبي ألا راحتهم 
ندى وهي تأكل: ويمكن نآم 
ام رياض: يمكن يالله سموآ بالله خلونآ نأكل قبل يبرد الأكل 
ندى قامت: الحمدلله 
الكل التفتوآ لها: وين ؟
ندى: شبعت انا أكلت قبلكم ..بالعافيه عليكم 
هزاع: وين رايحه ؟
ندى : غرفتي بنام واصحى المغرب 
ام رياض بزعل: كل وقتك نوم الله يعينك على نفسك 
ابو رياض: خليها على راحتها 

عند شوق وفهد 
تشجعت وسألته وهو مركز مع نشرة الأخبار:فهد 
فهد: هلآ 
شوق: طالعني شوي ..أستغرب كلمتها ركز بعيونه عليها 
فهد: تبين تقولين شي؟
شوق هزت راسها وبعد صمت ثواني: راكان وينه ؟
أنقلبت ملامح فهد أنقلاب مفاجئ أكدت لها بعض من شكوكها ..نزلت دمعتها بدون أحساس منهآ:ويش صار بولدي؟
فهد نزل عيونه: كل خير بس انتي لاتفكرين 
شوق زآدت دموعهآ وبحده: شلون مآ افكر قولي ولدي ويش فيه ؟تكلم لا تعلقني بين السماء والأرض 
فهد: اهدي الحين وأنا بفهمك كل شي لكن أوعديني أنك تتمالكين نفسك 
شوق حطت يدها على صدرها وشهقت: مآآآت 
فهد بنبره حآده: بسم الله عليه ..لا مآمآت 
شوق مسحت دموعها: أجل ويش صار ريحني الله يريحك 
فهد: رآكـآآآن أخــ.... 






بالمدينه 
رجعت لبيت أبو مهآ بعد أتصال سحر عليها ...كآنت بطنهآ بارزه ومعالم الحمل متضحه عليها 
ضمة مها بقوه :وحشتيني 
مهآ: هلا بقطوتنآ ..وربي لك وحشه 
شهد ضحكت:ابو الترحيب اللي كذا 
مها ابتسمت وسحبتها : اجلسي أعطيني سوالفك وعلومك والله مآحسبت تجي الأجآزه وبندر ياخذ أجازه عشان نرجع على طول 
رغد تمددت على الأرض وقربت الصينيه منها:أي والله هذي الأجازه ماجات إلا بطلوع الروح 
شهد اخذت نفس طويل: تصدقون أحس هالأجازة بتغير اشياء كثيره 
سحر ابتسمت : أولهآ حددوآ موعد زوآجي 
الكل شهقوآ بصوت وآحد: ويـــــــــــــــش؟!!!
سحر بحياء: أيه حددوآ موعد زواجي ليشم تفاجئين كذا 
رغد تربعت وعيونها بطلع قدآمهآ: متى ..وكيف حددوآ ..وأحنا ليش اخر من يعلم ؟
سحر:متى بعيد الفطر ..كيف اتفقوآ مع عمي ووافق وانا وافقت لي انا ماحبيت اقولكم 
مها تقرصهآ: نذله ماتتركين حركاتك 
شهد :الف مبروك سحورتي الله يوفقك بحياتك مع زوج الغفله 
سحر كشرت: يعني ماتكملين دعوتك الحلوه 
شهد ضحكت : ايه لازم نفربكها شوي 
رغد شدتها لجهتها وباستها على خدها بقوه:منه المال ومنك العيال الله الله بابو العيال 
سحر زآد خجلها: بدري على هذا الكلام 
مها تتفحص بتريقها: ياختي على البنت مستحيه ..اقول والله انك بقلبك تقولين الف حمد وشكر ليك يارب مش مسدئه حتقوز ياعالم حتقوز 
شهد ورغد :هههههههههههههههههههههههههه
سحر تتخصر: شايفتني مشفوحه على الزواج 
مها تخزها بعيونها:علينا ..علينا ياسحير وقصة التنوره والولد ميت عليك ولا قصص ألف ليلة وليله واخرتها ماني مشفوحه هاتي غيرها 
شهد ورغد فاطسات ضحك على شكل سحر الخجول الممزوج بالتضجر والعصبيه:هههههههههههههههههههههههههههههههههه
شهد: ايوه كمان يامهاوي كمااان 
مها تأشر على عيونها:شوفوآ الكذابه بؤبو عينها مكتوب حتقوز ياهووو
رغد:ههههههههههههههآآآآآآآآآآآي لا عاد مو لهذي الدرجه
سحر عصبت: خير ويش فيك ماسكتني مصخره يالله عاد اهجدي 
مها تسد خشمها: أأأف ريحة كفر 
رغد تمسح دموعها من شدة الضحك: أأأأأف أأأأأأأأأأأأأأأأأأأأأأأأأف 
شهد مسكت بطنها من شدة الضحك :حرام عليك بيموت ولدي وانتي السبب 
سحر تشد شعر مها: أنا أوريك ياكريهه 
مها: ماعليه سحور خلي روحك رياضيه ماحسبت ارجع واتريق عليكم من زمآن مآ تتريقة 
سحر: ياسلام على حساب مشاعري 
رغد: تحمليها هي ماتجي الا ايام قليله 
مها :اقول صبي قهوه وعن الكلام الفاضي 
شهد : وين ريم ماجات 
رغد: بتروح بيت اهل زوجها تقول عازمينها على العشاء 
مها: ياعيني وحنا جالسين محد يعزمنا 
دخلت سمر وقالت: ويش رايكم نتصل على عماتي نعزمهم من زمان عنهم 
سحر: والله جبتيها 
مها: أوكِ هاتي جوالي بتصل على عماتي أعزمهم 
رغد تهمس لشهد: كيفك ياحلو مع الحمل 
شهد تطالع بطنها: تمام بس تعرفين تعب وقرف وكله كوم ولما يبكي مشاري كوم ثاني 
رغد: امم انتي كشفتي ؟
شهد: ايوه بس قبل شهر 
رغد: حاسه بطنك كبير اكيد بالرابع او الخامس 
شهد :يمكن ما استبعد 
مها دخلت عرض: هيه تتكلم بويش؟
رغد : ايش دخلك كلمي عماتي وعن اللقافه اللي مالها دآعي 
مها تميل فمها بقهر: والله عندكم اسرار الله يعلم فيها بس ما اكون مها اذا ماكشفتها 
شهد بتشككها اكثر: الله يقويك ..طالعة رغد وانفجروا بالضحك 

::
::

طول وقتها حابسه نفسها بغرفتها اللي حفظت تفاصيله عن كثب بجمادآتهآ المختلفه ..تأخر الوقت وهي مآنآمت ..مآفي الا النوم يسليها ..فتحت الدولاب وطلعت لها قميص طويل لبسته وفردت شعرها على طوله ورمت نفسها على السرير وتفكيرها وصل لبعيد ..دق جوالها وردت بفرح 
هنادي: هلا وغلا ومية مرحبا 
روان: هلا حبي وحشتيني موت 
هنادي نست كل اللي فيها: وانتي بعد ماصار لنا كم أسبوع شايفين بعض 
روان بنبرة حلوه: والله تقولك بنرجع نشوف بعض 
هنادي شهقت: وين ؟
روان بضحكه مآيعه: جــده 
هنادي صرخت : مستحيييييل ..احلفي 
روان:هههههههههه والله 
هنادي ماصدقتها: أكيد تكذبين ؟
روان: والله مآ أكذب وبكره حتشوفين 
هنادي: متى وصلتي ؟
روان :من ساعتين وجالسين عند عمي 
هنادي بفرح: يالله فرحتيني ..اخير بطلع من البيت 
روان بأستغراب: ليش ماتطلعي مع زوجك ؟
هنادي بأرتباك: الا نطلع بس تعرفين طول الوقت مشغول 
روان: أها اوك يصير بكره أتصل عليك ونتفق على مكآن 
هنادي: لالا..انا ما أعرف ولا مكآن هنآ الله لايهينك تمريني وتأخذيني بنفسك 
روان ضحكت: تأمرين أنتي حجيك واحتمال بنت عمي تروح معنآ 
هنادي: حلو بتعرف عليها 
روان :اوك اذا ماعندهآ شغل بقولها تجي معنا 
هنادي: طيب بس اعطيني خبر من بدري 
روان: اوك تصبحين على خير نلتقي بكره 
هنادي:وانتي بخير 
قفلت جوالها وحطته سايلنت عشان مآ يخرب عليها نومتها دخلت بفراشها وطفت الأبجوره وتلحفت ...تنقلت عيونها بالمكان المظلم وتفكيرها مآزال فيه كل همهآ كيف ترضيه ..طردت الأفكار من بالها وغمضت عيونها عشان تنام وماتخرب على نفسها ليلتها 
بعد ساعه جفاها فيها النوم سمعت صوت خطوات قريبه من غرفتها أنفتح الباب وغمضت عيونها بتلقائيه لأنهآ عارفه من الشخص ..حست بأقترابه تفاجئ أنها نامت بدري ولف بيرجع لطريقه ..جلست وفتحت الأبجوره 
هنادي: تبي شي؟
باسل: أبدا بس جيت أشوف نمتي والا لا 
هنادي:حاولت أنام وماقدرت "بعدت الشرشف عنهآ ووقفت تعدت من جنبه وهي تلم شعرها المتناثر بكل أتجآه وفتحت الثلاجه الصغيره بزآوية غرفتها وطلعت علبه مويه" غريبه جايه أكيد عندك شي 
باسل: اذا ضايقتك بدخولي عادي ارجع غرفتي 
هنادي : لا ابدا ما ضايقتني 
باسل: تصبحين على خير 
هنادي بلهفه: وين وين ؟
باسل طالعها بنظرات أستغراب:شوفي الساعه كم ..بروح أنام 
حطت علبة المويه على الطاوله وقربت منه :بترجع غرفتك؟
باسل : أيوه 
هنادي: أيش رايك تنام هنآ 
باسل ضحك: وليش أنام هنا ..تعودت أنام لحالي هناك 
هنادي: أوكِ اروح معك انا 
باسل استغرب وقال بحده: هنادي أيش اللي براسك 
هنادي ميلت فمها وضمت يديها لبعض: أنك ترجع لي مايصير اللي نسويه على الأقل ارحم وحدتي وطفشي 
باسل كشر: ايش اسوي؟
هنادي رفعت حواجبها: انت تدري ويش تسوي ؟
باسل جلس على الكنبه اللي وراه:لا مآ أدري قوليلي 
هنادي جلست جنبه:طيب اقولك .. نوم برى هذي الغرفه مافي ..زعل من بعض مافي ..ترجع حياتنا طبيعيه زي أول وننسى اللي صار 
باسل ببرود: بكل سهوله 
هنادي عصبت: اعطني حكمك وانا راضيه 
باسل يفكر:امممممممم خليني افكر 
وقفت ورجعت لفراشه واتغطت: فكر على راحتك ..لوسمحت سكر الباب وراك 
طلع من غرفتها ومشى لغرفته حتى ينام بعد مآ قهرته بحركتها 

بالرياض 

يا"عبرة" يلْعْب بْها الْصمْت والْنـْوْح
وتْخفْي شْفايْف صْمتْها ضْيقْة البـْال
الْي متْى صْمتْك يرْدْك عْن الْبـوْح
و الْي مْتى حزْنْك مع الْصمْت رحاْل

رفضت تطلع من غرفتها واستوحدت بنفسهآ وأنيسها هو دمعهآ وببالها تجتر كلامه ألف مره دون أستيعاب ..قد يكون حلم يباغتهآ وينتهي فجأه أو يكون وآقع تعاني من قسوته الشي الكثير 
دخل وشافهآ علىنفس وضعيتها قبل يتركها من ساعتين ..لبس بجآمته وعيونه ماتفارقها أنسدح جنبها ولمس كتفها بشويش 
فهد: شوق طالعيني شوي 
غمضت عيونها ردت بصوت مبحوح من البكاء: ليش؟
فهد: يكفي بكآء من العصر مآسكتي كذا بتتعبين أكثر 
شوق لفت عليه وبان وجهها المتلطخ بالدموع:خلني ابكي يمكن أغسل همومي 
فهد مسح دموعها بأطراف اصابعه: أدعي ربك يرده لنا سآلم وأن شاء الله بيصير كل خير 
شوق مسكت يد فهد بترجي: فهد أنا أملي بالله ثم فيك والله لو يصير براكان شي بتموت روحي 
فهد: بسوي اللي أقدر عليه لكن انتي بعد اسكتي تعورين قلبي لما أشوفك تبكين 
شوق: مقدر والله ماهو بيدي احس بروحي غصه 
فهد تنهد: ويش أقول أنا ..استهدي بالله يابنت الحلال 
شوق أخذت نفسه طويل وحطت راسها على صدره: الله كريم ...مر عليها الوقت وغفت بسبب تعبها ..مرر يده على شعرها بهدوء محتاج يتكلم كابت مشاعره ولا يفصح بها غمض عيونه متجاهل احاسيسه المثقله ونآم 




صباح اليوم التالي 
صحت بدري لبست أخذت شور بارد ولبست بجآمه وتكشخت ونزلت لغرفة الطعام 
هنادي: سوريان الفطور جاهز 
سوريان: يس ماما شوي سير جاهز 
هنآدي قبل تدخل: باسل مآ صحى 
سوريان كشرت: ما يعرف 
هنادي تصرفها: طيب طيب روحي جهزي الفطور لاني جوعانه 
سحبت لها كرسي وجلست صبت لها حليب حار وقربت صحنها منها وانتظرت سوريان تكمل الطاوله ..سمعت صوت وراها:صباح الخير 
هنادي : صباح النور 
باسل قبل يجلس : وين المربى ؟
هنادي رفعت راسها:الحين تكمل السفره ماتقدر تصبر 
باسل جلس ودخلت سوريان :الحمدلله وصلت ..سوريان المره الجايه لا تتاخرين بالفطور 
سوريان: اوكِ أوكِ 
بدأو يفطرون بهدوء وكل وآحد فيهم ملتزم الصمت ..بعد فتره طويله كسرت حاجز صمتهم 
هنادي : باسل 
رفع راسه من الجريده:نعم 
هنادي: حبيتا قولك أني بطلع اليوم مع صديقتي 
باسل عثد حوآجبه بأستغراب يذكر أن كل صحباتها بالمدينه: أي صاحبه ؟
هنادي: روآن جايه من المدينه وتبي نطلع نتمشى مع بعض 
باسل رفع حآجبه بحده: أهآ ..وهذي أي وحده من صديقاتك ؟
هنادي بمكر وخبث: ماتعرفها انت اصلا انت ماتعرف كل صحباتي وهي جايه تقضي الأجازه هنا عند عمها وبنت عمها امس اتصلت علي وقلت أشاورك 
باسل: ووين بتروحون؟
هنادي: على حسب يمكن البحر 
باسل: اطلعي من الباب الزجاجي تلقين البحر ماله داعي تتمشين بالشوارع وعندك بيت على البحر 
هنادي بتأفف: طقت روحي من البيت هذا كأنه بيت أشباح ابي أغير جو وأنت حضرتك ناسيني بين أربع جدران لا طلعه ولا عمله غير الحشره هنا 
باسل بعصبيه: أووووف منك مزعجه طول الوقت تنقين 
هنادي انقهرت: الحين ويش اقول للبنت اذا اتصلت علي 
باسل: خلاص روحي بس لا تتأخرين فهمتي ؟
هنادي: ايه يمكن نروح السوق 
باسل يرجع لجريدته:براحتك 
هنادي طلت فيه وقبل تتكلم خافت يعصب عليها لكن تشجعت: بس انا مآ أعرف الأماكن بجده 
باسل رمى الجريده على الطاوله: عندك السواق يعرف كل الأمآكن شبر شبر قوليله وهو يوصلك 
هنادي هزت راسها بالأيجآب ونزلت عيونها بصحنها وكملت فطورهآ ...وقف وقبل يتحرك طلع محفظته وطلع منها ألف ريال 
باسل:خوذي هذي يمكن تحتاجينها 
هنادي مدت يدها بدون تردد واخذتها : بتتغدى هنا ؟
باسل يطالع ساعته اللي أشارت على الـ 8:لا اليوم عندي شغل كثير 
هنادي: طيب 
باسل: ارسلي مسج اذا رجعتي البيت 
هنادي: طيب 


بالمدينه 
لبست وتكشخت على الأخير ..أخذت عبايتها ولبستها وطلعت من الغرفه شافت أبوها ومهآ جالسين يفطرون مع بعض 
مها:على وين ؟
رغد أبتسمت: أبوي يعرف على وين 
ابو مها: أنتبهي لنفسك يابوك ولآتخلين جلالي يسرع بيت شهد ماهو طاير 
رغد ضحكت: من عيوني بس يمكن أتأخر للظهر 
مهآ كشرت: قولي وين رايحه ؟
رغد:فاتن عازمتنا على الفطور أنا وشهد 
مها: زين روحي لا تتأخرون على البنت 
رغد: مع السلامه ...تغطت وطلعت مع جلالي لبيت شهد ..وصلوآ لبيتهآ ونزلت تأخذ مشاري 
رغد: أزيك ياباشا "باسته بقوه" ياحياتو انت 
شهد سكرت الباب بتعب:أووف وربي تعبانه مرره 
رغد:لاتقولين ميشو عذبك 
شهد: أي والله بس يبكي طلع عيوني 
رغد: أستغني عنه وخليه عندنا احنا وسمر تعرفين سمر تموت عليه 
شهد بخوف: لالا ما انام وهو مو جنبي 
رغد تكش بيدها: مالت مسويه ام على غفله 
جلالي:رغد شوف هذا زوج صديق أنت 
رغد لفت على يسارها:وينه وينه ؟!
شهد قربت منها: أكيد تركي ..بعدي بشوفه 
رغد تضحك: عيب عيب غضي البصر انا يحق لي عزوبيه أنا أنتي محصنه 
شهد ضربتها على كتفها: اقول انزلي احسن 
رغد تشيل ميشو: تخيلي أقول ليوسف ويش بيسوي
شهد بثقه:بيقول وآثق أني بعيونها أحلى واحد 
رغد فتحت الباب:حلالي شوتها هالدربيه حلال فيها شلوتي 
جلالي: خلاص انتم صير حرمه كبير اوسك شويه 
شهد نزلت: لآزم تفشلينا أدخلي بس وانتي ساكته 
دخلوآ العمآره المتوآجده فيها شقة تركي ..ووقفوآ عند الباب قبل يدقوآ أنفتح 
رغد بخوف: بسم الله الرحمن الرحيم 
فاتن تتخصر:على بالي سحبتوا علي 
شهد دخلت وباستها: كيفك حبيبتي 
فاتن:بخير حياكم تفضلوا 
رغد ضمتها بقوه: وحشتيني 
فاتن: مايوحشك غالي ..بنظل وآقفين يالله أدخلوآ 
شهد : وأخبارك فتونه 
قبل ترد عليها سمعت بكاء بنتها: يالله صحت 
رغد:هههههههههههههههههههههههههه 
شهد: ويش فيك تضحكين ؟
رغد: مو لايق أنكم أمهآت 
شهد وفاتن بنفس الوقت: الله يبلاك 
رغد :يمه ما ينكلمون 
فاتن: دقايق عن أذنكم ...بجيب بنتي وأجي 
شهد: خذي راحتك 

بالرياض 
فتحت عيونها بشويش حست بغثيان وألم في معدتها ..لمست مكانه الفاضي ونزلت دموعها على وسادتها ..مدت يدها لجوالها القريب منها واتصلت عليه ..ثواني ورد عليها 
شوق بهمس يكاد يسمعه: فهد وينك ؟
فهد: موجود ..تبين شي ؟
شوق تكح وبصوت متألم:تعآل أبيك تساعدني 
قام بسرعه من على سفرة الفطور وركض لجناحهم المصغر فتح الباب بقوه ودخل 
فهد: شـــوق ..ويش فيك؟
حطت يدها على فمها وماقدرت توقف..مسكها وساعدها توقف :ويش تحسين ؟
شوق: بطني تألمني ..حآسه برجع وصلني للحمام 
وصلها للحمام وانتم بكرامه ...وساعدهآ دخلت أم رياض خايفه 
أم رياض: ياوليدي ويش صار؟
فهد: بطنهآ توجعهآ
ام رياض: أخذت دوآها ؟
شوق: ماجاء وقته 
فهد: يالله بوديك المستشفى 
شوق جلست على طرف السرير: طيب بغير ملابسي 
أم رياض : بروح اخلي هزاع يجهز السياره 
فهد: ايه خالتي انا بساعدها تبدل ملابسها ..خلتهم لحالهم 
فهد قرب منها وباسها على جبينها:الله يريحك من كل وخزة ألم 
لفت يديها على خصره وضمته: آآآمين ..آآآآمين 
فهد: هيا بجيبلك ملابس عن القميص هذا 
شوق طالعة نفسها وتوها استوعبت: اووه خالتي شافتني كذا 
فهد ابتسم: مآ أنتبهت يالله عاد بدلي عشان نروح المستشفى 
غيرت ملابسها بمساعدته ولبست عبايتهآ ومشوآ للمستشفى 

عند هنآدي 
أتصلت على روان :هلا رونا وينك ماجيتي ؟
روان: ما اعرف وين البيت اعطيني العنوان الحين انا بالسياره 
هنادي: حي الـ .... 
روآن: وآآآآآآو هناك البيت احسبي خمس دقايق وأكون عندك لأني قريبه 
هنادي استغربت:شلون قريبه وتوك تقولين ماتعرفين البيت ؟
روان: لأن بيت عمي قريب منك يالله عاد ثواني وأكون عندك 
هنادي: يعين أتجهز 
روان: ايوه بنطلع على طول 
أخذت شنطتهآ وعبايتها ونزلت تنتظرها سمعت صوت دخول سياره لبست نظآرتهآ وتلثمت ..فتحت الباب وشاف روان تأشر لها جوآ السياره مشت لها بسرعه ودخلت متحمسه 
هنادي: أشتقتلك 
روآن ضمتهآ بقوه: وأنا أكثثثثر 
هنادي تضحك:يووه كل هذا شوق بتكسرين ضلوعي 
روان شدتها لحضنهآ أكثر:وحشآآني مووووت
هنادي:وانتي بعد وحشتيني 
روان بعدت عنها وابتسمت: فين نروح ؟
هنادي: على كيفك انا ما أعرف أي مكان هنا 
روان ضحكت: نروح نفطر على الكورنيش وبعدها نتمشى على راحتنا 
هنادي: أوك ماعندي مانع بس نمر السوق 
روآن تلبس نظآرآتهآ: أوكٍ نروح ليش لا 
بعد سآعه 
بعد مآ أفطروآ ..مسحت يدهآ بمنديل معطر وعدلت طرحتهآ 
هنادي بأرتباك وآضح عليها:الحين قلت الأمآكن المغلقه تجيبيني هنآ 
روآن تتلفت: عادي الجو مرره رايق 
هنادي: ايه رايق مآ أختلفنا بس توقعت في حوآجز مو مفتوحه على بعضها 
روان ابتسمت: أمآآ لاتقولي تستحين 
هنادي قطبت حوآجبها:ايه أستحي تحسبين دمي بارد والله لو يدري باسل غير ينحرني 
روان توقفت عن الأكل:الله عليك تغيريتي كثير بعد مآتزوجتي 
هنادي ابتسمت وتلثمت:صدقيني يارونا بعد الزواج بتتغيرين كثير ..الزواج يغير
روآن ميلت فمهآ: ما أبي اتغير بكون زي مآ أنا 
هنادي :هذا الكلام بيروح بس تجربين بيصير تفكيرك بس ببيتك ونفسك وزوجك 
روان بعدت النظارات عن عيونها: يعني انتي ذحين تفكيرك بس باللي قلتي؟
هنادي حطت يدها على كف روان: طبعا لا أقصد الأولويه بالتفكير بتكون فيها 
روان: فهمت عليك يعني اخر شي تفكيري فيه علاقاتك قبل الزواج
هنادي كشرت: لا ماهو هذا قصدي انتي فهمتيني غلط ..مستحيل أنسى ايامنا 
روان بزعل: والله حبيبتي كلامك يدل على كذا 
هنادي: والله انتي فهمتيني غلط 
روان تهز أكتافها: يمكن فهمتك غلط ..قومي خلينا نمشي من هنا 
وقفت وشالت شنطتهآ وطلعوآ مع بعض ..مشوآ على الكورنيش وعيونهم تتأمل البحر ..وأياديهم مشتبكه ببعض 
روان:تدري في أشياء كثيره غلط لازم نصححها 
هنادي شدت على يدها بقوه:بعض الأشياء ياروان مهما حاولنا نصححها مانقدر 
روان: مافي شي مالو حل 
هنادي: الحب ...الثقه ..الأحترام هذي الاشياء لو أنكسرت ماتتعدل مهما صار 
روان جلست على صخره كبيره:معاكِ حق 
جلست هنادي جنبها ونزلت اللثمه عن وجهها:لو بنتكلم الكلام بيطول بدون فايده 
روان لفت يدها على خصر هنادي وضمتها لها: شكلك مجروحه وتعاني بس ماتقدري تتكلمي 
هنادي ابتسمت بذبول: يمكن 
روان رفعت راس هنادي وحطت وركزت بعيونها الدآمعه:تخبي عليا ياهنو ..أحكيلي يمكن أساعدك 
هنادي صدت عن وجهها ولحقت دمعتها قبل سيلانها على خدها:ماتقدرين لو تقدرين كنت بقول 
روان ضمت كفوفها لبعض ودنقت وعيونها ماتفارق الأموآج الزرقاء الهايجه وعيونها تخبيها خلف عدسات غامقه: تعرفي ياهنادي صح علاقاتنا بدت صدفه ومشت بطريق خطاء بس أحنآ كنا مستمتعين لسبب واحد بس 
هنادي: اللي هو ؟!
روان: أنا وأنتي كل وحده شايله بقلبها هم كبيرعشان كذا كنا ننفس عن روحنا بالغلط حتى لو كان شي بسيط أسمه ممنوعه ونفوسنا ترغبه 
هنادي(ماكنت أعاني الا بعد مادخل باسل حياتي وقلبها لي وألا قبل كنت مبسوطه بحياتي لو هي بسيطه واحيان انجرح) أثار فضولها كلام روان:ويش الهم اللي بقلبك 
روان:لو بقولك مابتصدقي 
هنادي: لا قولي انا ولامره سألتك عن خصوصياتك ..حابه أعرف لو شي بسيط 
روان:خلي اللي بالقلب بالقلب 
هنادي:قومي نروح السوق بدل هالجلسه اللي تقطع العمر
روان ابتسمت ووقفت: يالله أسمه جايين ننبسط 


في الليل 
جهز نفسه بعد مآ تطمن أنها نامت بهدوء طلع من جناحهم بخطوات خفيفه لا تُسمع ..ظلام الأركآن يوحي بالخوف تأكد من نوم الجميع بأستثنآء أبوه 
ابو رياض: خلآص بتروح له برجليك 
فهد تنهد: الله يكون بعوني ..أدعيلي يابوي 
ابو رياض بنظرآت حزينه: أخاف يصير لك شي هذا مايخاف الله 
فهد:مآ باليد حيله مافي إلا هذا الحل ..يبه اذا صار لي شي شوق أمانه عندك 
ابو رياض: الله يرجعك لنا سالم 
فهد من كل قلبه: آآآمين ..يالله أنا تخترت مع السلامه 
ابو رياض: الله معك ياولدي الله معك 
بعد ماركب سيارته أتصل على أستاذ مشعل 
فهد بجديه: أنا جاهز ..انتظرك بالمكان اللي أتفقنا عليه ولا تنسى الشنطه 
مشعل بحذر: لا تخاف معي كل شي والشنطه موجود فيها كمية المخدرات والفلوس 
فهد: أنا جاي بالطريق أقابلك هنآك 
مشعل : أنتظرك 
تأمل كل الأمآكن اللي مرها وعيونه تحفظ أدق تفاصيلها ..خايف من لحظآت بيكون لها أثر فارق في حياته ..خفقان قلبه أزدآد وأحاسيسه ومشاعره في صراع حآد 

{ فهد } 
يارب سآمحني على كل ذنب أذنبته بعلم مني أو بجهل ...اللهم أني أستودعتك زوجتي فأحفظهآ فأنت لآ تضيع ودآئعك ..ربي أني ظلمتهآ وأذيتهآ وأسئت فيما مضى إليهآ فغفر لي مآ أقترفت وطهرني من الذنوب كما يطهر الثوب الأبيض من الدنس .
يارب انت تعلم حآجتي أليك وصدق نيتي فيمآ أفعل فأجبر كسري ورد إلي نور عيني ومهجة قلبي ...يارب أجبر قلبها برؤيته سليما معافى ووفقني فيمآ أفعل وأبعد عني شر عبادك 
أخيراً وصل الي المكآن المتفق عليه مع أستاذ مشعل نزل من السياره وعلى وجهه ابتسامه صافيه تخفى خلفهآ مسرحية أفكاره المتضاربه وتدآخل مخاوفه 
مشعل مد الشنطه: هذآ اللي طلبته ...بس لو أنتظرت شوي وطلبت المساعده منا أفضل 
فهد بأصرار: لآ أنا أحل أموري بنفسي 
مشعل يحاول يقنعه: فهد أنت لك سنين تشتغل معنآ وملفك بالأستخبارات يشهد لك بالخير ياما ساعدتنا وأهملت حياتك الحين لما أحتجتنآ تحآول تبعدنا عنك وماتبي نساعدك 
فهد: الموضوع يلمس حياتي الخاص هوانا مابي مساعده من أحد أقدر أصرف أموري بنفسي 
مشعل بحده:بس هذا فيه خطر على حياتك 
فهد بلا مبالاه:مايهمني الأهم عندي يكون ولدي بخير وارجعه لحضني 
مشعل بينجن من عناده: فهد خلنا نتدخل منها نمســ....
فهد فتح عيونه وبنبره منتهيه لا يقبل بعدها النقاش: قلت لا ..استاذ مشعل خلني على راحتي "مد يده للشنطه وأخذهآ" مشكور ماقصرت اشوفك على خير 
مشعل : هذا واجبي ولو ودي اخدمك اكثر ..(أنا مآ رآح أخليك تتهور فرصه وجت لعندي لازم أستغلهآ)..مع السلامه 
ركب سيارته ومشى بطريق طويل مظلم الى أن وصل الى القريه اللي وصله أسمها برسالة نصيه ..طلع جواله وأتصل على الرقم :الـو ..انا عند المسجد الصغير 
احمد يضحك بنصر:هههههههههههههه زين والله زين 
فهد بصوت حاد: ويــن أروح ؟
احمد: لا تستعجل في رجال عند المسجد وآقف 
فهد يتلفت وانتبه له: ايه 
احمد: هو بيدلك على المكان ..قفل الخط بوجه فهد اللي عصب من حركته وانقهر 
فهد ضرب الدركسون: يـآلــ...."فتح زجاج سيارته وبصوت يخوف من العصبيه والحده"وصلني لحقيركم 
مشى الرجال ومشى فهد ورآه بالسياره أشر له على عماره مكونه من دورين تصميمها حديث لا يليق بقريه صغيره لا أحد يهتم لوجودهآ ويسكنهآ القليل ..حوله عدد من السيارات الفخمه ووالأضاءه مكثفه تملكه الخوف بدأ يتوتر وأتضح عليه 
فهد: لالا مآهو فهد الجابر اللي يخاف ..هين ياأحمد بس أخذ رآكآن وأوريك 
نزل من السياره وبيده الشنطه ..كآن لآبس وكآشخ كعادته كل من يشوفه يتأكد أنه من كبآر الشخصيات ويستغرب وجوده بمثل هذآ المكآن الذي يكون غالبا بعيد عن الكل لبعد الشبهه عنهم ...أنفتح الباب الحديدي الأسود وطلعوآ من ورآهآ رجال ذوي أجسآد لاتقهر ووجيه عابسه تنفر منها الحياه 
فهد بثقه وقوه: ابي أقابل أحمد 
..:قصدك الأستاذ أحمد 
فهد ابتسم بسخريه: صار أستاذ ..يادنيا العجب 
..:اقول خش لآ أقطع رقبتك مابقى الا تتمصخر على الأستاذ 
فهد طالعه بنظره أربكته وقرب منه وهمس: أعرف من تكلم بالأول ..طنشهم ومشى بمكآن لآ يعرفه ..دله اول رجل قابله على الغرفه اللي ينتظره فيهآ أحمد 
فتح باب خشبي فخم وبان من خلفه غرفه كبيره مزينه بأحدث الديكورآت والتصاميم الكلآسيكه ..كان جالس على كنب جلدي أسود وقدآمه لاب توب فضي 
احمد أبتسم بخبث ومكر:هلا بأبو رآكآن 
فهد بحقد وعيون نظراتها شراريه: ويــن رآكــآن ؟!
احمد ضحك وجلس بمكانه حط رجل على رجل بطريقه استفزازيه:بدري علييه خلنا نتفاهم بالاول 
فهد: مع أشكالك مالي تفاهم جيب ولدي وخلني اروح 
احمد: جبت الشرط 
رمى الشنطه على الطاوله الزجاجبه بقوه: هذا شرطك يآلـ..
احمد بنظره حاده: انتبه لألفآظك حتى ماتدفع ثمنها عمرك 
فهد ميل فمه بأبتسامة خبث:تأمر يا أستاذ أحمد

::
::
الساعه 2 بعد نص الليل 
تأخر برجعته للبيت مايبي يحتك معها آبد خصوصا بعد اللي صار معها في الليله الماضيه ..دخل الغرفه وبيده علبه مويه يرتشف منها حتى يبل ريقه الناشف انصدم لما طاحت عيونه على السرير غمض عيونه وفركها بيديه بقوه ورجع فتحها ...حس أنه يحلم قرب من السرير أكثر ولمس البلونات الحمراء والبيضاء حتى يتأكد من اللي يشوفه ...مسك البطاقه اللي بيد الدبدوب الأحمر وقرأهآ
" أشتاق لأن أسمع اسمي من شفتيك وأود لو تروي عطش حبي إليك ...أحلم بهمساتك لي وأريد دفا يديك ...قد لآ أكون بارعه في فن الأعتراف ولآ أجيد قول حبي أنت لي ..وربك حبك يسري بأعمآقي ليهتز لها قلبي وكيآني " 
بقلمي المتواضع :$ 


فتح الهديه المغلفه وكانت عطر من شآنيل وبجنبها ميداليه فضيه فيها كرستاله لامعه محفور عليها أسمه ممزوجه بعباره"I miss you " وقف بسرعه وطلع من غرفته الواسعه وفتح غرفتها بهدوء شاف الأبجورلآت مفتوحه وهي نايمه السرير بطريقه متكوره ...انتبه لملابسها اللي على الارض وكان باين أنها لآبستها ورميته على الأرض ...قرب منها وارتجف من ريحة عطرها اللي تتغل بداخله ..وجهها معدوم من أثر الكحل اللي شوهه بسبب البكاء 
باسل بهمس:هنادي ...هنادي ..ماوصله رد منها اخذ الشرشف ولحفها به طلع من الغرفه ورجع لغرفته ..تأمل هديتها من بعيد كان دبدوب كبير وبيده صندوق صغير ومعلق ببلونات حمراء وبيضاء عليها حروفهآ 
باسل يمسك راسه وهو منقهر: آآآآخ مني يعني مآ أسهر إلا هذي الليله الله يأخذني على غبائي الله يأخذني 
بدل ملابسه ولبس شورت أسود بدون تيشرت رمى نفسه على السرير وقرب الهديه منه وهو يتأمل الكلمات اللي على البطاقه وقلبها يتألم 
باسل:هي تحبني والا تبي بس تكسبني ..طيب لو صحيح تحبني ليش تنطق أسمه ليييش ..آآه ياراسي ماني قادر أستوعب خلاص أنا لآزم اهني الحال هذا اللي عذبني وانسى اللي صار ..شكلها ندمت وأنا ماقصرت بعقابي لهآ شهرين وانا مآ اكلمها الا لشي مهم وضروري 
جآء صوت من داخله(هنادي تحبك بس أنت مآ تترك لها فرصه تعبر هي اعترفت لك والدليل البطاقه أقرئها ألف مره وبتتأكد من صدقها ..يمكن في شي يمنعها أنت حآول وبتلقى الجواب ) 


صحت من النوم على أثر كابوس
شوق: بسم الله الرحمن الرحيم ...ويش هذا الحلم " لفت على مكان فهد واستغربت مالقته " 
طلعت ولقت عمهآ جالس لحاله والبيت كله ظلام 
شوق بأستغراب وخوف بنفس الوقت:عمي 
لف بسرعه زي المقروص: هلا يابنتي فيك شي..يعورك شي ؟
شوق جلس قباله: لا الحمدلله...عمي صاير شي ؟
ابو رياض: لا يبنتي مافي إلا كل خير 
شوق :بس فهد ماهو في 
ابو رياض: أتصلوآ عليه الشركه صايره مشآكل ورآح يشوف بيرجع لاتخافين 
شوق: بس الوقت متأخر ماهو بالعاده يروح كذا حتى مآ صحآني وقال لي 
ابو رياض أبتسم: مايبي يزعجك وانتي تعبانه ...أرجعي لسريرك ونآمي 
شوق وقفت: تصبح على خير 

:::
:::
:::

أبتسم وضحك بصوت تردد صدآها بأرجاء المكآن .. وهو حاط رجله على رقبة أخس أنسان قابله بحياته وسبب تعاسته في لحظة من اللحظات 
..: شفت مقآمك ويــــن ؟!...تحت رجلي يآلـ... 




^^
نهآية البارت ستكون بدون توقعآت أترك لكم أنتم التعليق والتوقعآت 
بحريه 
أنرتم المتصفح بحضوركم هنـآ 
لآ حٌرمتكم جميعآ 
موفقين في حيآتك أجمعين 

كل الحب والود مني ~!!



البارت الرابع والخمسون 



فيك شي .. أحس به .. لو ما حكيت ْ ..!
ما آآآآ دري وش فيك .. لكن (شي فيك ) ..

ليش ؟ لا ني ليلة البارح .. غـفيت ْ .. ! 
و قمت و آنا أقول .. ( بسم الله عليك)


أبتسم وضحك بصوت تردد صدآها بأرجاء المكآن .. وهو حاط رجله على رقبة أخس أنسان قابله بحياته وسبب تعاسته في لحظة من اللحظات 
..: شفت مقآمك ويــــن ؟!...تحت رجلي يآلـ.....
ابتسم وهو يغلي من داخله على الأهآنه اللي اهانه فيها فهد قدآم الكل وأولهم الأستاذ مشعل اللي ماترك فهد يتصرف لحاله وراقبه بدون مايحس عليها وطلب الدعم من المباحث حتى يلقون القبض على أحد أشوآك المجتمع والمتسبب بأهدآم الشباب الصالح بترويج وبيع المخدرآت 
أحمد: الحين عرفتك على حقيقتك 
فهد اللي كان شايل رآكآن بين يديه:عرفتها بالوقت الضايع والحين مبروك علي النهايه مقدمآ 
وقف بمساعدة رجال الشرطه اللي ثبتوآ يديه حتى لايهرب منهم وهمس لفهد: الله يبارك فيك ياولد الجابر 
فهد قرب منه اكثر وقال:قلت لك لاتستهين فيني 
احمد ابتسم:ليى باقي حقدك علي 
فهد: مايشفي غليلي منك ألا الموت..وبعد موت كل شخص مثلك 
احمد: انت كسبت اثمن شي كنت اتمناه 
فهد عقد حواجبه باستغراب: ويش ذا الشي؟
احمد ميل فمه ونزل عيونه لراكان: شوق ...حب طفولتي 
فهد جن جنونه وهو يشوفه ينطق اسمها بكل سهوله وقدآمه: لاتنطق اسمها على لسانك 
احمد بخبث: الله عليك بعد ما خطفتها وخليتها تجي تدافع عنها انت ماتزوجتها ألا لشفقتك عليها وعلى حالتها 
فهد بصوت حاد: هذا الشي ما يخصك حط لسانك بحلقك ولاتجيب سيرتها على لسانك الوسخ 
احمد ابتسم بمكر:اووه الحين شوق ماترضى احد يتكلم عليها ورزان بنت عمك اللي من لحمك ودمك رميتها رمية الكلاب 
فهد ابتسم: تحسب خطتك انت وعمي مشت علي ..زوجني رزان طمعان فيني وباموالي
احمد رفع حاجبه: وأخوك ؟!!!
فهد بسخريه: كآن وآحد من الآلآف الاشخاص اللي ضحكة عليهم رزان عشان تأمن مستقبلها المادي هي وابوها الخسيس
احمد ضحك: ماشاء الله عارف كل شي 
فهد: اجل على بالك نايم بالعسل " ابتعد عنه وطالع استاذ مشعل بنظرات حب صادقه" جزاك الله الف خير استاذ مشعل هالمعروف ما راح انساه طول عمري 
مشعل باس راكان بهدوء لانه نايم: لجل عين تكرم مدينه والله مايهون علي اشوفك تحتاجني ولا اساعدك 
فهد ابتسم له بصدق: فيك الخير 
مشعل قرب من احمد:واخيرا طحت بيدينا يالعنكبوت " اسم الشهره لأحمد " 
احمد ميل فمه وصد بوجهه عن مشعل 
مشعل يدفه قدامه: خذووه 
فهد: أستأذن الحين الوقت قريب الفجر لازم ارجع البيت
مشعل ابتسم: أتصل على صفاء أشكرها بنفسك لولا الله ثم هي ماجمعنا كل هالمعلومات 
فهد : اكيد بتصل عليها ..وقفة معي وقفات ما انساها 
مشعل: الله يقر عينك وعين وآلدته بشوفته 
فهد يطالع راكان اللي تغير كثير عن بدآية خروجه للدنيآ ..ملامحه بدت تتضح والشاهد كبر حجمه :اللهم آآمين ..اشوفك على خير 
طلع من المكآن اللي ارتبط بذكره سيئه عنده حضن ابنه وضمه لصدره أكثر شم ريحته وهو يحس أنه بيطير من الفرحه كل دنيته وبما فيها ماتساوي لحظة يضم فيهآ أجمل هديه رُزق بها ...فتح باب سيارته اللكزس وحط رآكآن بحذر شديد وسكر الباب بعد ما ودع عدد من اصدقاء شغله منذ اكثر من خمس سنوات ...ركب سيارته ومشى بأتجاه قصر أبو فهد عيونه ماتفارق ابنه الذي بجوآره ...تأمله عن بُعد 
فهد: سبحآن الله نفس بياض شوق ولمحتها معقوله ما جذبته بشي "ضحك على نفسه" واذا طلع شبيه أمه احلى وأحلى ..الله يخليهم لي 
لفت أنتباهه حركآته العشوآئيه وعيونه اللي أنفتحت ..أقترب من بيت أبوه وصيآح رآكآن كل ثانيه يزيد ...انفتحت البوآبه الكبيره ودخل بسيارته ووقف عند الدرج نزل بسرعه وشآله بين أحضآنه ...كآن صوت بكآئه مزعج دخل البيت وأنتشر صوت رآكان بأرجائه ..كان أول من استقبله أبوه 
ابو رياض وعيونه تلمع من الفرحه فتح كل الأضاءه ومشى لفهد: الله لا يحرمني شوفتك وهو بين يديك 
فهد والدموع مجتمعه بعيونه ماهو مصدق رجعته للبيت سالم وجوهرة حياته معه..كآنت يديه ترتجف وهو شايله رد بصوت متقطع من الفرحه الممزوجه بعدم التصديق: آمــ...ـيــ..ن 
نزلت ام رياض وندى وهزآع على صوت بكاء رآكآن 
ندى صرخت بصدمه : مين هذآ ؟
ابو رياض بفرحه: رآكآن ...رآآكــــــــــــآآآآن 
لبست طرحتها الوآسعه وطلعت على صوت الأزعآج وبكاء الطفل المزعج كانت ..مشت ووقفت جنب أم رياض اللي تمسح دموعهآ وهي تشوف فهد وآقف وعيونه متعلقه فيها ورآكآن يزيد بالبكاء ... تجمدت بمكآنهآ ماقدرت تشيل عيونها عنه لدرجة انها ماترمش من صدمتها ...بلعت ريقهآ وهي تحس بيد ندى تهزها وهي تبكي: رجع ركون رررجع 
أرتعشت شفايفها وخانتها الحروف بعد دقايق مرت طويله رفعت عيونها لفهد ونزلت دموعها بعدم تصديق اشرت على راكان بأصباعها : رر..رآآكـ..كــآآن
فهد ماقدر يسيطر على مشاعر الفرح نزلت من عيونه السودآء الوآسعه دمعه يتيمه رسمت طريقها على خده ..هز راسه وهو يرد بصوت مبحوح من التأثر وشدة الكبت: أيــه جبت لك رآكآن يانور دنيتي 
تمسكت بندى حتى تسندهآ ماهي قادره تتحمل أكثر ..مشت خطوتين كانت ثقيله عليها وسيول أدمعهآ متبعثره على خدها الناعم المصفر...طاحت على الأرض وصرخت بأعلى صوتها: رآآآآآآآآآآكـــــــــــآآآآن 
ركضت لها ندى وام رياض ومسكوها وعيونها على فهد ابوه اللي ركضوا لها ,,سحبت راكان من فهد وهي بحاله بكاء حاد وهستيريا: رجعت لأمك ..رجعت للي تحبك ..مآآني مصدقه 
ودموعه تنساب بصمت: فهد انا أحلم صــح ؟..احلم وألا لآ قولي ..قوووووووووولــــي 
فهد غطى وجهه بكفوفه ومسح دموعه وبصوت مخنوق:لا مآ تحلمين مآتحلمين ياشوق 
ابو رياض ابتعد عنهم وهو متأثر كاد يبكي ولكن غروره كرجل اجبره على حبس دموعه ..راح للصاله الجانبيه وجلس على الكنب وهو يسمع صوت شوق تبكي وام رياض وندى يبكون معاها 
ام رياض تضمها لصدرها: يمه وليدك رجعلك لا تبكين ..لاتبكين 
شوق تطالع ركان وتضمه لصدرها وتشمه ريحته: آآآآآآآآآآآآآآآآآآآآآآه ياقلبي ...آآآآآآآآآه 
ندى بعدت عنها وجلست على الدرج تبكي وعيونها ماتفارقهم 
فهد مسك شو وقربها لحضنه: خلاص هذا راكان جاك وهو بخير لاتبكين 
شوق كانت بحالة اللاوعي : نشف دمعي وانا ابكيه...ضحيت بعمري عشان اشوف .. كيف ماتبون ابكيه ..كييف 
ضمها فهد لحضنه ونبضات قلبه مضطربه : الحمدلله اللي اكرمنا الحمدلله 
لفت يدها حول ظهره ويدها الثانيه ماسكه فيها راكان اللي اول ماحضنته توقف عن البكاء وعيونه تتنقل بين ملامحها 
ام رياض: يالله يابنتي ادخلي غرفتك " مدت يدها وساعدتها بالوقوف مع فهد ومشوها للغرفه " سكرت الباب بعد دخولهم ومشت لأبو رياض وهزآع اللي جالسين بالصاله الجانبيه واخذت ندى اللي لازالت تبكي متأثره باللي صار 
جلست على السرير وبعدت الشرشف عنه وشالته وحضنته بقوه ودموعها تنساب بصمت جلس جنبها وحوطها بيده وباسها على خدها وجبينها وباس راكان على جبينه 
شوق رفعت عيونه الدامعه: كيف جبته لي؟!
فهد ابتسم وحط اصباعه على شفايفها وبصوته الخشن: لا تسألين كيف أهم شي ولدنا رجع لنا 
شوق تطالعه متغير عن يوم كآن بالحضانه رجعت ضمته لصدرها وحطت راسها على صدر فهد اللي حضنها بقوه 
شوق بتنهيده طووويله:آآآآآآآآآآه ماني مصدقه اللي صار حاسه اني بحلم 
فهد بهمس: أوووش ركون بينام 
شوق طالعته وابتسمت لا شعوريا أحساس ألمومه عندهآ نسآهآ كل ألم عانته وحست فيه ..كل تأوهآت وتألماتهآ ذهبت أدراج الرياح وعيناها تتأمل رمش عينان خُلقت بدآخلهآ وخرجت منهآ لتعيش في هذه الحياه 
شوق بصوت باكي: اللهم لك الحمد حتى ترضى ..الحمدلله الذي رزقني من حيث لاحول لي ولاقوه ..يارب أني أستودعك أياه فأحفظه وأجعله بارً بي وبأبيه وأجلعه من الصالحين 
فهد من قلب: اللهم آميييين 
أرتفع صوت أذان الفجر وأستئذن منهآ فهد حتى يشوف أبوه ويصلي معه 



الساعه 7 ونص الصباح 
بجده
صحت وهي تحس بأن كل عضلة في جسمها تألمها من بكاء الليله الماضيه ..تذكرت باسل وغيابه عنها وعدم اجابته لكل أتصالاتها قامت وأخذت شور دافي يريح اعصابها لبست بنطلون برمودآ أسود وبدي تركوآز مقلم بالأبيض والآحمر وجلجلت شعرها بأصابعهآ وهو مبلول حطت كريم وقلوس وتعطرت بعطر هادي مره ونزلت لغرفة الطعام ..شافته جالس يشرب كوفي ويقرأ الجريده ..اول ما أنتبه لدخولها ترك كل اللي بيده 
باسل وعيونه ماتفارقها: صباح الخير 
هنادي بدون نفس ردت: صباح النور ..سحبت كرسي وجلست وعيونها متورمه وباين اثر البكاء عليها وخدودهآ تميل للأحمرار ..مدت يدها للتوست وسمت بالله واكلت بهدوء 
باسل يحاول يختلق الكلام: كيفك اليوم 
هنادي بحده: زفت 
باسل :ياساتر ..ويش فيك معصبه من الصباح 
رفعت عيونها وبنظرات حارقه: ويش دخلك فيني ؟!..معصبه مروقه شي مايخصك خلك بحالك احسن 
باسل ضيق عيونه وبحده:ويش فيك أنتي ؟
هنادي تركت الكوب من يدها وبتافف: اللهم طولك ياروح مافيني شي 
باسل: خلصي فطورك لآننا بنطلع 
هنادي بدون ماتطالعه: برجع اكمل نومي نعسانه 
باسل: اليوم عازمك برى 
هنادي: وصلت عزيمتك ومشكور ..مابي شي غير انام 
باسل بنبره أمر: قلت لك خلصي عشان بنطلع على 8 ونص 
هنادي وقفت وعصبت: قلت مابي اطلع بالغصب هو ...لفت بتطلع لكن لحقها بسرعه وهو يعرج ومسكها مع يدها ولفها عليه 
باسل بنظره قويه: تكسرين كلامي 
هنادي والدموع متجمعه بعيونها وبصوت باكي: مالي مزاج اطلع كافي اللي فيني 
باسل ترك يدها : ويش اللي فيك ؟
هنادي سكتت ونزلت راسها مع بداية نزول دموعها ..بدون ماتحس ضمته بقوه وتشبثت فيه وهي تتكلم ببكاء حاد: أحبك ياباسل والله العظيم أحبك ليش تسوي فيني كذا 
اربكته حركتها وما استوعب ضمتها له حس بيديها تلفت حول رقبته وهي تقول: سامحني لاتعذبني اكثر والله حرام حرام اللي تسويه 
مسح على شعرها وظهرها بحنيه: أنتي سامحيني ياهنا عمري والله ندمآن على الأيام اللي ضيعتها بعنادي وجهلي 
بعدت شوي عنه وضمة وجهه بين يديها وابتسمت من بين دموعها:يعني سامحتني 
باسل ابتسم لها وهو يحس بحرارة انفاسها القريبه من صدره: سامحتك باقي تسامحيني 
بحركه جريئه منه باسته على خده وحطت خدها على خده ويديها متعلقه برقبته:مسامحتك بس أوعدني نبدأ من جديد وماتزعلني وننسى كل اللي مضى 
باسل مسك يدها وباسها: أوعدك ..خلينا نروح نتجهز لأني مسوي لك مفاجئه 
هنادي : ويش المفاجئه 
مسك يدها ومسح دموعها باطراف اصابعه: كيف تصير مفاجئه بعدين..تعالي نكمل الفطور ونتجهز بسرعه 
هنادي ابتسمت برضا: طيب يالله 
جلست على الكرسي وعيونها تراقبه وهو يسحب كرسي جنبها أخذ كوبها وقربه منها: يالله على السريع نفطر 
هزت راسها بأنصياع تام بعد ربع ساعه طلعت غيرت ملابسها ونقت لها شي خفيف ومريح حتى تأخذ راحتها ...كحلت عيونه بخفيف واخذت جوالها وشنطتها وطلعت من الغرفه شافته لابس بنطلون جينز وتيشرت كحلي مموج برصاصي وكاب رصاصي ..لابس ساعه فضي وابتسم لها وهو يشوفها لابسه عبايتها ولافه طرحتها 
باسل: يالله نمشي "مسك يدها ونزلوا الدرج وكانت سعيده بلمساته ليدها بعد فتره طويله كان بعيد عنها وهي محتاجه لقربه منها ..فتح باب السياره" تفضلي 
هنادي ركبت وابتسمت له: شكرا .."تلثمت وانتظرته يركب وبعد ثواني تحركوآ للخارج "


بالمدينه 

صحت من النوم وشافت الساعه تقلبت بسريرها بتملل ..الحين أجآزة والكل نايمين بتصحى وتجلس لحالها ..فضلت انها تبقى بسريرها يمكن تكمل نومها ويمر عليها الوقت بدون ماتحس ...مرت عليها نص ساعه حاولت فيها تنام لكن ماقدرت اخذت جوالها بتأفف 
رغد: حتى مسج مافي ويش ذا من بداية الاجازه مادق جوالي ..قامت وغسلت وجهها انتظرت صلاة الظهر وصلت وبدلت ملابسها وطلعت من غرفتها ..لقت مها صاحيه وبالمطبخ 
رغد: مساء الخير 
مها بصوت ناعس: مساء النور 
رغد: ليش صاحيه؟
مها: رنومه تبكي جوعانه وجايه اسوي لها حليب 
رغد فتحت الثلاجه تحضر لها فطور: وبترجعين تنامين؟
مها هزت راسها: اكيد فيني نوووم مو طبيعي 
رغد: ابوي وينه ؟
مها: ما أدري اذا ماتبين تنامين انتظريه وشوفي اذا يبي شي والله حدي نعسانه 
رغد : طيب ..كملي نومتك 
افطرت وبعد ماخلصت طلعت للصاله وفتحت الـ tv دورت أي شي تتابعه جذبها برنامج وثائقي وانسجمت معه ...ماحست الا بجلوس سحر جنبها 
رغد: اووه ويش مصحيك الحين ؟
سحر بضيق: نمت وصحيت وماقدرت انام 
رغد بضحك: ويش فينا حتى انا زيك 
سحر تقلب جوالها وحطته جنبها وتنهدت:اوووف بس 
رغد ضيقة عيونها: فيك شي؟
سحر :اتصل على معاذ مايرد علي وارسلت مسج بعد مارد علي 
رغد: لييش ؟..شكله يتغلى عليك 
سحر بنبرة حزينه:صار سوء تفاهم بيننا 
رغد فتحت عيونها على الأخير:اووووف وليش ويش قايله عشان يزعل كل هذا الزعل 
سحر:قال بنسكن عند أهله وانا رفضت 
رغد شهقت بقوه: ياقو عينك ..ترفضين بعد ؟!!
سحر بزعل: هيه حتى انتي لايكون بتصيرين بصفه شوفي رغد انا سكن عند اهله مابي كيف بألبس كيف بأخذ راحتي ؟!! بعدين انا متفقه معه يسوي لي غرفه مكتب خاص فيني عشان ادرس واقرأ على راحتي بدون مآ أضايقه بالأخير يقول بيت أهلي كبير ويكفينا 
رغد:ياخبله دآمك تدرسين وبتنشغلين على الأقل يأكل مع اهله مايكون وراك هم 
سحر بغرور:اطبخ مو مشكله بس سكن معهم لا 
رغد تحاول تتفاهم معها:طيب فهميني ليش معترضه ..برري ؟
سحر :مابي اتضايق ببيتي ابي عالم خاص فيني وفيه مابي احد ينكد علينا بعدين هو اتوظف يعني قادر يفتح بيت ونكون مستقلين من البدايه ليش يتهرب من المسؤليه من بدايتها 
رغد : والله مدري بس انتي فهميه وجة نظرك عشان لا تتمشكلون 
سحر بطفش: احاول اقنع فيه بس مايسمع والله مايسمع 
رغد تربت على يدها بحنيه: حاولي ماراح تخسرين شي 
سحر تطالع جوالها: هو يرد بالاول عشان نتفاهم 
رغد لمعت براسها فكره: تبين نصيحتي ؟
سحر بتملل: شنو ؟
رغد ابتسمت: لا تتصلين ولاترسلين له رسايل خليه يطبخ ويحتر على كيفه واذا اتصل اول مره طنشيه لا تردين بعدين فكري عشان يعرف انك قويه ومايهمك شي 
سحر بخوف:لا مقدر قلبي مايطاوعني 
رغد : ياشيخه والله غير يجري وراك ويدور رضاك ماعليك فيه شوفي شهد اذا زعلت تطنش يوسف وهو يحاول فيها ترضى مهما كابر 
سحر: بس يوسف غير ومعاذ غير 
رغد تغمز لها: كلهم من طينه وحده ..طاوعيني 
سحر بتردد: بأحاول 
رغد : يالله عشان تنسين اليوم بطلعكم للعشاء على حسابي 
سحر ابتسمت: ايوه هذا الكلام السنع كذا اسحب عليه وعلى الدنيا كلها 

:::
:::
:::

بتوقيت أخر ..في بيت أبو رياض

جالسه على السرير تتأمله وهو يسبح في نوم عميق ..عيونها مآتفارقه أبد أخرجت تنهيده طويله من داخلها 
شوق( ياربي لك الحمد والفضل رجعت لي ضي عيوني رجعت لي روحي ونبض قلبي ...يارب لاتحرمني شوفته انت أكرم الأكرمين فضلت علي بالكثير وأنا لا أطلب الا القليل ..) حست بيده الدافيه على كتفها ..ورفعت راسهآ له 
فهد: مآتبين تتغدين ؟
شوق ضيقة عيونها : مالي نفس 
فهد كشر: مايصير لآزم تتغدين عشان تأخذين دواك والا ماراح تستفيدين منه شي 
شوق بترجي: والله مالي نفس اطلع من الغرفه أو أكل 
فهد: مالك نفس تطلعين مقدور عليه نجيب الغدآء لحد هنا وزيآده عليها أنا بتغدأ معك 
شوق مسكت يده بحنآن وحطت يدها الثانيه على خده:انت روح تغدأ مع أهلك وانا بعدين أكل 
فهد بنظره حاده: لآ ..بتأكلين يعني بتأكلين والغداء بيجي هنا 
شوق عرفت انه مصر وبالطيب قبل الغصب رآح تأكل ابتسمت وسايرته: اللي تأمر فيه ..بس على شرط تأكلني بيدك من زمان ما أكلت منها 
فهد ضمها: حاضر من عيوني بس هذآ شرطك مقدور عليه 
طلع من جناحهم الصغير ورآح للخآدمه وطلبهآ تودي غدآهم عند شوق 
أم رياض: اهم شي تتغدأ ياوليدي ترى من أمس رافضه تأكل ماتدآري نفسها 
فهد: ولآيهمك ياخالتي بخليهآ تأكل كل اللي بالصحن 
ندى كانت نازله مع الدرج: أفلقني أذا أكلته كله قول ربع يمكن نصدق 
ام رياض بتشاؤم:فال الله ولا فالك إن شاء الله بعد ماشافت ولدها بتأكل وتهتم بنفسها عشانه
فهد:بحاول أضغط عليهآ ..بالعافيه عليكم أستأذن 
ام رياض: تفضل ياولدي 
مشت هي وندى وبأتجاه غرفة الطعام 
ندى: يمه ويش رايك نروح عند ليان اليوم من زمان عنها 
ام رياض: لالا ونخلي شوق لحالهآ ..اتصلي انتي وخليها تجي عندنا هي وأمهآ 
ندى عجبتها الفكره: أوكِ بدق عليها بعد الغداء عشان تشاور المعقد فكريا فيصلوه 
ام رياض بحزن: الله يكون بعونها ماشفت رجال معقد زيه طفشها بحياتهآ وجننهآ لا طلعات ولا زيارات حتى أحنا مايبينا نجيها ..مدري كيف يفكر هالرجال 
ندى وهي تتذكر كل اللي صار لليان من ورى فيصل وأستغلاله لها ولضعفهآ وتصديقهآ ..بنبره مملوه بالأسى: الله يعينها يالله عشان بنتها والبيبي اللي بالطريق لازم تتحمل 
ام رياض جلست على الكرسي: خلاص اقفلي السالفه لا يجي ابوك ويعص بزي كل مره نجيب فيها طاري فيصل 
ندى ميلت فمها: اكيد بسكت ماني ناقصه اكل تهزيئه من ورى اللي مايتسمى 
ام رياض: عقبال ما أفرح فيك يادلوعتي وأشوفك بالفستان الأبيض 
ندى حمرت خدودهآ: يووه يمه بدري على الزواج وألا مليتي مني عشان تركت الدراسه 
ام رياض بزعل: كان ودي تكونين دكتوره بس انتي الله يهديك 
ندى: والله يمه ماني قد الطب والصيدله حاولت ادرس عشانكم ماقدرت خلاص اتركها ازين 
ام رياض: اسمعي صديقاتي مسوين حفله لبنت صديقتي ابيك تروحين ابيهم يشوفون ندى بنت صالح ابيهم ينهبلون عليك 
ندى تضحك: يووه يمه ماتوا اللي يسوون كذا تعرفين ما أحب هذي الأجتماعات 
ام رياض: تراك مانتي صغيره اللي قدك تزوجوا وعندهم عيال ابي افرح فيك 
ندى تسايرها: طيب طيب ..ياهوووو وين الغداء مت جووع 
ام رياض بتكشيره: متى تتعدلين ابوكِ واخوك ماوصلوا 
ندى: يمه برجع انام قمت من الجوع ما اقدر انتظر اكثر 
ام رياض بتعب: آآآخ منك محد متعبني الا انتي وتصرفاتك العوجاء 

عند فهد & شوق 
فهد يأشر لشوق تجلس جنبه ...ابتسمت وجات جلست جنبه وعينها على الأكل اللي فتح شهيتها
شوق: الله ريحة الأكل تجنن 
فهد أخذ المعلقه: وبيصير أحلى لما تأكلين من يدي 
شوق ضحكت :ياعيني على الثقه 
فهد :يالله أفتحي فمك هذي الكبسه معتبره 
شوق : باين مايحتاج تقول من اللوز اللي فوقها عجبتني 
فهد كشر: مطول شايل الملعقه ؟
شوق قربت منه وأكلت وغمضت عيونها :امممم ..لذيذه يالله كُل أنت 
فهد : بعد مآ تخلصين أكل 
شوق بأعتراض:بــ...
فهد: لا بس ولاشي يالله كُلي بدون أي اعتراض 

بعد مآ خلصت الأكل أخذت دوآهآ وجلست بأريحيه على الكنبه ورجعت راسها على ورى ..طلع من الحمام بعد ماغسل وانتبه لشكلها 
فهد: شوق ..ويش فيك 
شوق فتحت عيونها الناعسه: نعسانه شكلي بنام 
فهد يتثآوب: حتى أنا شكلي بطقها نومه للعصر 
شوق وقفت وعيونها على راكان: خلاص خلنا ننام انت اصلا مانمت من أمس 
فهد اتجه للسرير: أي والله ذكرتيني اذا نمت لاتصحيني خليني نايم لين أشبع نوم وأصحى من حالي 
شوق انسدحت وحطت يده على راكان: طيب 



بهذا التوقيت بالمدينه 
أستغربت تأخر أبوها بالرجعه ملت من الأنتظار الكل نايم ألا هي حتى سحر رجعت تنآم ..مشت لغرفتهآ وبالصدفه مرت غرفة أبوها ..حست ببرودة السيرآميك أستغربت قربت من الباب أكثر وفتحته بشويش الغرفه ظلآم ×ظلآم ..فتحت الأضاءه وشافت ابوهآ نايم ..تملكهآ الأستغراب 
رغد بهدوء: يبه أذن الظهر من زمآن وانت نآيم على بالي أنك برى 
ماجآها رد منه ..قربت منه وقالت: يبه يالله قوم الصلاة راحت عليك ..شافت المصحف ومسبحته على الطاوله جنبه وأبتسمت بعدت البطانيه بشويش ولفته بأتجآههآ وكآنت الصاعقه ....
يـــــــــــــــــبــــــــــــــــــــــــــه ....يــــــبـــه 
صرخت صرخه هزت أركآن البيت كله ..جآت مها وسحر يركضون بأتجآه الغرفه وأنصدموآ هم يشوفون رغد تصرخ وتبكي 
رغد تهز أبوهآ: يبه أصحى ..يبه رد علي ..تكفى يبه رد علي 
مها تجمدت بمكآنهآ من الصدمه وهي تشوف وجه أبوهآ مُزرق وخالي من معالم الحياه أمآ سحر قربت وهي ترتجف نزلت دموعهآ 
رغد مسكت ابوها بوقه وهزته: يــبــه رد رد علي لآتخليني ..يــبــه انت تسمعني صح ..تسمعني 
مهآ قربت وهمست بنبره غريبه: يبه قوم قوم ..يبه ليش مآ ترد علينا 
سحر تمسكت بمهآ ودموعهآ مغطيه وجههآ: يــــــــــبــــــه تكفى رررد ررررد 
دخلت سمر مفجوعه من صراخ رغد : ويش في ..ويش صاااار 
رغد كانت طايحه جنب السرير ويديها متعلقه بأبوها وتبكي: يبه كيف يطاوعك قلبك ماترد علي ..أنا بنتك حبيبة قلبك 
مها جلست جنب رغد وبدت تبكي: يبه الله يخليك لاتخوفنا قوم يالله قوووم 
طلعت سحر من الغرفه وبدون ماتحس بنفسهآ اتصلت على عمتهآ تبكي ومنهاره ..أمآ سمر كانت وآقفه عند الباب بدون أي حركه منها تبكي بصمت وعيونها متعلقه بوجه عمهآ البارد جلست عند الباب وضمت رجولها لصدرها وعيونها ماتفارق رغد ومها المنهارات 
مهآ تصرخ: يـــــــــــــبــــه يبــه لآ تخلينآ ..مين لنا بعدك ..مييييييييين ؟!
رغد دفنت راسها على صدره ودموعها كسحآبة المطر:يبه ادري انك تسمعني ...ادري تحبنا تكفى رد علينا ..بس قول ويش تبي وأنا اسويه لك 
سحر جات تركض: أكيد صحى ؟
تعلقت عيون مها بسحر اللي كلها أمل متعلق فيهم: مـــآ رد مآرد 
سحر قربت من عمها ولمسته كآن مثل قطعة الثلج بارد وهمست بصوت متهدج: عمي رد علي ويش يوجعك 
رغد رفعت راسها من على صدر ابوها اللي بقت عليها قطرات دموعها: ابوووي يابعد دنيتي رد علي ررررد 
مها بترجي:يبه الحين يجون الحين وترجع لنا طيب 
سحر تمسكت بيد عمهآ وكأنهآ طوق النجاه: أنا أتصلت على عمتي وعلى الأسعاف الحين يجون الحييين بس أنت أصبر أحنا جنبك 
مرت الدقايق وصوت بكاء البنات يقطن الزوآيا والأركآن ,,أندق الباب وركضت سمر فتحته كآنوآ عمآتهآ مع رجالهم وورآهم مسعفين وممرضه 
ام هديل تضم سمر اللي رمت نفسها بحضنها وتبكي : ابوي ياعمتي ابوي 
ابو هديل: ادخلوآ شوفوآ الطريق بسرررعه 
دخلت ام خلود واعطت رغد ومها وسمر عبياتهم ودخلوآ المسعفين ..كل العيون متعلقه بالمسعفين وهم يحاولون يسعفونه 
رغد كآنت ترتجف وهي واقفه جنب زوج عمتها ودموعها تسري على خدودها من خلف الطرحه 
..: آسف العم متوفي من زمان ..عظم الله اجركم 
صرخوآ بصوت وآحد: يــــــــبـــــــه 
مهآ حاولت تمشي بأول خطوه اغمى عليهآ 
رغد وسحر وسمر ارتموآ جنبه وأصوآت رجآويهم وبكآئهم تهز كل قلب ...حاول ابو هديل يهديهم لكن حالتهم صعبه جدآ ..شآلوهآ بالحماله ونزلوآ البنات ورآهآ وهم يبكون 
رغد: لآ تأخذوون ابوي ..ابوي بيرجع بيرجع 
سحر تمسك رغد وتبكي: يـــبـــه لآ ترررروح ..عمي "تقصد ابو هديل" قلهم يرجعونه 
وقفوآ عند مدخل العمآره يبكون ويصرخون طلع أبو عبير على أثر صرآخهم وحاول يدخل البنات لكن لا مجيب 
ابو هديل: بحده: خلاآآآآآص ارجعوآ فوق 
جلالي يترجى سحر ورغد بصوت حزين:رغد انت كبير روح فوق الله كريم 
سحر تبكي:جلالي قول لهم مالنا غيره 
جلالي بمسح دموعه: الله موجود 
طلع سحر ورغد لشقتهم ولحقتهم أم عبير وعبير اللي جوآ على أثر الصدمه 
اول مادخلوآ سمعوآ بكآء مهآ وصرآآآخهآ على عماتها: ابوي وينه ..ابي أحلقه لآيروح ويخليني 
ام هديل تبكي وتضم مها : أدعي له يامهآ 
مها تدفن راسها على صدر عماتها: رآح ابوي رآآآآآآآآآآح ...راح اللي ربانا واهتم فينآ ...آآآآآه من هالدنيا 
طاحت رغد على الأرض ورمت طرحتها مكتفيه بأنهمآر دموعها على خدهآ وشكل أبوها مايروح من بالها..بصوت هادي:صدق أبوي رآح؟...زآد صوتها حده 
رآآآح 
رآآآآآآآآآآآآآآآآآآآآآح 
رآآآآآآآآآآآآآآآآآآآآآآآآآآآآآآآآآآآآآآآآآح 


:::
:::
:::


قآمت من نومهآ على صوت جوال فهد اللي صحى وطلع يكلم الجوال برى... لفت على جهة رآكآن وأبتسمت 
شوق: حبيب الماما صاحي ..تأملت عيونه السودآء الوآسعه التي تتأمل تفاصيل وجههآ الشاحبه شالته وحطته بحضنها باسته على جبينه وابتسمت 
شوق: ركوني أوعد الماما ماتخليها ..مررت يدها على خده بشويش فرحتها فيه لا تضاهيهآ فرحه شالته ووقفته رفعته فوق أكثر وهي تضحك وتلاعبه ..زآدت حركاته العشوآئيه وارتسمت على شفايفه التوتيه الصغيره أبتسآمه بيضاء كبيآض صفحة دنيآه التي يعيشها 
شوق: يآآنآآسو على حبيبي ..أنت روحي "دفنت وجههآ على صدره تلاعبه ارتفع صوت ضحكته "..ياحياتي انت فرحة دنيتي ياقلبي أنا 
كآن وآقف يتأملهآ من بعيد وهي فرحآنه برجعة راكان لها وطول الوقت معه ماتبي تبتعد عنه لو لثآنيه ...كآنت فرحته أكبر وسعآدته لآ توصف لكن الأتصال قلب مزآجه 
فهد( كيف بقولهآ ...آآآه ياربي أخلص من مصيبه تجيني ثآنيه ..اللهم لآ أعتراض )
قرب منها وقال:شوق ويش رايك نطلع اليوم نتمشى 
شوق ابتسمت: ونأخذ ركون معنآ ؟
فهد ضحك:أكيد وأنا أقدر اخليه 
شوق وعيونها على راكان: خلاص بألبس وألبسه "تذكرت"يووه فهد ماعنده ملابس أيش رايك نروح نتسوق 
فهد جلس جنبها وأخذ رآكآن:لآ تخافين خالتي أم رياض مآقصرت راحة الصبح للسوق وجابت له اللي نآقص 
شوق :الله يقدرني وأرد لها جميلهآ 
فهد بنظرة حزن: إن شاء الله ..خلينا نروح عندهم بالصاله بعدين نطلع 
شوق هزت راسهآ بالأيجآب:أجل اسبقني انت وركون البس طرحتي واجي 
وقف :لا انتظرك نروح كلنا مع بعض بعدين مايحتاج طرحه مافي أحد بالبيت 
شوق مشت للمرايا ومررت يدهآ على شعرهآ المتهالك وهو أقر للصلع: شعري طآح شلون بطلع بهذآ المنظر 
فهد نزل راسه بحزن وابتسم يحاول يوآسيهآ ومآيحسسهآ بشي:بالعكس شعرك مآ تغير
شوق طالعته بعدم تصديق:هههههههه وجلد رآسي اللي بآن يكذب علينآ مثلا؟
فهد يغير الموضوع: تأخرنا يالله نمشي 
أخذت طرحتها اللي معلقه ومشت بجنبه وهي تضحك على رآكآن وتعبيساته: بدري على التكشيره من الحين الأعصاب ..طالع على أبوك 
فهد بغرور:يحصل له يجي مثلي 
شوق ميلت فمهآ:إن شاء الله مايجي مثلك عشان لا يعذبني بعناده زيك 
فهد ضحك: الأيام بتثبت هو زي مين 
دخلوآ الصاله وكآن فيهآ أم ليان وأم رياض وندى 
ام ليان وقفت وبترحيب حار: هلآ والله بأخوي وزوجه هلا وغلا 
بفهد يرفع راكان : وهذا الضيف ماهو مالي عينك 
أم ليان ابتسمت واخذته من فهد: ماشاء الله تبارك الله اشوف البيت منور أثاري ولدك موجود 
ندى بفضول: ويش رايك فيه ..مملوح؟
ام ليان تتفقده: لسى صغير ماهو باين عليه ... دآم ابو فهد وامه شوق بيطلع مزيون 
شوق جلست وبحياء: كلك ذوق 
ام ليان: ماشاء الله صايره أحسن 
شوق هزت راسهآ: الحمدلله 
أم رياض:ندى قومي استعجلي الحلى نبي نحلي مع القهوه 
ندى قربت من راكان وباسته: كرمال ركون بس بقوم 
فهد بنظره قويه: اقول خالتي بزوجها ونفتك منها هالسودآنيه 
ام رياض: على يدك ياوليدي 
فهد ابتسم بخبث: عريسها موجود 
قبل تطلع من الصاله:أهم شي أطخم 
فهد يضحك: والله هذي مافيها حياء 
ام ليان: خلها تختار على راحتها بنات الحين مايهمن الا الجمال 
فهد طالع بشوق: بس شوآقه ما أشترطت جمال 
ام رياض انتبه لوجه شوق اللي أنصبغ بكل الألوآن: شوق غير عنهم بنت ناس ومتربيه وربي رزقهآ فيك على قد نيتها الزينه 
شوق طالة فهد بنظرات كأنهآ تذكره بالماضي نزلت عيونها بخجل رد فهد: قصدك ياخالتي ربي رزقني فيها على قد نيتي
شوق ضحكت:ههههههههه 
ام ليآن: محد يقدر عليك يالله عاد خلوني ألعب الصغير 
رجعت ندى وفاتحه عيونها على الأخير: فــهــد 
رفع عيونه لها: نعم 
ندى تأشر ورآهآ وبنظرات استغراب:في وحده مزيونه تبيك 
شوق لفت على فهد بعيون مصدومه بردت اطرافها وبدأ نبضهآ يتسارع تنتظر رده عليها 
ام رياض بأستغراب: ماقالت أسمهآ ؟
ندى هزت راسها بنفي: لا بس حلووه موت عيونها زرقاء شكلها ماهي سعوديه 
ام ليان وهي تشوف نظرات شوق الناريه لفهد نزلت راسها وهي تدعي على ندى اللي ماتعرف تمهد لشي 
فهد بثقه وآضحه عليه وهدوء تام: خليهآ تدخل 
أختفت عن نظرهم لفتره ورجعت بصحبتها 
فهد وقف بصدمه ممزوجه بأستغراب بانت تجاعيد الضيق بوجهه قرصه قلبه من توآجدهآ المفاجئ: صــفـــآء؟!
ابتسمت بحياء وبصوت نآعم: مساء الخير 
الكل : مسآء النور 
وقفت جنب فهد وعيونهآ تتفحص أدق تفاصيلهآ 
صفاء:أسفه جيت بدون موعد والوقت مو مناسب 
فهد بقلق: حياك بأي وقت "أشر على شوق"اعرفك على زوجتي شوق 
قربت منها ومدت يدهآ:أهلين شوق كيفك 
شوق ترمقها بنظرات غريبه: الحمدلله 
صفاء: مآتشوفي شر حبيبتي 
شوق بأستغراب: مايجيك 
صفاء ببرآئه: من زمآن نفسي أتعرف عليك بس ماصارت فرصه 
شوق ابتسمت بمجامله:شكرا حبيبتي 
فهد :هذي صديقة الدراسه والعمل صفاء 
ام رياض وام ليان: كيفك صفاء 
صفاء: الحمدلله " طالعة فهد بنظره جديه "ماعليش فهد ابغاك بموضوع ظروري 
شوق مسكت يد فهد وردت بغيره وآضحه بنبرتها: تقدري تكلميه قدآمنآ فهد مايخبي شي علينا "رفعت راسها لفهد" صح فهودي 
فهد بأحراج اخفاه خلف ابتسامه: اكيد حياك صفاء قولي اللي عندك 
صفاء قدرت شعور شوق لو كآنت هي بمكآنهآ كانت بتتصرف بنفس الطريقه او اكثر قربت من الكنب وجلست 
ام رياض تغمز لبناتها: نخليكم على راحتكم 
صفاء تطالع شوق: لا خاله لازم تكوني موجوده أنتي كمان 
فهد أشر لأم رياض أنهآ تجلس ...جلسوآ الكل وعيونهم على صفاء ذات العينين الزرقآوين وملامحهآ الآجنبيه والوجه البريئ يتفحصون طريقتهآ الراقيه في الحديث 
صفاء شبكت اصابيعها ببعض : فهد الموضوع كآن لآزم تعرفوه من زمآن حاولت احصل وقت منآسب لكن للأسف دآئما تحصل ظروف تمنعني أعترف لك 
فهد بأهتمآم: خير صفاء تكلمي بدون مقدمآت 
صفاء: بصراحه فهد في أمآنه لآزم أوصلها لك دحين سامحني أذا الوقت كآن مو منآسب بس خلاص رآح الكثير مابقى فينآ صبر أكثر 
طالع بشوق وهو مستغرب كلام صفاء اللي كله ألغآز بالنسبه له: ويش الأمآنه اللي عندك وتخصني ؟!
صفاء ابتسمت: الأمآنه تنتظر برى 
فهد بنظرات حارقه : برى " لف على ندى " قومي شوفي ويش برى 
ركضت عند باب قصرهم وانصدمت بوجود أمراءه ثانيه ..رجعت وعيونها على فهد ماقدرت تتكلم 
فهد انصدم من دخولها لحالها: ويش لقيتي ؟!
مشت لعند امهآ اللي وقفت لما لمحت ظل شخص يقترب من الدرجتين التي تبدا بها صالة الأستقبال 
وقفت صفاء: تفضلي خالتو
طلعت الدرجتين ونزلت نظرآتهآ الشمسيه ...بانت عيونها الوآسعه الرماديه وبيدهآ شنطه من أفخم المآركآت ...جسمهآ الطويل والمرسوم كأنهآ أبنة العشرين ..سحبت لثمتهآ وبآن وجهها الذي صدم كل المتوآجدين تعلقت عيونهم فيهآ 
صــدمـــه ... دهــشــه ... لحظآت يُعآد بهآ المآضي برمته ... أختلآط وجوه شوهتهآ الذكريات الأليمه ... وخزآت شوق وحرآرة دموع ..لهفة قلب لأحتضآن أحد شرآيينه الحياتيه 
نزلت دمعه من عينآهآ الشبيه بعيونه سنوآت من الضيآع وبعض الشتات سنوآت ابعدتهآ عن الجميع حتى يمحو الزمن أثر المآضي الأليم 
هذيان روح و أغمآئة شعور ..صدمه شلت تفكيره رؤيتها بددت بقلبه الجروح مشاعره اصابها زلزآل ... تبلد من كل شي واستسلم للبرود 
همست بصوتها المبحوح: كبرت يآولدي ..كبررررت ..مشت بأتجآهه والعيون تعلقت بفهد ينتظرون ردة فعله 
وقفت قباله لا يفصلهم إلا خطوات بسيطه خايفه منه من جموده .. لكن قلبها يهوي الى أحتضآنه ....مرت دقايق والكل عيونهم متعلقه بفهد المتجمد بمكآنه 
تراجعت خطوآت الى الخلف وهي تطالعه بعيون خايفه ..فجأه سمعت صوته الخشن يتردد بأسمآعهآ 
فهد لازآل تحت تأثير الصدمه: أ...أ..أمــ...ـي " ارتفع صوته شوي"أمـــي 
ركضت لهآ وحضنهآ بقوه طاحت شنطتها ونظآرته من يدها ولفت يديهآ على ظهره وهي تبكي 
..: آآآآه يانور عيني 
بعد عنهآ ومسك يديها يبوسهآ وهو يبكي :أمــي ..مآني مصدق عيوني مآني مصدق 
باس جبينها ورجع يبوس يديها ويدفن وجهه بكفوفها ...كانت مكتفيه بالبكاء مآ تقدر تعبر عن فرحتهآ الآ بالدموع وهي تشوفه بحضنها ودموعه على خده 




أنسحبت صفاء بدون محد يحس فيهآ ..أمآ البقيه كانوآ يرآقبون أم فهد وفهد بعيون دآمعه وتأثر باللي يشوفونه 
أم فهد حضنته: أشتقلتك ياحبيبي ...أبيع عمري كله عشان أشوفك بحضني 
فهد يبعد عنهآ ويمسح دموعه:حآس اني أحلم ...أكيد أحلم 
ام فهد تبكي: لآ يآحبيبي مآ تحلم أنآ جيتك بنفسي ابي أعوض كل السنين اللي عشتهآ بدونك أنت وأخوك 
شوق مسحت دموعها وجلست جنب ام ليان وأخذت راكان وضمته لصدرها 
ام رياض مسحت دموعها : حياك يا أم فهد البيت بيتك 
بعدت عنه ومسحت دموعها: ماعليش لا تلوموني 
ام ليان: محد يلومك ياخاله 
ام فهد ابتسمت: مآ تغيرتوا عن أول بعدك زي ما انتي ياأم رياض 
ام رياض: وانتي بعد زي مآ أنتي كأني شايفتك ليلة البارح 
ام فهد ابتسمت من بين دموعها: السنين تمر بلمح البصر 
جلسها فهد جنبه ويده بيدها يتأمل وجهها نفس الملامح نفس العيون وجهها يخلو من تجآعيد الكبر يدها ناصعة البياض وملامحها الجميله 
فهد بعدم تصديق لهذي اللحظة( معقوله تمر السنين وماتغيرها ...آآآآه يآ امي ندمآن على كل شي ندمآآآآن على اللي سويته ايام طيشي لو يرجع الزمن واعدل اغلاطي ) 
ام فهد رفعت راسها وهي تشوف عيونه تتاملها: ايش بك ياحبيبي 
فهد ضمها بقوه :ماني مصدق انك ..."سكت ما قدر يتكلم "
ام فهد مسحت على يده : حاسه اني بالسماء من كثر الفرح 
ام ليان: الله يديم عليك الفرحه 
ام فهد تطالع شوق اللي جالسه والصمت مخيم عليها وباين الحزن بعيونها : ميت القمر اللي جنبك؟
ام ليان ابتسمت: ويش بلاك ياخاله هذي مرة فهد 
ام فهد فتحت عيونها على الأخير: هذي زوجتك يا فهد 
فهد ابتسم ورد عليها باللهجه الحجازيه:ايوه يا أمي 
ام فهد بحب وحزن وهي تتذكر كلام صفاء عن مرضها : تعالي ياحبيبتي جنبي 
مشت لها شوق وبحضنها راكان ..باستها على جبينها وحطت راكان بحضنها
فهد يقصر خده:شوفي حفيدك يالغاليه 



بجده 
تحديدآ بأحدى القوآرب البحريه ..كآنت جالسه تتامل زرقة البحر وعمقه همس لهآ 
أحــبـــك 
لفت عليه وضحكت بفرح وحياء: وأنا أموت فيك 
جلس جنبها وبعد شعرها اللي يتطاير بسبب الهوآء: من قلبك 
ضيقة عيونها وميلت فمها بقهر: انت تشك بحبي لك ؟!
باسل وهو يعلب بخصلاتها :طبعا لا 
هنادي مسكت يده :باسل والله احبك والله افهمني لاتظن اني اكرهك ولا ابيك هذآك أول بس أكتشفت اني مآ أستغنى عنك ابد ويمكن يكون هالشي جاء متأخر بس تأكد اني مهما سويت انت بقلبي " اصرت على اسنانها" أنت وبس 
باسها على خدها بشويش ومرر يده على خدها ورقبتها خلت جسمها يتقشعر من لمسته: الليله متفرغ لك أنتي وبس بعوض الشهرين اللي فاتت واحتمال هالأسبوع كله بكون لكِ وبس 
توردت خدودها وتوترت وبهمس: أسبوووع 
باسل اقترنت حواجبه : لايكون ماتبين ومتأففه ؟!
هنادي بسرعه : لالالا ما أقصد لو شهر على قلبي زي العسل 
باسل أنفجر ضحك على شكلها وبنظره خبيثه: فكره مش بطاله ..شهر شهر ليش لا ..أيش رايك انتي ؟
هنادي كشرت ( مالت على طول ماصدق) سايرته: اللي تشوفه يناسبك سوه ؟!
باسل: اوكِ ...لف يده على خصرها وقربها اكثر لحضنه وهو يشوف بعيونها نظرآت الفرح 
هنادي توها تتذكر رفعت راسها وبمكر: بسول قلت محضر مفاجئه ويش هي ؟!
باسل ضحك: الجزء الأول احنا فيه 
هنادي: قصدك طلعتنا البحر من الصباح ؟!
باسل هز راسه : ايه قريب المغرب بنرجع وتشوفين الجزء الباقي من المفاجئه بس قبلها لازم نرجع البيت ونغير ملابسنا ونكشخ 
هنادي : يووه لا يكون حفله ترى ماني مستعده 
باسل يضحك: انتي تبين اتكلم لين أزل واقول ويش المفاجئه بس حآمض على بوزك ياحلوه 
هنادي تطالع الساعه: يووه اجل خلنا نرجع الحين عشان ألحق البس 
باسل طلع للسوآق اليخت بالدور الثاني:لو سمحت نبي نرجع 


بالمدينه 
في بيت يوسف رجع من الدوام بعد أتصال أبو هديل عليه كآن متوتر وباين على وجه التشنج مايدري بأي طريقه يخبرها طول الطريق يدعي ان اخواتها يتصلون ويخبرونهآ لآنه مآ يتحمل يقولها خبر يصدمهآ ...دخل الصاله وحس بحركتها بالمطبخ 
شهد : حبيبي أنت جيت ؟!
يوسف تنهد : الله يقويني ويصبرك يا شهد ..ايه حبي جيت 
طلعت من المطبخ وبيدها كأس مويه ..مشت له وكلها وله وحب له باسته :وحشتني 
يوسف بحب:وأنتي أكثر 
شهد مدت له الكأس: بل ريقك حبيبي أكيد تعبان من الدوآآم 
يوسف رجع راسها على ورى وزفر آه طويله:تعبآآآآآآن حيييل 
جلست جنبه وبخوف: بسم الله عليك ياعمري ويش اللي تاعبك 
يوسف شرب شوية من المويه وحط الكأس على الطاوله التفت لها والضيق يتجلى بوجهه: شهد بقولك شي بس أنتي لآزم تتمآسكين وتكونين قويه ..اولا انك انسانه مؤمنه بالله ومؤمنه بالقضاء والقدر ..والشي الثاني أنتي حامل 
شهد أرعبها كلامه حطت يدها على فخذه وبنبره خايفه:يوسف ويش صاير خوفتني ؟
يوسف نزل رآسه يحاول يمهد لها لكن ماقدر الكلام ضاع منه الحروف تخونه 
شهد تهزه : يوووسف رد علي ويش صاير ؟!
يوسف رفع عيونه وتعلقت عيونه فيها: شهد عظم الله أجرك بـ..عمك 
بهدوء ردت عليه من أثر صدمتها: أيش قلت ؟
يوسف تنهد: عمك أبو مها توفى 
شهد مسكت يده: يوسف مستوعب اللي تقوله ..لاتكذب علي لو عمي فيه شي تكلمني رغد 
يوسف شد يديها لصدره وهو يحس بضيقه فظيعه: شهد عمك مآآآت مـــآآآآت 
انسابت دموعها على خدها وارتعشت شفايفها: عمي ..عـ..عمممممي مآآآآآآآآآآآآآآآت "صرخت بصوت عالي " تكـــذب أنت تكذب علي يايوسف 
بصوت مترجي: قولي أنك تكذب عمي اكيد بالبيت عند خواتي 
يوسف ضمهآ لصدره:شهد أدعيله بالرجمه لاتتسخطين على أمر الله 
شهد تضربه على صدره: كذب كذب أكيد كذب ..اكيد ينتظرني هناك بروح بروح اشوفه بالبيت 
يوسف يسايرها: وين يالله بشيل مشاري وانتي البسي عبايتك بنروح بيت عمك 
شهد وقفت ولمت أغراضهآ بسرعه وهي تبكي وكل ثانيه تزداد حدة بكاها ...ساعدهآ وبظرف ربع ساعه وصلوآ بيت أبو مهآ ...خآفت لما شافت السيارات برى 
شهد زآد بكآهآ: كـــذب والله كذب 
يوسف: استهدي بالله يابنت الحلال 
فتحت باب السياره وطلعة تركض لشقة عمها وحاول لحقهآ خايفه عليها وعلى حالتها لكن دخلت وتركته شايل مشاري اللي أخذه معه لقسم الرجال 
رمت الغطاء عن وجهها وشافت خوآتهآ وعمآتهآ وأم عبير 
شهد وقفت تشوف رغد اللي حاطه راسها على كتف مها وبكاها وآصل لمدخل العماره هي وسحر وريم ...أول ماشافت شهد بعدت عن حضن مها ومدت يدها لشهد 
بصوت مبحوح من البكاء: مآآآت الغالي ياشهد مآآآت بنضيع من بعده 
قربت من رغد وضمتها ودخلت بدوآمه من البكاء وأم عبير تحاول تهديهم لكن بدون فايده اذا هدأت رغد تكمل مسيرة البكاء مها وسمر وريم 
ريم تخبي وجهها بكفوفها: ياربي ويش هذي المصايب اللي تتحذف علينا ويييش ؟
ام هديل بصبر: استغفر ربك ياريم مايحوز اللي تقولينه ..هذي الطريق كلنا ماشين فيه 
سحر:اللي يصير لنا مانقدر نتحمله 
رغد تمسح دموعهآ: يارب صبرنا ياارب 
شهد تطالع مها اللي مخبيه وجهها عن الكل:مهآ لاتقولين لشوق 
مها بصوت مبحوح: ما كلمتها ولآ أحد يكلمها ماهي ناقصه 
ام خلود تحضن سمروتبكي معها: خلاص يابنتي الله أرحم بعباده أدعيله بالثبات عند السؤال 
شهد تبكي بحرقه: الله يحرمه 
ريم: ماكلمتم هنآدي ..خلوها تجي 
رغد: لآ لاتتصلين وتخوفينها 
أم هديل : أبو هديل بيكلم زوجها هو يقولها 
مها وقفت ومسحت وجهها بالمنديل:وين المسكن راسي بينفجر 
رغد: بكمودينتي ..جيبيلي معك 
تركتهم ودخلت غرفة رغد وانسدحت على السرير وكملت بكآئهآ الحارق صدمه مآتوقعتهآ أبد موت أبوهآ باغتهم عن فجأه 

{مــهــآ}
آآآآه يبه رحت وتركتنآ ويش بيصير فينا عقبك ...خواتي ويش بيصير فيهم بيتنا كيف بنكمل حياتنا فيه بلاك ؟!..عزنا راح بغيابك مين بيسد فراغك يالغالي مييين ؟!
ربيتنا وعلمتنا وزوجتنا حملة أمانة عمي وأحسنت تربية بناته وبناتك ...يبه رحت قبل اعتذر عن غلطي واشرحلك اسبابي ادري غلطة وغلطتي مانتغفر بس انت كنت أكرم وأحن علي من نفسي ...يبه ليييه تركتنا رغد وسحر وسمر محتاجينك ..تكفى يبه ارجع لنا ارررجع 
دفنت راسها في مخدتها وبكت تحاول تخفي شهقاتها وألمهآ لكن هيهآت ..مُهتزه من دآخلها وتعصف بها رياح القدر 

:::
:::
:::

تغربني قوافي الموت ....!
و أقُول العُمْر تَشريقه
أعيش ب شِبْه غيبوبه 
وَ أعرف أن الزمن وآعِي

أكمّل لَكْ ..
..... وَجَع خُوفْ ..
.........وَجَعْ شُوقْ ..
.......... ..وَجَعْ ضيقه ..
عَلى كِيفَك ... ترتبني حَلآلَك ... كِلْ أوْجَآعي !
وصل لمزرعته وأخذ امه معه حتى تأخذ راحتها بعيد عن بيت أبوه ... فتح باب البيت وأستقبلتهم ميري 
ميري مصدومه: ماما نسرين 
أبتسمت لها وسلمت عليها: كيفك ميري ؟!
ميري وعيونها عليها:الحمدلله كويس ..ماما انتِ كويس 
هزت راسها وعلى شفاتها ابتسامه بيضاء تعكس صفاء قلبها 
فهد يشيل راكان عن شوق:ميري خذي راكان وانتبهي له فهمتي 
ميري: اوكِ بابا 
فهد: وانتي ليزا جهزي لنا العشاء 
دخلوآ جوآ وجلست شوق بعيد عن أم فهد
فهد: قوليلي يآ أمي وين كنتِ عايشه معقوله كل هذي السنين وأنآ مآ أدري 
ردت عليه: كنت بالنمسا وبين فتره وفتره أجي جده 
فهد رفع حاجبه: مافكرتِ بيوم تجين لي 
ام فهد تنهدت وهي تتذكر الأيام اللي توصل فيها لباب بيت أبوهآ وتتردد فـ أخر لحظة :حاولت كثييييير لكن ماقدرت 
فهد نزل راسه: كنتِ خايفه مني ؟
هزت راسهآ بالأيجآب : في أشياء كثيره يا ولدي انت ماتعرفهآ انت تسرعت بحكمك وماخليت لي مجال أفهمك وحتى سيدك "جدك ><" كل مافتح الموضوع انت تتهرب منه 
وقفت شوق : خذوآ راحتكم مع بعض انا بروح أشوف راكان واطلع غرفتي 
ام فهد: خليكِ ياحبيبتي 
شوق :لا ياخالتي خذي راحتك مع فهد وانا بطلع غرفتي اذا جهز العشاء انزل 
فهد: طيب بس خلي راكان مع ميري عشان ماتتعبين 
هزت راسها ومشت بأتجآه غرف الخدم وسمعت أصوآتهم يلعبون مع راكان ويتكلمون بلغه ماتفهمها 
دقت الباب قبل تدخل وضحكت : كيف ركوني 
ليزا : مرره حلو مدآم 
شوق تضحك: عيونك الحلوه ليزآ ... بعدين بيوصل السوآق شنطه لركون وسرير السرير دخلوه بغرفتي اوك 
ميري: بس مآمآ انتي وآجد تعبان خلي بيبي هنا 
شوق بأصرآر: لآ ..ينآم عندي يالله طلـ...آآآآآه " حطت يدهآ على بطنهآ وتكت على الجدآر وهي تتألم 
ليزا مسكت يدها بسرعه ووصلتها لكرسي تجلس عليه ..أنقلبت ملامحهآ انقلآب مفاجئ وارتسمت على جبينهآ تجآعيد الألم ..أخذت نفس طويل ولآ زال الآلم مستمر 
طلعت ليزآ من الغرفه وراحت لفهد اللي جآء يركض لهآ وأمه خلفهآ 
فهد: شوق ويش فيك ؟
شوق: ولاشي ألم بسيط 
فهد مسك يدهآ وساعدهآ توقف: تقدرين تمشين ؟
شوق: ايه أقدر 
فهد سآعدهآ لين وصلهآ للغرفه ولف على أمه اللي تتبعهم وبعيونهآ نظرآت الخوف وقالت: فهد خليك مع زوجتك يمكن تحتآجك أنا بشوف لي غرفه أرتآح فيهآ 
شوق: لآ خالتي بيرجع لك أنا كويسه مافيني شي 
ام فهد بأصرآر: لا يجلس عندك انا تعبانه من السفر أبي ارتاح 
فهد : على راحتك أمي اختاري الغرفه اللي تعجبك 
فتح باب جنآحهم ودخلهآ ..لفت عيونها بالأركآن أشتاقت لهذا المكآن كانت تقضي فيه وقت فراغها حزنها فرحهآ وتناجي فيه ربهآ وقت ضيقتهآ ...جلسهآ على السرير وبعد الطرحه عنهآ 
فهد: بسآعدك تغيرين ملابسك 
شوق بتعب وآضح عليها : مايحتاج اقدر اغير لحالي 
فهد : لا تعترضين الحين اساعدك " فتح الدولاب وطلع قميص قطني كت ورفعه" أتوقع مريح ؟
شوق بأستسلام: خلاص هآته أنا ببدل 
فهد رفع حاجبه : شوق لآ تعآندين تراني زوجك مآني غريب عنك 
نزلت راسهآ بأحرآج 






::
::

عند هنآدي وبآسل 
أنصدمت باللي تشوفه: وآآآآو هذا كله عشآني ؟!
باسل يرفع حاجبه بغرور: أي عشآن تعرفين انك غاليه علي 
هنادي حمرت خدودهآ: الله يخليك لي ولآ يحرمني منك 
بآسل ميل فمه على جنب: عجبك الجنآح ؟!
هنادي بحياء: أي عجبني حيل ألوآنه سو رومنتك 
باسل ابتسم ولف يده على كتفهآ: وهذآ المطلوب يكون رومنتك 
شغل اغنيه هآديه ومد يده لهآ: يالله نرقص 
هنادي انقلب وجههآ الوآن: ما أعرف مآ أعرف 
باسل قرب من خدهآ وهمس :يالبى الحياء والله 
سحبهآ من يدهآ بقوه وصار يتمآيل ويحركهآ كيفمآ يشآء 
هنادي بعدته شوي: باسل والله مآ أعرف مو لازم أرقص انت ارقص 
باسل عقد حوآجبه ومآسك ضحكته: أرقص لحالي وزوجتي معي ..حشى والله مآ اسويهآ بعدين انا ابيك تنبسطين يالله عاد بلا حياء 
هنادي تحاول تسحب يدهآ منه وتبعد عنه: طيب استراحه بسيطه 
ضمهآ بقوه لصدره : بتهربين هآه ..حركاتك ماتمشي علي 
هنادي ( الله يأخذ العدو ويش عرفني بالسلو أنآ .. صرفي نفسك ياهنآدي )

:::
:::
:::

طلع من عندهآ بعد مآ تأكد من أنغمآسها بالنوم .. كآن نآوي يروح لأمه بغرفتهآ وابتسم لمآ شافهآ تتابع برنآمج على التلفزيون ..طالع الساعه وكآنت 10 ونص 
فهد: طفشتي لحآلك ؟
لفت بخوف وضحكت: لا متعوده أكون لحالي 
فهد جلس جنبهآ : امي سامحيني على كل اللي بدر مني 
امه حطت يدها على يده: سآمحتك ياحبيبي ..بس أنت لآزم تعرف كل شي حتى تتأكد أني.." وسكتت" 
فهد بضيق: أمي انا انسان طايش متهور عصبي اتصرف بدون مآ افكر عارف اني جرحتك ومرت سنين على اللي صار لو بيدي ارجع الزمن لورى مستحيل أسمح لنفسي أسوي هذا الشي ..أنآ دمرت حياتك وحياتك غيرك كله بسبب عنفوآن الزآيد 
امه بأستغراب: حيآة غيري ..أيش تقول أنت ؟
فهد بأرتباك: المهم ماعلينآ أيش تبين أعرف ؟
أمه أخذت الريموت وقفلت التلفزيون ولفت بأهتمآم عليه: بأقول من البدآيه ..من قبل أتزوج أبوك يافهد 
ومضآت من البارت القآدم 
دخل عليهآ والخوف سآكنه ..ونبضآته تتسآرع بوقت تتزآحم به أنفآسه وتضيق : شـــــهــــد 
قرأت المسج وأنقهرت : ويش تقصد هذي ؟
وقف بصدمه وعيونه متعلقه فيهآ ورنين الكلمه يتردد بأذنه الف مره ... متضاربه مشآعره متألمه يطغى عليهآ الفرح والسعآده ..بعد عذآب السنين يكتشف ......
نزلت دموعهآ الخبر كآن كفيل بأنه يفقدهآ وعيهآ ... و طآحت مغمى عليهآ 
أي اسرار ستكشفهآ أم فهد لـه ؟! وظهورهآ المفاجئ هل سيكون له تأثير بـ السلب أو الأيجآب ؟
هنآدي & وبآسل وحكآية حب جديده ..هل سيستمر الحال او يكون من المحآل ؟
شوق بعد رجعة أبنهآ لهآ كيف بتكون حيآتهآ ...خآصة اذا علمت بوفآة عمهآ ؟!
والآهم بعد وفآة ابو مهآ كيف ستنحرف الأحدآث ؟! 
دمتم بود وودآد 
جوريتي لأروآحكم 







البارت الخآمس والخمسون 

كحّلتِهِنْ أكـْثـَرْ مِن اللاّزِمْ .. الصّبـحْ

عشآآنْ أستر بـ الكحِلْ : "دمعةْ الأمْسْ " !

......................................... "دمعةْ الأمْسْ "



طلع من عندهآ بعد مآ تأكد من أنغمآسها بالنوم .. كآن نآوي يروح لأمه بغرفتهآ وابتسم لمآ شافهآ تتابع برنآمج على التلفزيون ..طالع الساعه وكآنت 10 ونص 
فهد: طفشتي لحآلك ؟
لفت بخوف وضحكت: لا متعوده أكون لحالي 
فهد جلس جنبهآ : امي سامحيني على كل اللي بدر مني 
امه حطت يدها على يده: سآمحتك ياحبيبي ..بس أنت لآزم تعرف كل شي حتى تتأكد أني.." وسكتت" 
فهد بضيق: أمي انا انسان طايش متهور عصبي اتصرف بدون مآ افكر عارف اني جرحتك ومرت سنين على اللي صار لو بيدي ارجع الزمن لورى مستحيل أسمح لنفسي أسوي هذا الشي ..أنآ دمرت حياتك وحياتك غيرك كله بسبب عنفوآن الزآيد 
امه بأستغراب: حيآة غيري ..أيش تقول أنت ؟
فهد بأرتباك: المهم ماعلينآ أيش تبين أعرف ؟
أمه أخذت الريموت وقفلت التلفزيون ولفت بأهتمآم عليه: بأقول من البدآيه ..من قبل أتزوج أبوك يافهد 
فهد عدل جلسته بأهتمآم وعيونه تتأمل نظرآتهآ اللامعه لأيام أصبجت ذكريآت عابره تُروى اليوم وشآهده على الأمس: أسمعك يآ أمي 
أخذت نفس طويل وعيونهآ على أطرآف اصابعهآ المتداخله ببعضهآ : كنت صغيره دلوعه أحب الحيآه والسفر سآفرت كل مكآن مع بآبآ الله يرحمه شفت نآس كثير وتعرفت على كثير عشت بعالم الأميرآت طلبآتي أوآمر خدوم أتأمر عليهم وأب مآ يرفض لي أي طلب لأني وحيدته ...سآفرت مع سيدك لتركيآ وقتهآ كنت في بدآيه العشرين بنت حلوه والكل يحآول يتقرب مني شفت أبوك بآلصدفه كآنت نظرآته مآتفارقني تلاحقني وين مآ أروح وصدف أنو بابا أخذني معه لحفلة عشآء وشفت أبوك للمره الثانيه في حياتي من هذيك الليله تغيرت حياتي ..حبتوه " رفعت عيونها لفهد اللي منزل عيونه بالأرض وضآم يديه ومتكي وكله أذان صآغيه لحكي أمه" كنت أعرف أنو متزوج بنت عمه ووقتهآ كآنت حآمل رجعنآ لجده وضليت أفكر في صآلح حسيتوه غير عن كل الرجآل غير حتى عن أبوي اللي ربآني بعد سنه قابلته بفندق بجده كنت طآلعه ازور صديقتي وصار بيننآ كلام وبعد أسبوع جآء خطبني ومعآه أخوه أنا وآفقت وصار زوآجنآ بجده عشت أحلى أيامي معاه لكن مآ كنت أدري أن أهله مآيعرفون عن زواجنآ ألا بعد مآ هددني أني مآ أفتح له هذي السيره 
فهد طالعهآ بأستغراب: وسكتي مافتحتي له الموضوع مره ثانيه؟
امه ابتسمت وهي تتذكر ايام مؤلمه: حاولت لكن ماقدرت ابوك كآن حريص على أبوه وبنت عمه أكثر مني 
فهد بأهتمآم: وبعدين ؟

:::
:::
:::

حآولت تهديهآ لكن للأسف كآنت حالتهآ النفسيه أسوء منهم كلهم وبزيآده أنهآ حآمل 
رغد ماسكه يده ودموعها على خدها:شهد كافي كآآآفي 
شهد لفت وجهها على الجهه الثانيه وسحبت يدها محاوله تكبت شهقاتها: فقدت أبوي مرتين يارغد " صرخت بقوه" مرتييييييين 
رغد دفنت وجهها:آآآآآه 
شهد تبكي بحده: لآ أب لآ أم لآ أخ ..ويش نبي من الحياه ..وييييش؟
دخلت مها اللي سمعت كلامها الأليم: هذا قدرنآ مانفدر نغير شي ..لا تعترضين على حكم الله 
شهد جلست على السرير وهي منهاره: أخت الله يعلم بحالها ماندري اذا بتعيش وألا بتحلق ابوهآ وأمهآ .. وأب ربآنآ وتعب علينآ صحينآ على فجعت موته.. ماعدت اقدر استحمل آآبد آآبد آآآآآآآآبد 
رغد بترجي: شهد الله يخليك اهدي انتي حامل حرررام اللي تسوينه بنفسك 
شهد تصرخ عليها: خليني لحالي ابي ابقى لحالي 
مها تقاطعها :بـــــس...
شهد تصرخ بقوه: برآآآآآ برآآآآآآ
طلعت من الغرفه ولحقتها رغد اللي أخذت جوالهآ وأتصلت على يوسف تبكي 
يوسف بخوف:رغد ويش فيك ؟
رغد بصوت مبحوح: محتآجتك يايوسف ..محتآآآجتك 
يوسف :خوفتيني ويش صار؟
رغد: تعال شهد من جات تبكي ماني قادره اهديها 
يوسف: شوفيلي طريق انا بالمجلس 
رغد تلف طرحتها: مافيا لا احنا ادخل .. قفلت جوالهآ وسكرت باب غرفة أخوآتهآ ورمت الطرحه على وجههآ . سمعت صوته ومشت له أخذت مشآري منه 
يوسف ابتسم لها: وينهآ ؟
رغد تنهدت بصوت باكي: بالغرفه ... اذا بتظل كذا خذهآ لبيتكم أنا مقدر أتحمل اللي فيني كافيني 
هز راسه ومشى بأتجآه الغرفه ...فتح الباب بشويش دخل عليهآ والخوف سآكنه ..ونبضآته تتسآرع بوقت تتزآحم به أنفآسه وتضيق : شـــــهــــد 
ماتحركت من مكآنهآ وعيونهآ تذرف الدموع بصمت ...قرب منهآ وجلس جنبها وهمس 
:شهد حبيبتي مآيجوز اللي تسوينه ...لو عمك "غص بالكلام وهو ينطقه" عآيش مآرضى باللي تسوينه قومي توضي وصلي ركعتين تشرح صدرك وأدعي له هو بحآجة دعوآتك أكثر من حزنك ودموعك 
تمسكت بيده وضمته وبصوت مبحوح من البكآء: حـــلــم قولي أنه حلم ؟
مسح على شعرهآ بضيقه بلع ريقه وبصوت حآزم:ويش قاعد اقول أنآ؟
شهد: ماني مصدقه مآعآد بقول يبه .. ماعاد أشوفه 
يوسف بضيق:وين أيمآنك؟ " شد على يدها" قومي يالله توضي بشوفك بعيوني 
شهد مسحت دموعها وتبعثرت على خدها من جديد: برتاح شوي وبعدين أتوضى 
يوسف: ليييه ؟
شهد غمضت عيونها وهمست: تعبانه تعبانه حيييييييييل 
ضمهآ لصدرها وربّت على ظهرهآ بحب وحنآن .. مرت دقايق بسيطه ونآمت من تعبهآ وصدآعهآ بدون ماتحس تأكد من هدوئهآ وأنتظآم أنفاسهآ بعد عنهآ وفتح الباب 
يوسف :يآآولــــد ..أحم رغد ..رغــــد 
طلعت من غرفة سحر وريم متغطيه: هلآ يوسف ..بشرني ؟
يوسف:الحمدلله نآمت ..لآتزعجونهآ خلوهآ تنآم أحسن لهآ 
رغد تكت على الجدآر: إن شآء الله 
يوسف بنره حآنيه: شدي حيلك يارغد هذا مقدر ومكتوب الله يرحمه ويسكنه الجنه 
طلعت شهقتها : آآآمين ...آآآمين 
يوسف:أن الله مع الصابرين ..اصبري وتصبري 
رغد تبكي: الله يـ...ـعـيـ...ن 
يوسف: وين مشاري بأخذه معي 
رغد: لاخله عندنآ لو تصحى شهد ومآتلقاه تقلب الدنيا 
يوسف : لا انتم تعبانآت بأخذه عند امي هي تهتم فيه 
رغد: اللي يريحك الحين اجيبه هو وأغراضه 

:::
:::
:::

فتحت عيونها بخمول ورغبتهآ جآمحه بأكمال نومهآ ...حست بثقل على خصرها وتحسست يده ابتسمت بخجل وهي تتذكر أحدآث أمسهآ ...وليله عآشتهآ بحالميه وحب 
{ هنآدي } 
آآآآآخ ياربي ويش اللي صار فيني معقوله بديت أحب بآسل ..لالا ويش قاعده أقول أنآ ..انا مو بس أحبه ألا أموت عليه الأيام اللي فاتت عرفتني قيمته ومعنى وجوده بحيآتي ...لولا وجوده معي كآن حياتي مآ تغيرت .. يكفيني أنه يموت فيني ويتمنى رضآي وين ألقى أحد يعشقني مثله ..لو ألف دنيآي كلهآ مآ ألقى أصدق من قلبه .. لفت على جهته وارتسمت على شفايفه الورديه ابتسامه 
ياحليله يهبل وهو نايم .. الله لا يحرمني من شوفتك جنبي يا بسولي ..أحبك احبك احبك ودي أصرخ قدآم الناس واقول أحبك ... جننتني هبلتني عقلتني " ضحكت على نفسها" أي والله عقلتني يا بسيل 
باسته بشويش وقامت قبل تدخل الحمام " وانتم بكرامه" رآودتهآ نفسهآ تنكد عليه بس ماهان عليهآ شكله وهو مستمتع بنومته 
هنادي" يحمد ربه صرت حنونه وأرفق عليه ههههههههههههههههههه " دخلت الحمام وهي تتمايل بدلع والف فكره شيطانيه براسها عشان تصحيه وتخرب نومته 
بعد نص سآعه طلعت وكلهآ حيويه وأنتعآش لبست وقربت من السرير وهي عاقده حوآجبهآ 
هنادي: الله وأكبر كل ذآ نوم " قرصته على خده" بسوول ..بسولي ..بسيييل ..بآآآسل يالله قوم 
باسل فتح عينه وهو يشم ريحة عطرها: صباح الخير 
هنادي: صباح النور ..يالله حبيبي أصحى 
باسل بكسل يتمدد: خليني نايم 
هنادي تخصرت بدلع:ماشاء الله وانا شسوي هنا " بتمسكن" قوم حبي يصير أفطر لحالي 
باسل: لا مايصير بس ارجعي نامي 
هنادي كشرت : شبعت نوم 
باسل : واذا شبعتي تنكدين على غيرك ؟
هنادي ضربته على كتفه بشويش: بلا كثرة حكي وقوم يالله 
باسل تعدل وجلس وهز السرير بقوه: تصدقين هذا السرير مريح بسألهم مصنوع من ويش
هنادي فتحت عيونها: من جدك ؟
باسل : أي والله ما أوجعني ظهري مو مثل غرفتي بالبيت سريرها كسر ظهري 
هنادي بغرور:احسن عشآن تبطل تزعل وتنام لحالك 
باسل يضحك: خبيثه وماتتركين خباثتك 
هنادي تسحب الحاف عنه:قوم قوم زآنت لك الهرجه " رمت له روب الحمآم" معك عشر دقايق مآ طلعت بتشوف شي مايسرك 
باسل يطالعهآ بنص عين: زي أيش؟
هنادي: بخليهآ سبرآيز " أحتد صوتهآ" تمغط السوالف انت ؟
باسل كشر: شوفيني رحت " همس بصوت واطي"يووه عليهآ زن ماهو طبيعي 
هنادي: قلت شي؟
باسل يضحك:سلآمتك يانبض قلبي 
هنادي بسخريه: الله يسلمك يا مهجة فؤآدي 



خلصت من صلآة الضحى وطوت سجآدتهآ ..حست براحه تسري بداخلها وقفت ومشت بأتجآه المرايا لمت بقايا شعرهآ المتهالك غطته من الأمآم ببندآنه تخفي بعض من الفرآغآت بعد مآلبست بنطلون جينز أصبح وآسع عليهآ وبلوزنه وردي لحد الفخذ ..حطت روج وردي ورسمة عيونهآ بكحل أسود خفيف تعطرت وقبل تطلع من الغرفه لفت عليه وشآفته نايم بهدوء ومآحس عليهآ وعلى حركتهآ .. طلعت ونزلت لغرفه الطعآم لقتها تفطر لحالها وسرحآنهآ بعالم أخر 
شوق : صباح الخير خالتي 
ام فهد لفت على جهتها: أهلين حبيبتي صباح النور 
شوق: إن شاء الله أرتحتي بنومك ؟
ام فهد ابتسمت: الحمدلله..كيفك أنتي بعد البارحه؟
شوق: لا أحسن بكثير الحمدلله 
ام فهد : ليزآ أعطيهآ شي دآفي 
شوق بأعتراض: لا شكرآ مالي نفس الحين
ام فهد : على راحتك حبيبتي 
شوق رفعت عيونها لليزآ: ركوني وينه ؟
ليزآ : في نوم مع ميري 
شوق وقفت: بروح أشوفه 
ليزآ: لآلآ مامآ أنا جيب الحين 
شوق بلهفه: لا انا بروح اجيبه 
ام فهد :خليك جالسه ليزآ روحي انتي جيبي راكان 
شوق جلست وحمرت خدودهآ حست بأحرآج من أوآمر أم فهد ... قطع الصمت بينهم صوت الجوال 
ام فهد: هلا حبيبي ..الحمدلله مبسوطه أنتم كيفكم مرره وحشتوني ... أيش ؟ بكره ؟..خلآص حقول لفهد ... بستنآك بكره ..باي 
شوق تلعب بالصحن اللي قبالها وهي تسمع كلام أم فهد ( حبيبي؟!..ويش قصتهآ هذي؟ ) 
أم فهد : شوق أيش رايك نجلس في الصالون مو أحسن ؟
شوق هزت أكتآفه: ماعندي مآنع 
طلعوآ للصآلون ولحقتهم ليزآ وبين أحضآنهآ رآكآن ..أول مآشافته وقفت بدون أي شعور منهآ وأخذته لحضنهآ ....ساعات طويله ما حضنته ..وايام انحرمت منه وماتوقعت رجعته لها ... تحملت الألم والتعب لأجل تلمح لمعة عيونه بهذه الدنيا 
شوق ضمته لصدرها: رضعتيه؟
ليزا: ميري يقول تو خلص رضاعه
شوق هزت راسها: طيب روحي انتي ...صارت تحرك يدهآ بعشوآئيه وعيونه تلاحق يدهآ ويبتسم بخفه .. وهي تبتسم لتبسمه 
أم فهد : شوق 
شوق رفعت راسهآ : هلا 
ام فهد: ماعليش على تدخلي بس حابه أسئلك 
شوق: لا عادي أسئلي 
ام فهد بنبره جديه: كيف تزوجتي أنتي وفهد ؟

::
::

تأخر بخروجه من الحمآم .. تذكرت جوالهآ اللي مهملته من أمس ولا تدري عنه أتجهت لشنطتهآ وطلعته .. شافت 5 مكالمآت ومسج كلهآ من روآن 
فتحت المسج وكآن محتواه { شكلك مو فاضيه لي ... زوجك سرقك مني وماعاد أهمك }
قرأت المسج وأنقهرت : ويش تقصد هذي ؟ اتصلت عليها وبعد كذا رنه وصلها صوتها 
روان: بدري صراحه 
هنادي : من عمرك .. أيش المسج اللي ارسلتيه ؟
روان: كنت محتاجتك بس " سكتت " 
هنادي بنبره قويه: بس ايش كملي ليش سكتي ؟
روان: خلاص انسي 
هنادي: لا ماني ناسيه ابي ابفهم ويش معنى الكلام اللي بالمسج 
روان بعصبيه: هنو من تزوجتي ماصرنا زي أول شوفي كيف كنآ وكيف صرنا 
هنادي بتأفف: رونا هذا الموضوع يبي له جلسه بكره نتقابل 
روان ضحكت بسخريه: هههههههه ماينفع 
هنادي : ليش؟
روان:لاني رجعت المدين هانا جيت عشانك لكن للأسف انتي مشغوله اجلس ليش ؟..ارجع احسن 
هنادي بعصبيه: احسن انك رجعتي 
روان: شفتي كيف حتى انتي ماعاد تطيقيني 
هنادي انقهرت:ايش ويش تقولين ؟ اكيد بديتي تخرفين 
روان : ايه بديت اخرف 
طلع باسل من الحمام وأنتبه لهآ تكلم الجوال وباين أنهآ معصبه 
هنادي: بعدين اكلمك باي 
باسل جلس قبالهآ ومد يده على كوب الكوفي: مين تكلمين ؟
هنادي نزلت راسها : صديقتي تـ.." قاطعهآ صوت جوال باسل" فتحه وأستغرب من أتصال هذآ الشخص 
رد بهدوء: الو نعم 
...: السلام عليكم 
باسل : وعليكم السلام 
..: أسف على أتصالي بهذآ الوقت 
باسل: لا عادي تتصل بأي وقت ياخوي
..: أنا حبيت أخبرك بـ .. بـ.." مآقدر ينطق " 
باسل: خير ايش صاير؟ 
يوسف: باسل أنت لازم تجي للمدينه 
باسل وعيونه على هنادي اللي تأكل بهدوء : ليش؟ 
يوسف: عمي أبو مهآ أعطآك عمره 
باسل شهق بصدمه: ويش قلت ؟
رفعت عيونها بخوف وقبل تحط اللقمه بفمهآ نزلتهآ ... قرصهآ قلبهآ وهي تشوف ملامح باسل تغييرت للنقيض ..كآن مرتاح ومبسوط ولمعة الفرح تسكن نآظريه 
يوسف:عمي أبو مهآ توفى .. ياليت تخبرك زوجتك وتجون بأسرع وقت 
باسل غص بالكلام وعيونها تطالع هنادي المنتظره من الكلام: يصير خير .. مع السلامه 
هنادي بخوف: بآسل ويش صاير؟
باسل نزل عيونه للطاوله: كل خير كل خير 
هنادي ماتطمنت من نبرته وشكله : شكلك مايبشر بخير .. قولي ويش صاير 
باسل: انتي افطري ولاتهمتي 
هنادي بحده: شلون مآ اهتم شوف شكلك كيف تغير.. قولي أهلي فيهم شي ..شوق صار لها شي ؟
باسل بخوف: لالا الحمدلله مافيهآ شي ..بـس بـ...ـس 
هنادي توترت وضغطت على نفسهآ :بس ويش ..أنطق خوفتني 
باسل ضرب جبينه وبقلة حيل: لاحول ولاقوة الا بالله لاحول ولاقوة الا بالله 
هنادي وقفت وبصوت عالي: قول حرام عليك 
باسل وقف وعيونه متعلقه فيها: هنادي .. عمي 
فتحت عيونها على الأخير وشهقت: أبوي ؟ 
باسل نزل راسه بألم: الله يرحمه 
وقفت مصدومه .. ماتحركت او بدر منهآ أي ردة فعل عكسيه ... دخل لبس ثوبه وساعدها توقف .. هآديه يحركها كيف يشاء صدمتهآ شلت فيها الأحسآس لبسهآ العبايه ونزلوآ خلص اورآق الفندق بسرعه وأتصل على البيت يجهزون لهآ شنطه صغيره فيهآ بعض الملابس ... نصف سآعه بالضبط ومشوآ للمدينه ... كل دقيقه يلف عليها يشوفهآ كانت تطالع الطريق بصمت وهدوء غريب حتى الدموع أبت السقوط 
لمس يدها البارده وهمس: حبيبتي خليك قويه هذا أمر الله 
كانت بدنيا ثانيه ماتحس فيه ولا تحس بكلامه ... جن جنونه من سكوتها زآد سرعته اكثر حتى يقطعون المسآفه بأقل وقت 

:::
:::
:::

في بيت أهل يوسف 
وقف بيرجع لبيت أبو مهآ : يمه انتبهوا لمشاري 
غدير تمسح فمه بشويش رفعت راسها ليوسف: ماراح تأخذه عند شهد 
يوسف بضيق: لا خلوه عندكم هي تعبانه 
ام يوسف: الله يكون بعونها يمه يوسف لا تنسى العصر تعال عشان بروح لهم 
يوسف هز راسه بالأيجآب: إن شاء الله 
مريم بحزن: ماصليتوآ عليه؟
يوسف: الظهر نصلي عليه إن شاء الله 
ام يوسف : الله يرحمه ويثبته عند السؤال 
الكل : أمييين 
طلع من البيت وهو نازل قابله مآجد اللي توه جآي من عند اصحابه 
ماجد : هلا والله ابو مشاري 
يوسف بعصبيه: هلا والله وينك فيه يا اخو الغفله 
ماجد كشر: خيرررر ويش فيك علي ؟
يوسف بقهر: شوف حالتك سهر وطلعات مع خوياك وناسي امك وخواتك 
ماجد: فيك الخير والبركه 
يوسف: ياشيخ انا الغلطان اللي اتكلم مع واحد منتهي مثلك 
ماجد عصب: ويش فيك انت هاه ؟
يوسف طنشه وركب سيارته ومشى بسرعه لبيت أبو مهآ 
ماجد يطالع سيارة يوسف الي ان اختفت عن عينه : الله يرفع عنك 
طلع للبيت رمى شنطته عند الباب وبصوت عالي: السلام عليكم 
الكل : وعليكم السلام 
ماجد استغرب وجود مشاري: هلا بميشو .. ويش عنده زايرنا ؟
غدير كشرت: انت مادريت ؟
ام يوسف بسخريه: من وين يدري وهو طول وقته برى 
ماجد بتأفف: يمه ترى ولدك توه معطيني محاضره ويش طولها تحت بعدين تراني ماني بزر ياناس صكيت الـ 25 ويش فيكم علي 
ام يوسف: وياليتك تعرف المرجله 
ماجد : يمممممه 
ام يوسف: اقول اخوك ماقال ل كان عم زوجته توفى 
ماجد بصدمه: أي عم ؟
مريم: هو كم عم عندها؟..عمها ابو مها 
ماجد شهق: مآآآآآت ؟
غدير بسخريه: تخيل 
ماجد: لاحول ولاقوة الا بالله الله يرحمه ..اجل لازم اروح لهم 
ام يوسف: روح تروش والبس عشان تلحق تصلي عليه معهم 
ماجد وقف: أنا لله وإن إليه راجعون .." قبل يطلع من الغرفه" مريم جهزي شي أكله قبل أروح 
مريم: أبشر 


أول مآ وقفت حست بدوخه خفيفه أستندت على الجدآر ومسحت دمعتهآ ...دخلت وشآفتهآ وآقفه ووجههآ شآحب 
ريم وصوتهآ مبحوح من البكآء: شهد فيك شي؟ 
شهد اؤمت برأسها بالنفي سحبت وقفت قبال المرايا وجمعت شعرهآ وثبته عشآن مايطيح اخذت الطرحه ولفتهآ على شعرهآ طالعة قميصهآ الرصاصي القطني ..فتحت الدولاب واخذت عباية رغد ولبستهآ وطلعت للصاله لقت عمآتهآ وبنآت عمتهآ وأخوآتهآ عدآ رغد 
شهد بتعب: وين رغد؟
مها تحضن بنتها لصدرهآ:نامت ودخلنآهآ لغرفتي عشان محد يزعجها 
شهد جلست: وين مشاري؟
ريم: أخذه يوسف عند امه 
شهد تنهدت: ليش ماقال لي؟
ريم: نمتي وما يبي يزعجك .. بعدين انتي تعبانه مو فاضيه لمشاري وبكاه 
مهآ : شهد من أمس ما أكلتي شي 
شهد: مالي نفس 
أم هديل: مايصير ياشهد انتي حامل كذا بتضرين نفسك 
شهد بعصبيه : قلت مالي نفس .. مين له نفس يأكل 
سحر سمعت صوت جوالها وقفت ودخلت الغرفه وقفلت على نفسهآ انسدحت على السرير وغمضت عيونها وتحس كأنهآ جمر من كثرة البكاء .. ردت بأخر رنه بصوت شبة مسموع:الو 
..: الوو سحورتي وحششتيني 
سحر فزت من مكآنهآ لأنهآ ماشافت الرقم قبل ترد وشهقت بصدمه: شــــــــوووووق ؟
شوق بصوت مليء بالحياه : وحشتيني مشتاقه لك حبيبتي مشتاقه لكم كلكم 
سحر تمالك نفسهآ سالت دموعها بصمت :وأنتي أكثر والله .. وحشتيني موووت 
شوق: ويش أخباركم .. واخبار البنات وعمي؟





سحر بغصه:كلهم بخير انتي طمنيني عنك 
شوق: الحمدلله بخير صرت احسن من اول وطلعت لبيتي انا ورآكآن 
سحر بفرح: الف مبروك حبيبتي وكيف الحين بشريني عنك 
شوق بتفاؤل: إن شاء الله خير"مآ أرتاحت لنبرة سحر" سحورتي فيك شي؟
سحر: لا ابد بس فرحانه بأتصالك ومشتاقه لك 
شوف تنهدت: آآآآآآه وانا أكثر ابيكم حولي شفقانه على شوفتكم 
سحر تبكي: شوق زورينا الله يخليك زورينا 
شوق: إن شاء الله حبيبتي ... بس انتي لا تبكين ..وين البقيه عنك ؟
سحر: نايمين مافي احد صاحي الا انا 
شوق: اها انا اتصل على مهاوي ماترد 
سحر تصرفها: جوالها غبي خربان مره يدق ومره مايدق 
شوق: سلمي عليهم كلهم لا تقطعوني اتصلوا علي 
سحر:من عيوني 
شوق: مع السلامه 
قفلت جوالها واستغربت 
شوق (ياربي صوت سحر ماريحني .. احسها مخبيه شي عني ؟..يمكن زعلانه من أحد ..بس صوتها مايطمن أبدآ .. لازم ادق عليها بعدين استفسر ويش فيهآ ) 
صحت على دخول فهد الصاله ..كان لآبس تيشرت أبيض وعليه تموجا تبسيطه بتدرجات الاسود والرصاصي وبنطلون أسود .. وشعره مبلول وعطره يسبق حضوره 
فهد: صباح الخير 
ام فهد: قصدك مساء الخير 
فهد ابتسم وباسها على خدها ويدها: كيفك امي ؟
امه: الحمدلله 
فهد : عسى نمتي زين وألا لسى على عادتك ماتنآمين اذا غيرتي مكانك 
امه ضحكت: لسى فاكر ؟
فهد ابتسم : ايه أذكر لما نسافر وتتبهذلين في البدايه ماتنامين 
امه: لسى العاده مستمره 
فهد كشر: يعني مانمتي هاه ؟
امه تضحك: لالا نمت ريح بالك 
لف يده على كتف امه وضمها له: خليك كذا يا أم فهد 
شوق نزلت وجهها وصارت تهز رجلها بقوه تحاول تشغل نفسهآ برآكآن ومآ تطالع فهد وأمه ..عيونهآ فآضحه غيرتهآ اللي تحاول تخبيهآ تصرفاتهآ تغيرت من توآجد أم فهد معهم تغآر من أهتمآم فهد بأمه ونظرآته لهآ .. مآ تقدر تمنع نفسهآ من الغيره حآولت تقنع نفسهآ لكن ماقدرت 
شوق ( ياربي ويش قاعده افكر أنا فيه ..هذي أمه لهآ حقوق عليه معقوله أغآر منهآ معقووله أكيد أنهبلت أنآ " وصلهآ صوت من أعمآقهآ" بس أهتمآمه فيهآ يجبرك تغار صحيح هو ولدهآ لكن أنتي زوجته .." غمضت عيونهآ بقوه" أستغفر الله اعوذ بالله من الشيطآن الرجيم هذي أفكآر غبيه غبيه كيف أفكر فيهآ ...والله مدري ويش صاير فيني ) 
شآلت راكآن اللي نآم ووقفت بتطلع للغرفه 
فهد لف عليهآ: وين حبيبتي؟
شوق ابتسمت بحيآء: بطلع راكآن فوق أنتم خذوآ رآحتكم 
فهد: لا خليك معنآ ونادي ليزآ أو ميري تطلعه فوق 
شوق بأصرار:لآ أنا بطلع فوق بأصلي الظهر وارتاح شوي 
ام فهد: برآحتك سوي اللي يريحك 
مشت لحد الدرج وطلعت للغرفه .. حطت رآكآن على السرير ورمت البندآنه عن شعرهآ بقوه وانسدحت جنبه ونآمت بدون مآ تحس 

فهد & نسرين 

بعد مآ تأكد من أبتعآدهآ لف على أمه : أمي ماكملتي كلامك أمس بسبب أتصال صفاء 
امه : وأنت ليش مصر تعرف 
فهد تنهد: أني لا تضيعين الكلام وصلنآ عند أن ابوي مايبي أحد يعرف بزوآجكم 
أم فهد رجعت لأصعب محطه في حياتها: ايوه أبوك كآن رآفض ابوه يعرف واهله تدخل باب بالموضوع لكن مآكآن في أي نتيجه أبوك كان متمسك بقرآره 
فهد وعيونه تراقب أمه وهي تكمل: صارت بيني وبينه مشاكل بسبب هذا الموضوع ووصلت للطلاق .. طلقني أبوك وبعدهآ بشهر أكتشفت أني حآمل 
فهد بصدمه: حآآمل فيني ؟
امه زفرت أنفآسهآ بحراره: أيوه كنت حآمل فيك ... سآفرت للرياض وقآبلت أبوك لكن هو أنكر حملي وقال " سكتت "
فهد بأهتمآم: كملي .. الله يخليك يآ أمي كملي لازم أعرف كل شي 
ام فهد: انكر حملي وقال انو مو ولده ومن الكلام هذا رحت لأهل أبوك ورميت بوجههم ورقة طلاقي وأثبت لهم أنه متزوجني وكان في شهود على هذا الكلام ..بعدين مآ اعرف ايش صار لأني رجعت لجده وبعد يومين اتصل ابوك وقال انه بعد مآ أولد بيأخذك يربيك لكن أنا رفضت قلت له أنت أنكرته من البدآيه وولدي أنا اربيه 
فهد بنظرة ونبرة حزن: ويش صار بعدهآ ؟
ام فهد: رجعت لحياتي الأولى وبعد مآ ولدتك بابا ماقصر جاب مربيه تساعدني لكن انا كنت صغيره مآ أعرف بأمور الاطفال جآء ابوك وشآفك وصار يشوفك كل سنه مره أو مرتين ألى ما كبرت وصار يأخذك معآه 
فهد: يعني انتي حملتي فيني بعد ما تزوجتي ابوي ؟
امه بعصبيه: أيش تقول أنت .. اكيد مجنون ..كيف تشك فيني ؟
فهد نزل رآسه: لآن أهل ابوي يحسبون ان ابوي ... 
امه:كذآآب ابوك كذب على أهله وقال أنه صار بيننا شي قبل الزواج لكن الحقيقه غير كذا وأنا مستعده أوآجه قدآمك لو تبي حتى تعرف منه الحقيقه 
وقف بصدمه وعيونه متعلقه فيهآ ورنين الكلمه يتردد بأذنه الف مره ... متضاربه مشآعره متألمه يطغى عليهآ الفرح والسعآده ..بعد عذآب السنين يكتشف أنه عآش أكثر من ثلاثين سنه بوهم وشقى ماله أساس ... وهم سكن حيآته وعذبه وكآن سبب لأحتقآر أهله له وأعتبارهم له بأنه متطفل تطفل على حياتهم بالخطأ 
فهد وعيونه مفتوحه على كبرها:يعني أنــآ ؟
امه وقف ومسكت يده: انت أيش؟!... أنت ولدي وولد صالح انت صدقت كذبة أبوك وما أهتميت لصدق أمك 
فهد طاح على ركبه وبآس رجولها: الله يخليك يآمي سامحيني .. الله يخليك حلليني ..انا غبي انا مآ افهم أنا ضيعة نفسي بنفسي ..سامحيني يآ أمي سامحي ولدك اللي عاش حياتة بوهم انه أبن غلطة ونزوه 
كآنت تبكي بألم وصوت رجآويه تطعن قلبها ألف مره نزلت مستواه وصرخت عليه بحده: لآ يافهد أن آمو رخيصه لهذي الدرجه ..انت مو أبن نزوه " ضمته بقوه وبكت أكثر" الله ينتقم منهم الله ينتقم منهم 

::
::

السآعه 2 الظهر 
وصلوآ المدينه بعد مشقة الطريق وهدوء هنآدي اللي زآد خوفه وأرتباكه أكثر .. بهذآ الوقت كآنوآ الكل وآصلين من " مقبرة البقيع " بعد مآ تمت الصلآة على " محمد القايد" في الحرم النبوي وأعقبه دفنه 
سيآرآت كثيره ونآس كُثر رفعت راسهآ وأجتمعت الدموع بعيونهآ لآزالت بحالة اللآوعي عقلهآ لم يستطيع أستيعآب الخبر..شآفت زوج عمتهآ يسمح دموعهآ ويوسف وبندر يوآسونه وعلآمة الحزن تسكنهم .. فتحت باب السياره ونزلت تتمآيل نزل ولحقهآ 
باسل:هنادي خليني أوصلك ..مشت بدون مآ ترد عليه ودخلت عمآرتهم بعد مآ ألقت نظره تستفقد بهآ أحوالهآ ..تنهد ومشى ليوسف وسلم عليه وعلى البقيه 
بآسل: عظم الله أجركم 
الكل: جزآك الله خير 
بندر: يالله خلونآ نطلع للمجلس وقفتنآ بالشارع مآهي زينه 
ابو سآمر مآسك أخوه: مآهقيتك ضعيف أدع له وأنا أخوك 

أخيرآ وصلت لبآب شقتهم وكآن شبه مغلق دفته بشويش ورآودهآ شعور غريب و جوه كئيب سمعت أنين من صوت أضنآه البكآء وشهقآت تملى المكآن دخلت ونزلت طرحتهآ سمعت صوت عمتهآ الباكي
أم هديل: خلاص ياشهد أهدي مابيدنآ غير الدعآء 
كآلسهم القاتل أخترق قلبهآ أستندت على الجدآر بألم وهي متأكده بأنه حلم سيزول لآ محال ... فتحت الباب الفآصل بين البيت وقسم الأستقبال المتوآجد فيه الرجال ودخلت وبعينهآ نظرة تعجب من حالهم ...محد أنتبه لوجودهآ من البنآت مرت دقايق طويله وهي تتأملهم بصمت 
هنآك من تمسح دمعآتهآ المتبعثره على خدهآ وهنآك من تخبئ وجههآ بين كفوفهآ 
كآنت طالعه من غرفتها بعد مآ قرأت قرأن وهدأت نفسهآ ودعت لأبوهآ بالثبآت شهقت وعيونهآ متعلقه فيهآ:هــنــآدي 
كلهم لفوآ على أتجآههآ 
ههههههههههه 
هههههههههههههههههههههه
ههههههههههههههههههههههههههههههههه
طآحت على ركبهآ وأنقلب ضحكهآ المفأجئ الى بكآء هستيري ..اجتمعوآ حولهآ وزآد بكآهم وصرآخهم نزلت دموعهآ الخبر كآن كفيل بأنه يفقدهآ وعيهآ ... و طآحت مغمى عليهآ بينهم
رغد اللي حاضنتهآ وهي تبكي: هنآآآآدي ..هنآآآدي 
مهآ تبعدهم وتحركهآ وهي تبكي:هنآدي ردي علي ...ردي رددددددددي 

كآنوآ دآخلين للمجلس وسمعوآ البكآء والصرآخ 
بندريعدل غترته على كتفه:لآحول ولاقوة الا بالله الله يكون بعونهم 
بآسل بخوف: حآس ان في شي تأكدوآ الله يخليكم 
يوسف قرب من الباب اللي يفصل المجلس عنهم : شــهـــد شـــهـــد 
طلعت أم خلود متغطيه وتبكي: يآبو سآآمر ألحقنآ 
يوسف أعطآهآ ظهره: خير ياخاله ويش صآير 
أم خلود: هنآدي أغمى عليهآ ..مدري ويش صار فيهآ 
بآسل بصدمه: ويــش أغمى عليهآ ؟
جآء ابو سآمر يركض بعد مآسمع كلام زوجته وقال: بندر بسرعه روح للمستوصف اللي بأخر الحي جيب دكتور وتعال 
بآسل تجمد بمكآنه وماحس ألا بيد يوسف يدخله المجلس ويحآول يهديه 

:::
:::
:::

دخل عليهآ الغرفه وكآنت مظلمه فتح الأضاءه وشآفهآ نايمه بسلآم ... بانت تجآعيد جبينهآ وفتحت عيونهآ بكسل 
فهد: مسآء الخير 
شوق عدلت جلستها: مساء النور 
فهد يطالع ساعته: هذآ كله نوم 
شوق ضحكت:ماحسيت بنفسي ألا الحين 
فهد فتح الدولاب:يالله قومي ألبسي خالتي أم رياض وبنآتهآ بيزورونآ 
شوق بأستغراب: ويش قلت؟
فهد لف عليها وهي يبتسم:اللي سمعتيه 
شوق وقفت: كم الساعه ؟
فهد: 5 العصر يالله قومي بسرعه 
شوق قربت من الدولاب : يالله الحين ويش ألبس 
فهد أخذ ثوبه: شوفي اللي يعجبك وألبسيه 
شوق : امممم مدري ويش ألبس 
فهد يطالع لبسهآ: خليك بلبسك هذآ حلوو 
شوق ابتسمت: لا عاد 
فهد : اقول شوق أخذتي دوآك 
شوق تذكرت: هآه ؟..مدري 
فهد بحده: يعني لازم نذكرك وألا مآ تتذكرين ..يالله خلي كل شي من يدك وخذي دوآك 
شوق بخوف مشت لكمودينتهآ وطلعت ادويتهآ وقفهآ صوته 
فهد بسخريه: بتأكلينهآ بدون مويه 
شوق أستوعبت:ههههههههههههههه 
فهد: والله صاير نسيآنك مآهو طبيعي .." فتح الثلاجه الصغيره وطلع علبة مويه ومدهآ لهآ" أنا بروح أخذ شور وألبس قبل يجون 
شوق هزت راسهآ: وأنا بعد بلبس وألبس رآكآن 
فهد بأعتراض: راكآن خلي ميري تلبسه لآ تتعبين نفسك شفتي أمس كيف تعبتي 
قآطعهم بكآء رآكآن .. جلست جنبه: شفت فهم كلامك وزعل 
فهد يضحك: لآ تضيعين الوقت والبسي 
بعد نص سآعه كآنوآ جآهزين وقفت قبال المرايا ولفت عليه : ويش رايك فيني 
فهد ابتسم: تهبلين 
كآنت لابسه تنوره اسود ميدي وبد يتوب أحمر عليه جآكيت دآنتيل ابيض ولآفه على شعرهآ بندآنه سودآء وعلى جنب حآطه ورده حمرآء .. تعطرت 
شوق: يالله ننزل 
فهد شال رآكآن بشويش ونزلوآ مع بعض .. شآف أمه جالسه تقرأ مجله أول مآ شافتهم قفلتهآ وأبتسمت: أهلييين 
شوق بلباقه: سوري خالتي تأخرنآ عليك 
أم فهد : عادي حبيبتي خذوآ راحتكم 
فهد : وين ميري؟
ام فهد : برى تجهز الطآولآت وتربتهم 
شوق عقدت حواجبهآ بأستغراب: لييش؟
فهد يضحك: بعدين تعرفين 
شوق كشرت: لآ بجد ليييش؟
فهد يطالع أمه: عآزم اخواني وأخوآتي بمنآسبة رجعت أمي بالسلامه 
شوق بصدمه : وتوك تقووول 
فهد يضحك:أفا ليييه مسوي جريمه لآ سمح الله 
شوق : لا بس على طول سويت عزيمه يعني لو رتبنا لها مو أحسن 
ام فهد: عادي ياحبيبتي مايهمني الا انه يكون معي " ركز بعيونها على فهد" ماقلت لك أتصل على بآسل وخليه يجي ؟
فهد : يوووه نسيت ماهي مشكله أكلمه وقت ثاني 
ام فهد بزعل: قول ماتبي يعرف عني شي 
فهد كشر: لا والله مو هذا قصدي بس باسل يمر بشوية ظروف
امه بخوف: ظروف أيـــش؟
فهد يطالع شوق : هو مايقدر يمشي زين صار له حآدث من فتره وصعب نتعبه ونخليه يجي إحنا بنروح له 
امه بخوف: كيف مايمشي .. فهد طمني اخوك فيه شي ؟
شوق: تطمني ياخالتي والله بخير وعافيه قبل فتره جآء هنا مع هنآدي 
ام فهد بأستغراب: هنآدي ؟!.. مين هذي ؟
فهد ابتسم: زوجته يآ أمي ..تصير بنت عم شوق 
ام فهد ابتسمت بألم: أتزوج كمآن " تنهدت بحزن" الله يوفقكم ويسعدكم ياررب 
فهد وقف: عن أذنكم بروح مكتبي شوي وأجي 
شوق : أوكِ حبيبي لآ تتأخر علينآ 
فهد يضحك: بيجونكم نآآآس 


بآلمدينه 
طلع الدكتور من الغرفه بعد مآ أعطآهآ مهدئ ..كآن ينتظر بالمجلس ويضغط على عكآزه بقوه يحاول يفرغ بعض من قلقه .. دخل الدكتور 
د: السلام عليكم 
الكل :وعليكم السلام
وقف والقلق باين عليه: طمنآ دكتور الله يوفقك زوجتي فيهآ شي ؟
د: إن شاء الله تكون بخير 
أبو سامر: خير ويش فيهآ ؟
د: متعرضه لصدمه عصبيه ياليت ترآعون ظروفهآ ومآ تزعلونهآ 
باسل بخوف: يعني أيش ؟
د: حاولوآ تطلعونهآ من الجو اللي هي فيه وأبعدوآ عنهآ أي مشآكل " مد لباسل روشته" الادويه اللي مكتوبه لآزم تجيبونهآ وتأخذهآ بوقتهآ 
باسل تنهد :إن شاء الله 
د: قدآمهآ العافيه أذا احتجتوني رقمي عندكم 
باسل: مشكور دكتور 
يوسف وقف: عن أذنكم بوصل الدكتور وأرجع 
ماجد كآن جالس وعيونه مآفارقت بآسل من أول مآ دخل وشآفه متوآجد بينهم ...عرف من يوسف أن هنآدي تعبت بعد مآ عرفت بخبر وفآة أبوهآ 

{ مآجد} 

مسوي نفسه خآيف عليها...مآ شاء الله ممثل ولآ أبرع أقص يدي أذا مآكآن تعبهآ منك يالــ.. استغفر الله العظيم من كل ذنب عظيم ..ياكرهي لك يآ ذآ الأدمي بس أنا الخبل انا اللي خليت رقبتي بيدك وقدرت تضحك علي يآ بآسيل وسلمتك أياهآ على طبق من ذهب ... آآخ بس لو يرجع الزمن لورى وأعدل خطآي ..كآن يمديك تحلم بهآ ولآ تطولهآ ..آآآآه بس من خطآء ندمت عليه أشد الندم 
فآق من سرحآنه على صوت رجال دخلوآ المجلس ومن ضمنهم عبدالله 
الكل: وعليكم السلآم 
عبدالله: أحسن الله عزآكم 
مآجد: جزآك الله خير 
عبدالله يتلفت يدور صديق عمره: وين أخوك ؟
ماجد: الحين يجي 
صدحت نغمة جوال بآسل .. وقف وطلع برى المجلس 
باسل: هلآ فهد 
فهد: كيف حالك ؟
باسل زفر آه طويله: الحمدلله 
فهد بشك: لآلآ فيك شي ..قول ويش فيك ؟
بآسل: كل خير ..ويش تبي متصل ؟
فهد: بشوف دريت عن ابو
باسل قاطعه: أنا الحين بالمدينه 
فهد: أهآ .. وكيف ؟
باسل: ويش أقول خلهآ على ربك .. انت متى تجي؟
فهد: مدري انا لسى مآقلت لزوجتي أخاف تنتكس حالتهآ أكثر 
باسل: الله يكون بالعون أحسن شي لآتقول لهآ 
فهد بأستغراب: ليه؟
بآسل: هنآدي من أول ماوصلنآ أغمى عليهآ وتو الدكتور طالع يقول جآتهآ صدمه عصبيه 
فهد: لآحول ولآقوة الا بالله 
بآسل: عشآن كذآ لاتقول لزوجتك وهي صحتهآ على قدهآ أختر وقت منآسب 
فهد : والله مدري أفكر اني مآ أقول لهآ الحين بس أخاف تدري بالصدفه وتقلب الدنيآ 
بآسل شآف مجموعة رجال جايين: فهد أكلمك بعدين في نآس جايين ..مع السلامه 
فهد: انتظر اتصالك مع السلامه 

:::
:::
:::
بعد يومين كآنت منعزله فيهآ عن الكل .. حآبسه نفسهآ بغرفة أبوهآ ورآفضه الأكل والكلام ..حاولوآ معهآ بشتى الطرق لكن هي رآفضه دخول أي أحد عندها 
قربت من الباب ودقت: هنآدي افتحي حبيبتي أبي أتكلم معك 
هنادي تبكي: خلوني لحاااالي مابي أكلم أحد 
مهآ بترجي: مآيصير اللي تسوينه حبيبتي ..افتحي الباب 
هنادي تصارخ: قلت خلوني لحالي خلوووني 
جآت رغد وشهد على صوت صراخها
شهد: ويش فيهآ ؟
مها بقلة حيله: ماتبي تفتح الباب 
شهد بحده: هنآدي افتحي يالله بلا خبال 
هنادي تصرخ: مآني فاتحه 
رغد: عشآن خآطر ابوي الله يرحمه أفتحي
ثوآني وأنفتح الباب كآن وجههآ متورم من شدة البكآء وعيونهآ مُحمره 
ضمتهآ مهآ وبكت معهآ:حرام اللي تسوينه فينآ .. كآفي اللي فينآ 
هنادي تشد مهآ أكثر لنفسهآ: مآني مصدقه ..احس ابوي بيجي والله بيجي 
شهد نزلت دموعهآ: أدعي له بدآل البكآء على غير فايده 
رغد جلست على السرير وهي تذكر شكل أبوهآ لمآ دخلت تصحيه نزلت دموعهآ بهدوء ...سحبت الشرشف وشمته بألم 
رغد بهمس بينها وبين نفسهآ: يارب سكنه الجنه وأجرنآ في مصيبتنآ 
جلستهآ مهآ على الأرض ورفعت راسهآ لشهد:جيبي لهآ شي تأكله شوفي وجههآ كيف مصفر 
شهد بتعب وآضح عليهآ: أحلين أقول لسمر تجيب لهآ صينيه أكل 
هنادي :مالي نفس والله مالي نفس 
مهآ : عشآن خاطري لك يومين مآ أكلتي شي حرآم " ولنفسك عليك حق" زوجك كل ساعه يتصل يتطمن عليك يبي يكلمك وأنتي مقفله على نفسك 
هنادي مسحت دموعهآ:هو لسى هنآ ؟
مهآ : أيه جالس بالملحق مع بندر يالله كلي وقومي توضي وصلي ركعتين أدعي فيهآ لأبوي وأستغفري ربك مآيجوز الحزن ..الحزن بالقلب 
رغد : لو الدموع ترجع اللي مآت كآن قضينآ العمر كله نبكي حتى ترجع أمي ويرجع أبوي لكن هذآ امر الله لازم نصبر ونتصبر 
هزت راسهآ ومسحت وجههآ ... دخلت أم هديل ومعهآ الصينيه 
ام هديل أبتسمت: هنودتي كيفك اليوم 
هنادي تربعت: الحمدلله
ام هديل جلست قابله: بالعافيه على قلبك حبيبتي .. شدي حيلك ماتوقعت تضعفين كذا 
هنادي: الله كريم عمتي 
مهآ: وين سمر ؟
ام هديل: ياعيني عليها تعبانه ونامت 
رغد: وريم وسحر
ام هديل: جالسين مع هديل وخلود وحنين خليهم يغيرون جو 
رغد مشت للشبآك ووقفت: أيه خليهم ينسون جو الحزن شوي 
ام هديل : هنوده ياويلك لو بقت قطرة عصير فهمتي 
هنادي أبتسمت ابتسآمه صفرآويه: بحآآول مآ أوعدك 
ام هديل ركزت عيونهآ على مهآ بأهتمآم:مادرت شوق للحين ؟
مهآ اخذت نفس طويل: شكل للحين مآدرت 
رغد تفاجئت من اللي تشوفه تحت ركزت أكثر يمكن يتهيأ لهآ شوفته سرحت لبعيد .. كآن يسلم على يوسف وشخص تعرفه أكثر من نفسهآ ... لأول مره تشوفه لآبس الثوب والشمآغ ضنت ولـ لحظة أنه ليس بآلشخص الذي هجم على أفكآرهآ ...رآقبتهم بعيونهآ من خلف الستآر الى أن تأكدت من دخولهم لجوآ 
رغد ( ويش جآيبهم هنآ ؟!) لفت على صوت مهآ اللي تنآديهآ وماترد 
رغد: هـلآ 
مهآ: ساعه عشآن تردين ؟
رغد: مآسمعتك 
مهآ وقفت: في حريم جوآ تعالي معي أنآ وعمتي 
رغد هزت راسهآ: طيب أسبقوني أنا الحقكم ...بعد مآ طلعوآ 
هنآدي :ويش فيه وجهك تغير ؟
رغد حطت يدهآ على بطنهآ:بطني توجعني شوي 
هنادي بتنآحه: من ويش ؟
رغد: لآني أخذ مسكنآت بدون مآ أكل 
هنادي بحده: مآشآء الله ساعه تعطوني محآضرات عن الأكل وماتشوفين نفسك 
رغد ضحكت بألم: يالله عآد لا تفطنينهم علي ترى ماراح يتركوني بحالي .. بروح للصاله 
هنادي تسند ظهرهآ على الجدآر: قبل تروحين هاتي جوالي ابيه 
رغد تذكرت: على فكره ترى صديقتك روان أتصلت كم مره وسألت عنك 
هنادي هزت راسهآ: أوكِ 
عطتهآ الجوال وطلعت لبرى .... شآفت شهد وجنبهآ فاتن تبكي قربت منهآ وسلمت 
فاتن: شدوآ حيلكم إن شاء الله أخر الأحزان 
رغد:اللهم أمين 
شهد سكرت جوالهآ: رغد روحي عند الباب يبيك يوسف 
رغد : ويش يبي ؟
شهد: مآ سألته روحي شوفيه 
فاتن حطت يدهآ على يد شهد: طمنيني عنك كيفك وكيف الحمل معآكِ 
شهد: الحمدلله بس الأيام هذي تعبانه حيل 
فاتن: طبيعي عشآن نفسيتك ... أنتبهي لنفسك ترآك مسؤله عن اللي جوآتك 
شهد اؤمت براسهآ: الله كريم 

وقفت جنب الباب وسمعت صوت يوسف وشخص معآه
يوسف: رغد الدكتور وليد حآب يعزيك بنفسه 
رغد : طـ...طيييب 
د وليد: السلام عليكم 
رغد: وعليكم السلآم 
د وليد: كيفك رغد ؟
رغد : الحمدلله عايشه 
د وليد: أحسن الله عزآك 
رغد بكت: جزآك الله خير 
د وليد: إن شاء الله أخر الأحزآن 
رغد تمسح دموعهآ: الله يسمع منك 
د وليد: أخليك الحين 
رغد: مآقصرت تعبت نفسك 
د وليد: تعبك رآحه .. لآزم نقوم بالوآجب 
رغد: مشكور دكتور 
د وليد: العفو .. مع السلامه 
رغد: الله معك ... سكرت الباب وأستندت على الباب نزلت دموعهآ أكثر 


{ رغد } 

الحين هذآ د وليد اللي كنت أكرهه جآء بنفسه يعزيني ... من جد أنه طيب وأصيل وأنا اللي كنت مفكرته وآحد مش ولآبد ...بجد النآس موآقف بس كيف عرف بيتنآ الحين انا وين وهو وين 
دخلت الصاله وجلست جنب فاتن وتفكيرهآ مستمر بـ " وليد " بآلرغم أن الوقت والمكآن والحال غير منآسب 


:::
:::
:::

بهذآ الوقت في الرياض 
كآنوآ جآلسين يسولفون مع بعض ومستآنسين .. رجعة أم فهد غيرت روتين حيآتهم وتوآجد رآكآن بينهم أضآف أحسآس جعل حيآتهم أجمل 
فهد يضحك:هههههههههه 
شوق كشرت: هين يافهد هذآ كله عشآن طحت 
فهد ماسك بطنه: انتي ماشفتي شكلك لما طحتي كان تضحكين 
شوق بزعل: خالتي شوفي ولدك خليه يسكت 
ام فهد ابتسمت: خلاص يافهود اسكت ترى بتزعل وزعل الحرمه يوريك الويل 
فهد: لآ اجل اذا كذا بنطم 
شوق تصب لنفسها شاي : خالتي تبين ؟
ام فهد: ايوه حبيبتي الشاي مع الجو الحلو مايتعوض 
فهد يطالع الجو: الله يسلمك يمه ويش حلو ماتشوفين الحر والكتمه 
ام فهد: بالعكس الجو حلو 
كآنوآ جالسين بالحديقه بالجلسه الخشبيه 
شوق ترمش بعيونها: صادقه خالتي الجو زين 
فهد يطالعها بغرور: تقولين كذا عشانك منقهره مني والا الحقيقه غير كذا 
شوق تلف عنه وترمش بعيونها: ايوه خالتي سولفيلي 
أم فهد نزلت كوبهآ:عن أيش أقولك بالزبط ؟
شوق: عن أيآم زمآن عن اللي بخاطرك تبين تسولفين عنه ؟
ام فهد تحاول تتذكر: والله ماعندي شي ..أنتي حكيني عن أهلك وأخوآتك كيف كآنت حيآتك 
شوق ابتسمت: حيآتي كآنت عآديه ناس على قد حالنا توفت أمي وأنآ صغيره وقتهآ كنت بالمتوسط أظن ربتنآ زوجة عمي لأننآ كنآ ساكنين في بيت وآحد 
ام فهد بأهتمآم:وكيف علاقتك ببنآت عمك 
شوق توسعت أبتسآمتهآ أكثر: قصدك أخوآتي ..كأننآ أخوآت من أم وأب مو بنآت عم 
ام فهد : كنت أتمنى عندي أخ وأخت بس يالله جبت ولدين 
فهد يضحك: كل واحد كآن في ديره 
ام فهد: قول الحمدلله عندك أخ 
فهد كشر: مآقلنآ شي 
دق جوآل أم فهد وردت بحب: هلآ بعيوني 
فهد لف على شوق وعلى وجهه علامة استفهآم 
امه: تنورين ياعيوني البيت بيتك مآ يحتآج تتصلي تستأذني ...لا ياعمري سلامتك بس لآ تتأخري مشتاقه لك ..مع السلآمه 
فهد أقترنت حوآجبه وطالعهآ بخبث: مين هذي اللي مايحتآج تتصل تستأذن 
ام فهد: صفآء 
فهد تفاجئ:صفآآآء؟.. ويش تبي ؟
ام فهد تضحك: تبي تجي مشتآقه لحضرتي 
فهد عبس: أقول امي أنا نسيت أسئلك عن شي مهم 
ام فهد عآرفه اللي يدور برآسه: ألا وهو ؟
فهد: شلون عرفتي صفآء .. ويش علاقتك فيهآ ؟
ام فهد : اللي ماتعرفه ياحبيبي أني متزوجه 
فهد وشوق بصدمه: متزوجه ؟!!!! 
أم فهد : الحكآيه طويله يافهد مآ قلتها كامله لك ذيك الليله 
فهد بعصبيه: شلون مآتقولين لي شي زي هذآ ؟
أم فهد بخوف: شوفني جآيتك بالحكي 
فهد ضرب الطاوله: أي حكي 
أم فهد بلعت ريقهآ وعيونهآ عليه: أنـآ ..أنــآ 
شوق مسكت فهد: فهد أهدى تعوذ من الشيطآن 
فهد جلس وتمآلك نفسه: أنآ أسف 
أم فهد نزلت رآسهآ: خلآص حصل خير 
شوق : خالتي لاتزعلين فهد مآ يقصد تعرفينه يعصب على طول 
ام فهد: مآ زعلت بس هو لآزم يعرف أني متزوجه ومن زمآن كمآن 
فهد : متزوجه مين هنآ الكلام ؟
ام فهد: متزوجه أبو صفآء 
فهد شهق: متزوجه أبو حآزم ؟
ام فهد: أيوه ..الليله اللي أنت كـنـت 
فهد حط يده على أذنه: بس .. بـــس 


كآنت بتقوم وتخليهم لحآلهم لكن أنفتآح البوآبه الحديديه ودخول سيآرة البآنورآما البيضآء أستوقفتهآ ... نزلت من السياره ومعهآ ولد عمره قرآبة الـ 15 عآم أنتبهت لهم من بعيد ومشت بأتجآه الجلسه الخشبيه 
وقفت أم فهد وابتسمت بفرح: أهلين صوفي 
صفاء ضمتهآ بقوه: وحشتيني خالتووو 
ام فهد: وانتي اكثر 
صفاء مدت يدها لفهد: مساء الخير 
فهد: مساء النور 
سلمت على شوق ووقفت جنبهآ لفت على الولد: تعال ما وحشتك المـآمآ 
مشت له وحضنته بقوه: كيفك حبيبي 
..:كويس بس زعلان 
ام فهد كشرت: زعلان من أيش 
..:منك تركتيني لوحدي عند حآزم 
ام فهد باسته وضمته بقوه: حقك علي حبيبي ..تعالي معي 
شوق همست لفهد: انا بدخل مايجوز يشوفني 
صفاء اللي سمعتهآ:عادي حبيبتي ترى يصيرلك يعني لا تستحين 
ام فهد: مرآد سلم على فهد 
مرآد رفع عيونه وطالع فهد بتفحص وأعجآب ..صفر وميل فمه : ياحركتآت يامامي دحين هدآ هوآ فهد 
صفاء بحده: مرآد أتكلم زي الخلق 
ام فهد ضحكت: ايوه هذا فهد 
مد يده لفهد اللي يطالعه بتعجب من ستايله الكول والسلاسل اللي على صدره وشعره المكدش: مرحبآآ فهووود 
فهد صافحه: مرحبتين 
مرآد لف على أم فهد: شكلوه جنتل مآآن 
فهد بصوت حازم: امي مين هذآ ؟ 
ام فهد: أخوك 
فهد وعيونه بتطلع من مكآنهآ..أشر عليه:هذآ يصير أخوي أنــآ 
مرآد بغرور: قصدك أنت تصير أخويآ أنآ 
صفاء بحده: مرآآآآآد 
مرآد:دحين جايبيني عند هدآ اللي تقولوآ أنو أخويآ عشآن يتكلم معي كدآ 
فهد مسكه مع اذنه بقوه: احترم نفسك ياولد لآ أعلمك الأحترام 
ام فهد تبعده: لا توجعه بشويش على أخوك 
شوق ماسكه نفسهآ لآ تضحك ودخلت تدور لهآ طرحه تستر فيهآ شعرهآ عن مرآد 
فهد انقهر: خليه يتعور عشآن يعرف يكلمني بأحترآم 
مرآد جلس وحط رجل على رجل: مآمي متى نرجع جده ترى طفشت هنآ 
فهد يطالع أمه بعيون فاقده الأمل ( ياليل هذآ اخوي وينك ياباسل تشوف اخر الأحدآث ) جلس بعد ماجلسوآ كلهم وسأل مرآد:كم عمرك ؟
مرآد: 15 سنه 
فهد: اي صف؟ 
مرآد: تالت متوسط 
فهد ابتسم : تآآآلــت ...الحين يا أمي هذآ أخوي أخوي يعني ولدك 
ام فهد: أيش شايف أنت 
صفاء تضحك: مفأجئه صح ؟..ماتوقعت 
فهد حط رجل على رجل:من ناحية ماتوقعت فهو مآتوقعت ابدآ يكون عندي أخ بهذا العمر 
مرآد همس لصفاء:أووف شآيف نفسو على أيش مآ أدري خسآره انو أخويآ 
صفاء بتهديد: أمسك لسآنك هدآ لآ يصير شي مو طيب 
مرآد كشر: اوكي ..مآمي مين البنت اللي كآنت وآقفه هنآ 
فهد طير عيونه فيه اللي خوفته: وليش تسأل حضرتك ؟
مرآد ارتبك: مجرد سؤال ..خلاص بطلت اعرف مين 
صفاء مآسكه ضحكتهآ وشآفت ام فهد تتبسم على مرآد اللي لأول مره يخآف 
أم فهد: تصير زوجة أخوك فهد 
مرآد: يالله اخيرآ صار عندي أخ متزوج 
فهد : ويش رايك تبيني أعنس مثلآ ؟
مرآد عصب:امي انتي جايبه وآحد ثقيل طينه 
فهد بحده: هيه أحترم نفسك ولآ تسب لا أطلع لك عيونك فآآآهم 
مرآد سكت لأنه خآيف من ومن نظرآته اللي ترعبه 
ام فهد وقفت: رآيحه شوي وجآيه 
مرآد وقفت: خذوني معآكِ 
فهد بنظره قويه: وين وين ؟..زوجتي جوآ اقعد هنآ 
ام فهد: ماعليش حبيبي خليك مع أخوآنك 
مشت وخلتهم لحآلهم 
مرآد جلس بتحطم (أيش دآ الأخو ..فينك ياحآزم وربي أنت أحسن أخ بالدنيآ ) 
صفاء كتمت ضحكتهآ وطالعة فهد اللي يبتسم ويغمز لهآ 

:::
:::
بعد أسبوع مر هآدي وثقيل على أبطآلنآ 
{ فهد} 
كل يوم يكتشف سر جديد من أسرآر أمه اللي كآن يجهلهآ 
{ شوق} 
مبسوطه بوجود أم فهد معهم بنفس البيت ومنسجمه معهآ 
{ نسرين }
كآن فضولهآ كبير حتى تعرف عن فهد أشياء كثيره أول فرحتهآ بالدنيآ وتحآول تعوضه عن كل الأيام اللي عآشهآ بدونهآ 
{ بنآت أبو مهآ} 
روتين حيآتهم تغير بعد فقد أبوهم طلبآتهم وأمور حيآتهم تغيرت برحيله .. كل وحده فيهم تحآول تعتمد على نفسهآ وتتخذ قرآرآتهآ بنفسهآ 
{ هنآدي } 
تغيرت كثير رجعت لشقتهم اللي كآنوآ فيهآ قبل ينقلون لجده ..طلعت من الحمام وانتم بكرامه أثار التعب والأرهاق باينه عليها 
باسل: هنادي فيك شي 
هنادي تمسكت فيه: احس بتعب 
باسل: طيب يالله بوديك المستشفى 
هنادي : لا مايحتآج 
باسل بأصرار : اقولك بتروحين يعني بتروحين يالله 
هنآدي: مافيني حيل احسب دوخه وكسل
باسل سحب يدهآ وأعطآهآ العبايه: يالله عاد ألا صحتك لا تتهآونين فيهآ
هنادي لبست: طيب امري لله 
نص سآعه وكآنوآ بالمستشفى 
الممرضه : لآزم نسحب لك دم عشان التحليل 
هنادي ارتجفت : لا ويش دمه ..خلاص باسل مافيني الا العافيه شوفني طبت 
باسل ميت ضحك: تخافين من الدم " جلسها بقوه" يالله مو جايين عشان نرجع بدون مانسوي تحليل 
هنادي تمسكت فيه: تكفى قولهم مو لازم دم أخآآآف 
الممرضه تسحب يدهآ:أنتي غمضي عيونك ومآراح تحسين بشي 
هنادي ضغطت على يد باسل وغمضت عيونهآ حست بيد الممرضه وصرخت: آآآآآآه 
الممرضه:ههههههه لسى مآ سحبنآ 
تفشلت وسكتت وغمضت عيونهآ بقوه ... بعد نص ساعه 
هنادي ماسكه يدهآ: أووف تأخروآ ماصارت 
باسل: ليش مستعجله شوي ويجون 
هنآدي شآفت الممرضه: جآء الفرج قوم شوف النتيجه 
جآت بأتجآههم الممرضه 
هنآدي همست: يله كلمهآ شوف ويش النتيجه انا داريه بتقول سليمه بس ساحبين دمي على الفاضي 
باسل : بشرينآ 
الممرضه:تفضل ... 


^^^
^^

أيش الخبر اللي بأنتظآر بآسل & هنآدي ؟
بعد المفآجئآت التي فجرتهآ له أمه .. مآذآ بأنتظآرنآ ؟
شوق متى ستعرف بخبر وفآة عمهآ وبأي حآل ؟
رغد بعد تعزية د.وليد لهآ .. بأي حآل ستتغير ؟

أمـآ البقيه لكم حرية التوقع والتنبؤ لـ نهآيتهم ..~
كل الحب مني لكم أعزآئي 

همسه: لكل من يسأل عن روآبط الأجزآء المآضيه موضوعه لكم بأول صفحه 


روايتي الثانية : يا خاطفي وين ألقى عزتي في زمان المذلة !



ودي ~





البارت السادس والخمسون 

إذا حبيّت .. لا تسْكِت !! 
تكلّم !! 
قوول !!
قِدَر بعض الكَلآم إنّه .. يعيش أكثَر من أصحَآبَه ..

وَ علِّق للحبيب أكبر ( أحبَّك ) .. بالسِمَآء .. وَ إصبر ..
يجي يُومَه .. وَ يرفع نآظريه ..
وَ يذكر أحبَآبَه


كآنوآ جالسين يفطرون بهدوء والجو رآيق ..أمآ هو منسجم بقراءة أخبار اليوم وأطلآعه على أخر المستجدآت 
ام فهد: أيش الجديد اليوم 
فهد ميل فمه بتكشيره: عآدي مافي خبر جديد كلهآ متكرره بكل الجرآيد 
شوق ابتسمت وهي تشرب كوب الحليب:الله يصلحك تقرأ خمس جرآيد وحده أو ثنتين تكفي وتوفي
فهد نزل الجريده وبانت عيونه الوآسعه بنظرآته الحآده: هذآ من حب الثقافه والأطلاع وكسب المعلومآت 
شوق كشرت: باييين مرره 
ام فهد تضحك:أووخص عليك يا فهد زعلتهآ عليك 
فهد ابتسم يبي يقهر شوق: اللي يزعل مصيره يرضى ..وأنا ماقلت شي يزعل 
شوق رفعت عيونها له بقهر ولفت على ليزآ تبي تضييع الموضوع: خلي ميري تغير ملابس رآكآن وتجيبه لي عشآن أرضعه 
ليزآ هزآت راسهآ: أوكِ مآمآ الحين في جيب ركوني 
حطت قطعة التوست اللي بيدهآ في صحنهآ وبصوتهآ النآعم: مين أختار أسم رآكآن ؟
لف عليهآ وتعلقت عيونه فيهآ ميلت فمهآ بغرور وثقه: أنآ اخترته ..أن شاء الله عجبك خالتي؟
ام فهد رفعت حآجبه: بصراحه ايوه مرره عجبني يعني لأنه أول ولد لكم توقعت فهد يسميه سمير على أسم بابا 
فهد ابتسم: مآجآء ببالي هذا الشي ..بعدين راكآن شوق أختارته على أسم أخوهآ 
ام فهد بأهتمآم:ماشاء الله عندك أخ اسمو رآكآن ؟
شوق ابتسمت بألم وهي تتذكر الظروف اللي أنولد فيهآ رآكآن ومرض أمهآ:لا توفى بعد ولدته بفتره تقريبا أسبوع ولمآ حملت قلت لفهد اذا كآن ولد ابيه رآكآن لآن أمي كآن حلمها تجيب ولد وتسميه رآكآن بعد 4 بنآت 
أم فهد: الحمدلله على كل حال صار في ركون بالعيله 
شوق: الحمدلله 
دخل مرآد برجه : Good morning mum " لف يده على اكتافهآ وباسهآ على خدهآ وراسهآ 
أم فهد: Good morning baby
جلس بالكرسي اللي جنب امه وعدلت شوق طرحتهآ اللي كآنت على اكتافهآ وبمجرد دخوله لفتهآ حتى تستر شعرهآ المتهآلك وتخبي بعض ملامحهآ عنه 
فهد طالعه بنظره: في شي يسمونه نحنحه قبل ماتدخل 
مرآد عقد حوآجبه وبنبره غريبه: أيش شِكلو ؟
فهد: ايش شٍكلو بلا شَكلوه .. المره الجايه قبل تدخل قول ياولد او أحم أحم على الأقل 
مرآد طنشه: مامي خلينآ نرجع جده مشتآق لبابا وحآزم 
امه تضيع السالفه: اكيد مانمت صح ؟ ..سكت لانها عارفه طبعه
فهد صرخ عليه: لمآ اكلمك لآ تطنش فآهم وألآ بتشوف شي مآ يعجبك يالدلوع 
مرآد انقهر: كلمتك دحين .. لمآ أكلمك وأغلط عليك هدآك الوقت كلمني 
فهد عصبيه: وبعد لسآنك طويل .. يبيله قص شف ياولد ابو حآزم لمآ تقعد ببيتي تسمع كلامي وتنفذ اللي اقولك عليه فاهمني ؟
شوق حطت يدها على يد فهد: فهد بعده صغير وجاهل 
فهد طالعه بعيون ناريه: طول الجدآر وتقولين صغير لا ماهو صغير خليه يترك حركات البزرنه ويتعلم المرجله 
مراد كشر وقال: امي ايش المتوحش هدآ ..متأكده أنو ولدك 
شوق وام فهد مكتفين بالابتسامه 
فهد بسخريه: هذا اخر العنقود ماقول غير خربت الدنيا 
شوق ضيقة عيونها:فـــهـــد 
فهد وقف: قوم يالله البس ثوب وشماغ والحقني 
مراد بعناد: فين الحقك .. بجلس مع ماما 
فهد بصبر ونبرة أمر: امي قولي له يقوم لا اقوم الدنيا فوق راسه 
ام فهد مررت يدها على شعره بحنيه: حبيبي اسمع كلام اخوك الكبير ...روح معاه يمكن محتاجك ؟
مراد بزعل: ماعندي توب .. وحتى لو عندي ماراح ألبس 
فهد انقهر:زين بس شيل العقارب اللي على صدرك وقفل ازاريرك ويالله معي 
نزلها وحطها على الطاوله قفل بلوزته زين ووقف متخصر: مزبوط كدا؟
فهد يأشر على شعره:وهذا السبايكي لاعاد اشوفه سامعني لما تروح جده وتصير ببيت ابوك اسرح وامرح على كيفك..يالله قدامي 
ام فهد :انتبهلوه يافهد ولا تخليه يبعد عنك 
فهد ابتسم بخبث: لا تخافين برجعه لك ادمي ( هين والله لا اطلع السهر والدلع من عيونك ) 
شوق حست بتفكير فهد مشت معه لحد الباب وهمست له: ارفق عليه حرام طفشته 
فهد يضحك: خليه يستاهل والله لا اربيه 
شوق تعدل شماغ فهد:تذكر عندنا ولد بكره مراد يسوي فيه زي ماتسوي فيه 
فهد يضحك: يفكر بس عشان اتوطى ببطنه "قرب من خدها وباسها" لاتنسي دواك واذا احتجتي شي كلميني 
شوق بحياء: أن شاء الله 
قاطعهم صوت مراد: اوووف متى يخلص الفلم الهندي اللي قدآمي 
فهد اعطاه نظره حارقه وفتح الباب:قدآآمي ياااااالله ..طلع بسرعه ولبس نظراته 
شوق تغمز له :لا تعانده اللي يقولك سوه تسويه 
مراد يخنق نفسه: ياربي افتك من صفاء يجي فهد ..باي 
شوق ضحكت:باي ... رجعت تكمل فطورها 

::
::
دخلوآ غرفة الدكتوره بعد مآ خبرتهم الممرضه بطلبها لهم 
د..: أهلين مدآم هنادي ..تفضلي 
هنادي مآسكه يد باسل بقوه جلست على الكرسي وطالعه بعيون تايهه: شكرا 
د..: اتفضل يا استاذ ..جلس قبال هنآدي 
باسل: خير دكتوره ممكن تطمنينا 
د..: كل خير بأذن الله .. بس حابه أسئل المدآم أسئله ياليت تجآوب عليها 
هنادي خافت: طيب 
د..: من متى تحسي بالدوخه ؟
هنادي: من ثلاث اسابيع تقريبا ؟
د..:كان في شي معين يسببلك الدوخه ؟
هنادي ببراءه: لآ ابدا بس لما اصحى من النوم احس فيها 
د..: اهــآ ..طيب ايش نوعية أكلك بالضبط ؟
هنادي طالعة باسل: مافي شي معين 
د..:طيب مآ خطر على بالك تكوني حآمل ؟
هنادي ردت بسرعه: لا ابد 
د..: يعني كآنت أمورك طبيعيه؟
هنادي استحت: ايه ايه 
د..: لا تستحي قولي في شي والا لا ؟
هنادي : مآ أذكر والله 
د..: طيب مدام هنآدي أول شي .. مبروك أنتي حآمل بالشهر الثاني ويمكن بعد اسبوع تدخلي الشهر الثالث 
باسل فتح عيونه على الأخير ولف على هنآدي اللي ابتسمت بفرح 
هنادي: الله يبارك فيك 
د..: بس في شي لازم تعرفينه 
هنادي تجمدت ملامحها: اللي هو ؟
د..: نسبة الحديد بجسمك قليله وكمآن عندك تكسر بالصفائح الدمويه وهذا بيأثر سلبيا على حملك 
هنادي خافت : شلون يعني ؟
د..: نسبة أسقاطك 50 بالميه لكن مع مدآومتك على الادويه اللي راح اكتبها لك وأتباعك للبرنامج الغذائي أن شاء الله بتتيسر أمورك ويتم الحمل بدون أي مشاكل لك أو للجنين 
باسل :دكتوره يعني في خطر على حيآتهآ ؟
د..:لا أن شاء الله بس لازمهآ تحليل شآمل حتى نتأكد انهآ سليمه 
باسل: أوكٍ نسوي التحاليل الحين 
د..: لا الحين مآ ينفع بكره تجون وتسون التحاليل اللي راح أكتبهآ وترجعون لي 
هنادي وباسل:أوكِ 

في بيت أبو مهآ 
صحت بسبب بكآء بنتهآ وأزعآجهآ .. جهزت الفطور وأتصلت على زوجها 
مها: وينك ؟
بندر: توي صآحي ..تبين شي ؟
مهآ تنهدت: أيه ابي أطلع من البيت ملييت 
بندر: طيب مآيصير خآطرك ألا طيب 
مهآ: اجل متى بتجي؟
بندر: بالليل بأخذك أنتي ورنومتي ونتمشى 
مهآ ابتسمت: أوكِ أنتظرك 
بندر:تبين شي 
مهآ: سلآمتك يالله بشوف بنتك أزعجتني 
بندر ضحك:بشويش عليهآ ياويلك لو تشكيك 
مهآ: أجل خذها عندك 
بندر: مشكلتها ماترضى ألا تكونين معهآ 

بالغرفه الثانيه 
صحت على صوت جوالهآ ردت بصوت نآعس: ايووه 
..: سوري صحيتك من النوم 
فتحت عيونهآ وتعدلت بجلستهآ وهمست: عآدي حبيبي 
معآذ: وحشتيني 
سحربحياء:وأنت أكثر 
معآذ:كيفك اليوم 
سحر:الحمدلله 
معآذ: لينآ أزعجتني تبي تكلمك 
سحر كشرت: هي صاحيه ؟
معاذ:ايه شوفيهآ جنبي ياساتر منهآ معي قلبا وقالبا تبي تسمع ويش اقولك 
سحبت الجوال من معآذ وصرخت: هييين اوريك تصحين عشآن الدلخ اللي جنبي لكن أنا تسحبين علي ولا تردين 
سحر تضحك:تبين تصيرين مثل حبيب القلب ..حشى والله مايصير
صرخت بأذنهآ: هيييييييييين يالنذله شغلك عندي وانا اللي كل ساعه اتصل عليك خآينه العشره والله مآتستاهلين 
معآذ سحب الجوال: ماشاء الله عليك حاشره نفسك بيننآ وتبين تعطيك وجه بعدين عندهآ الزين كله اللي هو أنا وتبين تطالعك .. يالله سفرقي عني 
لينآ وقفت وبتهديد: هين والله لآ أردها لك أنت وهي 
سحر ميت ضحك: خلهآ تروح تكلم هزآع تنشغل فيه عنآ 
معآذ بسخريه: حتى هزآع طفش منهآ 
لينآ اللي كانت بتطلع من الغرفه: سمعتك ترى مآتضحك " صرخت " عبيييييط 
معآذ :هههههههههههه أنقهرت 
سحر: عآد ألا ليونه مايهون علي زعلهآ 
معآذ بنبره حآده: خلينآ منهآ " غير نبرته وقال" خليني فيييك يآلحب ولهآن عليك 
سحر حمرت خدودهآ: فديتك 
معآذ: ويش رايك أجيكم بالبيت 
سحر شهقت: ويييش ..لآ تبي خوآتي يقطعوني ؟
معآذ كشر: بجي أتطمن عليك ياعمري أخر مره شفتك بالعزاء 
سحر بحزن: لاتذكرني 
معآذ : والله ماقصدي اذكرك " غير الموضوع" المهم أخبارك ويش مسويه ؟
سحر: بخير دآمني أسمع صوتك وموجود بدنيتي 
معآذ : أووووه مآ أتحمل هالكلام يابعد كلي أنتي 
قطع عليهآ صوت سمر ..بعدت البطآنيه عنهآ وبصوت حآد:ترى أقلقتيني أطلعي برى كملي سواليفك مع روميو 
سحر كشت عليهآ بيدهآ وطلعت من الغرفه ...شافت مهآ جالسه بالصاله وتأكل بنتهآ 
مهآ تغمز لهآ وتأشر على جوالهآ وهمست: الحبيب ؟
هزت راسهآ وعلى شفايفهآ ابتسآمه خجوله 
مهآ ضحكت على شكلهآ الخجول وغمضت عيونهآ وهمست بحالميه: نيآآآلووآآ 
سحر بعدت الجوال وقالت: بقتلك ..أنطمي 
مهآ: ياعيني وصرنآ نستحي 


بالسياره 
كآنت تسمع الأغنيه بسرحآن تآم أخر شي توقعته وفكرت فيه أنها تكون حامل ...فكرت بالمسؤليه اللي بتنضاف لروتين حياتها ويمكن تغير حياتهآ لأحسن ... تنهدت بصوت مسموع لف عليها وشافه نظرة الشرود بعيونها 
باسل: هنودتي .. ليش سرحانه ؟
هنادي طالعت بطنها بتأمل :أفكر كيف بكون أم ؟
باسل : بتكونين أحلى أم صدقيني ؟
هنادي ركزت فيه ومسكت يده: ماني مصدقه اصلا مو مستوعبه كيف صار الحمل ؟
باسل ضحك وانكمشت ملامحه: وليش مآ أستوعبتي ؟
هنادي تهز كتوفهآ :مدري بس يعني كيف حملت ؟
باسل : ليش واللي قدآمك مو رجال 
هنادي بسرعه: لالا موقصدي 
باسل: أجل ويش؟
هنادي بتأفف:ياربي مو قادره استوعب 
باسل ضربه بخفه: أستوعبي ترى جوآتك ولدي وألا بنتي أنتبهي لنفسك مزبوط وتذكري كلام الدكتوره .. ترى مابي ولدي والا بنتي يتعب 
هنادي كشرت: ياسلام كل اللي يهمك ولدك وألا بنتك ... وأمهم ماهي مهمه عندك ؟
باسل ميل فمه بخبث:هي الكل في كل تسلم لي والله 
هنادي رفعت حاجبها:بكآش تلف الهرجه على طول 
باسل رفع يدهآ وباسهآ:مابي الآ رضاكِ ومابي شي ثاني 
هنادي بحياء: الله يخليك لي ولبوبو 
باسل انفجر ضحك: ههههههههههههههههههه من الحين 
هنادي كشرت: الحق علي اللي ادعي لك 
باسل تأوه بصوت عالي: آآآآآآه الله لآ يبعدك عني يا نور دنيتي 
هنادي نزلت راسهآ وفركت يديها بتوتر كلامه لهآ يوترهآ يحسسهآ أنهآ وكأنهآ أول مره تشوفه وتحس بقربه وحبه .. صدقه معهآ نسآهآ أسوء أيامهآ السبب الأساسي لميول قلبهآ صدقه وأخلاصه لها اللي تحسهآ بكل لمسه أو قُبله أو حتى همسه يهمسهآ وتتلقآهآ حوآسهآ بقبول تآم وشغف ..أبتعآده عنهآ أشعرهآ بمدى عطشها لبحر حبه وسماء صدقه وهواء عشقه 
:::
:::
:::

دخلت مكآنه باقي فيه أثر عطره يعآنق كل ذرة أوكسجين بهذآ المكآن وكأنه يفرض على أنفاسهآ أستنشآقه حد الثمآله ...برودته وظلمته وهدوئه طآغي يرعبهآ وتضطرب بسببه أنفاسهآ ... تسللت أصابعهآ وأشعلت الأضاءه ..أغلقت خلفهآ الباب الخشبي حتى تعتكف لوقت تسترد فيه بعض انفاسهآ وكأنهآ تعاقب نفسهآ وتجبرها على دخول صندوق ذكرياتها المظلم ...أخذت أنفاس طويله وعينآهآ على مكتبه فائق الترتيب والتنظيم ... نظرت لأبتسآمته يتجلى فيها جماله وهيبته وحدة جاذبيته ... سرت دمعتهآ بأنسياب على خدها الشآحب اقتربت اكثر ومررت يدها على البروآز 
أحبك بكل مآفيك .. بعيوبك ومزآياك أبيك 
رددتها بهمس على لسانها ..جلست على كرسيه واسندت ظهرها وغمضت عيونها ألف لحظة مرت وألف ذكرى طرت لها كيف كانت بدآية حيآتهآ وألى أين انتهت ..كانت وصارت 
أنا جنبك ماراح أخليك
أنا جنبك ماراح أخليك
أنا جنبك ماراح أخليك
ترددت هذي الجمله بصوته على مسآمعهآ..تبي تسعده وتعوضه عن كل التعب اللي تعبه معآهآ ..ارهاقه لنفسه واستهوآنه بشغله عشآنهآ ضحى بأشياء كثيره كآن يمآرسهآ بلغة الصُم والبُكم ..تشوف وتسمع والأهم تحس باللي في دآخله حتى أذا مآ صرح لهآ بنفسه 
تكت على المكتب ولفت نظرهآ دفتر غريب الشكل .. فتحته وفضولهآ يقودهآ فتحت أول صفحه وقرأت جمله قشعرت جسمهآ وألهبت مشآعرهآ 
{ أنا وأنثى يدعونهآ بـ" شوق" ~ 
قلبت الصفحه بلحظة لم تستفق من صدمتها .. قرأت بعيون دآمعه حروف كآن يكتبهآ لنفسه ولقلبه 

أنثآي ومُلهتي ..~
لم يسبق لي التعبير ولآ أعرف كيف أنمق سطوري وأرتبهآ لكِ ..بتْ بعدك رجلاً مختلف تحكمه قوآنين وضعتيهآ بيديك وأسكنتيهآ قلبي بدون سآبق تنبيه ... كنت رجلا لآيعرف الكتابه ولآ بوح الحروف لا يستشعر أقآويل العرب منذ الأزل أصبحت بكِ رجلاً يحب ويعشق يتمنى لو له قلبين لـيٌهديك كلا قلبيه .. ليحيآ بك ويعيش لأجلك 
فهد 
أحَبَكِ... بعد عنفوآن رجلا شرقي وُلدآ وحيدا وعآش وحيدآ لا يعرف سوء أنانيته وشهوآنيته ..كُنتِ الأنثى التي كرهتهآ وأقسمت على تعذبيهآ ..كٌنتِ الليل الذي أكره ظلمته وكنتِ الشمس التي تصهر جليد حياتي لتؤلمني وتعذبني ببطئ 
"شوق" 
أقسم بربي وربك ..سأحيا لحبك وأموت 
ختمهآ بعبارة " أمنتك سِري يْ ورق" 
" بقلمي " 

بكت بفرحه خالطهآ ألم ...كل هذا الحب بقلبه ولا تدركه وفي احيان يسكنها الشك .. قرأت جميع كتاباته ودمعها ينسدل برويه ...أخر ورقه مؤرخه بتاريخ هذا الصباح 
لاْ مُلاْمٌحْ صوٌرْتيُ " توْحيُ " / بُخيُرْ !
. . . . ولآ وْجوٌديْ |~
. . . . . يعُكسْ وجٌودْيُ .. " هنُـآ" !
حتىْ وٌجهْ " مرٌآيتُيْ " ذاكٌ .. { الكٌسيْرَ } !
. . . . صاٌرْ يسٌألْ .. " ليشٌ مْا أحسٌك [ انْـآ ] " ؟؟
فتحت صفحه جديده وأخذ قلمه لتخط له ...
أيا رجل سكن الحانيا ..وأجبرت الروح وكنت هناي ... ياسعداَ أتاني بعد الشقا ..وحبً غٌمرت به دنياي ~
والذي جعل الروح تهوآك ... سأعشقك حتى يبعلني التراب 
أحبك يا ساكن فؤادي ~!!
"بقلمي "
سكرت الدفتر وطلعت بسرعه عند أم فهد قبل موعد رجوعه ...شآفتهآ جالسه وتلاعب راكان 
ام فهد: ياحياتي عليه يهبل 
شوق جلست ولمست خده بخفه: الله يبلغنا فيه 
ام فهد من قلب: أمييييين يارب ..مرت فترة صمت لكن قطعهآ سؤالهآ المفاجئ 
ام فهد: شوق ليش أنتي وفهد تتهربون مني لمآ أسئلكم كيف تعرفتوآ على بعض وتزوجتوآ ؟
شوق رفعت راسها واثر الصدمه على وجهها طالعتها بعيون تائهه ونظرات خآئفه .. استغربت ردة فعلها ونظراتها لها .. وتأكدت شكوكهآ 
ام فهد: كنتم أصحاب من قبل 
شوق بلعت ريقها وترددت قبل ترد عليها استجمعت قواها وقالت: لا ماعرفته الا لما تزوجنا 
ام فهد عضت شفايفها وبنبره محتده: متأكده؟
شوق وعيونها مافارقتها: ويش قصدك خاله ؟..ياليت توضحين ؟
ام فهد: ابي اعرف كيف عرفك وتزوجك ؟
شوق: القسمه والنصيب ..ماعرفته ولاعرفني 
ام فهد تنهدت: اذا انتي خايفه تطمني انا ماحتكلم ابدا والكلام اللي بيني وبينك بيظل بيننا وما أحد بيعرفه 
شوق:لوكان في شي كنت راح اقوله بس تطمني ياخالتي تزوجنا والحمدلله صار عندنا ركون وهذا يكفينا 
حطت رجل على رجل :ما ادري ليش تتهربي وهو كمان زيك بيتهرب ومايتكلم بالموضوع 
شوق بحده: لأن مافي شي ينقال 
ام فهد ابتسمت وميلت فمها:انا عارفه كل شي بس انتظركم تتكلموا معي أو بالأصح بعرف ليش صار دا الشي بينكم 
شوق انكمشت ملامحها وطالعتها بنظرات قويه: اذا تعرفين ليش تسألين ؟
ام فهد: قلت لك ابي اعرف ليش صار اللي صار 
شوق: خاله لاتفتحين مواضيع قديمه تسكرت احنا عايشين حياتنا ومرتاحين والحمدلله ومبسوطين مع بعض 
ام فهد ضحكت: اشوف تغير كلامك ياحبيبتي والا عشان قلت لك عارفه كل شي 
شوق: انتي امه وعارفته اكثر مني وعارفه انه اذا فتحتي هالموضوع قدامه يمكن يصير شي مايرضيك
ام فهد: راح اعرف منك او منه صدقيني 
شوق ابتسمت: لما يتكلم فهد ماله داعي اتكلم انا " وقفت وقالت بنبره عاديه" عن اذنك رايحه غرفتي ارتاح "نادت بصوت عالي"ميررري مييييري 
ام فهد: خلي راكان ابيه معي 
شوق: جاء موعد رضاعته 
ام فهد قامت وجلست جنبه: انا ارضعه روحي غرفتك واتركينا 
شوق استغربت كلامها وطنشتها .. طلعت للغرفه وهي منقهره من كلام نسرين" لاحول ولاقوة الا بالله ناقصنا مصايب هذي تبي تعكر علينا حياتنا ..الله يستر عسى ماتقول شي لفهد ويزعل وتتنكد حياتنا" 
جلست على الكنب بتأفف وتذكرت أخوآتهآ أخذت جوالها واتصلت على مها طول ماوصلها رد بأخر رنه وصلها صوت مها 
مها بصوت عادي وكأن شي لم يكن: اهلييين وسهلييين ومرحبتين 
شوق: هلا بك عيوني وحشتوني 
مها:وانتي اكثر يا احلى ام بالدنيا ايه بعد البيبي صرت ماتسألين علينا 
شوق ضحكت:حرام عليك وربي انتم ببالي وقلبي ..طمنيني عنكم ويش مسوين؟
مها:بخير وعافيه ماينقصنا الا شوفتك يالغاليه 
شوق: بجد مشتاقه لكم إن شاء الله بكلم فهد ونجي زياره قريب 
مها بتوتر: لالا مايحتاج خليك بالرياض مرتاحه انتي تعبانه والسفر يتعبك اكثر 
شوق عقدت حواجبها بأستغراب:اعتبرها طرده محترمه؟
مها :ههههههه لا مو قصدي انتي الثانيه انا ابي راحتك 
شوق: راحتي بشوفتكم ..بعدين انا ابي اجي اصلي في الحرم واشكر ربي اللي قومني بصحه وعافيه ورزقني بركوني 
مها ابتسمت بألم "آآآه ياشوق لو تدرين باللي صار":ياحياتي انتي شوفي اللي يريحك 
شوق:اخبار اخواتي كلهم واخوآتك ؟
مها: كلهم بخير ...هنوده مع زوجها وشهد نفس الشي وريم اما سحر ورغد وسمر وانا على حطت يدك 
شوق ابتسمت: يالله سحر ان شاء الله بتروح بيت زوجها باقي رغد وسمر الله يعجل بنصيبهم 
مها من قلب: الله يسمع منك وينخطبوآ .. تدرين انا خايفه على رغد ماتتخطب تعرفين بتصير دكتوره والحين عمرها اكثر من 23 
شوق: بدري عليها لسى قدآمهآ مشوار طويل دراستها اهم 
مها تنهدت: مهما كان ياشوق البنت مالها الا بيت زوجها
شوق: الله كريم ياشيخه خليها ترتاح من هم الزواج ..وهنادي ماتزوركم ؟
مها: لا هي هنا في المدينه عشان الـ ..وسكتت 
شوق بشك: عشآن ايش؟ قولي تكلمي ؟
مها: عشان زوجها جايين يسلمون وأحتمال يسافرون برى 
شوق: اها..الله يوفقهم يالله انا بقفل أذن الظهر 
مها: اوك انتبهي لنفسك الله يخليك 
شوق: من عيوني وانتي انتبهي لخوآتي 
مها: ابشر .. مع السلامه 
سكرت جوالها وتنهدت بضيق مكالمتهآ مع مهآ اربكت وابعدت الأرتياح عنهآ : اعوذ بالله من الشيطان الرجيم 
وقفت واتجهت للحمآم تتوضى 

بعد نص ساعه 
قفلت المصحف بعد مآقرأت حزبهآ اليومي وحست بالراحه تتسلل لصدرها لفت طرحتها على شعرها ونزلت شافت ام فهد دآخله مع الباب 
ام فهد تطالع الساعه وتنزل نظآراتها: كأنو فهد تأخر ؟
شوق : يمكن عنده شغل أخره 
ام فهد: يمكن " وقفت قبال المرايا الفخمه الطويله وعدلت البدي العاري اللي لابسته ومسحت خدودهآ المُحمره من حرارة الشمس " ليزآ جهزي الغدآء 
شوق: خلينا نستنى فهد 
ام فهد: بيكونوآ على وصول 
شوق هزت راسهآ ومشت معهآ للصاله اول ماجلسوآ سمعوآ اصوآت وأزعآج ...دخل يركض 
مرآد وأثار التعب على وجهه:ولد هدآ مجرم وسفآح 
شوق مآسكة ضحكتهآ وتطالع ام فهد اللي ضمته بحنآن: ليش ياحياتي ؟
مراد :شغلني عندوآ زي الزبال رتب الأوراق وشيل الملفات وارمي مدري أيش ...على بالو الدنيا سيابه 
شوق: اووش لا يسمعك ويزيد عقابه لك 
مرآد بتأفف:خليه يسمع قليل اللي سوآه فيني ؟
ام فهد: يالله حبيبي أطلع غير ملابسك وأنزل أتغدى 
مرآد بتعب حآد: مافيني ماما بنام طوالي تعبان مرره 
ام فهد بحزم: تنزل تتغدأ يعني تنزل 
مرآد مدد رجوله على الكنب: اجل مايحتاج اطلع فوق 
أم فهد بأستغراب:فينو أخوك؟
مرآد: رآح مكتبه .. دخل فهد وكآن معصب جدآ 
بنبره حآده جدآ: مساء الخير 
الكل: مساء النور 
طالعها بنظرآت مخيفه أرعبتهآ وأسكنت الخوف فؤآدها:شوق الحقيني للغرفه 
طلع الدرج بسرعه ووقفت وعيونها متعلقه بأم فهد ولمعة الخوف بعيونها :عن أذنكم 
مراد بهمس: يالله جآء دورها عند دآ السفاح 
قرصته بشويش: عيب عليك 

::
::
بهذآ الوقت في المدينه 
دخلت الشقه بكسل وخمول رمت عبايتها على الكنب بعشوآئيه وتمددت وهي تتنهد 
هنادي:تعب 
باسل حط عكازه على جنب: تعب وبس اكره موآعيد المستشفى 
هنادي غمضت عيونها:يالله بجد مو مصدقه 
باسل ابتسم: لاصدقي صار لنا اكثر من ثلاث شهور متزوجين 
هنادي ابتسمت بحياء:عارفه مسوي نفسك تذكرني ؟
باسل قرص خدها وسحبها لجهته:اسمعي من اليوم بتاكلين وتملين بطنك مابي ولدي يطلع ناقص فيه شي 
هنادي ضحكت:اوووه من الحين راحت علي ..مدري ليش الرجال مايحملون 
باسل كشر: عليك تفكير الله يستر منه 
هنادي ضمت كفوفهآ لبعض وبدلع قالت: وآآآآآو لو مره الحرمه تحمل ورمه على الرجال شي ونآآسه 
باسل فتح عيونه على الأخير لمس جبينهآ: مصخنه أنتي ؟ اكيد تهلوسين ؟
هنادي مآتت ضحك:هههههههههههه كل هذآ عشان قلت لو تحمل خلاص خلاص اسحب كلامي 
باسل يتثآوب:غصب عنك تسحبينه ...انا نعست بروح أنآم للعصر 
هنادي تكسلت: جبت لي النعآس 
باسل يطالع الساعه:اووه يمديني اشبع نوم وانا مرتاح بعد 
هنادي وقفت: حط المنبه على وقت صلاة العصر مابي تروح علي نومه 
باسل يضحك:ايه خبري نومك ثقيل 
هنادي كشرت وبحده: بسيييييل 
باسل يرفع يديه: ماقلت شي هذآ الصدق 
طنشته ومشت للغرفه بدلت ملابسهآ ولبست بجآمه مريحه وفتحت شعرهآ وانسدحت تريح جسمها وغطت بنوم عميق 



ببيت أبو مهآ 
فتحت عيونها بتكاسل ...سحبت بطآنيتهآ لصدرها:اووف ابي انآم 
مها بحده: رغيد قومي يالله ماصارت 
رغد تغطي نفسهآ زين: مهآ اطلعي وسكري الباب ابي أنآآآم حرام عليك تنكدين علي 
مهآ بتأفف:شلون يعني بنطق لحالي
رغد عصبت: اتركيني بنآآآم ..اوووف 
مهآ بتنكيد سحبت البطآنيه عنهآ وضحكت على شكلهآ المتكور ببجآمتهآ المرتفعه عن جسمهآ 
رغد جلست وعصبت: مـــــهـــــــآآآآآآآآآآ بلا غبااااء 
مهآ تضحك وتأشر على شكلهآ:شوفي شكلك بالله يفطس ضحك 
رغد تبعد شعرهآ عن وجههآ:ويش فيه شكلي زين ومرتب 
مها: مره مرتب قومي عدلي بجآمتك انتي وسيقانك هذي 
رغد تغمض عيونها بنعاس: أرحميني الله يرحمك بنآم وربي تعبانه وكسلانه وجسمي وكل شي يوجعني 
مهآ حنت عليها: بخليك ساعه وبعدين ارجع انكد عليك 
رغد سحبت البطآنيه بدون أي كلام ورجعت انسدحت .. ومهآ طلعت من الغرفه مآشيه بأتجآهه المطبخ .. لكن صوت جرس التلفون أستوقفهآ 
مهآ: الوو 
شهد: مساءالخير
مها: مساء النور 
شهد: كيفكم ؟
مها: الحمدلله.. انتي كيفك
شهد:بخير غريبه البيت هادي ؟
مها بتافف: نايمين الا انا صاحيه والاخت سحر مدري لها كم ساعه تسولف بالجوال عساه ينحرق ونفتك 
شهد:ههههههههههه 
مها بزعل: وانتي بعد 
شهد: ويش رايك تجون الليله عندي 
مها: أيآم سو سوري بيبي .... اليوم موآعده زوجي 
شهد:مو لازم تجين قولي للبقيه انتي روحي مع زوجك مانبيك 
مها: ههههههه الله عاد انا اللي ابيكم ياربي لك الحمد 
شهد: مو انتي وظيفتك التنكيد وبس 
مهآ ترفع حآجبهآ الأيمن: تنكيد ؟!
شهد تغير السالفه: المهم قولي لهم استناهم وبتصل على هنادي وريم خلينا نجتمع ونسولف مو كل وحده مدري وينها 
مها: اوك بقولهم وانا اذا خلصت بدري جيتكم 
شهد: اوكِ باي 
مها:باي 


نرجع للرياض.. وتحديدآ في جنآح شوق & فهد 
سكرت الباب وهي ترتجف تتذكر نظرته لهآ تجآعيده المحتده .. نبرته كآنت كافيه انها تربكها وتزيد من مخاوفها ... حاولت تتمالك نفسهآ وتوقف الرجفه لكن ماقدرت غصب عنهآ ترتجف تعودت على طيبته وتخاف من قسوته .. تحب تواضعه وتكره عنفوانه 
كان جالس ويطالعها بنظرات ثلجيه لا تُفسر بأي كلمه أو يشرح معنآهآ أشر لهآ بعيونه حتى تجلس جنبه ...قربت وقلبها تزيد نبضاته اكثر واكثر كلما اقتربت منه شعرت بدفا انفاسه 
جلست وهي تفكر يديها ببعض 
نبرته القديمه التي أعآدت معهآ ذكريات الألم والوجع ..نبرة لاتنساها ماحيت ومهما مر عليها من الدهر .. نبرته الجافه القاسيه التي تكاد خُلقت من قلب ميت لا ينبض:ويــش اللي سويته ؟
شوق بتردد: مـ ..مـآسويت شي 
فهد يطالعها وعيونه ما تبعد عنها وهي منزله راسها خوف من ان تلتقي نظرآتهم وتفضحهآ عينآهآ بالدمع : ماشاء الله وتنكرين ؟!
شوق بنبره تميل للحده: قلت ماسويت شي يعني ماسويت 
فهد بحده: والمكتب ؟!
شوق رفعت راسها وعيونها تلمع ارتعشت شفايفها : الـ..مكتــ..ـب 
فهد تنهد: ايه المكتب ؟
شوق نزلت راسها بحزن: انا ماكان قصدي اتطفل على خصوصياتك بس كنت 
فهد ابتسم: كنتِ ويش ؟
شوق دمعة عيونها: كنت .. 
فهد :شوق انآ مقصر معك بشي ؟!
شوق لمست يده: لا ابدآ ماقصرت معي بشي ..بس كنت متضايقه ودخلت مكتبك آسفه أذا ضآيقتك 
فهد: أنآ مآتضايقت بس 
شوق قاطعته:زعلآن عشآن قريت الدفتر 
ميل فمه ورد بنبره عاديه: لآ 
شوق: لآ زعلآن وباين على وجهك 
فهد تنهد ووقف: تركنآ امي لحالهآ 
شوق ضيقة عيونهآ: بس مآخلصنآ كلامنآ ؟!
فهد: نكمل وقت ثاني 
شوق وقفت وقالت بأستغراب :أنت ليش تتهرب ليش مأنت وآضح معي ؟
فهد عقد حوآجبه وبحده:شوق مو وقته هالكلام ..أنا تعبان وابي اتغدى وأنام 
شوق تخصرت بقهر: غررريب 
فهد مشى عنهآ :انزلي تغدي 
شوق: مالي نفس 
فهد فتح الباب:برآحتك ...تركها بالغرفه 
شوق بزعل: أووف منه اووف ..هاليوم من بدآيته منحوس ..رمت نفسهآ على السرير وتلحفت "يصير خير يافهد مصيرك بتتكلم والغرور هذآ تتركه " 

بغرفة الأكل 
دخل ولقى أمه ومرآد يتغدون 
مرآد: ليش مآغيرت ملابسك 
أعطآه نظره سكته وسحب الكرسي بقوه وجلس"ماعاد فيني عقل" 
أمه: فين شوق مآتتغدى معآنآ ؟
فهد بدأ يأكل من صحنه: مالهآ نفس تتغدى بتنآم 
أمه طالعت مرآد اللي يضحك ويأشر لهآ بحركآت تضحك وأبتسمت :عندك خبر أن بكره زواج صفاء ؟
فهد رفع راسها : اوووه والله نسيت لو ماذكرتيني 
مرآد:اللي مأخذ عقلك يتهنى فيه 
فهد بحده: مرآد ابلع لسآنك لآ اوريك نجوم الظهر "صرخ" مآني رايق لك 
امه بحنيه: حبيبي أيش مزعلك ومخليك معصب كدآ
فهد تمالك نفسه: مشآكل بالشغل 
كمل أكله بهدوء وبعد الغدآء طلع مرآد لغرفته وبقى لحاله مع أمه ... أخذ كوب الشاي وأرتشف منه وهو سرحآن 
أمه: فـهـد 
لف عليها : هـلآ 
امه: بأيـش تفكر ؟

:::
:::
:::
العصر 
صحت على صوت رنين جوالها ...لفت بكسل للكمودينه وردت بصوت ناعس:نــعــم 
شهد : هلا والله 
هنادي تدعك عيونها وببحه:هلا فيك 
شهد:يوووه صحيتك من النوم 
هنادي: لا عادي اصلا كنت بصحى ..ويش تبين ؟
شهد :اليوم عازمتكم عندي على العشاء بخليكم تغيرون روتينكم 
هنادي طالعت باسل الي نايم ومو حاس فيها: بشوف باسل اذا وافق جيت 
شهد تحمسها:ترى بعزم عماتي وبناتهم يعني إن شاء الله سهره صباحي 
هنادي ابتسمت:غريبه عليك 
شهد كشرت:اقول الشرهه علي اللي اعزمك ..فكري تجين بس باي 
قفلت الخط وهي تضحك على شهد اللي تعصب بسهوله حطت يدها على بطنها وهي تتخيل شكلها بالحمل .. بعدت الشرشف وفتحت دولابها طلعت فوطه ودخلت تأخذ شور يصحصحهآ حتى تلبس بعده وتروح عند شهد 

جالسه بغرفتها تتصفح الأخبار وتشوف الجديد سكرت لاب توبها بطفش وقامت زينت بجآمتهآ الرمآدي وطلعت من غرفتها لقت مهآ بالمطبخ .. أخذ نفس طويل وهي تشم الريحه دخلت المطبخ وبنبره دآيخه: وآآآآآآآآو الريحه تشهي
مهآ سكرت الفرن ولفت عليهآ بتعبيسه:عآد اشوفك تمدين يدك على كيكتي راح تنكفخين 
رغد كشرت:كش عليك المفروض تقولين يفدآك الكيك وصاحبته بعد 
مها ميلت فمهآ بضحكه: أنا افدآك انتي ؟ ليه شايله عقلي بيدي 
رغد بغرور:حبيبتي خلي كيكتك لك الحين اشمر عن يدي وأسوي اطلق كيك 
مهآ تأشر على الفرن: ورينآ شطآرتك 
رغد تحمست: الحين أوريك السنع على أوصوله 
مهآ جلست على الكرسي :على فكره ترى شهد عآزمتكم على العشاء جهزي نفس على المغرب تروحون لهآ 
رغد : بالله حلو اجل يصير للكيك فايده 
مهآ : بروح البس زوجي بيجي يأخذني ونطلع 
رغد انفجرت ضحك:أهآآ الحين فهمت طيب الله معك 
مهآ: انتبهي لسمر وسحر ترآهم بأمآنتك اليوم 
رغد: من عيوني بس قولي لهم يلبسون ترى هم اللي يأخروني 
مهآ وقفت: طيب رايحه اقولهم
رغد: وأنا ببدأ بطبختي الجميله 
ضحكت عليهآ وراحت لغرفة البنات لقت سحر تتكلم بالجوال 
مهآ :حراك والله حرام بس جوال جوال بكره تنطرشين 
سحر نزلت جوالهآ وقالت: أعوذ بالله يالشك اكلم ريم 
مهآ :أهآ على بالي ..المهم انتي وهي البسوآ بتروحون لشهد 
سمر قفلت اللآب: ياقدمك عارفين من زمآن وأنتي توك تقولين 
مهآ تكش عليهم وفتحت يديه: رنومه ماما يالله تعالي أغيرلك ملابسك 
رنيم برفض: أبغى ألعب 
مها بحده : يالله بابا بيجي .. طلعت ولحقتهآ رنيم 
سمر بهمس: يمه تفجع حتى بنتها ماسلمت منها 
سحر تضحك: ياويلك لو تسمعك 

عند هنآدي 
طلعت تنشف شعرهآ ولقته صاحي 
باسل: نعيما 
هنادي ابتسمت بحياء: يسلموو حبيبي 
باسل طالعها بصدمه : ويش قلتي ؟!
هنادي وقفت قبال المرايا: قلت حبيبي 
باسل مشى لهآ ولف يديه حول خصرها:ياعيون حبيبك 
هنادي:بسول بطلبك طلب ممكن ؟
باسل باسهآ : تأمرين أمر ..ويش تبين ؟
هنادي: شهد عآزمتني انا وخواتي ودي اروح 
باسل: خلآص جهزي نفسك على بال أدخن وأكل لي شي 
هنادي بفرح :تسلم لي ياحياتي 
باسل يطالع الساعه: معك نص ساعه وتكونين جآهزه 
هنادي كشرت: بسول مابي اروح ويدي فاضيه لازم اخذ معي شي 
باسل: أوكِ نمر محل حلويات وتأخذين اللي تبين 
فتحت الدولاب ونقت لهآ تنوره قصيره سكري وبدي ليلكي جعدت شعرهآ ورفعته من قدآم بف وحطت روج وردي وبلاشر وكحلت عيونها 
هنآدي دمعة عيونهآ"لله يرحمك يبه .. سآمحني الحزن بالقلب صحيح حيآتنآ بدونك أليمه لكن هذآ أمر الله مايجوز نحزن أكثر .. انت بقلبي يبه بقلبي وماراح أفرط ببآسل مثل مآوصيتني " طلعت لباسل وشآفته يقلب بالقنوآت 
هنادي تلف:ويش رايك فيني ؟
باسل يصفر: الله الله كل الكشخه هذي عشآن أخوآتك ؟
هنادي تضحك: ايه عشآنهم 
باسل كشر: وانا مآ تتكشخين لي مثلهم 
هنآدي قربت منه وبغنج: أنت الكل في الكل .. وأبو البوبو 
باسل مآت ضحك على كلامهآ : عشآن هالكلمه بوديك والا كنت نآوي ما اوديك 
هنادي بأستعجال:يالله عاد مابقى شي على المغرب يادوب نلحق المحلات 
لبست عبايتهآ ومشوآ لأقرب محل حلويآت 
جيت لگ رآيق , 
. . . رحت ( متضآيق )
گني على صدة مشاعرگ ’’ أدمنت . .
. . . . بردآآآن. . 
أبدفآ من شعورگ دقآيق . . 
ولو أحترق عادي مآدآم السبب [ أنت ]
نآظرته بعيون الأنتظآر ساعه مرت عليها وهي تنتظره يصحى من عالم أحلامه ... تركت كل امورها واهتمت له نام متضايق وزعلان ..وهي تلوم نفسها وتطفلها على خصوصياته 
شوق ( يارب متى يفهمني متى ؟!.. فوق هذي السنين ومافهمني ؟..ليش مو راضي يعترف علي وبعد زعلان عشان قريت اللي كتبه ..آآه بس منك يافهد آآه ) 
قآمت بشويش وطلعت من جنآحهم ونزلت عند راكآن حست بدوخه خفيفه تمسكت بعآمود قريب منها وغمضت عيونهآ .. نست تأخذ علاجهآ والضيق اللي فيهآ يدهورهآ بدون شعور منهآ .. طلعت لبرى وجلست على الجلسات الخشبيه في الحديقه وقت الغروب تحبه لها مده مآ راقبته بعيونهآ سرحت بعيد .. سرحآنهآ أوصلهآ لأهلهآ ومدينتهآ التي تدمن أنفآسهآ وتعشقهآ عادت بهآ الذكرى لأيام كآنت تتمنى انهآ تفارقهآ ايام مراهقتهآ وسلب فهد لعالمهآ .. الأن تتمنى أن تبتعد هذي الأيام بوحشيتهآ وغربتهآ وهي في بيتهآ ودآخل حدود ممتلكآتهآ ... تطمع بحياه هانئه وتسودهآ الراحه ...حست بيد على كتفهآ ولفت بسرعه 
أم فهد: حبيبتي فيك شي؟
شوق أبتسمت ابتسآمه صفرآء ميته: لآ خالتي مافيني الآ كل خير 
ام فهد بتفحص: بس وجهك مصفر أكيد تعبانه 
شوق :لا الحمدلله طيبه مافيني شي 
ام فهد جلست بالكرسي جنبهآ وبدآخلهآ تناقض وتردد"أقولهآ يمكن أخفف الحمل عن فهد شوي هو متضآيق يمكن لو تكلمت وقلت لهآ يرتآح ..بس يمكن تتدهور صحتهآ وهي مو ناقصه ...آآآآه ايش هذي الحيره الله يكون بعونك ياحبيبي أثاريك صابر على المُر قلبي معآك ياقلب أمك " 
شوق ابتسمت: خالتي وين وصلتي ؟
ام فهد ضحكت: معآكِ حبيبتي 
شوق: لالا أكيد مشتآقه لأبو مرآد 
ام فهد حمرت خدودهآ: أمدآني عليه بكره بيكون هنآ وأشوفه 
شوق: باركي لصفاء عني ...نفسي أحضر فرحهآ بس ربي مو كآتب 
ام فهد: يكفي سلآمك لهآ .. صحتك أهم ياعيوني 
شوق تنهدت: الحمدلله على كل حال 
ام فهد تطالع الساعه: أنا شوي وخارجه مع صفاء نآقص كم شي لآزم نجيبه 
شوق: يعني بتتأخرين ؟
ام فهد: والله مآ ادري ياحبيبتي اذا كنت بتأخر حتصل عليك وأعطيك خبر 
شوق : اوك 
ام فهد: كأنو فهد تأخر بنومته ؟
شوق : تعبان خليه ينآم ويشبع نوم 
ام فهد وقفت: طيب انا رايحه اتجهز وأخرج 
شوق: الله معك 

عند بيت أهل يوسف 
قبل تنزل مسك يدهآ:رآح أشتآق لك 
هنآدي استحت : بسوول مو وقته 
بآسل كشر: ألا وقته ونص .. متى أجيك ؟
هنآدي: مدري انا اتصل عليك 
بآسل تنهد بوله: الله يصبرني بس 
هنادي ضحكت: خلني ارتاح منك شوي 
باسل بمزح: أسكتي لا ارميك الحين مع الباب 
هنآدي فتحت الباب: يالله نزل الأغراض وألا تبيني أنا أنزلهآ 
باسل فتح عيونه على الأخير: الحين أنا باسل ولد الوزير أشيل أغراضك 
هنادي: ولد وزير على نفسك بس مو على زوجتك "مسكت بطنهآ" ولدك 
باسل ضحك: تعرفين تمسكيني مع اليد اللي توجعني 
هنادي نزلت: يالله عآد نزل الأكياس
باسل: فتح الباب: طيب جاي ورآك 
دخلت للمدخل وطلعت الدرجآت الأولى ووقفت عند باب شقة شهد وهي تسمع رجة اخوتهآ سمعت صوت خطوآت نآزله ولفت بأتجآه الدرج 
كآن نآزل بسرعه يبي يلحق المباراه اللي مسوينهآ بملعب الحي وقف أول مآشف طيفهآ .. يحسب نفسه بحلم لكن عيونهآ تثبت له أنه يعيش بوآقعه لازآلت عيونهم ملتقيه 
{مــآجد }
مآني مصدق اللي أشوفه قدآمي ..هذي هنآدي اللي أشوفهآ متغيره كثير بعد الزواج كل شي فيهآ متغير حتى نظرتهآ لي مآعرفت أفسرهآ ... هذي فرصتي دآم زوجهآ ماهو معهآ ..لازم أكلمهآ وعسى تكون فيه نتيجه 
صدت عنه ودقت الجرس بتوتر "الله يستر يارب مايجي باسل ويشوفه وتصير حكآيه " 
مآجد همس :هنآدي ممـ.."انقطع كلآمه بعد دخول بآسل وبيده ثلاث أكياس "
باسل طلعت عيونه لشوفته جن جنونه وهو يشوفه على مقربه من زوجته وسمآعه له ينطق بأسمهآ 
هنادي دقت الجرس بتوتر أكثر " افتحي ياشهد بسرعه ..مو وقته تتأخرين " 
باسل بصوت حآزم: سلآم 
مآجد ترآجع لورى: وعليكم السلام 
باسل يطالع بهنآدي اللي منزله راسها وتنتظر فتح الباب :بغيت منآ شي؟
مآجد: لآ أبد كنت ماشي 
باسل رفع حآجبه بحده: مآ أظنك مآشي وألا انا غلطآن 
ماجد أنقهر: ايه غلطآن ياباشا 
باسل حط الأكياس عند هنادي: والله اللي سمعته يأكد لي " بنبرة تهديد" أبعد عن طريقي أحسن لك فآهم 
مآجد ضحك بسخريه: مآخذ مقلب بنفسك يآهوو ..ترى لاقمت ولاقعدت عندي 
بآسل بصوت ساخر:وآضح مايحتآج تقول ..احب اقولك اللي تفكر فيه لآيمكن يصير 
مآجد بعصبيه: أقلب وجهك ...أنا اللي احب اقولك اللي أنت فيه ماراح يدوم زي ماقدرت اجمعك فيهآ أقدر أبعدهآ 
باسل بعصبيه قرب منه بيخنقه لكن يد هنآدي كآنت اقرب له: باسل عشآني طنشه عشآآني 
باسل يفلت يده منهآ بقوه ويبعدهآ عنه:بعدي عني هذآ يبي له درس مآينسآه 
مآجد بقوه: شكل أنت اللي تبي درس 
باسل يأشر بسبآبته:شلينآ من رآسك لآ أدوس على رقبتك 
مآجد بينرفزه: مآتقدر صدقني مآتقدر ...انا السبب باللي أنت فيه
هنآدي بحده: ويش تبي أنت ... أنقلع عنآ وخلنآ في حالنا 
مآجد أنصدم من ردة فعلهآ:أنتِ تقولين هالكلام ؟
هنادي مسكت ذرآع باسل: ايه أقوله ونصه أنت وآحد حقير وسافل ومنحط مايشرفنآ حتى الكلام معه 
مآجد انقهر:السافل والحقير هو اللي جنبك وألا تبين أذكرك باللي كآن 
مآحس ألا بكف منه وخنقه على طول: ألزم حدودك لآ أربيك 
هنادي تبعد يديه عن مآجد: باسل أنتبه لرجلك ..وهذا خله يولي لآ تلوث يدك فيه 
بآسل بعد عنه بقهر: مايشرفني تتلوث يدي بوآحد زيه "مشى لباب العماره وسمع صوت الباب انفتح ودخلت وسحبت الأكياس وهو يطالعهآ متسمر بمكآنه من كلامهآ والكف اللي جآه " 
شهد تسلم عليهآ:هلا وغلا هنوده نور البيت 
هنادي تنزل غطآيتهآ:هلآ فيك 
شهد: كأن في صوت برى 
هنادي ابتسمت حتى ماتشككهآ:باسل كآن منزل الأكياس 
شهد:ياحياتي تعبتي نفسك ماله دآعي 
هنادي تغمز لهآ: ولو اصلا هذي حلآوة خبر بقوله لكم 
شهد عقدت حوآجبهآ:ويش الخبر ؟
هنادي تنزل عبايتهآ: مو عند الباب عاد لمآ ندخل جوآ اقولك
شهد تهز كتوفهآ: ياخبر الحين بفلوس بعد شوي ببلاش
هنادي:هههههه يالله طيب خلينا ندخل الاكياس للمطبخ ونروح عند البقيه
بعد مادخلوآ المجلس 
رغد: هلا هلا 
هنادي جلست :هلافيك 
ريم تغمز لسحر :ويش عندها الاخت كاشخه 
سحر بهمس: ادري عنها ما كأن عمي توه متوفي 
ريم كشرت: لاتنكدين علينا انتي الثانيه "رفعت صوتها" ويش عندك كاشخه هنو
هنادي ترمش بعيونها: طول عمري كشخه بس انتم ماتشوفون 
شهد دخلت ومعها صينية القهوه وسمر معهآ حلى: قلتي لهم الخبر وألا لسى ؟
رغد شهقت : أي خبر 
هنآدي حمرت خدودهآ: أحم أحم .. ويش تعطوني عشان اقولكم 
ريم: بلا تنآحه قولي يالله 
هنآدي : بصير أم عمآ قريب 
رغد تنحت: ويش قلتي 
سحر صرخت: مبروك يالدووووبه 
ريم ضمتهآ: الف مبرووك الله يسهل عليك 
هنآدي بحياء:اميين 
شهد تقرصهآ: يالنذله بتجآكريني 
هنآدي عبست: يعني حلال عليك وحرام علي 
الكل :هههههههههههههههههآآآآآآي 
رغد ماسكه بطنهآ:قويه ياهنادي قووويه 
بالرياض 
نزل بعد مآ أخذ شور دافي ولقآه مع مراد يسولفون ويضحكون 
مرآد: أسمعي دي النكته في محشش قال لـ.. 
فهد: ما شاء الله سوالف ونكت 
مرآد عدل جلسته وبعد عن شوق وقال: كنآ طفشآنين 
شوق تطالعه بنظرات بارده: صح النوم مرره بدري 
فهد : يازين النوم ..بس خليتيني اطول بنومتي 
شوق صدت عنه: كمل مراد النكته 
فهد حط رجل على رجل: ايه كمل النكت هابي اضحك 
مرآد من الخوف: نسيتهآ لمآ أتزكر اقولهآ 
شوق لفت: اقول فهد ابي اسافر المدينه 
فهد عدل جلسته زي المقروص: لييش ؟
شوق عقدت حوآجبهآ :مشتاقه لأخوآتي من زمآن عنهم 
فهد ارتاح: طيب يصير خير 
مرآد:دحين اهلك في المدينه ؟
شوق ابتسمت: ايوه في المدينه 
فهد يبي يخرب عليهم سوالفهم : وين أمي ؟
مرآد:راحت مع صفاء 
فهد يطالعه بابتسامة خبث : أهآ ... روح نآد ليزا ابيها 
شوق انقهرت من تصرفه: نادهآ أنت مو لازم مراد ينآديها 
فهد بحده: تكلميني ؟
شوق: اجل مين ؟
مراد وقف :خلاص خلاص بروح اندهلهآ 
شوق بحده: مرآد أجلس 
فهد رفع حاجبه:اجلس يامرآد ..انتي روحي نآديهآ 
شوق بعنآد: نآدهآ بتجي 
فهد بحده : شووووق 
دخلت ام فهد على صوته:خير ايش فيك؟
فهد يطالعها بنظرآت تهديد:اهلين أمي حياك 
ام فهد: اهلين حبيبي ..جايبه لك اليوم الهديه أن شاء الله تعجبك 
فهد جلس جنبهآ وعيونه على شوق وتطلق النظرات الناريه: ويش جايبه لي 
ام فهد طلعت علبه فيهآ سآعه فخمه وكبكآت ومدتهآ له: أيش رايك ؟
فهد اخذ الساعه وحطهآ على يده: حلووه " باس خدهآ" تسلمين لي 
ام فهد: هو عندي أغلى منك انت واخوانك 
مراد: رآح سوقي اجل 
ام فهد ابتسمت: لا حبيبي ترى مانسيتك .. تعال شوف ايش جبت لك لبكره 
شوق وقفت: عن أذنكم تعبت اليوم لازم ارتاح 
ام فهد: براحتك حبيبتي 
طلعت غرفتهآ ودموعهآ على تسيل بهدوء على خدهآ .. سكرت الباب ورمت نفسهآ على السرير وأزدآدت حدة بكآهآ ... سمعت صوت الباب ينقفل بقوه رفعت راسهآ وشافت الغضب بعيونه وثورآن بركآن مجنون قرب منهآ وهو في قمة غضبه مسكهآ مع كتفهآ بقوه وصرخ فيهآ 
فهد بحده: طآلت وشمخت ياشوق ... تتحديني وقدآم مين .. قدآم أخوي الصغير 
شوق تتألم :آآآه يدي 
فهد: مو عشآن ارحمك واتعآطف معك لأنك مريضه تروحين تتطآولين علي .. لو تفكرين ترفعين صوت علي أذبحك فهمتي 
شوق سحبت يدهآ ودفته عنهآ بقوه وبكت: تعآيرني أني مريضه يافهد ؟
فهد جلس على طرف السريروبنفس الحده:اعتبريهآ زي ماتبين لكن افهمي ان في حدود مآتتعدينهآ ..كلامي تنفذينه بدون أي اعتراض 
شوق تبكي: أنت مستحيل تتغير مستحيل 
فهد قرب منها: انتي تمردي علي وهالتمرد ماهو بصالحك ..عديت لك اشياء كثيره لكن الحين ماعاد بعدي بتمشين على كيفي 
شوق تمسح دموعها : انا مو اله تمشيها على كيفك 
فهد بحده:انتي زوجتي وتمشين على كيفي انا موب على كيفك 
شوق صرخت عليه:لا مو على كيفك 
فهد وقف وبتهديد: تبين ولدك وسعادتك ماترآدديني 
شوق طالعته بصدمه: ويـــش ؟!.. هذي أخرتهآ يافهد 
فهد بقسوه: هذا اللي عندي تبين الله يحيك مآتبين براحتك 
مشى وعيونها الدامعه تراقبه ألى ان اختفى عن نظرها .. مصدومه من كلامه لها مستحيل يكون فهد اللي حبته وعاشت معه ايامها الحلوه ووقف معهآ بشدتهآ 
أنتهى الدمع 
انتهى الألم 
بموت قلبا كآن ينبض ويتألم ويعآني قسوة ايامه وزمآنه وأيضا أُنآس كانوا هم السعاده بحد ذاتها له 





^^

نهآية البارت السآدس والخمسون 
لقآئنآ في البارت القادم بأذن الله 
كل الحب لكم متآبعيني 
البارت السابع والخمسون 
لاتنتظر من فاقد الشيّ يعطي !
عمر [ العزا ] ماشالته صالة أفراح!
في بيت يوسف 
كلهم مجتمعين ويضحكون ومندمجين مع بعضهم بالسوالف 
هنادي سندت راسهآ لورى: من زمآن عن هذي الجلسه 
رغد ابتسمت: أي من بعد ما تزوجتوا صرتوا تحنون لهذي الأيام 
شهد تضحك: عن نفسي لا والله ماحنيت لسى 
هنادي طالعتها بنص عين: باين الكذب بعيونك 
ريم : قولوا حنيتوا للمهاوشات وقلة التفاهم بينكم 
رغد:يوووه شحطي مره 
هنادي تغمض عيونها: ريم عن المثاليه الزايده انتي كنتِ تعصبين على طول وغصب نتهاوش معك انتي وسحر 
سحر شهقت: يالنذله مين اللي كانت تنرفزنا بحركاتها وثقالة دمها 
هنادي ابتسمت بخبث: اكيد مو انا وحده فيكم 
سمر تقلب عيونها: تقصدوني هاه 
ريم ماتت ضحك: شوفوا الثانيه ...سبحان الله اللي على راسه بطحه يحسس عليها 
سمر تمد لسانها: تدرون الحين مرتاحه بس لو تفارقنا سحر يصير البيت وآآآآآو 
سحر تقرصهآ: تبين الفكه بس عناد فيك بقعد على قلبك 
سمر تتخصر: اصلا بتزوج قبلك عـمـ.."سكتت" 
شهد بنظرات مستغربه: ويش فيك سكتي كملي 
سمر ارتبكت وتغيرت ملامحها:ويش اكمل مافي شي اقوله 
رغد ركزت نظراتها لسحر اللي بان عليها الضيق ...فهمت نظرات سحر لسمر وتألمت :سمور كملي احساسي يقول وراك مصيبه 
سمر كشرت:اما مصيبه بس قصدي يعني ان شاء الله بتزوج واخلص لما قالت بجلس على قلبك 
هنادي بسخريه:عيب والله عيب تقولين اتزوج لو احد يسمعك يقول طاقه على العرس بدري عليك اصلا نبي نحط لك شرط انك تخلصين دراستك انتي الدلوعه واخر العنقود 
سمر فتحت عيونها على الأخير: وييييش؟ اكمل دراستي ومن قال؟ يعني على حظي تحطون ذا الشرط لا والله ظلم ظلم 
هنادي تأشر عليها:شفتوا قليلة الحياء اللي ماتستحي 
الكل:ههههههههههههههههههههههه 
سمر ميلت فمها:انتي يالبويه انطمي 
هنادي ضيقت عيونها: تكلميني ؟
سمر رفعت حاجبها: الله نسينا اللي كان سبحان مغير الأحوال 
هنادي بعدم مبالاه: اي والله سبحانوه 
رغد تضحك: تدرين هنادي ماتوقعتك تعقلين عن حركاتك 
هنادي كشرت: ويش شايفيني انتم يارربي منكم 
ريم : ماعليك منهم والله انك ازين واعدل وحده فينا 
هنادي تبوسها: يالبى ام سيف والله 
ريم تضحك:ههههههههههههه سيف عاد 
هنادي: ماعندك بزر نسميك على رجلك 
سحر وقفت بضيق والزعل باين عليها وطلعت من الغرفه .. وقفت شهد: بروح للمطبخ وراجعه 
رغد: لاتتاخرين وصحي ميشو بطريقك ماصار كل ذا نوم 
شهد ابتسمت:روحي صحيه بنفسك ...مشت للمطبخ بسرعه وشافت سحر تمسح دموعها 
شهد:سحر ويش فيك تبكين 
سحر ابتسمت وبأنكار:بالعكس ما ابكي شكلك بديتي تتوحمين علي 
قربت منها ولمست خدهآ الساخن المحمر: مهما انكرتي باين عليك البكاء..قوليلي ويش اللي يبكيك 
سحر نزلت راسها بحزن تحاول تراوغها: تذكرت عمي 
شهد حطت كفها على خدها ورفعته:الله يرحمه ويسكنه الجنه تتوقعين اننا نسينآه بالعكس صح نضحك ونسولف ومكملين حياتنا بس هو عايش هنا " اشرت على قلبها" هو الاب اللي ربانا ومن باب البر له اننا ندعي له مو نذكره ونبكي " ابتسمت" صح ؟
سحر ردت لها الأبتسامه: صح 
شهد رفعت حاجبها: بس برضوا مو هذا اللي يبكيك مدري ليه تخبين عني وانا شقيقتك 
سحرحطت يدها على يد شهد اللي على خدها وهمست ودمعتهآ على خدها بهدوء: تعبانه 
ضمت شهد بقوه ولفت يديها على رقبتها وصارت تبكي بحده ... تجمدت من حركتها ماهي مستوعبه حركة سحر السريعه ضمتها لنفسها بقوه ومررت يدها على ظهرها
شهد: اوووش خلاص لا تبكين 
سحر: تعبانه ياشهد حاسه اني بنفجر ماعدت أتحمل 
شهد كابته دموعهآ : ويش تاعبك حبيبتي قوليلي صدقيني ماراح اقول لأحد 
سحر غمضت عيونها الحاره الشبيهه بجمرة حارقه ... أخذت نفس طويل استنشقت معه عطر شهد اللي يحسسها بالامآن بحضنها الدافي 

عند البنات بالغرفه الثانيه 
تفاجئت لما شافت الوقت مر بسرعه بدون ماتحس : اووف الساعه 12 
رغد بصدمه طالعت الساعه: أي والله .. ماحسينا بالوقت 
ريم تبوس ميشو: أخذتنا السوالف وماحسينا بالوقت 
رغد بحياء: يووه تتوقعون يوسف يستنانا نروح والله عيب علينا 
سمر شهقت: بيت اختنا نجي ونروح مثل مانبي 
ريم تضحك على دفاشة سمر: بس هذا بيته تخيلي لو عنده عمل بكره من جد عيب 
هنادي طلعت جوالها:انا بتصل على باسل عشان يجي تاخرت عليه 
رغد: وانا بتصل على جلالي 
ريم :رغد تراني بروح معكم زوجي عنده عمل 
سمر بفرحه: وناسه يعني في سهره اليوم 
ريم تقلب عيونها بغرور: كل هذا عشان بنام عندكم 
رغد تضحك: يمكن مو اكيد 
هنادي عقدت حواجبها باستغراب: مهاوي وين 
ريم : بدررري يوم بتروحين فقدتيها 
هنادي تلم شعرها: وانا اقول ياربي في شي ناقص اثاري مهاووي ماهي معنا 
سمر تغمز لهنادي: الليله عندهم الأسره السعيده ههههههههه
رغد انفجرت ضحك:هههههههه روقينا ترى شبعانه مافيني اضحك 
دخلت سحر معها شهد 
شهد: الله يديم الضحك عليكم 
رغد: تعالي اسمعي اخر نكته على مهاوي 
:::
:::
:::
بهذا الوقت بالرياض 
الساعه 12 ونص بعد منتصف الليل 
رجع للبيت بعد ماسمعها كلام جرح احساسها وقلبها اللي كان متأمل فيه جدآ ... فتح الباب الخشبي الكبير وتأمل المساحات الواسعه المظلمه ... مايقدر يميز أي شي البروده قشعرت جسمه مشى للدرج وطلع بخطوات هاديه وقف عند باب جناحهم تردد قبل يدخل خايف يلقاها صاحيه ويتفنن بتجريحها .. قوى نفسه ودخل لمح ضوء الابجوره مفتوح حتى يبعد الظلام عن الغرفه نزل شماغه وثوبه وفتح الدولاب بشويش وطلع له بجامه ولبسها قرب من السرير وشاف أجمل ثنآئي يحرك مشاعره الدفينه كانت نايمه وملامحها ساكنه لا يعكر صفو أحلامهآ أي شي ..حاطه يدها على راكان اللي نايم بجنبها وملامحه الطفوليه تشبهها كثير
تنهد وعيونه تتاملهم قرب منها وبعد شعرها القليل عن وجهها وستر اكتافها البارده باللحاف بعد راكان عنها شوي وباسه بخفه وضحك بهمس وهو يشوف تجاعيد الزعل على جبينه من لمسته الخفيفه .... ابتعد عنهم ومشى بخطوات شبه مسموعه طلع من جناحهم ونزل لمكتبه 
سكر الباب على نفسه وجلس على الكرسي فتح الدفتر وقرأ كلآمهآ للمره المليوون 
{ فهد }
بدل ماتفرح يافهد أنهآ تبادلك نفس الشعور تعاملها كذا ؟.. المفروض تفرح أنها قرأت كلامك اللي ماقدرت تقول لها حتى وانت على وشك انك تفقدها للأبد ... جرحتها بدل ما تقول لها كلمه تسعدها وتفرح قلبها ... آآآخ مني آآآخ ما اعرف اتصرف ليش ماحب احد يعرف ضعفي ...آآآه ياشوق انتي اكبر نقطه ضعف بحياتي احب دموعك احب ضحكتك احب وضوحك وحتى غرابتك ..لآزم اعدل غلطتي قبل يضيع الوقت 
نزل راسه بين يديه وهو يفكر بأمه ونفسه وشوق اللي مادرت الى الأن عن وفاة عمهآ وهو متردد لآخر لحظة بأخبارها 
خلاص لازم انهي كل شي بكره بعد زواج صفاء ...لآزم 
طلع الغرفه ودخل بهدوء لكن تفاجئ لما شافها جالس على الكنبه وتقرأ قرأن 
فهد: سلام 
شوق بدون نفس : وعليكم السلام 
فهد: ويش اللي صحاك 
شوق بدون ماترفع راسها: شي مايخصك 
انقهر كان بيرد عليها بعصبيه لكن تمالك نفسه عند أخر لحظة "طبيعي تكون هذي ردة فعلها متوقع تستقبلك بالأحضان ": تصبحين على خير 
ماردت عليه وكملت قراءة القران .. انسدح وعيونه على راكان اللي نايم جنبه لمس طرف انفه ولف على شوق اللي سمعها تردد: صدق الله العظيم 
حطت المصحف على الطاوله ورجعت لفراشهآ انسدحت وحطت يدها على صدر راكان وباسته على خده حست بيده الدافيه لمسها ورفعت عيونها له 
فهد: زعلانه ؟
شوق سحبت يدها بسرعه واعطته ظهرها: بالعكس فرحانه كلامك بين لي قدري عندك وعرفني حقيقتك 
فهد:كنت معصب وماني داري ويش اقول 
شوق بتنهي الموضوع: تصبح على خير 
فهد عقد حواجبه من حركتها:أفهم انك ماتبين تكلميني ؟
شوق:افهم اللي تفهمه مايهمني قلبي ماعاد يتحمل أي جرح كافي اللي جاني منك
فهد غض شفايفه بقوه وقال: فضفضي بعد بشوف ويش شايله علي 
شوق نزلت دموعها بصمت وبنفس النبره:انت اللي تجبرني اشيل عليك والآ ..."سكتت"
فهد لف عليها : وألآ أيش ؟
شوق : ابي انام ممكن ؟
فهد جلس :لا ماهو ممكن الا بعد ماتقولين الا ايش؟
شوق تقرب اللحاف من وجهها حتى مايشوف دموعها:مابي اتكلم بشي صار ماضي 
فهد بعصبيه: يعني بكل مشكله تصير لازم نرجع للبدايه وتذكريني 
شوق بتافف:قلت لك مايهمني اللي تفهمه 
فهد بحده: قومي كلميني زين 
شوق عدلت نفسها وتفرك يديها ببعض:نعم 
فهد يرفع حاجبه بحده :طلعي اللي بقلبك 
شوق طالعته بنظرات الم لابد تقول الحقيقه وماتنكر فضله من بعد الله في حياتها:أنت ماقصرت معي ساعدتني ووقفت معي بس بخيل بمشاعرك وانا ابي مشاعرك يافهد .. اليوم زعلت عشان شي تافه كان المفروض تنبسط اني شفت كلامك وعرفت بحبك لي لكن انت دايم افعالك عكس اللي بداخلك مادري ليييه ...انا بعد ماقصرت معك شوف كم سنه من تزوجنا وانا اللي تبيه اسويه حتى لو كان بالغصب ..لحد ما صار بيننا طفل والمفروض تكون علاقتنا افضل وأقوى لآننا صرنا أبوين لكن انت هالفتره بعيد عني ما ادري هو تهرب والا ويش بالضبط انا مقدر اكمل حياتي بدونك انت اساس حياتي بس تقهرني بتصرفاتك معي 
فهد بهدوء: باقي شي ماقلتيه ؟
نزلت دمعه من عينها: لا خلصت كلامي وانتظر جوابك 
فهد عض شفايفه وطاحت عيونه على راكان اللي صحى من النوم وبدأ يبكي:يمكن اللي صار اليوم طلع بدون قصد مني لأن مضغوط من الشغل ومشاكله
شوق شالت راكان وحطته على رجولها ثواني ورجع نام وهي تسمع فهد بأصغاء تام:انت تقدر تفصل بين حياتك وبين شغلك وماتخلي أي واحد يأثر على الثاني 
فهد تنهد: أول كنت اقدر بس مع الايام بديت اضعف الظروف اللي مريت فيها غيرت فيني كثير "مد يده لكتفها ولفها عليها"شوق سامحيني اذا اخطيت بحقك مافي احد معصوم من الخطاء صدقيني لو عرفتي بأسبابي راح تعذريني كل اللي ابيه انك ماتزعلين وتكدرين خاطرك عشان لا تتعبين 
شوق رفعت عيونها الدامعه:ما يهمك زعلي لو يهمك صحيح ماتزعلني 
فهد قرب منها وشدها له بقوه:أنا اعترفت بخطاي المفروض تسامحيني وتصفحين عني 
شوق بزعل:مابي انت جرحتني 
فهد :واذا قلت لك عشان ولدنا اللي ضحيتي بحياتك عشانه 
شوق مسحت على وجهه: الحمدلله انك باقي تذكر هالشي 
فهد بحزن:شووووق لا تعذبيني اكثر خلاص عاد 
شوق بتهديد:هالمره بسامحك بس يكون بمعلومك انها اخر مره بعدها بصير شي مايرضيك 
فهد يرفع حاجبه ويميل فمه: بدينا بالتهديد 
شوق كشرت: هذا تنبيه ماهو تهديد 
فهد باسها على خدها:طيب اوعدك بس يالله عاد فكي هالتعبيسه وابعدي عنك هذي الدموع 
شوق ابتسمت برضا: طيب 
طلعوآ من بيت شهد وقبل يوصلون البيت 
سمر: خلونا نمر السوبر ماركت جوعانه 
سحر شهقت :بعد الاكل اللي اكلتيه جوعانه جد انك مثل الخزان 
رغد بدت تحس بالجوع: تصدقون عاد حتى انا جوعانه 
ريم: حالتكم صعبه والله اشوف اوزانكم زادت مو من شي من الاكل كل ساعه 
سمر رفعت صوتها: بسم الله علينا اذكري الله لا تضرينا 
ريم بسخريه: ياربي لك الحمد الحين انتم اصككم عين على ويش ياحظي 
رغد تضحك:جلالي بالله عليك ودينا اقرب سوبر ماركت 
جلالي يشوف الساعه: بس هدا ساعه وحده نص 
رغد: مو مشكله نلاقي السوبر ماركت مفتوح الجوع كافر 
ريم تضحك: لو هنادي معنا وناسسه 
سحر تهمس لها: ماهي يمنا مع حبيب القلب 
ريم ماسكه ضحكتها: من شفتها اليوم كاشخه وانا شاكه بوضعها 
رغد بلقافه :ويش تقولون نبي نسمع 
ريم: ابد سلامتك ..متى نوصل الماركت بوصيك بشي 
رغد: شوفي انا ماراح الف ابد انزلي بنفسك واشتري 
جلالي وقف السياره: خلاص وصل جلدي جلدي 
رغد تفتح الباب:كل وحده تروح تجيب اللي تبي ونتقابل عند الكاشير
ريم بكسل: والله مافيني خلاص سمر بقولك ويش ابي 
رغد نزلت: بسبقها عشان يمدينا 
سحر: طيب روحي انتي وهي تلحقك 
دخلت السوبر ماركت وأخت سله جمعت فيهآ أنوآع من الشوكلاته والشيبسآت والمشروبات الغازيه ووقفت تنتظر سمر بأحد الممرآت تأخرت عليهآ ولمحتهآ بعيده مشت لها 
شافتها من بعيد وأشرت لها:رغد تعالي شوفي هذا اخذه 
ألتفت على مصدر الصوت وعيونه عليهآ وهي ماشيه بأتجآههم بسرعه ومو مركزه بطريقه مآ أنتبهت لبقعه المويه وتزحلقت وطآحت وصوت صرختهآ .. كآنت تراقبهآ بعيونها وبيدهآ علبه كوكيز رمته وركضت لها 
سمر مسكت يدها:رغد تعورتي 
رغد بتألم: آآآآي ظهري 
سمر جلست لمستوآهآ ولمست مكآن الطيحه وصرخت بشويش :آآآآآآآي 
قرب منهم وبصوت رجولي خشن:أقدر أساعدكم ؟
رفعت عيونها بنظرات متفاجئه وبصدمه: أنـــت ؟!
د وليد اقترانت حواجبه وهمس: رغد .." جلس وبعد السله عنه وسالها" لاتتحركين لايكون في كسر 
رغد بحركه سريعه كانت بتبعده لكن يده كانت اقرب وثبتهآ وبحده: لا تتحركين " طالع عيونها اللي تعذبه وتأسره لعالم ثاني تدارك الوضع حتى لاتحس بشروده بنظرتها " وين اللي يوجعك ؟
رغد بأحراج: مايحتآج دكتور انا كويسه 
د وليد:قلت وين المكان اللي يوجعك 
سمر بتدخل حطت يدها على أسفل ظهرها وبحسن نيه:هنآ 
حط يده الدافيه على المكان تقشعر جسمها من لمسته اللي ألمتها سمع همسها المتألم :آآآح بشويش 
د وليد: إن شاء الله أخر فقره مآ تأذت ..وقف وساعدهآ توقف حطت يدها على ظهرها وهي حاسه بألم فظيع 
رغد :مشكور د وليد 
د وليد يطالعها بتفحص: روحي للمستشفى 
رغد: ماله داعي 
د وليد ابتسم :على راحتك 
سمر لمت الاغراض ومشت مع رغد اللي كانت تمشي بعرجه بسيطه والالم يزيد عليها 
رغد مدت لها المحفظه: حاسبي وتعالي السياره انا بروح مقدر اوقف 
سمر: طيب خليني اوصلك وارجع اشوف الحساب 
رغد: مايحتاج اقدر امشي ..لاتتاخرين " طلعت وشافته بيدخل سيارته تعدت من جنبه وركبت سيارتهم "
رغد تكت على الكرسي بألم وبصوت عالي: آآآآآآآآآآآآآه 
ريم بخوف: سلامتك من الأه 
رغد ضيقة عيونها: طحت طيحه آآه بس بغيت اروح ضحيه لها 
ريم وسحر انطلقت ضحكاتهم:ههههههههههههههههه 
سحر بقهر: اجل فاتني مشهد كوميدي 
رغد بنبره متحسره:ما انتبهت للمويه وتزحلقت حسيت ظهري طلع صوت من قوة الطيحه 
ريم:هههههههههه وين عيونك 
رغد بتكشيره: قلت لك ما انتبهت 
دخلت سمر ومعها الاكياس:هاه رغد ظهرك يوجعك 
رغد:شوي 
سمر :والله طيحتك قويه 
ريم: غريبه ما تسطحتي ضحك
سمر :اقولكم قويه مافي مجال اضحك ..الا مين د وليد ذا ؟
رغد: الدكتور اللي كان معنا في المستشفى 
سمر:الله يوفقه على طول جاء ساعدنا 
سحر: فيه الخير والله 
رغد غيرت الموضوع بضيق:يالله جلالي روح البيت 
ريم: ماتبين نمر المستشفى يكشفون عليك 
رغد: لا بسيطه لما ارتاح يروح الوجع 
سمر تتذكر شكل رغد وتضحك بهستريا شاركتها الضحك ريم 
سحر: توها تتسوعب وتضحك 
سمر:لو شفتوا شكلها كيف جايه تمشي بسرعه وماحسيت الا بالصوت ربكم ستر ماطاح السقف علينا 
رغد بتخصر: شايفتني دوبيه زي بعض الناس ؟
سمر بقوة عين: واحد قالك اني دوبه 
ريم: يووه روقونا عاد 


برى بيت أهل يوسف 
كانت وآقفه تنتظر بآسل اللي أتصل عليهآ وخبرهآ بأقترابه مرت عليها ذكريات كثيره أولهآ ايام جهلهآ وتهورهآ ..تذكرت خيآنة عبير لهآ وأستغلآل مآجد اللي كآن السبب الرئيسي بعد أرآدة الله في وصولهآ لهذا الحال ..كانت تفكر كيف تنتقم من عبير لكن في يوم غير حيآتهآ كليآ قررت تلغي هذي الفكره حتى ماتجني ذنبها كملت حيآتهآ 
صحت من سرحانها على صوت الجوال ردت 
هنادي بدون ماتشوف الرقم:هلا بآسل وينك انا برى ؟
..:برى ويين ؟
هنادي عقدت حواجبها بأستغراب وطالعت بشاشة الجوال وابتسمت:هلا وغلآ 
روآن: أهلييين باللي مآ تسأل ومزعلتني 
هنادي:افا زعلانه مني ؟
روآن: ايوه زعلآنه وألا بعد العزآء نسيتيني ولآ تتصلي وكأنك مآ تعرفيني 
هنادي تضحك:حقك علي والله أنشغلت حبيبتي سآمحيني 
روآن: اسآمحك؟ عوضيني بشي أسامحك عليه 
هنادي ابتسمت:امري انتي 
روآن: أمممم تعالي عندي بكره وربي مشتاقه لك انتي وسواليفك 
هنادي: خلاص اطلب باسل واعطيك الرد الصباح 
روان: استنى ردك على نار اوكي عشان ابعزم الشله 
هنادي بحماااس:اوووه لا اجل كذا 90% جايه صراحه عرضك مغري جدا 
روان تضحك: اتوقعت تقولين سيبينا لوحدنا نأخذ راحتنا اكثر 
هنادي: اوعدك بجلسه لنا لوحدنا وعندي في البيت 
روان :وآآآآآآو من جد هنو 
هنادي:ولو عمري وعدك واخلفت 
روان: لا ياعيوني 
هنادي لمحت سيارة باسل: يالله وصل باسل اتكلم معه واردلك باي
روان: استنآك باااي حبي 
وقفت السياره وتأكدت أنهآ مو سيارة باسل خافت لما دققت بالملامح وعرفته 
هنادي بتأفف(ياربي على ذا اليوم بالجايه والروحه اشوفك أوووف بس شوفته توترني وتفقدني اعصابي ) 
نزل من السياره وفتح الباب الخلفي وطلع شنطة سبورت فيها ادوات الرياضه تبعه وتعدى من عندها بدون اهتمام وعينه تتفحصها عن كثب 
هنادي انقهرت من نظراته: نزل عيونك هذي عساها للعمى ...قلة حياء 
ماجد التفت بكامل جسمه عليها وكان قريب منها شوي عقد حواجبه بأستغراب وسألها بنبرة استفسار: تكلميني ؟
هنادي تتلفت بالشارع:في احد احول غيرك ؟
ماجد مد يده للباب وتكى وعينه بعينها :ايه في عماير وسيارات وقطاوه 
هنادي بحقد: وقح وماتستحي على دمك 
ماجد بيرفع ضغطها ويرد لها حركتها فيه المغرب: والله انتي الوقحه ماشي بدربي وانتي اللي تلقفتي علي وألا المغرب مسويه قدام الخبل اني نزيه وشريفه والحين تدورين الفرصه عشان تكلميني وتتلزقين فيني 
هنادي عصبت وطلعت عيونها:تخسي انت وأشكالك ..مين انت عشان اتلزق فيك 
مآجد يهمس لها: مالحب ألآ للحبيب الأولي 
هنادي نفسها تمسكه وتضربه: انقلع ولا تكلمني لا أقول لبآسل عن كلامك ياحقير 
ماجد يضحك بسخريه:ويش يقدر يسوي ذاك الاعرج ؟
هنادي بقهر:احترم نفسك ولاتقول عن زوجي أعرج وإن شاء الله فيه يصير فيك 
ماجد ضيق عيونه بحقد وبنره حاده: لا تدعين علي 
هنادي لمحت ضوء السياره ومشت خطوتين لقدام: بدعي عليك بكل صلاة اللي سويته ماهو شويه 
تركها ودخل بسرعه لما قربت سيارة باسل وهي مشت لها بسرعه ..فتحت الباب ودخلت 
هنادي: وحشتني 
باسل ابتسمت: وانتي اكثر حبيبتي .. طمنيني عسى انبسطتي مع اخواتك 
هنادي : كثييير .. وانت وين كنت ؟
باسل يحرك السياره بسرعه جنونيه كعادته: كنت عند واحد من اصحاب فهد يشتغل هنآ 
هنادي بتعجب: وانت تعرفه ؟
باسل: ايوه ..من زمان لما اجي من كندا لجده فهد يخليني اروح معه لشاليه اصحابه وتعرفت عليه من هناك ...شفته بالصدفه وعزمني على كوفي 
هنادي: اهم شي غيرت جوك 
باسل: هذا المهم .. اقولك هنادي ترى احتمال اسافر جده بترجعين معي والا بتجلسين هنا ؟
هنادي لفت عليه: وليش ترجع خليك هنا 
باسل: لا مقدر اتأخر على شغلي اكثر قلت اخبرك وانتي وراحتك 
هنادي تنهدت: لا بجلس مقدر اخلي خواتي 
باسل: اوك انا نهاية الأسبوع مسافر رغم اني مقدر على بعادك وبالذات هذي الفتره لأنك بتوحشيني انتي والبيبي 
هنادي كشرت: ترى اغار لسى البيبي ماجاء لا جاء قول اشتاق له الحين بس تشتاق لي لحالي 
باسل: طيب طيب بشويش علي اكلتيني 
هنادي: على فكره صاحبتي عازمتني بكره وحبيت اخذ موافقتك 
باسل :اممم ومين هذي ؟
هنادي خافت يدري انها روان: صاحبتي من ايام الثانوي تقول بتجمع شلتنا وكذا ؟
باسل: اوكي اهم شي مو شلتك اللي شفتهم بحفلة زواجنا 
هنادي: وانت ليش تكرهم 
باسل لف عليها واعطاها نظره: تدرين انتي لييش وألا نسيتي اللي صار في بداية زواجنا ؟
هنادي بتهرب: طيب طيب فهمنا خلاص 
باسل : حبيت اذكرك ليس ألا 
هنادي: مشكور مايحتاج تذكريني لآني عارفه 
باسل: اجل الحمدلله 
انقطع كلامهم بصمت الطرفين 

صباح اليوم التالي 
فتحت عيونها بكسل وتعب كل جزء بجسمهآ يألمهآ مدت يدها للجوال وأستغربت مر وقت طويل وهي نايمه بدون ماتحس أقترب أذآن الظهر وتأخرت بأخذ دوآهآ لفت على الجهه الأخرى ومالقت رآكآن .. قامت وغسلت وجههآ وتوضت ..صلت الضحى كالعاده وقبل تنزل تفطر بدلت ملابسهآ ونزلت ..البيت هآدي لآ ذكر لتوآجد أي أنفآس غير أنفآسهآ التي تستنشقهآ بحريه وهدوء ..دخلت غرفة الأكل ونآدت ليزآ 
شوق : وين فهد وماما نسرين ؟
ليزآ: بابا فهد في روح شغل وماما في يجي رجال كبير يأخذ 
شوق عقدت حوآجبهآ بحده :رجال ؟
ليزآ:ايوه مدام هذا يصير بابا مرآد 
شوق تذكرت: اهآآ خلاص فهمت . اوك ليزآ الله يعافيك جهزيلي الفطور وجيبي رآكآن 
ليزآت ابتسمت: ميري في سوي شور لركونآ 
شوق ضحكت على طرقة نطقها لدلعه ووقفت:طيب انتي جهزي الفطور وانا بشوفهم 
طلعت من غرفة الأكل ونزلت للبدروم مشت بمرر غرف الخدم وسمعت صوت بكآء رآكآن اسرعت بخطوآتهآ ودخلت غرفة ميري وابتسمت على شكله وسط البانيو الصغير وهو عآري وجسمه مغطى برغوه صابونيه 
شوق قربت وبنبرة حنونه مليئه بالأمل: ياناس على الأنتعاش 
ميري تمسح من الرغوه اللي على وجه راكان: كذا كويس مدام 
شوق هزت راسها بالأيجآب سحبت المنشفه اللي على الطرف وفردتها على يديها: هاتيه يالله بنشفه 
ميري بأصرار:نو مدام بابا فهد قول انا سوي شور 
شوق رفعت حاجبها بتعجب:يعني الشور بأمر من فهد ؟
ميري: يس
شوق: طيب يالله لا يبرد هاتيه 
أستسلمت لشوق وعنآدها...نشفت جسمه المبلول وباسته على بطنه 
شوق بحب أم صآدق وأحسآس لآ يعرف الكذب ..بمشآعر أموميه يملكهآ الصدق :الله لآيحرمني من بسمتك يانور عيني 
أخذت ملابسه ولبسته وكشخته على الأخير ووقفت وألمهآ يزيد : ميري ألحقيني فيه وسوي له رضآعه شكلك مآرضعتيه زين 
ميري: أوكِ 
طلعت لغرفة ألكل وبدأت تأكل وعينه على راكان اللي يحرك يديه بعشوآئيه وهو بأحضآن ليزا اللي جلست قدآمهآ عشآن يكون قدآم عيونهآ وماتسهى عنه ..أخذت دوآهآ وجلست بالصاله تنتظر رجوع فهد أو امه ... مر الوقت بطيء عليهآ دومآ ماتكون لحظات الأنتظار هي اطول اللحظات في اقتصاص مرورهآ لأن مآ بعدها مجهول 
بعد ساعتين من الوقت 
طلعت غرفتها نومت رآكآن غفت جنبه بدون ماتحس ... رجع بعد يوم شاق ومتعب رمى الملفات اللي بيده على المكتب وأسند نفسه على الكرسي أزعجه رنين جواله رد بصوت مبحوح 
فهد: هـلآ 
أمه: فينك يافهد أبو حآزم يبغى يشوفك 
فهد بآنت تجآعيد جبينه بضيق: الحين مشغول قولي له بيشوفني بالزواج الليله 
أم فهد: يعني مآرآح تجي ؟
فهد: لآ أنتي أعتذري منه وإن شاء الله خير 
أمه بزعل: طيب بس الزواج بتحضره مآ أقبل أي عذر 
فهد:أذا رجعتي البيت نتفاهم 
أمه:مآ راح أرجع بكون مع صفآء طول اليوم 
فهد تنهد: أوك على راحتك أمي 
أمه:مع السلامه 
فهد: مع السلامه ...قفل الجوآل وتركه على المكتب عشآن مآيزعجه وطلع للغرفه حتى يبدل ملآبسه فتح الباب بهدوء دخل وحس بسكون الغرفه مشى بخطوآت متسارعه قليلا وطآحت عينه على السرير أبتسم على أشكآلهم ودخل بدل ملابسه بسرعه ومشى للسرير 
فهد بهمس: شوق ..شووق 
فتحت عيونهآ وقآمت بحركه سريعه: كم الساعه ؟
فهد يطالع ساعته:الساعه 2 
شوق شهقت: يؤؤؤ راحت علي صلآة الظهر ..وقفت بسرعه وقبل تمشي حست بدوخه تمسكت بيده القريبه منه وتمآيلت شدة على يده بقوه وغمضت عيونهآ حتى تتمآلك توآزنهآ 
فهد:ويش فيك ؟
شوق: عادي دوخه تجي وتروح 
فهد: تبين أوديك للمستشفى ؟
شوق :لالا ماله دآعي يمكن عشآن تأخرت بالدوآء اليوم الحين خلاص صرت أحسن بروح أصلي وأرجع 
تركته وأتجهت لدورة المياه حتى تتوضى ..أمآ هو أنسدح جنب رآكآن وغمض عيونه جسمه محتآج لرآحه طويله ..ألم قلبه يهآجمه من فتره لفتره أهمل نفسه وصحته على حسآب أهله وشغله وقف ومشى لثلآجه الصغيره وأخذ علبة ماء بارده وأرتشف منهآ الشي الكثير 
رجعت وشآفته وآقف سألأته: فهد مآتبي تتغداء؟
فهد لف عليهآ :انتي صلي وننزل سواء نتغداء 
شوق هزت راسهآ بالأيجآب .. بعد ربع سآعه نزلوآ يتغدون 
شوق بأستغراب: وين أمك ؟
فهد رفع عينه عن صحنه وبقسوه: أيش أمك ؟.. قولي خالتي عمتي أي شي 
شوق استحت منه:سوري طلعت مني عفويه 
فهد: مع بنت زوجها مو لازم توقف معها بليلتها عشان خاطر عيون شايبهم 
شوق: هههههههههههههههههههه 
فهد بنص عين: قلت شي يضحك ؟
شوق: كأنك غيران منه عشانه زوج أمك 
فهد أبتسم: لالا ماتوصل لهذي الدرجه بس مآأتخيل انه طول السنين اللي فاتت يعاملني بحنيه وأنا مصدق انه صديق جدي الصدوق وغلآي من غلا جدي أثاري الموضوع ورآه سالفه 
شوق كابته ضحكتها:الا على طاري خالتي متى بتخبر باسل ؟
فهد: لاتستعجلين كل شي بوقته حلو بس نخلص من زواج صفاء اللي 
شوق تلعب بصحنها:فهد 
فهد: نعم 
شوق بتردد: متى بتوديني المدينه والله مشتآقه لأهلي 
فهد رفع عينه بأرتباك ضبط نفسه قبل مآ تحس بشي: قريب قريب إن شاء الله 
شوق: يعني مطولين والا بنروح قريب ؟
فهد: لآ قريب إن شاء الله 
شوق: توعدني ؟
فهد: أوعدك بنروح قريب لا تخافين 
شوق بأرتياح: إن شاء الله

::
::
بآلمدينه في بيت أبو مهآ 
الساعه 2 ونص الظهر 
وآقفه بالمطبخ تسوي الغدآء للبنات دخلت عليهآ سحر 
سحر: ريوم ويش عندك بالمطبخ 
ريم :ويش تشوفين ؟
سحر جلست على الكرسي وسحبت منهآ السلطه: أشوف أنك تطبخين 
ريم: مسويه لكم صينيه دجآج بالفرن وسلطه بتأكلوآ أصابيعكم ورآهآ 
سحر تشم الريحه بتلذذ: الله الريحه تدوخ 
ريم: صحي رغد وسمر ومهآوي اللي مارجعت ألا الفجر ماراح أحط سفره مرتين 
سحر: من عيوني دآم السالفه فيهآ أكل بصحيهم كلهم 
مشت لسمر ولقتهآ تتفرج على برنآمج بالـ tv
سحر: روحي ساعدي ريم بالغدآء 
سمر بكسل: مافيني حيل ساعديها انتي 
سحر تكش عليها: والله مافيك خير انتي 
طلعت رغد من غرفتها: ويش عندكم انتم ؟
سحر: الحمدلله وفرتي علي مشوار غرفتك يالله بنحط الغدآء 
رغد دخلت المطبخ:تسلم دياتك ريوم 
ريم: الله يسلمك حبيبتي يالله تعالي ساعديني 
رغد قربت من الطآوله وأخذت الصينيه وبتألم: آآآي يآظهري 
ريم: ويش فيك ؟
رغد ابتسمت: يوجعني من طيحه البارح 
ريم:خلاص روحي ارتاحي انا احط السفره 
رغد: لا مو ذاك الوجع يالله نستناك بالصاله .. شالت الصينيه وطلعت للصاله 
رغد بحده: سمر قومي يالله عدلي السفره 
سمر بتأفف: شايفتني اتابع البرنامج ماترتاحون الا لما تنكدون علي 
رغد :والله انك دلوعه قومي يالله يــآلله 
سمر تضحك: طيب لا تعصبين كل شي بالتفاهم ينحل 
رغد تحط الصينيه : طيب يا أم تفاهم تعالي 
جآت ريم وسحر: يالله سموآ بالله 
جآت مهآ بكسل: بتأكلون من دوني 
رغد: والله انتي اللي رايحه بالنوم 
مها جلست جنب رغد: بسم الله يالله ويش تستنون 
سحر:ههههههههههههههههههه والله الجوع مبين عليك 
بدوأو الأكل وانقطع حديثهم ...أثناء أكلهم أندق الباب 
ريم:يووه مين اللي يجي بهذا الوقت ؟
مها بأستغراب: مدري وحده تقوم تشوف الباب 
رغد وقفت: أنا بشوف انتم كملوآ أكلكم ... وقفت عند باب شقتهم 
رغد:مين ؟
..:أنآ أبو خالد يابنتي 
رغد بنبرة أستغراب: مين أبو خالد ؟
ابو خالد: صديق الوالد الله يحرمه 
رغد : أهلين ياعم خير أمرني ؟
ابو خالد:يآبنتي بغيت أتكلم مع أختكم الكبيره أو أحد ولي عليكم 
رغد بخوف:خير صاير شي ياعم ؟
أبو خالد: كل خير وأنا عمك بس ابي اقولك بعد صلاه العصر ارجع امر عليكم وياليت يكون معكم رجال ولي عليكم لأن ابي أنفذ وصية الوالد رحمة الله عليه 
رغد بفضول : الله يسكنه الجنه ... خلاص نستنآك ياعم
رجعت لأخواتهآ وعلآمة الصدمه على وجههآ 
ريم بخوف: رغد مين اللي جاء؟
رغد جلست بعيد عنهم: وآآحد 
مها لفت بسرعه وبحده: وآحد مين ؟! لآ يكون احد عارف أننا بنآت في العمآره وجاي ..طيب جلالي وينه مايشوف اللي يدخل مع الباب؟
رغد بضيق: ويش فيك ..هذا وآحد صديق ابوي الله يرحمه يقول بعد العصر بيمر علينآ ولازم تكونين انتي موجوده ورجال ولي علينا ..بس هذا من وين نجيبه ؟
سحر: محد ولي علينآ ماعندنآ عم ولآ أخ 
رغد تنهدت: والحل ؟
مهآ: خلاص بكلم بندر يجي على الأقل يكون في رجال ..بس ماقلتي ليه بيجي ؟
رغد والدمعه بعيونها: عشان الوصيه 
ريم: أجل هنآدي وشهد لآزم يجون 
رغد وقفت: بروح غرفتي وراح اكلم شهد عشان تجي 
مها تنهدت: الله يستر أحس قلبي قارصني 
ريم بنفس الأحسآس: تصدقين حتى أنا ماني مرتاحه لهذا الرجال حاسه انه بيجي ويجيب معه كومة مشاكل 
رغد بضيقه ممزوجه بعصبيه: الله لا يقوله تفائلي بالخير إن شاء الله مايصير إلا كل خير 
مهآ: الله يسمع منك .. يالله روحي كلمي شهد 
مشت من عندهم ودخلت غرفتهآ قفلت الباب ورآهآ وأستندت عليه أحسآسهآ يوآفق أحاسيس أخوآتهآ لكنهآ تكابر وترفض أن تخضع لمخآوفهآ وشكوكهآ حتى وأن كآنت قويه ..جلست على سريرهآ واتصلت على شهد بعد رنين طويل وصلهآ صوتهآ المبحوح من كثرت البكاء 
رغد شهقت بقوه: شهد ويش فيك ياعمري ؟
شهد تبكي:تعبااانه تعبااانه حيييل ياليت ماتزوجت يارغد ياليييت 
رغد أنقبض قلبهآ: بسم الله عليك ياروحي لآ تقولين كذا ..صاير بين انتي ويوسف شي 
شهد بصوت باكي :لآ 
رغد: اجل ويش فيك حبيبتي ليش تبكين ؟
شهد : متضايقه وتعبآنه 
رغد: وهذا الشي يخليك تبكين ؟..الحمدلله انتي بصحه وعافيه اشكري ربك عليها 
شهد مسحت دموعهآ وسكتت لمآ شافت بوسف دخل عليها الغرفه وشايل مشاري بين يديه:ويش تبي متصله؟
رغد: طيحتي قلبي بس .على العموم لازم تجين العصر في رجال يقول انه صديق ابوي معه وصيه لنا 
شهد بصدمه: أيش ؟ وصييييه ؟
رغد: ايه لا تتأخري نستناك 
شهد: طيب بجي بأذن الله 
رغد: لنا كلام اذا جيتي وبطلي دلع يوسف يحبك ويموت عليك لا تزهقينه بحركاتك 
شهد تصرفها: طيب يالله سلام ..قفلت الجوال وحطته على الكمودينه وقبل تتحرك 



يوسف: للحين متضايقه ؟
شهد تميل فمهآ وتصد عنه: وأيش رايك أنت؟
يوسف جلس جنبه وحط مشاري على رجوله: شهد والله زعلك ماله داعي يعني بدال ماتسجدين شكر لله تبكين وتقلبين فرحتنآ نكد وغم 
شهد رفعت حاجبها بتعجب:يعني الحين فرحتك صارت هم ونكد بسببي؟ 
يوسف: شهد الله يرضى عليك لاتفسرين الأمور على كيفك انا مبسوط ان ربي رزقنآ بميشو وبيرزقنآ بأثنين أخوآن لميشو 
شهد تطالع ببطنهآ: أمنت متخيل أنهم أثنين كيف بتحمل الشهور الجايه أذا من الحين تعبآنه والظاهر انك نسيت كلام الدكتوره اليوم 
يوسف: مجرد توقعآت لا تحطينهآ ببالك 
شهد تبكي: شلون مآ أحطهآ ببالي وانا أحتمال أكون حآمل بأطفال معآقين وأحتمال كبير 
يوسف بعصبيه: كل شي بيد الله بتعترضين على أمره 
شهد تبكي: الحمدلله على كل حال 
يوسف :اذا بتتعبين من بكره الشغاله تكون عندك واذا على ميشو انا اهتم فيه بس انتي لا ترهقين نفسك 
شهد : مو هذا قصدي 
يوسف بقلة صبر : اجل ويش ؟ فهميني اللي تبين 
شهد: انت ماراح تفهمني ابد مهما حاولت ابين لك ماتفهم 
يوسف عصب عليها: أوف منك يالنكديه 
شهد فتحت عيونها على الأخير: أنآ نكديه ؟
يوسف: ايه نكديه خلاص قلت لك لا تفكرين كثرت التفكير ماراح تحصلين منها الا حرق الأعصاب 
شهد صدت عنه : اتركني لحالي ابي اجلس مع نفسي 
يوسف شال مشاري: بخليك لحالك بس تذكري اختك المريضه اللي ضحت بعمرها بس عشان تكون أم لطفل وآحد وألأمل في حالتهآ معدوم وأنتي ربي رزقك بوآحد وأثنين بالطريق وقالبتها مناحه تتبكبكين وتتسخطين 
تركهآ بالغرفه مصدومه من كلامه ونبرته الحاده بكت بحرقه وبألأم ..لمست بطنهآ بدآخلها تحترق ألف مره ماتبي أطفالهآ يكونوآ نآقصين تتمنآهم متعافين ومتكاملين الصحه حتى ينعمون بحياه جميله يهتنون بهآ لكن هو لآ يدرك مخآوفهآ ولآ قلقهآ أستلقت على وسادتهآ الريشيه وتكورت ضامه يديهآ على بطنهآ البارزه ودموعهآ تنسكب وتدآعب أجفانها بلطف 

العصر 
تحديدآ ببيت أبو مهآ 
كآنوآ ينتظرون هذآ الرجال الغريب عنهم 
مهآ تطالع ساعتهآ: رغد هو قالت بعد صلاة العصر على طول ؟
رغد: ايوه كذا قال 
مهآ: بندر مل من كثر ما ينتظر يقول شكل رغد ماسكعته زين 
رغد بتأفف: ستين مره سالتيني قلت لك قال بعد العصر اجي 
دخلت شهد : السلام عليكم 
الكل : وعليكم السلام 
ريم تاخذ ميشو عنهآ: هلا وغلا بميشو وحشتني ياقدع 
شهد جلست بتعب بدون حتى ما تنزل عبايتهامها: رنيم روحي عند بابا 
رنيم بعناد: لآ ابي ميشو 
مها تضحك: طيب روحي العبي معه 
أندق الجرس .. ونقزت سحر :اكيد الرجال 
مها: بندر يفتح واذا في شي بيجي يقولي 
بعد عشر دقايق وصلهم صوت بندر 
مها: ايوه بندر 
بندر: البسوا عباياتكم وتعالوا بالمجلس 
مها باستغراب: ليش؟
بندر: الرجال يبي يكلمك يقول الموضوع يخصكم 
مها خافت : طيب الحين نجي 
رجعت للصاله عند البقيه وقالت: بنات البسوآ بندر يقول الموضوع يخصنآ 
ريم: اللهم أجعله خير 
مهآ سبقتهم للغرفه: أخلصوآ بسرعه عشآن نشوف ويش الموضوع 
رغد لبست عبايتهآ وشالت ميشو عن شهد ومشوآ للمجلس ومها سابقتهم ...دخلوآ متغطين وقفوآ كلهم بصف بعيد عن بندر وأبو خالد 
البنات : السلام عليكم 
ابو خالد وبندر: وعليكم السلام 
ابو خالد: حيا الله بناتي كيف الحال ؟
الكل: الحمدلله 
ابو خالد: عساه دوم .. اقعدوآ كلامي طويل 
طالعوآ ببعض بنظرات تسآؤل واستغراب ...جلسوآ على الأرض كلهم وعيونهم متعلقه بأبو خالد اللي بدأ يتكلم 
أبو خالد: اول شي اكيد ماتعرفوني انا صديق الوالد الله يرحمه ويسكنه الجنه من عمر وصديق أبو رآكآن الله يرحمه من قبل ...أبو مها قبل يموت وصآني على ورث بنآت أبو رآكآن اللي هو محتفظ فيه وموزعه لكل بنت من بنات ابو راكان الأربعه 
مهآ بفضول: كيف مافهمت شي ؟
ابو خالد ابتسم: جايكم بالكلام يابنيتي .."طلع مجموعه بطايق مصرفيه " كل بطاقه من هذي البطايق لبنآت ابو راكان ابو مها قبل يموت وزع ورثهم بالتساوي حسب الشرع والدين والمزرعه اللي أهتم فيهآ تبرع بربع أرباح نخلهآ صدقات للمساجد اللي تحتاج معونآت من وجيه الخير 
طلوآ ببعض مصدومين واستمعوآ لكلامه 
ابو خالد: الحين خلصنآ من بنات ابو راكان والكلام الجاي عنكم يابنآتي اللي ماتعرفونه أن أبوكم متزوج من عقب وفآة الوالده الله يرحمهآ بسنه وماقال لكم 
الكل بصدمه : أيــــش ؟
رغد بعصبيه: لا مستحيل ابوي الله يرحمه مايسويهآ ابوي كان يحب امي أي كان يحبها 
مهآ تعلقت عيونها ببندر اللي ينتظر ردة فعلهآ لكنهآ بقت صامته ومستمعه فقط 
ابو خالد يحاول يهديها: الله يرحمهم بس هذا اللي صار يابنتي واللي ماتعرفينه بعد أن ..
قاطعته ريم بهدوء مصطنعه وهي تفكر يديها ببعض: ووينها زوجته هذي اذا كان كلامك صدق 

ابو خالد :زوجة أبوكم تصير أختي 
خيم الصمت على جوهم أضطربت أنفاسهم وبدأ التوتر والعصبيه تسيطر عليهم 
مهآ بصوت حاد: ويش جالس تقول ياعم أكيد هالكلام كذب 
ابو خالد: وأخوآنكم بالأسم كذب ؟
رغد عصبت: أي اخوآن أحنآ ماعندنآ أخوآآآن ماعندنآآآ 
ابو خالد بعقل وثقل رد عليهآ: يابنتي أنا ماني جاي اخرب عليكم حياتكم وألآ أهدم أللي بنآه ابوكِ طول السنين اللي فاتت ابوكِ ماقال لكم لأنه عارف أنكم بتعارضون زوآجه طول عمره يبي يقولكم أن عندكم أخوآن هم عزوه لكم وسند لكن مآقدر وخاف أنه يدخل عليكم زوجة أب مآ تتأقلمون على وجودهآ بينكم 
سحر بهدوء:نبي نشوف ونتأكد 
أبو خالد : ابشري يابنتي أذا على العيال هم صغار أكبر وآحد بأول ابتدآئي بكره بجيبهم تشوفونهم 
رغد بعصبيه: والزبده من الاجتمآع هذآ ؟
ابو خالد: تعرفون ان عندكم أخوآن والورث بيتقسم حسب الشرع 
مهآ بنفس نبرة رغد: وغيره ؟
أبو خالد:سلآمتكم هذي وصية أبوكم لي ومآ على الرسول ألا البلاغ 
بندر : ماقصرت ياعم الله يجزآك ألف خير 
أبو خالد: هذول بنآت الغالي أعتبرهن مثل بنآتي وأنا مقدر صدمتهم ومآ ألومهم 
مهآ وقفت: جزآك الله خير ماقصرت .. عن أذنك 
طلعت بسرعه ولحقوهآ البقيه بخطوآت سريعه 
شهد جلست بتعب بعد مانزلت عبايتها:ويش اللي قاعد يصير والله حلم أكيد حلم وبنصحى منه 
رغد نزلت دموعهآ: أبوي طلع متزوج ... مستحيل أبوي يسويهآ والله مستحيل 
مهآ رمت طرحتهآ بقوه ودخلت للغرفه بدون مآ تكلم أحد 
سحر والصدمه مآخلتهآ تستوعب أي كلمه قالهآ ابو خالد:مآ أصدق 
سمر الوحيده بينهم كآنت وآقعيه ومآ تفاجئت بالكلام بالرغم من صغر سنهآ: رجال ويشت بونه يسوي يجلس على ذكرى زوجته اللي مآتت؟ وألا يجلس في البيت عند كومة بنآت بعدين أحمدوآ ربكم صار لكم أخوآآن من الآب وأنا اعتبرهم أخوآني المفروض تحنون عليهم لأنكم طول عمركم تتمنون أخ وآحد يكون بينكم 
شهد بحده:أحد قالك أنطقي يا المصلح الأجتمآعي ؟
سمر وقفت وتحصرت: أنا قلت الكلام اللي لازم ينقال بس انتم ماتبون تفهمون خلوآ عنكم الأنانيه عمي مآت الله يرحمه وأنتهى وجوده بالحياه حرام عليكم فكروآ بأطفال يتآمى بيعيشون بدون أب .. أحنآ جربنآ اليَّتم ترضون يصير فيهم زينآ ؟
طلوآ ببعض كلآمهآ لآمس أعمآقهم وذكرهم ببعض من معآنآتهم السابقه خصوصا شهد وسحر اللي عآنوآ أكثر من بنآت عمهم بوفآة أمهم المبكره وموت أبوهم الذي تركهم يعآنون أيام صعيبه لآ تُمحى من ذاكرتهم 
شهد لمت يديهآ على بطنهآ وتذكرت حملهآ طآحت عينهآ على مشآري المستلقي بجآنبهآ وتأملته عن كثب لمعة بعينهآ دمعة ألم تخيلت للحظة لو بتفقد يوسف ويتركهآ لوحدهآ تربي أطفالهآ وقتهآ بتفهم معنى كل كلمه نطقتهآ سمر وتتحسسهآ بمرآرة وآقعهآ أبعدت الأفكآر عن بالهآ ونطقت بـ : استغفرالله العظيم من كل ذنب عظيم 



:::
:::
المغرب في بيت بآسل 
اخذت شور ولبست بنطلون جينز وتيشرت ليموني مريح تركت شعرهآ بأنسيابه الطبيعي أنهت لبسهآ برشة عطر خفيف .. فتحت الباب وطلعت للصاله وشافته متمدد على الأريكه ورافع رجله المكسوره على فوق ويكلم الجوال ..دخلت المطبخ سوت كوفي سريع لهآ وله يسليهم بجلستهم مع بعض .. رجعت له وسمعته ينهي مكالمته 
باسل: أنتظر جيتك أنت والمفاجئه ..هههههه اوكِ باااي 
هنادي جلست جنبه ومدت له كأس الكوفي: تفضل حياتي 
باسل تعدل بجلسته وبتأوه مُتعب: آآآآآه جاء بوقته ياهنودتي 
هنادي بفضول: مين اللي تنتظر جيته ؟
باسل لف عليها وبنظره ناريه رفع حاجبه بحده:ويش دخلك بشغلي ؟
هنادي دقته على يده وغمزت له: تراني زوجتك عادي لو سألتك 
باسل طالع بالتلفزيون وشرب من الكوفي : ولو مآ يعني أنك تسألين عن شغلي 
هنادي تخصرت واحتدت ملامحهآ: أفرض لو تكلم بنت ويش يضمني أنآ ؟
باسل شهق بحده: تشكين فيني ؟
هنادي تميل فمهآ والكوب بيدهآ: اضرب مثل أنآ بالعربي ريحني 
باسل:ههههههههههههههههههههههه 
هنادي رفع ضغطهآ بحركآته: ياحرام تشققت من الضحك 
بآسل ميت ضحك: رقعيني 
هناي تمد لسآنه له وسحبت الريمون منه وقلبت يالقنوآت وهي مطنشته على الأخير 
باسل: تدرين مين بكره بيجينا ؟
هنادي بدون أهتمآم: مايهمني اعرفه ؟
باسل بيحمسهآ: حتى لو هذا الشخص تحبينه وتغلينه ؟
لفت عليه بفضولها المعتآد: مييين ؟
بآسل بيعصبهآ: خمني انتي 
هنادي قربت منه بودلع: بسولي قووول وألا بتعب البوبو بالتفكير 
بآسل مآسك ضحكته: كسوله مافيك حيل تفكرين 
هنادي كشرت: بتقول وألا شلون ؟
باسل:خلاص بقولك بس ياويلك تقولين لأحد فهمتي لو دريت انك قلتي لأخوآتك بأخذك معي جده 
هنادي ردت زي المقروصه: والله ما اقول والله ثم والله ثم والله 
باسل : فهد وأهله بيجون بكره للمدينه 
هنادي شهقت من الفرحه وحطت الكوب على الطاوله ونقزت بحمآس: أحلف قول والله 
باسل كشر: هيه تراك حآمل 
هنادي: اتركك مني بس احلف انهم بيجون 
باسل : والله هذا كلام فهد بس ترى شوق لسى ماتدري أن أبوكِ توفى 
هنادي فتحت عيونها على الأخير:معقول للحين مآعرفت ؟
باسل يهز أكتآفه:كذا قال لي فهد على أساس انه بيفاتحهآ الليله بالموضوع 
هنادي حطت يدها على صدرهآ وبنبره باكيه: ياعيني عليهآ مدري ويش بيصير فيها 
مسك يد هنآدي بحنيه وشد عليها:هنو حياتي لو جآت بيصير الدور عليكم انتم هدوهآ وخففوآ عنهآ مايحتاج اقولك عن حالتهآ يكفي ان فهد تعب معها ساعدوه شوي 
هنادي حطت راسها على كتفه وهي تحارب دموعها عن النزول:من عيوني بس اشوفهآ أنآ وتكون بيننا 
باسل مرر يده على شعرها: وكمان لا تضعفون وتبكون ترى بتتأثر نفستهآ أكثر وتدهور 
هنادي:لا توصيني على روحي

أحتاجك كـ نآر الشتآء تبعث الدفاء حيث تكون 

أشتآقك كـ أعمى عآشق يتمنى رؤية أحبابه 

أريدك كـ طفل أنآني لآ يريد أن تٌلمس دُمَآه 

صعب جدآ عندمآ انتظرك وأنا أعلم بأنك تحتفل مع غيري وتترآقص أفرآحك لهم ... كم أود أن تُسجن معي وتبادلني كل مآ أريده يآمعذبي ..كم أريدك أن تحتوي قلقي وأحزآني وترآفق أحلامي بيقظتهآ وحآلميتهآ .. أتوق ألى أن تغتصب حروفي لتنطق لك بحبي وعشقي اللآمتنآهي ...بًّت أكره وحدتي وسودآوية أفكاري بَّت أتحايل على أنانيتي وأجبرهآ على الرضا لوبالقليل ...أنت وحدك من تستطيع أن تجعلني أعشق كل مُنآخاتي بصيفهآ الحارق وأشوقهآ الآهبه بشتآئهآ القآرس وحنينهآ الدفئ ... أنآجي ألهي أن يجبر أحلآمي الضائعه ويحمي أمنيآتي المتهآلكه ... لآ أمل ألا هو ولآ مهرب منه ألا له ..هو وحده قادر على اساعدي وشفائي 

انتظرت لوقت طويل حاولت مآ تنآم لكن نعآسهآ يغالبهآ ويتلاعب معهآ ... طلعت لغرفتهآ بدلت ملابسهآ ولبست بجآمه أشتاقت أن تلبسهآ ... أخذت بندآنتهآ الفوشيه وغطت شعرهآ فيه حآولت تلهي نفسهآ بأي شي حتى مآ تنآم قبل وصوله ...سمعت صوت خطوآته قريب منه الباب حطت كل اللي بيدهآ على الطاوله .. دخل ووقف بعيد عنهآ جدآ 

وبصوت رجولي مُهيب: السلام عليكم 

شوق بأبتسآمه: وعليكم السلآم ورحمة الله 

كآن وآقف بكشخته التي تأسرهآ وتأخذهآ لعالم أخر تذكرهآ بأيامها الأولى من الزواج كآنت تعاني من قسوته وأحتقاره وأمتهآنه لهآ لكن مآ صبرت ألا وفٌرجت عليهآ 

فهد يأشر: ياهوو وين وصلتي ؟

حست على نفسه وأحمرت خدودهآ خجِله وقفت ومشت له: إن شاء الله أستانست ؟

فهد هز رآسه: أي الزواج كآن حلو وفخم 

شوق ثربت منه: أتعشيت ؟

فهد: أي تعشيت 

شوق : عوآفي على قلبك 

فهد قرب منهآ وباسهآ بنعومه: تسلمين حبيبتي 

شوق: ماتبي تبدل ؟

فهد يبعد يدينه: أذا بتسآعدين يآسلآم لآني متكسر من كثر السلام 

شوق فتحت أزآرير الثوب: حسبي الله عليهم تعبوك مآعمرهم شآفوآ خير 

فهد يضحك: على بالهم أنا أخو العروسه 

شوق رفعت راسهآ وبغيره مجنونه:مآشاء الله شايفينك كآشخ كأنك عريس غصب يحسبونك من قرآيب العروسه 

فهد:هههههه يووه انتم يالحريم على طول تغارون هذا جزآي اللي اقولك على اللي صار معي ؟

شوق تفتح كبتاته: ايه هذآ جزآك 

فهد يسحب يده: أجل هاتي كبتاتي مابيك تسآعديني 

شوق ابتسمت بخبث: تريحني والله 

فهد يبعد عنهآ: شوفوآ كيف اللئيمه توهآ تعرض مسآعدتهآ والحين تسحبهآ 

شوق رجعت جلست على الكنب وحطت رجل على رجل: ماندري مين اللئيم 

فهد يغمز لهآ: رآيح البس ورآجعلك في شي وشويآت بقولهآ لك 

ابتسمت بخجل وقلبهآ طاير من الفرحه ( وه ياملحه يانآآس أموت عليه نظره من عيونه تقلب حياتي وتأسرني الله لآ يحرمني من عيونه ولآ شوفته ويحميه من كل عين حآسده وشر كل ذي شر .. ياررررب) 

دخل وشافهآ مبتسمه وخدودهآ محمره وتطالع بأصابعهآ بسرحآن تام : ياعيني على السرحآنه والأبتسامه من الخد الأيمين للأيسر 

شوق تضحك:ههههههههههه 

فهد جلس جنبهآ ومسك يدهآ بجديه:شوقه حبيبتي 

شوق أرتبكت من لمسته لهآ رفعت عيونهآ وتلآقت بعيونه وبحياء وصوت متردد: هـــلآ 

فهد: بقولك على شي 

شوق بأهتمآم: شنو حبي 

مرر يده على خدهآ بشويش: حآب أقولك على موضوع صار من فتره بس ماقلته لك لأن " سكتت" 

شوق: لأنك أيش حبيبي ؟

فهد: لأنك تعبآنه 

شوق بدت تخآف خصوصا من نظرآته المتهربه منهآ:فهد قول بدون مقدمآت 

فهد: أهلك 

شوق شهقت وصربت صدرهآ وبصوت بآكي: ويش فيهم ؟
::

::

دخلت عليهآ الغرفه وشآفتهآ منسدحه على السرير وعيونهآ تتأمل زوآيآ الغرفه 

رغد:مهآوي .. ويش فيك ؟

مهآ: أفكر باللي صار اليوم 

رغد جلست على طرف سرير شوق:أممم مها ويش شعورك وأحنآ صار عندنآ أخوآن؟

مهآ: الله والأخوآن اللي يقول طولي وألا طولك ترآهم بزرآن 

رغد: على الأقل عندنا أخوآن 

مهآ: شعوري عادي وأقل من عادي 

رغد: تدرين متحمسه أشوفهم صحيح اللي صار صدمنآ بس ماباليد حيله لازم نرضى ونسكت وعن نفسي ماراح اقصر معهم 

مهآ: الله يقويك 

رغد كشرت: احسك متضايقه 

مها: ويش رايك أنتي اكيد بتضايق ابوي من سنين متزوج ولاقال لنآ 

رغد: وانتي بعد نفس الحركه سويتيها فينآ وللحين ماقلتي لنا مبرر يشفع لك عندنا ويخلينآ نعرف سبب زواجك بدون علمنآ 

مهآ بتأفف: يووه خلاص تزوجت وعندي بنت وانتهينا 

رغد بنبرة حاده: أدري هذا انتي عندنا وشايفين ان عندك بنت لكن ابي اعرف السبب ممكن؟

مها : لا مو ممكن 

رغد بقهر: مصير الأيام تكشف لنا ولاتلومين ابوي على الأقل ابوي رجال ومايعيبه شي 

مها طالعتهآ بنظره ناريه: ويش تقصدين ؟

رغد تميل فمهآ: سلآمة فهمك حبيبتي 

مهآ أنقهرت من أسلوبهآ وببرود :ههههههههههه 

رغد فتحت عيونها على الأخير توقعتهآ بتعصب وتطردهآ من الغرفه: ويش اللي يضحكك ؟

مهآ ميلت فمهآ بأبتسآمه: ترآنا بالهوآء سواء وألا على بالك ما أعرف بسالفتك مع عبدالله 

رغد وعلآمآت الصدمه على وجههآ: أيش قلتي ؟

مها: عبدالله ياحبيبتي قيسك فيمآ مضى 

رغد عصبت : مهآوي عن الغلط 

مها رفعت حاجبهآ: الله قلت شي غلط لآ سمح الله بس زين منك أنك لحقتي على نفسك بأخر لحظة 

رغد سكتت وبعد دقايق قالت: ويش درآك ؟

مهآ تلعب بشعرهآ: دريت وانتهيت 

رغد: لا بجد مين قالك ؟

مهآ: سمعتك مره تسولفين انتي وشهد وفهمت السالفه كلها على العموم انا مابي افتح موآضيع قديمه مافي احد معصوم من الخطأ بس الخطأ أننا نكرر الخطأ ومانتعلم منه 

رغد وقفت:بروح لغرفتي 

مهآ: أقعدي بسألك عن شهد اليوم مآعجبني شكلهآ 

رغد جلست : تصدقين مآ سألتها الشي اللي صار طير عقلي من رأسي 

مهآ عدلت جلستهآ:وجههآ اليوم ماعجبني بس مآكنت رايقه عشآن أسئلهآ والثانيه هنآديوه مآجآتنا سحبة علينآ 

رغد بضحك:ويش تبي فينآ الحين صارت مره وعندهآ بيت وزوج تهتم فيه 

مهآ حطت يدهآ على خدهآ وبتسأول جدي:تتوقعين هنآدي رآعية مسؤوليه والله أحس زوجهآ يغطي عليهآ ومآيبين 

رغد ابتسمت: نفس الشعور بس يالله محد ينولد متعلم مع الأيام بتعرف وآجبآتهآ كـ أم وزوجه 

مهآ بتحطم: مآ أتوقع هنآدي تكون أم بتآتآ

رغد مآتت ضحك: لو قلت لك أنهآ حامل بتصدقين ؟

مهآ فتحت عيونهآ على الأخير وصرخت:مستحييييل 

رغد تضحك على شكل مهآ: أمس زفت لنآ الخبر 

مهآ بعدم تصديق: من جدك تتكلمين ؟

رغد هزت راسهآ:sure

مهآ تقلب عيونهآ :مآ اصدق والله 

رغد: بعد كم شهر بتتأكدين 

مهآ: ههههههههههههه الله يوفقهآ ويصلحهآ 

رغد: أمييين 


::


::


صبآح اليوم التالي 


نزل من الغرفه والتعب مرتسم على وجنتيه طوآل ليلته المآضي يحآول يهديهآ لكن مآقدر ألآ بعد مآ أتصل على الدكتور قُرب صلآة الفجر وأسعفه بمهدي لهآ كآنت بأشد الحآجه أليه ...مآغبت عينه ثآنيه عنهآ يرآقب سكونهآ ... جلس على الكرسي الخشبي بآلحديقه أخذ أنفآس طويله وعميقه شرب قهوته الصبآحيه حتى تبعد عنه النوم وتسآعده على الموآصله لسآعات طوآل ... سمع صوت من خلفه 


مرآد: كيف شوق دحين ؟


فهد تنهد: نآيمه 


مرآد ميل فمه: شوفت مآمآ دخلت لغرفتهآ وأنآ نآزل حسبتهآ صاحيه 


فهد شرب فنجآن قهوته: أنت ليش مآجلست مع أبوك بالفندق ؟


مرآد: لأنو بيسآفر الظهر لجده ورجعنآ أنا ومآمآ 


فهد بأستغراب:وحآزم ؟


مرآد: بيجلس يومين عشآن مآ يسيب صفاء لوحدهآ 


فهد ابتسم: أهــآ 


مرآد تكى على الطاوله: من جد بتسآفروآ وتخلونآ أحنآ ومآمآ هنآ ؟


فهد رفع حآجبه: ومن قال بتجلسون بتسآفرون معنآ وألا ماتبي تشوف أخوك الثاني 


مرآد توسعة أبتسآمته على شفايفه: أكيد أبغى أشوفوه 


فهد : قريب المغرب بنسآفر روح جهز أغرآضك 


مرآد يطالع الساعه: يؤؤؤ لآحقين نرتبهآ لسآعهآ الساعه 9 الصباح 


فهد: طيب 


مرآد بفضول: فهد دحين أخوي التآني أيش أسموه ؟


فهد طالعه بحده: مآقالت لك أمي ؟


مرآد يحآول يتذكر: لا 


فهد: أسمه بآسل 


مرآد بعفويه: الله مرآآ حلو أسمه 


فهد بعصبيه: لآ ويش رايك تتغزل فيه بعد تعدل بكلامك يآولد أحس جآلس مع بنت مو مع ولد 


مرآد بخوف: يعني أيش أقول متلا ؟


فهد بحده: مآ أدري ويش تقول بس كلام الغنج هذآ اللي تعودت عليه رآح أخليك تعيفه 


مرآد كشر: بشويش عليآ 


فهد مآقدر يتحمل: قوم أنقلع عني 


مرآد بزعل: أيشم سآوي لك عشآن كل مآجلست معآك خآصمتني 


فهد صرخ عليه: أنقلــــع 


قآم بسرعه وهو يتكلم ويتحلطم بزعل وعصبيه من تصرفآت فهد معه اللي يجهل سببهآ 


فهد يهدي نفسه: ياربي ذآ بيجلطني بكلامه ماني قادر أتحمله أوووف 


جآت ليزآ وقالت : مآمآ شوق في أصحى 


فهد وقف: طيب أنآ رايح للغرفه 


طلع بسرعه للغرفه وفتح الباب شآف أمه جآلسه جنبهآ وتوآسيهآ وهي تبكي على صدرهآ 


أمه بحنيه: خلآص حبيبتي اللي تبغيه بيصير بس أهدي أنتي مو كويس لك 


فهد : شوق هدي نفسك 


شوق تبكي بحده: كيف أهدي نفسي وعمي متوفي ومحد قال لي .. كيف أهدي نفسي وأنآ مآحضرت عزآه 


فهد بقلة حيله: ماقلنآ لك خآيفين يصير فيك اللي صار الفجر لكن أنتي مآترآعين نفسك 


شوق تصرخ: مآبي أرآعي نفسي أبي أهلي أبي أشوف خوآتي خوآآآآآتي وبـــس 


أم فهد لفت على ولدهآ وبنبرة أصرار: حبيبي تصرف خلهآ تروح لأهلهآ 


فهد: خلاص بنسآفر بس هي تهدي نفسهآ أذا تعبت بكنسل السفره 


شوق مسكت يد أم فهد وبترجي وعيونهآ على فهد: لآ الله يخليك لاتنكسلهآ الله يخليك 


أم فهد تمسح دموعهآ: ماراح يكنسلهآ أوعدك بس أنتي اهدي وقومي غسلي وجهك وأفطري 


فهد قرب منهم ومسك يدهآ حتى يسآعدهآ توقف: يالله حبيبتي أسمعي كلآم أمي ومآيصير خآطرك إلآ طيب 


أنصآعت لكلامه وقآمت غسلت وصلت ركعتين لله تهدي فيهآ نفسهآ وتأنس بقربه ...حطت شنطتهآ على الأرض وفتحت الدولاب بتحط لهآ ملابس ..خآنتهآ دموعهآ وذرفتها بألم دخل بيستعجلهآ حتى تفطر مع أمه اللي تنتظرهآ وشهق


فهد : شوق ويش تسوين ؟


شوق: أرتب ملابسي 


فهد قرب منهآ وقفل الدولاب: أتركي كل شي ميري ترتب لك الشنطه تعالي أفطري عشآن تأخذين الدواء 


شوق:بــ..


فهد قاطعهآ: بدون أعترآض يالله عآد امي لهآ ساعه تنتظرك .. سحبهآ من يدهآ ونزلوآ مع بعض لغرفة الطعام وجلست تفطر معهم 


مرآد يرفع رآسه حتى يسترق النظر لهآ وينقل عيونه لأمه اللي جالسه بطرف لوحدهآ وتقرأ مجله 


فهد أنتبه لنظرآته: مرآد تبي تقول شي ؟


مرآد ابتسم: ايوه أبغى أروح السوبر مآركت جاي على بالي شيبس 


فهد: طيب قول للسواق يوديك 


مرآد هز راسه بفرح: يسلمو فهودي 


فهد: بس لاتتأخر زين 


مرآد:أوكِ 

بعد صلآة المغرب في المدينه 

وتحديدآ عند بيت أبو مهآ 
قبل تنزل: متى رآح تجي ؟
بآسل: مآ ادري اذا خلصت أتصلت عليك 
هنآدي : أوكِ .. نزلت من السياره وطلعت لشقة أبوهآ أستغربت أن الباب مفتوح دخلت وسكرت الباب 
هنآدي بصوت عالي: يآ أهل البيت هل من أحد هنآ 
ريم طلعت من المطبخ وشآفتهآ: هلآ والله هنو كيفك 
هنادي تسلم عليها: الحمدلله كيفك أنتي ؟
ريم تلف: زي الورده 
هنآدي تنزل عبايتها: وين البقيه ؟
ريم: أدخلي الغرفه تلآقينهم كلهم 
مشت للغرفه وشآفتهم جالسين وبينهم ولدين :سلآم
الكل: وعليكم السلآم 
هنادي:ماشاء الله حتى عمآتي هنآ يعني لو مآجيت ماتتصلون علي 
أم هديل:ههههههههه ولو أنتي الغاليه 
هنادي جلست:باين أني غاليه "انتبهت للولدين وبتسآؤل" مين الحلوين ؟
شهد ابتسمت:خمني مين ؟
هنادي تتفقدهم:أمم لو مآ اعرف أن أخوآن عبير كبآر قلت أخوآنهآ 
خلود: مآتتوقعين 
مهآ : أخوآننآ ياحلوه 
هنآدي شهقت: أخوآن مين ؟
رغد: أخوي وأخوكِ عبدالرحمن وتركي محمد القايد 
هنادي بصدمه: تكذبين ألا اكيد تكذبين 
شهد: ماعليش توك مصدومه كنآ زيك بس خفت صدمتنآ 
سحر ابتسمت: مآتحسين أن في وآحد يشبهك بالمره ؟
هنآدي وهي مصدومه: أكيد تكذبون ماهم أخواني عيآل الجيرآن بس أي جآر فيهم ؟
مهآ رفعت تركي لحضنهآ: بالله هذآ مايشبهك من أول ماشفته تذكرت بس انتي شعرك أطول 
هنادي بحده صرخت: مهآآآوي لا تلعبين معي قوليلي من هذول 
خآف من صرخت هنآدي وتمسك بملابس مهآ بقوه وغطى وجهه على صدرها 
مها بحده: عآجبك كذا خوفتيه 
رنيم وقفت جنب أمهآ وتدف تركي: أبعد عن مآمآ 
شهد تضحك:بدت غيرة البنات 
هنآدي لفت على عمتهآ: عمه تكفين فهميني احس اني دخت من اللي أشوفهم 
أم هديل قبل تتكلم أندق جرس الباب 
رغد: سمر حبيبتي أفتحي الباب 
سمر : طيب " وقفت ورآحت للباب فتحته بدون مآ تسأل مين ..تعلقت عيونهآ بالأنسآنه اللي وآقفه خلف الباب وبيدهآ شنطه سودآء صغيره مو بآين منهآ أي شي كـ العآده رفعت الغطآء عن وجههآ المحمر من البكآء وبآنت ملامحهآ المتورمه 
شوق بصوت مبحوح: ســـمـــر 
سمر مآتحركت وهي تشوفهآ قدآمهآ مآهي مصدقه أن اللي تفصلهم عن بعض شبة خطوآت صحت على صوت طفل يبكي ونبرة شوق المبحوحه:مآ أشتقتلي 
سمر بدون أي أدرآك منهآ ضمتهآ بقوه وأنفجرت بحضنهآ: أشتقتلك مووت والله 
شوق مررت يدهآ على شعرهآ المنسدل: وحشتيني ياحبيبتي 
سمر سحبتهآ من يدهآ ومآ أنتبهت للي ورآهآ: أحلى مفاجئه وربي 
شوق قبل تمشي لفت على أم فهد: تفضلي خالتي .. وأنتي ميري
أم فهد: تسلمي حبيبتي 
دخلوآ كلهم ونزلوآ عبايتهم بالصاله بهدوء وبدون مآ أحد يحس فيهم ..بدأ رآكآن بالبكآء 
شوق: ميري رضعيه أكيد جوعآن 
ميري:أوكِ مآمآ 
سمعوآ صوت طفل برى الغرفه 
أم هديل بأستغراب:أحد بيجيكم ؟
مهآ: لا 
رغد رفعت صوتهآ: سمر مين اللي جآء ؟
دخلت الغرفه بخطوات هآديه : أنــآ 
لفوآ على مصدر الصوت وصرخوآ بصوت وآحد: شــــوووق 
شوق تبكي قبل تسلم عليهم:ليش مآقلتوآ لي لــيـــش 
أم هديل ضمتهآ لصدرهآ وبكت معهآ: سآمحينآ ياحبيبتي 
شوق تبعد عنهم: وألا عشاني بعيده عنكم مآتبون تقولون لي 
مهآ بحزن: والله كنآ خايفين عليك 
شوق: هذآ تسمونه خوووف ؟
دخلت أم فهد وقالت: شوق ايش كنآ نقول من الصباح 
شوق تركتهم ومشت بسرعه لغرفة عمهآ .. فتحت الباب وأستنشقت أوكسجينآتهآ فتحت الأضاءه المكآن فرآغ × فرآغ مآبقى الا بعض الذكريآت قربت من سريره وضمة مخدته لصدرهآ وهلت دموعهآ بدون توقف ..لحقتهآ مهآ وسكرت الباب خلفهآ 
تقطع قلبهآ على شكلهآ وهي تبكي حطت يدهآ على كتفهآ: شوق حبيبتي مآيجوز اللي تسوينه 
شوق تخبي وجههآ بيديهآ: مآ أخذت العزآ بعمي خليني على الأقل ابكي وأعزي نفسي بنفسي 
مهآ:لو كآن حي رحمة الله عليه زعل من اللي تسوينه 
شوق: مهآوي ليش كل حيآتنآ عذاب في عذآب 
مهآ:انتي تقولين كذآ ياشوق.. أنتي أكثر وحده فينآ صابره ومحتسبه ..أستغفري ربك وأدعيله بالرحمه والمغفره الموت حق وكلنآ مآشين على هذآ الدرب 
شوق ضمة مهآ بتعب : مآ عدت أقوى أتحمل أي شي 
مهآ لفت يديهآ على ظهرهآ: يآ عمري أنتي كلنآ معك كلنآ حولك بس أنتي أهدي خلينآ نرجع الغرفه كلهم مشتآقين لك فوق ماتتخيلين 
شوق بعنآد: لآ خليني شوي هنآ مآتدرين هالمكآن ويش يعني لي 
مهآ قدرت رغبتهآ : برآحتك حبيبتي أحنآ ننتظرك برى 

بآلغرفه 
رغد بهمس: تتوقعين مين ؟
شهد بفضول:علمي علمك 
سحر:هنادي انتي تعرفين قرآيب زوجك مين هذي ؟
هنآدي بأستغراب: والله مدري أول مره أشوفهآ 
أم هديل دخلت وبيدهآ صينية قهوه: حيآ الله من جآنآ 
أم فهد: الله يحيك ..ليش تعبتي نفسك أنآ بتطمن على شوق وأروح 
أم هديل: لزوم نضيفك " مدت لهآ نفجآن قهوه" تفضلي 
أم فهد: تسلمين 
هنآدي :ميري هآتي ركوني بأبوسه 
سحر قربت أكثر من هنآدي عشآن تشوفه ...أخذته بحضنهآ: ماشاء الله كبر شوي 
شهد: ياحياتي يهبل 
هنادي تقرص خدوده بخفه: ركونآ حبيبي أنــآ 
سحر تسحبه: لو سمحتي هذآ ولد أختي بعدي عنه 
هنآدي تتخصر: وأنآ زوجة عمه بعدي يدك بس 
رغد تغمز لهم عشآن يسكتون 
أم فهد بفضول: أنتي زوجة مين ؟
هنادي رفعت عينهآ لهآ: زوجة بآسل أخو فهد 
أم فهد أبتسمت لهآ " بسم الله عليهآ نعومه .. آآه متى أشوفك يآبآسل وحشتني يآنور عيني " 
سحر تحاول تسحبه بشويش:الله يخليك وربي ميته على مآ اشيله 
هنآدي بتطفشهآ: لآ لو يدري فهد أن الكل بيشيله كآن مآجابه 
شهد: بس أحنآ خآلاته 
هنادي تضحك: وحيدهَّ والله لآيكسر الدنيآ عشآنه " لفت على أم فهد" صح وألا أنآ غلطآنه " 
أم فهد: معك حق 
نهآية البارت السآبع والخمسون 
ودي لكم 

البارت الثآمن والخمسون 
انتَ بَس قُول| أحبَّـكـ ~
واكَسَر إحسَاسَي الحَيآوِي
وقتهَا/عَاتب كفَوفْ
مَآأرتَمَت فِي رآحتِينَك ..!
أستغربت من نظرآتهآ الغريبه بآلنسبه لهآ كل ما لفت بأتجآههآ تشوفهآ تتفحصهآ بدون ملل أو تعب ... أنشغلت برآكآن واخوآتهآ ومآ سمعت الحديث اللي دآر بالزآويه الأخرى 
أم هديل: ماعرفتينآ ياشوق 
شوق ابتسمت بذبول: ماعليش سامحوني والله ماني حاسه بشي 
أم فهد بخوف مسكت يدها: حبيبتي في شي يوجعك أكلم فهد يجي 
شوق حطت يدها البارده على يد أم فهد: لا ياخالتي أنا مرتآحه هنا " لفت على عمتهآ ومهآ " نسيت أعرفكم على خالتي نسرين أم فهد وبآسل 
مهآ طيرت عيونهآ بشوق ونقلت نظرآتهآ لأم فهد اللي أبتسمت ولفت على عمتهآ مستغربه ومآهي مصدقه كلام شوق 
شوق : كآنت مسافره وتوهآ رجعت 
ام هديل بأستفسار:اللي أعرفه لما جآء فهد خطبك قال أن أمه ميته 
شوق بتعب: عمه السالفه طويله مالنآ ومال الي كآن 
مهآ(أجل في سالفه الله يستر ياشوق حآسه ورآك كومه أسرآر):فرصه سعيده ياخاله نورتِ بيتنآ 
ام فهد ابتسمت بحب: تسلمين ياحبيبتي منور بأهله الطيبين 
شوق طلت بهنآدي: خالتي هذي هنآدي تصير شقيقه مهآ وبنت عمي 
أم فهد كملت عنهآ بهمس: وزوجة بآسل 
شوق ابتسمت: كيف عرفتي ؟
ام فهد: المهم اني عرفت شكلهآ صغيره ياشوق
شوق هزت راسهآ: أي صغيره يعني بـ 22
ام فهد: الله يحفظهآ 
شوق : هاتوآ رآكآن 
سحر : اقول انسي أن عندك ولد مآحسبنآ شفنآه بعد بتسحبينه منآ 
شوق ضحكت: خلي ميري ترضعه 
سمر بأعتراض: بعدين بعدين لآحقين عليه 
دق جوآلهآ وقامت برى الغرفه ترد بهمس 
هنآدي: هلا حبيبي 
باسل: هاه امرك حبيبتي 
هنآدي كشرت: أممم ظروري تمرني شوق توها جآيه ماشبعت من شوفتهآ 
باسل: أوعدك اجيبك بكره من الصباح الحين ابيك تسوين لي أنآ وفهد عشا تعرفين جاي من سفر وتعبآن 
هنآدي أستسلمت للأمر الوآقع: طيب خلآص بلبس مرني 
باسل: خمس دقايق واكون عندك تجهزي 
هنادي :أوكِ ...قفلت الخط ورجعت للغرفه 
هنادي أبتسمت: كآن نفسي اجلس معكم الجلسه هذي ماتنعوض
ام هديل: لسى ماتعشيتي 
هنادي تلبس عبايتها: سامحوني بس زوجي لحاله مقدر اتركه بدون عشاء 
شوق وقفت وباستها: الله يوفقك حبيبتي حطيه بعيونك 
هنادي تتخصر وتكشيره: ياحلاوه قولوا له يحطني بعيونه 
شهد : مايحتاج نقوله حاطك بعيونه من زمان 
هنادي تمد لسانه: اووش انتي 
قاطعهم صوت جوال شوق .. مشت لشنطتها وطلعت جوالها وردت بصوت حزين: اهلين فهد 
فهد: كيفك الحين ؟
شوق: الحمدلله بخير .. وينك ؟
فهد: جاي لكم بأخذ أمي ونروح لبيت باسل 
شوق همست: درى عن الموضوع ؟
فهد تنهد: لا بعده مآدرى .. زوجته عرفت ؟
شوق: لا 
فهد: زين لاتقولين لهآ 
مرآد بتأفف: قول لها تخلي ماما تنزل صرنا قريبين 
فهد طالعه بنظره جامده سكته : اقول شوق شوي وارجع اتصل عشان امي تجهز 
شوق: طيب حبيبي اللي تشوفه 
فهد بأهتمآم: انتبهي لركون واذا احتجتي شي على طول اتصلي علي 
شوق: من عيوني ... يالله باي 
هنادي تأشر بيدهآ: يالله اشوفكم بكره إن شاء الله ..باي 
الكل : باي 
طلعت من البيت وركبت السياره 
هنادي: مساء الخير 
باسل: مساء النور 
لفت على الكراسي الخلفيه وشافت أغراض كثيره :اوووف ويش ذا ؟
باسل: مخدآت ومن الذي منه عشان فهد مطول هنا 
هنادي ابتسمت: اووه اجل بيجلس عندنا 
باسل يضحك: ايه وتأجلت سفرتي لجده 
هنادي تذكرت: يووه لايكون بطبخ عشاء مايمدي مرره 
باسل: لا عامل حسابي طلبت عشاء بس طبعا مانستغنى عن خدمآتك 
هنادي تغمز له: هذا أهم شي هههههههههههههه 
باسل: مآ أرتآح وانتي بعيده عني 

بعد مرور سآعه 
وقف عند بيت أبو مهآ وأتصل على أمه يخبرهآ بأنتظآره .. دقايق ونزلت له
دخلت سيارته اللي أستأجرهآ حتى مآ تُكبل حركته:مساء الخير 
فهد+ مراد: مساء النور 
نسرين لفت لورى وطالعة مرآد المتملل من هذآ اليوم: يالطيف أيش بك زعلآن ؟
مرآد بتأفف: ماما طفشت بموت من الطفش خلينآ نرجع جده أيش نبغى نجلس هنآ 
فهد مكتفي بأبتسآمه عريضه مرتسمه على خده 
أمه بتودد: مآعليش حبيبي تحملنآ شوي يومين وبنرجع والحين بنروح بيت أخوك 
مرآد بطفش: بنشوف أخرتهآ معآكم انتي وأولآدك اللي مدري ايش نهآيتهم 
فهد بنبره حآده: مرآد تأدب وانت تتكلم 
مرآد يميل فمه ويرجع لجواله اللي بيده: سورري غلطنآ ومنكم السمآح 
نسرين طالعت فهد بخوف من ورى لثمتهآ الخفيفه: أتصلت على أخوك ؟
فهد هز رآسه: ايوه وهو جالس ينتظرنآ في بيته 
نسرين أبتسمت وهي تتذكر هنآدي: زوجته حبوبه أرتحت لهآ بالمره 
فهد ضحك: ايه هنادي تنحب على طول 
نسرين تنهدت وأخذت نفس طويل: مطولين على مآ نوصل ؟
فهد يطالعهآ : يعني ربع ساعه بالكثير
مرآد من ورآهم بطفش: ياحبيبي ربع ساعه كمآآآن 
فهد: أمي كيف شوق ؟
ردت بصوت هادي: كويسه 
فهد : لا قصدي لمآ تركتيهآ كيف كآنت ؟
بنفس النبره: قلت لك كويسه صحيح أنهآ زعلآنه بس حسيت أنهآ هدت لمآ جلست مع أخوآتها وأتكلمت معهم 
فهد وهو مو مرتآح : الحمدلله ..قربنآ نوصل 
مرآد : اخيرا جآء الفرج 
فهد بحزم: امسك لسآنك هذآ لآ أقطعه واخليك تشيله بيدك 
مرآد ( أووف منه متى ارجع عند بابا وحآزم بدال التهزئ اللي أخذه بالطالع والنازل ) 
وقف السياره ونزل وسآعد أمه تطلع الدرج وكأنهآ أميرته وقفوآ ثلآثتهم قدآم بوآبة العمآره لف على أمه وبنبرة ترجي قال 
فهد: أمي عدلي غطآيتك شوي يعني لو أحد شآفك كذآ ويش بيقول 
نسرين رفعت حآجبه: أكثر من كذآ 
فهد يرفع اللثمه ويعدلهآ زين حتى تستر اغلب وجههآ: مآبي كل من هب ودب يشوف محآرمي 
سكتت لأول مره لآن محد تجرأ من قبل وطلب منهآ هالشي كونهآ هي حرة نفسهآ ..وقفوآ عند المصعد ودخلوآ ..ثوآني وكآنوآ وآصلين لعند بيت باسل 
فهد شد نفسه أكثر وأخذ نفس طويل قبل يدق الباب ...تلقف مرآد ودق الجرس 
فهد بنظره حآده: شكرآآ ع اللقافه 
مرآد بينرفزه ابتسم بخبث: ولو أحنآ بالخدمه 
أنفتح الباب وكآن فهد بالوآجهه ودخل على طول قبل أمه ومرآد وسلم على باسل اللي حضنه بحب وأشتيآق 
باسل : هلآ وغلآ بأبو رآكآن تو مآنورت المدينه والله 
فهد يربت على ظهره : هلا فيك كيف حالك 
بآسل يأشر بعكآزه: زي مآتشوف بخير الحمدلله " دف الباب بيسكر" حيآك تفضل 
فهد مسك الباب بيده: لحظة معي ضيوف 
بآسل يغمز له: مآتقدر تخلي أم رآكآن بعيده عنك 
فهد أبتسم : ياليت والله ...لف وطلع لبرى ..تفضلوآ 
دخل مرآد وبعده أمه وسكر فهد الباب وأستند عليه وهو يتأمل باسل اللي يطالع مرآد بتفحص ومد يده له : اهلين وسهلييين 
مرآد ضحك: أهلين بيك 
فهد يطالع باسل: ما سألت مييين ؟
باسل ينزل رآسه مايبي يطالع بالحرمه اللي وآقفه بين فهد ومراد: مييين ؟
نزلت لثمتهآ وهمست: مآعرفتني يآ بآآآسل 
رفع راسه بسرعه زي المقروص وعيونه ترمي بنظرآت مبهمه متفاجئه لآ معنى لهآ 
مرت دقيقه .. دقيقتين ..وثلآث وهو مآ تحرك من مكآنه من أثر صدمته ..بلع ريقه وهو يطالعهآ بعيون دآمعه 
بــآسل: أمــ......ـــ....ـــي!!!
نزلت دموعهآ مآ قدرت تكبتهآ أكثر وردت بصوت مخنوق: أيوه أمـــك 
رمى عكآزه وركض لهآ ضمهآ بقوه لصدره وهو يصرخ : مآآآني مصدق ..أكيد أنآ بحلم 
دآر فيها وهو يضحك ويصآرخ : أمي رجعت ...هنآآآآآآآآآآآآآدي أمي أمــــــي 
بعد عنهآ وسحب طرحتهآ عن شعرهآ ومرر يده على وجههآ وبعيونه دموع فرح تشآركه لحظآته :متأكده أنك أمي 
حضنت وجهه بين كفوفهآ الدافيه وبكت: كبرت يآ ولدي 
رجع ضمهآ وأخذ نفس طويل وقلبهآ بشغف وحب قبل كفوفهآ ودفن وجهه بين كفوفهآ الدافيه 
فرحته بشوفتهآ كفرحة الأعمى الذي أستعآد بصره ليرى أحبآبه .. عآش لمده يحمل أسم يتيم ألم وفجأه بدون أي مقدمآت تعود لتكون بحيآته وينطق لسآنه بأعذب كلمه خُلقت في الوجود 
رفع رآسه وطالعهآ: مشتآق لك يآ أمي .. والله العظيم مشتآآآق 
ضمته لصدرهآ ورجعت تبكي أكثر: مو قدي الأيام اللي عشتهآ بدونكم كآنت مثل الجحيم 
مرآد متكتف بعيد عنهم(ياعيني على الدراما المكسيكيه): مطولين على كدآ 
بآسل توه يستوعب انه موجود: وهذآ مين ؟
فهد حط يده على شعره وخربه بيده: أخونآ الصغير هههههههههههـ 
جلسوآ الكل على الكنب وكآنت هي ترآقبهم من بعيد من خلف الباب .. سكرت الباب بشويش 
وصدمتهآ لآ تقل عن صدمة بآسل: يعني هي أمـــه ؟...ليش مآقالت لي شووق 
مشت للسرير وجلست عليه وغمضت عيونهآ تتخيل نفسهآ بنفس موقف بآسل ويكون موت أمهآ وأبوهآ كذبه عآشتهآ وترجع تحضنهم وتبكي بأحضآنهم وتمسح أيآديهم دمعتها ... نزلت دموعهآ بصمت مسترسل 
هنآدي: آآه يبه ياليت موتك يكون كذبه يآآليييت 
سمعت أصوآت ضحكهم برى وابتسمت بألم سعيدين بجمعتهم بعد غربه وعذاب سنين طوآل قُدر لهم أن يجتمعوآ من رب العبآد .. ولـ جمعت الأحبآب بعد الفرآق ألذ وأجمل 
مدت يدهآ للكمودينه بتتصل على بيتهم تشوف الأحوال ..لكن أستوقفهآ دخول بآسل وعلى وجهه علآمآت السعآده وعيناه تلمع ببريق الفرح 
وقفت وابتسمت: تتهنى برجعتهآ يارب 
ضمهآ بقوه وبصوت كل فرح: مآني مصدق ياهنآدي حآس اني طاير بالسمآء من كثر الفرح 
أبتسمت لفرحته وبنبره ضآحكه: عساه دوم حبيبي 
سحبهآ من يدهآ : يالله معي لآزم تسلمين على أمي 
هنآدي بخوف: سلمت عليهآ في بيتنآ
باسل عقد حوآجبه بأستغراب: كنتِ تدرين ؟
هنآدي هزت راسهآ بالنفي: لا بس شفتهآ مع شوق 
باسل يبتعد عنهآ : ألحقيني بصرف فهد ومرآد للغرفه الثانيه وأنتي تعالي للصاله 
هنادي تطالع بجآمتهآ: كذآ ؟
باسل ضحك وطلع للصاله ووقف عند الكنب: فهد ماتبي ترتآح من الجلسه ؟
فهد يضحك: قول تبي حرمك تأخذ رآحتهآ 
مرآد يتكتف: وكمآن هنآ ..أوووف 
باسل: حيآكم بالمجلس 
قآموآ عدآ أمه اللي بقت في محلهآ تنتظر خروج هنآدي 
بآلغرفه 
لمت شعرهآ بسرعه وحطت روج رودي وتعطرت ومشت للباب فتحته بشويش وهمست :باسل 
باسل يأشر لهآ: تعالي هنوده مافي أحد 
طلعت بخطوآت متردده ومنزله رآسهآ بحياء وقفت جنبه : كيفك خالتي 
ام فهد: بخير حبيبتي ...آسفين أربكناكم بزيآرتنا 
هنادي: لا عادي البيت بيتكم 
أم فهد: أيش بكم وآقفين ..ارتآحوآ 
بآسل: انا بروح عند فهد بالمجلس وانتم سولفوآ مع بعض لين أرجع 
هنآدي:انا بسوي قهوه 
أم فهد وقفت: بسآعدك حبيبتي 
هنآدي: لآ والله خليك مرتاحه كلهآ دقايق وأجي 
باسل يرجع لأمه بخطوآت سريعه ويجلسهآ: أنتي ارتآحي اليوم كلنآ بخدمتك 
امه من قلب: الله يخليكم ليآ يا نور عيوني 




في بيت أبو مهآ 
أندق الباب وكآن أبو خآلد رآجع يأخذ عبدالرحمن وتركي ... وقفت ورى الباب وودعتهم بحب 
رغد تنزل طرحتهآ: يارب أحفظهم وبلغنآ فيهم 
مهآ ترفع صوتهآ: سمعتك والله سمعتك 
رغد ابتسمت ورجعت للصاله: وإذا سمعتيني ويش بيصير يعني ...جلست وتربعت جنب شهد اللي مشغوله بولدهآ 
شوق طلعت آآه طويله من صدرهآ وأعقبتها بـ: كل هذآ يصير بغمضة عين 
مهآ حطت يدهآ على كتفهآ: وبعدين يآشوق غآوية نكد انتي ؟
شوق طالعتهآ بعيون لآئمه: حطي نفسك مكآني ..عمك اللي بمكآنة أبوك ربآك وتعب عليك ووقف معآك بأصعب أيام حيآتك وأمرهآ حآول يبعدك عن الكل عشآن ترتآح نفسك يودع الدنيآ بدون مآتدرين ..ويش بيكون موقفك وقتهآ ؟
شهد رفعت راسهآ: اللي راح راح ياشوق مانقدر نرجعه 
شوق تلف وجههآ عنهم : مآ أحد بيحس اللي فيني لأنكم مآعشتم الحيآه اللي عشتهآ 
رغد بحزن: ليش تقولين كذآ ...طول عمرنآ عآيشين معك وحآسين فيك 
مهآ : خلآص انسي وأدعي لأبوي بالرحمه هذآ أمر الله مانقدر نغيره 
شوق: والنعم بالله 
جآت ميري ومدت لشوق جوآلهآ: مدآم جوآلك يرن 
شوق : شكرآ ميري .. شآفت مسج من فهد ( نسيتيني؟!!!) 
سكرت الجوال لأن نفسيتهآ مآتساعدهآ تكلمه أو ترد عليه بمسج ...جآت ريم بروحهآ الحلوه 
ريم: يالله احلى عشاء لأحلى بنآت في الكون 
مهآ توقف وتمد يدهآ لشوق: يالله شوق تعبنآ ريم وعمتي لآزم نفضي الصحون 
شوق رفعت راسهآ وأبتسمت لهآ ووقفت بمسآعدة مهآ اللي قرصتهآ على خدهآ بشويش وبدأت تعلق كالعاده: ايووه نبيك هيكآ يالله أمشي وبعدين ورآنآ سهره طويله عريضه نفصفص فيها العلوم والأخبار على كيف كيفك 
شوق ضحكت: أي هذا المهم 
مهآ مسكت يدهآ وسحبتهآ: عصافير بطني بتصوصو وريحة الأكل يمآآآمي تشهي 
رغد :يالله شهد ماتبي تتعشين 
شهد بدون نفس: مالي نفس الحين 
رغد عبست: شلون مالك نفس يالله بتأكلين غصب عنك والله الأكل مع الجمآعه مافي زيه فيه بركه ولذته غير 
شهد تميل فمهآ: والله مالي نفس 
رغد تهمس لها: شوفي الكل مجتمعين على السفره حتى عمتي مآبقى الآ انتي يالله عاد لا تزعليني عليك 
شهد جآملتهآ : طيب والله عشآنكم بس 
رغد تضحك: أيوه اتركي حركآت الحريم هذي اللي تلوع الكبد 
شهد ترفع يدها: يارب يوريني فيك يوم يارغد ...عاجلا وليس أجلا 
رغد ضيقة عيونها بخوف وبترجي: تكفين أستغفري ربك تكفيييييين 
شهد تمشي عنهآ للمقلط : مابي أستغفر حلال فيك دعوتي 
رغد بنبرة تغلي: يهووون عليييك 
شهد لفت عليه : ايه يهوون ويالله من قبل شوي مسويه لي موال عراقي عشان أكل قدآآمي بسرعه 


الكل اجتمع على سفرة العشاء 
أم خلود بحب: الله لا يفرقكم يارب ويجمعكم بالأفراح إن شاء الله 
الكل: إن شاء الله 
مهآ تمد يدهآ: سموآ بالله 
شوق تتأملهم وحده وحده الكل يأكل ومبسوطين ويسولفون ويضحكون ... حست بحنين لأيامهآ المآضيه لمآ كآنت تجهز لهم الأكل وتراعي أمورهم وتلبي لهم طلباتهم 
سمر تمد لهآ صحن سلطه: شوقه اعرفك تحبين هالسلطه يالله كُلي 
شوق : تسلمين سمورتي 
شهد تصب لشوق عصير: وهذآ الكوب مني يالله أشربيه كله 
سحر: ياعيني على الدلع 
رغد : عشنآ وشفنا محد دلعنآ ماشاء الله ياحظك 
شوق تضحك: بسم الله علي وعلى حظي اذكري ربك 
رغد : ههههههههههه ماشاء الله الله لايضرك ياحلوه 
مهآ تتربع زين: أقول يازين الضرب بالخمسه 
ريم تدقهآ: وين الإيتكيت مس مهوي 
مهآ تغمز لهآ: عند الأكل لا أتيكيت ولآ تمآتيك أهم شي تاكلين وانتي مرتاحه 


:::
:::

في بيت بآسل 
تعشوآ الكل وجآء وقت النوم بعد يوم طويل وسفر متعب ...رتبت هي وبآسل مكآن نومهم وأنتهت من شغل البيت ودخلت غرفتهآ وهي حآسه بتعب وأرهآق وحكه تتبعثر على جلدهآ الرقيق ... غسلت وغيرت ملابسهآ عل وعسى تخف عنهآ ... أنسدحت جنبه 
بآسل: يعطيك العافيه تعبتك معي الليله 
هنادي : تعبك رآحه 
بآسل يطالع السقف بفرح: يالله ماعمري حسيت بالفرحه زي اليوم 
هنادي لفت على جهته وحطت يدهآ على خده وعلى شفاتهآ بسمه بسيطه: طبيعي ياقلبي هذي أم والأم دنيآ 
بآسل باس يدهآ: معك حق دنيآآ غير ... مافكرت بيوم يصير معي هالشي 
هنادي بفضول: بسول في سؤال بخاطري اعرف اجابته 
بآسل : قولي حبيبتي 
هنادي بنظره جديه: ليش أمك كآنت بعيده عنكم وقلتوآ أنهآ ميته وهي أساساَ عايشه ومتزوجه بعد 
بآسل تغير وجهه وهو يتذكر كلام فهد اللي صعقه فيه لمآ كآنوآ لحالهم وخبره بالحكآيه من الألف الى الياء : هنآدي هذا الموضوع قفلي عليه ولآعآد تسأليني عنه المهم عندي أن أمي موجوده بيننآ وأتمنى مآ تتضايق منك بكلمه أو تصرف 
هنادي كشرت: مآني قليلة ذوق عشآن أضايقهآ 
بآسل: ادري فيك ياعمري أنك أرق وأطيب قلب في هالدنيا بس حبيت أنبهك لأن أمي متعوده على روتين معين بحياتها والكل يخدمهآ 
هنادي طالعته بنظره مآفهم معنآهآ: تصبح على خير 
باسل :تلآقي الخير 

بجهه أخرى من البيت 
مر الوقت وهو يحاول ينآم لكن النوم مجآفيه فتح الضوء وجلس على فراشه رجع يديه خلف راسه وأستند للخلف وغآص بتفكيره العميق ...بدأت حياته تركد وتهدأ عوآصفهآ الهائجه بدأت تتضح خطوط مسيرته كآن شآب أعزب وأصبح الأن زوج وأب ..وضعه الجديد لآ يستطيع التأقلم معه ...قطع تفكيره دخول أمه عليه 
نسرين: ليش مآنمت حبيبي 
فهد يعدل جلسته: مجآفيني النوم 
نسرين ضحكت: أكيد مشتاق للحبايب
ابتسم كسآبق عهده بالأبتسآم ..ابتسآمه تسحر ممزوجه بنظره حالمه تأسر: كأنك حآسه باللي فيني 
نسرين: كلنآ مشتآقين يامآمآ بس يالله يومين وتتعدل الأوضاع 
فهد ضحك بصوت عالي: أعتراف خطير يآ امي خطييير 
نسرين: ههههههههههههههههه 
فهد: يعني مو بس مرآد يبي يرجع 
نسرين: هذي المره طولت بسفرتي كثير 
فهد: متى نآويه ترجعين ؟
نسرين: بعد يوم أو يومين رآح أكلم أبو حآزم يرتب رجعتنآ وأنت خليك هنآ مابي أتعبك 
فهد: تعبك رآحه يآ امي أنتي تأمرين أمر " سحب كفهآ وباسهآ" ابي أعوض سنيني اللي راحت ضياع وتهور وجهل 
نسرين ابتسمت : أولهآ تشيل ذآ الشي " وأشرت على الوشم القديم المرسوم على كتفه" 
فهد كشر : يووه عاد هذآ يبي له شغله طويله 
نسرين: هذآ اول خطوه للتعويض 
فهد: امي ..قولي أنك رآضيه علي 
نسرين مسحت على وجهه: رآضيه عليك يآ اول فرحتي 
فهد بنظرآت حزن: تحبيني ؟
نسرين هزت رآسهآ بالأيجآب: رغم كل اللي صار ألا أنك الوحيد اللي غلآه غير عن البقيه أنت اول فرحتي وأول أحسآس حلو بعمري 
فهد ضم كفوفهآ لصدرها: الله يحلي أيامك أكثر وأكثر 
نسرين ابتسمت: يالله الحين حآول تنآم .." باسته على جبينه" تصبح على خير 
طلعت وخلته لحاله يفكر فيهآ ويتحسر على ايامه المآضيه بدون مآ يحس بوجودهآ أو ينطق بأسمهآ ... سحب جواله من جنبه ودق على رقمهآ 

وصله صوتهآ المبحوح اللي تحاول تخفي خلفه بكاها: هلآ فهد 
فهد: كيفك ؟
شوق: الحمدلله أنت كيفك ؟
فهد: نص ونص 
شوق ضيقة عيونها الدآمعه: يؤؤ ليه ؟
فهد: فاقدك أنتي ورآكآن 
شوق ابتسمت: ماتفقد غالي يارب ..خلاص تعال شوفنا اذا مرره مشتآق 
فهد يضحك: والله أجي 
شوق: ادري فيك تسويهآ 
فهد: يالبى الضحكه اللي تسحر 
شوق بنبره خجوله: لالا مشتآآق بقووه هذا شوق لي وألا لولدك 
فهد: لكم الآثنين 
شوق: أختار وآحد بس 
فهد: اكيد لرآكآن 
شوق تضحك: باييين صرآآحه 
فهد تغيرت نبرته للجديه: اقولك أخذتي علاجك وألا زي دآيم تنسين 
شوق: لآ اخذته لاتخاف وراي ستين ألف وحده تذكرني فيه مايحتاج توصي 
فهد: زين والله ريحتيني 
شوق: ليش ماتنآم تأخر الوقت ؟
فهد رد بنفس نبرتها: وانتي ليه ماتنامين ؟
شوق بتأفف: لاترد على السؤال بسؤال 
فهد :انا مانمت لآنكم بعيدين عني وانتي ؟
شوق بعدت الشرشف عن صدرها: وانا عشان تغير مكآني 
فهد بتحطم: أهــآآآ 
دخلت مهآ وشهقت بقوه: تكلمين بالجوال وهذي اللي مسويه لي رجه تعبانه بنام 
شوق تأشر لهآ عشان تسكت ورجعت لفهد: يالله فهد بسكر الحين 
فهد: أنتبهي لنفسك ولولدنآ 
شوق : إن شاء الله وانت بعد .. في أمآن الله 
سكرت الجوال وتعلقت عيونها بمهآ: تبين شي ؟
مهآ : لا سلامتك بس أشوفك سهرآنه 
شوق تعدل سدحتهآ: شوفيني بنآم يالله عاد خليني أنا وميري ورآكآن ننآم 
مهآ تسكر الأضاءه :تصبحون على خير 
شوق: وأنتي من أهله 
هدأ البيت مآ بقى أحد صاحي ألا رغد اللي كآنت تقرأ كتآب عن علم النفس لقته بالصدفه في غرفتها ..طفشت وقفلته وصلها مسج على الجوال من رقم غريب صدمها " اوقفي عند شباك غرفتك "...مشت للشباك بسرعه وبعدت الستاره عنه استغربت من وجود سياره قبال بيتهم وشخص وآقف جنبها ..بسرعه طفت نور الغرفه ولبست نظارتها عشان تدقق بالنظر أكثر 
رغد بشهقه:هذآ ويش يبي جاي الحين ؟..راقبته بتأفف وفجأه دق جوالهآ وشافت الرقم الغريب تراجعت عند اخر رنه وانقطع الخط 
رغد: أحسن " رن الجوال مره ثانيه وأحتارت قلبها ينبض بسرعه وبخوف غريب تشجعت وفتحت الخط وبقت ساكته 
..:صباح الخير 
رغد بهدوء: صباح النور 
...: كيفك 
رغد بجفاء وآضح بنبرتها: خير في شي ؟
وليد بضيقه: اووف ليش كل هذا ...كذا ترحبين بالمتصلين ؟
رغد بتوتر: لو سمحت دكتور وليد اذا عندك كلام قوله وخلنا ننهي المكالمه على خير واذا ماعندك يفضل انك تعرف حدودك 
وليد بنبره رايقه: رجاء رغد الرسميه خليها بوقتها الحين كلميني زي مآ تكلمين أي شخص بعيد عن الالقاب والمسميات 
رغد اخذت نفس وقالت: أمر ويش بغيت ؟
وليد: أول شي اوقفي عند الشباك 
رغد : وبعدين ؟
وليد: اوقفي بالاول وبعدين نكمل 
رجعت للشباك بخطوات متثاقله ووقفت على جنب مايقدر يميزها اذا موجوده او لا بسبب ظلام غرفتها 
رغد: وبعدين ؟
وليد يبي يطول المكالمه اكثر: ويش شايفه ؟
رغد بتافف: سيارتك 
وليد بتمهيد:رغد انت عارفه ليش جيت هنا وبهذا الوقت بالذات 
رغد: لا والله ما اعرف 
وليد: كل هذا وماتعرفين او ماحسيتي بشي 
رغد بعصبيه: لاتلف وتدور علي اذا عندك شي قوله والا مضطره اقفل الخط 
وليد تنهد تنهيده طويله وأعقبها بـ: أحـــبـــك يآرغد والله العظيم أحبك 
قفلت الخط بوجهه وعضت شفتها السفلى بقوه وضربت الجدار بقوه وغيض وعيونها مافارقته ...رجع أتصل وماردت اتصل مره واثنين وثلاث وهي مستنده على الجدار وتطالعه بعيون تائهه واحسآس مبهم وتضجر من وجوده بـ الأسفل 
ردت : في شي بعد ؟
وليد: ابي اسمع ردك 
رغد: ردي بأيش ؟
وليد: على اللي قلته 
رغد تميل فمهآ وبنبره جافه: وليد رجاء اتركني بحالي بأعتبر أنك ماقلت لي شي 
وليد بحده: بس أنآ جاد باللي اقوله 
رغد: اذا تظن اني بقولك مية أهلين وسهلين تراك غلطان وانت عارف انت أيش بالنسبه لي 
وليد بقوه: لآ مآني عارف ياليت تقولين 
رغد: اللي بيننآ تعليم وبس ولايمكن يتطور لأكثر من كذا أنا تعبت منك ومن الكلام اللي ينقال عني ايام الدراسه والقصص والحكآوي اللي صارت وبسببك انت وغبائك ..شوف انا اترجاك هذي المره أنك تخليني بحالي وتبعد عني 
وليد: يعني مايهمك ويش اللي بقلبي 
رغد : طبعآ لا ... اخر همي الحب وهذي الخرابيط رجاء رجاء رجاء اتركني لحالي وشوف حالك 
وليد:مهمآ قلتي ومهمآ بتقولين الحقيقه مآ تتغير أحبك وأموت فيك 
رغد عصبت: لآعآآد تتصل علي أوكِ ... قفلت جوالهآ بالمره ورمت على سريرهآ وانسدحت جنبه بقوه وكلهآ غيض من تصرفه اللآسوي بنظرهآ ...سمعت صوت فرآمل سياره ركضت بسرعه لشبآكهآ وكآن الشارع فاضي 
رغد من قلب: يااارب دلني على طريق سعآدتي وابعد عني كل شر 







بـ غرفتهآ 
أشتآقت تفرش سجآدتهآ بمكان احتضنهآ طويلا وكان هو الملجئ والمنفى الوحيد لغربة ايامها وتيهان مشاعرها وتبعثر احلامهآ ..توضت بهدوء وبحركه تكاد لا تسمع صلت وقراءة قرأن بزآوية غرفتها المحببه الى قلبها ...بعد ما أنتهت رفعت يديهآ وبدأت تدعي ربهآ وتطلب من سحائب رحمته وغفرانه ..طال دعآئهآ وتنآثرت دموعهآ وهي بين يدي العلي القدير مسحت وجههآ بكفيها ..نزلت جلالها وقامت بهدوء وقربت من وحيدها الساكن في مكآنه ومعالم النقاء والطهاره مرتسمه على مقلتيه باسته على جبينه وأبتعدت عنه ..أخذت جوالها وطلعت للصاله المظلمه فتحت الضوء وجلست لحالها 
شوق تطالع جوالها: أكيد نآم صرنا قريب الفجر ..لالا خلوني ادق واجرب حظي 
ضغطت على رقمه واتصلت ..من أول رنه رد على اتصالها 
شوق ابتسمت: صباح الخير 
فهد: صباح النور 
شوق: شكلك مانمت 
فهد: ماجاني نوم وأنتي 
شوق: حتى انا صليت وقراءة قرآن وماقدرت انام قلت اتصل عليك اشوف اذا نمت او لا 
فهد يضحك: تشوفين والا شي ثاني ؟
شوق عقدت حواجبها بأستغراب:شي ثاني!!!
فهد : يعني مشتاقه مثلا 
شوق:ههههههههه تقريبا 
فهد: كنت حآآس والله 
شوق : فهد 
فهد: هلآ 
شوق: شرايك نصلي الفجر بالحرم ؟!
فهد بدون أي اعتراض: خلاص جهزي نفسك بألبس واجيك عشان يمدينا نوصل قبل الصلاه 
شوق فرحت: مشكور حبيبي الله لا يحرمني منك 
فهد من قلب: ولآ منك 
قفلت جوالها وبسرعه دخلت غرفتها وطلعت عبايتها وشنطتها وقبل ترجع الغرفه شافت باب غرفة رغد شبه مفتوح وضوء الأبجوره متسلل للممر ..قربت ودقت الباب 
رغد: مين ؟
فتحت الباب ودخلت: ليش مانمتي ؟
رغد: متعوده اسهر " انتبهت لعباتها وشنطتها وسألت بخوف" فيك شي ؟
شوق: بروح انا وزوجي نصلي الفجر بالحرم تروحين معنآ ؟
رغد تنهدت براحه: لآحبيبتي خذوآ راحتكم وأدعي لنا 
شوق: انتبهي لرآكآن أوكي 
رغد: من عيوني 

في بيت بآسل 
صحت من نومهآ وكل جسمهآ يألمهآ والحكه زآدت بعدت الشرشف عنها وصآرت تحك جلدها بقوه وعنف اكثر وتحس بأن حرارتهآ مرتفعه قآمت للحمآم وغسلت وجههآ ورجعت لغرفتهآ اخذت المنشفه ونشفت وجههآ ويديهآ ووقفت قبال المرايا شآفت وجههآ وصرخت 
بــــــــآآآآآآآســــــــــــل 
قآم مفجوع على صوت صرختهآ اللي أفزعته :بسم الله أيش صاير 
هنآدي تبكي وتحك جلدهآ: شوف شوف جسمي " تاشر على يديهآ وجههآ "
فتح الآبجوره بسرعه وضيق عيونه أكثر ونقز من مكآنه وشهق:ليش متورمه كذا 
كآن وجههآ متورم ومُتلون بلون الدم الغزالي ردت بصوت خآيف وباكي: جسمي يوجعني آآآآحس كأن شي يقرصني 
باسل بخوف من شكلها المنتفخ : الحين اوديك المستشفى 
قام لبس بنطلون وتيشرت بسرعه واخذ عبايتهآ سآعدهآ في لبسهآ ولمس كفهآ المنتفخ وكآن حار: نمتِ مآفيك شي 
هنآدي تبكي: بسم الله الرحمن الرحيم والله ماكآن فيني شي 
باسل يفتح باب الشقه بشويش وطلعوآ متجهين لأقرب مستشفى 

:::
:::
:::

بعد صلآة الفجر وتحديدآ في ساحة الحرم 
شربت من ماء زمزم وبلت ريقهآ وقفت ولفت عليه: يالله 
لبست صندلها وقبل تتحرك تسللت يده لكفهآ ومسكها ومشوآ مع بعض ..رفع عينه للسماء وخيوط الظلام بدأت بالذوبآن وشفق الفجر يتسلل برويه يحمل معه نسمآت إلهيه بارده 
فهد: الجو ماينفوت "لف عليها" صـــح ؟!
شوق شدت قبضتها على يده: صـح 
ضلوآ يمشون بصمت والمسآفات تطول وبعضهآ يقصر 
فهد: مطولين وإحنا ساكتين ؟
شوق : ماعندي شي اقوله 
فهد وقف وطلع جواله : اقولك صوريني هنآ 
شوق طالعته بعيون مصدومه: خيير ويش فيك قلبت مره وحده 
فهد يطلع جواله وهو يضحك: توي تذكرت 
سحبت جواله وصورته كذآ صوره :هآه كيف بس اللقطآت 
فهد: حلووه زي صاحبهآ 
شوق :ههههههه وآثق 
فهد يسحب يدهآ وكأنه خآيف انها تضييع منه: تعالي بس ميت جوع بنفطر 
شوق كشرت: تأخرت على راكان 
فهد: معه ميري خلينآ نفطر اليوم مابرجعك لين اطفش منك 
شوق سكتت منحرجه منه سألته: وين نفطر ؟
فهد يأشر على مطعم: هنآ يالله ...دخلوآ المطعم وكآن شبه خالي من الناس الا من بعض الزوآر ..أختاروآ كبينه مغلقه وجلسوآ فيهآ نزلت نقابهآ ولفت على الشباك الزجآجي تتأمل الحرم منه 
شوق بنظره تأمل: الله شوف كيف المنظر 
فهد بنفس نظرتها: خطييير 
شوق سحبت المنيو:يالله اطلب لي أممممممم على ذوقك مافيني انقي 
فهد: ههههههه كسل أعوذ بالله " طلع يطلب دقايق ورجع لها ..مآحست بدخوله لآنهآ سارحه بعالم ثاني جلس ولآ التفت له والشرود سآرقهآ كليا 
عيون بريئه وملامح اقرب للطفوله لكن اصبحت شاحبه بسبب تقلب الظروف والأقدار ..وشفآه تبتسم بلطف ..سرقه الشرود هو الأخر يتأملهآ وكأنه يرآهآ لأول مره صحى على لمستهآ ليده 
شوق: وين وصلت ؟
فهد ارتبك: هاه قريب 
شوق ميلت فمهآ: وين قررريب ؟
فهد حط يده فوق يدها: عندك 
شوق طالعته بنظرآت أستفهآم مآفهمت قصده ..كمل بصوت: عيوونك تلمع بشي غريب عجزت افهمه 
شوق: كل هذا الغموض بعيوني ؟!
فهد ابتسم: لآ بس ماقدرت اوصل لسر هالنظره 
شوق رجعت نفسهآ وتكت على الكرسي : تبيه بدون عناء ؟
فهد: ياليت 
شوق: سِرها أنت 


عند باسل وهنادي 
فتح باب شقتهم ودخلوا 
باسل: شآيفه كله من أهمآلك في أكلك ماعاد تأكلين فلافل 
هنآدي اللي أختفى تورمهآ بعد المهدئ:والله ماعندهم سالفه وانت مصدق؟
باسل يجلس على الكنب: أي مصدق ماشفتي شكلك قبل نروح طيرتي عقلي كانك حونشيه " ورفع حواجبه" 
خبطته على كتفه :طيب بوريك الحونشيه شنو بتسوي 
باسل يرمي عليها كيس الكريم: حطي منه قبل تنامين "وقف وتثاوب" الله برجع انام 
هنادي تسبقه للغرفه وتنزل عبايتها: ياربي مستعجل على النوم 
باسل يسكر باب الغرفه وينزل بلوزته: أي مستعجل ماشبعت نوم بس خربتي نومتي 
هنادي بقهر: بدل ماتقول اهم شي صحتك عندي تقول خربتي نومتي 
باسل يضحك: لا الحمدلله رجعتي طبيعيه 
هنادي بحده: تستهبل ؟!
باسل قرب منها: وانا اقدر استهبل على حبيبتي " سحب الكيس وطلع الكريم" يالله حطي منه حاس انك بتلعبين بذيلك وماتحطين منه 
هنادي تجلس على السرير: بحط بس كلامهم ما عجبني والله ماهم دارين عن شي 
باسل: بتكذبينهم يعني ؟!..يالله بس حطي وخلينا ننام 


العصر 
دخلت مهآ غرفتهآ بتصحيهآ وقبل تقرب منها سمعتها تهذي بأسمه ...عقدت حواجبها بأستغراب وقربت: رغد رغد قومي يالله صرنا العصر 
ماجاها رد منها رجعت تحاول تصحيهآ لكنهآ منغمسه بنومهآ بدون احساس ...خلتهآ وطلعت من الغرفه 
مهآ( تصحين يارغيد واعرف من اللي تهذين بأسمها في أحلآمك ) 
شافتهآ سرحآنه ونغزتها مع خصرها: سرحانه وين 
مها :ولاشي يالله تعالي نتقهوى 
شوق :بجيب راكان واجي 
مها: اوكي 
جلسوآ كلهم بالغرفه منسجمين بسوالفهم وجوهم العائلي اللي أسترجعوآ فيه اغلب ذكريآتهم وأيامهم بحلوهآ ومرهآ 

في بيت باسل
أم فهد: قلت لآ أنا بكلم ابو حازم يرسل لي السواق عشان نرجع جده 
باسل بأصرار: امي قلت لك أنآ بسافر خلاص روحي معي انتي وهذا الشبل " وصقع مراد على فخذه"
فهد يحاول يقنعها: امي بلا عناد قالك هو بيسافر 
ام فهد: لا ابيه يجلس مع زوجته 
باسل: هي بتجلس عند اهلهآ 
مراد بطفش: ماما الله يرضى عليك وآفقي المهم نرجع جده لو على سيكل 
باسل لف عليه: لو قلت حمار مو أحسن ؟
فهد: ههههههههههههههههههه 
ام فهد :طيب خلاص بنروح مع باسل 
باسل بفرحه: ايوه قوليها من اول يآ أم فهد ..اجل بكره بنمشي 
مراد نقز من مكانه: أحلف ؟
باسل بثقل : امم احتمال 
مراد كشر: اووف يافرحه ما تكمل 
باسل: انت فهد بخلي مفتاح الشقه معك اجلس لوقت ماترجع الرياض 
فهد برفض: لا بروح فندق 
باسل بحده: فهد عن الحركات اللي مالها داعي ليش الفندق وبيتي موجود 
فهد يسايره: طيب خلآص بقعد فيه 
أندق الباب وقآم باسل يأخذ صينية القهوه من هنآدي 
هنآدي بتعب: بروح الغرفه أذا بغيت شي تعال هناك 
باسل يهز راسه بأيجآب: طيب 
رجع وابتسم لهم : وهذي أحلى قهوه لأحلى ناس 
امه وقفت: بروح أشوف هنآدي وراجعه لك 
باسل: لا يآ أمي راحت ترتاح 
امه ابتسمت: حابه أجلس معهآ عيب أسيبهآ لوحدها ...طلعت للصاله وأستغربت انه آمو مجوده قربت من باب غرفتها ودقته بشويش 
كآنت منسدحه على السرير وتعبانه ردت بصوت تعبان: تفضل 
فتحت الباب بشويش ودخلت وعلى شفاتها ابتسامه نقيه: كيفك حبيبتي 
هنادي اعتدل : الحمدلله 
ام فهد: فيك شي حبيبتي ؟!
هنآدي : سلآمتك بس حاسه بشوية ارهاق بعد اللي صار اليوم 
ام فهد: تبين أسويلك حآجه ؟
هنادي : لا مآبي شي بس ابي أريح جسمي 
ام فهد : الله يتمم لك على خير حبيبتي 
هنادي من قلب: أمييين 
أم فهد: بعد المغرب رايحه لزياره .. تجي معي ؟
هنادي بلباقه وهي مو متعوده عليها او تأخذ وتعطي معها أكثر: لا خالتي روحي انبسطي انا بجلس في البيت 
ام فهد: اجل بخلي فهد ومراد يروحوا معي حتى تاخذي راحتك مع باسل 
هنادي بأحراج: عآدي ياخاله والله ماضايقوني أبد 
ام فهد وقفت: ماعليش بس حابه يروحون معي ..اخليك تنامي وترتاحي حبيبتي اذا احتجتي شي نآديني لا تستحي 
هنادي بحياء: إن شاء الله 
طلعت وتركتها لحالها بالغرفه ...راقبتهآ ألى ان أختفت عن عينها وابتسمت على تصرفهآ 
{ هنآدي }
ياحليلهآ مرره طيبه ماتوقعتهآ كذآ ... أول ماشفتهآ حسيتهآ متعجرفه وشايفه نفسهآ بس أكتشفت انهآ حنونه حيييل ولآ تبي تضآيق أحد لو بكلمه ... من جد محظوظ باسل بأم مثلهآ 
الله يخليهآ لنا ولا يحرمنآ من وجودهآ بحيآتنآ 
رجعت أنسدحت وغمضت عيونهآ محاوله منهآ للراحه والأسترخاء 




بعد العشاء 
كآنوآ الكل بالغرفه وهي من ضمنهم جوآ شهد وريم وزآدوا الجلسه ونآسه كآنت مهآ مسويه حلى وقهوه حتى ينبسطوآ أكثر بجلستهم اللي مآ نقصهآ إلآ هنآدي اللي تراعي باسل وأهله وتلبي طلباتهم 
رغد وقفت : بروح أصلي العشاء وأجي "ألآ بدخول شوق وهي شايله راكان بين أحضآنهآ " تقبل الله 
شوق: منآ ومنكم ..جلست على الأرض وتربعت .. سمورتي بالله هاتي رضاعة ركوني جوعان 
سمر تأشر على عيونها: من عيوني غالي والطلب رخيص
شهد تميل فمهآ: ياسلام لو أنآ كان كسرت الدنيا "تقلد صوتهآ" اووف طفشتوني هاتي ودي ياليتكم ماتزوجتوآ وخلفتوآ 
الكل:ههههههههههههههههههههههههههه 
رنيم تقرص مشاري اللي صرخ وبكى ...لفت عليه شهد مفجوعه 
شهد كشرت: ويش سويتي بولدي يامفتريه " أخذته وحآولت تسكته "
ريم تسحب رنيم : بطله انتي " وباستها"
سحر : لا تشجعينها على الضرب 
شوق تبوس راكان: وه يا نظر عيني شوفوآ الزين اللي غطى على الكل 
سحر كانت بجنبهآ وباسته بقوه: أحــــــبـــــه حلالالاه غير 
شهد : والله مافي زي ميشو شوفوآ العيون الساحره 
سمر بلقافه: سبحآن الله يوسف مصغر 
شهد تضمه: يالبييييه 
دخلت مهآ هآيجه وصرخت بصوت عالي أفزع الكل وعلى وجههآ معالم العصبيه المجنونه : ويـــن رغد؟!
شوق استغربت من شكلهآ قبل دقايق كآنت تكلمهآ بهدوء وروقآن والحين أنقلب حالهآ رأس على عقب ردت بصوت هادي: راحت تصلي 
ريم خافت من شكلها: مهآ ويش صاير 
مهآ لفت عليهآ ردت بحده: أنخرسي مابي اسمع احد 
تبادلوآ نظرآت الأستفهام والفضول وعيونهم أنتقلت على رغد اللي دخلت وسألتهم: مآشفتوآ جوالي مدري وين حطيته 
مهآ تخصرت ورفعت حآجبهآ بقهر وعصبيه طلعت الجوال وأشرت فيه: قصدك هذآ ؟
رغد ما لآحظت ملآمحهآ المحتده: ايييه " مدت يدهآ لكن قبل توصل له صفعتهآ بكف صدم كل العيون اللي تراقب الوضع بصمت بحت " 
غمضت عيونها ماهي مستوعبه الكف اللي لآمس خدهآ الناعم بقوه أختل منهةتوآزنهآ ..بعدت شعرهآ عن وجههآ اللي تبعثر بعشوآئيه وطالعت مهآ بعيون تائهه ونظرآت متفاجئه 
شدتهآ مع شعرهآ بقوه وصرخت عليهآ:هذي أخرتهآ توصل فيك أن تخلين بيتنآ لموآعيدك الغراميه .. كذآ ابوي ربآك " شدتهآ بقوه وصرخت بصوت أعلى" ردي وين لسآنك 
دفتهآ بقوه وصرخت: عن ويش تتكلمين !! أكيد انجنيتي 
صفعتهآ كف ثآني وأنطلقت صرخآت من الكل :مهآآآآآ ... فتحت الجوال على صندوق الوارد وورتهآ رساله وليد اللي نست تمسحهآ .. وبالصدفه لقت له مسج وصل من ربع ساعه 
مهآ تبكي وتشد بلوزة رغد بقوه: لييش يارغد ليييش ..ضيعتي ثقتنآ فيك ياحسآآآفه ماتعلمتي من غلطتك الماضيه ... من ويش مخلوق قلبك 
رغد تطالع الجوال بعيون مصدومه حاولت تحرر نفسها من قبضه مها لكن ماقدرت 
مها تهزها اكثر: ردي ...والا ماعندك رررد على سواتك 
رغد تبكي:أبعدي ..خليني بحالي ..كانت بتضربها لكن كانت يد شوق اسرع ليدها ومسكتها .. بعدتهم عن بعض 
شوق بحده: مها بلا جنان ويش قاعده تقولين انتي ؟
مها تمد لشوق الجوال وبعيون دامعه: اقري شوفي بنت عمك المحترمه ويش يطلع منها شوفي اختي المـ... 
شهد صرخت عليها: مهآآآ التزمي حدودك لو سمحتي ...كلنا نغلط مافي احد معصوم من الخطأ 
تركتهم وراحت لغرفتها قفلت الباب على نفسها واستندت عليه نزلت دموعها كالسيل الجارف وقلبها ممتلي قهر وألم من الظروف التي تعاندهآ والقلوب التي لا تتفهمها .. ضمت رجولها لصدرها وخبت وجهها وارتفع صوت بكاها 

بـ مكان الحدث 
شوق: بدل ماتعدلين الوضع تزيدينه سوء 
مها بقهر: تبيني اشوف اختي ترمي نفسها بالنار واسكت 
شوق بحده: مو بالطريقه هذي .. انتي بأسلوبك هذا تخلينهآ تصر على الغلط 
مها لفت على شهد: وحضرتك اكيد عارفه وساكته 
شهد بقوه: ويش دخلك انتي .. ترى رغد كبيره وفاهمه وواعيه تسوي اللي تبي ماحد له دخل فيها ومو انتي اللي تجين تحاسبينها .. حاسبي نفسك قبل 
شوق بترجي: الله يخليكم ماله داعي التجريح 
مهآ تتخصر: شوفيها واقفه بصفهآ بدل ماتنصحها 
شهد انقهرت من كلامها :اسمعي مها رجاء لاتتدخلين برغد إن شاء الله تموت مالك دخل فيها 
مها بنبرة قهر: انتي اللي لاتتدخلين فيهآ وابعدي عن طريقها 
سحر وقفت : خييير كأنكم أطفال مو كأنكم بالغات وواعيات 
شوق: مها رجاء خلي كل شي علي انا بتفاهم مع رغد وبعرف منها ليش سوت كذا 
شهد بتنجن من ظلمهم لها: لآ تظلمونهآ رغد مالهآ ذنب بس انتم متهورين على طول تحكمون على الأمور بدون ماتدرون عن الظروف ... خلتهم بالغرفه وراحت لرغد 
دقت الباب وكانت تسمع صوت بكائها .. ترجتهآ ألآلآف المرات لكن دون فايده .. مايوصلها أي رد منها 
شهد تبكي: رغد حبيبتي افتحي اوعدك محد يدخل الغرفه غيري 
رغد تصرخ: خلوني برووووحي مابي أحد ماااابي ... أكرهكم كلكم كـــــــــــلـــــــكـــــم 
شهد بترجي: افتحي الله يخليك افتحي 
بعد ربع ساعه من ترجي شهد وشوق اللي حاولت مع شهد لكن ماشافت أي تجاوب من رغد ورجعت لعند البقيه .. فتحت لشهد وكآن وجههآ متورم من البكاء وعيونهآ مُحمره ودموعهآ مبلله خدودهآ ...أرتمت بحضن شهد وطلعت شهقه تردد صدآهآ بالممر المجآور لغرفتها .. وتأهوهت بألـــم 
شهد شدتهآ لحضنهآ أقوى وبكت معهآ: بس ياعمري حسبي الله ونعم الوكيل فيهم 
رغد بحآلة مزريه من البكاء وبصوت متقطع تتخلله شهقآت لآ إرآديه لآ تستشعرهآ سوء القلوب المقهوره التي لآ حول لها ولا قوه:مآسويت شي ...والله ..والله 
شهد تدخلها الغرفه وتجلسهآ على السرير: وربك أني أعرفك مآتسوينهآ 
رغد تأشر على قلبهآ: آآآآآآآآآآه بموت من القهر 
شهد تضمهآ: سلآمتك من القهر يا قلبي لاتحرقين أعصابك مايستاهل الموضوع 
رغد تمسح دموعهآ: ليش حظي كذا ؟.. ليش التعب يعشقني قلبي مايتحمل والله مايتحمل 
شاركتهآ البكاء بالصمت .. خانهآ النطق عن التبرير وقلبهآ يعتصر ألماً وتوجعاً على آآآهآتها التي تخرج من صدرهآ وكأنهآ خنآجر تطعن مخارج حروفهآ ...طالت مده أحتضانهم لبعض وأنسكآب الدمع من أجفانهم 
دخلت شوق وأوجعهآ قلبهآ على شكلهم وبالأخص رغد المنهآره تمآما 
شوق: تعوذي من الشيطآن الرجيم وأستغفري ربك أنه توآب غفور 
رغد صرخت وضربت خدودهآ: مآســـــويـــت شـــــي مـــآآآآســــــــــــووووويــــــــت 
شوق خآفت من ردة فعلهآ العكسيه:مآقصدي 
رغد : أطلعي برآآآآ مابي الآ شهد ..محد يحس فيني غيرهآ محد يعرف أسراري ألا هي .. برآآآآ اطلعوآ من حياتي كلهآآ .. كلهآآآآآ 
شهد تمسكهآ: أهدي مايصير اللي تسوينه 
طلعت شوق وسكرت الباب شآفت بعيونهآ لمعة القهر والغبن ... رفعت راسهآ وشافت ريم وسحر وآقفين وسمعوآ رغد وصرآخهآ اللي يصدح بأركآن البيت كله 
ريم بتألم: تحزززن 
سحر: لآحول ولاقوة إلآ بالله .. ويش نسوي 
سمعوآ صوت باب الغرفه انفتح وشهد تجري ورآهآ وقدرت تمسك يدهآ : استني يارغد بروح معك 
رغد تسحب يدهآ بقوه: أبعدي عنـــي 
شوق تحاول تمنعهآ:وين بتروحين ؟!! 
رغد تصرخ: مالك خص فيني 
مهآ طلعت وبغرور: رايحه تقابلينه حبيب القلب وتشكين له ؟!
رغد لفت عليها وردت بحقد: انقلعي عند زوجك مالك مكان بيننا 
طلعت بعد ماصدمت الكل بكلمتها .. وشوق وشهد يحلقونها في المدخل 
شهد تبكي: رغد لا تصيرين مجنونه 
شوق: استني بنجي معك 
طنشت الكل ونزلت لغرفه جلالي وخلته يشغل السياره ومشوآ على طول ... وهي بالطريق اخذت جوال جلالي ودقت على هنادي 
هنادي بصوت ناعس: هلا 
رغد : هنادي وين بيت روان ؟
هنادي باستغراب: لييش ؟
رغد صرخت: بدووون ليييش قولي وييين ؟
هنادي: جلالي يعرفه ... سكرت الجوال بوجهها 
رغد وهي تبكي: وديني بيت روان صديقة هنادي 
جلالي بفضول: زيين .. بس انتي ليش يبكي رغد والله انتي كويسه وجوا قلب مرره نظيف 
رغد زاد بكاها وماردت على كلامه ... بعد دقايق طوال وصلوآ للـ الفيلآ اللي تسكنهآ روآن وأهلهآ .. مآ أنتبهت للسيارات اللي وآقفه في حديقة البيت ..نزلت من سيارتهم ودقت الجرس ثواني وأنفتح الباب 
...:نعم
رغد: وين روان ؟
..:موجوده
رغد: ابي اشوفها ضروي 
..: تفضلي 
دخلت وهي تبكي وبصوت عالي نآدت: روآآآآآآآآآآآآآآن .. روآآآآآآآن وييينك ؟ 
طلعت من قسم الضيوف مرعوبه من الصوت اللي ينآديهآ وأم فهد ورآهآ 
روآن شهقت: رغــــــــد ؟!
رغد تبكي : وين ولد عمك الـ ... 
روآن قربت منهآ والخوف ممتلكهآ: ويش فيك رغد ؟
رغد صرخت: مالك خص ابي ولدك عمك المحترم ويييينه ؟
روان: بقسم الرجال عندنآ ضيوف 
رغد تبكي : ماشاء الله علييييه الحين أوريه 
لفت تبي تدور على قسم الرجال لكن يد روان كانت اقرب لها: أستني الحين اخليه يجي 
رغد تبعد يدها عنها : لآ ابي اشوف ابوكِ بعد عشآن يعرف الدكتور وليد ويش يسوي ببنآت الناس 
روان شهقت: وليييد ؟
رغد: اييه 
روآن: دالي روحي نآدي وليد بسررررعه 
رغد بحده:قلت لك ابي اشوف ابوك كمآن 
روان تحاول تمسكهآ: استني لا تتهوري 
رغد : ههه اتهور ؟.. أي بتهور عاجبني التهور اليوم 
ام فهد اللي عرفتهآ : يابنتي اهدي 
رغد تبكي بحرقه وقلة حيله: مقهوره قلبي ينفجر من كثر القهر .. تركتهم وطلعت مع الباب وكآن بالصدفه أن وليد جاي للبيت من الملحق الارضي الخاص بالضيوف 
تعلقت عيونه فيهآ وهو يشوفهآ تسكر الباب وتبكي .. لفت وشآفته ومشت له بسرعه وصرخت: يآحقير ... حسبي الله ونعم الوكيل فيك ... اشوف فيك يوم 
وليد بخوف: خييير ؟!
رغد تبكي رفعت يدهآ بتصفقه كف لكن وقفتهآ روان : رغـــــــد 
رغد تبكي: أنت خربت حياتي الكل صار يشك فيني بسببك حتى أختي أقرب الناس لي خليتهآ تجرح قلبي بسببك 
وليد بحده: أيش مسوي ؟
رغد تتخصر: لآ مآسويت شي صراحه وأمس!! 
جاء أبو روآن على اثر صوتها وفهد اللي انصدم لمآ شاف رغد واقفه وعيونها متورمه من البكاء
ابو روآن: ايش اللي صاير ..خير إن شاء الله 
وليد بأرتباك :خير ياعمي.. سوء تفاهم 
رغد تبكي: شوف وليد بكره تجي تخطبني فآآآآآهم وتعدل غلطتك بنظر اختي وألآ بقتل نفسي وأرتاح من هذي الحياه 
رجعت للسياره ورمت نفسهآ على الكرسي بقوه بدأت تفقد احساسها بجسمها ونفسها تكت على ورى وهمست بصوت مبحوح من كثر الصراخ: روح جلالي 
غمضت عيونها وكآن اخر شي تدركه بيومها 



ببيت ابو مهآ 
سآعتين مرت على خروجها من البيت 
شهد بقلق: والله لو يصير لها شي مآ اسامحك يامهآ 
مها تبكي حاسه بالذنب وضميرها يأنبها:خلاص بس اللي فيني كافيني 
ريم: الله يسآآآمحك مآكآن له داعي كل اللي صار 
شوق اللي فقدت أعصابهآ: يارب كون معهآ .. دق جوالهآ وردت ..هلا فهد 
فهد بثقل: هلا فيك ..كيفك 
شوق ماتبي تحسسه بشي: الحمدلله انت كيفك ؟
فهد: ماشي الحال ... وصلت رغد؟
شوق بلعت ريقها وخفق قلبها من الخوف: من قال انها برى ؟
فهد بنبره قاسيه: شوق انا عارف بكل شي وصلت والا لا ؟
شوق: لا لسى 
فهد شهق: ماجات البيت ؟.. لها تقريبا ساعتين طالعه من عندنا 
شوق بخوف: ايش؟!!! ساعتين 
فهد : ايه .. شوفي سواقكم بسرعه واعطيني خبر 
سكرت من فهد وعلى طول اتصلت على رقم جلالي .. حاولت اكثر من مره لكن مافي أي استجابه .. مرت ساعه وهم يتصلون على جلالي لكن تنتهي محاولاتهم بالفشل 
شهد تبكي: اكيد صار شي 
سحر تهدي شهد: تفائلي بالخير 
مها حاطه يده على فمهآ وتراقب الوضع ودموعها على خدها .. رجعت اتصلت شوق على جلالي 
شوق صرخت: جلالي وينكم ؟
جلالي بصوت مخنوق: هذا رغد مافي يصحى مدام 
شوق : كيف يعني ؟
جلالي : مايدري مدام انا قول رغد رغد بس هو في نوم مافي يتحرك 
شوق تبكي: مآآآآتت ؟
الكل صرخوآ: لآآآآآآآآآآآآآآآآ 
جلالي: والله مافي يدري مدام انا في مستشفى .... 
شوق تبكي: طيب لا ترجع احنا بنجي الحين ... سكرت الخط وكلمت فهد 
فهد: تجهزي الحين اخذك 
شوق: طيب دقايق واكون جاهزه 
مها تبكي: بروح معك 
شهد : وانا بعد 
شوق : لا مايصير لازم وحده تجلس بالبيت مع البقيه ...مهوي انتي ابقي هنا 
شهد بحرقه: أي مو كل اللي صار بسببها 
ريم : خلاص مو وقته 
شوق: ميري انتبهي لراكان رضعيه ونوميه 
ميري: أوكِ 
اتصل فهد ونزلت هي وشهد واتجهوآ للمستشفى وسبقهم وليد وعمه حتى يتطمنون على رغد


بـ المستشفى 
ظلوآ وقت طويل في الأنتظآر .. حاول وليد يدخل ويتطمن عليهآ لكن ماقدر .. طلع الدكتور 
د: وين اهل المريضه 
شوق وشهد قاموآ بسرعه له: إحنآ يادكتور 
شهد تبكي: ريح قلبي الله يريحك دنيا وأخره 
د: الحمدلله هي بخير الحمدلله لكن مافاقت من الأغمآء لسى 
ولي: كيف مآ فاقت ؟
د: أسف دكتور وليد بس المريضه بسبب الزعل هبط الضغط عندهآ وسببهآ لهآ إغماء كلهآ سآعه وتصحى بإذن الله وقتها بتطمن عليها اكثر 
وليد: أقدر أدخل اتطمن بنفسي 
د: اذا سمحوآ لك أهل المريضه 
فهد يطالع شوق اللي تنتظر رده هو لأنه بمقام الأخ لهم : طيب وليد أدخل شوف بس لآ تتأخر علينآ 
شهد لمحته يبتعد عنهم وقالت: شلون تسمح له هو سبب اللي رغد فيه 
فهد : بس هو دكتور وعارف شغله خليه يشوفها 
شوق استندت على الجدار ومن قلب قالت: الله يقومها لنا بالسلآمه 
الكل: آآآمين 
انتبه لعم وليد يأشر له مشى له وابتسم: هلا 
ابو روان: كيفهآ البنت .. صارت أحسن ؟!
فهد: نقول إن شاء الله 
أبو روان: الله يسمع منك ياولدي هذا وليد ماتخيلت يطلع من كل هذا الشي راح اتكلم معه وأفهم الموضوع ياليت تخبر أخوآتها ان كل شي راح يتصلح 
فهد: لاتشيل هم يابو روان سوء تفاهم ويتعدل مع الوقت 

عند شهد وشوق 
شهد بهمس: اصلا هو من زمان يتحرش فيها ويسبب لها مشاكل هي في غنى عنها وزوجك خربها وخلاه يدخل جوا الله يعلم ويشب يصير 
شوق بتهديد: شهد مو وقته هذا الكلام الله يسعدك لاتزيدين الطين بله 
شهد بحقد: انتي شفتي كيف واثق من نفسه وكأنه المجني عليه 
شوق بتأفف: اووه شهد ويش كنت اقول توي 
شهد زفرت اوف حاره : طيب سكتنا 
لمحوه يقترب منهم وتعلقت كل العيون فيه ... مشى بثقه وشجاعه وكأن شي لم يكن 
فهد: بشرنا ؟
وليد هز راسه: الحمدلله هي بخير ..بس لازم تكون 12 ساعه تحت الملاحظة 
الكل تنهدوا براحه 
فهد: يعني نقدر نرجع ؟
وليد: ايه تقدرون 
شهد تهمس لشوق: أنا بظل عندها 
شوق بأعتراض: لا تعب عليك 
شهد بإصرار: قلت بكون معها وماأقبل أي نقاش انتي وزوجك ارجعوا وخلوني معها 
شوق أستسلمت للأمر الواقع: طيب اللي يريحك بي طمنينا عليها وكلمي زوجك 
شهد: زين بس انتبهوا لميشو 
شوق: ابشري 
تفرقوآ الكل عدآ شهد اللي توجهت الى الغرفه الموجوده فيهآ رغد وجلست على الكرسي تنتظرهآ تستفيق من اغمآئتهآ المفاجئه لهم 

فتح باب السياره وهو يشوف نظرات التهديد بعيون عمه ركب بهدوء وهو ينتظر عمه يفجر كلماته بوجهه ويطلب منه التبرير ... حرك السياره بهدوء وكله خوف من ملامة عمه له 




{ وليد }

أيش هذي الورطه ؟!.. ماتوقعت الأمور بتوصل لهذا الدرجه كلها كلمه أعجآب وتصرف طايش بلحظة مافكرت بعواقبها ... ياربي ايش قاعد يصير كأني بمسلسل والله بمسلسل بغمضة عين تقولي تعال اخطبني وانا اللي احاول فيها من شهور بس تعطيني ريق يشجعني أتجراء وأطلب هذآ الطلب ... لكن الحين تغيرت الامور لو بترضى فيني بس عشان تبري نفسها من ظلم اختها اللي مدري ويش مسويه فيهآ وجننها مو حبا فيني او تقدير لمشاعري ... بس ياترى انا برضى اكون زوج وانا عارف انها ماتحمل لي أي ذرة مشاعر ممكن ترسم لنا حياه زوجيه سعيده ... آآآآخ بس جبت الشقى لعمري 

ابو روان: فين سرحت ؟!
وليد ابتسم: مين قال سرحت بالعكس معآآك عمي 
ابو روان: لا تتوقع اني بتغاضى على اللي صار ...انت غلطة ولازم تكفر عن غلطتك 
وليد بملامح جديه: بأي كفاره ؟
ابو روان: تروح لأهل البنت وتوضح لهم كل حاجه كانت بينكم وتعتذر لهم 
وليد : بــس يا عني 
ابو روان بحزم: بدون بس .. ياولدي اكثر شي يجرح الشخص انو يطيح من عيون أهله ويفقد ثقتهم بيتوه وتظلم حياته لآنهم مابيشوفونه بالعين اللي كانوا يشوفوه فيهآ 
وليد بلع ريقه واخذ نفس: إن شاء الله 
ابو روان: بصراحه مستغرب عليك تصرفات الولدان هذي انت ياوليد .. انا اللي كنت اشوفك واعي وعاقل ومثقف يطلع من تصرفات زي كذا .. ليش ايش الأسباب 
أكتفى بالصمت على سؤال عمه وعيونه مركزه بالطريق والسيارات اللي تتجاوزهم ... ضغط اكثر على الدركسون ودعس اكثر على البنزين وزآد سرعته 
ابو روان: شوف ياولدي انت ولد اخوي ومكانتك في قلبي كبيره اذا تبي تستقر في حياتك وتتزوج من بكره نخطب لك بس أنت تكون مستعد انك تفتح بيت وتتحمل المسؤوليه وحياة العزوبيه والتوهان تسيبها وتشوف نفسك 
وليد: لما اكون مستعد بأجي واكلمك ياعمي بس بالوقت الحالي هذي الفكره خارج نطاق افكاري 
ابو روان طالعه بنظره استفهام: الله يستر من نطاق افكارك 

:::
:::
:::

في بيت أبو مها 
أخذ الخوف من وقتهم الشي الكثير ... ومر الوقت عليهم مرور المتثاقلين بعد وصول شوق استلموها بالأسئله وكأنهم في حضرة تحقيق .. ابتعدت عن الكل وقبل تدخل الغرفه لفت 
شوق: مها ابيك شوي " دخلت الغرفه" 
لحقتها وهي مدركه لبوادر ما سيدور بينهم ... سكرت الباب واستندت على التسريحه: نعم 
شوق: الله ينعم عليك ..انتي عارفه ويش بقول 
مها نزلت راسها: داريه ويش بتقولين اني متهوره وما اعرف اتصرف وامتص اخطاء الغير 
شوق بحده: مو بس كذا يامها احيان احسك جاهله ما استفدتي من تعليمك ولا شي 
مها طيرت عيونها اكثر: كييف ؟
شوق تسترسل بكلامها: اللي سمعتيه بكون صريحه معك انتي خليتي الموضوع يسلك طريق غير اللي مفروض يسلكه .. ويشب يضرك لو اخذتيها بغرفه لوحدكم وسألتيها وعرفتي أصل السالفه وحاولتي تساعدينها .. الحين شوفي كيف الفضيحه صارت بجلاجل تهورت هي الثانيه وراحت للرجال والله يعلم ويش صار 
مها غضت شفايفها: ماقال لك زوجك ويش صار ؟
شوق: لا ماقال ولا لي وجه اسئله اصلا ويش بقوله بالله مها خربت الدنيا وظلمتها وهي ماقدرت تستحمل ؟ حرام يامها حرررااام تقربي منها لا تبعدينها عنك 
مها شوي وتبكي: وربي قصدي اني خايفه عليها تسوي شي بنفسها مجنونه تسويها رغد 
شوق: رغد مو طفله الحين صارت راشده تعرف تميز صحيح الغلط مانسكت عنه ولازم تتعاقب عليه لكن مو بذا الاسلوب كذا انتي تفضحينها بدل ماتسترين عليها 
مها تنهدت: والله اني ندمانه وراح اراضيها وهي بعد المفروض تقول لنا اللي يصير معها 
شوق: هي كتومه وما تفضفض الا لشهد لانها تسمعها وماتلومها وتخليها تطلع كل اللي بقلبها شوفي شهد عارفه كل اللي صار وواقفه معها 
مها: يارررربي والله قلبي يتقطع عليها 
شوق: مهوي احنا الكبار وإحنا اللي لازم نكون القراب لهم اتمنى انك تتعلمين من اللي صار وما نكرر الخطأ ممره ثانيه 
مها : توبه ماعاد بتلقف بخصوصيات 
شوق انسدحت على السرير: آآآآآه ياظهري 
مها بخوف: ويش فيك؟
شوق: ظهري يوجعني اليوم بذلت مجهود على غير العاده 
مها: الله يعينك اجل ارتاحي الحين وانا بشوف البقيه بنأكل شي خفيف وننآم 
شوق تطالع الساعه" أيه تأخر الوقت بكره جمعه خلونا نصحى بدري 
مها ابتسمت : طيب " طلعت من الغرفه وخلت شوق لوحدها والتعب مسيطر عليها "
مهآ: ريم انتي وسحر حطوآ شي نأكله قبل ننام 
ريم: بسوي لنآ سندويشات توست ..قومي سحر معي 
سحر: ياحياتي شهد ما أكلت شي واكيد ماراح تنام بالمستشفى من الازعاج 
ريم: الله يكون بالعون 
مشوآ للمطبخ وأخذت مهآ مشاري ترضعه قبل ينامون : رنومه آآآح اتركيه 
رنيم تلعب بشعر ميشو: سعروه حلوو ماما 
مها : أي حلو بس اتركيه 
رنيم: ماما ديبي زيوه 
مها تطالع بمشاري : طيب بكره اجيب زيه بس روحي عند سمر 


::
::
الساعه 1 بعد منتصف الليل 
فتحت عيونهآ بتعب وهي تحس جسمها مرهق جدآ ... تأوهت بتوجع وبدأت تتضح الرؤيا لها حست بيد شهد تلمس جبينها وتسمي عليها 
شهد: هاه حبيبتي ويش تحسين فيه ؟
رغد تغمض: راسي يوجعني مصدعه حيييل 
شهد: ارجعي نامي وارتاحي 
رغد رجعت فتحت عيونها : وين انا ؟
شهد مررت يدها على خدها: بالمستشفى 
رغد كشرت: المستشفى ؟! لييش 
شهد: تعبتي شوي وجبناك هنا.. خلاص لاتتكلمين كثير وارجعي نامي 
غمضت عيونها وعآدت لسباتها وعيون شهد مآ تفارقها .. سمعت دق ع الباب وطلعت 
شهد: هلا حبيبي 
يوسف : بشري كيف صارت ؟
شهد: الحمدلله صحت وتكلمت معي
يوسف بفضول: ويش صار لها ؟
شهد طالعته بجمود وبعد دقايق قالت: مدري فجأه طاحت علينا ..يقول الدكتور سوء تغذيه مع سهر وارهاق تعرفها ماترحم نفسها 
يوسف: يالله قدامهآ العافيه .. قلت امركم بالطورآي اشوف اذا تبين شي 
شهد: تسلم ياعمري ارجع نآم ورآك دوآم بكره 
يوسف: الله يسلمك .."غمز لها" أشوفك بكره إن شاء الله 
شهد ضحكت: إن شاء الله بس احتمال ابقى ببيت اهلي 
يوسف فتح عيونه: ويش؟!! انسسسي الليله وبـــس 
شهد : سوسي يرضيك اخليهآ وهي محتاجتني 
يوسف: أيه يرضيني .. لاتحاولين بأي طريقه مآفي يعني مافي بكره اجي أخذك 
شهد: اصلا احتمال اذا صارت كويسه نرجع الصباح للبيت 
يوسف: يكون أحسن بعد عشان امرك على طول 
شهد:اوك .. برجع لرغد يمكن تصحى وتبي شي 
يوسف: طيب انا رايحه مع السلامه 
فتحت باب الغرفه ودخلت بشويش عشآن ماتضايقها ... جلست ونزلت طرحتهآ ولفت بسرعه لمآ سمعت صوتهآ تبكي 
قربت منهآ بسرعه وحطت يدها على راسها بحنيه: رغودتي تبكين ؟!
رغد فتحت عيونهآ الممتلئه بالدموع :أي ابكي مالي حل غير البكاء 
شهد: حبيبتي خلاص انسي 
رغد ابتسمت بالأم: أنسى ... بعد كل اللي قالته لي وتبيني أنسى مهآ جرحتني يا شهد جرحتني حيييل 
شهد: يوووه بتأخذين على كلامهآ .. الأنسان لما يعصب مايعرف ويش يقول بس صدقيني تلاقينها الحين ميته على ماتعتذر منك 
رغد: وجرحهآ لي بالصميم بيمحيه أعتذار ؟!
شهد تمرر يدها على شعرها: لاتصيرين حقوده اللي فات مات " سكتت لثواني أعقبت كلآمهآ بـ" رغد ليش رحتي لـوليد
رغد بجمود وهي تتذكر كلامهآ له: مدرري بس حسيت أني ابي أعاقبه لأنه خلى مهوي تشك فيني 
شهد بفضول قاتل: ويش قلتي له ؟
رغد طالعتهآ بنظرآت دآمعه: يخطبني 
شهد شهقت: مجنونه ...اكيد مآنتي صاحيه لمآ قلتي له 
رغد تهز كتوفهآ ببرود: مآعآد يهمني شي انا تعبت كل شي ضدي تفهمين ويش معنى ضدي " وصارت تبكي بصوت عالي " 
ضمتهآ لصدرهآ وربتت على كتفها: لازم تقولين له أنك مآنتي وآعيه لما طلبتي منه هالشي وكنتِ معصبه وماتدرين ويش تقولين 
رغد دفتهآ ودموعهآ على خدها: بس أنــآ من جد ابيه يخطبني 
نهآية البارت الـ 58 
أتمنى لكم قراءه ممتعه أعزآئي 

موعد البارت القادم منتصف الأسبوع القادم 
وربمآ بأستفتاحيته 


البارت التاسع والخمسون 

صمت وعذاب , 
وحزن طآغي للملامح
يكتب آلعبرة... | أختنآ آ آق )


ويرسم آلموقف غياب !



رغد دفتهآ ودموعهآ على خدها: بس أنــآ من جد ابيه يخطبني 
شهد وعلى وجههآ تجآعيد الصدمه: شنوو ؟!.. وليييه يارغد انتي الحين بوقت مضغوطه فيه قرارك هذا لما تهدين بتتراجعين عنه 
رغد جلست ومسحت دموعها بأطراف اصابعها: ماراح أتراجع عن قراري هذا 
شهد تسايرها: طيب لما يصير وقت هذا الكلام نتكلم فيه بس الحين نامي 

في بيت باسل 
مر اليوم بثقل وكسل عليهآ .. فتورهآ زآيد هذا اليوم انبسطت برجوع أم فهد حتى تتنشط وتسولف معهآ .. بعد ما الكل دخل غرفته بقت هي وأم فهد بالصاله 
أم فهد: هنآدي رغد اختك وإلآ بنت عمك 
هنادي استغربت سؤالها: أختي 
أم فهد: كم عمرهآ ؟!
هنآدي: امم الحييين بحدود الـ 25 او 26 
أم فهد: ماشاء الله الله يحفظهآ 
هنادي: ليش تسالين خالتي ؟!
أم فهد ابتسمت: مجرد فضول حبيبتي لو كآن عندي ولد قدهآ خطبتهآ له 
هنادي تضحك: أصلا هي رافضه الزواج قبل ما تخلص دراستهآ 
أم فهد هزت راسهآ: الله يوفقهآ بدراستها 
هنادي ( غريب ليش تسألني عن رغد بالذات اكيد ورى سؤالهآ مغزى .. بس ياترى ويش هو مدري !!..لايكون من جدهآ نآويه تخطبها ..بس لمين ماعندها غير مراد وصغير يمكن براسهآ شي هالحرمه ... يالله مصيرنآ نشوف ) : تبين أسويلك شي خالتي ؟
ام فهد وقفت: تسلمين حبيبتي رايحه أنام تصبحين على خير 
هنادي : تلاقين الخير 
انتظرتها لين دخلت ودخلت هي غرفتها طلعت جوالها واتصلت على البيت وهي تعدي ان سمر ترد عليها 
..: الوو 
هنادي: صباحوو 
سمر : هلا هنوده 
هنادي : أوووش وطي صوتك .. كيفكم 
سمر تنهدت: الحمدلله .. وينك اليوم ماجيتي والا اتصلتي فاتك الأكشن اللي صار 
هنادي عقدت حواجبها بحده نبرة سمر ماريحتها:خير ويش فيكم 
سمر : صارت مشاكل كبيره في البيت 
هنادي شهقت : اوووف مشاكل ويش؟!
سمر بنبره اقرب للهمس: بين مها ورغد .. والحين رغد بالمستشفى طلعت من البيت واغمى عليها ووصلها جلالي للمستشفى 
هنادي حطت يدها على قلبها: يؤؤؤ وكيفها الحين ؟
سمر: شوق رجعت من عندها تقول بتظل للصباح تحت المراقبه مدري ويش وبتطلع عاد 
هنادي بحده: كل هذا يصير وماتتصلون علي صدق مافيكم خير 
سمر بخوف: خفت من مها تسويلي سالفه تصدقين صايره متوحشه 
هنادي: طيب ليش تهاوشوا 
سمر: دقيقه بسكر باب المجلس عشان اتكلم زين 
هنادي جلست على السرير وتربعت وانتظرت سمر ترجع تكمل لها الحكايه 
سمر: الو 
هنادي: كملي يالله 
سمر: بيني وبينك لاتقولين سمر قالت 
هنادي عصبت: اخلصي 
سمر: رغد كانت تكلم واحد ومها عرفت بالسالفه وقلبت البيت على راسها 
هنادي شهقت: أفـــآآآآ رغــــد 
سمر: شوفي هي السالفه طويله بس هذا اللي عرفته بقية الموضوع عند مها وشوق وشهد وطبعا رغد 
هنادي: طيب طيب بكره راح اجيكم إن شاء الله ولاتقولين اني اتصلت 
سمر: طيب .. يالله باي 
سكرت الخط وحطت الجوال على الكمودينه وسرحت لبعيد 
( عشان كذا سألتني عن رغد ... بس معقوله عرفت بالسالفه والله فضيحه لو تدري .. ولا بعد تكمل زين لو تدرين بقصتي مع باسل بتصير درآآمآ لا يُعلى عليها )
أتصلت على شهد لكن أعطتهآ مشغول .. دخل باسل 
باسل: ويش تسوين ؟
هنادي تميل فمها وتلعب بشعرها: استناك تجي 
باسل: انا بسهر مع فهد نامي انتي 
هنادي هزت راسها: زين تصبح على خير 
باسل يطفي النور: وانتي بخير 

::
::

ظهر اليوم التالي 
صحت على صوت جوالها وكانت شهد تخبرها بجيتهم للبيت بعد الصلاه 
شوق: ميري غيري شرشف سرير رغد عشان ترتاح اكثر واقفلي الشباك والستاره 
ميري: أوكِ مدام 
شوق لفت على مها اللي تحضر الغداء وفكرها مشتت بين رغد وكيفية اعتذارها وقبولها له 
شوق : مها اتمنى ماتزعلينها او تضايقينها بكلمه 
مها هزت راسها: طيب 
شوق: اذا شفتيها تصد عنك خليها على راحتها لسى النار ما طفت 
مها اخذت نفس طويل: تدرين عاد ... بتصل على بندر يجي ياخذني انا ورنيم لبيت اهله منها انا اريح اعصابي ومنها تهدأ الأمور بيني وبين رغد 
شوق رفعت حاجبه: اعتبره هرووب؟!
مها: هروب رحيل اللي هو انا بعد متضايقه 
شوق ميلت فمها: اذا يومين اوكِ بس اكثر لا 
مها: بروح اتصل عليه يمكن يجي قبل يوصلون 
شوق: طيب حاولي تلحقين عليه 
طلعت بسرعه لغرفتها واخذت جوالها ... بعد نص ساعه كانت جاهزه لبست عبايتها ولبست بنتها وشالت شنطتهم الصغيره اتصل عليها عشان تنزل .. وقفت بأخر الصاله
مها: انتبهوا لنفسكم والله الله بشوق ترى محتاجه تراعونهم
ريم وسحر وسمر: إن شاء الله 
مها: مع السلامه" مسكت يد رنيم " وقبل يوصلون للباب أنفتح ودخلت شهد وهي ماسكه رغد بيدها وأثر المغذي فيها .. تلآقت نظرآتهم وبدأ الموقف يزدآد سوء كل وحده ترمي للأخرى نظرآت كبرياء وزعل .. تداركت شهد الموقف 
شهد: السلام عليكم 
الكل: وعليكم السلام 
مهآ تصد بوجههآ عن رغد اللي بعد صدت عنهآ: عن أذنك شهد زوجي تحت وتأخرت عليه 
شهد وسعت لها: تفضلي 
انقذت ريم الموقف: هلا رغد الحمدلله على سلآمتك "قربت منهآ وضمتهآ "خوفتيني عليك 
رغد ابتسمت بذبول: تسلمين ياعمري 
سحر : تعالي اجلسي تبين نجيبلك شي 
رغد: كأس مويه الله لا يهينك 
شهد جلست على الكنبه وهي حاسه بتعب وأرق: وانا بعد هلكانه على الأخير 
سمر تمسح على وجه شهد: يؤؤ باين عليك التعب ادخلي نامي 
شهد هزت راسها: ايه بنام مآ أشوف طريقي"طالعة رغد" حتى رغد محتاجه ترتاح وتنام 
شوق : هلا وغلا برغوده ..الحمدلله على سلامتك
رغد: الله يسلمك 
جات سحر : تفضلي 
شربت كأس المويه ومدته لسحر ووقفت: عن إذنكم بروح ارتاح 
غمزت ريم لشهد اللي قالت: وأنا بعد ببدل ملابسي وأنآم 
شوق: مابترجعين بيتك؟
شهد: لا يوسف طلع دوامه اليوم طويل ... يالله بروح انام وانتبهوا لميشو 
شوق: اوك حبيبتي 

بالغرفه 
دخلت وشافتها تبعد شرشفها عن السرير وتنسدح 
شهد: ماتبين تأكلين شي ؟
رغد بدون نفس: اذا صحيت أكلت 
شهد تقفل الضوء: براحتك 
رغد بعد ماغمضت عيونها: وين راحت مها ؟
شهد :مدري والله 


بعد صلاة العصر 
دخلت الغرفه ولقته يرتب شنطته بهدوء ... سكرت الباب وتكت عليه 
هنادي بنبره هاديه: باسل وديني عند خواتي اشتقت لهم 
باسل بدون مايرفع راسه: بكره بتروح وتشبعين منهم لآننآ بنمشي بكره الصباح 
هنادي كشرت: بس ابي اروح لهم اليوم " وشددت بنطقها "
باسل طالعها : هنادي قلت لك بكره بنمشي وبتجلسين عندهم يعني لازم تروحين اليوم 
هنادي مشت وجلست بزعل: ايه لازم اروح اليوم وانا جالسه طفشانه هنا 
باسل بحده: قلت بكره يعني بكره لاتخليني اخذك معي لجده 
هنادي طالعته بقهر وتخصرت: ماشاء الله تهددني بعد 
باسل بحده رمى بنطلونه بالشنطه: ايوه اهدد مين حضرتك عشان مآ أهددك ؟
هنادي ردت بنفس حدته: باسل لآ تكلمني بهذا الأسلوب ...انا ماني صغيره تنفخ عليها 
باسل بنفس حدته: دآمك تعرفين أنك مو صغيره افهمي كلامي من أول مره 
هنادي بتأفف: أنت صاير لآ تطاق 
أنصدم من كلمتها وصرخ: أنــآ لآ أطاق ... وإلآ أنتي اللي لا تطاقين 
هنادي ميلت فمهآ وقالت بنبره ساخره:كل واحد عارف نفسه ... مايحتآج المح لك 
مشى لهآ بسرعه وعصبيه مسكهآ مع كتفهآ وشدهآ عشآن توقف وعيونه تطلق نظرآت بركآنيه .... بدون أي مقدمآت صفقعهآ كف 
صرخ عليهآ بصوت عالي سمعوهآ كل المتوآجدين بالبيت أشر على الباب: تبين أهلك روحي لهم... أنتي طالق 
تعلقت عيونهآ فيه بعدم تصديق .. مآ تخيلت بيوم أنه يلفظ هذي الكلمه لأجل كلمآت أتفه من أن يكون هذآ عقابهآ ... نزلت دموعهآ من قوة صدمتهآ شهقت بألم مشت للكمودينه سحبت جوالهآ ,اتصلت على جلالي 
هنادي بصوت باكي: جلالي تعال بيتي بسرعه 
جلالي: مين انتي ؟
هنادي تصرخ: هــنآآدي " رمت جوالهآ على الأرض وتبعثر لكِسر ... طالعهآ بعين محتقِره وطلع من الغرفه وسكر الباب ...كآنت بالصاله مع مرآد وسمعوآ صوته وهو يصرخ عليهآ 
طلع على وجهه معالم العصبيه الجنونيه عض على شفايفه بقوه وضرب الطاوله الخشبيه برجله المُصابه بقووه 
سحبت مرآد ومشوآ لعند فهد بالمجلس وتركوه لحاله حتى يهدأ شوي 
بعد ربع ساعه كآن الهدوء هو المسيطر على البيت ... والكل بأنتظار مجهول أندق الجرس وفتح مرآد 
..:السلام عليكم 
مرآد: وعليكم السلام 
..: وين هنآدي ؟!
مرآد: مين أنت ؟
..: أنآ جلالي 
مرآد ابتسم: طيب الحين اقول لماما تقولها " دخل واعطى امه خبر " 
وهي بدورها مشت للغرفه ودقت الباب لكن مآجآه رد .. فتحته وشآفتها تسحب شنطة ملابسهآ ورآميه ملابس باسل على الأرض ولابسه عبايتهآ 
هنآدي تبكي: بعدوآ عني 
أم فهد بحزن: أستني حبيبتي هو كآن معصب اكيد ندمآن 
هنآدي تبكي بصوت عالي: ندمآن وألا مو ندمآن انا قرفت منه مابيه .. مابيه الحمدلله أنهآ جات منه مو مني 
كآن جالس على الكنب ومتمدد بحيث انهآ ماتشوفه وسمع كلامهآ اللي طعن قلبه 
أم فهد تحاول تمنعهآ: صلي على النبي يابنتي ... كل شي بتصلح 
هنادي بتعدهآ عن طريقها وتسحب شنطتهآ:اللي أنكسر مايتصلح .. مـــآ يتصلـــح هو كسر كل شي فيني ..مشت لحد الباب وسحب جلالي منهآ الشنطه ونزلت وهي تبكي بحده وصوت بكآهآ يتردد بالمكآن 
دخلت السياره وزآد بكآهآ اكثر ... مره تشهق ومره تصارع كتمآنهآ ..وصلت للبيت نزلت من السياره وطالعت البيت وأنهمرت دموعهآ بغزآره ...دخلت للمدخل ومرت من شقة أهل عبير تسمع صوت ازعآج ورجه وقفت وهي تتذكر كيف تزوجت من باسل .. ضغطت على نفسهآ وطلعت الدرج وجلالي ورآهآ ساكت ... فتحت باب الشقه ودخلت رمت طرحتهآ بعيد وجلست في بدآية الصاله منزله راسها.. كآن طالعه من المطبخ بالصدفه وشافتهآ شهقت 
ريم: هنآآآآدي ؟.. متى جيتي 
ماردت عليهآ وهي تبكي بصمت ... قربت منها ونزلت لمستوآهآ رفعت راسهآ وأنصدمت 
ريم بتردد: هنادي ويش فيك ؟
هنادي أبعدت يدهآ عنهآ ووقفت ودخلت غرفتهم المشتركه رمت عبايتهآ على الأرض وأنسدحت على سريرهآ غطت نفسهآ ..وأشهمت في بكاء متواصل دون رحمه 
دخلت عليهآ شوق اللي اتصل عليها فهد ووقال لها عن اللي صار خوفا منه على هنادي 
شوق بصوت اقرب للهمس: هنادي 
هنادي تبكي: طلقني ياشوق 
شوق دمعت عيونها بحزن : ماعليش حبيبتي شده وتزول قالها بلحظة غضب 
هنادي بعدت البطانيه عنها وجلست تبكي: بعد كل اللي صار يطلقني ؟! عشان ابي اجي هنآ يطلقني ... قليل الخاتمه مافيه خير 
شوق : لالا هنوده مهما كان هذا زوجك وابي طفلك مايصير تقولين عنه كذا 
هنادي تبكي: مايصلح يكون أب والله مايصلح 
شوق قربت منهآ وجلست جنبها وحطت يدها على كفها: هنادي انتي الحين معصبه وزعلانه وكلامك من قهرك وغضيك صح هو غلط بس كمان انتي غلطتي يعني اثنيناتكم غلطانين بعد يومين كل واحد بيعرف غلطه وتتصالحون 
هنادي : مستحيل ارجع له لو يمتر لي البحر مارجعت له اصلا انا كرهته اناني ومايهمه ألا نفسه مابيييه 
شوق: انتي الحين اجلسي مع نفسك وراجعي أخطائك ويصير لنا حكي ثاني 
هنادي بحزم: كلامي واحد ماراح يتغير
شوق سآيرتهآ وطلعت عنهآ .. ودقت على فهد 
شوق:سلام 
فهد بعصبيه:أكلمك بعدين .. قفل الخط بوجهها 
رمى جوالها ومسك باسل مع كتفه بقوه: تستهبل انت ؟ مافي سفر قبل تصالح زوجتك 
باسل يدفه بقوه: ويش دخلك بيننا أنت .. بساقر اليوم وخلها عند أهلها عشان تتربى 
رفع يده بيضربه لكن وقفته امه اللي تكلمت بصوت حآد: بس أنت وهو ... مآ نقص ألا تتضاربوا مع بعض 
باسل يأشر لفهد: أسمع فهد مشآكلي لا تتدخل فيهآ انا عارف ايش اسوي 
فهد ميل فمه بسخريه: تطلق بدون سبب وتقول عارف ؟.. انت مدري ويش صار لعقلك 
نسرين: باسل اذا تبغى نسافر الليله بنسافر 
فهد يطالع امه بنظرات ناريه: ويش هذا التصرف اللي يطلق زوجته ويتركها ويهرب لمدينه ثانيه 
نسرين: فهد الحين الجو متكهرب خل نفوسهم تهدأ بعدين بيرآضوا بعض 
فهد يطالع باسل: مآ أضن 
باسل يرفع حاجبه:مايخصك .. امي جهزي نفسك انتي ومرآد بنمشي بعد العشاء 
فهد يجلس على الكنب ويحط رجل على رجل: درب السلامه 






بعد العشاء 
كآنت واقفه بالمطبخ تطبخ العشاء وهي سارحه ... صحت على صوت ميري تسحب الصحن منها 
ميري بترجي: مدآم انتي تعبان روحي انا اطبخ 
شوق ابتسمت: لا خليني كذآ مرتاحه 
ميري برفض وأصرار: لآ مدآم بابا فهد يزعل 
شوق أتسعت ابتسامتها اكثر: طيب بس انتبهي للعشاء لا ينحرق 
ميري تهز راسها: أوكِ مامي 

طلعت من المطبخ ووقفت ببدآية الصاله البيت هآدي لأبعد حـد الكل في مرحله سكون مفاجئ ... استندت على الجدآر بعد مآحست بألم يعآودهآ من جديد .. تحملت الالآم المفاجئه ومشت بخطوآت متثاقله لغرفتهآ ... مشت في ممر الغُرف وقبل توصل غرفتهآ مرت من غرفة رغد وشهد ...جذبهآ طرف الحديث الهآمس بينهم 
شهد: رغد فكري زين لاتتسرعين 
رغد :شهد ويش قلت أنا من البدايه ؟..هذا قراري وانا مقتنعه فيه 
شهد: لا مانتي مقتنعه فيه انتي تبين تثبتين لمهآ انهآ غلطانه وبس وبحركتك هذي ترى بتخلينهآ تتأكد انه فعلا كان بينكم شي فعلا 
رغد تنهدت:أنا عارفه اللي هو يبي من زمآن ويحاول لمح لي فيه حتى بنظراته انا جبتهآ له على طبق من ذهب 
شهد بعصبيه: رغد لا تجننيني انتي كذا تقللين قيمتك بعينه بكره بيقولك انتي اللي خطبتيني 
رغد بسلبيه : عادي واذا ؟
شهد بترجي: رغوده حبيبتي الامور هذي مصيريه تعرفين ويش يعني ؟!
رغد بحده: شهد لآتحاولين انا شايفه انه بيكون زوج مناسب لي ويش اللي يمنع اني اتزوجه 
شهد ردت بنفس حدتها: طريقتك المجنونه ... تتوقعين لو عمي عايش بيسمح بذا الشي ؟
رغد يتأفف: يووووه منك ماصارت بشوف حياتي 
شهد وقفت بتضجر: قلعتك أنتي وحياتك وانا ويش ينوبني الا وجع الراس اووووووف 

::
::

بمكآن أخر من المدينه مخصص للجلسات على الطريق العام ... وقف سيارته على جنب فتح الباب وأخذ نفس طويل وكأنه يُنفس كل خليه بجسمه ... جلس على مقدمه سيارته ويده تحت دقنه وجُل تفكيره بمآ مضى في أمسه 
بكره تجي تخطبني 
بكره تجي تخطبني 
بكره تجي تخطبني 
آآآآآآه ياربي ايش هذي الحيره ..راسي بينفجر من امس قد مافكرت وفكرت ما أطلع بنتيجه ماني قادر اقرر ...هي قالتها بلحظة غضب واكيد ماتقصد يعني لو بتقدم لها بترفض وتعتذر واساسا كيف برتبط فيها وقلبها ما يميل لي لو وآحد بالميه ...اممم يمكن مع الايام بتحبني لو حست اني احبها واحترمها يالله هي الوحيده اللي حسيتها تناسبني فيها اشياء كثيره تخليني اتعلق فيها اكثر واكثر وما أضيعها من يدي .. انا لازم اتأكد من رغبتها وبعدها اكلم اهلي ويصير خير كلام عمي ريحني شوي ولو انه كله تلميح اني اتزوج من غيرها وانساها ...آآآآآآه ياربي هي اللي سكنت قلبي بس جفافها بالتعامل معي يرددني كثير ... كثير 
غمض عيونه وتذكر شكلها بالأمس ولآم نفسه انه كان سبب في حزنها وتعبها ... رجع ركب سيارته ومشى بأقصى سرعه 

كآنت منسدحه على سريرها بعد ما حست باللآم مرت عليها اخذت من ادويتها وارتاحت لفتره من الوقت .. مدت يدها للجوال وتاففت من تاخره بالاتصال بدأ قلبها بالقلق ودب فيه الخوف 
شوق: عسى ماشر ياليته يدق ويريحني 
مآ أنتهت من لفظها لجملتها والا واهتز بكتفها معلن رنينه برقم من أسر قلبها 
شوق بلهفه: هلا فهد .. خوفتني عليك ليش تاخرت مااتصلت 
فهد تنهد: كان في سوء تفاهم بيني وبين باسل 
شوق بنبره حزينه: وطلاقهم ويش صار عليه ؟
فهد: موعشان كذا تهاوشت معه ... خليهم يومين يروقون وينسون بعدها نصالحهم 
شوق: الله كريم 
فهد: انتي كيفك وكيف ركوني 
شوق ابتسمت: الحمدلله كلنآ بخير 
فهد: تراني مشتاق له بعدين بمر اشوفه 
شوق: خلآص 
فهد: وبعد ماراح نطول بنسافر للرياض
شوق شهقت: ليييش؟
فهد: خلاص امي وباسل قبل شوي سافروآ لجده بس بحاول اصالح باسل على زوجته نسافر 
شوق كشرت: اللي تشوفه 
فهد ابتسمت:كأنك زعلتي
شوق: توي ماشبعت من اهلي ومن المدينه 
فهد: امم خلاص بطولها أسبوع مو اكثر 
شوق ابتسمت: اوكِ 


بعد خمسة أشهر 
مرت ببطئ مُميت للبعض ... او بسرعه البرق للبعض الأخر 
كآنت مليئه بخليط من المشآعر والأحزآن ولآ ننسى الأفرآح .... صقلت بدآية لحيآة أُناس وتوقفت عليهآ حيآة أخرين ...بعضهم أستوحد بنفسه وأستقل بعزلته والبعض طغى عليه فرحه ومؤثرآت حيآته الأيجآبيه 
خمسة أشهر غيرت الكثير والكثير ...مرت ولآ يمكن أن تعود 

بـ الرياض 
نزل من الدرج وهو مبتسم والفرح يسكن قلبه وكأنه بنتظآر شي مآ يسعده ... وقف قبال المرآيا الذهبيه التي على مقربه من الباب الخشبي والقى أخر نظره على أناقته الهآدئه رفع يده وعدل شمآغه بحرص قفل أعلى أزرآر ونآظر في كبكآته ..تنحنح ولف لجهة الدرج ورفع صوته 
فهد: شـــوق الساعه صارت 9 ونص يالله تأخرنآ 
نزلت مع الدرج وبيدهآ عبايتهآ وشنطتهآ الفضيه الصغيره وخلفهآ ميري شايله راكان 
وصلت لأخر الدرج وبعدت شعرهآ عن كتفهآ وسألته بحيره: كيف كذآ 
فهد تنهد: والله حلوه تجننين 
شوق تمرر يدهآ على شعرهآ ضيقت عيونها الفآتنه بعد وضع الكحل عليهآ: وشعري ؟
فهد قرب منهآ : والله والله والله حلوو يالله تأخرنآ على الزواج 
شوق تلبس عبايتهآ: يالله خلآص جهزت .. هيآ ميري اركبي السياره 
دقآيق ومشوآ للقآعه اللي فيهآ زوآج ندى على حآزم وهزآع على لينآ 
في السياره رقت نفسهآ وطفلهآ ولفت على فهد: فهد أقرأ على نفسك عن الحسد والعين 
فهد: ويش هذي الخرافات 
شوق بحده: مو خرافات يالله ارقي نفسك 
فهد ابتسم: طيب طيب 
شوق : لايكون ماتعرف
فهد ضحك:ههههههههههه أي والله ما اعرف 
شوق بعصبيه: لاحول ولاقوة الا بالله شلون ماتعرف ..أقراء المعوذآت وأية الكرسي 
فهد: طيب خلاص بقراها لا وصلنا وقبل أنزل 
شوق : مو تنسى 
فهد يهز راسه: والله ماراح انسى ان شاء الله 

وصلوآ للقاعه بعد نص ساعه من مشوآر طويل نزلت ودخلت مع البوآبه المخصصه للنساء نزلت عبايتها وشيكت لأخر مره على شكلهآ .. سمت بالله وطالعه في ميري 
شوق بهمس: روحي بزآويه اجلسي 
ميري هزت راسها: اوك مدام 
شوق: أذا بكى راكان تعالي لي 
ميري:اوكِ ..راحت لكراسي جانبيه وجلست وحطت راكان على الكرسي اللي بجنبها 
لمحت أم رياض وبناتهآ واقفين في الأستقبال قربت منهم 
شوق: السلام عليكم 
الكل: وعليكم السلام 
شوق سلمت على الكل وباركت لهم وجلست جنب أم فهد وصفاء بالأستقبال 
صفاء : اهلين بشوق كيفك حياتي 
شوق: الحمدلله بخير .. شخبارك انتي ؟
صفاء تأشر على بطنها: زي مانتي شايفه 
شوق تضحك: الله يقومك بالسلامه حبيبتي ..كيفك خالتي 
ام فهد : بخير حبيبتي .. طمنيني عنك وعن فهد 
شوق: كلنا بخير 
ام فهد: انشغلت ماقدرت ازوركم
شوق : عاذرينك الايام جايه المهم ماترجعين جده قبل ماتزورينا 

في المدينه 
وقفت جنب الشبآك تسمع كلام اخوآتهآ وضحكهم وتخيلآتهم عن خجل لينآ اللي كآنت تنتظر زوآجهآ بفارغ الصبر ..تأملت الشارع الشبه خالي من الحركه والنآس 
ريم أنتبهت لشرودهآ وبعدهآ عنهم:هنوده ليش واقفه عند الشباك تعالي اجلسي 
هنادي لفت وعلى شفاتهآ ابتسآمه ذابله: شوفيني جايه 
رغد ميلت فمهآ: خساره لو صار العرس هنآ ونآآسه 
سحر تطالع الجوال :شوفوآ معآذ ويش راسل لي شكله بيحسر فيني من صدق 
اجتمعوآ جنب سحر اللي توريهم صور القاعه اللي راسلهآ معآذ وسائط 
ريم كشرت: من جد خطيبك هذا نذل 
سمر :انتي ريم المفروض طلبتي زوجك تسافرون للرياض تحضرين عرس لينا ومنها تزورين شوق 
ريم ميلت فمهآ: ياربي منك ياسمر زوجي لو طلبته بيرفض 
سمر تتخصر:أجل اسمه زوج على أيش 
رغد تمد لسآنهآ: على الفاضي 
الكل:هههههههههههههههههههههههه 
سحر لفت على هنآدي اللي باين عليهآ الضيق: هنوده ويش فيك اليوم ؟!
هنادي : والله مافيني شي 
ريم حطت يدهآ على كف هنآدي: زعلآنه علشان باسل مآ أعتذر أو حآول يرجعك ؟
هنادي تمالك دموعها التي على وشك الآنهيار..ردت بتضجر:خلاص لاتجيبون سيرته 
رغد: هنادي ليش كارهه سيرته مهما صار بينكم يضل زوجك وابو الطفل اللي قرب يجي للدنيآ 
قبل تنطق بكلمه دق جوال رغد ورفعت راسهآ بأستغراب: يوسف متصل ؟
سحر بشك: ردي لايكون صاير شي 
ردت :اهلين يوسف 
يوسف : هلا فيك رغد .. كيفكم 
رغد: الحمدلله بخير ... انت كيفك وكيف شهد من امس ماكلمتني 
يوسف يضحك: متصل أبشركم صارتم خالات للمره الثانيه 
رغد نقزت بفرح: صـــــــدق ؟!! قووول والله 
يوسف: والله شوفيني أنا وميشو بالمستشفى ننتظر يطلعونهآ 
رغد بربكه: لآ ميشو .. هآآآه .. يوسف جيبه عندنآ 
ريم تدقهآ بخوف: ويش في 
يوسف: طيب بجيبه لكم بس ماكملت لك الخبر 
رغد استغربت: باقي شي مآ اعرفه ؟
يوسف :ههههههههههههههه ايه 
رغد بتوتر: يوسف طيحت قلبي قول 
يوسف: شهد جآبت توآئم أولاد 
رغد صرخــت: لآآآآآ 
ريم وعيونهآ مدمعه: ويـــش ؟
هنادي بتوتر: رغد قولي ويش صار؟
رغد تبعد الجوال بفرحه: شهد جآبت تؤآئم 
سحر بلعت ريقهآ: شنوو؟!! توآئم ؟!
رغد: يوسف خلآص جيب ميشو عندنآ عشآن أروح معك اتطمن عليهآ 
يوسف: طيب ربع ساعه واجي لكم تبون شي اجيبه ؟
رغد : لا بس لا تنسى اغراض ميشو 
يوسف : اوكِ 
قفلت الخط والكل مو مستوعب حتى هي 
سمر تبكي: تؤآئم ؟.. حرام والله 
رغد بفرح: وجع ليش تبكين افرحي وزغرطي يختي 
سحر بعصبيه: شلون تفرح يامجنونه وهم مو كآملين نآسيه انو باقي شهر على موعد ولادتهآ ؟
رغد سكتت وردت : أي صح نسيت .. عآد اهم شي ولدت بالسلامه 
هنآدي وقفت: سلمي عليهآ واتصلي طمنينآ 
رغد وقفت بعد: أوكِ بس انتبهوا لميشو عآد اوك 
ريم: لآتشيلين هم ..الآ تعالي بكره عندك جآمعه 
رغد: شبعآنه نوم بروح موآصله وبكره وحده فيكم يانتي يا هنادي تروح لهآ 
هنآدي: طيب ماعندي مانع بروح أنآم الحين تصبحون على خير 
سحر: هنوده بدري أجلسي معنآ 
هنآدي ابتسمت بذبول:تعبانه شوي بروح ارتاح 
ريم: على راحتك حبيبتي

بعد سآعتين وصلت المستشفى .. ووقفوآ برى القسم 
رغد بقلق: غريبه مآ طلعوهآ للغرفه بعد العمليه 
يوسف بخوف: أنــآ خآيف عليهآ من العمليه 
رغد تهديه: لآ هي أسهل عمليه وبسيطه مره لاتخآف 
يوسف: الله يسمع منك 
رغد تبي تغير جو القلق اللي هم فيه: مآ قلت لي ويش بتسمونهم ؟
يوسف : محمد وتركي 
رغد طالعته بتعجب : محمد !!!
يوسف ابتسم: ايوه حآب اسمي وآحد فيهم محمد على أسم العم محمد الله يرحمه ويسكنه الجنه 
رغد : الله يرحمه يارب ... اكيد بيطلع يجنن زي جده 
يوسف يضحك: ليش مآيطلع يجنن زي ابوه ؟!
رغد تأشر بسخريه: أنت وشهد مدري على ويش شايفين نفسكم الله يرئف بكم ياشيخ 
يوسف انطلقت ضحكآته وطلوآ فيه الممرضآت مستغربين وحآول يكتم ضحكته: يالله على الحقد 
رغد: مآني حآقده ولآشي بس تقهروني 
قبل يرد عليهآ دق جواله رد بترحيب:هــلآ ابو عآبد .. كيفك 
عبدالله: بخير كيفك أنت 
يوسف: الحمدلله بخير 
عبدالله: مبروك التوائم 
يوسف ابتسم: الله يبارك فيك عقبالك 
عبدالله: وينك الحين ؟
يوسف: والله بالمستشفى ابي اشوف عيالي 
عبدالله يسخريه: ياناس على الحنان الزايد ..ارحمنا 
يوسف:هههههههههههههه الله يقع شرك ياعبدالله ويش فيكم اليوم علي انت ورغد ماخذيني مهزله 
طالعته بنظره غريبه مافهمها لكن ادرك معناها متاخر وحاول يرقع اللي قال:أي خلاص 
عبدالله استغرب: خلاص ويش .. انت معك رغد ؟!
يوسف: طيب يمكن اجيكم مو اكيد ...يالله سلام 
قفل الخط وطالع رغد ونزل عيونه 
رغد بتردد: كيفه عبدالله 
يوسف استغرب سؤالها رفع راسه ورد: بخير 
رغد تطالع الناس: اكيد مبسوط بحياته 
يوسف ميل فمه: الله يوفقه بحياته 
رغد : امين ...شوف الدكتور واسئله بديت اقلق 
يوسف: طيب بروح اشوفه خليك هنا 
رغد هزت راسها: طيب 
اختفى من عندهآ وأتصلت على اورى 
رغد: اهلين اروى كيفك 
اروى: بخير .. فينك مآشوفتك اليوم ؟
رغد: طلعت بدري 
اروى: بكره لازم اشوفك اوكِ 
رغد : اصلا انا بالمستشفى شكلي مطوله هنا 
اروى: سلآمآت 
رغد: الله يسلمك بس شهد ولدت وجايه اشوفها 
اروى: على البركه يختي على بالي في حاجه 
رغد:اوك اشوفك بكره توصين على شي ؟!
اروى: لا سلامتك .. سيو 
رغد :سيو ... شافت يوسف رجع وقامت له ..بشر ويش صار 
يوسف: يقولون ممنوع احد يشوفها اليوم بكره الصباح عادي 
رغد ميلت فمهآ:يعني جلستنا مالها داعي 
يوسف بتافف: خلوني اوقع على فحوصات للاطفال 
رغد بلهفه: مانقدر نشوفهم 
يوسف كشر: لا 
رغد بقهر: اجل جلستنا بدون فايده بتصل على جلالي يرجع ياخذني 
يوسف: تبين اوصلك؟
رغد: لالا خلك هنا وانا بتصل على جلالي 
يوسف: على راحتك 














صباح اليوم التالي 
صحت على صوت بكاء راكان ...فتحت عيونها بكسل وقامت شالته من السرير أستغربت عدم وجود فهد .. بعد مارجعت نومته طلعت جوالها ولقت مكالمآت من هنآدي 
دقت على طول عليها .. بعد رنين طويل وصلهآ صوت هنآدي الناعس 
شوق: صباح الخير 
هنادي بهمس: صباح النور 
شوق: نآيمه ؟!
هنادي: ايه 
شوق: لقيت لك مكالمات .. في شي؟!
هنادي: كنت بقولك ان شهد ولدت 
شوق شهقت: ويش ولدت ؟!
جلست على السرير وعدلت مخدتهآ خلفها: ايه وجابت توآئم اولاد 
شوق بصدمه: من جــــد ؟
هنادي تضحك: ايه شفتي اختك النذله مآقالت لآأحد انها حامل بتوائم
شوق بحنيه: ياقلبي عليهآ متى ولدت 
هنادي: اممممم مدري بس بعد العشاء اتصل زوجها قال لنا الخبر 
شوق: وانتي كيفك وكيف حملك؟
هنادي تطالع بطنها وحطت يدها على بطنها: زينه الحمدلله 
شوق :اممم ايوه واخبارك ؟
هنادي: ابد ماعندي اخبار 
شوق : يالله بروح افطر اتصل عليك بعدين 
هنادي : شوق قبل تقفلين 
شوق ردت: هلآ 
هنادي بتردد: أسـ..ـئلي 
شوق: فهد عن باسل ؟!
هنادي تنهدت: ايه 
شوق ابتسمت عليها: هنادي اذا جآء وطلبك ترجعين توافقين ؟!
هنادي: مدري ...اللي سواه مو شويه طول الشهور اللي فاتت ماكلف نفسه يسال علي 
شوق ضحكت: تطمني وربي كل يوم يتصل على فهد عشان ياخذ اخبارك منه 
هنادي بعدم تصديق: احلفي 
شوق: والله يعرف كل شي عنك بس مشكلتكم تكابرون مدري ليش
هنادي: هو ماجرب يعتذر وانا لو يموت مارجيته لانه هو اللي غلط علي 
شوق : كلكم غلطانين وصراحه طلاقكم سخافه المفروض انتي تسايرينه هنو 
هنادي كشرت: ليش هو مآ يسايرني 
شوق بتضجر:هنو ويش فيك أنتي ؟! كبري عقلك شوي 
هنادي: خلاص خلاص انسي اللي قلت 
شوق: طيب حبيبتي لا تضايقي نفسك ..اخليك ألحين 
هنادي : طيب مع السلامه 
قفلت منهآ وبقلبهآ ألم عليهآ ... غيرت بجآمتهآ ونزلت قبل تكمل نزول الدرج سمعت صوت ضحك من الصاله الدآخليه رجعت لجنآحهم وأخذت طرحتهآ ونزلت بشويش دخلت غرفة الأكل ونادت على ليزآ 
شوق بهمس: مين دآخل ؟
ليزآ: بابا باسل وبابا فهد ومدآم نسرين 
شوق بأستغراب: ليش جايين بدري 
ليزا تهز أكتآفهآ بسلبيه : مدري 
شوق: طيب جهزيلي شي خفيف 
ليزآ: أوكِ 


بـ المدينه 
كآنت جآلسه تتصفح بعض الأورآق مع أسيل وأروى ...رآح الوقت بدون مآتحس طالعت الجوال وشهقت 
رغد: تأخرت يالله أشوفكم بعدين 
اروى تسحب منهآ الأوراق: الحين خليتك تأخذينهآ يالله روحي 
رغد تتوعدهآ: شغلك بعدين .. سيوو 
مشت بالممر ودقت على وحده من زميلآتهآ تسألهآ عن موقعهم قبل تكمل طريقهآ سمعت نبرته خلفهآ 
..: لوسمحتي 
لفت وعيونهآ من تحت الغطاء : نعم 
وليد نزل راسه: ابي اتكلم معك 
رغد: بس انا تأخرت ومابيننآ كلام 
وليد بأصرار: ألا بيننآ ... حددي وقت نتكلم فيه 
رغد لفت عنه: افكر .. طنشته ورآحت عنه 
أنقهر ولحقهآ وقال بحده: أنتظر بعد الدوآم 
اعطته نظره قويه ودخلت مع بوابه حديديه وهو دخل ورآهآ بمآ أنه الدكتور المشرف عليهم 

بعد أنتهآء الدوام 
كآنت طالعه من المصعد ومتجهه لبوآبة المستشفى الرئيسيه وشآيله شنطتهآ وكتبهآ وقفت برى تنتظر جلالي ...لمحته يقرب منهآ وينزل نظآرته عن وجهه 
رغد بتافف: ياربي ويش جايبه ذا 
قرب منها أكثر وقال: ســلآم 
رغد تصد : وعليكم السلام 
وليد : رغد لازم نتكلم 
رغد: لو سمحت روح عني لا أحد يشوفنا وتصير علوم 
وليد : اوكِ بجلس بالسياره وامشي وراكم 
رغد طالعته بصدمه: ويـــش؟!
وليد: قلت لك لازم نتكلم 
رغد تطالع في اروى واسيل اللي طالعوا ووقفوآ لما شافوهم: طيب طيب خلاص روح 
تركهآ بعد ماشاف ارتبآكها من شوفة اسيل واروى وركب سيارته البعيده عنهم وطلع من الباركنج الخاص بالمستشفى وانتظرهم بعيد شوي بحيث محد يشوفه 
جوآ اروى واسيل 
رغد: اهلييين صبايا 
اسيل بشك: خير ليش دكتور وليد كآن هنآ 
رغد باربكه: مدري جاء ينافخ علي وراح 
أروى : أنتبهي منه ترى هالدكتور مدري ليش تصرفه معك غير يختي شديد معنآ كلنا بس انتي احسه غير 
رغد بشك: كيف يعني ؟
اروى بصراحه: احس وراه شي والايام بتثبت لك
رغد بنبره حاده: ويش بيكون مثلا 
اروى تسايرها: ولاشي 
رغد ميلت فمهآ وشآفت سيارتهم :عن اذنكم وصلت السياره 
اروى واسيل: الله معك 
مشت للسياره وقلبهآ يرجف من الخوف .. وطلعوآ من حدود المستشفى لمحت سيارته السودآء تنتظرهم قبل الأشاره 
رغد: جلالي وقف على جنب 
جلالي : ليييش رغد 
رغد بحده: انت وقف وبــس 
وقف السياره خلف سيارته ...اتصل على جوالهآ وردت :نعم 
وليد: بتنزلين وألا أنـآ أجيك ؟
رغد بعصبيه: يامحلاني واقف قدام سيارتك اذا ينفع الكلام بالجوال ياليت تقوله 
وليد: رغد مرت 5 اشهر مآ جد مافيهآ أي جديد بيننا 
رغد ببرود: أي لأن مافي شي من الأسآس 
وليد انقهر: ناسيه ايش سويتي اخر شي ؟
رغد غضت على شفايفها: ايه نسيته لاني كنت معصبه وتعبانه 
وليد:بس انا اخذت الموضوع بجديه ..وحآب اني اتقدملك 
رغد سكتت : بـس انا كنت من جد مو عارفه اللي أقوله اذا عشان اللي صار خلاص اللي فات مآت 
وليد: لآ مو عشآن اللي صار 
رغد همست: عطني وقت افكر
وليد: خذي وقتك بس رجاء لاتتأخرين بالرد 
رغد : يصير خير باي.. قفلت الخط وعينها على سيارتها تحركت سيارتهم ومشوآ بأتجاه البيت... وبراسهآ الف فكره وفكره 
صحت على صوت جلالي: وصلنا 
رغد: يسلموو جلالي 
نزلت ودخلت بيتهم...طلعت الدرج بكسل وتعب لقت الباب مفتوح وأستغربت دخلت وشآفت ريم وهنادي لابسين عبياتهم 
رغد بأستغراب: وين؟
ريم: بنروح لشهد ؟
رغد تطالع الساعه: تونا الساعه ثلاث 
هنآدي: على مانوصل المستشفى تكون بدأت الزياره ....ترى سمر تأكل ميشو انتبهي لهم 
رغد تنزل عبايتها بقرف: والله ميته نعآس وتعبانه بحط راسي وأنــآم 
هنآدي : خلاص نامي اصله مانطول بالمستشفى 
رغد: أوك ... رايحه انام 
ريم: ترى سحر نايمه بس سمر اللي صاحيه 
رغد: اوك

دخلت الغرفه ولبست بجآمه مريحه ورمت نفسها على السرير بقوه وكآنهآ ترمي بهمومهآ عليه ...تذكرت كلامه وتنهدت 
رغد بحالميه: مقعوله اوافق واصير زوجته ؟ يعني بيكون زوجي وشريك حياتي وفارس أحلامي ؟!..هذي الفرصه جات لحدي مقدر اضيعهآ من يدي 
غمضت عيونها تهربا من وآقعهآ 

بـ الرياض 
كآنت جالسه بالدور العلوي تتفرج على برنامج ديني يزيد ثقافتهآ الدينيه ..حست بخطوآت على الدرج وخفضت بصوت التلفزيون .. لمحتهآ وابتسمت على طول 
شوق وقفت: هلآ خالتي .. كيفك بعد امس 
نسرين تسلم عليها: هلا حبيبتي الحمدلله بخير 
شوق : حياك تفضلي 
نسرين:ايش الحلاوه اللي امس ابهرتيني 
شوق بخجل: عيونك الحلوه حتى انتي بصرآحه كنتِ نجمة الحفله والآ رقصك شي ثاني 
نسرين تضحك: نسترجع الشباب شوي وبعدين هذا ولد زوجي لازم ارقص وافرح له خصوصا انه مآخذ أخت فهد حبيب قلبي 
شوق : ياعيني 
نسرين : تركت راكان مع ابوه وعمه تحت 
شوق ابتسمت: راح يتعبهم 
نسرين تغمز لها: خليه يتعبهم وأحنآ ندردش شويه 
شوق: صآدقه نبي ناخذ راحتنآ بالكلام 
نسرين بجديه: شوفي حبيبتي انا جايتك ابيك بموضوع 
شوق: امريني 
نسرين: انا وباسل بنروح المدينه يبغى يرجع مرته 
شوق ميلت فمهآ: امممم 
نسرين: أبغآكِ تكلميها وتخبرينها حتى يسهل الموضوع علينا 
شوق: بصراحه خاله انا اتكلمت معآهآ شكلها بتمارس عنآدهآ 
نسرين كشرت: طيب والولد ايش ذنبه هيا لسى ماطلعت من ذمته وزوجته شرعا 
شوق هزت اكتافها: ادري بس هي عنيده 
نسرين: عقليهآ ياشوق إحنآ بنروح لمدينه عشانهآ بس 
شوق : ان شاء الله ماترفض
نسرين: الله يسمع منك يابنتي والله حرام ينخرب بيتهم على شي فاضي ومايستاهل 
شوق: لحظة غضب 


بالمستشفى 
دخلوآ الغرفه وتحمدوآ لهآ بالسلامه ... ردت بذبول: الله يسلمكم 
هنآدي: يتربون بعزكم 
شهد ابتسمت بتعب: آمين 
ريم : كيفك الحين ؟
شهد: حآسه بشوية تعب 
هنآدي مررت يدها على شعر شهد: مالومك ياقلبي 
ريم بلهفه: وينهم الصغار بشوفهم 
شهد: بالحضآنه 
ريم : خساره ودي اشوفهم 
شهد: بنادي النيرس تجيبهم حتى أنآ ماشبعت منهم والله 
هنآدي بحمآس: ياليت 
ضغطت زر قريب منهآ ودقآيق جآت لهآ النيرس ..وطلبت أطفالها 
ريم شافت باقة الورد: ياحياتي ورد واحمر 
شهد ابتسمت: هذآ من زوجي الله لا يحرمني منه 
هنآدي: الله يخليكم لبعض يارب وربي انه آدمي وولد حلال هـاليوسف 
ريم ضيقة عيونها: حتى زوجي ولد حلال وطيوب لبى سمآره 
هنادي تضحك: يعني حتى بالمدح تغارين روقينآ بس 
شهد مسكت يد هنآدي: وانتي متى نآويه تحلين مشآكلك ؟
أضطربت ملامحهآ وانقلبت للنقيض ردت بهمس: شهد مو وقته 
شهد: الله يهدي قلبك ويسعدك ياهنوده 
هنادي: آآآمين 
شهد : اذا كلمك وآفقي وأرجعي له ترى اذا انفصلتوآ محد بيضيع غير الولد اللي ماله ذنب فكري فيه 
هنآدي كشرت: شههههد خلاص مو وقته 
دخلت النيرس وهي تدف السرير .. سمعوآ صوت بكآهم المشترك 
ريم نقزت من مكآنهآ وصرخت: مآشاء الله يهبلووون 
هنادي قربت منهم: بسم الله عليهم يهبلون 
ريم: شوفي كيف صغار كأنهم فيرآن 
شهد: مآ أسمحلك تغلطين على عيالي 
ريم تدف السرير وتقربه لشهد: بالله شوفي كيف صغار ما أقدر حتى اشيلهم من صغرهم 
شهد طالعته بعيون دآمعه: ياحياتي عليهم طبيعي يجون صغار اولا انهم توائم وثاني شي ناقصين 
هنادي :بيضلون زي ميشو بالحضانه؟
شهد: أي تخيلي 
هنادي شالت وآحد وباسته : ياحليله فمي اكبر من وجهه كله هههههههههههه 
شهد: هنو بشويش عليييه 
هنادي: بحطه وي 





بعد يومين 

شوق بترجي: ويش قلتي هنوده ؟!
هنآدي بحده: قلت لآ ياشوق لآ 
شوق:هنو حبيبتي فكري زين تكفين ترى حتى انا جايه للمدينه عشان شهد 
هنادي: لو العالم كله يجي ماني راجعه له هو طلقني بكيفه وانا ارجع له بكيفي 
شوق بزعل: هنو اخاف تبين ترجعين له ويكون الوقت راح 
هنآدي بحده: مو يبي ولده .. خلاص أنـآ اذا ولدت يجي ياخذ ولده ويربيه ويفكني 
شوق بحده: ويش تقولين أنتي اكيد أنهبلتي 
هنادي بتأفف: شوق وبعدين يعني نعيد ونزيد بالموضوع على الفاضي ؟ اللي عندي قلته 
شوق: طيب عشان خاطر خالتي نسرين 
هنادي: لا ياشيخه هي اللي متطلقه وألآ أنا ..هذا الموضوع خاص فيني لحالي وبس 
شوق بقلة حيله: هنو ترى بتصحين بعد مايفوت الفوت 
هنادي ضحكت بسخريه:ههههه يفوت الفوت ماعاد في شي اخسره ياشوق جآت على الطلاق يعني اصلا انا كرهت وماعاد له مكان بقلبي اكتفيت من جروحه لي اكــتــفييييت 
شوق : الله يصلحك ويهديك الكلام معك ضايع 
هنادي بزعل حاد: اذا ضايع لآعاد تدقين " قفلت جوالها ورمته على السرير قدآمهآ وشهقت ببكآئها ..حست بألم في بطنهآ من رفسة جنينهآ حطت يدهآ ولمست المكآن وبصوت باكي 
" أنــت بعد معهم " 
تكت على ديكور سريرها وتفكيرها كله بباسل وطلاقها الذي ربما يكون ابدي دون رجعه 

بالغرفه الثانيه 
سحر تكلم معآذ: اوك حبي اذا خلصت مذاكره كلمتك .. مع السلامه 
رغد رفعت راسها: سحر 
سحر: هــلا 
رغد: عندك بكره اختبار ؟
سحر تفتح الكتاب اللي بيدها: لا بس ابي اذاكر شوي 
رغد تطالع في الباب وتتأكد من خلو الممر: بقول على سالفه 
سحر قفلت الكتاب وبأهتمآم: قولي 
رغد: بالاول سمر وين ؟!
سحر بهمس: تغير لميشو وبترضعه 
رغد تربعت زين: اشوى ...تعرفين دكتور وليد ؟
سحر فتحت عيونها على الاخير: هذاك ماغيره اللي سوت.." وسكتت"
رغد بتكشيره: ايه هو اللي مها سوت لي سالفه عشانه 
سحر: ويش فيه ؟
رغد: يبي يخطبني .. هو كلمني قال فكري واتخذي القرار عشان يتقدم رسمي 
سحر بصدمه: وانتي موافقه ؟
رغد بحيره: والله مدري اوافق والا ارفض يعني بصراحه هو يلمح لي من اول ويلاحقني بعد بس انا كنت سافهته وماني معطيته وجه .. لكن بالفتره الاخيره حسيت انه من جد يحبني ويبيني 
سحر رفعت حاجبها: انتي تحبينه ؟
رغد ميلت فمهآ ورفعت حوآجبها: لا بس الحين اكذب عليك اذا اقولك ما احترمه واميل له 
سحر: خلاص اجل ويش تستني يشحذك وافقي وشوفي حياتك 
رغد: ودراستي ؟
سحر: هو متعلم وواعي اكيد ماراح يبعدك عنهآ 
رغد: يعني استخيرك ؟
سحر طالعتها بنص عين: على بالي انك مستخيره قومي استخيري ربك واطلبيه الخيره في امرك 
رغد تركت اللي بيدها : بروح الحين وانتي ادعي ربي يكتب لي الخير 
سحر ابتسمت:شكلك حابته من قلب 
رغد قبل تطلع من الغرفه: لا رجعت اوريك 
دخلت سمر: ويش في ؟!!
سحر: ولاشي 

بهذا الوقت في الرياض
قالت لهم عن رد هنآدي ... كآنت جالسه بعبايتها وغطآهآ خافت من ردة فعله المجنونه 
باسل يصرخ: يعني أيش؟
امه وقفت ومسكته مع كتفه: أهدى حبيبي 
باسل: كيف أهدى ماسمعتي أيش قالت لأم راكان ؟
شوق بهدوء: استهدى بالله ياباسل وان شاء الله مايصير الا اللي تبيه 
فهد برواقه: مثل ماقالت شوق اهدى الامور ما تنحل بالعصبيه والقوه 
باسل جلس وهو يهز رجوله بقوه: يعني كل الشهور اللي فاتت مآ أثرت فيهآ ولآغيرت لها رائيها وخلتها تندم ؟
امه: كيف تبغاها تندم وانت اللي غلطت ... لازم تتحمل غلطتك 
باسل بحده:بس انا مابي الموضوع يوصل للانفصال معآهآ لحد الولاده عشان تتراجع 
امه: يمكن لو تروح انت تتكلم معهآ بدون أي واسطات ترضى 
باسل نزل راسه وضرب رجله بقوه على الارض 
وقفت وتركتهم يتناقشون بأريحيه أكثر وطلعت غرفتهآ طالعت الساعه تأخرت بأخذ علآجهآ .. فتحت الثلاجه الصغيره وطلعت لها علبة مويه وشربت منهآ وبلعت خلفهآ اقراص من أدويتهآ المعتآده 

أتصلت على بيتهم وردت عليهآ سحر 
سحر: أهلين شوق وحشتيني 
شوق : وأنتي اكثر حبيبتي ..كيفكم ؟
سحر: الحمدلله بخير انتي كيفك 
شوق : بخير ولله الحمد ..شهد شخبارهآ والبيبيآت كيفهم 
سحر: كلهم بخير .. هنآدي مصورتهم صغآآآآر بشكل ماتتخيلينه 
جآت رغد بعد غيابهآ لفتره ليست ببسيطه :تكلمين مين ؟
سحر ابتسمت: شوق 
سحبت منهآ السمآعه بدون مقدمآت: حي الله أم راكان وحشتينا 
شوق ضحكت: لو صدق وحشتك كان تدقين تسالين على الأقل مو كل شوي انا ادق عليكم 
رغد: سآمحيني منشغله بدراستي 
شوق : ذبحتينآ بذا العذر بس يالله بمشي لك بكيفي 
رغد: اقولك عندي موضوع مهم بشآورك فيه 
شوق : شنو ؟!
بدأت تقول لهآ سالفه وليد من البدآيه 

دخلت عليهآ سحر وشافتهآ تبكي 
سحر ضمتهآ: هنو ويش فيك ؟
هنآدي: متضايقه شوي 
سحر: هونيهآ وتهون ...قومي معي نتسلى شوي 
هنآدي طالعتهآ بعيون دآمعه : طيب يالله 

{ شوق } 

بعد مآكلمتهآ حسيت براحه كبيره أنهآ مرتاحه لوليد وحآبته كشخص ومتقبلته كزوج وبما انه صديق فهد من زمآن هنا يجي دوري أسئل عنه وان شاء الله يكون يستاهلهآ وربي ييسر لهم زوآجهم ... ماراح انآم قبل مآ اسئل فهد عنه 
غيرت لبسهآ وجلست تستنآه بعد دقايق بسيطه دخل فهد والتعب على وجهه 
شوق: الله يعطيك العافيه حبيبي 
فهد : الله يعافيك 
شوق : بتنآم ؟!
فهد جلس على الكنب وتمدد: مدري والله حاس جسمي يوجعني 
شوق جلست جنبه: فهد بسئلك عن صديقك وليد 
فهد باستغراب: وليد ؟!... ليييش؟
شوق تفرك يديها ببعض: بسئلك عن اخلاقه انت صديقهم وتاكيد تعرفه زين 
فهد بنفس الأستغراب: طيب ليييش؟
شوق: يمكن يتقدم لرغد عشان كذا حابه اعرف عنه كل شي تدري رغد غاليه على قلبي واتمنى ترتبط بشخص يستاهل 
فهد: بصراحه وليد رجال وماعليه كلام وحركات النسوان ماهي عنده 
شوق تضحك: شمعنى هالشي قلته 
فهد: ههههههه عشان ترتاحين صح عمله يفرض عليه الآختلاط لكن هو انسان عملي جدا وشديد في عمله واسئلي رغد عنه اكيد عارفته هي بعد ... واهله كمان ناس طيبين امي تعرفهم اسئليها عن امه 
شوق بمكر: يبيلي اسئلهآ صح نسيت انه ولد اخو زوجها 
فهد يرجع راسه لورى: ياطول اللفه اسئليها وبتجاوبك 
شوق: هههههههه .. اقول فهد متى نسافر 
فهد: انا عندي شغل تبين تسافرين لحالك براحتك
شوق: أي أي ابي 
فهد يرفع حآجبه ويقلدهآ: أي أي ..افكر وأشوق
شوق بترجي: فـــهـــد عآآآد 
فهد بنذاله: بنام وأصحى يمكن يتغير رائي 
شوق: لا عااااد ويش هذي النذاله 
فهد يضحك: طيب مالك الآ اللي يرضيك 


بدأ سكون الأروآح يجتآح أروآحهم وتهدأ أيامهم ويبتسم لهم زمآنهم .. بدوآ كمآ لم يكونوآ في بدآية العمر ... تهآوت قوآهم وشكلتهم الظروف بتركيبه لم تعتآد النفس عليهآ ... لكل حيآه بظروفهآ ومشآكلهآ تبدل الحال من سيء إلى أفضل أو من سيء الى أسوء 



{ فهد & شوق } 
تجآنسوآ وتحآبوآ بعد مآ كآن الكره والبغض طآغي على أيامهم في حين لم يغب عنهم الماضي بألم ذكرآه الذي تنآسوه لأجل أن يهتنو بحيآه أفضل وأجمل 




{ يوسف & شـهـد} 
حكآيه لحب لم يخلو من الزمآن وأحساس صآدق مآزال يسكن أهل القلوب الوفيه المخلصه لمشآعرهآ وأحاسيسهآ 





{ رغــد } 
عآنت من تقلب أيامهآ العاصفه التي جردتهآ من بعض معتقدآتهآ الوآهيه واجبرتهآ على تقبل الحياه بحلوهآ ومرهآ .. تخطت كل عتباتها التي تركت أثر ملحوظ في مسيرتهآ لكن قوتهآ وأرآدتهآ اقوى 

{ هنـآدي & بـآسل } 


صُدمت احلامهآ بمرآرة وآقعهآ التي لم تحظى بتحقيقهآ لو بالقليل ... أغتصب الحب في قلبهآ واجبرهآ على عنآق حبه لهآ ..أستسلمت لرغبته والأن هي على مفرق الطريق 

" على الأطلال أغني يآ خآطفً أسكنته عيني "

*****
**
*

أنتهى البارت مآقبل الأخير لـ روآيتي 
وبقى البآرت الأخير المكون من جزئيـن 
لـ أختم " يآخاطفي وين ألقى عزتي في زمآن المذله" 

لقآئي يتجلى بكم بأخر محطآتي هٌــنـآ أعزآئي 

بإذنه نلتقي بنهآيـه ليست كـ البدآيه 
~! 
البارت الستون والأخير 

" الجزء الأول " 

بعد يومين من وصولهم للمدينه 
بدأت تسترد عآفيتهآ تدريجيا تحسنت نفسيتهآ للأحسن ... تعلقهآ براكـان أزدآد شيئآ فـ شيء تكره ابتعآده لو للحظآت عن أحضآنها 
مُستلقيه على وسآدتهآ التي تعشقهآ بجنون منذ أيآم سهرهآ عآنقتهآ بالدموع والفرح والحزن 
تحوي ذكريآت لآتنسى أيام ونسآئم من مآضي يرتعب قلبهآ له ..نقلت عينهآ إلى طفلها الذي بجوآرهآ .. بدأ يتغير وتزدآد ملامحه براءه و حِده واقرب شبه له أبيه لمست خده الوردي بنعومه لآ تُذكر ابتسمت على تجآعيد الضيق التي أرتسمت على جبينه طبعت بوسه خفيفه على جبينه وتفكيرهآ بمن تشآركهآ أوكسجينآت هذآ المكآن ..لفت وشآفتهآ ترمش بعيونهآ 
شوق بهمس: ليش مآ تنآمين ؟!
هنادي مسكت بطنهآ: مدري ماجايني نوم 
شوق: تبين اسويلك شي ؟!
هنادي : تسلمين حبيبتي .. وانتي بعد ليش مآتنآمين 
شوق لفت كامل جسمهآ على جهة هنآدي: امممم افكر بفهد تتوقعين بينآم لحاله بالفندق؟
هنادي تضحك: اووه ويش هذا الآهتمآم ؟
شوق : طبعا لازم اهتم فيه هذا زوجي وابو ولدي يهمني يكون مرتاح 
هنادي لآزالت مبتسمه: الله الله 
شوق تجلس: بشوف رغد شكلهآ مآنآمت وتفكر ببكره هههههههـ 
هنادي توقف: بروح معك النذله ما انتظرت شهد مستعجلين على الملكه والزواج 
وقفوآ ورآحوا لغرفة رغد دقوآ الباب ووصلهم ردهآ 
رغد: تفضلوآ 
شوق فتحت الباب بشويش وشآفتها لابسه وكآشخه على الأخير: ماشاء الله تبارك الله ... ليش مسويه بنفسك كذآ 
رغد تلف : ويش رآيك ؟!
هنادي تتكي على الجدآر: نعوم الفستآن 
رغد ابتسمت: قلت بمآ اني ماراح أنام اسوي بروفه لبكره 
شوق : اهم شي أنتي مرتاحه له ومستخيره 
رغد بملامح جديه : الحمدلله مرتاحه 
شوق جلست على طرف الكمودينه: الحمدلله هذا اللي نبيه انك تكونين موافقه بكامل قناعتك وبدون أي ضغط 
رغد نزلت عيونها وجلست على السرير وهزت رجولها: حآسه بخوف وتوتر .. شعوري غريب ماقدر اوصفه 
هنادي ضحكت: مرينآ بهذا الشعور طبيعي تكونين متوتره هذي خطوه بتغير لك كل حياتك 
شوق تنهدت براحه: الحمدلله كل وحده فينآ مشت في حيآتهآ مابقى الا سمر الله يوفقهآ .. صدق اللي قال هم البنات للممات 
رغد : تصدقون حاسه بيصير شي بكره يخرب الملكه وجية اهل وليد 
هنآدي وشوق: اعوذ بالله منك 
شوق بتكشيره: تفائلي بالخير 
هنآدي رفعت حوآجبها بكره: بديتي تهلوسين من الحين 
رغد تطالع الفستآن وغيرت الموضوع: بالله تقولون الفستآن حلو؟
شوق ضحكت: حلو والله حلو ارحمينا الف مره سألتينا اليوم 
رغد توقف وتتخصر: ارحمكم هآه .. يالله لو سمحتوا بغير ملابسي 


::
::

..: ويش قآعد تقول أنت أكيد أنهبلت والا صار بعقلك شي 
..: أيه صار بعقلي ألف شي ... مستحيل أخلي الموضوع يمر على خير 
..: أشك أني اعرفك .. انت ويش اللي صار فيك ؟
..: قلبي تعرف ويش معنى قلبي بيروح مني ؟..قد شفت أحد عآيش بدون قلب 
..: لاحول ولاقوة الا بالله انت اكيد انجنيت 
..: اوووف منك صاير زي الحريم بس تزن علي 
..: شوف ويش قاعد تقول الحين .. صدقني لو صار اللي قلت عليه بيكون اخر يوم تشوفني فيه 
..:بس هذي حب عمري متمسك فيهآ لأخر لحظة

في بيت بآسل 
فهد يقفل الجوال ويطالع بأمه وبآسل 
امه: ميين ؟
فهد: أم رآكان 
باسل بتحطم: خساره ماسألتهآ عن هنادي 
فهد يطالع امه: امي بكره بتحضرين ملكة رغد ؟
أمه تركت المجله من يدها: أكيد بحضرهآ وإلآ أيش رايك ؟
فهد يضحك: حبه حبه علي بس عشآن أحسب حسابي تروحين من بدري
امه ضيقة عيونهآ: كيف اروح بدري عيب ايش يقولو النآس عني ؟
فهد: هذا كلام شوق تقول خل خالتي من بدري تكون عندنا 
امه بأريحيه: اذا كآن كذآ ماعليش اروح من بدري 
بآسل بتودد: امي حاولي بهنآدي شوي يمكن معك توآفق 
أمه تميل فمهآ: بحآول والله كريم يا ولدي 


بـ النسبه لرغد 
نزلت الجوال من يدهآ بعد مآ قرأت المسج .. عضت أبهآمهآ بقوه من كثر القهر والغيض الساكن قلبها 
رغد: ويش الحظ النحس هذآ حتى بيوم اكون على وشك أفرح أتنكد .. يارب يارب يسر ولآ تعسر ياكريم 
نزلت راسهآ بتألم تنهدت وهي تتذكره بكل تفاصيله خوفهآ بدأ يزيد اضعآف وقلقها يزداد نزلت دموعهآ بصمت ... أشياء كثيره تفتقدهآ في فرحتهآ .. ابيهآ الذي ودع الحياه قريبآ وأم لم تزف أحدى عرآئسهآ الى بيوت كآنت بمخيلتهم من خزف 
" يارب أحفظ لي خوآتي اللي بدونهم حيآتي مآ تستآهل أتنفس فيهآ ..يارب لاتحرمني الفرح وأبعد عني شر كل ذي شر يارب ..يارب ..يارب " 
قطع تفكيرهآ أتصال اروى المتأخر .. اخذت نفس طويل تجدد معه أملهآ وثقتهآ بالله عز وجل 
رغد: اهليين 
أروى: هلا والله .. اموت على السحبات اللي كذا 
رغد بأستغراب: أي سحبه ؟
اروى: ماتتصلين علينا شفتي نفسك علينا من البدايه خلآص 
رغد: هههههههههههههه حرام عليييك عاد مالقيتي إلآ انا أشوف نفسي وأتكبر 
اروى تضحك: يالبى الضحكه والله لو تضحكين هذي الضحكه غير يموت دكتور وليد 
رغد بتلقائيه: بسم الله على قلبه .. لاتتفاولين عليه 
اروى ماتت ضحك: ايوه اطلعي على حقيقتك كلكم ميتين على بعض بس ياكرهي للي يكابرون 
رغد كشرت: رورو بدون نغزات بليييز 
اروى:اوك خلاص ..بشريني كيف استعدادتك 
رغد: ماشيه الحمدلله تعرفين فكرتي بكون سمبيل في كل شي 
اروى: أحسن والله خلي الكشخه زين في الليله الكبيره يعني كلها شهر وانتي في بيته 
رغد بتحطم: يؤؤ لاتذكريني ترى اخاااف 
اروى: الا اقولك مين عزمتي 
رغد: انتي واسيل وفاتن صديقتي من زمان وطبعا اخواتي وأهله بس 
اروى: حلو تكون عائليه مالك ومال كثرت الناس 
رغد بتهددي: ايوه بس خليك ماتجين 
اروى: لا وربي جايه إن شاء الله من الحين مجهزه اغراضي ما ناقص الا انام واصحى واجيكم 
رغد:زين بس مو تجين من صباح الله خير 
اروى بحده: عـــــمــــــى 
رغد :هههههههههههه
اروى: روحي موتي 
رغد شهقت: وه يآني ..تبغين دودي حبيبي يموت ورايآ 
اروى بنرفزه باينه على صوتها: ووع مولايق مو لايق ووووع 
رغد ميته ضحك عليها: بشويش لا يصير فيك شي 
اروى : اقول عاد نجي للجد كيف تتوقعين بكره د وليد ..أمم يعني شكله مرتبك ثقيل زي العاده
رغد غمضت عيونها: تصدقين ماخطر ببالي يالله قفلي عشان افكر واحلم وأطيرر لبعيد 
اروى: انتبهي بس لا تطيحين 
رغد: وجع يالله عاد ماني فاضيه 
اروى: هين يجيلك يوم سيوو تومورو 
رغد: سيو بيبي 
قفلت بعد هذي المكالمه اللي ريحتهآ وأبعدت عنهآ كل حزن والم كانت تشعر فيه سابقآ وسبحت في تفكير وخيآلات بطلهآ " وليد " متخيله ردة فعله وشكله وووو..الـخ 
على ضِفة اخرى من البيت 
وقفت قبال المرايا بعد مآ أخذت شور دآفي يريح أعصابهآ .. مشطت شعرهآ بهدوء والشرود وآضح عليها تأملت خصلآته الطويله وتذكرت كلامه 
" أحب كل شي فيك ... خصوصا شعرك " 
عضت شفايفهآ بقهر ورمت الفرشه على التسريحه بقوه وأنسدحت على السرير تخدر جسمهآ وغطت بعالم الأحلآم 
دخلت عليهآ وراكان يبكي 
شوق : أووش حبيبي خالتو نايمه 
هنآدي بأنزعاج: سكتيه راسي خلقه مصدع 
شوق حطته على سريرهآ وانسدحت جنبه :اووش مآما اووش 
هنادي: نادي ميري تأخذه بنام 
شوق أخذت رضآعته وبدأت ترضعه وهدأ بعدهآ استسلم للنوم 
هنادي: تصبحين على خير 
شوق : وانتي بخير 

صباح يوم ملكة رغــد 
صحوآ الكل من بدري .. بدأو يجهزون ويرتبون لحضور أهل وليد والبقيه وصلت مهآ قريب الظهر وتغدوآ مع بعض 
رغد بهمس: لا بتجي الكوآفير للبيت 
شوق براحه: أحسن عشآن لا تتأخرين ونقلق عليك ويكون كل شي قدآم عيني 
مهآ تربعت زين وقالت: الله يتمم لك على خير حبيبتي 
رغد رفعت عينهآ وابتسمت: آمين 
سحر تدقهآ: ويش عليك خميسك فله 
رغد: هههههههههههه وكل أيامي إن شاء الله فله 
شوق من قلب : آمين يارب 
سمر : احس شهد بتموت من القهر 
رغد كشرت: ودي أنهآ تكون بيننآ بس محد قالهآ تولد 
مهآ: ذنبهآ على جنبهآ 
شوق: حرآم عليكم بتكون الفرحه نآقصه 
سحر: انتي مصدقه أنهآ مو جايه والله غير تجي لو بتموت بعدين صاير لهآ اسبوع من ولدت 
مهآ بتأفف: يوووه منكم ماتأكلون بهدآوه 
شوق تتلفت: غريبه هنو مآ صحت للحين ؟
سمر ببرود: شفتها صآحيه بس ماتبي تتغدأ تقول مالها نفس 
شوق تطالع الساعه: بس الساعه صارت ثلاث ماتبي تأكل وتسند نفسهآ 
مهآ: خليهآ على راحتهآ
شوق بحده : لا والله من أمس مآ اكلت كل شوي مالي نفس متى بيصير لهآ نفس لمآ تموت ؟
رغد: طيب لا تعصبين انتي 
شوق وقفت: الله يديمهآ نعمه ..بروح أشوفهآ 
طلعت غسلت يدهآ ومرت على غرفتهآ ولقتهآ تجهز عبايتهآ وشنطتهآ 
شوق تطالعهآ بإستغراب: وين بتروحين ؟
هنادي لفت على جهتهآ : بروح مشغل 
شوق طلت فيهآ والف علآمه استفهآم مرتسمه على وجههآ: بس بعد شوي بتجي الكوأفيره 
هنادي ابتسمت: بس انا بروح مشغل مع روآن أتفقنآ من أمس 
شوق بأعتراض: هنآدي خليك بالبيت ويش اللي يضطرك تروحين للمشغل 
هنادي: قلت لك متفقه مع البنت صعب أكنسل 
شوق : اجل تروحين بشرط 
هنآدي تخصرت: اللي هو ؟
شوق: تأكلين شوفي كيف مصفره 
هنادي تنهدت: طيب بأكل امري لله 
شوق أبتسمت لموآفقتهآ: الحين اخلي ميري تجهز لك الأكل 
هنادي: طيب لا تكثرين 
شوق تسايرهآ: أوكِ 
أنشغلوآ الكل بتجهيز أنفسهم لوقت مبكر حتى يستقبلوآ الضيوف القآدمين من مدينه أخرى لأجل أبنهم وعقد نكآحه على من أختآرهآ من بين الجميع 
بعد المغرب 
بقى شي بسيط حتى تكمل المُزينه تزيينهآ .. رن جوالهآ وفرحت أول مآ شافت الرقم 
رغد: هلآ بنور عيني 
شهد بفرحه: هلآ فيييك يا كل الزين.. الف الف مبروك الله يتمم لك على خير 
رغد: آآمين " بنبره حزينه" ماراح تجين ؟
شهد بصوت يتجلى فيه التعب: أعذريني يا حبيبتي والله اليوم تعبانه مررره مآني قادره اتحرك 
رغد: الف سلآمه عليك انتبهي لنفسك يكفي انك باركتِ 
شهد تبكي: والله نفسي أكون معك بهذآ اليوم بس مآ قدرت حاولت أضغط على نفسي 
رغد بأنفعال: أذا تحبيني لآ ترهقين نفسك آبد عشآن خآطري .. وبكره بكون عندك 
شهد: الله لا يحرمني منك ياقلبي 
رغد : ولامنك يالحب 
شهد: أنتبهي لنفسك ..وانتظر اتصالك تقولين لي ويش صار 
رغد ابتسمت: خلاص اعتمدي 
شهد تضحك: لا أوصيك بالحياء 
رغد تشهق: أنتي توصين على الحياء ههههههههههههههه 
شهد بحده: هيه ويش قصدك .. الحق علي اللي أنصحك 
رغد: ههههههه لا تزعلين امزح معك 
شهد: مآ زعلت يالله اخليك الحين تزبطين نفسك 
رغد: شهد 
شهد: يا قلبهآ 
رغد بنبره حزينه: أحبك موووت 
شهد نزلت دموعهآ وبصوت باكي: وانآ أمووت فييييك
قفلت الخط والضيق يجد له مكآن في صدرهآ رفيقة دربهآ وأنيسة وحدتهآ وحآفظة سرهآ وتوآئم روحهآ لآ ترافقهآ بأهم يوم في حيآتهآ اليوم الذي يتقرر فيه مصيرهآ ...بنفس الوقت وصلهآ مسج قلب كيآنهآ 

وين الغلا وذآك الحب المسرف كثير 
نسيتي أيامي وعشقي المرهــف أليم 
نويت أنسى صدتك ولقيت القلب في دربك اسير 
قــدرتي تـشـرعـيــن الــقــلــب لــحــبً جـديـــد 
وقلبي مآت من كثر التعب والوله والحنين 
مآنـســى حــبــك وهــمــسك في ليل العتيم 
شــوقي ملـى صدر ذكراك وأطربت الأنين 
يآ كــل هلي ونآسي ليش نـــآويه ترحلين 
عآشـــقً بــبــآبــك يــرتجــيـك لآ ترحلين 
يرتجيك لآ ترحلين 
........ لآ ترحلين 

" بقلمي "

قرأت المسج ألآلآف المرآت وبعيون دآمعه .. سكرت الجوال وحطته على الكمودينه مر الوقت ببطئ شديد يكآد يخنقهآ .. نبضآت قلبهآ تتسارع بخوف والراحه بعيده عنها تفكيرها محصور بالمسج وصآحبه .. نست الليله مآهي بالنسبه لهآ تخلت عن أحلآمهآ للحظة وعآدت تجتر المآضي برمته .. حبه وذكرياته وايام عآشت أحآسيسهآ بروعه لآزالت تذكرهآ بخياليه وحالميه وكلهآ أمل بأن تجدهآ في حيآة أقبلت عليهآ بإرادتهآ .. سرحآن روحهآ طاغى عليهآ وعلى ملامحهآ باتت كالجسد بلا روح يسيرونهآ كمآ يريدون ... ساعتين مرت وهي تتوجع بذكرى الماضي صآمته متالمه ولكن " لآيدركون" 
الكوافيره: خلصنآ ياعروسه ع البركه 
مهآ لمست دقنهآ بخفه اوقضتهآ من سرحآنها بعالم اخرى: قمر ماشاء الله تبارك الله 
طالعتهآ بعيون ضائعه بلعت ريقهآ ونقلت عينهآ لشوق والفرحه تسكنهآ
شوق: مبروك ياقلبي طالعه تهبلين 
نزلت رآسهآ ووقفت بشويش وبصوت هادي منآقض للجنون الذي يسكن دآخلهآ:لو سمحتم ابي ألبس 
الكوآفيره: تكرم عينك 
مهآ: نستنآك برى 
قبل يطلعون وقفتهم شهقه من الكوآفيره: يؤؤؤ نسيت أسبتلك الميك أب غمضي عيونك عشآن برش المسبت 
انصاعت لأوآمرها بدون أي تردد .. دقآيق واصبح المكآن خالي إلآ منها ومن انفاسهآ 
نزلت بجآمتهآ قطعه قطعه ومعهآ ترمي بكل ذكرى كآن لهآ مستودعآ في خيالها.. مدت يدهآ للفستآن الوردي ولبسته بشويش سكرت السحآب ووقفت قبال المرآيا الطويله تتأمل شكلهآ أبتعدت خصله متمرده عن خدهآ ...فآتنه بهيئتهآ البسيطه بملامحهآ الجميله الحآده 

{ رغـد } 
كنتِ تكذبين على نفسك يارغد ؟!.. انتي مآ تحبين غيره والله مآتحبين غيره بس للأسف أكتشفتي هذآ الشي متأخر ...الحين مآيفيد الندم أنتي اخترتي اللي تبينه بكيفك وإرآدتك لكن قلبك مع غيره لآ يمكن تسعدينه بيوم وتكونين وفيه له ...لأنك مآ توفين إلآ لحبك الآولي 
جلست على طرف السرير نزلت دموعهآ تتلوهآ بعضهآ البعض وكأنهآ تلملم شتآت نفسهآ الضائعه في وجد العتيم 
رن جوالهآ طالعته بعيون متبعثرة الدمع طال رنينه قآمت بتثاقل وشافت الرقم وردته لمكآنه وهي تستمع لرنينه الطويل اعآد رنينه مره أخرى.. فتحت الخط وضلت سآكته 
..: رغــــــد 
مآ ردت بتآتآ مكتفيه بسمآع صوته 
..: رغـــد ردي علي 
رغد : نــعــم .. ويش تبي ؟
..: كيف يطاوعك قلبك تتركيني ؟
رغد: زي مآطاوعك قلبك وتركني 
..:وحبنآ ؟
رغد: البقيه بحيآتك 
..: يعني 
رغد قآطعته: يعني رغد بح رغد أنسآهآ طلعهآ من راسك .. رغد مآعآدت مثل الأول .. رغد كرهتك وكرهت أسمك " تحولت نبرتهآ للبكاء" رغــد مآتبيك أفهم مآتبيك 
عبدالله: رغد .. اسمعيني وأفهمي كلامي زين 
رغد بحده: بتهدد ؟! سوآ اللي تبي بدون تهديد محد يمنعك ...تحسب اني بترجآك وادمر حياتي عشآنك ..يكفي دمرتهآ مره مستحيل أسمح لك تدمرهآ مره ثانيه 
عبدالله: شكلك مآنتي نآويه تتراجعين أبد 
رغد بحده: ايوه مآبي أترآجع ..واقولهآ لك يا عبدالله أنــآ أحب ولييد ...وليد وبس اللي عآيش بقلبي ويستآهله وألا أنت من زمآن بعتك وبرخيص بعد 
قفلت جوالهآ بالمره ورمته بالدرج عشآن لا تشوفه وترجع تبكي .. مسحت دموعهآ وأخذت نفس طويل 
رغد( لحد هنآ وبس لآزم يكون في حاد فاصل بحياتي يآ أنـآ يآ نفسي )

طالع جواله بألم وتنهد ( خلاص ضعتي مني يارغد ؟! وللأبد ... صحيح مرتاح بحيآتي لكن حبك سآكن فؤآدي ... دآم هذي رغبتك مآقول الا الله يوفقك ) 
برآ الغرفه عالم من الأزعآج وتوآفد البعض هنآ تبدأ مرآسم الضيآفه والفرحه 
أم هديل: يالله يابنآت جيبوآ البخور وحطوه على الطاوله قبل يوصلون أهل العريس 
هديل تدق أمهآ: يمه دبريلي عريس تكفين 
سحر تسحبهآ: ياقليلة الأدب وتقولينهآ عيني عينك 
خلود وهي تضحك: هذي الحياء بجهه وهي بجهه 
هديل تضربهآ: اقول ترآك مكشوفه ودك تقولين وأنآ بعد 
سحر ميته ضحك: تعالوآ معي اللي يطآوع كلامكم مآ يسوي شي 
ام هديل تأشرعلى سحر: شوفوآ البنآت مآهو أنتم ياحظي 
هديل تتخصر: ويش فينآ بعد ؟
ام هديل: ابد الله يخليكن لنآ روحوآ مع سحر روحوآ 
شوق تهمس بسخريه: زوجيهآ ياعمه يمكن تركد شوي 
مهآ: هههههههههههه والله لو تسمعك غير تموت من الفرحه 
أم هديل: اقول خلوآ بنتي في حالهآ وشوفي خالتك قهويهآ لآتزعل عليك 
شوق وقفت: ياويلي والله نسيت 
مشت لأم فهد وبآست راسهآ: حيآ الله من جآنآ زآرتنآ البركه ويش هذي الحلاوه ياخاله 
أم فهد بحياء: عيونك الحلوه يابنتي كيفك اليوم 
شوق شالت دله القهوه وبدأت تضيفهآ: الحمدلله بخير بشريني عنك وعن مرآد 
أم فهد: الحمدلله بخير تعرفينه مآ يبي يجي حرم يطلع من جده هههههههههه 
شوق ترفع حآجبه: مآ الومه عذبه فهد هههههههههه.. تفضلي 
ام فهد: زآد فضلك .. ألآ فين هنآدي مآ أشوفهآ 
شوق : لسى ماجات من المشغل راحت مع صديقتهآ روآن 
ام فهد:ايوه .. وروآن بتجي ؟
شوق : شكلهآ مو يصير ولد عمهآ 
ام فهد تضحك: ايوه والله نسيت ههههههههـ 
شوق : يووه بدري ع النسيان 
عند غرفة شوق 
دخلت بتشيك على الميك أب فتحت الباب وأنصدمت من اللي تشوفه 
مهآ بصدمه: هنآآآآآآآآدي ؟!!
هنآدي لفت على جهتهآ: هــلآ 
مهآ سكرت الباب وقربت منهآ: ويش مسويه بنفسك ؟
هنادي توقف : ماسويت شي 
مهآ تأشر على شعرهآ: وين شعررررك ؟!
هنآدي تلعب بشعرهآ القصير مآ يتجآوز نصف رقبتهآ:ويش رايك بالنيو لوك 
مهآ بخده: هذآ تسمينه نيو لوك .. ليش خربتي شعرك حرام عليك شعرك طويل وحلو ليش تقصينه كذآ ؟
هنادي بتأفف: تجديد يعني مآ يصير أجدد بشكلي 
مهآ شوي وتبكي: بس مو بهذآ الشكل حآسه أني مآ اعرفك مآ أعــــرفك
هنادي بحده: مو لازم تعرفيني " تعطرت وعدلت حبآل روب الحمل اللي لآبسته وطلعت من الغرفه " 
دخلت على البنآت بالمطبخ 
هنآدي: هآآآي 
لفوآ كلهم وبصوت وآحد: وآآآآآآآآآآآآآآآآآآآآآآو 
ضحكت: سبرآيز صـــح 
هديل تلعب بشعرهآ: يامجرمه كيف طآوعك قلبك تجزينه كذآ 
هنادي ترفع حوآجبهآ وبأبتسامه: طاوعني وانتهينا 
سحر تطالعهآ بذهول مو مصدقه انها قصت شعرها 
هنادي ابتسمت لها: ويش فيك تطآلعيني كذا ؟
سحر تنزل رآسهآ: ابد بس مستغربه شوي 
هنادي: وين البقيه ؟
سمر: جوآ بالمقلط 
هنادي: طيب بروح اشوفهم واجي 
طلعت من المطبخ ووقفت بنص الصاله تعدل روبهآ السكري طالع شكلهآ نعوم حييل خصوصا بعد مآ قصة شعرها ..برزت ملامح وجههآ الطفوليه أكثر .. لمحت الباب اللي يفصل بين قسم الرجال وباقي البيت مفتوح ومشت بتسكر وقفلت نصه ودخل جزء من شيفون الروب بطرف الباب 
هنآدي: يووه مو وقته .. دنقت بكآمل جسمهآ وحاولت تطلعه بعد عدة محآولآت طلع وتكرمش عدلت وقفتهآ ورفعته من عند صدرهآ .. غطت خصلآت شعرهآ الآمآميه على عيونهآ وحركت رآسهآ ع اليمين وبعدت شعرهآ وأنصدمت من الشخص الوآقف أمآمهآ مذهول بمن يرآهـآ .. سكنت كل جوآرحهآ من صدمتهآ ... تعلقت عيونهآ فيه تغيرآت جذريه حدث فيه منذ أخر مرة رأته فيه .. والأجمل أنه لآ يزآل يحتفظ بجآذبيته السمرآء وعينآه السودآوآن .. أمآ بالنسبه له لآ تختلف أنطبعآته عنهآ ..تغيرآتهآ بآتت وآضحه نظره الحزن في عينآهآ ...أنضم شخص ثآلث لهُنـآ ..تعقلت الأعين به بعد نحنحه أصدرهآ زُلزل كيآنه يكآد يحلف بربه أنهآ ليست من كآنت بيوم زوجته ..يشتآق الى رويتهآ كُله أمل بآن تعود أمه بخبر عودتهآ التي لطآلمآ أنتظرهآ طويله ... تغيرت بشده بعد فرآقه تنقلت عينآه بينهم ....عند إفآقتهآ من غيبوبة صدمتهآ
سكرت الباب بقوه وأستندت عليه وأنفاسهآ تتعالى بصدرهآ ... سمعت صوت تحركهم ابتعدت هآربه وفي بآلهآ يتكرر الموقف ألف مره ..كلتآ العينين لآ تنسى نظرآتهآ ..عين مذهوله وعين مشتآقه ..الأولى معجبه والآخرى مُحبه 

بمجلس الرجال 
سبقه في الدخول ووبدأ بالسلآم على المتوآجدين ... دخل بعده بفتره الموقف لا يبارح تفكيره رمى عليه نظرآت شراريه يكآد يفتكه الجنون ممآ حدث .. سلم وأنتهى وعيونه مآتفارقه مآجد الذي يرد له النظرآت النآريه بنظرآت ثلجيه بحتآ 

دخلت المقلط وبصوت مرتجف: السلام عليكم 
الكل: وعليكم السلام 
شوق بصدمه: هنآآآدي 
هنآدي ابتسمت وقلبهآ يخفق بشده ...سلمت على أم فهد وجلست جنبهآ 
ام فهد: كيفك يابنتي ؟
هنادي وتفكيرهآ باللي صار قبل لحظآت: الحمدلله 
شوق : ليش قصيتي شعرك ؟
هنآدي: تجديد بليز لا تحطموني 
ام فهد تلمسه: بالعكس مره حلو لآيق عليك 
هنآدي بخجل : تسلمين كلك ذوق 
سمعوآ صوت الجرس يرن 
شوق وقفت: أكيد أهل العريس وصلوآ .. بروح أشوفهم 
هنآدي: انا بجلس مع خالتي 
ابتعدت عنهم وأصبح المكآن لا يحوي سوآهم .. حست بأنه الوقت المنآسب التفت على جهتهآ ولمست يدهآ بحنيه 
أم فهد: هنآدي ابي اتكلم معك بخصوص باسل 
هنادي تعلقت عيونهآ بنسرين وهي تشوف نظرآت الحنآن بعيونهآ
أم فهد: يابنتي لآ تخربين حيآتك عشآن شي مآ يستآهل أنتم لازم ترجعون لبعض عشآن خآطر الطفل اللي بينكم وان شاء الله بتصير حيآتكم احلى 
هنادي وعيون بآسل قبل دقآيق لآ تغيب عن مخيلتهآ نزلت راسهآ وردت بهمس مُستسلم: موآفقه 
ام فهد بفرحه: موآفقه ترجعين ؟!
هنآدي هزت رآسهآ: ايه موآفقه لو يبي الليله أرجع برجع 
ضمتهآ لحضنهآ بقوه ودموع الفرحه تخونهآ: الله يوفقكم يابنتي ايوه كذآ فرحينآ برجعتك لبيتك وزوجك 
هنآدي ابتسمت: إن شاء الله 
بعدت عنهآ وقالت بنبره فرح: اكيد لما يعرف بيطير من الفرحه كآن ينتظر هذا الخبر بفارغ الصبر 
قآطعهم دخول أهل العريس بالأضآفه لأم وليد وأخوآته 
شوق: حيآكم تفضلوآ .. زآرتنا البركه 
أم وليد: تسلمي حبيبتي 
أم هديل: نورتوآ البيت بجيكم 
ام وليد: منور بأصحآبه 
ام فهد توقف: أهلييين بأم وليد زمآن عنك 
ام وليد: هلآ فيك .. ايش الصدفه الحلوه اللي جمعتنآ 
روآن تغمز لهنآدي وتأشر عليهم .. وأكتفت هي بأبتسآمه .. سلمت عليهم وطلعت من الملقط وأشرت لروآن اللي لحقتهآ 
أجتمعوآ البنآت بالصاله ينتظرون أنتهى صلآة العشاء وعودة الرجال من الصلآه 
ريم تزين لبسهآ: بروح أشوف رغد واجيكم 
سحر وقفت: بروح معك 
هديل: وأنآ كمآن 
همست لهآ بصوت غير مسموع: حبي ليش زعلآنه 
هنآدي : ابد ماني زعلآنه بس حآسه بشوية تعب 
روآن مررت يدهآ على خد هنآدي : اعرفك زين الحزن باين بعيونك 
كآبته نفسهآ ماتبي تضعف وتبكي بوقت غير منآسب: قلت لك مآفيني شي .. الآ ويش رايك بالوك علي 
روآن : يخرب بيتك طلع احلى منه علي 
هنادي تضحك: وانتي تبين تكونين مزيونه مثلي 
روان تتخصر: شوفوآ كيف .. يالله روحي الحق علي اللي أتكلم معك 
قآطعهم دخلوآ اسيل وأروى وأستقبلتهم مهآ وأم هديل 
روآن: هنو شوفي البنات ؟
هنادي: اكيد صديقات رغد .. دخلت ورآهم فاتن ومعهآ بنتهآ وقامت هنآدي تسلم عليهآ 

بعد الصلآه 
رجعوآ الرجال من المسجد القريب من بيت ابو مهآ وأمتلى المجلس 
فهد – بندر – يوسف – باسل – أبوهديل – ابو سامر – ماجد – سيف – ابو سيف -أبو عبير – وليد – ابو وليد – أعمآم وليد " أبو روآن " "أبو حآزم " – الممِلك 
الممِلك يمد الدفتر لوليد: لو سمحت ياولدي أكتب أسمك ووقع 
وليد : أبشر .. ثوآني ورد له الدفتر 
الممِلك: ياليت لو تتكرمون توصلون الدفتر للبنت حتى توقع تحت اسمهآ 
فهد وقف : أبشر طآل عمرك دقآيق وراجع لكم 
اتصل على شوق تقابله عند الباب ... أعطآهآ الدفتر وبقى بمكآنه ينتظر رجوعهآ 
عند رغد بالغرفه 
كل البنآت وآقفين عند باب الغرفه اللي تتريق وتضحك واللي تنتظر توقيع رغد 
مهآ: يالله عآد سمي بالله ووقعي 
رغد تمسك القلم وهي ترتجف ..طاحت عينهآ على أسم وليد وتوقيعه عضت شفايفهآ نزلت دمعه يتيمه من عينه 
شوق حطت يدهآ على كتفهآ: يالله قلبي وقعي عشآن يشوفونك أهل العريس يسألون عنك من أول 
هديل : يالله عآد بنشغل الأستريو ونرقص أعلان للفرحه بكِ يافتاه 
رغد أخذت نفس وقالت: بسم الله توكلت على الله .. ووقعت 
مدت الدفتر لشوق وحضنت مهآ بقوه وكآنهآ تهرب من اللي سوته .. صفقوآ الكل بحمآس وصفرت هديل وسحر 
شوق تبوسهآ: الف مبروك حبي الله يهنيك 
مهآ تضمهآ: الله يوفقك ياعيوني واشوفك سعيده بحيآتك 
هنآدي: ع البركه رغودتي الله يهنيك 
مهآ تدفهم برى: يالله عآد ابيهآ تهدأ عشآن ندخلهآ عند اهل العريس 
أروى وأسيل: بنقعد معهآ 
مهآ: انتم لكم الصلاحيات تجلسون 
ركضوآ لهآ وضموهآ .. وبكت بحضنهم 
اسيل: بلا دلع يالله من قدك صرتِ حرم د وليد 
بدأت ترتجف من طآري أسمه: خآآيفه 
اروى تضمهآ: عادي عادي تصير بس هدي نفسك ورآك مشوآر الليله 
اسيل تجلسها: هدي نفسك شوي وبنطلعك برا تشوفين الناس وتفرحين وترقصين 
رغد كشرت: لا بجلس بغرفتي 
اروى: لا ياشيخه يالله عآد عطيناك وجه بالمره 
ثوآني وأنفتح الباب ودخلت شوق ... صفقت : يالله يالله جآء الوقت بنزفك 
رغد تتمسك بأروى: لالا ابي اجلس هنآ 
شوق تضحك: رغد ويش فيك ؟!.. الناس يستنون جيتك والولد بعد " مسكتهآ مع يدهآ وسحبتهآ لجهة الباب " 
رغد نبرة رجاء : الله يخليكم لا تخلوني لحالي عندهم 
اسيل وأروى : بنسبقك هنآك 
أجتمعوآ الكل مآبين الصاله والمقلط وأشرت شوق لريم تشغل الأستريو وبدأ صوت الأغاني يرتفع 
شوق تهمس لهآ: يالله سمي بالله وأمشي 
حطت يدهآ على قلبهآ بدأت ترتجف أكثر والربكه وآضحه عليهآ مشت بحياء وعيونهآ على اخوآتهآ واللي حآضرين ... الكل مبسوط فيهآ وسعيد وهي الوحيده بينهم المتخوفه 
دخلت المقلط ونزلت راسهآ بحياء مآقدرت تشوف المتوآجدين .. مآحست الا بيد تمسكهآ وكآنت أخت وليد الكبيره 
سهآم سلمت لعيها وباستها : الف مبروك حبيبتي 
رغد بهمس: الله يبارك فيك 
ام وليد قربت منهآ تسلم: مبروك يابنتي والله طلع ولدي مآيعرف يوصف أحلى بكثير من الوصف 
طلت بمهآ اللي ميته ضحك وتأشر بحركآت تضحك 
ضمتهآ وباستهآ : تعالي حبيبتي أجلسي 
أخت وليد: ياحياتي عليهآ خجلانه 
ام فهد: الله يهينكم يابنتي ويوفقكم 
رغد: تسلمين ياخاله 
بدأ يرتفع صوت الأغاني والزغآريط من جديد والكل يرقص عدآ هنآدي وشوق المتفرجآت عن كثب 
روآن تسحب هنآدي مع يديهآ: يالله بس ميلي شوي 
هنآدي تضحك: والبيبي 
أم فهد ترجعهآ: بلا جنآن انتي وهيآ ..تبغينهآ تتعب 
روآن كشرت: عمتوو بليز 
هنآدي تمد لسانها: يالله أقلبي وجهك ارقصي لحالك 
روآن تتوعد فيهآ: أوريك يانذله 
شوق تضحك:ههههه حرام كسفتيهآ 
هنادي: مآتشوفين بطني طايره بحلقي 
سهآم تسحب رغد: يالله ياعروسه نبغى نشوف رقصك 
رغد بإحرآج: سوري مآ اعرف ارقص 
مهآ تسحبهآ بقوه: ارقصي يالله عيب تفشلين حمآتك 
رغد وعيونهآ تطلق شرآر لمهآ همست بغيض: بعدين اوريك 
رقصوهآ وصوت الزغآريط يصدح بالمكآن بين حين وحين 
الكل بصوت وآحد: ألف الصلآة والسلآم عليك ياحبيب الله محمد .. كلووووووش 
أم وليد تهمس لشوق: ماشاء الله عليهآ أختك قمر يابختنآ فيهآ 
شوق: تسلمين كلك ذوق ياخالتي ..صارت بنتكم 
ام وليد بأعجآب: ونعم البنت ماشاء الله .. ماشاء الله الله يحفظهآ 
بنتهآ الثانيه: شآيفه يا أمي كيف 
ام وليد: شآيفه ياحبيبتي 
سهآم تأشر لمهآ اللي جآتهآ على طول
مهآ: أمريني 
سهآم : مآعليش بس وليد حآب يشوفهآ ويلبسهآ شبكتهآ 
مهآ ضحكت: ولو الحين اطيرهآ له كم وليد عندنآ 
سهآم بضحكه: راحت علينآ أحنا 
مهآ: هههههههه أي جاء الدور عليهم ..ألا ماقال لك وين جآلس ؟
سهآم: يقول دخل بغرفه جنب المجلس كلهآ كنب 
مهآ: ايوه خلآص الحين اكلم زوجي يسكر باب المجلس عشآن تمر رغد ونتفرج من بعيد لبعيد 
سهآم تغمز لهآ: هذا المهم 


وقفت عند الباب اللي يفصل قسم الضيوف عن باقي البيت طالعتهم بعيون دآمعه وبجنبهآ أم زوجهآ وسهآم 
ريم: يالله رغد امشي للغرفه 
مشت بشويش وتردد وكلهآ خوف وحياء 
كآنت لآبسه فستآن وردي توب نآعم طويل مزين ببروش فضي على جنب والصدر دآنتيل وردي رآفعه شعرهآ بلونه الطبيعي من قدآم ببوف بسيط وباقي شعرهآ تآركته على طول ونعومته ومزين بخصل كيرلي والميك آب نآعم جدآ وكآنت متعمده النعومه بشكلهآ حتى تبرز ملآمحهآ أكثر ... دخلت الغرفه وريحة عطرهآ تسبقهآ 
رفع عينه وهو يشوفهآ متوسطه بين أمه وأخته ومنزله رآسهآ بحياء .. وقف وعدل المشلح على كتفه وسلم على أمه 
امه: الف مبروك ياحبيبي الله يهنيكم 
وليد: الله يبارك فيك ويخليك تآج على راسي يالغاليه 
سهآم: ماتبي تسلم على عروستك 
وليد بجراءه: أكيد هذي نور العين .. مشى لحدهآ وبانت رجفتهآ ماقدرت ترفع راسهآ ابد مد لهآ يده 
وليد: الف مبروك علينآ .. مدت يدهآ وهي ترتجف وماقدرت ترد عليه 
تفاجئت من ضمته لهآ .. ابتعد بسرعه حتى مآ يحرجهآ قدآم اهله وطبع بوسه على خدهآ 
سهآم تجلسهآ على الكنب: يالله وليد لبسهآ الشبكه والدبله 
وليد: من عيوني

كآنت مستسلمه للأمر الوآقع .. وعيون الكل تراقبهم من بعيد .. فتحت له أمه طقم الشبكه وعلبة الدبل الفخمه 
أمه: بسم الله يالله حبيبي أبدوآ 
مد يده للدبله ومسك يدهآ البارده وهي ترتجف بين كفوفه الدآفيه ولبسهآ الدبله .. بعدهآ جآء دورهآ لبست الدبله بسرعه بدون مآتحس ... أخذ القلآده ولبسهآ أياهآ 
وليد: بعدي شعرك حتى ألبسك الحلق 
رغد بخجل : لا مو لازم 
سهآم : على راحتك .. يالله نخليكم تأخذون راحتكم 
طلعوآ وسكروآ الباب عليهم ... كآن مآسك يدهآ وقريب منهآ حيل رفع كفهآ وبآسهآ 
وليد: الله يقدرني وأسعدك يا رغودتي 
مآ قدرت تتمآلك نفسهآ وأنذرفت دموعهآ بهدوء سآكن 
وليد بتكشيره: ليش الدموع من اليوم مابي أشوف دموعك 
رغد تسحب يدهآ بشويش: أنـ...ــآ ..أنـآ 
وليد بيعد شعرهآ عن وجههآ وقربهآ له اكثر: أنتي أيش ياقلبي ؟
رغد تبكي: أنآ ظلمتك كثير ... سآمحني 
وليد : لالا يارغد مآ عمرك ظلمتيني ..ع العموم اليوم مابي اشوف دموعك ابيك تكونين سعيده وبس 
رغد مسحت دموعهآ: إن شاء الله 
وليد : طيب ارفعي راسك بشوف وجهك اللي جنني 
رغد أبتسمت بحياء .. مد يده لدقنهآ ورفع رآسهآ وبنبره أسرتهآ:يآآآآآه كم تمنين عيونك مآتشوف غيري وشفآيفك مآ تنطق غير أسمي 
رغد نزلت عيونها: هذآ يسمونه تعذيب 
ضحك: ههههههآي قصدك يسمونه حب جنوني
قرب منهآ أكثر ولمس خدهآ بشويش: رغد ويش شعورك ..جآوبيني بصرآحه 
رفعت راسهآ وحطت عينهآ بعينه ...صدقه وحبه وآضح بعيونه حست أنهآ مآلكه قلبه وهو حق خآص فيهآ ... رمشت بعيونهآ وردت عليه: فرحآنه 
وليد بشك: بجد ؟!
رغد مسكت يده بقوه وقالت: وليــد 
وليد: هــلآ 
رغد نزلت راسهآ: الله يقدرني وأكون لك زوجه وحبيبه 
وليد شد قبضته على يدهآ وردت بصوت مبتهج: آآآمييين ..آآآمين 

::
::

بعد ما أنتهت الحفله ... الكل رجع لبيته مبسوط 
لكن هي اللي صار اليوم مآ يغيب عن بآلهآ لحظة .. شآفت رغد طالعه من غرفتهآ ولآبسه بنطلون جينز وبدي أحمر 
هنآدي: على وين 
رغد:دودي حبيبي عآزمني 
هنآدي بأستغراب: عآزمك .. والليله ؟! ويش صاير لكم أنتم ؟
رغد والفرحه غآمرتهآ: حآب يخلينآ نغير جو ونقرب من بعض أكثر 
هنادي ترفع حآجبهآ: شوق ومهآ عارفين انك بتطلعين ؟
رغد تهز رآسهآ: يس افكورس .. يالله مآ راح أطول 
هنآدي : اصحك يلعب بذيله هذول مآلهم أمآن 
رغد كشرت: هنو عيب عليك تقولين لي كذا تراني فاهمه مايحتآج توصين 
هنآدي تضحك: طيب يالفاهمه روحي الله ييسرلك 
طلعت من البيت وكلهآ شوق لشوفته 
رغد ( ياربي هذآ من أول ليله صار فيني كذآ اجل بعدين ويش بيصير آآآه ياربي صدق اني هبله من زمآن يحبني وماني شآيفته ... صدق لآ قالوآ العمى عمى القلب والبصيره ) تلثمت وطلعت ولقته وآقف جنب الباب مشت بشويش ترددت عند أخر خطوه لكن سبقهآ وفتح لهآ الباب 
وليد: تفضلي حبيبتي 
ركبت وسكرت الباب: تسلم 
وليد يحرك السياره: كذآ حآف ؟
لفت عليه: كيف يعني ؟
وليد: يعني مآفي حبيبي قلبي عيوني ومشتقاتهآ 
رغد بشوية جفاف: تونآ ماصار لنآ ساعتين او ثلاث متملكين 
وليد: لو صآر لنآ دقيقه خلآص الحين أنآ زوجك شرعآ 
رغد نزلت راسهآ: عارفه 
وليد: على بالي ماتدرين 
رغد لفت عليه وضيقة عيونها: تستهبل؟! 
وليد يطالعهآ: توك مستحيه مسرع رجعتي رغد اللي خبري فيهآ 
رغد استحت : مآقصدي بس طلعت مني عفويه 
وليد: آآآآآه يالبى العفويه 
رغد : وليد 
وليد: ياعيونه 
رغد بتمهيد : يعني بمآ إنا صرنا زوجين قصدي قريبا بنصير زوجين أكيد هذا الشي ماراح يأثر على شغلك وعلى دراستي صح ؟
وليد : صــح أحنآ زوجين بالحياه العآميه لكن بالحياه العمليه أحنآ زملاء عمل وبس 
رغد بعفويه: ياقلبي انـآ فديتك 
وليد بصدمه: ويش قلتي ؟!.. عيدي بالله 
حطت يدهآ على فمهآ وغمضت عيونها 
وليد بيزيد أحراجها: لالا كذآ ماينفع الزوآج بعد اسبوعين 
سكتت مآ ردت عليه خآفت تقول شي وتجيب العيد معه وكلهآ ثقه أنه يبي يستدرجهآ بالحكي 


في بيت بآسل 
جهز له كوفي يروق فيه أعصابه جلس قبال الـ Tv وأشعل سيجآره ينفث منهآ بشده ومآ حدث لآ يغآدر مخيلته .. قلبه طُعن بسكين مسمومه يكآد يتفطر قلبه لمآ حدث ..كآنت تحلف له أيمآن مغلظه لكن الحقيقه كآنت عكس أيمانهآ له .. كُشف الستار بغضب جآمح 
{بـاسل } 
هذي الحقيقه المُره ليه مآني قادر اتقبلهآ ... شفت كل شي بعيني ماعاد باقي دليل يثبت لي عكس اللي صار... عيونهم آآآآه ياعيونهم سهم طعن قلبي ...لييش لييش يصير معي كذآ ؟.. طيب انا حبيتهآ ويش ذنبي ...خلآص مآعآد باقي لهآ مكآن بقلبي اللي شفته اليوم خلاني اعرف قيمتي ورخصي عندهآ ...مآعآدت تبيني ولآ أنآ أبيهآ 
سمع صوت خطوآت أمه واخفى ملامح غضبه وأستيائه عنهآ ... جلست جنبه وعلى وجههآ أبتسامه 
ام فهد:جايبه لك اخبار حلوه 
باسل ببرود: سمعيني اخر التطورات 
نغزته على جنبه: هنآدي 
تجمدت ملامحه وبنبره قاسيه: ايش فيهآ ؟
أمه: كلمتهآ اليوم وقالت لي أنهآ موافقه ترجع 
باسل وقف وأطفى سيجآرته بعنف: يصير خير 
دخل الغرفه وسط تعجب أمه من ردة فعله الغريبه ...سكر الباب ورمى نفسه على السرير بقوه وصورة مآجد وهنآدي بباله 

عند هنآدي 
يؤرق تفكيرهآ مآ يؤرق بآسل ...قلِقه من تفهمه لموقفهآ ..جفآهآ النوم تقلبت يمنه ويسره دون جدوى ... أستجمعت قوآهآ وأخذت جوالهآ وطلعت من الغرفه للمجلس ..اغلقته بأحكآم حتى تبتعد عن الجميع ..دقت عليه رآجيه تجآوبه ..أعآدت المحآوله الآلآف المرات لكن دون أي نتيجه تذكر 

امآ بالنسبه له 
كآن يتألم من وجع الخيآنه شعوره يكاد لايوصف خليط من خيبة الآمل والصدمه التي ألمت به 
أزعجته اتصالاتهآ المتكرره ..سحب الجوال وصرخ : خيييير 
هنآدي ارتجفت من صرخته : خير بوجهك 
بآسل بعصبيه: خلصيني ماني فاضي لأنسآنه فارغه وخآينه مثلك 
هنآدي شهقت: خآآآينه ؟
باسل بحده: أيوه خآينه وأنآنيه ولآ فيك ذرة أحسآس 
هنادي بصوت باكي:ليش تقول عني كذآ... مآسويت شي 
باسل بنبره تحرقهآ وتزيد توجعهآ: الله وأكبر عليك يالئيمه ... وتنكرين أنآ شفت كل شي بعيني ...بــــعـــيــنــي بس تعرفين الحمدلله اللي عرفتك على حقيقتك الكذآبه قبل مآ أرجعك وابتلي فيك وفي خيانتك 
هنادي بترجي : لآ تظلمني أنت فاهم غلط 
باسل بسخريه:ههه فاهم غلط ...بعد اللي شفته تقولين فاهم غلط ؟ 
هنادي تبكي : خليني افهمك انــآ 
باسل يقاطعهآ بحده: انا فاهم كل شي صح .. شوفي يابنت النآس ولدي اللي ببطنك رآح أخذه واربيه ما يشرفني وحده زيك تربي ولدي وانتي تنقلعين من حيآتي للأبد مابي أشوفك أو اسمع عنك شي فآآآآهمه 
هنادي بترجي: الله يخليك ياباسل اسمعني وربي انت فاهم غلط 
باسل يصرخ عليهآ: بـــس مآبي اسمع منك ولاشي ولآشي " صرخ بقوه" ولآآآآشـــي 
سكر الخط بوجههآ وصرخت: بـــآآآســل .. بآسل رد علي ..بــآآسل 
طآح جوالهآ وغرقت عيونهآ بالدمع المآلح ليكوي وجنتآهآ ... تكورت على نفسهآ وبكت بحرقه وألم تخنقهآ ..مرت عليهآ الساعات بدون أي وعي منهآ 

تبدل لون السمآء من السوآد الى القرمزي ليتدرج ويختفي ببطئ لتُزف أشعه دآفئة يتجدد معهآ العمر ليبدأ أول لحظآت يومه بأمل وفرح 
بغض النظر عن بعض القلوب التي تتوجع وتزدآد المآ على ألم ...جددت حيآتهآ بقربهآ من الأله ختمت صلآتها بالسلام وبقت كـ العآده في مصلاهآ تستغفر وتحمد ربهآ الذي أمد بعمرهآ يومآ فوق الأعوآم العشرين التي طوتهآ 
نزلت جلال الصلآه وقربت من سرير مها وهزتهآ بخفه حتى لا تصحي راكان ورنيم بصوته 
شوق:مهآوي يالله قومي اذن الفجر 
مهآ بتعب: خمس دقايق بس 
شوق بأصرار: قومي صلي وارجعي نامي ... يالله قومي 
مهآ تفتح عيونها بكسل: طيب شوقه الحين اقوم 
شوق: بروح أصحي البقيه يالله استعجلي وتوضي 
فتحت باب الغرفه ومشت بالممر دقت على رغد الباب وتفاجئت انهآ صآحيه 
شوق : ماشاء الله من متى صاحيه 
رغد تنزل الجوال من أذنها: مآنمت 
شوق بحده: صليتي ؟
رغد تغمز لهآ وتهمس: أحم أحم 
شوق : تكلمين مين 
رغد بفرحه غامرتها : دودي 
شوق ضحكت: وصار اسمه دودي 
رغد تأشر لها تطلع ورجعت تكلم وليد: ويش كنا نقول ؟
وليد : اممم نسيت 
رغد : الله يسامح شوق اللي قطعت جونا 
وليد:هههههههه

دخلت المطبخ ولحقتهآ ريم تسآعدهآ بتحضير الفطور 
شوق وهي تطبخ الحليب: ليش مارجعتي لبيتك ؟
ريم: يختي مالي مزآج والصباح سيف عنده عمل مايجي الا اخر الليل ليش اروح لحالي 
شوق تضحك: ياحبيبي 
ريم تتخصر: لايكون ماتبيني ؟!
شوق: ابد ماقلت كذا 
ريم تفتح الثلاجه: ويش أحط ؟
شوق: كل الي موجود حطي منه 
ريم تفتح المربى: شكل هنو مانآمت مالقيتهآ بسريرهآ ؟
شوق لفت عليها: والصاله مافيهآ أحد 
ريم: تلقينهآ تصلي 
شوق : انتبهي للحليب بروح اشوفهآ واقول لسحر تحط السفره بالصاله 
ريم: طيب 
طلعت من المطبخ ومرت على غرفتهم ومالقتهآ ..دورتها بكل البيت ومآلقت لهآ أثر كآن أخر املهآ المجلس فتحت بابه والآنوآر وشآفتهآ منسدحه ونآيمه ...انرعبت من هيئتها ركضت لهآ ولمستهآ 
شوق بخوف: هنآدي .. هنـــآدي 
تحركت بألم وفتحت عيونهآ المتورمه: هممم 
شوق تحآول تجلسهآ: هنآدي ويش صار لك ..ردي علي 
مسحت وجههآ عن بقايا الدموع وتنهدت..ردت بصوت مبحوح من البكاء: ولآشي
شوق : ليش وجهك متورم .. اكيد تبكين 
هنآدي تتمسك فيهآ: سآعديني اوقف 
وقفت وسآعدتهآ .. اسندت نفسهآ على شوق وهي حاسه بدوخه وتتوجع من رفسآت جنينهآ وصلتها للغرفه وسآعدتهآ تنسدح على سريرهآ وغطتهآ ..رجعت تبكي وبصوت مسموع 
جلست على طرف السرير ومسحت على شعرها القصير : قوليلي ليش تبكين؟
هنادي تخبي وجهها في وسآدتهآ: خليني لحآلي 
شوق استجآبت لرغبتها وطلعت من الغرفه تركتهآ .. قابلتهآ مهآ 
مهآ بخوف: ويش فيهآ؟
شوق: مآ ادري ماتبي تتكلم 
مهآ بقلق: ياربي ويش صاير معهآ 
شوق : تعالي نفطر مصيرهآ بتتكلم بس خليهآ تهدأ 


بعد شهر ونص 
أنطلقت صرآخت لـ طفله ولدت حديثاً لآ تعلم بمآ يدور حولهآ .. عآنت الكثير في حملهآ وتضآعف العنآ لحظة ولآدتهآ كآدت تفقد روحهآ ثمناً لوجودهآ ...ضعف بُنية جسمهآ وترآكمآت الهموم أثرت بالسلب على حآلهآ ... صحت على لمست كفهآ النآعم لوجههآ 
ريم تبكي: الحمدلله على سلآمتك 
هنآدي والوجع يسكن جسمهآ تأوهت بألم: آآآآه 
ريم مآقدرت تتحمل شكلهآ المُتعب: بسم الله عليك تبين أنآدي الدكتور 
هنآدي تبلع ريقهآ وتهز رآسهآ بمعنى " لآ " 
دخلت مهآ وبيدهآ باقه ورد كبيره وعلبة شوكولآ فآخره ..باستهآ على جبينهآ 
مهآ: الحمدلله على سلآمتك ياقلبي الف مبروك البنوته طالع تجنن زي أمهآ 
هنآدي دمعة عيونهآ: وينهآ بشوفهآ 
ريم: شوي وهم يجبونهآ لا تخآفين 
هنآدي بترجي وصوت باكي: لآحد يقول لبآسل أني ولدت .. تكفون 
مهآ تكدرت من كلام هنآدي لآنهآ من قبل موعد ولادتها تنبهم على هذا الشي :هو أبوهآ لآزم يعرف 
هنآدي زآدت حده بكآهآ: لآ الله يخليكم لآ أحد يقول له مابيه يدري مآبيه 
ريم تهديهآ: خلآص هنوده اهدي مآراح نقول له 
هنآدي : لا انتم تكذبون علي أكيد بتقولون له ..بيأخذ بنتي مني بيآخذهآ 
مهآ تطالع ريم بأستغراب: هنآدي ويش قاعده تقولين أنتي ..خلاص اهدي ونآمي 
هنآدي بأصرار: لآ ابي بنتي جنبي اخاف يجي ويخطفهآ 
ريم أنهبلت من كلامهآ: هنوده اكيد انتي تعبانه ..ارتآحي 
هنآدي تبكي وتصرخ: أبي بنتي .. بنـــتــي 
مهآ : طيب طيب الحين نخليهم يجبونهآ 
دخلت روآن وعلى وجههآ الفرحه ضمت هنآدي بقوه : الحمدلله على السلآمه 
هنآدي: الله يسلمك
روآن تتأمل وجههآ الذآبل : مبروك البنوته الف مبروك 
هنآدي: الله يبارك فيك 
مهآ: ارتاحي هنو لا ترهقين نفسك 
روآن تمسح على شعرهآ: الله يقومك بالسلامه ياقلبي 
هنآدي لفت على جهت ريم: ريم بالله بشوف بنتي من ولدت مآشفتهآ 
مهآ تطالعهآ بنظرآت حنيه: اوكِ الحين اكلمهم بس لاتقلقين أنتي 
هنادي تهز رآسهآ كـ الطفل ..غمضت عيونهآ وكل أشتياق لطفلتهآ 
طلعت مهآ ورجعت والبنوته معهآ 
مهآ: هنوده شوفي ويش جبت لك 
فتحت عيونهآ وعدلت جلستهآ بمسآعدة روآن وريم .. مدت يدهآ وأخذتهآ تأملت كل قطعه فيهآ .. عيونهآ أنفهآ خدودهآ ويديهآ الصغيره .. ضمتها لصدرهآ بحنآن لآ يوصف ومشآعر جيآشه وحب من أصدق الأحآسيس ..ذرفت دمعتهآ وتلآهآ سيل من الدموع 
روآن متمالكه دموع الفرحه: ياقلبي ليش البكآء النونه صآرت بحضنك 
هنآدي تشد بضمتها لهآ حطت خدهآ على خدهآ الصغير: يارب لآ تحرمني شوفتهآ 
مهآ حطت يدهآ على فخذ هنآدي: الله يبلغك فيهآ وتشوفينهآ عروس 
ريم مآقدرت تتحمل وطلعت برآ تكمل بكآئهآ تأثرت من موقف هنآدي وضمتها لطفلتهآ الرضيعه 
دق جوال مهآ وضحكت: الآستخبارات 
لفوآ عليهآ هي وروآن بأستغراب 
مهآ: اهلييين شوق 
شوق بلهفه: كيف هنآدي 
مهآ بتكشيره: طيب أسئلي عنآ بالاول والا حنآ مالنآ رب ؟
شوق: كيفكم شخباركم ويش مسوين .. كيف هنآدي والبيبي الجديد 
مهآ: يجننون شوفيهآ قدآمي 
شوق: عطيني بكلمهآ 
مهآ تمد الجوال: هنو شوق بتكلمك 
روآن تأخذ البنوته من هنآدي .. اخذت الجوال 
هنآدي: هلآ 
شوق: الف مبروك ياقلبي الله يبلغك رضآها 
هنآدي: تسلمين 
شوق: بشريني عنك كيفك الحين ؟
هنآدي: تعبآآنه الالم لآ يطآق 
شوق : ياقلبي عآدي فتره ويروح 
هنآدي: ان شاء الله 
شوق :كيف البنوته ؟
هنآدي لفت على روآن وهي تشوفهآ تلاعبهآ بهدوء: حلوه حيييل 
شوق: ويش بتسمينهآ ؟
هنآدي بدون تفكير: فرح 
شوق بأستغراب : فــرح ؟!
هنآدي دمعت عيونهآ: أيه عسى ايامهآ تكون فرح 
شوق فهمت قصد هنآدي : آمييين حبيبتي .. يسلم عليك فهد ويتحمدلك بالسلامه 
هنآدي: الله يسلمك ويسلمه 
شوق: أنتبهي لنفسك ولفرح 
هنآدي: شوق بطلبك طلب 
شوق: أمريني حبيبتي ؟
هنآدي: بآسل لآ يدري أني ولدت 
شوق: بس هو درآ من اول 
هنآدي بخوف: أيـــش درى ؟
شوق: ايوه وبعد بيجي المدينه الليله عشآن يمشي الأجراءات 
هنآدي : بــس 
شوق: هنآدي بدون بس هذآ ابوهآ حرام عليك تفكرين بحرمآنه منهآ 
أستسلمت لعلمه بـ ولآدتها لطفلته
" الجزء الثاني " 

ترآتيل من فرح وعبق الخزآم يعآنق اروآحهم .. في عتيم الحيآه سلكوآ الدروب وآجهوآ الأقدار بإيمآن وعزيمه ...صُدموآ كثيرا وصبروآ كثيرآ.. قد أفلح صبرهم وحصدوآ مبتغآهم 
حب ووئآم وحيآه تغمرهآ السعآده ...تجآوزوآ مرآرة الفقد المؤلم وخسآرتهم لقلوب لآ تعود لهم يومآ 
هكذآ هي الحيآه معآدله يجب أن توزن وتصآغ ... حيآه مكونه من محطآت لآ حصر لهآ واليآئس من توقف عند عتبه لم يستطع تجآوزهآ وذلك بمحض إرآدته فالغير استطآع أن يبني أحلام من وهم تعآنق السمآء بأمتدآدهآ فنهآرت كومة أحلآمه وعآد من جديد ليغزل أحلام أخرى مستفيدآ من حلمه الذي لآ يُنتسى 
بشر لآ نملك الكمآل فـ أخطآئنآ بعدد ذرآت الرمال وبغزآرة قطرآت الأمطآر 

رست سفينتهم على مرسى الحيآه بعد أعصآر وتقلبآت أموآج الأقدآر ...عآنوآ قسوة أيامهم وتحملوآ جفاء ظروفهم .. في ظلام اليأس وجدوآ نور الأمل وفي قمه الألم تذوقوآ لذة الصبر 
تبقى حيآة أبطآلنآ في استمرآر مالم تُسلم الروح إلى بارئهآ 

تحت سماء المدينه التي أحتضنتهم ثلاثة أعوآم 
كآنت تسرح لهآ شعرهآ وتغني حتى تسليهآ بوحدتهم 
هنآدي : شوفي كيف صرتي عروسه 
قربت وجههآ من المرايا ولمست شعرها بأعجآب: مرآآ حلو مآمآ 
هنادي تضحك: عشآنك حلوه شعرك حلو زيك 
ضمت عروستها: مآمآ انا طفشآنه ابي اروح عند رنيم فوق 
" خلآل هذي السنوآت نقلت مهآ للمدرسه قريبه من بيتهم وسكنت هي وزوجهآ بالملحق بعد مآ رمموه " 
هنآدي: لا حبيبتي اكيد نآيمين لسى مآ أذن العصر خلينآ نروح المطبخ نسوي حلى 
فرح مسكت يدهآ وقومتهآ بفرحه وبراءة طفوله: يالله مآمآ يالله 
مشت معهآ للمطبخ وبدأت تسوي حلى على السريع ...بعد مآ شيكت على غرفة سحر ولقتهآ نآيمه هي وسمر بسلآم 

::
::
بـ الرياض 
تأملت شكلهآ بالمرآيا وابتسمت عآدت لشبآبهآ وروحهآ المتفائله أنهت أناقتهآ برشة عطر هآدي ..كآنت لابسه فستآن موف غآمق قصير اكمآمه جبآنيز بنفخه بسيطه ..وتاركه شعرهآ منسدل على أكتآفه بعد مآ عآدت له حيويته ولمعآنه .. سمت بالله وطلعت من الغرفه ..كآنت نآزله مع الدرج وتسمع صوت افلآم الكرتون عآلي ويصدح بأركآن البيت 
شوق: ركوووني ..وينك ؟
طلعت ليزآ بوجههآ: مع بابا في الصاله 
دخلت عليهم وشآفته منسدح على الفرشه ويتفرج بأنسجآم على توم آند جيري وفهد جالس على الكنب يقرأ الجرآيد 
قربت منه وباسته على خده بشويش وهمست: ويش فيه كأنه زعلآن ؟
فهد يضحك : عيدي الحركه واقول ويش فيه 
شوق جلست بأعتدآل: يالله عآد ويش فيه ؟
فهد: يبي يطلع الأخ " يقلد كلمته " طفسآآن 
شوق: ههههههههههههههه طيب خلنآ نطلع نتمشى 
فهد بنظرآت حآده: وين نروح ؟ خلينا هنآ بس والله مافيني اروح مشوار 
شوق بتكشيره: فهودي يالله وافق بليزز 
فهد بجديه: لآلآ لآ 
راكان اللي كآن يسمعهم لف وقال: دوزك هذا مآ أحبه " جوزك هذا ماأحبه"
شوق فتحت عيونهآ: عيب ركون هذا بابا مايصير تقول عنه كذا 
رآكآن بنظرات حآده مطآبقه لنظرات فهد: لا مآ أحبه هو مايحبني ولآ يمشيني 
فهد بحده: طيب قوم لغرفتك لا أشوفك هنآ 
راكان يوقف بدون تأثر: أروح احسن من اسوفك
شوق بنظرات جديه: راكــآن تعال يالله سامح البابا 
راكان طنشهم وطلع لغرفته ..لفت على فهد وقالت بنبره لآيمه: فهد لاتصير قاسي عليه هذآ وحيدنآ 
فهد : مآتشوفينه كيف عنيد واللي براسه يسويه 
شوق تميل فمهآ: بعض ممآ لديكم 
فهد ضحك: ههه كله كوم ودوزك كوم ثاني مآ كأني ابوه ودي مره يقول بابا مايقول فهود 
شوق: هههههههههه عجزت عنه ولدك عليه عنآد " وقفت" بروح اشوفه وارجعه يعتذر غصب عنه 
فهد يرفع حواجبه : ايه اذا اعتذر اوديكم 
شوق : دقايق ويكون عندك 

نرجع للمدينه 
اخذت جوالهآ وسط الأزعآج اللي في البيت 
شهد بعصبيه: أجلسوآآ " بقلة حيله" يوسف شوف عيالك جننوني 
يوسف يصرخ بصوت عالي: أقعد أنت ويآآه وألا قسم بالله مافي روحه 
هدأ المكآن وابتسمت بنصر دقت على جوال هنآدي ووصلهآ ردهآ على طول 
هنآدي: اهلين شهد
شهد: كيفك ؟
هنادي: الحمدلله مافي شي جديد 
شهد: أقولك بنطلع أنآ ويوسف نمشي العيال تروحين معنآ ؟
هنآدي تطالع فرح: لآ روحوآ انبسطوآ انتم ..بقعد عند سحر وسمر 
شهد بزعل: هنآدي ترى اتصلت على مهآ وبتروح معنآ هي ورنيم وزوجهآ يالله البسي وتجهزي عشآن تروحين معهم يختي غير جو على الأقل وخلي سمور وسحر بحالهم
هنآدي تضحك: اوك عآد من حظكم مسويه حلى وقهوه 
شهد: والله هذا وقته يالله لا تتأخرون أحنآ بنسبقكم 
هنآدي : طيب بروح اجهز الأغراض بسرعه باي 

قفلت الخط ولفت على أولآدهآ: يالله كل وآحد يروح يلبس صندله وبشويش فآهمين بدون أزعآج 
محمد: مآمآ بنروح برى 
شهد: ايه بس اذا سويتوآ رجه نرجع 
مشاري يرفع سبابته: والله مآنسوي والله 
يوسف : هيا روحوآ البسو زي ماقلت امكم "ثوآني وأختفوآ من قدآمهم " شرآيك بشخصيتي عليهم 
شهد تضحك : تهبل تؤبرني 
يوسف: ماتبين نجيب وآحد رابع 
شهد شهقت: لا خلآص أخذت كفآيتي خلهم يكبرون ويدخلون المدرسه بعدين افكر اعيد التجربه 
قرب منها وشآلهآ: لآ إن شاء الله الرابع بالطريق 
قرصته على خده بشويش: يهون عليك أتعب 
دخل مشآري وغمض عيونه: عيييب عييييب يابابا 
يوسف ينزل شهد وبعصبيه: ويش جآيبك هنآ يالله استنى عند الباب 
شهد:هههههههههههههههه روح معهم لا يسوون بأنفسهم مصيبه تعرف عيالك الشقاوه بدمهم 
يوسف يمشي لمشاري ويقرصه على أذنه: منت فالح الا بالتنكيد قم يالله اركب السياره 
مشاري عند الباب: سيبني ااااي والله اقول لمآمآ 
يوسف شاله وحطه فوق رقبته وبتهديد: تقول لآمك ؟
مشاري يضحك: أكذب عليك 
يوسف: ايوه كذآ انت ولد أبضآي 

ربع سآعه ونزلت لهآ مهآ ورنيم .. وسبقهم بندر على السياره 
مهآ : يالله انزلوآ قبلنآ 
هنآدي بتهديد: رنيم انتبهي لفرح مو تضربينهآ زي كل يوم 
رنيم بغرور:أنا اضرب وحده اصغر مني ؟ 
مهآ تميل فمهآ : لا ماتضربينهآ بس يالله انزلوآ وأحنا وراكم 
نزلوآ وتحركوآ لـ الحديقه التي سيمكثون فيها بعض من الوقت .. افترشوا الحريم بجهه والرجآل والأطفال بجهه أخرى 
مهآ وبطنهآ قدآمهآ: أحسن مآسويتوآ ياشهد على الآقل نغير جو 
شهد : والله جنني ميشو قلت نطلع نتمشى يمكن يهدأ شوي 
هنآدي :ولدك هذآ سفاح بنتي بس تشكي منه 
شهد بدافع: عاد بنتك دلوعه على طول تبكي 
مهآ: يووه بالله جايين نسولف مابي شي يخرب جلستنا 
هنآدي تفتح صينية الحلى: يالله بذوقوكم الحلى من الطفش سويته 
شهد تضحك: بأخذك عندي بس تطبخين وتكنسين 
هنآدي بتخصر: استني لمآ اجي اخدمك

بجهه أخرى 
اجتمعوآ مع بعضهم وبدأ أزعآجهم من جديد .. رنيم وفرح يلعبون مع بندر ويوسف وأولآده الثلاث مع بعض 
مشاري: رنيم تعالي هنآ بنسوي طيرآن 
يوسف بتهديد وقسوه: يابزر اجلس لآ ارجعك البيت 
مشاري سكت وهو مطنش يوسف 
فرح: عمو يوسف ركبني هنآ " أشرت على مرجيحه طويله عليها شوي وماتقدر تطلعها 
يوسف يشيلها: حاضرين للحلوين .. تبين أدفك ؟
فرح تضحك: ايوه 
تركي يسحب ابوه: لا بابا تعال معاي 
يوسف: استنى خلني ادف فرح 
تركي بأزعآج: لآلآلآ دوري أنـآ دوري 
بندر يغمض عيونه بدأ يصدع من الرجه: الله يدوخك يايوسف انت وعيالك عليكم رجه ماشاء الله تبارك الله 
يوسف بطفش: ويش أقول انا ياخي حتى النوم مآ اتهنى فيه واحد فوقي واحد جني واللي يركب على ظهري آآآخ بس شكل بيجي يوم ابكي فيه 
بندر يضحك: الله يعافينآ ولآ يبتلينآ الله يعينك انت وامهم 
يوسف ينزل لمستوى فرح: هاه فروحه خلص دورك بعدين نرجع نبدأ من جديد 
نزلت بهدوء وبدون أعتراض .. مشت لجهة رنيم ومشاري اللي يلعبون لحالهم 
مشاري: ابي ايسكريم 
رنيم توقف عن اللعب: طيب بروح اشوف بابا عشان يجيب لي 
مشاري يمشي معهآ: وانا كمآن 
فرح ببرآءه: وانا كمان بقول لعمو بندر 
رنيم لفت عليها وتخصرت: لآ روحي عند أمك هذا ابوي أنآ 
فرح كشرت: بس كمان عموو 
رنيم : انتي مآعندك أب زينا روحي دوري على اب 
مشاري يسحب شعرها: ايوه روحي عند امك مانبيك معنآ 
فرح مشت وطنشتهم راحت لبندر ركضت له وهي تنآدي: عمو بندر 
لف على جهتهآ وشاف عيون رنيم الناريه وهي تلحقها بسرعه محاوله ابعادها عن ابوها الذي تعتبره حق خاص لها دون الغير : هلا حبيبتي 
فرح : عمو نبغي أيسكريم 
بندر : ابشري الحين نجيب لكم بس انتم كملوا لعبكم بالأول 
فرح لفت على رنيم ومدت لسآنهآ: ياحرام طلبته قبلكم 
مشاري بحقد: روحي عنا 
رنيم تقرصهآ بدون محد ينتبه: لاتقربين من بابا روحي جيبي أبوكِ 
مشاري : اصلا أحنآ عندنآ أم وأب وأنتي لا واللي ابوه مو مع ابوي وعمي بندر مانبيغاه يمشي معانا 
سحبوهآ ورى السياره وضربوهآ ومشوآ عنهآ وجلست تبكي على الأرض .. ظلت وقت طويل تبكي لكن محد حس فيهآ ... بعدت عن السيارات وجلست على الرصيف نزلت راسهآ على ركبهآ وقصة بكاها مستمره 
شآفهآ على الرصيف شكلهآ بث الحزن في صدره جسمهآ الصغير ووضعيتهآ الباكيه إسترقت قلبه ..نزل من سيارته ومشى لحد مآ وصل لهآ حط يده على شعرهآ البندقي النآعم وبلمسة حنآن فائق 
..: ايش فيك ياقمر 
رفعت راسهآ وبانت عيونهآ الوآسعه بلونهآ العسلي الفآتح وهمست بشفآيفها الورديه الصغيره: مافيني حآجه 
..: طيب ليش جآلسه لحالك هنآ ؟
رجعت تبكي وبصوت متقطع وقلة حيله: ضربوووني 
..: مين اللي ضربوك ؟
زمرت شفآيفه وهي تتنفس بسرعه: رنيم وميشو ..مايحبوني 
..: في قمر زيك محد يحبهآ ؟
ردت بصوت طفولي: همآ مايحبوني 
..: ليش ؟!
مسحت دموعهآ المتسآقطه : عشآن مآعندي بابا زيهم 

عند الحريم 
أجتمعوآ الكل عند أمهآتهم عدآهآ 
هنآدي تتلفت بكل الجهآت: ويــن فرح ؟
رنيم بدون نفس: ما ادري كآنت تلعب معنآ 
هنآدي بتأفف: ياربي مدري وين راحت " وقفت وعدلت طرحتهآ ولثمتهآ ولبست صندلهآ عشآن تدور عليهآ "
دورت بكل مكآن ومالقتهآ زآد قلقها وتسارعت خطوآتهآ سمعت صوت خلف سياره يوسف الفارغه قربت أكثر ولمحتهآ من بعيد وبجوآرهآ شخص غريب 
..:طيب وينه أبوكِ؟
فرح رفعت عيونهآ للسماء : مآمآ تقول بآبا سافر " شددت على نطق الحروف " بعييد ومن زمآآآآآآآن .. بس كمآن مآمآ تقول أنو بابا بيجي في يوم ويأخذني 
..:وأنتي تروحين مع أبوكِ لوحدك 
طلت فيه بصدمه: لآ لآزم مآمآ تروح معآيا حرام اخلي مآمآ لوحدهآ 
..:بس انتي تبكين عشآن تروحين مع بابا 
هزت راسهآ بنفي: لآ انا ابغى بابا وماما معاي.. اصلا مآمآ دآيم في الليل تبكي تقول ماتبغى بابا يأخذني عشآن ماتسير لوحدها
..:وأيش تقول مآمآ بعد ؟
فرح ابتسمت: تقول أن بابا حلو وطيب زي عمو فهد وهيآ تحُبه وتستنآه زيي 
..: طيب اذا جاء بابا ايش تبغين يسويلك ؟
فرح وقفت وتأشر: يشتريلي ايسكريم 
وقف وشآلهآ: طيب يالله نروح نشتري 
لف بيمشي وأنصدم من شوفتهآ قدآمهم ..صدمتهآ فيه لآ تقل عن صدمته ..سنين بآعدت بينهم وأنستهم الحيآه بعضهم سآر كلاهمآ بطريق مختلف ليكمل حيآته لكن هي لآزالت تتألم منه ومن أتهآمه لهآ بالخيآنه ..حتى الثوآني كآنت شبة عديمة المرور كل منهمآ يتأمل الأخر بنظرات غريبه واليمه ..وخوف من عودة المآضي ليسرق اجمل هديه لهم من السماء 
قآطعتهم صرختهآ : مآمآ 
نزلهآ وركضت لأمهآ وضمتهآ لكن عيون أمهآ لآ تتعدى المآثل أمآمهآ ..لفت يديها عليها والخوف سرى بكل خليه في جسمهآ 
تحركت بتمشي لكن يده كآنت أسرع لهآ نزل لمستوآهآ بعيونه لمعة حنآن مافهتمهآ لصغر سنهآ: ماراح تبوسيني ؟
ضمته وباسته على خده ..بعدت عنه وقالت بصوت طفولي: باااااي 
ابتسم لها وقلبه يتفطر عليهآ: باااي حبيبتي 
سحبتهآ من يدهآ بقوه ورجعوآ وهي تصرخ عليها: كيف تكلمين وآحد غريب 
فرح: مآمآ هو جآء عندي كان بيشتري لي أيسكريم 
هنآدي بعصبيه: خليك عآد تروحين لأي مكآن فهمتي 
لفت وشآفته يراقبهم بعيونه ضمتها اكثر وكلها خوف منه ورجعت لعند مهآ وشهد 
هنآدي والأرتباك باين عليها: شهد خلينآ نرجع البيت خلاص مو لازم نجلس 
مهآ: بدري ياهنادي خلينا نجلس
هنادي :لا بالله قولي لزوجك نرجع احسن 
شهد: تونآ الحين يأذن المغرب ونمشي 
جلست عندهم وكل شوي تتلفت تخآف احد يشوفه او يتجرأ ويجي عند الرجال ..خابت ظنونهآ لمآ مآ لقت له أي أثر ..وتنهدت بأرتياح 

الساعه 10 في البيت 
أنتبهت لشرودهآ وكثرت اخطآئهآ وقلقهآ المتضح على تصرفاتها 
مها : هنادي ويش فيك اليوم منتي على بعضك ؟
هنادي: شكلي تعبانه شوي 
مها: بس اللي فيك مو تعب ..لما رجعتي انتي وفرح وحالك منقلب صاير معك شي؟
هنادي: لا ابد بس لقيتها تلعب على الطريق العام وخفت عليها تعرفين صغيره ماتفهم 
مها : اها الحين بطلع بيتي اشوفك بكره 
مشت ورآهآ وقفلت باب الشقه ...رجعت للصاله ولقت فرح نآيمه شآلتهآ لسريرهآ وطلعت عنهآ بهدوء شغلت التي في حتى تشغل نفسهآ ..جآت سمر وشافتهآ لحالهآ 
سمر: أزيك ياقمر 
هنادي ابتسمت: زي ماتشوفين .. ويش ذا النوم يابنت لا يموت قلبك 
سمر : يختي وراي زواج خليني افلهآ بالنوم 
هنادي : كيفه سامر من زمآن عن أخباره ؟
سمر تكت على الجدآر واخذت نفس طويل: بخيييير جنني هالولد 
هنادي تضحك: طالعه من قلب 
سمر ابتسمت وبصوت عالي: ســحـــر تعالي عندنآ 
سحر جآت تمشي وترقص: بالله مآ أجنن ؟
هنادي: مو مهم رائينآ أهم شي رائي معآذك 
سحر : ههههههههههههههههههههه وانتي تبينه يسبني والله لو أقوله الحليب اسود بيقول اسود بدون نقآش 
سمر تضرب فخذهآ: شوفوآ كيف الثقه الحين يقول اسود بكره لاتزوجتوآ بيقولك الحليب احمر بتقولين احمر غصب عنك 
هنآدي:هههههههههههههههآآآآآآي والله أنك صادقه ياسمر تصدقين يجي منك 
سمر بضعف: هو يجي مني بس انتم ما تعطوني فرصه 
سحر : بالله روقينآ .. تعالوآ بقولكم على فكره لزفتي 
هنآدي بتغير جوهآ: هآتي خلينآ نتسلى بدل ذا الطفش 


بعد يومين مرت روتينه عليهم 
وقفت عند الباب:يالله فهد يالله ركون ماصارت 
فهد ينزل مع الدرج: بالعاده احنآ نحتريك عند الباب مو أنتي 
شوق بفرح: بسافر للمدينه اكيد بتلاقيني اولكم 
راكان يمسك يد ابوه: يعني بنروح عند فرح وميشو ؟
شوق تضحك: ايوه يالله اركض عشان نلحق الطياره 
فهد ببرود: لسى باقي وقت واذا طارت الطياره رحنا بالسياره 
شوق تدفه: اقولك يالله انت تبيت موتني 
فهد يضحك: بسم الله عليك 
راكان يسحب ابوه بقوه: يالله يالله 
شآلت ميري شنطهم ووصلتهآ للسياره وودعتهم 
شوق تكت وتنهدت: ياربي متى أرجع اعيش هنآك 
فهد يبتسم: مافي أمل 

بالمدينه وتحديدآ ببيت أبو مهآ 
جلست هي ورغد بالصاله 
رغد: آآآه يالتعب مره ماينفع أشتغل واتحمل مسؤولية بيت بالله لو جبت أطفال ويش بيصير فيني 
هنآدي: هآتيهم عندي لاشغله ولامشغله 
رغد تضحك:خلآص أجل بحمل على مسؤليتك 
جآت فرح وبجنبهآ رنيم 
رنيم: خالتو بننزل نلعب بالحوش 
هنآدي : مو تطلعون برآ الحوش أوكِ 
رنيم:طيب ماراح نطلع 
هنادي تهدد فرح: فهمتي فروحه 
فرح تبوسها: فهمت يا ماما 
سحر تعدل نظآراتهآ: ايووه واخر أخباركم ؟
رغد تبتسم: أبد نتنظر زوآجك أنتِ وسمر 
سحر تتلفت: الآ وينهآ سمر مآ اشوفها 
هنادي: تلآقينهآ تكلم سامر ع الجوال 
سحر تعدل جلستهآ: عطيني فنجان قهوه " أسم سامر لا يذكر الا بسخافات وحماقات المراهقه التي ولت بحلوها ومرها ..وتأكدت ان راحتهآ وروعة حياتهآ مع معآذ اللي يكن لها ارق المشاعر "
نزلوآ للحوش وبعد دقآيق طلعت رنيم تنزل سيكلهآ وأندق باب العمآره ..فتحته فرح وابتسمت 
فرح: أنت ؟
..: كيفك يافروحه 
فرح تسلم عليه: الحمدلله 
..:تبين نروح نتمشى 
ردت بفرحه : ايوه 
مد يده: يالله طيب نروح 
نست كلآم أمهآ ووعيدهآ لهآ وركبت معه بسيآرته الفخمه وأخذهآ لبعيد لينعم بوآفر الحنآن معهآ 
..:فروحه كيف مآمآ 
فرح جآلسه بأدب :مآمآ كويسه 
..:يعني مآصارت تبكي ؟
فرح تبعد شعرهآ الناعم: لآ مآتبكي إلآ في الليل بعد مآ أنام 
..: ايوه مين عندهآ في البيت ؟
فرح تعدد على أصابعهآ: خالتو رغد وخالتو سمر وسحر اصلا خالتو سحر بتصير عروسه 
..:ههههههههه بالله 
فرح: أيوه ومآمآ بتجيب لي فوستآن ابيض زيها 
..:ماشاء الله كمان بتصيرين انتِ عروسه ؟

بعد صلاة المغرب 
تردد صدى بكآهآ في البيت .. منذ سآعآت وهي تنتظر عودتهآ غيابهآ المفاجئ أفقدهآ التركيز وأصابهآ بالجنون لا تتحمل غيات فكيف بسآعآت !!
رغد برويه تخفي خلفه قلقها : أهدي ياهنادي مايصير كذآ 
هنآدي تلف البيت بضيآع وتبكي بحده: بنتي مدري وينهآ كيف تبيني اهدأ 
رغد مسكتهآ ولفت يدهآ على كتفهآ: ياحبيبتي شوفي بندر وجلالي رآحوآ يدورونهآ انتي تعوذي من الشيطآن وبترجع لك 
سمعوآ جرس الشقه أندق وركضوآ له ودخلت فرح بيدهآ أكياس كثيره 
ضمتهآ لصدرهآ وبكت بحرقه: وين رحتي خوفتيني عليك 
فرح تضحك: صديقي جاء أخذني وأشترى لي كل هذا " وترفع الأكياس " 
هنآدي تمسح دموعهآ بأستغراب:أي صديق 
فرح بعيون بريئه : هذآك اللي في الحديقه ياماما 
هنآدي ( معقول يكون باسل ؟) تركتهم وركضت لشباك غرفتهآ بعدت الستاره وشافته يركب سيارته حطت يدهآ على فمهآ ونزلت دموعهآ بأنسياب ..غمضت عيونها وبصدرهآ حرقه شوق ووله وحنين 
هنآدي( ليش تكسرني ياباسل ..ليييش ؟) 
رغد شالتهآ بحب: ليش يآ خالتو تروحين مع نآس غريبين ؟
فرح: هوآ ياخاله قال نروح مع بعض 
سحر بحده: مو كل الناس نروح معهم من اليوم مافي حوش 
فرح بزعل: والله هوآ قال حتى كآن يسألني عن مآمآ 
رغد جلست وجلستهآ جنبهآ ومسكتهآ بحنيه: شوفي فروحه مو كل شي تقولينه للناس بعدين مآمآ هنآدي تزعل عليكِ
فرح كشرت: لا مابغى ماما تزعل 
رغد ابتسمت : طيب يالله روحي بوسيها وقولي انا اسفه 
دقت الباب بشويش وفتحته شآفت أمها وآقفه عند الشباك وتبكي ..ركضت لهآ وضمتها بقوه 
شآلتهآ والدموع على خدهآ 
تسللت يدهآ الصغيره لخد أمهآ لتمحي دموعهآوهمست: مآمآ انا أسفه ..خلاص لاتبكي 
هنآدي ابتسمت لهآ : مآراح ابكي بس المره الثانيه ماتروحين مع ناس ماتعرفينهم 
هزت راسهآ بالأيجآب وطلعوآ للصاله على صوت جرس الباب 
سحر بأستغراب: مين بيكون جآي ؟!
رغد تهز أكتآفهآ بسلبيه : الله أعلم روحي أفتحي الباب 
فرح : لآ انا بروح ..سبقت سحر للباب وفتحته 
شوق شالتهآ وباستهآ: هلا ياحلوووه 
فرح بصوت عالي: خالتو شوق 
شوق : ياعيون خآلتك وروحهآ " باستهآ " وين امك ؟
فرح تبعدهآ وتركض لعمهآ الذي تعشقه جدآ لحنآنه وحبه لهآ وشعوره بالذنب لأبتعآد ابيهآ عنهآ : عمموووو 
فهد يترك يد رآكآن ويفتح يديه لهآ: ياروح عمك .. وحشتيني ياقمورتي 
شآلهآ وضمهآ لحضنه : شو عاملين الحلوين ؟
فرح تبوسه: عمو اشتقتلك لآ تسافر بعيد زي بابا 
فهد ابتسم: خلآص شوفينآ رجعنآ .. وجايبين ركون عشآن تلعبون مع بعض 
فرح تضحك: ركون عندي العآب كثيره يالله نروح نلعب 
رآكآن ببرود: بجلس مع بابا 
فهد يطالع بأستغراب أول مره يطلب يكون معه وبرغبته: طيب جيبوآ الألعاب وتعالوآ عندي 
نزلهآ وركضوآ لجوآ 
فهد تنهد بقهر ( الله يصلحك ياباسل .. عآيشه كأنها يتيمه ) 

دآخل الشقه 
بعد السلآم والاشوآق وحنين الأروآح والحب النقي 
شوق: بشروني كيفكم ؟
رغد تأشر عليهم: زي ماتشوفين كلنا بخير وعافيه 
شوق: الله يديمها يارب 
سحر: انتي كيفك وكيف صحتك ؟
شوق ابتسمت كسابق عهدهآ بالرضا: الحمدلله مبسوطه وصحتي ماعليها كل يوم تتحسن اكثر 
هنادي : الحمدلله هذا المهم 
سمر: كيف زوجك ورآكآن ؟
شوق بحب صادق: احلى اثنين أهدآنياهم رب العالمين الله لايحرمني منهم 
سحر بغمزه: طلعي المستخبي 
رغد: ياعيني على الحب 
شوق تضحك: وأما بنعمة ربك فـ حدث ...خلوني اعبر يابنات 
هنادي: عبري احد مآسكك ؟!
سمر بلقافه: شوق تركتي زوجك لحاله 
شوق بتعب: والله مافيني اروح للمجلس رجولي تكسرت من الوقفه 
سحر : ههههههههههه توك تتغزلين فيه 
شوق : ياربي منكم تحرجون الواحد 

اليوم اللي بعده 
أجتمعوآ الكل في بيت أبو مهآ ... بعد حلفآن بندر على فهد بمكوثه عنده وعزيمته لوصوله بالسلآمه ... الكل حضر العزيمه وازدحم المكآن بالمتوآجدين 
عآئله ابو هديل – عائله ابو سامر – عائله يوسف بالكآمل – عائله سيف – عائله بندر – وليد وزوجته – عائلة أبو لينا 
ريم: مهآ روحي أجلسي محد غريب 
مهآ: لا ياقلبي العزيمه عزيمة زوجي لآزم أقوم فيهآ 
سحر تطلعهآ من المطبخ: شكل مآيعجبك شغلنآ .. روحي عند الحريم في المقلط حنآ نسوي القهوه ونجيبهآ 
مهآ ضحكت: اوكِ على راحتكم 
ريم تجهز الصينيه: بكره يطلع ولدك مشوهه يقولون منآ 
مهآ: أقول ريم رحتي كشفتي ؟
ريم كشرت: أيه يقولون سليمه 
مهآ ابتسمت لهآ: يالله الله يرزقك بالذريه الصالحه كل تأخيره وفيهآ خيره 
ريم : الحمدلله على كل حال انا راضية بقسمتي ونصيبي مآ أخر الله حملي الا لغآيه 
سحر : ياعيني على الكلام اللي يشرح الصدر ايوه خليك كذآ حبيبة قلبي فديتك 


بالصاله 
دخلت عليهم ولقتهم يلعبون مع بعض ضحكت على أشكالهم .. لأن رآكآن فارض قوته عليهم ويدآفع عن فرح 
هنادي( ههههههههـ هنآ يطلع ولد العم الله يحفظك لأهلك ياقلبي ) 
رجعت للغرفه وجلست مع البقيه عدت الليله أنيسه وفَرٍحه بتوآجد الكل ومقربة زفآف سمر وسحر بآن وآحد 
شهد قفلت الجوال وابتسمت لهم: الله يحيكم بكره على عزيمه يوسف 
شوق كشرت: مآله دآعي يا شهد 
شهد: والله هو قال أبلغكم أنه بيحجز أستراحه ويجمع الكل فيهآ 
سمر تهمس لسحر: ونآآسه لو يسوون لنا توديع عزوبيه 
سحر تدقها: انكتمي فضحتينآ 
سمر: مايحق لنآ نفرح بأنفسنآ شويه ؟!!! 
سحر تطالعها بنظرات حاده: اقول احمدي ربك انك بتتزوجين سآمر 
سمر غمضت عيونها وقالت: يووه متى نصير ببيت وآحد
سحر ببرود: بتشبعين منه يالمشفوحه 
سمر لفت عليها:والله اشك انك ماتبين تتزوجين 
سحر تسكتها: شكيت لك ؟.. يالله عاد اووش 
أم يوسف : هاه يارغد مآفي شي بالطريق 
رغد ضحكت: لا ياخاله بدري علينا تونآ عرسان 
شهد بفتنه: قولي لها ياخاله خليها تشد الهمه تحسب نفسهآ بزر 
ام يوسف: هههههه لا يابنتي مافي أحسن من الضنآ جيبلك ولد يشيلك في كبرتك 
رغد انصبغ وجههآ بالأحمر من الاحراج وبعيونها وعيد لشهد اللي تضحك ومنبسطه على شكلها 
ام يوسف: وألا انا غلطانه ياشوق ؟
شوق: معك حق يأم يوسف ..خلي حركات الدلع على جنب 
رغد : طيب خلاص يصير خير 
شهد : شوف كيف تسايرنا 
مها: ههههههههههههههههههه خليها ماتشوفينها كيف منحرجه ؟
رغد: لاتخلوني اتهور خلاص 
مها تحشرها: تتهورين بأيش؟!
رغد ترقع: اطلع من بيتكم وما اجيكم بكره 
شوق: والله براحتك 
هنادي بنذاله: تريحينا شوووي 

بعد أنتهى العزيمه وهدوء الأجوآء مابقى الا فهد في بيت أبو مهآ وأخوآت شوق 
دخلت عليه في المجلس: دريت بعزيمه يوسف؟
فهد : أي حلفت عليه بس تعرفينه راسه يابس 
قربت منه وحطت يديهآ على كتفه وتكت برآسهآ على صدره: ولو أنت قدرك أكبر من كذآ 
فهد ضمهآ: لو دريت خليتهم من أول يعزموني اذا بسمع منك كلام حلو 
شوق:ههههههههـ يوووه لهدرجه وآحشك كلامي ؟!
فهد جلس وجلسهآ بجنبه: وآحشني وبس ..من زمآآآآآآآن ياشووق مآ ارويتي قلبي بحنآنك 
رفعت عينهآ لعينه : فــهــد ... تحبني ؟!
رفع يديهآ لشفآيفه وقبلهآ بقُبله طوويله رفع راسه وألتقت عيون مُحبه عآشقه بلآ نهآيه: انتي اللي علمتيني معنى الحب ..علمتيني معنى الأخلآص والوفاء .. انتي ياشوق علمتيني الصبر والأيمآن ...غيرتي حيآتي خليتي لحيآتي هدف وطعم ولون .. لو مآ أشوفك في كل صبآح أضيع ..لو أفقد بسمتك أتوه انتي امسي ويومي ومستقبلي أنتي أغلى من سكن قلبي .. لآ عآد تسألين بـ أحبك ..أسئلي يآعشقي ويش سوى فيك حبي 
بدآية ارتبآطهآ فيه كآنت على وشك القسم بأنهآ لن تسمع أي كلمه تحمل في طيآتهآ معنى المحبه منه ..تبدلت حيآتهآ وأصبح كل أملهآ ومرآدهآ بلآ مقدمآت عشقت جنونه ..غموضه ..وقسوة أحسآسه ..أجبرته على حبهآ بروحهآ المؤمنه وتحملهآ لجفآئه وشدة معآملته لهآ في المآضي ..الأن لآ يسعى الآ لرضآهآ لا يعشق سوآه بآتت أنثآه الوحيده التي لآ يستبدلهآ بأغلى الأثمآن 
لمعة عينآهآ بلمعة لا يعرفهآ سوآ العآشقون ارتسمت على شفتآه المتورده بسمه تخفي خلفهآ قلب مجنون صرخآته تهز أعمآقه وتهوى معهآ خفقآته ..حضوره يجذب كل جوآرحهآ 
فهد همس: يعذبني سكوتك 
شوق نزلت رآسهآ بحيآء ومُبعد دمعه لآ تدرين مآ سببهآ:مابقى كلام أقوله ..أنآ مفضوحه 
عقد حوآجبه وبنبره استغراب ممزوجه بحده: مفضوحه ؟!!... بــأيـش 
ارتفعت يدهآ لتمسح دمعتهآ لكن أوقفتهآ يده ونظرآت عيونه الحآده...يآكم تعشق عينآه تأخذهآ لـحيث اللآوعي ... حضنته بقوه وبكت : أحـــبــك والله أحــبـــك 
رد عليهآ وهو يمسح على شعرهآ بحب وحنآن: اوعديني مآتبخلين علي بمشآعرك 
شوق تبكي: كلي لك قلبي وعمري لك 
فهد: الله يخليك لي ويكتب لنآ السعآده 
بصوت مبحوح: سعآدتي معك انت بحلوهآ ومرهآ معك 
قآطعهم دخول رآكآن منزعج من فرح وأزعآجهآ له .. وقف يتأمل امه وابوه ..بعدت عنه ومسحت دموعهآ 
شوق: تعال ماما في شي ؟
راكان مشى لآمه وعيونه على ابوه وبضيق وآضح عليه: ماما لآتجلسين عنده 
شوق كشرت: لييش ؟
راكان: تعالي قوليلي حكآيه قبل النوم ونامي عندي 
شوق: طيب " وقفت" يالله حبيبي 
فهد: لاتتاخرين علي 
شوق تضحك: اوكِ 
راكآن بعصبيه: لآآآآ ..أنتي تنامين معآي 
شوق: طيب طيب بنآم معآك 
رآكان: كل يوم تنامين عند هذآ " ويأشر على ابوه " خلآااص الحين دوري 
شوق تطالعه مصدومه من كلامه : بس هذا بابا .. ويش راك كلنا ننآم معاه ؟
راكآن: لا انتي تنآمين معي وبس ..أنتي امي مو أمه يروح ينام مع أمه هوآ 
انطلقت ضحكآتهآ هي وفهد بالمجلس :الله يصلحك ياركوني يالله نروح ننآم 
طلعت من الغرفه وهي تضحك قآبلتهآ سحر 
سحر: الله يديم هالضحكه .. بس ويش السبب 
شوق تغمز لها: شي ماينقال 
سحر: يعنني ..روحي نومي ولدك مزعجني من أول 
شوق: والله مآفيكم خير أجل أخوات على أيش ؟
سحر : على بطيخ 
دخلت غرفتهآ القديمه وسدحت رآكآن على السرير وأنسدحت عنده 
شوق ضمته لصدرهآ: هآه مامي ويش تبي احكيلك ؟
راكان: مابي حكايه 
شوق: اجل يالله قول بسم الله وغمض عيونك وتخيل أنك بالجنه 
راكان رد عليها: ماما ليش مآعندي أخوآن زي حمودي وميشو وتروك ؟
انصدمت من سؤآله سكتت لوقت طويل وبعدهآ قالت له: خلاص حبيبي انت نآم وبعدين اقولك ليش 
راكان: لا قولي الحين انا بس لحالي وهم دايم يلعبون مع بعض 
شوق تنهدت: ياماما لما تكبر راح يصير عندك أخوآن كثير ..واصحاب تلعب معآهم 
راكان : يعني لما اصير كبير يصير عندي أخوآن ؟
شوق دمعة عيونها: ايوه بيصير عندك .. يالله نآم حبيبي 
غمض عيونهآ وهمس بصوت طفولي: بسم الله الرحمن الرحيم 
ترددت في أذنهآ كلمه 
ماما ليش مآعندي أخوآن
ماما ليش مآعندي أخوآن
ماما ليش مآعندي أخوآن


كنت أشوفك فداخلي نظره ألم 
صرت لي النظر وأنمحى كل الوهم 
انت باقي الأمل في سنيني والحلم 
انت الأمآني الحآضره والمآضيه 
دعيت في عتم الليالي ولطف الصبر 
الله ينور دنيتي بطلتك يآ أثمن حلم 

" بقلمي " 

{ شوق } 
كنت مآرآح تكون يانور عيني بس الحمدلله اللي ربي رزقني فيك لولآك ماعاد لي رغبه بالحيآه .. انت املي ياحبيبي الله يحفظك لي ويبلغنا فيك 
أنتظرته الى ان غط في نومه .. بدلت ملابسهآ بهدوء وطلعت من الغرفه 
شافت هنآدي جالسه بالصاله وتشرب كوفي : هنوده ليش مانمتي بكره ورانا طلعه 
هنادي ابتسمت: مافيني نوم 
شوق جلست جنبها: الظآهر في شي شآغل بالك 
هنادي تطالع بجآمتهآ: لا بس روحي لزوجك كآشخه مو لله 
شوق ضحكت: خليك من زوجي وقوليلي اللي فيك ؟
هنآدي : آبد ياقلبي مافي الا كل خير 
شوق عبست: بقولين وألا كيف ؟
هنادي أخذت رشفات من الكوفي وردت بهدوء: بــآسل 
شوق فتحت عيونهآ: ويش فيه ؟!
هنادي : جاء يشوف فرح 
شوق شهقت: ويش ؟ 
هنادي : ياليت على كذا وبس تخيلي أخذهآ لما كآنت تلعب بالحوش بدون مآ ادري كنت بأنجن دورنآ عليهآ ومآحصلنآهآ بالاخير رجعت تقول مآمآ صديقي أخذني 
شوق بصدمه: معقوله بآسل يسوي كذا ؟.. طيب يجي يقول بشوف بنتي لكن مو بهذا الأسلوب 
هنادي بكت: شوق اخاف يأخذهآ مني .. انا بعد فرح اضيع اموووت مدري ويش يصير فيني يمكن أجن مو يمكن الا اكيد 
شوق حضنتهآ وربتت على ظهرها: لآتخافين حبيبتي صدقيني هو ابوها ماراح يضرها ابد .. يمكن اشتاق لهآ مهمآ كآن هذي بنته قطعه منه 
هنآدي تتمسك فيها: لا عيونه تقول بيأخذهآ .. بيبعدهآ عني خلوه يأخذ روحي بس تبقى فرح معي هي فرحتي وكل دنيتي 
شوق تهديها: بسم الله عليك ياقلبي انتي أهدي ..كل شي وله حل 
هنادي تبعد عنهآ: خلاص روحي انتي 
شوق: لا بجلس معك 
هنادي بحده: والله ازعل منك اصلا الحين بروح انام 
شوق باستهآ على جبينها: الله يريح قلبك 
هنادي من قلب : آآآآآميييييين يارررب 

في بيت وليد 
تقلبت في مكآنهآ لكن النوم مجآفيه همست : ولــيــد
رد بصوت نآعس: نـعـم 
رغد مررت يدهآ على شعره: ابي أتكلم معآك 
وليد بنعآس : ايش تبغي 
رغد ومآزالت يدهآ بشعره:يعني أنا بسئلك .. حآب يكون عندنآ بيبي 
التفت لجهتهآ وعلى وجهه علامة أستغراب: بس أحنا حكينا بهذا الموضوع من قبل 
رغد تتذكر أولآد أخواتهآ: بصرآحه دودي اليوم لمآ شفت أولآد أخوآتي يلعبون ومسوين جو في البيت فكرت وقلت ليش أحنآ حارمين نفسنآ من هآلشي 
وليد أبتسم: يعني تبين نجيب أطفال 
رغد بوزت: وهالمقدمه ويش معنآتها
وليد: ههههههههههههه " تعدل بجلسته" بس عندي شرط 
رغد وعيونهآ متعلقه فيه: اللي هو ؟!
وليد: نجيب مربيه أنا وأنتي شغلنآ بيشغل كل وقتنآ 
رغد : طيب مو مشكله 
وليد يخرب شعرهآ: ونآسه يصير في أحد يزعجنآ بدل الهدوء المييت هذا 
رغد تبعد يده عنهآ: هههههه بس هذا اللي يهمك 
وليد: أي هذآ اللي يهمني 
رغد كشرت: مافي شي ثاني يهمك ؟
وليد يفكر: امممم لا والله خليني ارجع أنام بكره عندي دوآم 
رغد تحضنه: يارب يخليك لي 
وليد بحب: ولآيحرمني منك يادنيتي 

::
::

مساء اليوم التالي 
جهزت نفسهآ وبنتهآ وكشخت على الأخير ..طلعت من الغرفه وشآفت البقيه جآهزين 
سحر تشيل شنطتهآ: يالله تأخرنا قرب أذآن العشاء وإحنا ما تحركنا 
سمر تلف طرحتهآ: خلآص جآهزين وجلالي ينتظرنآ تحت 
هنآدي تتلفت تدور على شوق: وين راحت شوق ؟
مهآ: سبقونآ يالله نروح 
فحر تدف أمهآ: يالله مآمآ 
لبسوآ عباياتهم وطلعوآ بـ أتجآه الأستراحه 
بعد ربع سآعه وقفوآ قبال الأستراحه المكونه من قسمين . قسم خآص للرجال ويحوي ملعب كورة قدم وتنس وخيمه شعبيه ومسبح جآنبي .. وقسم للنساء مكون من غرفتين وصآله كبيره حوش مزدوج مع حوش الرجال يطل على ألعاب للأطفال وملعب كرة القدم .. بالأضافه الى جلسآت بلآستيكيه موزعه بعشوآئيه 
بقسم النسآء 
مهآ: يسلم يوسف ع الجمعه الحلوه هذي 
أم يوسف: أي والله يابنتي من زمآن مآ أجتمعنآ جمعآت حلوه كذآ 
غدير توقف على جنب: اقول تراني جايبه لكم حتة أستريوآ كأنه ديجي نبي نرقص ونستانس 
هنادي بحمآس: يختي انا مدري ليه احبك على جنآنك والا تفكيرك 
هديل تقرب من هنآدي: انتي فله يا غدووش فللله كأنك حاسه اننا نبي نرقص وننبسط 
غدير ترمش بعيونها بغرور: اصلا من يومي فله 
خلود: بس بس لاتشوفين نفسك علينا 
غدير بتهديد: الكل بيرقص نبي نسوي جو مو تسوون نفسكم ثقيلات الرجال ماهم دارين عنك 
شهد بمؤآزه:ابشري بس خلينا نتقهوى ونشعلل الطاقه شوي وبتشوفين العجب 
مهآ تميل فمهآ: بدأت حركات المراهقه 
شوق :ههههههههه مهآوي قولي خيرا أو أصمتي 
مها بحسره: شآيفين كرشتي قدآمي تحسرون فيني ليه ؟
مريم تضيفهآ: خليك منهم حنآ بس نبي نسولف ماحنآ من مشجعين الرقص 
مها بتحطم: على قولك .. هنادي ارقصي عني وعنك 
هنادي : حشى والله لو أني أخطبوط 
سمر وقفت عند الشباك الزجاجي وبعدت الستاره تتفرج على الأطفال ... وشهقت لما شافت راكان يبوس فرح ويلعبهآ لحالها 
سمر بنبره ضآحكه لفت على خلود وغمزت لها 
خلود جات ركض: ويش فيه 
سمر : فاااتك موقف أباحي على كيف كيفك 
خلود فتحت عيونها: أمــآآ بالله قولي ويش صار ؟
سمر: تخيلي راكان يبوس فرح ..ياعيني بدأت قلة الأدب من الحين 
خلود تدقها: يختي مشاعرهم شريفه وبرئيه مو زي بعض الناس اعوذ بالله من تفكيرهم 

جآت هديل ونطت عليهم: ويش عندكم اكيد سالفه قولوهآ يالله قولوهآ 
سمر : والله مافي شي نتريق بس 
هديل تكش عليهم: كش عليكم والله اروح عند هنو ازين من هالوجيه "حركت شعرها بغرور حتى تقهرهم ورجعت لهنآدي اللي كانت تكلم روآن "
هنادي بهمس: والله عادي يالله تعالي بلا تناحه
روان : لا احراج بيقولوا ليش حاشره نفسها الأدميه 
هنادي : بقول انا عازمتك يالله ياويلك ماتجين نبي ننبسط مع بعض 
روان :امممم طيب امري لله بأجي 
هديل ابتسمت: وناسه خويتك بتجي ؟
هنادي هزت راسهآ ووقفت: بروح اساعد شهد تجين معي ؟
هديل: لالا ابي اخزن طاقتي للرقص والهيصه 
هنادي: بكيفك .. مشت لحد ماوصلت عند شهد ورغد وجلست بينهم: أي خدمه من هنا من هنآك 
شهد: تسلمين ياقلبي " سكتت شوي بعدها قالت بصوت اقرب للهمس" تخيلي اليوم يوسف من شاف ؟
هنادي باهتمام: مييين ؟
شهد : بآسل 
تجمد كل شي فيهآ طالعتها بعيون مرعوبه: أيــ....ـش؟
شهد : ويش فيك أقولك باسل .. وعزمه أتوقع يجي لهنآ 
هنآدي بتهرب وتصطنع البرود: براحته 
جآت غدير تصفق: يالله أستعدوآ بيبدأ الطرب 
ارتفعت صوت الموسيقى وتشجعوآ الكل وبدوآ الأغلبيه بالرقص 
رغد تصفق: عآشوآآآ الحلوييييين 
هديل ترسل لهآ بوسآت: تقصدني يافديتك بس 
شهد سحبت هنآدي وصآروآ يرقصون مع بعض 
هنآدي: ههههههههههه شوي شوي لا تتحمسين 
دخلت روآن بعبايتهآ سحبوهآ معهم بدون مقدمآت وأرتعبت من حركتهم وصارت ترقص بعبايتهآ 
أم يوسف: اقول شوق هذي صديقة هنآدي ؟
شوق:أيوه وتصير قريبة وليد زوج رغد .. بس ليش تسألين 
ام يوسف ابتسمت: تبين الحق البنت عآجبتني نآعمه وحلوه ابي اخطبهآ لولدي مآجد 
شوق ابتسمت: الله يكتب اللي فيه الخير مآراح تلاقون له أحسن منهآ 
ام يوسف تتنقل عيونهآ بين هديل وروآن وبدآخلهآ تقارن بينهم حتى ترسي لخطيبه لأبنهآ 
غدير تنكس: هنو تعالي معي 
شآركتهآ هنادي الرقص .. وأنتشر جو الفرح بين الكل 

سمعوآ اصوآت أزعآج الأطفال وهِتآفاتهم البريئه .. ركضت سمر للشباك وصرخت 
سمر: حمآآآآآآس 
ركضوآ الكل للشباك وشآفوآ كل الشباب يلعبون كرة قدم ومقسومين لفريقين 
شوق تضحك: ياحليلهم يلعبون 
شهد تدفهم: بعدوآ بشوف عيالي يشجعون أبوهم وألا لا " طلت مع الشباك وشآفت اولآدها ورنيم وفرح ورآكآن جالسين على طرف الملعب يشجعون 
هديل تحمست من اللي تشوفه : خلونآ نلبس عباياتنا ونتفرج عليهم 
ثوآني وطلعوآ كلهم لبرى وفرشوآ لهم فرشه كبيره وجلسوآ يتفرجون 
رغد ترفع صوتهآ: سجل هدف ياولـــيــــد 
شهد : لآلآ يوسف وبـــس 
مهآ تضحك: الحمدلله والشكر اقول استريحي أنتِ وهي بندر وبـــــس والباقي خس 
أم يوسف وغدير ومريم بصوت وآحد: يــــوسف .. يوســـف 
جآء مشاري ومعه محمد: شجعوآ بابا معاي
شوق تهمس لهم: فهد بفريق مين 
مشاري: بفريق بابا 
ارتفعت أصوآت المشجعيين الآ صوتهآ السآكن لمحته من بعيد يمشي والبسمه على شفآته عيونه تلمع بلهفه وشوق طآحت عينه عليهآ وطريقة جلستهآ المريحه تبدل حالهآ من شوفته وقف على طرف الملعب وفتح يديه لأستقبال قطعة قلبه ..كآنت تجري له والفرح يلفهآ ..أسمهآ اقتسمت منه نصيبا في هذه الأثناء .. ضمهآ وصآر يدور فيهآ وصوت ضحكآتهآ الطفوليه تتعالى .. توقف الكل عن اللعب والعيون متعلقه بـ أثنين لآ ثالث لهم 
هـــنــآدي & بــآســل 
فرت هآربه من العيون التي تلآحقهآ ... رمت نفسهآ على الكنبه بقوه وارتفع صوت بكآهآ منظر فرح وهي تعآنق أبوه ألمهآ وجدد أحزآنهآ أقتربت لحظة رحيلهآ عن حضنهآ 
لحقتهآ روآن وشوق .. رفعت راسهآ وصرخت : لآآآ يـــأخــــذهـــا مــنــي ...لآ يأخذهآ 
جلسوآ بجآورهآ متنقله تآره بين أحضآن شوق وتآره بأحضآن روآن 

في الخآرج 
فرح : عمو فهد شوف هذآ صديقي 
فهد قرب منه وابتسم: لآ فروحه هذآ بابا 
فرح طلت في باسل بعيون بريئه: بــابــا ؟!
بآسل حضنهآ بقووووه لصدره وهو يتمنى يمحي كل لحظة فقد ووحده كآن يعنيهآ بدونهآ : بابا يافروحتي 

شهد تمسح دموعهآ: ياربي قطع قلبي هـ الباسل 
رغد توقف: تعالي نشوف هنآدي 
ام يوسف: لا خلوهآ لحالها يابنتي 
رغد جلست وعيونهآ على الباب اللي دخلت منه هنآدي لفت على مهآ وسألتهآ :مهوي ويش فيك سآكته ماتتكلمين 
مهآ لفت عليهآ وابتسمت: افكر بالحيآه..وين كنآ ووين صرنآ ..الحين كل وحده همهآ الوحيد حيآتهآ واطفالهآ 
شهد: الحمدلله على كل حال أهم شي التوفيق والسعآده 
ردت شوق من ورآهم: والصحه والأيمآن 
جلست عند مهآ وهمست: خلآص بيبدأ روتين الحيآه ..عآنينآ وبكينآ وضحكنآ وأنبسطنآ هذي هي الحيآه 
مرت على الجميع ذكريآتهم المُره .. السعيده .. الجميله .. المؤلمه 
هنآ كآن للصبر مع شوق حكآيه ... وللألم مع رغد نصيب ..التحدي والعنفوآن أتسمت به مهآ ... والكتمآن الآ نهآئي كآن يتمحور بـ هنآدي ...الحب الصادق والحيآه المريحه كآن الجزء الأكبر منهآ لشهد ... أمـآ سحر كآنت شخصيه شفآفه متسآمحه وفآرضه لنفسهآ الأحترآم ... ريم خيوط من حكآيا الهدوء وروتين الحيآه يملئ أيامها ..سمر هي عنوان البراءه وتهورآت لبعض من جوآنب المراهقه
علآقة أخوه كآنت أسمى واعذب العلآقات أختلطت دموعهم سويا ... عآشوآ افراحهم سويا وآجهوآ بعض المشآكل التي تخللت حيآتهم وأحدثت فجوآت بينهم أجتمعت قلوبهم على المحبه الصادقه 
كره شهد لـشوق في بدآية حيآتهآ لسودآوية مآضيهآ الذي لم يكن لهآ أي رغبه به.. طغت عليه فطرة الحب الأخوي ومحت أي بصمه سودآء تلوث ثوب النقاء 
مهآ وقسوة كلمآتهآ التي قد تجرح ولا تدآوي وعنفوآنها الدآئم ..وقصة زواجهآ المستمر الى هذه اللحظة 
روح إنتمآئهم الى بعض مسيطره الى الأن على احسآس قلوبهم اكثر من صدآقه اكثر من قرآبه علاقتهم لآ توصف شفآفيتهآ بتآتآ ..أرتبط اسم شهد بـ رغد روح مقسمه بجسدين كآنوآ لا يفترقون بالرغم من عدم توآفق افكآرهم في حين وطوفآن المشآكل في حين آخر 
كآنت تضيف على حيآتهم رونق خآص بوجودهآ ...تقلبآت حيآتهآ أثرت على جوهم الذي لا يزدآن الا بحضورهآ ... في بدآية حياتها عآشت في تهور وشخصية ابغضهآ البعض فحين بدأت أحلامهآ بالنمو صُعقت بالتغيير الذي سكن حيآتهآ وأحدث بهآ التقلبات .. عآشت في شتآت الرغبه وضياع المشآعر تلك هي المحبوبه من الجميع هنآدي 
ريم & سحر ... عآشوآ حيآتهم برضآ تام دون التسخط على أي من أقدآرهم أحلآمهم بسيطه لا تتجآوز اسره صغيره تملئهم فرح 
سمر اتسع قلبهآ للجميع تحملت جنونهم ومدآفع السنتهم السامه بطيبة نفس وروح الأخت الصغرى ...كآنت جديه في حيآتهآ و تصدم احلامهم بحضرة الوآقع وهذا مآ يستفزهم 

كآن القآسي الغآمض من بين الجميع تكره حروفي وصفه لغموض قلبه ...الفهد بدأت حيآته بغموض وأنتهت بوضوح ..كـ الغمآمه الرمآديه تخللت حيآته مآ لبثت حتى أختفت دون عوده صدق أحسآسه وأمن بمشآعره وأحبب أن يكمل حيآته بلا نزآع او كره لأحد الأطرآف توآجد أمـه وأتضح مآكان محى كل بقعه سودآء على أورآق الزمــآن 

تغزل لنآ الحيآه وسآئد من حقآئق لآبد أن نؤمن أيمآناً تآم بهآ ... عوآصف أوهدوء سآكن يجتآح أيآم نعيشهآ ولكن لآ سلطة لنآ على القدر فهو بيد القآدر 


{شــوق} 
الحمدلله اللي مَّن علي بالصحه ورزقني بطفل يسوى دنيتي ومآفيهآ .. وزوج كآن يرهقني توآجده والأن وجوده يدآوي جروحي التي لآ تبرأ ... أزدآنت حيآتي بعد مآ غلبني اليأس والآلم والنظره السودآويه للحيآه .... الأيمآن والأمل هو سر الحيآه السعيده وحـسب 

{ رغــد} 

مآضي تخطيته بصعوبه أيام عشتهآ لا أود العوده حتى إن كان طيف الذكرى يجبرني إلي اجترآرهآ ... الفشل لآ يعني نهآية الحيآه الأجمل ان نتخطآه ولا يكن عتبه لآ نستطيع تجآوزهآ بسلآسه 

{ مهــآ} 
بعض الأسرآر يُفضل أن تكون حبيسة الروح لآ يجوز الأفصآح عنهآ ... المهم أني اعيش بسلآم وأمـآن في كفن عآئله متمآسكه محبه لبعضهآ 

{ شهـد} 
لآبد في الحيآه من التضحيآت والأجمل أن تكون التضحيه لمن هم قطعه من الفؤآد .. حينهآ ستكون لتضحيآتك ثمن 

{ فــهــد } 
القسوه لآ تعني البرود او بلآدة الأحسآس .. فـ الحيآه تُركبنآ بظروفهآ واحدآثهآ وزمآنهآ ..يؤلمني مآ كنت عليه في المآضي لكن الأن رآضي تمآم الرضا عن نفسي وحيآتي يكفي ان معي أنسآنه اكسبني الزمآن قلبهآ وتضحيتهآ خير مآكآن 

أمــآ { هـنـآدي } 
وقفت عند الشبآك تتأمله من بعيد ... أبتسمت على ثنآئيتهم رق قلبها له من جديد بالرغم من جروحه التي لم تبرأ .. تعآندهآ الصدف في حيآتهآ ويؤلمهآ تفكيره الغير منصف لهآ مسحت دمعتهآ اليتيمه التي انهمرت من جفن أضنآه السهر ..أنتبهت لروحهآ تعود لهآ وبيدهآ ورقـه بلعت غصتهـآ جلست على طرف الأريكه بتعب ..بدأت في مرحلة اللآوعي .. خبت وجههآ بحزن كآسح .. قربت منهآ ولمست خدهآ بنعومه .. رمشت بعيونهآ الوآسعه والسعآده تغمرهآ مدت لهآ الكرت الأبيض 
فرح: مآمآ هذآ من بابا 
طالعت روان بعيون كلهآ دمع اللي شآلت فرح وقالت لهآ بحب: هنآدي قبل تفتحين الكرت أتخذي قرآرك الأخير والخيره فيما اختار الله 
غمضت عيونهآ ونزلت راسهآ وهي تقلب الكرت خآيفه تكون نهآيتهآ بقرآءة حروفه ولكن بصيص الأمل على عودة حيآتهآ لمآكآنت عليه يدب من جديد ...غمضت عيونها وقوت نفسهآ .. قرارهآ لآرجعه فيه ليس لأجل قلبهآ بل لأجل الطفله التي تتمنى حيآه كـ البقيه مترفه بوآفر الحب والسعآده ..وأبتسمت لأيآمهآ القآدمه 



دعـيت الله في سـجودي يـبرد حرتي 
مآدريـت أني بـشـوفتك بأموت كـلـي 
ليل ونهآر أتمتم بكرهي وسوء ظني 
عرفت الحب من بعد طيفك يامعذبي 
رددت فـي عـتـمة لـيلي يـآ خآطـفي 
الله وحـده يدري ويـش بخــاطـري 
لكن مآهـقيـت أنك بتـصـيـــــــر
فـــي يـــوم عـــاشــقـــي


أنسدل الستآر على مسرح { يآخاطفي وين القى عزتي في زمـآن المذلـه } 
أنتهت قصة التنهيد ..الألم .. المعآنـآه ..ليعيشوآ الحيآه بفرح ووئآم وأنسجآم 
البعض مر ولم يترك أثر والبعض كآنوآ هم أصل الحدث 
أمتزجت أحآسيس الكل وإئتلفت قلوب لم يكن متوقع لهآ الإئتلاف ... تضارب مشآعر وخليط من الأحاسيس اللآمعقوله ... أستكآنت اروحهم لينعموآ بأكفان الحب والسعآده والوئآم .. نهآيه لحيآه مفتوحه كل الأمل ان يبقوآ سويا حيثمآ كآنوا 
كل الأمل ان يبقوآ أبطالي يعيشوآ بسلآم وهنآء ..وتعآنقهم سحآئب الرحمه والغفرآن 

يآ اخر أحرفي سلآمـاً لهم من القلب حيث كآنوآ .. وحبآ قابع بين زوآيا أضلُعي لمن بآت أياماً هنـا 



النــهــآيه

