
بيت ابو ملاك


محمد: انجي تعالي المكتب ابيك
ملاك: كانت بتطلع مع الدرج رجعت نزلت : خير شو فيه
محمد: تعالي ويفتح باب المكتب
ملاك: عدت من عنده ودخلت حست قلبها راح يوقف من زمان ما كانت قريبه منه عهدها به اليومين الاولى يوم اخذ مفتاح سيارتها وصار يوصلها معه وبعدها خلى السواق يوصلها ومعه الشغاله وينتظرونها لين تنهي اختبارها وخبرت البنات إلي سألوها عن الأمر انه ما يبيها تسوق يخاف عليها
محمد : سكر الباب : جلسي ليه واقفه
ملاك: تحاول تتماسك ما يبين توترها بصوتها : خير شو فيه
محمد : ولا شي وش عندك الحين شكلك مستعجله على الخرجه
ملاك : وهي منزله راسها تلعب بظفرها الطويل شوي : ولا شي بس بدي اطلع انام
محمد:مصدع و نفسيته تعبانه قرب منها ويصرخ وقهرته بجلستها لوحدها طول الوقت : انتي وش قصتك عشان سكت عنك زاد حالك وقالبه نومتك عكس الكل
ملاك: حاسه بالذل منه من غير ما يتكلم من نظراته لها فقدت احترامه من يوم عرف تكلمت وعينها على الارض : محمد بليز خلص
محمد: يمسكها مع كتوفها : لا ما راح اسكت هـ المره لين متي راح ظل ساكت عنك قلت فترت اختبارات ما عليه طنشها يمكن ترجع من نفسها لكن اشوف حالك كل مره يزيد ..ونقهر منها الي شايفها خايفه منه ومنزله راسها ومسك راسها وقربها من المرايه تشوف صورتها وهو ماسك راسها بين يديه من الخلف و بصوت مرتفع ..شوفي وجهك وشلون صاير وتبيني اسكت شوفي كأنك مدمنه ..و يقرب وجها من المرايه اكثر
ملاك: صارت دموعها على خدها تبكي بصوت وتشوف صورتها و الصوره المنعكسه من خلفها لعمتها وتصرخ : بكرهك... بعدي خليني كذب... كذب ..وغطت وجها بيدها ما تبي تشوف الصوره الي قدامها
محمد: نقهر منها ليه تكرهه و ويلفها تواجهه ويسحب يدينها من على وجها ويصرخ : سكتي لا ترفعين صوتك فاهمه.... ويهزها مع كتفها ......و اصحي من اوهامك........ على بالك بسامحك على خديعتك ما راح سامحك ..انتي ذبحتيني ..
ملاك: تبكي وتصرخ و تضرب بصدره : اطلع برا معد بدي شوفك... اكرهك ....اكرهك
محمد: يمسك يدينها بقوه مقهور مهو قادر ينسي ويتقبل الي هو فيه و يصرخ بأعلى صوته ويهزها مع اكتوفها : لا تصرخين ما هو انا الي ترفعين صوتك علي فاهمه و انا طالع ومعد بتشوفين وجهي مره ثانيه لاني تعبت منك ... ودي ارتاح من همك جننتيني معك ....و يدفها عنه ويخرج
ملاك: جلست على الارض وغطت وجها بيدها وتبكي وتصرخ : اكرهكم ....اكرهكم....اكرهكم
محمد: خرج وركب سيارته وراح
ملاك: بعد فتره قامت وطلعت غرفتها وفضلت تبكي وهي حاضنه جلال الصلاه وقدام دولابها والصندوق الصغير منثور كل محتوياته وهي نايمه على جنبها وضامه رجلينها لصدرها وجها مغطى بالجلال وبكائها مكتوم ما يتسمع الا بشكل صوت انين و كل الصور تمر عليها كانها شريط فديو..جدها عمتها ابوها وخالتها وهم بالكفن ..

(ام ملاك رفضت كل الي تقدموا لها بعد طلاقها و ابوها كان من النوع الحنون وخايف عليها وفيه شوية شده في بعض الامور بسبب طريقه تفكيره المرأه المطلقه عار على اهلها اذا ما زوجوها ..يوم تقدم لها ابو محمد كانت رافضته مثل الي قبله وابوها عصب منها وزعل و حلف عليها غير تأخذه وقتها كان رجع ابو ملاك من السفر وجا يشوف بنته وكان فيه مشاده بين جدها وامها الظهر وجدها حصلها فرصه ويعرف شلون يكسر راس بنته طلب من ابو ملاك يأخذ بنته وش طبيعي أي اب مكان ابو ملاك ما راح يرضي يخليها عند جدها وهو ما يبيها ..وملاك وقتها مهي متعوده على ابوها بسبب سفره .. يوم جا يخذها ابوها معه قامت تبكي و دخلت تركض ومسكت بأمها وهي توها مخلصه صلاتها ..وامها مهي داريه ..وحضنتها وتحاول تفهم منها ليه تبكي الا جدها يدخل و يطلب منها تجمع اغراض بنتها ابوها يبي ياخذها معه وصارت الام تبكي هي والجده ويترجونه و انوار وافقت على الزواج بس يخلي بنتها عندها لكن جدها كان بلحظة جنون وسحبها بقوه من بين يدين امها وهي تصرخ و سحبت الجلال معها ...ابوها حن عليها وعوضها كل لحظه غاب عنها فيها بسفره و يخليها تكلم امها باستمرار وتشوفها بس كان مأخذ على خاطره من جدها الي سبب حالة ذعر لبنته لدرجت معد تحبه وتشرد اذا شافته و أخذت كذا شهر على حالها و ما كان يعرف عن المؤامره الي دور من خلف ظهره في بيت ابوه من اخته ام عامر كل ما جاتهم من يوم عرفت انه جدها رماها عليهم وهي تستغل الفرص وتمسكها مع شعرها وهي ما كملت سبع سنوات وتخليها تشوف صورتها في المرايه وتقول لها هم رموك لانك منتي بنتهم شوفي صورتك ما تشبهين احد منا لا ابوك ولا امك ويكذبون عليك يوم قالوا انك تشبهين جدتك وينها جدة امك شفتيها شوفي لون عيونك انتي اجنبيه اجنبيه .. ومن يومها وهي تخاف ابوها يبعد عنها مثل امها و تنحرم منه..وما حست بالراحه غير يوم سافرت مع ابوها وبعدت عن عمتها ..بس دوم دوام الحال من المحال وكل ضحكه ترافقها دمعات .. )

وا أسفاه على مسلمين اعتنقوا الإسلام وبداخلهم هذه القسوة أين انتم من معاملة الرسول صلوات ربي عليه في معاملة الطفل ..أنظروا الى الغرب كيف هم يطبقونها من أسلوب نبينا ويخدعوننا بأنها اتكيت التعامل و نحن بعيدون عن سيرته صلى الله عليه وسلم انظروا كيف كان يعامل الحسن والحسين و غيرهم من الصبية الذين عاشوا حوله ..

~ . < * > . ~

في السياره

فيصل: يحط يده على كتفها وش فيك حبيبتي اكلمك و انتي سرحانه ما تردين
شذى: حبيبي ما فيني شي
فيصل: كيف ما فيك شي و انتي منتي معي
شذى: فصولي انجي فيها شي تعبانه حالها كل مره يسئ ذكرتني بحالها اول ما جات لما توفى ابوها وصايره اخص
فيصل: والله مدري يمكن عندهم مشاكل حتي محمد معد هو مثل اول و بس معصب
شذى: هو ما شكالك من شي
فيصل: لا عمره ما تكلم حبيبتي انتي ادعيلهم ان الله يوفقهم ويسعدهم مثلنا يا عمري ويبوس يدها
شذى : تلف يدها على يده الله يخليك لي ولا يحرمني منك بيوم وتبوس خده
فيصل: ولا منك ياعمري الله يقدرني اسعدك طول عمرك حبيبتي

~ . < * > . ~

شقة الشباب

خالد: الف مبروك ياقلبي ايه كذا ارفعي راسي بالنسبه الحلوه
منى: الله يبارك فيك اعجبك انا منى والاجر على الله
خالد: هههههههههههههههه انتي تقوين
منى: خالد
خالد: ماتتخيلين وش كثر مشتاق لصوتك و شوفتك
منى: انت متي تطلع نتيجه اخر ماده عندك
خاد: ههههههههههههههه صرفيني هاه
منى: بزعل : خالد
خالد: عيونه
منى: خالد بعدين بكلمك على المسنجر مي تدق الباب
خالد: ليه انتي ما خبرتيها
منى: لا بعدين خبرها ..اوكي باي
خالد: لا تطولين انطرك باي
~ . < * > . ~

شقة حمد

حمد دخل الشقه وهو ناوي عليها بهذلته بالأسابيع الي قبل وحتى السفر رافضته ..وصار يجاريها لأنه حس فعلا بغلطته كيف يحلف بالطلاق وهو كان يعيب على ربعه الي يسمعهم يسونها وينهاهم عنها ..(فهذا حال الكثير من الرجال بهذا الزمن أصبح أمر الطلاق بأفواههم كانه شربة ماء..يحلفون على أشياء كثيره لا يعلمون ان له كفاره وفي بعض الأحيان اذا حلف على امر مثل على بالطلاق لو فعلتي كذا و كذا وتفعله زوجته يعتبر طلقه ..وهناك قصص كثيره على هذه الأمور في صحيح البخاري ومسلم والترمذي ومنها ان رجل حلف على زوجته اذا نزلت من على السلم او صعدت درجه فهي طالق..فاحتار في أمرها بعد قوله فضلت زوجته على السلم معلقه وبإفتاء ألفقها أمر بحمل السلم وإنزاله وهي عليه ووضعه على الارض ومنها ينتهي قسمه عليها فلذلك على الجميع الحذر من التلاعب بأمور الدين ).....شاف الصاله فاضيه سمع الصوت في المطبخ راح يشوفها : السلام عليكم ..وش عندك و قرف من الريحه
اصايل : وهي تضحك وترفع راسها وشايفته كيف مهو عاجبه : وعليكم السلام ..ولا شي شوفت عينك احني يدي ..وجالسه على الارض متربعه بترنق وردي ورابطه على مقدمة شعرها بندانه و زبدية الحناء جايبتها من عند امها قدامها وتحني يدها قبضه ..
حمد : قرب منها ومسكها مع يدينها الي محنيتها وبعدها الثانيه ما تحنت : الحين بتقومين تغسلينها انا رويك العند الي انتي فيه ..و يوقفها و يسحبها للمغسله وبيفتح حنفية المويه( الصنبور )
اصايل : ارعبها قربه منها وصارت تحاول تفلت من بين يدينه وهو يضحك و قربت يدها الي منتهيه منها عند وجهه وهو ماسكها : حمد فك يدي لا حطها بوجهك وعدمك مهو شغلي انت ما تحبه ..
حمد : انتي مهو حب فيه يا جدتي ما خذتها عند بس على مين ما خلصنا من نقش تجين لقبضه قلت لك ما حب ريحته
اصايل : مهو شغلي بعد عني انا احبه وفيه احد ما يحب شي من الجنه
حمد : يحط يدها تحت المويه
اصايل رشت عليه المويه بيدها الثانيه ..وصار كل واحد يرش على الثاني و حمد مسك يدها بالحناء وحطها بوجها وهي ردتها له بنفس الطريقه .. وعصب منها الي فركت يدها عند انفه وهي ميته ضحك على شكله كتف يدينها الثنتين للخلف وقرب منها وباسها ..

~ . < * > . ~

بيت يزيد

ابو عامر يوم جاء من السفر وعرف بالي صار مع هند راح يزورها ومها طلبت انها تروح معه ..وجلس مع هند وكلمها و طلب منها ما تزعل ولا تخرج من بيتها وهو بيجيب حقها ..لحد عندها
مها اخذت لها رقم بدون اسم وارسلت على جوال يزيد وهي جالسه معه مسج (زوجتك بريئه برئت الذئب من دم يوسف ..و شوف من اهلك من معاديها ويكرها ..)



~ . < * > . ~


محمد: معصب اخذ يلف في الشوارع بدون ما يحس بالوقت وكان الجو بارد و ثلج يتساقط .......وبعد فتره وقف على جنب واسند راسه على الدركسون............... آآآآآآآه انا وش سويت راسي راح ينفجر.. والله احبها ومهو بيدي ........وبعد نص ساعه من وقفته حرك ............وراح الصيدليه اخذ مسكن للصداع وهو ماشي بالسياره ................دق جواله وشاف بالشاشه ملك روحي يتصل حط الجوال على جنب الحين تفتكريني وينك ما خبرتيني قبل عن الي صار معك .. وبعد ما نتهى الاتصال رجع دق مره ثانيه وتكرر يدق اربع مرات وبعدها اخذ جواله وقفله

ملاك: رجعت تدق ولما حصلته مقفل وهي تبكي: لا محمد دخيلك رد علي..لا تروح عني ورمت جوالها على جنب ومسكت بمخدتها وتبكي

خالد: هلا والله عاش من شافك غريبه جاينا بهـ الوقت (الساعه سبعه)
محمد: ليه وين العيال ما تبيني ارد عادي
خالد: لا يا معود تعال انت محد يمزح معك
محمد: يجلس وين العيال
خالد: جاسم وعبدالله توهم خارجين راحوا يجيبون العشاء وعبد العزيز بعده ما رد ..محمد وش فيك
محمد:لف نظره عنه : ما فيني شي
خالد: لحظه شوي بروح الغرفه وارد
محمد: وش عندك
خالد: وهو ماشي : الحين اجيك ودخل الغرفه وجلس على السرير وجهازه مفتوح

<<......قلبي معك يا مشغل البال.........>>
حبيبتي بعدين اكلمك هذا اخوك محمد جا بخرج اجلس معه

#### روحي فدوه لعيونك####
سلملي عليه مشتاقتله كثييييييير

<<......قلبي معك يا مشغل البال.........>>
ياسلام اكثر مني يعني

#### روحي فدوه لعيونك####
ايه هو انشغلت وما كلمته الا مره وحده من يوم سافر

<<......قلبي معك يا مشغل البال.........>>
افااا بس مردوده لك ... حبيبتي بعدين كلمك

#### روحي فدوه لعيونك####
متى راح تدخل عشان اعرف ابي اروح عند مي بغرفتها

<<......قلبي معك يا مشغل البال.........>>
مدري بس اذا خرج ارسلك مسج وادخلى

#### روحي فدوه لعيونك####
اوكي باي

<<......قلبي معك يا مشغل البال.........>>
لا تنامين يا عمري باي

#### روحي فدوه لعيونك####
اوكي ما راح انام و انت صاحي

<<......قلبي معك يا مشغل البال.........>>
تسلمين ياقلبي لو بجلس ارد عليك عمري ما راح اخرج عنده سلام

#### روحي فدوه لعيونك####
سلام ... وأرسلت صوره بوسات

محمد: لا بدري كان جلست بعد
خالد: ههههههههههه ويحرك يده بشعره للخلف ويجلس : تسلم عليك منى
محمد: يتكي على ورا..وبصوت تعبان : قول كذا الله يسلمها وش اخبارها
خالد: الحمدلله بخير والله فرحتني بنسبتها
محمد: ليه كم جابت انا كلمت خالتي اليوم تقول بعدها ما طلعت النتائج
خالد: عفيه عليها مرت خالد جابت 98
محمد: ما شاءالله عليها ياعيني ما كنها اختي الي تقول مرت خالد بعدها ما صارت مرتك
خالد: ايه مرتي وشدخلك انت اخوها بس وعندك مرتك
محمد:مسح وجهه وتكي على اليد الكرسي : زين وش اخبارك معها
خالد: الحمد لله والله معرف كيف اشكرك على معروفك معي انك خليتني اكلمها
محمد: يتعدل بجلسته : اهم شي إنكم تكونون مرتاحين مع بعض وتعرفون كل شي عن بعض قبل العرس عشان ما تتعبون بعدين
خالد: لا الحمد لله الله لا يغير علينا
محمد: الحمد لله
ودخلوا العيال وتعشو و لعبوا بالوت (ورقه -جنجفه) محمد رفض يتعشاء ولعب شوي وجلس على جنب
خالد: يقرب من محمد وكلمه بصوت واطي وهو حاس انه هم شايله بقلبه بس ما يبي يدخل : محمد وش فيك ما تروح البيت الساعه 12 أكيد مرتك تنظرك
محمد: تنهد بداخله : الحين ماشي هي عندها البنات ويوقف يالله شباب تصبحون على خير
..و انت من اهله
محمد: خرج و راح على البيت وتردد يدخل ولا لا ورجع ودخل و هوطالع مع الدرج
روز: تتكلم بصوت عالي : استاذ محمد حمدالله على السلامه فين كنت الحني دي ست انجي منهاره
محمد: وش فيها وينها فيه
روز: بغرفتها
محمد: يطلع يجري


~ . < * > . ~

بيت ابو عامر


مها : كثرت خارجاتها مع راشد بعد ما تخرج امها من البيت و تكون عارفه انها بتتاخر و زعل منها ليه ما خبرته انها تبي تزور اخوها

مها : اتصلت على راشد وهي تبكي
راشد: حبيبتي وش فيك
مها : راشد وبكيت
راشد: مها وش فيك صاير عندكم شي
مها: لا وتبكي
راشد: حبيبتي لا تخوفيني اهدي وعلميني
مها: انا حامل ..بعد مارجعت من بيت اخوها جربت التحليل المنزلي لانها خايفه من تاخير دورتها ..
راشد: انصدم من الخبر : وشهووووووووو
مها: راشد
راشد: انتى متاكده
مها: وهي تبكي : ايه جبت تحليل كشف الحمل بالبيت
راشد: يمكن غلطانه
مها: لا متاكده وبكيت وش تبينا نسوى الحين
راشد: حبيبتي بعدين اكلمك خليني افكر بالمصيبه الي حلت علينا كيف ممكن نخرج منها
مها : حبيبي الله يخليك كلمهم خلنا نقدم العرس خلاص
راشد: مها بعدين اكلمك مع السلامه
مها : راشــــــد..... وقفل السماعه وهي خايفه ..


الفصل الثالث و الثــــــــــــــ 33 ــــــلاثــــــون





محمد : يفتح الباب وقف مكانه الغرفه ظلام وما يسمع غير صوت انين فتح النور و تصدم من شكلها جالسه على الكنبه وشعرها مبعثر بشكل عشوائي حولها وما يشوف وجها و راسها منكس على رجولها وقرب منها
ملاك: مع فتحت النور تصرخ : روز طلعي برا ما بد.... وترفع راسها وما كملت كلمتها و توقف وتروح تجري وجت تتعثر بجلالها الي على رجولها ..وترتمي بحضنه وهي تبكي
محمد: وقف مكانه بذهول :......
ملاك: تضرب فيه وتصرخ وتبكي بشكل هستيري وتشهق : لا تـــــــــــــــــــروح عني... لا تتركني.... لوحدي ...لا تتركني بدي أيــــــــــــــــــــــــاك..
محمد: يمسكها ويضمها له بقوه..حاس كانه احد يجلده بسوط وهو يشوفها بهذا الشكل
ملاك: وهي ماسكه بكل قوتها بملابسه وتصرخ : لا تتركنــــــــــــــــي مثل بااااااابا وتصرخ محـــــــــــــــــــــــــــــــــــــــــــــمد لا تـــــــــــــــــــروح ..الله يخليك ..
محمد: يكلمها بصوت مرتفع عشان تسمعه : انا معاك ما راح ابعد عنك اهدي لا تبكين
ملاك:ماسكه بالجكت بقوه وتبعد عنه شوي و بصوتها الباكي : لااااااااااااااااا انت ...بدك تتركني ...لوحدي..الله يخليك لا تروح ..
محمد: شوي يبكي معها : والله العظيم ما راح ابعد عنك حبيبتي بس اهدي انا معاك ويشد قبضته عليها
ملاك : وترجع ترفع راسها تواجهه و هي شاده قبضتها على ملابسه وجها صاير احمر و عيونها مورمه و بصوتها الباكي بس بنكسار اكثر بصوتها : لا تخرج من البيت الله يوفقك ... اعرف تكرهني ..بليز خذ جود ..ايه هي تحبك بس خليك معي هنا
محمد : ضم راسها لصدره بقوه وبلع ريقه بصعوبه مستحيل هذى الانسانه بتهبله كسرت خاطره على حالها لهذى الدرجه تتخلى عنه بس يكون قدام عينها وبصوت هادي : بس انتي منتى بوعيك اهدي خلاص انا معك الحين ويمشيها معه ويجلسها على الكنب
ملاك: تبكي وتشهق وتردد اسمه بشكل متقطع من تعبها : محــــــمد ..... محــــــمد ..... محــــــمد ..... محــــــمد
محمد: يا قلبي خلاص اهدي انا معك ما راح اترك ولا لحظه بس اهدي ويمسح على شعرها
ملاك : محــــــمد .....لا تتركني
محمد: منزل راسه على راسها : يا عمري ما راح ابعد عنك بظل معك عمري كله بس لا تبكين
ملاك: تبكي وترتعش..خوفها فضيع من انها تفقده مثل ابوها وبعد امها بصغرها عنها : لا تخليني لوحدي .....
محمد: يرفع راسه و يصرخ بصوت عالي : روز ..روز
روز: كانت واقفه في الصاله و تحبها مثل بنتها معاشرتهم سبع سنوات وتبي تطمن عليها دخلت بسرعه : شو استاذ
محمد: جيبي مويه بسرعه
روز: حاضر وتفتح الثلاجه الي بالغرفه وتصب مويه تفضل
محمد: ماسك الكاسه بيد و اليد الثانيه يمسح شعرها : ارفعي راسك و اشربي حبيبتي
ملاك: لااااااااااااا تبعد عني
روز: بكيت على حالها وشكلها وصوتها الخايف : ياستاذ هي هيك من الظهر لا عم تاكل ولا عم تشرب و انا احكيتك اكتر من مره و موبايلك مغلق
محمد : شايف انها مستحيل تهدى وترتاح الا اذا اخذت علاجها : روز جيبي العلاج من غرفتي تحصلينه في الدولاب
ملاك : تصرخ : لااا علاج لااااا..
محمد: حط الكاسه من يده : خلاص ما راح اعطيك هو بس اهدي انتي ...بصوت حازم ... شكرا روز روحي نامي..انا معها
روز: يا ستاذ بدك اعملها اكل ما اكلت شي
محمد: ما ضنيت انها بتآكل شي وهي كذا
روز : تصبحوا على خير
محمد: تلاقي خير ....يا روحي انا معك خلاص لا تبكين.... يا عمري اسف ما قصدت الي قلته والله العظيم اني احبك و ما راح ابعد عنك
ملاك: تبكي..بصوت وتعب من كل شي مر عليها ..
محمد: بس خلاص ياقلبي ...اخذ يقرأ عليها قران وبعد ما انتهى وهي نفس الشي ..حبيبتي تعالي قومي معي
ملاك: ماسكه فيه وما يشوف وجها ما ردت عليه وتبكي(ولها اكثر من ربع ساعه على وضعها )
محمد: انفطر قلبه عليها و مهو قادر يهديها حتى وهي بين يديه شالها ودخلها الحمام ونزلها : حبيبتي خليني اشوف وجهك اغسله لك
ملاك: تحرك راسها لا ومعد هي قادره تركز من شدة الم راسها وعيونها
محمد : ياعمري خليك ماسكه في... بس ارفعي راسك يالله حبيبتي عشان خاطرى ويمسكها مع كتفها ويبعدها شوي
ملاك: بعدت راسها شوي ورجعت اسندته على صدره
محمد: وش فيك
ملاك: تبكي : لا راسي بيوجعني
محمد: تعالي ويبعد راسها ويبوس جبينها تعالي انا اغسله لك ويحط راسها تحت المويه ويغسلها شعرها حبيبتي خليك الحين اجيبلك منشفه ...مسكت فيه بقوه ..ياروحي ماراح ابعدعنك لا تخافين ويروح يسحب المنشفه ويجيها وهي ماسكه بيده..دمعت عينه وهو يشوف خوفها ويذكر كلامها كيف ما كانت تفارق ابوها تبي حمايته .. ارفعي راسك
ملاك: ترفع راسها بشويش وهي مغمضه عيونها حاسه بنبض راسها سريع وعظام الراس مهشمه من الالم الي فيه
محمد: يلف المنشفه على شعره ويكلمها بصوت واطي و نبرة الحزن واضحه فيه : وشفيك حبيبتي فتحي عيونك
ملاك: اسندت راسها على صدره وبكيت : النور بيوجعني براسي
محمد: خلاص حبيبتي خليك مغمضه عيونك ....و يشيلها ويحطها على السرير و بيبعد عنها
ملاك: ماسكه فيه: لا تروح عني
محمد: يبوس خدها حبيبتي بس بخفض اضاءة الغرفه عشان تقدري تفتحي عيونك
ملاك: تبكي : محمد
محمد: حياتي لا تبكين انا معاك ويمسك يدينها ويفكها من ملابسه ويبوسها بس اخفض النور ورجع لك ويروح يطفي النور يخفض اضاءه الابجوره وينزل الجكت الي عليه رماه عنده على السرير حس بحراره بجسمه مع تدفية الغرفه وجلس جنبها تعالي ياعمري ويرفعها خذي حبيبتي اشربي المويه وتقدري تفتحي عيونك النور ضعيف
ملاك : سانده راسها عليه وتبكي بصوت مكتوم
محمد: وين حبوب الصداع الي عندك
ملاك: بالدرج
محمد: هذا الي هنا
ملاك: تهز راسها ايه
محمد: فتح الدرج وكان فيه اكثر من مسكن واخذ العلبه ونصدم ويناظر فيها وهي راسها على كتفه ويتكلم بصوت مرتفع من قهره :وش هذا من متي تاخذين هـ الحبوب
ملاك: تبكي
محمد: عصب وبعدها شوي : لا تبكين وردي علي العلبه ثلاث ارباعها فاضي
ملاك: تبكي وعيونها مغمضه وهي بين يدينه : انت السبب ما بقدر نام من غيرها
محمد:يصرخ قهر والم : انا ليه ...انتي علاج الدكتور رفضتيه تخذين حبوب منومه تبين تدمنين عليها كم لك تاخذينها ....ساكته ما ردت ....ردى علي كم لك
ملاك: تبكي: ثلاث.. اسابيع
محمد: وشهووو ....الحين فهمت ليه ما تردين على احد و انتي نايمه... وانا مستغرب وشلون نومك فجاءه يصير ثقيل كذا
ملاك: تبكي وشاده قبضتها على ملابسه: محــــــــــــمد
محمد: بتذبحيني انتي ليه تسوين كذا ليه ..؟!!.. الحين انتي من متى صاحيه
ملاك: تبكي: محمد ..لا تصرخ ..علي ..بخاف
محمد: متى صحيتي ...لا تقولين... ما نمتي على صحيتك امس
ملاك: ايه ...محمد الله... يخليك ...لا تروح عني وتبكي وتشهق... راسي بده ينفجر
محمد: آآآآ منك جنيتي بتجننيني معك يحرك بالمنشفه الي على راسها ويشيلها حطي راسك على المخده معي حبوب
ملاك: مسكت فيه : لا دخيلك لا تبعد عني (من شدة خوفها صايره مثل الطفل الي يخاف ينتزع من حضن امه )
محمد: حبيبتي هي معي هنا بجيب الجكت ويسحب الجكت ويعطيها منها اشربي الحبتين يخفف لك الصداع مع اني اشك انها بتخففه لك مره لان صداعك من الحبوب الي اخذتيها
ملاك: تبكي و تشربها: محمد الله يخليك اعطيني منها ما عد فيني اتحمل بس لا تروح عني.. قلبي عم يوجعني
محمد: انسي اني اعطيك منها لو بتظلين لين بكره مصدعه ما راح اعطيك منها
ملاك: تخبي وجها بصدره وتبكي
محمد: خلاص لا تبكين راح يزيد صداعك نامي عشان ترتاحين
ملاك: لا اذا نمت تروح عني
محمد: ماراح ابعد عنك .....وقال الكلمه بصدق حاس قلبه يخفق معها ..حبيبتي وبعدين معك خلاص لا تبكين ويغطيها و مدخل اصابعه بشعرها ويضغطلها على راسها على خفيف
ملاك: بكيت وهي تسمع كلامه حاسه عمرها ماتستاهله ابد ولا تستحق الكلمه : اسفه ..والله اسفه .. بس لا تتركني




~ . < * > . ~



اليوم الثاني الظهر

بيت ابو عامر
غرفة مها


مريم: زايره اهلها وطلعت عند مها بغرفتها : مها وش فيك
مها: فتحت الباب ورجعت مكانها على السرير والهم ينهش بقلبها : ما فيني شي
مريم :جالسه عندها وهي تناظر وجها بتمعن : كيف ما فيك شي شوفي شكلك بالمرايه وتعرفين
مها:خايفه انه صدق راح يعرفون وش بيصير فيها : تعبانه شوي وابي انام
مريم: انتى فيه شي بينك وبين راشد
مها: بارتباك وبصوت واطي : لا
مريم: قامت عندها مها انا اختك اذا ما شكيتي لي بتشكين لمن
مها: لا بس اتصل عليه ما يرد ويقفل الجوال
مريم : زين وش الي صار وخلاه يزعل
مها: ولا شي مريم ابي انام وارتاح ما نمت
مريم: زين نامي واذا حبيتي تشكين همك لاحد انا عندك وراح اوقف معك ارتاحي الحين وتخرج عنها وتسكر الباب
مها : ضلت تبكي لغايه ما نامت


~ . < * > . ~



شقة حمد

اصايل : صحت من النوم وجت بتتحرك حست بيده عليها وخجلت وجها صار الوان من خجلها رفعتها بهدوء ما تبيه يشوفها ودخلت الحمام اخذت شور وهي تلوم نفسها هي السبب لو اهلها يعرفون الي جالسه تسويه كان لاموها على عندها و جلست فتره وهي المويه تصب على راسها بدون ما تتحرك وكل تفكيرها كيف بتقابله بعد الي صار ..لبست روبها و هي تلوم نفسها على غبائها الي ما دخلت ملابسها معها ..فتحت الباب بهدوء تبي تأخذ ملابسها وترجع تلبسها بداخل الحمام شافته بعده نايم ..فتحت الدولاب و طلع شوية صوت لفت تشوفه بسرعه صحي ولا لا ..وبعده نايم متحرك تنهدت و صارت تختار لها ملابس ..قفزت ولفت على صوته الي عند اذنها واقف خلفها
حمد: صحي من يوم قامت بس ما حب يحرجها لكن لفت انتباه طريقة حركتها وكان يسمعها وهو مغمض عيونه قام وراح عندها : صباح الاشعاع والنور يا اجمل الماسه بعمري..شاف كيف هي خجلانه منه ومنزله راسها مسكها مع روبها وقربها منه وباس جبينها .. ليه الماستي خجلانه مني فاكره لمن كنت اناديك كذا ولا نسيتي
اصايل : منزله عينها ودها تبكي من خجلها و تحاول تبعد عنه وتكلمت بصوت يا دوب يتسمع : ايه ..اذا ممكن اطلع ابي البس
حمد: الضحكه واضح من صوته : ماشي المهم جهزي شنطنا رحلتنا قبل اذان المغرب
اصايل : رفعت عيونها بذهول
حمد : مسك انفها وهو يضحك : لا تناظريني كذا كنت بخبرك البارح و انتِ نسيتيني بالحناء ويرفع يدها اشوف فيها ريحه ..ويشمها ..يووه بعدها فيها اغسليها بديتول ههههههههه..وميت ضحك على شكلها الي ساكته وتغلي من جوه ودها تذبحه
اصايل : خجلها اخرسها بس مقهوره من حركته مصيرها بتردها له بعدته عنها



~ . < * > . ~



بيت ابو عامر

ابو عامر كان جالس في الصاله ومن امس وهو يراقب حركتها وكل شكه انها هي الي مسويتها في هند تكلم بنبره حاده و اطيه وعينه عليها وهي جالسه على طرف الكنب تشرب شاهي : ليه ما جبتي لي سيره عن مرة ولدك والي صار عليها بعرس بنتنا
ام عامر : ناظرته بحده : وش تبي غير توجع قلبك ولدك متمسك فيها ما طلقها عاجبه الفضيحه الي جابها لنا
ابو عامر : وبنفس نبرت صوته : الفضيحه علينا احنا لانه عرس بنتنا وصار عليها هذا الشي فيه بس علماً يوصلك ويتعداك لو بس عرفت خبر ان لك يد بالي صار لها ما تلومين غير عمرك ..لا تضنين اني ناسي الي سوتيه باخوك ومرته ..وما ضنيت تبتي وكفاك الي جاك .. وشاف مريم نازله مع الدرج سكت ما كمل كلامه ...ياهلا بالغاليه ياهلا بالحامل والمحمول منور البيت بحسك وانا ابوك .. وفرحة ما توصف بحملها

~ . < * > . ~

بيت عامر
عامر : ينادي من عند باب البيت وبناته برا : يا نوره خلصيني البنات برا بالحوش لا تمطر عليهم
نوره وهي تلبس نغابها : خلاص وش فيك جيت وليه مخرجهم يعدمون عمرهم الحين ..اخذت معك الاكل ..
عامر : ايه بس عجلي انتي ..
نوره : تكلم الشغاله : شلتي كل الاكل الي داخل
الشغاله : يس مدام
عامر : ياحرمه ما صارت لحقيني انتي وشغالتك ..ويخرج ويشيل شروق ويروح على بيت يزيد مسوين الغداء وريحين يتغدون معهم .... يبون يخففون عن هند شوي من وحدتها ويحسسونها ان لها اهل معها ...



الفصل الرابع و الثــــــــــــــ 34 ــــــلاثــــــون



جـــــــــــــــ الأيام ــــــروح

تمضي الأيام ويضيع العمر بين صرخات المشاعر
وتلاطم الأمواج...
أثار على الرمال... تمحوها نسمات الهواء
لماذا............. لماذا.............. لماذا

آآآآآآآآآآآآه صراخ

أم تحضن طفله و أخر يلقم ثديها
أفاقت من نومها
وأكملت بكاء الأم
وصراخها
في حلمها
الذي تمنت
أن تعيشه
على
واقعها المرير
لماذا انا من حرمت كل شي

آآآآآآآآه
أين الأمان ونظرة احترام من حولي لي

أريد أن أعيش
أريد أن أكون أم
أريد أن أكون حبيبه وزوجه

ليس لي ذنب
ضغطت بيديها على إذنيها
ويتردد صوت بشع
أبشع من شبح الموت نفسه
اغتصاب
اغتصاب
اغتصاب

تريد أن تشاهدها

انظر إلى عيني أي طفل
ضاعت أحلامه
فكيف له أن ينسى
حتى مع تجاهله ....محاولة النسيان

هناك سهماً

غرس فيه إلى الأبد
ثم ثني وكسر بداخلة
جعل ضحكاته ريا بلا معني
ترغب وخوف دائم

آآآآآآآآآآآآآه
اغتصبت الحياة
و اغتصب الإنسان
أخاه الإنسان
أين المفر

لي نرتجي إلى من لا يغمض لهو عين
ليجنبنا من عثرات الدنيا
فهي

عجوز قبيحة بشعة
لكن نمضي بداخلها
إلى ... إلى ... إلى ...
ايامنا

وما حاكته أيدينا
وكتب لنا
#كلمات كاتبة النص#



بيت ابو ملاك

محمد: صحي من النوم و حس بتعب بتكسير بجسمه كله فتح عيونه وشافها نايمه جلس يناظرها فتره ويتأمل ملامحها شعر بطعنه تقتله ليه ما يتقبلها بعيوبها ويحاول يعيش حياته انتبه لعقدة حواجبها وعدم ارتياحها أثناء نومها وحركت عينها السريعه وهي مغمضة جفونها بعد شعرها الملتف على رقبتها بخفه خاف انه يخنقها وتحرك يبي يجلس ويهرب من احساسه تجهها تشدت ملابس لف يشوفها ضنها قامت شافها على وضعها لكن شاده قبضت يدها على ملابسه تفاجأ منها كيف نايمه و اعصابها مشدوده ما ارتخت وفك يدها عن ملابسه بشويش و قام راح غرفته وكل تفكيره معها اخذ شور يخفف من تعبه واثر الحزام والجينز الي طبعت بجسمه ..صلي صلاته الي فاته الفجر والظهر ونزل اسفل ..
روز:حاسه بالمشاكل الي تدور بينهم بس ما تقدر تتكلم ومثلها مثل أي خادمه هنا حتى وان كانت تحبها شافته نازل : صباح الخير استاذ
محمد: صباح النور ويجلس على الكنب
روز: بدك بجيبلك اهوتك والفطور
محمد: جيبي قهوه خلى الفطور بعدين
روز: حاضر ...استاذ ...وبتردد بس ما تقدر ما تسأل عنها ..كيفها الست انجي ان شاء الله منيحه
محمد: الحمد لله شكرا روز على وقفتك معها
روز: ولو استاذ ست انجي بعيوني ما بتعرف اديه بتمنى شوفها مثل ما كان الاستاذ خالد الله يرحمه موجود دي هي ضحكت البيت مثل الفراشه بدور وبتغني وتضحك
محمد:رجع اتكي للخلف والهم واضح على ملامحه : ادعيلها وراح تشوفيها ان شاء الله
روز: الله يسمع منك يا ستاذ
محمد: لف يشوفها حرمه كبيره بالسن واضح احترام الكل لها اعطاها مكانتها في البيت : روز بحكم فترة حياتك هنا معهم انجي كانت تخرج من البيت لوحدها
روز: ستعجبت من سؤاله وكذا مره سمعته ييوبخها على خروجها : لا مستحيل ما بتخرج اذا ما كان معها احد بس بعد دخولها الجامعه تخرج مع الصبايا حضرتك بتعرفهم ست شذى والمجموعه ..هي اغرب شخص شفته ماعندها صداقات مع احد من يوم اجيت على البيت محدا زارها ..
محمد : ساكت وسرح بكلامها ياربي ساعدني اذا صادقه بالي قالته مالها ذنب
روز : بعد اذنك بدي روح منشان جيب الك القهوه وتمشي
محمد: بعد ما شرب قهوته طلع عندها وقف مكانه وهو عند الباب وهو يشوفها نايمه ولا تحركت دخل الحمام بيغسل وجهه ويدينه وهو خارج ويجفف يده بالمناديل رماها بسله الي بغرفة الملابس وينتبه للي على الارض مبعثر اوراق وصور وعطر مسكها جلس القرفصاء وهو يشوفها شم العطر ريحته مهي غريبه عليه بس مهو عارف فين شمها ..اخذ كم صوره من على الارض مقلوبه وقف مذهول الصوره لها وهي صغيره فعلاً نفسها هي الي شافها صورتها مع جدها وجدتها جالسه بينهم هو متاكد يعرفهم زين لكن ليه طامسه وجهه جدها بالقلم و مشخبط على جسمه شاف الصوره الثانيه نفس الشي بس هنا وهي لافه يدها حول امها وجدها بعيد عنهم بس نفس الحركه الي قبل في الصوره رجع يشوفها الثنتين وتفكيره مشتت جمع الصور وتقريبا عشره صور لها مع امها وحده لها مع جدتها قرب الصندوق وشاف فيه اوراق فتحها وكانت اوراق مستشفى ومسجل فيها حالتها النفسيه بعد وفات ابوها وفتح ورقه باين انها قديمه ولفت انتباهه اسم الدكتور الي ذكرته بلع ريقه و خذ يقرأ التقرير المكتوب عن حالتها حالة انفصام في الشخصيه و تهيوات شديده أحالتها الي المركز الخاص رفع نظره يتاكد من التاريخ والعمر تسع سنوات ...همس ...مستحيل ثني الورقه بقهر وهو يردد الله يلعنك الله يلعنك جمع الاشياء بداخل الصندوق وقام حطه على التسريحه لازم اتكلم معها وافهم منها كل شي و جلس جنبها يتأمل بوجها صافي وبشرتها ناعمه ..مستحيل تكذب وكل البراءه الي فيها مزيفه مد يده ماقدر يقاوم ما يلمس خدها ..همس ..ملاك قومي
ملاك: برودة يده على خدها خلتها تنتفض فتحت عيونها بصعوبه ..وقربه منها خلاها تتحرك بسرعه تجلس وتبعد على طرف السرير بخوف
محمد: يناظرها و ماعجبته حركتها ونظرت الخوف الي بعينها : وش فيك ..
ملاك: خجلت منه وتمسح على وجها بيدها وصوتها مهو واضح تهمس : ولا شي ..صباح الخير ..و تنزل عن السرير بسرعه ..حست الدنيا تلف فيها
محمد: صباح النور ..شافها مهي متوازنه قفز مسكها وجلسها ..وش بلاك فيك شي
ملاك : يدها تنتفض وغمضت عيونها وراسها يلف
محمد: مسك يدها الي ترتعش ..ونزل عن السرير واقف قدامها مستحيل يقدر يقاوم مشاعره تجهها ...تكلم بخوف وهو يرفع وجها له ...وش حاسه فيه
ملاك: ونبضها كل شوي يضعف : دياخه
محمد:وهو ماسك يدها حس نبضها ضعيف مسح على شعرها : ارجعي حطي راسك على المخده ..شكله معك هبوط ..خلاها تنسدح وراح لتلفون طلب المطبخ يجيبون له مويه معها ملح..و قف عندها شايف كيف منكمشه على نفسها ببجامه وردي قطنيه البلوزه كم طويل و البنطلون فيه ورود صغيره ويدها على راسها جلس ومسك يدها ...لا تخافين عشان ما كلتي شي ..سحب البطانيه من الجهه الثانيه وغطاها فيها...ادخل ..اخذ من الشغاله المويه ...وخرجت ..رفع راسها خذى اشربي شوي منها ...شربت منها ورجعت نزلت راسها بتعب وجها بارد مافيه دم
ملاك: شدت على البطانيه بين يدينها بضعف و صداعها بدا يخف و مقهوره من نفسها وضعفها الي مهي قادره تتغلب عليه وندمت الي وصلت لهذى الحاله من الضعف وابوها ساعدها على ضعفها اكيد كان عارف انها ما تتحمل تكون لوحدها لو لحظه ليه ما حاول معها تبني شخصيه لنفسها ليه ما فكر انه ممكن يتركها بيوم من الايام (وهذا حال الكثير من الوالدين اذا كان ابنهم الوحيد نتيجه لتعلقهم الزايد به لا ينتبهوا الى أخطائهم وبعض الأحيان لا يكون الابن الوحيد لكن شخصية الاهل القياديه تفرض عليهم عدم التصرف بشكل سليم )بس مستحيل تلومه هو من شدة حبه لها ما كان يحب تغيب عنه وهي مستحيل كان راح توافق انه يبعد عنها ...حست بيده على كتفها
محمد : الانكسار الي هي فيه والضعف بيدمره مهو قادر يتخذ قرار صح معها وما يبي يندم او انه يكمل معها بس عشان شفقه على حالها ..يوم خطر على باله انه يكون بعيد عنها يعني راح ينفصل عنها ثبت نظره عليها بخوف مستحيل تكون لغيري مستحيل هي لي وبس حط يده على كتفها يبي يشوف كيفها الحين حس بنفضه بجسمها من تحت البطانيه : كيف الحين احسن
ملاك: فتحت عيونها وهي حاسه ان رجع نبضها طبيعي وكسرها نظرة الشفقه الي بعيونه انمحت نظره الحب الي كانت تشوفها فيها من يوم عرف عن حالها غمضت عيونها ورجعت فتحتها ما تبي تبكي هي راضيه خلاص هي عارفه من البدايه من يوم كانت طفله مستحيل تبني احلام وامال بحب وحياه زوجيه جلست وتكلمت وهي منزله راسها وجمعت شعرها على جنب : الحمدلله رحت الدوخه خلاص
محمد : يجيك هبوط دايم ..
ملاك : لا و جت بتقوم
محمد : مسك يدها : خليك ارتاحي شوي
ملاك : وقفت : منيحه لا تخاف ..ترك يدها وراحت دخلت الحمام ..وهي تتوضأ قصت من الملح الي طعمه بفمها اخذت رشفه من المويه بلعتها وكملت وضوئها وخرجت وهي تجفف بالمنشفه الصغيره خرجت وشافته جالس على الكنب وبيده جريده فردت سجادتها ولبست جلالها وصلت خلصت صلاتها وهو مكانه ما تحرك و ما تشوف وجهه لفت جلالها بداخل السجاده وحطتها على جنب و اخذت جلال امها الي على الارض وطبقته وانتبهت لصندوق على التسريحه دخلته وسطه ولمت شعرها وشالت الصندوق بترجعه في الدولاب

محمد كان مراقب حركتها بدون ما تنتبه وشافها بتشيله نادها : ملاك
ملاك : لفت له وهو عينه عليها ونزل الجريده وجاي جهتها : نعم
محمد : حط يده على الصندوق وتكلم بصوت هادي عكس توتره بقربها : ممكن اعرف ايه قصة الجلال الي حطتيه بداخله مهو اول مره اشوفه معك
ملاك : ما يهمها خلاص هو عرف اكبر حدث صار معها من زمان ودها تحصل احد تتكلم معه رفعت راسها ما تعرف سمع صوتها او لا : جلال ماما
محمد : فتح الصندوق : والعطر بعد لها ...حركت راسها والقصه بحلقها ..الحين تعالي نفطر بعدين نتكلم


~ . < * > . ~

بيت يزيد

يزيد : بعد ما تغدا عامر عنده وراح مع اهله دخل الصاله وهند فيها والشغاله تشيل الشاهي وتروح المطبخ جلس فتره وهم ساكتين حالة الصمت الي صاير عليها البيت راح يجن منها خفض صوت التلفزيون و أذكر عامر لمن يقله توصلهم : هند انتي ما راح تزورين جارتك مع ام شهد
هند : وعينها عليه : ايه رايحه ازورها
يزيد : بعتب : يعني معد يهمك تخبريني وين تبين تخرجين
هند : وقفت :كنت راح خبرك بعد متأكد لي ام شهد لازم روح زورها و اعزيها بوفاة امها وانت الي راح توصلنا و حطها فبالك اليوم الي راح اخرج بدون ما خذ اذن ولي أمري يوم خروجي لقبري ...و بتمشي مسكها
يزيد : الله ياخذ روحي قبلك يالغاليه
هند : ردت بحزم : لا تدعي على عمرك ما يجوز ..وراحت عنه

قال النبي صلى الله عليه وسلم "لا تدعوا على أنفسكم، ولا تدعوا على أولادكم، ‏ولا تدعوا على خدمكم، ولا تدعوا على أموالكم، لا توافقوا من الله ساعة يسأل فيها ‏عطاء فيستجاب لكم،" أخرجه أبو داود



~ . < * > . ~



بيت ابو عامر
بعد صلاة العصر


في الحوش بمقعد كثير حلو مخصص لجلستهم في وقت الشتاء بزاويه من الحوش ما تكشف الجالس وهو يشوف البيت ..بعد ما نزل المطر وزان الجو

عامر : جاي ومعه بناته رغم اعتراض نوره ياخذهم لوحدهم بدونها و أمنته عليهم ما يبعد عنهم او يجيهم شي وشايفهم يلعبون قدامه وهو جالس على الارض و متكي على المركن وقدامه الحليب بالزنجبيل و الشاهي والقهوه والمعمول والكليجه جابتهم الشغاله وينتظر ابوه يجي ..وشاف مريم جايه ومعها صينيه : ياهلا وش اخبارك..ويقوم ويواجها
مريم : لابسه جلابيه وجلالها على راسها رافعته عن الارض لانها بعدها فيها بلل : الحمد لله بخير انت وش علومك وينك معد تنشاف
عامر :يجلس مكانه : الحمدلله بخير وموجود بس الشغل هاليومين كثير و احيان ادوم بعد العصر
مريم :نزلت جلالها جنبها و جلست على جنب واسندت خلف ظهرها مخده وسندت ظهرها عليها : الله يعينك.....ليه يزيد ما يداوم معك
عامر : احيان وهو بهمه الله يعينه ..ما ابي اضغط عليه
مريم : وهي تشوف البنات وهم يلعبون وشروق تلعب بالتراب: المصيبه الي جاتهم مهي سهله شايله هم هند المسكينه كاسره خاطري بالي سواه اخوك فيها
عامر: عامر مقهور من يزيد وضربه لها و ما قصر بتوبيخه بس ماحب احد منهم يعرف بالي دار بينهم وتكلم وعينه على بناته : ربي معها و ما راح يتخلى عنها لأنها على حق و بريئه و انتي بعد كل فتره زوريها و طمنيها انا معها و الا ما نجيب حقها ..وتكلم بقهر .. الشره علينا الي ما منعنا حضور الجوالات بكمره الناس مدري متى تبي تغتني الاجهزه بشكل سليم الي صنعوها ما صارت عندهم المصايب الي تصير عندنا هو بس لو يطيح بيدي الي سوها لخليه ينسى حليب امه الي رضعه
مريم : تدعي من قلبها : يارب يبان الحق وترتاح المسكينه ...الا ليه ما جت نوره معك
عامر: راحت تزور جارتها وتعزيها هي ومرت يزيد غريبه انت بالعاده ثالثتهم
مريم: لا راحت علي الحين خليني اقوم بالسلامه وبعدين اسوى الي ابي
عامر: ان شاء الله وكيف حملك الحين
مريم : يعجبها فيه ما ينسى احد والكل يشيل همهم : الحمد لله اذا عديت الثالث ان شاء الله انه يكون ثابت ...وتنادي بصوت عالي على البنات ...شهد اختك لا تأكل التراب
عامر:عامر لف يشوفهم ويضحك على حركاتهم : هههههه الله يعطيك على قد نيتك ويثبته لك وتشوفينه قدامك مثل الثلاثي الي عندي ...بس انتي لا تتحركين

عند البنات
شروق تعجن بالتراب و ملابسها و يدها كلها طين وبكل برئه حكت انفها وطبع في وجها
شهد : تسحب يدها : لا تكلين التراب يوجعك بطنك
شوق : ثوفي سويت جبل كبيل
شهد :بضحكه ومكر ما تبيها تفوز على شروق هدمته لها وهربت وهي تضحك
شوق : صرخت : دبااااااااااا..وصارت تركض خلفها ..وشروق ترفرف بعيونها تشوف وش يسون وتضحك عليهم بعد ما ستوعبت و عجبها لحقتهم تركض خلفهم تضحك ..

مريم: ياقلبي عليهم الله يحميهم لك ... وانا على حطت يدك ما اتحرك كثير وزني زاد و ابراهيم طول الوقت يبيني اكل
عامر:امين .. الله اكبر على المسيكين مخليته عندك طول الوقت محد يشوفه والحين تتشكين ..ويضحك..انتم الحريم ما حد يعرف لكم
مريم : وبخجل : و انت وش حارك خله يجلس عندي يسليني بدل حبستي بالبيت لوحدي طفش جلست البيت عشان متعوده على الدوام
عامر:الحين وشلون بعد ما تولدين بتردين الدوام.....ويصرخ لبناته .. شهد تعالي هنا انتي وخواتك
مريم: توني للحين ما بعد اتخذت قرار...وش فيك خلهم يلعبون
ابوعامر: بثوب البيت : السلام عليكم
عامر:وعليكم السلام ... هلا يبه ..ويحب راسه
ابو عامر :يازين الجلسه بهالجو الله يديمه علينا طول السنه وين اهلك مهم معك...ويجلس ويناوله عامر المركن يتكي عليه
عامر: البنات معي شوفهم وام شهد عند جارتها
ام عامر: جت وجلست : وليه وش عندها ما اجلتها اليوم ثاني ولا معد تبي تجي
عامر: قام وحب راسها : يمه الله يهداك احنا كل اسبوع نجيكم
ام عامر: سحبت الحليب وصبت لها منه : ايه واضح هي خذتك عنا والثانيه الي ما تتسمي ما خذه اخوك الله يفكنا من بلاها
ابو عامر: يصرخ فيها : لا اله الا الله ما كنه انتى يا مره الي ما تبينه يجلس كل ما جاء ما تردين عليه وتطلعين غرفتك
ام عامر: ايه ما ابي اشوفه هنا لين ما يطلقها
ابو عامر : عكرت عليه الجلسه ويكلمها بصوت عالي وعصبت فيه : يامره خافي ربك البنت وش جاك منها جلسي معها وحكمي عليها بالاول بدل الكلام الفاضي والاتهام الي الله العالم من راسله لك .. ويخزها بنظرته ..بس لو اعرف من مسويها فلمسكينه لجلده بعقالي عشان يحرم يلعب بعرض الناس و يالت فيك طيبتها وخوفها من ربها
ام عامر : وبستهزاء : عوذه اذا بكون مثلها وجه النحس من يوم دخلت علينا البيت مدري وش صاير فيه ...وشافته بيرد عليها غيرت الهرجه ...... المهم الشغاله ابيك تحجز لها وتسفرها بدون ما تدري معد ابيها وجيب غيرها
ابو عامر : أي وحده فيهم ..
ام عامر : الفلبينيه..
ابو عامر : غثته ما يجلسون عندها شغالات تطلع فيهم عيوب الدنيا : وش سوت هي بعد ما كملت سنه تبين تسفرينها
ام عامر :تتأفف بداخلها المفروض مسفرتها من قبل عشان ارتاح انك ما تعرف شي وانت جالس تنبش عن الموضوع : ماني مرتاحه لها من يوم جات وعليها حركات مهي بزينه ما ني ناقصه تجيب لي مصيبه في البيت
ابو عامر : هذا عامر عندك تفاهمي معه ماني فاضي لشغالات ومشاكلك معهم خلي الواحد يعرف يتقهوا عدل
عامر : ويمد له فنجان القهوه
ام عامر : وانت هذا الي اخذه منك ما تسوي شي
ابو عامر :اقول سكتي يامره دام النفس زينه عليك... وين مها ما شفتها اليوم من الصبح
ام عامر : عامر اليومين هذى تسفرها ما ابي اشوفها و قامت و كوبها بيدها ومشت عنهم ...وهي تتافف منه ..ترتاح يوم يكون مشغول ولا مسافر
مريم : حاسه كبدها لعبت وارتفعت حموضة معدتها ما تحب تسمع مناوشاتهم ودها يوم تجلس معهم وهم متفاهمين رجع ابوها يسال عن مها : تعبانه شوي واخذت الدواء ونامت ..
ابو عامر : شوفيها وانا أبوك قبل لا تروحين بيتك اختك هذى الايام مهي بعاجبتني صحتها من يوم رديت من السفر وشايفها متغيره ...وانتم خذوها عندكم تجلس معكم تتسلى بدل حبستها لوحدها بغرفتها و حتي رجالها من يوم جيت ما شفته زارها ولا كلمني .. واذا بيهج من تصرفات امكم كل ما يبي يجي ترفض جيته بحجه خروجها..وبدون ما تخبر احد عن جيته ..ينتظره ويجلس معه
مريم : انا كلمتها اكثر من مره هي ما تبي تخرج من البيت.... وتقرب الصنيه وتحط لابوها من الحلى الي معها ..خذ يبه هذا لك مافيه سكر
ابو عامر : انتي مسويته
مريم : لا الكذب خيبه الشغاله سوته ..عمتي ما تبيني ادخل المطبخ
ابو عامر : الله يرضي عليها ام براهيم ويريح بالها مثل مهي قايمه فيك
عامر:شوي ويسمع صرخة البنات ..وراح يركض لمكان الصوت بهلع والكل فز راح يركض لمكان الصرخه


~ . < * > . ~


بيت ابو ملاك


ملاك : اخذت شور و لبست بنطلون زيتي وبلوفر برتقالي فاتح ونزلت معه وبعد ما كملت فطورها وهم جالسين يشربون الشاهي رجع يسألها...خبرته كل شي صار معها وهي صغيره وعن كلام عمتها
محمد:مع كل كلمه قالتها شايف مقدار المها و كيف لعبت فيها الايام وعانت منها وكره عذابهم لها وجبروتهم وقوتهم على طفله ..وتفاجأ من سوالها
ملاك: بتردد : محمد ممكن تصدق كلام عمتى ولا لا ؟؟؟؟
محمد:مسك يدها و ضغط عليها : لا تجنين كذابه لا تقولين صدقتيها
ملاك: واجهته ودمعتها بعيونها : بس انا ما بشبه احد منهم
محمد:حط يده على راسها : بس خالتي تقول تشبهين جدتك
ملاك: نزلت دمعتها ومسحتها : بس كلام انا ما عمري شفتها وجدتي ما شافت امها توفت يوم ولدتها كيف بدك ياني صدق
محمد: بس لا تجنين ..مسكها مع يدها ..وقف ..تعالي بس لا تعصبين ابيك تشوفين شي
ملاك:رحت معه وقفها قدام مرآيه طويله عند مدخل الباب
محمد:وقف خلفها شوفي ملامحك نفسها ملامح امك لا تدققي بلون عيونك وشعرك وبشرتك فاكره يوم سمرتيها شوي صرتي تشبهينها اكثر ..واذا تبين تتاكدين عندك صور امك وهي بسنك شوفيها
ملاك: تسمع كلامه وعيونها تلف وتتأمل بملامحها بتركيز
روز : استاذ المحامي على التلفون
محمد:طيب .. خليني اشوفه الحين اجيك ولا تعالي ....سحبها مع يدها معه على المكتب مايبيها لوحدها ..وبعد ما انهي مكالمته شافها جالسه قرب منها ..لازم سافر مثل ما سمعتي
ملاك : ماتبي تضغط عليه وتجبره ياخذها معه وهي عارفه انه راح يشفق عليها تبي تشوف نظرة حب اخوي وثقه منه بس مهي طماعه
محمد : شافها ساكته ما ردت عليه رجع كلم وحجز لها معه ما يقدر يخليها لوحدها ..
ملاك : رفعت راسها تشوفه : خلاص بجلس في البيت منت مجبور تتحملني بكل اشي انت تحملتني بما فيه الكفايه روح خلص شغل عمي
محمد : كسرت خاطره وده يقوم ياخذها بحضنه ويهدى من روعتها ..بس تماسك وما بان شي من الي بداخله : ملاك خلاص حجزت اطلعي جهزي بسرعه كلها يومين اشوف الشركه وطلباتهم واذا ناسب ابوي اوقع العقد ونرجع






~ . < * > . ~


بيت ابو عامر


عامر وهو يركض قابلته شوق وهي تصرخ شالها برعب : وش فيك
شوق : وهي تبكي وتشهق : طاحت ثلوق في المثبح ..
عامر حطها وصار مثل المجنون يركض بسرعه بيلحق على بنته ..وابوه وراه ومريم مسكت شوق الخايفه حضنتها ومشتها معها ..ومهي قادره تركض من خوفها ..
عامر غطس بدون ما يشوف الي قدامه..وياخذها من يد اختها الي تسحب فيها وهي داخله وسط طوق النجاه ..
ابو عامر : يصرخ بهلع وهو يشوف البنت مزرقه : هاتها عطني هي ...ويتناولها من يده
عامر : سحب شهد وخرجها وخرج وراح عند ابوه و الثوب يعق حركته وهو مبتل وياخذها ويحطها على جنبها ويضرب بيده على ظهرها و يده ترجف وجهه شاحب وهو يشوف بنته بتموت بين يدينه وخرجت المويه الي ابتلعتها..رجع يحاول تخرج كل الي بلعته..وبدت تبكي حضنها بخوف ويحمد ربه ان ما صار عليها شي ..ويصرخ في شهد ...وش جابكم هنا هاااه وين كنتم عنها
ابو عامر: اخذها منه بخوف يطمن عليها وهي بعدها تبكي : لا تصرخ مالهم ذنب الخطا علينا الي حاطينه بدون سياج حوله وعندنا صغار ..(تنبيه : لو طفل مات نتيجة إهمال وهو لم يبلغ سن التميز على أهله كفاره لأنه برقبتهم ..وتحت مسؤوليتهم )
شهد : صارت تبكي بصوت وتتكلم : بابا هي بتغسل يدها وجيت اركض لها ..وتشهق ... مالحقتها والطوق كان فيه نزلت لها
عامر: جلس على الارض رجله معد هي قادره تشيله من الرعبه الي جاته سحبها و حضنها: بس حبيبتي اختك ما فيها شي انتي النقذتيها تعالي شوفيها ....ويسلم عليها ويوقف وهو ماسكها و يقربها من ابوه الي ماسك شروق يهديها...هاتها يبه خلني اوديها لدكتور ليكون فيها شي
ابو عامر : يناوله هي :الحمد لله مافيها غير العافيه بس خلهم يغيرون ملابسهم لا يمرضون من البرد ..ويسلم على شهد ..عفيه عليه انقذتي اختك
مريم : وصلتهم وجها شاحب : وش فيها
لفوا لها ..
ابو عامر :يعرفها اذا ترعبت ماتقدر تتحرك كثير وخاف يصير عليها شي تكلم بسرعه : الحمد لله لحقتها شهد ...ويحب راس شهد مره ثانيه... عفيه عليها بنيتي انقذت اختها .. ويخرج من محفظته الفلوس الي فيها ..هذى لك عشانك تصرفتي صح ..
عامر : مريم تعالي غيري لهم ملابسهم خليني اشوف لي أي لبس اوديها لدكتور
شهد : تناظر الفلوس الي فيدها مهي عارفه عددها وكلها اوراق فئة خمس مئات (2000)

~ . < * > . ~

بيت ابو عامر

بعد المغرب

مها صحيت من النوم وهي راسها مصدع ودايخه و دخلت اخذت شور و هي مهي قادره توقف استندت على المغسله ولبست روبها وخرجت وراحت على السرير و تغطت وهي ترتجف ودمعتها على خدها واخذت جوالها وتصلت على راشد مارد عليها رجعت دقت مره ثانيه
راشد: هلا
مها: وهي تبكي وصوت كله رجاء وخوف :وينك فيه ليه تسوي فيني كذا انا وش ذنبي انت السبب
راشد:مهو عارف كيف يتصرف ويبي وقت يفكر وهي كل شوي تتصل فيه : وشهو انا السبب ولا انتي
مها : انا
راشد:وبعصبيه يلومها على موافقتها وخروجها معه : ايه انتي ولعد تدقين علي فاهمه ويقفل الخط بوجها
مها : ناظرت الجوال بذهول ورعب مهي قادره تصدق الي سمعته بكيت بقهر وهي تردد بهمس : ليه ليه تسوي فيني كذا انا احبك وش ذنبي اني سمعت كلامك

~ . < * > . ~

كندا
في الفندق محمد وصلها للغرفه الي حجزتها السكرتير و نزل يلحق على موعده بعد ما اكد لها انه ما راح يطول ...
ملاك : لفت نظرها في الغرفه كبيره بس ما تعودت تأخذ غرفه دوم تكون بجناح وكبير حبت تشغل وقتها نزلت البالطوا الاسود والايشارب و رتبت له ملابسه بالدولاب وعلقت البذله بداخل الدولاب و اخذت ادوات الحلاقه للحمام واغراضه الشخصيه ..رجعت ترتب ملابسها وشالت الجكت الي كان عليه وهو بالطياره وبدله اول ما وصل قربته شمت عطره وغطت وجها فيه وهي تبكي تمددت على السرير وهي مغطيه وجها فيه وبكيت فتره لغاية ما شعرت انها رتاحت شوي
محمد : رجع بعد ثلاث ساعات وهو مهو مصدق كيف انهي كل شي بسرعه وابوه موافق وتفق معهم على الشروط وقع العقد ...اتصل عليها تجهز عشان يخرجون للعشاء وهو عند الباب دق عليها تفتح الباب ..واول ما شافها دخل وسكر الباب : هاااه جاهزه
ملاك: ايه وتلبس البالطوا الي كان عليها جلد اسود طويل وتحجبت واخذت شنطتها وشافته واقف يناظرها ...فيه شي
محمد: لا بس فين الجكت الي كان هنا
ملاك : خرجته من الدولاب وعطته هو : لبسه وهو خارج لف لها يوم شم عطرها فيه ناظرها فتره ساكت قفل غرفتهم ونزل معها بالمصعد ونتبه لها بسرعه ثبته لنزول
تعشوا بمطعم الفندق وبعدها طلب سياره وخرج معها يلفون شوي مع انه الجو بارد ما يساعد للخروج



~ . < * > . ~


بيت عامر
غرفة عامر
نوره : ارعبوها بناتها خبروها عن الي صار ولا كن أبوهم منبه عليهم محد يتكلم ...حضنت بنتها وبكيت بحرقه ولمتهم الثلاثه لحضنها
عامر : ام شهد تعوذى من بليس ارعبتي بناتك احمدي ربك ما فيها شي البنت
نوره بعدتهم عنها وحطت شروق جنبها وهي بعدها تبكي وسجدت سجود شكر ودموعها تفيظ مثل ينبوع وقطراتها على الارض رفعت راسها وبعد ما سلمت رجعت أخذت شروق بحضنها وهي بعدها تبكي بس هديت شوي ارضعتها صدرها وهي تقرأ عليها وتسمي


~ . < * > . ~

في الفندق

محمد : بعد ما رجعوا بوقت متأخر لبس بجامته وراح ينام وهي بعدها في الحمام ..ماحب يوترها هو نفسه متوتر من قربها منه و ما يقدر يوصلها ..راسه مصدع وكل ما يذكر كلامها ان ابوها مات وهو يفتخر فيها ما يعرف شي عن الدكتور والي صار معها وما تبي تخسر امها وحلفته ما يجيب لها سيره ..

ملاك : لبست بجامه متينه قطنيه واسعه وضلت فتره متردد تخرج و كل اسئلته تدور براسها بعد ما تعشوا جلس يسألها عن كل شي وهي جاوبته بكل صدق و احساس بالراحه من زمان عمرها ما شعرت فيه وهي تحكي عن كل شي موترها و اتعب نفسيتها...
(خبرته عن محاولة اغتصابها من مراهق بداخل المصعد بالتفصيل هي مثلها مثل أي طفل كثير الحركه ما كانت تعرف تجلس بمكان وبحكم معرفتها للغه ما كانت تخاف تتحرك لوحدها كان فيه محل ايسكريم قريب من نفس العماره الي فيها مكتب ابوها نزلت تشتري وهي راجعه دخلت بسرعه وكان فيه بداخله شاب اجنبي كان يناظرها بنظرات شيطانيه ومسح على شعرها و يكلمها رجعت على الخلف وهي تشتمه ما نتبهت انه مهو صاحي ولبسها للاسف كان مساعد على أغرائه فستان علاقي على الركبه وهي الي يشوفها ما يعطيها 9سنوات طويله يعطيها 12 سنه حاول يغتصبها و صارت تصرخ و كتم على فمها وراح صوتها من الخوف وهي تشوف الشر بعيونه والرغبه الي بعدين صارت تميزها وتفهم معناها وانقذها باب المصعد الي تفتح وهي طاحت على الارض وفستانها ممزق..الرجال الي دخل ضربه وتجمعوا الناس حولها والحارس عرفها بلغ ابوها ينزل وهي مكانها تضرب أي احد يحاول يقرب منها وما تقدر تتكلم ابوها يوم شافها جن جنانه وضرب الولد ومسكوه عنه الناس لا يذبحه شال بنته وتعلقت برقبته وصارت تبكي بصوت ...و قدم شكوا لكن هناك لا دين ولا خلق بحكم انه مراهق ولم يكن بوعيه خرج منها بكفاله فقط ...وكان يشوف بنته كل يوم تتعب اكثر وحتى مدرستها تخاف تداوم فيها وقتها كان متعرف على دليدا صارت تروح معها بس هي ما تبي تبعد عنه ودها لدكتور نفسي ..وياليت ما راحت له عديم الذمه والضمير اكثر الحالات الي عنده تدخل من بعده لمصح عقلي وكان ميوله لاطفال والتحرش فيهم..شرطه يجلس مع المريض لوحده والجلسه ساعتين ملاك في البدايه اول جلسه ماسكه في ابوها مارضيت يخرج عنها لكن الجلسه الثالثه كانت لوحدها شافت نظراته نفس نظرات الولد بس ما قدرت تتكلم وهو يخدرها لكن المخدر كان ضعيف وما افقدها كل عقلها وشافته ...بعد ما دخل ابوها ياخذها خبره انها تتهمه بالاعتداء عليها ولازم يحولها للمستشفي عنده هي من بعدها ما قدرت تخبر احد لانها عارفه انه راح يتهمونها بالجنون و قررت تاخذ الجنسيه وعمرها 15 سنه عشان تنتقم منه بس للاسف ما لحقت تنفذ شي لانه تقتل على يد احد مرضاه )

تنبيه :
اين يكمن الخطأ في نفوس البشر ام في مظاهر الحياة ...؟؟
هنا نتسأل كثيرا لمن نوجه الوم ؟؟؟
الاول : على الاب الذى ترك ابنته ظان منها انها بين يدي امينه فلا احد يضن ان طبيب سوف يفعل ذلك ..لكن هو بشر والنفس البشريه انواع فمنها ما هي خبيثه ومليئه بالشر
وقوله صلى الله عليه وسلم (لا يخلون رجل بامرأة إلا كان ثالثهما الشيطان )
ثانيا : لبس الأطفال وعدم المراعاة فيه و اصبح الان كله عاري وعدم النظر الى الطفل انه يلفت انتباه الناس فالخوف عليه من نظراتهم
ثالثا : عدم مراعاة جسم الفتاه فالبنت بجسمها وليس بعمرها فهذا ما كان يقوله اجدادنا فلننظر الى بناتنا واجسامهم فاذا كان جسمها ينموا اكثر من عمرها لنحجبها ونقيها أعين الناس والافتتان بها حتى لو كانت صغيره في السابعه او السادسه ...



~ . < * > . ~


اليوم الثاني

بيت ابو عامر


مها : صحيت الساعه سبعه و دخلت الحمام ترجع و استندت على المغسله بتعب تبكي قامت بعد فتره توضأت وخرجت وهي ماسكه بالجدار من الدوخه و أخذت سماعه التلفون وطلبت المطبخ وكلمت الشغاله تجيب حبوب صداع وشي تأكله وراحت تصلي وجلست مهي قادره توقف تكمل صلاتها الارض تلف فيها اذا وقفت كملت الصلاة وهي جالسه وبعد ما انتهت فتحت الباب ورجعت على السرير
سمياتي:دقت الباب ودخلت : صباح الخير مدام....وشافت وجها شاحب ... ايس فيه مدام انت تعبان
مها:تكلمت بصوت واطي وتعب واضح فيه ويدها على رسها : شوى جيبي الفطور هنا...بعد ما حطت الشغاله صينية الفطور على رجولها رفعت راسها لها ...شوفي اذا ماما سالت عني قولي لها هيه اكل فطور ونام... و اخرجي وقفلي الباب و دخلي المفتاح من تحت الباب
الشغاله : مدام انت فيه تعبان لا يقفل باب
مها: سمياتي انا كويس بس انتي روحي انا اكل فطور واخذ دواء صير كويس ... لا يخبر ماما انا فيه تعبان اوكي
سمياتي : اوكي وتخرج
مها : و اتصلت على راشد و مقفل جواله : ياربي هذا وش قصده ليه ما يرد وبكيت... آآآآآآآه ياويلي لو امي تعرف بتذبحني و زادت عليها الدوخه وشربت شوي من العصير قلبت عليها معدتها اكلت بسرعه من الفطائر وهي تاخذ نفس ودمعتها على خدها انا لازم محد يحس بالي انا فيه لغايه ما اشوف حل للمصيبه الي طحت فيها بغبائي بس ما خليك ياراشد راح تشوف كان مارديت لك الي تسويه فيني الحين ليه ماتبي اطفال منى عشان ايه وين كلامك الي كنت تقوله شكلك مثلهم كلام بدون فعل بس انت غير احساسي ما يكذب الي عشته معك مستحيل يكون كذب اخذت الحبوب وبعدت الاكل معد هي قادره تاكل اكثر ونزلت راسها على المخده وهي تبكي واخذت الجوال كتبت مسج وارسلته


~ . < * > . ~


بيت ابو محمد

ام احمد: قومي حبيبتي خذي اشربي الشربه عشان تأخذين الدواء
منى: حرارتها مرتفعه لها يومين و عيونها محمره من الحراره ولمعة الدمع فيها : امي ما ابي ما اشتهي شي
ام احمد: يا بنيتي قومي وشلون تبين تأخذين العلاج و انتي ما اكلتي شي يالله يا عيون امك خذى وتجلسها وتعطيها من الشربه
منى: امي بشرب بس شوى
ام احمد: هي كلها زبديه وش صغرها اذا لي خاطر عندك خلصيها عشان اروح اشوف اخوك
منى: وتعطس وتمسح انفها وعيونها مدمعه : الحمد لله ...هو كيفه الحين
ام احمد: يرحمك الله ...احسن من اول بدت تنزل حرارته
مي: تعبت من الطلعه والنزله عشانهم : خالتي حماده يبيك قام يرجع و دخلته الحمام وخليته بالمغطس يمكن تنزل شوي من حرارته ... بنزل اجيبله حليب
ام احمد: تتنهد بوجع من وجع عيالها : يابعد عمري مدرى وش الي صابكم ...الله يستر عليكم من حمى الضنك ..يارب يحميكم منها راح جن وحرارتكم مهي راضيه تنزل
مي : لا خالتي مهو فالهم مهي حمي الضنك صحيح هي اعراضها اصداع وارتفاع حراره وترجيع (غي ) بس هم ما قرصهم باعوض ..
منى: امي لا تخوفيني و خذيلك شي لا نعديك بعد معنا
مي:لا تخافين مهي اعراضها الحمى ليه شايفه عندنا باعوض ظهره مقلم ابيض واسود اذا شفتيها اعرفي انها هي ... وبعدين الي معكم برد و سويت لنا عصير برتقال باليمون ناخذ منه كل شوي بس تراني زهقت انتي وحماده اذا مرضتوا تخلون البيت كئيب
ام احمد: الله يشفيهم خذى علاجك بروح لاخوك اسمعيه ينادي
مي : خلصتي اكل هتيها انزلها معي
منى: ايه
مي: تشيل الصينيه : خالتي اضيف شوكلاته للحليب ولا زنجبيل
ام احمد: هو اخوك من متى يشرب الحليب اذا ما فيه شوكلاته ياليته ياخذه بالزنجبيل كان فاده اكثر ...ايه سوي معك لهم ليمون بالعسل وزيت زيتون وجيبيه خليني اشربه اخوك..وتخرج(نصيحه جربوها كانها مضاد تاخدونها 3مرات في اليوم ملعقه صغيره عسل اصلي + ملعقه صغيره زيت زيتون + عصير نصف ليمونه )
منى: مي اعطيني بطنيه ثانيه بردانه
مي: تحط الصينيه الي بيدها على الطاوله وتخرج من الدولاب بطنيه وتغطيها بها
منى: وهي تسحبها لين رقبتها وتنتفض : ياربي عظامي توجعني
مي: وش رايك تبين شي دافي اجيبه لك بنزل وشوي ارجع عندك ..
منى:لا سلامتك وغطت راسها و نكمشت تحت البطنيات وهي تنتفظ
مي: رفعت عن راسها البطانيه لا تكتمين عمرك مهو زين تكتمين الحراره خليها تخرج وقومي خذيلك شور يخففها عنك (سبحان الله الحمى فوج من النار....قال صلى الله عليه وسلم (إن الحمى من فيح جهنم فأبردوها بالماء أو قال بماء زمزم) ) أخرجه البخاري
منى : وهي ترتعش : بعدين ..وصارت تعرق اكثر بعد الشربه الساخنه الي اخذتها


~ . < * > . ~

كندا
الفندق
محمد : صحي للمنبه يصلي الفجر وحصلها بعدها صاحيه وجالسه على سجدتها قفل المنبه : ملاك انتي بعدك ما نمتي
ملاك : خلصت صلاتها وجلست تقرأ قران تنتظر الفجر ياذن ما قدرت تنام من توترها و الصداع : لا ما فيني نوم
محمد : قام و اخذ منشفته معه راح توضأ وخرج وهو يجفف وجهه حط المنشفه على السرير وفرد السجاده الثانيه الي معه : صليتي ولا بتصلين معي جماعه
ملاك : لا ماصليت
محمد: زين انتظري اصلي السنه وبعدين نصلي خلص وقام كبر
ملاك : وقامت وصلت معه جماعه و بعد ما نتهي جلست مكانها تسبح
محمد : خلص صلاة وقام راح يبي يكمل نومه شافها خلصت وطوت سجادتها : فيك شي وجهك مهو عاجبني
ملاك : جلست على الكرس : راسي يوجعني مقدرت انام
محمد : اكيد من الحبوب الي اخذتيها راح تتعبين فتره لين ما يتخلص جسمك منها خذى مسكن ...ومد يده لها بالحبوب...قامت اخذت لها منها حبه وهي بترجع على الكرسي نادها ...تعالي طفي النور ونامي ورفع الغطاء من الجه الثانيه راحت بتردد وبلعت ريقها وجلست على الطرف ..انقلب اعطاها ظهره ..تصبحي على خير ...تمددت و هي على حافت السرير تغطت وهي تسمع تنفسه منتظم ..نزلت راسها على المخده بتعب من الم راسها ...



~ . < * > . ~



بيت ابو راشد



راشد: بعد ما صحي من النوم الظهر اخذ جواله و حصل مكالماتها والمسج ..اتافف بهم وهو يفتح المسج

""حسافة الوعد والمواثيق الي بينا حبيبي خبرني وش الذنب الي رتكبته عشان تبعد عني والله العظيم احبك ومقدر اعيش من غيرك والي يعافيك رد علي تعبانه حاسه حالي راح موت ابي افهم شي واحد ليه تبعد عني و انت الي طلبت مني اخرج معك و هذا مهو بولدي لوحدي الي تحملني الذنب رد على وتعال خذني معك ما ابي عرس بس تعال الله يخليك ما ابي اهلي يعرفون باني خرجت معك من وراهم ""

رمي الجوال على السرير وقام دخل الحمام وغسل وجهه وجلس يناظر بوجهه بالمرآيه وش الحل انا كنت اختبرها بخروجها معي بس معد اقدر اكمل معها ..بس عاجبتني ...لا ما اقدر اوثق فيها لو شنو آآآآآآآه وش اسوى وهى حامل..


~ . < * > . ~


في احد الحدائق الصغيره وفيها مجموعه من الحيوانات

فيصل: ههههههههههه يا مجنونه تعالى وين تبين تهربين
شذى :تجري و ايشاربها يرفرف خلفها : لاااااااااا شيله من يدك حرام عليك تبي تذبحني
فيصل:ميت ضحك على شكلها وهي خايفه : هههههههههههههه وش فيك ما يخوف تعالى شوفيه
شذى: بعصبيه : لاااااااااا
فيصل: ههههههههههههههههههههههه شوفي وش زينه صغير يا حبي له و خايفه منه كيف لو مسكت الكبير
شذى: معصبه وتبكي و تنفسها راح من الركض وبين كل كلمه والثانيه تأخذ نفس ويدها على صدرها : حبتك.. القراده.. اذا بتحب ...هـ القرد.
فيصل:وهو يقرب منها : ههههههههههههههههههههههههه والله اموت فيك خلاص ولا يهمك برجعه عند امه هاه حطيته... اوهمها انه بيحطه على الارض رفع نفسه بسرعه وقرب منها وهو بين ايدينه وهي اعاقت حركتها الشجره الي خلفها وصارت تصرخ مثل المجنونه من الخوف وهي تشوفه قدام وجها وهو ميت ضحك نط القرد من بين ايدينه وتعلق في الشجره خايف منها القرد مره صغير ترعب من صراخها ...بس خلاص لا تفضحينا ويبي يمسكها يهديها
شذى: تبكي وتصرخ : لا تلمسني روح اغسل يدك
فيصل: هههههههههه يا خوافه احد يخاف من قرد
شذى: جسمها كله متكهرب من خوفها : بعد عني حرام عليك اقلك ما طيق اشوفه تمسكه وتجري خلفي فيه
فيصل : يسلم على راسها : محد قلك تخبريني تخافين منه تعرفيني ما اتحمل ...ويغمز ..هههههه
شذى: تضربه على كتفه : نذاله بعد روح اغسل يدك الشرهه علي الي اجي معك لهـ المكان
فيصل:ههههههههه تعالى صبي علي المويه
شذى: لا انت غسل وش لي دعوه هو احد قلك تمسكه
فيصل: لو ماجيتي بحط يدي بوجهك هاه وش قلتي
شذى:لين الحين خايفه وقلبها نبضه سريع : لا خلا ص خذ معي مناديل معقمه وتفتح شنطتها وتعطيه منها تعال اغسل يدك بالصابون بعد
فيصل:وش فيك هذا كله خوف من الجراثيم
شذى:تعرفني ما حب لا الحشرات ولا الحيوانات تسبب لي حساسيه وحس جسمي يتكهرب منها وانت توبه كان خبرتك بعد اليوم عن شي اخاف منه ..
فيصل : ميت ضحك على رعبتها : هههههههه تعالي فيه ثعابين مابعد شفنها ابي اتصور معها
شذى عيونها ظهرت من الرعب وصرخت : والله ما روح ولا انت رايح لها انت مجنون بايع عمرك وتجلس مكانها على الارض
فيصل : ههههههههههههههههههه ...ويميل قدامها ...تخيلي تحطين ثعبان كبير على كتوفك ويلتف عليها ..اوووف يازينها من متعه
شذى :وجها شاحب من الخوف : بسسسسسسس... وتحط يدها على اذونها من الخوف ما تبي تسمع شي ...الحين تخرجني من هنا ....و شافته ميت ضحك صارت تخبط فيه بيدينها ...متعه هااااااه بذبحك وارويك شلون متعه ...شرد عنها لحقته تبي تخبطه بالشنطه الا القرد الصغير متعود على اصحابه يلعبونه نط قدامها ومسك فيها وصارت تلف حولين عمرها وتصرخ بهلع ومن شدت لفها طيرت القرد المسكين في الجو عنها وهي مهي حاسه ..
فيصل رجع لها يركض بخوف عليها يصير فيها شي و صاحب الحديقه جاهم على صراخها ...



~ . < * > . ~

بيت ابو عامر

غرفه مها:


مها : التعب هدها ورفضت زيارة منيره لكنها اصرت عليها تبي تقابلها ضروري..وبحكم صداقتهم خبرت منيره عن زعله منها : منيره وشلون ما يرد علي معرف عنه شي
منيره: زين هو وش الي خلاه يزعل
مها : ( بذبول نكست راسها متقدر بعد اليوم عينها ترفعها في احد وش تبيني اقول ما يبي الحمل مستحيل اخبر احد )
منيره: تعرفها زين هذى مهي مها الي تعرفها فيها شي كبير : مها وش فيك ما تردين
مها : ردت بهمس : قلت لك معرف معرف وبكيت
منيره : زين لا تبكين و ارجعي كلميه
مها: تقوم وتاخذ لها منديل وتمسح وجها وانفها : كل يوم اتصل عليه ما يرد او مقفول
منيره: تعالي وش رايك تكلمينه من جوالي يمكن يرد عليك اذا شافه رقم غريب
مها: معرف يمكن يزعل
منيره: ناظرتها فتره وهي ساكته ...مها رفعت نظرها لها تشوفها ..ويوم شافت عيونها وجفونها المورمه : الله يامها ما تخيلتك بيوم راح تضعفين كذا بعد ما كنتى مجننه الكل
مها: دمعتها نزلت : تعرفي شنو يعني حب ... احبه ومتخيل اعيش بعيده عنه
منيره: مسكتها وجلستها جنبها : بسم الله ومن جاب الحين سيره البعد أكيد زعل كم يوم وبيرجع يراضيك هو يحبك ولا ما كان تعب عمره وخرج معك على المطعم عشان تجلسون بروحكم
مها: ( آآآآه ياليتني اكتفيت معه على المطعم بلاك ما تعرفين وش المصيبه الا انا فيها)
منيره: بكل طيبه تفتح شنطتها وتمد يدها : خذى جربي يمكن يرد و تقدرين تتفاهمين معه
مها : هاتي واخذت الجوال وترددت في البدايه : انتظري عندي بطاقه معرف وين حطيتها
منيره : عادي مها كلميه بس خبريه ما يدق علي لا يبلشني يسال عنك كل ما تفاتنتي معه
مها : دقت رقمه وبطنها وجعها : منيره ابي اسمع صوته انتي كلميه
منيره: صرخت : وشهووووو ..وحطت يدها على فمها ورجعت كملت بهمس ..لا عيوني رجالك و انتي كلميه وشلي انا
مها: لازم اعرف وش فيه يرد على غيرى ولا لا.. لا يكون تعبان وانا مدري عنه ...وبرجاء : منيره والي يعافيك بس سوي روحك غلطانه صدقيني لو عرف انه انا مكلمه من جوالك يبي يزيد يزعل
منيره: عصبت : وليه ان شاء الله يزعل
مها : ما قلت لك ما يبيني اخرج معك بعد هذيك المره الي بالسوق
منيره : هاتي اشوف رجالك هذا وش شايفني مالت عليه ..بجد يرفع الضغط..الله يصبرك عليه
مها : اتصلت وفتحت سبكر
منيره : رد بعد فتره وهي عيونها على مها وقالبها وخزها كان ودها تسكر يوم سمعت صوته ردت بارتباك : الو
راشد:هلا والله بهـ الصوت
منيره : بلعت ريقها ورتبكت وتكلمت بسرعه : عفواً اخوي هذا مهو بجوال...وقالت اسم اخوها هو الي خطر على بالها ..عيسى
راشد: متعود على البنات لمن يدقون عليه كلهم بنفس الطريقه : يابعد عمري سميني مثل ما تبين اهم شي نسمع هـ الصوت الحلو
مها من صدمتها شحب لونها وشفتها ترجف ومنيره خافت من الي يصير
مها : سحبت الجوال بالم وبكيت وتكلمت بعدم تصديق : ليه يا راشد حرام عليك انا وش سويت فيك الي تعاملني كذا وفوق هذا كله ........تعاكس...؟؟
راشد: بهمس واضح فيه الصدمه :مها...؟!!!!
مها: تبكي وتصرخ : ايه مها الي ذبحتها بيدك وخلصت عليها اليوم
راشد: قفل الجوال
مها : رمت بنفسها على السرير وتبكي
منيره : واقفه عندها مذهوله من الي يصير وتكلمت وهي تجلس عندها وتحط يدها على ظهرها : مها حبيبتي خلاص هدى عمرك ما يستاهل دموعك
مها : ترفع راسها ودها تصرخ بس صوتها ضعف من التعب الي هي فيه وتمسك يد منيره : قولي ان الي سمعته توه كذب لا كله الا راشد
منيره : مها حاولي تهدين شوي
مها: وش اسوي بموت خلاص ذبحني
منيره: اهدى الحين يمكن يرجع ويعتذر منك ويتغير بعد العرس
مها: تضرب المخده ياويل حالي ضعت خلاص
منيره : تمسك يدينها مها مهو عشان سمعتيه يعاكس تنهارين طولي بالك يمكن ماخذ الشغله لعبه مثل ما كنتي تسوين
مها :سكتت وناظرتها وهي ما تشوف من دموعها : لا انتي ما بتعرفين شي ...وتحط راسها على المخده وتبكي..وكل الي في بالها انه عقاب من ربي على الي كانت تسويه
منيره : وشهو الي ما اعرفه
مها:صوتها معد هو واضح وتقوم : خليني الوحدي الله يخليك...وتروح تجري تدخل الحمام وتقفل على نفسها وجلست على الارض وهي مستنده على الباب تبكي بدون صوت

عند راشد جالس بستار بكس
علي: وش فيك من الي كلمك
راشد: قفل وهو عينه على الجوال بس ليه حاس بتأنيب من الي يسويه فيها وقرر يأخذ قراره بهدوء وانتبه للي يكلمه : لا ولا شي
علي : كيف ولا شي و انت وجهك شوف وشلون صاير
راشد: يوقف انا ماشي البيت
علي: ليه تونا واصلين
راشد: تعبان بروح ارتاح
علي : متى تبي تسافر
راشد: خلال هـ اليومين شوف امورك وروح معي
علي : اذا اخذت اجازه من الشغل رحت معك
راشد: زين سلام ويروح



~ . < * > . ~

جنوب افريقيا
مدينة كاب تاون
في الفندق


بعد وصولهم هدهم التعب وناموا على طول والمنطقه كثير حلوه وخلابه تعد خامس مدينه سياحيه بالعالم لجمالها لانها دافيه عكس الدول الاوربيه بعد ما اكلوا فطورهم خرجوا لجوله سياحيه في المنطقه ..
اصايل كل فكرها ان المناطق هذى لصيد الغزلان وما عندها أي معلومه عنها لكن حمد زارها قبل وصاير لها مرشد سياحي: ابي اشوف الغزلان
حمد : واليه وش تبين فيها
اصايل : ابد كل ما نشوفها بالصور ولا على التلفزيون ابي اشوفها على الطبيعه يقولون شكلها فتان
حمد : ناظرها بحب و ماهمه بالسواق الي معه وتكلم بصوت عالي لانه ضامن انه ما يعرف عربي : حسبي الله على عدوينك انتي وش مسويه فيني يابنت انتي الغزلان لو شافتك بتذوب ارحميني حبك فتان
اصايل انصبغ وجها الوان هبل فيها بكلامه مهي قادره تصدق انه صدق هذا هو نفسه حمد



~ . < * > . ~

بيت ابو عامر


مها : من بعد المكالمة ما خرجت من غرفتها و حتي جوالها معد ترد على احد و اذا نامت يكون وقت صحيه امها عشان ما تبي تقابل احد بالبيت وضعف جسمها
ام عامر : جاتها بغرفتها : مها وش فيك ليه حابسه عمرك بغرفتك هذا كله عشان راشد مسافر
مها: لفت تشوف امها وبيدها روبها توها خارجه من الحمام علقته مصدومه من الي تسمعه مسافر وتاركها لوحدها ..ولو امها تفهم بلغة العيون كان عرفت الي فيها
ام عامر : وش فيك احسبي حسابك انا كلمت ابوك نبي نسافر نهايه الشهر عشان ادبشين للعرس
مها : تعطيها ظهرها وبلعت ريقها وهمست : لا ما ابي اسافر
ام عامر: وليه ان شاء الله كيف تبين تجهزين
مها : يمه انا تعبانه بعدين مهو بوقته الحين
ام عامر : وش متعبك مغير نايمه طول الوقت وكيف مهو بوقته انا مكلمه ام راشد اذا رجع نبي نحدد موعد العرس باجازه الصيف وانتي اذا كلمتيه خبريه اني ابيه اول الاجازه..عشان الحق اسافر
مها:تسمع كلامها وهي منزله راسها ترتب في صندوق صغير عشان محد يشوف عيونها وتنطعن مليون مره مع كل كلمه أي عرس واي دبش وهي ما تعرف مصيرها معه تمسح دمعتها الي نزلت و ردت بهمس : ان شاء الله
ام عامر : انزلي كليلك شي شوفي وشلون جسمك صاير ما صارت هذى وبعدك ما لفيتي تجهزين ونحفتي
مها:تنهدت بداخلها وصدرها ضايق : يمه انا توني أكله وابي انام
ام عامر : زين كل ما كلمناك قلتي ابي انام ما صارت بكره بصحيك بتروحين معي عندنا جمعه فطور وام راشد تبي تشوفك
مها: لا ما ابي اروح
ام عامر: خير وش عندك متبين تروحين
مها: تلف تواجه امها : يمه معليش انا اخجل من الجلسه معها سلمي لي عليها
ام عامر : زين وتخرج
مها : قفلت الباب وجلست عند الباب وتبكي





~ . < * > . ~

في المطار
عامر خلص كل اوراق الشغاله وصدمتها كبيره يوم شافته ما خذها للمطار وانهم بيسفرونها وبدون ما تعرف أي شي



الفصل الخامس و الثــــــــــــــ 35 ــــــلاثــــــون






بيت ابو محمد
غرفة منى

منى : جوالها ازعجها كل شوي يدق سحبته من على الكمدينو بتعب وهي مسدوحه..تكلمت بتعب من السخونه الي رجعت ارتفعت مره ثانيه وبدون ما تشوف مين المتصل تضنه المنبه ....وبصوت مرهق همست وهي تضغط على ازرار الجوال وتهزه تبيه يسكت : خلاص اسكت
خالد: قلبه ما كله عليها ما دخلت مسنجر ويرسل لها اوف لاين ما ردت عليه ارسل لها كذا مسج كمان ما ردت وتصل كذا مره ما ردت ..خلاص بيجن عليها اكيد فيها شي رجع يكرر اتصاله وكله عزم يعرف وش صاير عليها يوم سمع صوتها بلع ريقه بصعوبه عرف انها تعبانه ورد بخوف : السلام عليكم ..وش فيك يا قلبي تعبانه والله اني كنت حاس ان فيك شي كايد بعد
منى :بهلوسه وتعب وهي مغمضه عيونها متدري الصوت من وين جايها وهي فاتحه سبكر : انت تتكلم ..مين انت
خالد: يناظر جواله ورجع يكلمها لا هذى مهي بصاحيه شككتني بعمري اني غلطان : منى يا قلبي وش فيك انا خالد
منى : فتحت عيونها بتعب ورفعت الغطاء عنها وهي تتصبب عرق من الحراره الي فيها والسرير مغسول كان احد ساكب عليه مويه وتكلمت وهي تبتسم للجوال : خالد .. تكلمنى ..ما ابي ...اكلمك... انا بموت
خالد : قام يدور ويلف فغرفته مثل الي لسعة كهربه ورفع صوته : بنت وش فيك انتي صاحيه..كلميني عدل وش صاير عليك طيحتى قلبي
منى: نزلت راسها على المخده وتهلوس وهي تضحك للجوال :ههههه .. لااا امي تكلمنى تزعل ...اموت .. وش اقول بعدين ...وضحكت بصوت متعب ..هم يضحكون الا هي شفتها أطير ...وبكيت
خالد : انخبل وقلبه يرفرف ورجفت الخوف عليها بصوته : منى انتي بعقلك وش تقولين لا يكون نايمه ..وش الهلوسه الي انتي فيها من الي يموت بعيد الشر عنك ردي علي عدل وش بلاك انتي وينك فيه... فيه احد عندك
منى: متدري عنه وتاشر للجوال : انت روح خلاص.. وطاح الجوال من يدها على الارض لانها على الطرف السرير وتفكك ونفصلت البطاريه لوحدها

خالد : رجع يتصل الجوال مقفول ..خلاص مهو داري وش صاير عليها ويبي يعرف باي طريقه بينهبل عليها اذا ماعرف و اتصل على محمد ..


مي : كانت معديه من عند الغرفه وسمعت الشي الي طاح دخلت عليها ورحت لها وشافت الجوال الي على الارض والبطاريه بجهه والجهاز بجهه :منى فيك شي... تحسين بشي وتحط يدها على راسها وحرارتها مرتفعه بشكل كبير ما كنها ما خذه قبل ساعتين من العلاج
منى: تاشر بيدها لها وتشيلها عن جبينها ازعجها بارده وتهاوش : روووح ..امي تزعل لا..موت ..انت روح
مي : تغطيها وتعدلها عن الطرف عشان ماطيح من على السرير : بسم الله عليك وش فيك..مين الي يروح وتمسكها وتاخذ مقياس الحراره وتقيسلها حرارتها شوي وتوصل اربعين ..مرعبها الي تهذى وبس كل كلامها لا موت امي تزعل روح ..غطتها وراحت لغرفت ابوها وشافت الساعه وهي معديه (11) الليل بس لازم تصحيه دقت الباب وخالتها كانت واعيه بعدها ما نامت ..من يوم فتحت لها ..خالتي صحي ابوي منى حرارتها اربعين خلينا نشيلها المستشفي
ام احمد : لا اله الا الله توني مالي شي شايفتها وجيت اصلي ادخلى صحي ابوك خليني اشوفها بسرعه رحت معها المستشفى بعد ما شافت احمد وهو نايم وصت مي عليه تجلس عنده لا ترتفع حرارته هو بعد




~ . < * > . ~

الفندق كندا

محمد : صحي على صوت جواله ورد بصوت كله نوم : هلا
خالد : الخوف ياكل بقلبه بس ما يقدر يجلس دقيقه قبل ما يعرف وش فيها وستغرب من محمد الي نايم بهذا الوقت : غريبه نايم
محمد :يفرك عيونه وتعدل وجلس وشاف السرير فاضي محد جنبه ناظر الغرفه مافيها احد : ايه وش عندك
خالد : بقلق بس ما يبي يخوفه : انت وينك ما شفتك من امس
محمد : الحين مصحيني الصبح تقول وينك
خالد : بدهشه بيهبلون فيه هو و اخته : أي صبح
محمد : يا ابن الحلال انا بكندا عندي شغل
خالد : وش موديك المهم قوم صحصح واسمعني عدل
محمد: حس بنبرت صوته فيه شي مهم يعرف جده من هزله : خير وش فيه
خالد : ابيك تكلم اهلك وتشوف اختك وش فيها توني دقيت عليها قامت تلخبط بالكلام ما فهمت منها شي والحين جوالها مقفل
محمد:بجد وبرود : الحين مصحيني عشان هـ الخبله مترد عليك ..عساها ما ردت
خالد : صرخ فيه بقهر هو مولع من الخوف وهذا بكل برود يكلمه : محمد انت ما تفهم اقلك فيها شي قوم كلمهم لا تخليني اتصل على ابوك اسئله عنها
محمد : مخبول انت تسويها ..خلاص الحين اشوفهم ..انت من يوم خطبتها طار العقل الي عندك
خالد : يتافف : يارب يصبرني عليك اقلك طيحت قلبي فيها شي بسرعه مهو اطول علي ابي اعرف
محمد : جديته سببت له قلق ليكون صاير عليهم شي : زين خلاص سلام ..وقفل عنه وتصل على ابوه وخالته جولاتهم خارج التغطيه ..حس ان فيه مصيبه عندهم رفع الغطاء عنه وقف ورجع يتصل على جوال مي ما ردت جوال مي يدق لين يفصل ما ترد اتصل على تلفون البيت وعلى اخر رنه ردت مي ..واول ماسمع صوتها تكلم بسرعه : مي وش صاير عندكم ليه متردون
مي :بهدوء وماتبيه يقلق على شي بسيط : سلامتك ما فينا شي وش فيك الناس تسلم اول وانت شوف الساعه كم متصل علينا وتبينا نرد بسرعه
محمد : يعرفها اذا ماتبي ترعبه وتكلم بقلق : لا تلفين علي بهروجك انتي وينك عن جوالك وابوي وخالتي وينهم جوالاتهم خارج التغطيه وش الي صاير
مي: جلست على طرف الكنب : لا تخاف مافينا شي وجوالي بغرفتي وكنت عند حماده و منى حرارتها مرتفعه واخذها ابوي المستشفى
محمد: مي اكيد بس حراره لا تقصين علي
مي : صدقني هى و حماده لهم كم يوم تعبانين وانت تعرفها منى ما تتحمل حرارتها وصلت اربعين شالها ابوي المستشفى انت لا يكون فيك شي الي متصل الحين
محمد : وهو يشوف ملاك خارجه من الحمام واقفه قدامه : لا ما فيني شي بس طمنيني على منى اول ما يكلمونك
مي : زين خلاص خلني اشوفهم الحين واخبرك ..
محمد : ماشي سلام
ملاك : وقفت مكانها عند الباب تسمعه ونسيت وهي خارجه تفتح الباب على مهلها عشان ما يحس عليها ويصحي حصلته بوجها والتعب والخوف واضح على ملامح وجها وصوتها : شو فيها منى
محمد : حط جواله على التسريحه و عدى من جنبها : مافيها شي بس حرارتها مرتفعه و ما خذينها المستشفى..دخل يغسل وجهه وهي بعدها عند الباب
ملاك لفت تشوفه وهو يغسل وجهه : كيف ما فيها شي وهي اخر مره تعبت و اخذت ثلاثه ايام منومه عندهم
محمد : قرب منها وسحب المنشفه الي على راسها و جفف وجهه وهو يبتسم : عادي شويت حراره وتروح من تغيرات الجو ....ويحرك اصابعه على خدها وشايف التعب بعيونها ...انتي وش مصحيك الحين
ملاك : رجعت على الخلف بخوف وتوها تستوعب انها بعدها واقفه قدامه بروبها نسيت تاخذ ملابسها معها الحمام من الصداع الي صابها ما عرفت تنام ودخلت تاخذ شور وخرجت بهدوء عشان تاخذ ملابس حصلته بوجها ويكلم ونسيت كل الي كانت تبيه
محمد : شكلها كان مغري له شعرها كله قطرات مويه حولين وجها وعيونها الذابله وروبها قرب منها وخلل اصابعه بشعرها وباسها على فمها وحس بمقاومتها له بس ما قدرت تقلب عليه

~ . < * > . ~

بيت يزيد

يزيد : جالس في الصاله و التعب من كثر ما بحث في النت وحتى واحد يعرفه له باع طويل في النت والتهكير خلاه يبحث معه ماقدر يتوصل لشي واخذ الرقم الي ارسل الصوره لجوال امه بدون ما تعرف ما قدر يتوصل لي نتيجه وجلس يسب ويلعن في الارقام بدون اسم والبطاقات المنتشره هذى الفتره ..سمع صوت هند تناديه بتعب طلع يركض بسرعه مع الدرج شافها على الارض عند الغرفه وهي تتألم ويجلس عندها ويمسكها وبكل خوف : وش فيك
هند مسكت فيه من تعبها وجها يعتصر الم وبلعت ريقها و تنفسها يروح مع كل وخزت الم..كانت قافله باب غرفتها من التعب اخذت تمسك بالأشياء لغاية ما فتحته ونادته وتضغط بكل قوتها على يده :آآآآه بطني ..ولدي... وبكيت بصوت خافت .. يزيد آآه
يزيد : شالها عن الارض وحطها على السرير ..ومن رعبه عليها ركبه توجعه ومهو عارف كيف يتصرف مسكها وضم يدينها بين يديه : وش اسوي خبريني ..وشاف دمعتها على خدها ..قام بسرعه بدل ثوب البيت ولبس ثوبه واخذ عباتها لفها عليها وشالها وهي تون بين يدينه ..


~ . < * > . ~



ملاك : من خوفها حاولت تبعده عنها لكن مشاعرها تجاهه قلبتها و غمضت عيونها وكل جسمها يرجف ورجولها مهي شايلتها وستندت بجسمها عليه ...ثواني وشعرت بالهواء البارد الي قتالها ونزعته لها من حضنه فتحت عيونها وشافته واقف مذهول امامها ركضت للحمام وقفلت الباب
محمد: انسحر بجمالها وفتنتها ومقدر يقاوم مشاعره لكن فجاه حس على نفسه هو وش يسوي بعدها بسرعه واخذ نفس عميق مذهول من عدم قدرته لسيطره على مشاعره تجاهها ثواني و اختفت من امامه وسمع قفلت الباب غطي وجهه بيدينه ومسح وجهه وهو يقرب من الباب : ملاك افتحي الباب ما كان قصدي صدقيني ملاك ..ما سمع غير صوتها وهي تبكي ويصرخ ....اوووف انا وش الي سويته ..ويبدل ملابسه بسرعه وهو مقهور من نفسه واخذ جواله وجكته وخرج من الغرفه وقفل عليها والمفتاح معه يبي يهدي توتره وهي تاخذ راحتها وتهدى شوي
ملاك : نزعته لها حسستها بقدر من الجرح والاهانه ما كانت تتخيل انها توصل لها بكيت دم وحرقة قلب جلست بأرض الحمام وضربت بيدها الارض ويوم سمعته خرج وصرخت بداخلها تمزق كل احشائها وضمت رجولها ونزلت راسها وهي تصرخ وتشهق احبك حرام عليك..ما تعرف لا حدود وزمن الوقت الي ضلت فيه على حالها بنحيب وطعنات مزقتها لقطع ونثرتها مع كل قطرة دمع نزلت من عيونها وقفت بتعب من الم جسمها وروحها غسلت وجها وتوضأت وخرجت لبست بنطلون اسود وبلوفر ابيض سميك يمكن يدفي شي لو بسيط من ارتجاف جسمها وروحها و لبست جلالها وصلت الضحي


~ . < * > . ~

مي : كلمت ابوها وخبرها انه الحين هو راجع على البيت ومنى بظل عندهم ينومونها بعد ما اعطوها المسكنات و شبكوا لها المغذى ..وخالتها بتجلس معها ..كلمت محمد تخبره و ما عجبها صوته ..رجعت الغرفه عند احمد و غطاها ومخدتها بيدها تمددت جنبه على السرير وعينها عليه وتدعي ربها انه يذهب عنهم المرض ..


~ . < * > . ~


المستشفى

يزيد: يروح ويرجع عند باب غرفة الملاحظه يبي احد يطمنه عليها وخرجت الممرضه : خير وش فيها
الممرضه : شوي بابا ..وتروح عنه بسرعه
خرجت الدكتوره سعوديه بنقابها والبالطوا الابيض الواسع وتنورتها الاسود الطويله الواسعه وتكلمت بحترام : اخوي انت زوجها
يزيد : ايه وش فيها
الدكتوره : عندها حالة تسمم لازمها غسيل معده
يزيد : لونه شحب : تسمم كيف جاها
الدكتوره : شكلها ماكله شي سببه لها ..و جاتها الممرضه معها وحده ثانيه ومعها الأدوات الي طلبتها ..عن اذنك الحين تجيك الممرضه معها اوراقها وقع عليها ..
يزيد : والجنين صار عليه شي
الدكتوره : اطمن اخوي ادعيلها انت... ودخلت وتركته خلفها يتخبط بخطواته بهلع عليها وعلى ولده ..



~ . < * > . ~

محمد : ازعجه خالد بكثرة اتصاله و هو مهو قادر يكلم احد رد عليه وخبره انه منومينها نتيجة ارتفاع الحراره ..ورجع على الفندق بعد ساعتين دخل الغرفه هاديه مثل ما تركها لف بنظره ما شاف احد فيها قرب من باب الحمام مهو معقوله لين الحين داخل فتحه ما فيه احد ..لف وهو عند الباب وشافها على الارض قرب منها بخطوتين سريعه خوفه ان صايبها شي حصلها نايمه على سجادتها ومتغطيه بجلالها والدموع بعدها قطراتها عالقه برموشها جلس على ركبه قدامها وقلبه محروق عليها وعلى حاله مسح دمعتها ويده على خدها همس : ملاك ..ما ردت عليه جا يبي يشيلها انتفضت وجلست بهلع وخوف ويدها على فمها..شاف مقدار الرعب الي سببه لها وهذا الي كان خايف منه كلمها بقصه بحلقه ..لا تخافين قومي لازم نمشي الحين رحلتنا بعد اقل من ساعه ..وبعد عنها عشان تطمن اكثر وفتح شنطته وبدأ يحط ملابسه فيها
ملاك : قامت بصعوبه ومعدتها توجعها من قل الاكل و النوم نزلت جلالها ورفعت السجاده عن الارض وجلست على طرف السرير
محمد: بعد منتهى كلمها بهدوء وهو شايف مقدار الألم والخجل الي فيها وحاول يخبي مشاعره الي بتقتله : ملاك مافي وقت بسرعه عشان نلحق
ملاك : شالت كل اغراضها البسيطه الي معها في الشنطه بدون ترتيب من التعب ولبست البالطوا و حجابها و نظاره كبيره ما تقدر تتحمل أي نور من الم الصداع الي معها وخرجت معه بصمت ما كلمته حتى يوم سألها عن فطورها رجع طلب لها مثله شربت من القهوه شي بسيط ورجعت ستندت على ظهر الكرسي وعيونها تايهه والنظاره حاجبه عن الناس مقار معاناتها الي تعكسها نظرتها للعالم من حولها ..بعد ما وصلت مطار لندن وهي على صمتها وقفت مكانها قبل تنزل من الطياره وهمست : محمد
محمد : لف لها اخيرا ردت عليه اشتاق لصوتها الناعم وهمسها اعتذر لها ما تكلمت واخر شي فضل هو كمان الصمت لانه ماعنده كلام يقدر يقوله ويعبر عن الي بداخله مسك يدها وهو يوقف يوقفها معه :هلا
ملاك : سحبت يدها بشويش منه وبدون ما تناظره : بدى سافر عند ماما اليوم
محمد: بعد للي خلفه يعدي وينزل وجلس على المقعد : ليه ..ومسكها خلاها ترجع تجلس وسحب النظاره عن عيونها ..صدت عنه ما قدرت تشوفه ..ليه تبين تسافرين عشان الي صار
ملاك : وعينها على الناس الي تخرج بهمس : لا .. وهي تبي تهرب من كل الي حولها ومن احساسها اتجاهه الي تكبته بداخلها وبيخنقها
محمد : يعرف مقدار خوفها : تسافرين عادي لوحدك
ملاك : لا
محمد : انا ما راح سافر ...وقف ونزل معها ..وقف وهو ياخذ شنطته ولف لها بعد ما مسكت يده
ملاك : مسكته مع يده وتكلمه بضعف : خلاص بسافر لوحدي ..الله يخليك شوف اذا فيه رحله اليوم او لا
محمد : ما يبيها تبعد عنه : امشي خلاص خلينا نروح البيت انتي تعبانه الحين ما تشوفين وجهك شلون صاير
ملاك : ناظرته بنكسار : لا ..خليني روح ..
محمد : شال شنطته على كتفه وشنطتها بيده الثانيه ومشي قدامها : قلت لا
ملاك : وقفت قدامه : روح معي او خليني روح لوحدي ..
محمد : ابتسم : انتي تتكلمين جد
ملاك : ايه منى تعبانه بدي شوفها وافق خليني شوف الرحله
محمد : بضحكه : يعني اذا ما كنت موافق ما راح تسافرين
ملاك : وعينها جات على الوحه الكبيره لمواعيد الرحلات : فيه رحله شوف ..وتاشر عليها ..
محمد : نزل يدها : ردي علي اول
ملاك : نزلت عينها على الارض وهزت راسها ايه ما تقدر تعارضه ما تعودت
محمد : راح معها وشاف الرحلات وحجز لها انتظار بعد ساعه وكلمت البيت وطلبت من روز تجهز لها شنطتها ويجيبها السواق وهي من داخلها تملكها الخوف كيف راح تقدر تسافر لوحدها عمرها ما سوتها بحياتها ..

~ . < * > . ~

بيت عامر

عامر : دخل غرفة بناته ونوره جالسه على الكرسي عندهم وهم نايمين وشروق على رجولها وشهد وشوق على اسرتهم قرب منهم و باسهم ناموا اليوم وهو ما شافهم ولا لعب معهم قرب من مكان نوره مهي جالسه وكلمها بصوت منخفض : نامت ..ومسح على راس نوره وباسه وعينه على شروق ..وش فيك نايمه حطيها بسريرها
نوره : توها نامت ..انت ليه تأخرت
عامر : شال شروق منها وهو ينزلها بسريرها ويغطيها : الشغاله جابت لهم الجنان تصيح ماتبي تسافر سلمتها لواحد اعرفه وخليتها عنده رحلتها تأخرت شوي ..قومي ولا بتنامين عندهم بعد اليوم
نوره : ايه بجلس هنا
عامر : مسكها مع يدها : ياقلبي وش الي صابك ليه كل هذا الخوف وكلي امرك للخالق هو خير حافظ ..لا تخلين ايمانك بالله يضعف..
نوره : بصوت كله قهر : البنت كانت تبي تروح من بين ايدينا
عامر : يحب راسها : يا قلبي هم امانه عندنا واذا الله طلبهم ما نقدر نرد ولا ناخر شي من يومهم او يومنا
نوره : نزلت دمعتها : لا تفاول عليهم
عامر : لف يده عليها بحب وهو يدعي الله يحفظهم له كلهم ..



الفصل السادس و الثــــــــــــــ 36 ــــــلاثــــــون


مطار لندن

ملاك : مر الوقت بسرعه وثواني و أعلن عن موعد رحلتها تملكها الخوف بشكل فضيع تمنته يغير رائيه ويسافر معها لم تفكر بجرحه واهانته لها بقدر بحثها عن حمايته حتى لو كان يحتقرها من جراء المصيبه التي حدثت معها ..ناظرته وهي تحجب نظراتها بستار اسود كعتمة الليل منيع حتى لا يرى مقدار خوفها ورجائها له سلطت نظرها على شفتيه تريد منه كلمه وحده لكن طوال الساعه ظل صامت يقلب في صفحات الجريده ولم يفكر حتى بالنظر اليها..وقفت معه عند وقوفه
محمد : هروبه منها قبل هروبه من ذاته تملكت كيانه يحبها لكن جرح بداخله لم يتخثر من جراء كذبها وخداعها له... لماذا لم تخبره وقت الملكه..؟ واحساس بالهزيمه والطعن بالظهر وهو يثبت ويرفع رايتها امام والدتها وعمتها لطهرها وعفافها ....وهي تقتاله بصمتها عن ماضيها ..نظراته على الجريده لكن الحروف بداخلها متشابكه لا يعلم ماذا كتب بها يريدها ان تبعد عن نظره لو قليل ربما يستطيع اتخاذ القرار الصائب بحياته معها سمع الصوت اعلان الرحله ثني الجريده و وضعها على الطاوله وقف وبدون ما يناظرها وهي بعباتها وشيلتها استبدلتها بالبالطو من بعد وصول أغراضها..كلمها وهو معطيها ظهره : تعالي نشوف لك مكان او لا ..يوم عرف ان فيه لها مقعد كان وده يتراجع عن سفرها وبلع ريقه عمره ما كان محتار بامر مثل امرها مره يبي بعدها ومره يبيها تحت نظره ولأخر لحظه كان متوقع منها تتراجع عن الصعود لكن صدمته عندما تقدمت و راحت من قدامه وبدون ما تتكلم بكلمه وحدها
ملاك : من شدة خوفها شعرت انها خرساء حتى لا تجيد لغة الاشاره مشيت من امامه و هي شايفه عيونه عليها بس ما قدرت تفسر نظرته الا انه ممكن يرتاح في بعدها عنه صعدت الطائره و كل جسمها يرجف من الخوف تقدمت مع المضيفه لتصل الى مقعدها بالدرجه السياحيه وهي اول مره تكون بهذا المكان وقفت مكانها و المضيفه تشير لها على مقعدها بالوسط بين الرجال بأعمار مختلفه وقفت بحيره واضحه على كل ملامحها ودمعتها على وشك النزل والقصه تتضاعف بحلقها ..وهي بحيرتها مهي قادره تتكلم اشار الرجل الأكبر بينهم ولم يتجاوز الثلاثين من عمره الي الذى بجانبه ليجعلوها على الطرف ولكن ..وقف ولد من المقعد الخلفي ..تعالي اختي هنا مكاني وانا اجلس مكانك ..شاف حيرتها وجه الوم لأهلها الي مخلينها لوحدها ..تقدم وجلس مكانها وافسح لها المجال لتجلس بجانب اخواته وامه .. واخواته ثنتين تهمس الاولى لثانيه : اخص مسوي فيها كريم عشان يلفت انتباهها
الثانيه : تقرصها ..سكتي ياخبله كيف تبينها تجلس وسط الرجال والنعم فيهم عيالنا ما يرضون لا على اهلهم ولا بنات غيرهم
الاولى : أي وجع لا تقرصين ..اصبري شوي الحين امي تستلمها تحقيق معها شكلي ماني بنايمه ببدل مع امي واسولف معها ..
ملاك : جلست وهي ترجف وممتنه له على مساعدتها وحست بالخجل وهي جلس بجانب المرأه المسنه المتبرقعه وهي كاشفه وجها و كل من معها بنقابهم اظهرت نقابها من شنطت يدها ورتدته ..ولتفتت لصوت المرأه المسنه ...عساك بخير يا بنتي انتى من وين ؟
ملاك : احرجها سوالها وهي بعدها مهي قادره تتكلم فردت بقصه بكاء ظهرت بصوتها : الرياض
المرأه المسنه : مشاء الله ...ما معك احد من اهلك
ملاك : سحبت النظاره عن عيونها وهي منزله راسها و سحبت الشيله تغطي عيونها وهي تبرق بالدموع على وشك النزول وحركت راسها لا
المرأه المسنه : اعذريني يابنيتي بس ابوك وينه ليه ما هو معك كيف يخليك تسافرين لوحدك
ملاك : نزلت دمعتها وما قدرت ترد عليها
المرأه المسنه : اعذريني يابنتي اذا ازعجتك
ملاك : لمست فيها الحنان وان الله ارسلها لها لتحتمي بها حتى وصولها وبلعت غصتها وتكلمت بصعوبه : لا خالتو عادي بابا راح يستقبلني بالمطار ..
المرأه المسنه : انتى منتى بسعوديه من يوم شفتك خمنت و ما غلطت
ملاك : خلاص تكفين بس تعبت من هـ الكلمه وردت عليها بتعب مثل صوت انهدام الجسور الشامخه : لا سعوديه بابا وماما سعودين ..اذا ممكن بدي نام وميلت على الجنب الاخر وبعدها لم تسمع لها أي سؤال ...

محمد : خرج من المطار وهو بعده مهو مصدق انه خلاها تبعد عنه ناظرها وهي ماشيه تمنى انها ترجع ولو لاخر لحظه لكن بعد ما اقلعت الطياره فقد الامل انها ترجع خرج وهو مهدود من التعب وصل البيت وكلم ابوه يستقبلها





~ . < * > . ~

المستشفى

يزيد : جالس عند هند وهي بعدها نايمه وبوجه شاحب قرب منها و مرر اصبعين بظهر يده على خدها مسك يدها وباسها وجلس عندها على طرف السرير ويذكر كلمتها ...الله اذا حب عبد ابتلاه ..واخذ يسترجع الاحداث من يوم زواجهم وفاة امها وقوفها معه ويوسف والي صار ضربه لها و كسر من خلاله حياتهم و المصيبه الي لين الحين ما عرف كيف يمكن تنجلي ويقدر يثبت برائتها ويعيش معها بسلام عانت كثير وكانت صامده هو بس الي قدر يستشف ألأمها و ما بيده سوء الشوك اهداه لها بدل الورد ...لها فتره نايمه صلى الفجر بمسجد المستشفي وهي بعدها ما قامت قام وسحب الكرسي وجلس ونزل راسه على طرف السرير النوم بدأ يتسلل لأجفانه مرر يده على بطنها تنهد بالم وهو يدعيلها ياقلبي الله يصبرك ويصبرني على المصيبه غمض عيونه ويده على بطنها



~ . < * > . ~

بيت ابو عامر

عامر : اتصل على بيت اهله وكلم امه : ايه يمه ضروري ارسليه ومثل ما خبرتك الرساله عند الرائد مشعل
ام عامر : جات تموت يوم عرفت وتكلمت بذهول : وش رسالته الله يكفينا شرها قلت لكم مهي بزينه اكيد وراها مصيبه
عامر : وهو يقلب بالأوراق قدامه على المكتب : مدري عنها انتي ارسلي السواق الحين يجيبها تامرين بشي يمه عندي شغل وش كثره
ام عامر : عساها الموت اكيد تبي تفضحنى برسالتها لكن الحمد لله الي بتكون بين يديني : سلامتك
عامر : الله يسلمك ايه يمه ادري انك ما تحبين نجيب سيرتها عندك بس هي مهما كان مرت ولدك ولازم تعرفين عنها
ام عامر : بدون نفس : خير وش فيها هي بعد غثتوني بها
عامر : الله يهديك يمه تراها بالمستشفى من البارح معها تسمم
ام عامر : بقهر وحقد يعلها ما تقوم منه ابد : زين مع السلامه ...وقفت ونادت على الشغاله تخلي السواق يجهز السياره وطلعت لمها تصحيها من نومها دخلت والغرفه مظلمه فتحت النور وتكلمها بصوت مرتفع وهي عند راسها ....مها قومي اشوف كل يوم وانتي على هذا الحال ما صارت
مها : فتحت عيونها بكسل وهي نايمه على جنبها : خير يمه وش فيه
ام عامر : قوم تجهزي اليوم بعد المغرب عندي جمعه و تبي تحظر معهم مرة الوزير ابيك تتعرفين عليها.... وتوقف عند التسريحه تناظر بشعرها تتاكد انه خالي من الشيب وتلف تشوفها بعدها نايمه ...قومي وش فيك ولا كنى اكلمك
مها : جلست وستندت على ظهر السرير وهي مغطيه جسمها : ما ابي انزل ولا اقابل احد
ام عامر : مهو بكيفك صايره مثل اختك وش الي غيرك اول كل شي اطلبه منك تنفذينه والحين بعد ما ملكتي معد يهمك قومي لا ارجع واحصلك نايمه ومجهزتي ما تلومين غير عمرك
مها : بتعب وقرف من كل شي حولها : يمه مالي خلق لجمعه خليها يوم ثاني
ام عامر : مهو بكيفك يوم ثاني انا متفقه معهم من قبل اسبوع يوم عرفت عن سفرت ابوك لشرقيه ... ليه تبيني اسويها وهو فيه عشان يغثني قومي و ابيك تكشخين مثل دوم ..وتخرج عنها



~ . < * > . ~

في المستشفى

ام احمد : بعد ما انخفضت حراره منى جالسه تحاول معها تخليها تاكل : كملي اكلك اشوف هبلتي فيني البارح والحين تتدلعين وبعدين وشهو الي مخبيته عني ولو عرفته ازعل عليك
منى : جالسه ومستنده على مخدتين خلفها و اثار التعب واضحه على وجها وصوتها و رتبكت من كلام امها الاخير ما تدري هي وش مسويه البارح وتبي تغير الموضوع : امي وش سويت الحين بدل ما تحضنيني قايمه علي وتستند على يدها بدلع
ام احمد :بضحكه فصوتها : اصبري علي مسيري بعرف وش مخبيه ...ويدق جوالها وكان ابو محمد ...وعليكم السلام ..ايه الحمد لله بخير الحين ما فيها غير العافيه
منى تاشر لأمها انها بعدها تعبانه
ابو محمد : الحمد لله ..ام احمد
ام احمد : امر عسي ماشر
ابو محمد : ما يبيها ترتعب على بنتها مثل مهو ستغرب جيتها لوحدها يكلمها بهدوء : سلامتك خطاك الشر بس فيه خبر بيفرحك وكنت ابيه مفاجئه لك بعد ما توصل لكن الحين عندي موعد مع واحد توه متصل علي بيمرني بجتمع معه في المكتب
ام احمد: خير ان شاءالله وش عندك
ابو محمد: ملاك رحلاتها توصل العصر ابيك ترسلين السواق يجيبها انا كنت بمر اخذها لكن الحين ما عندي وقت ..
ام احمد: بفرحه ومهي مصدقه : الحين من جدك ولا تقص علي
منى حتى وهي تعبانه تعلق على كل شي : امي وش عندك انتي وابوي هاااه
ابو محمد : ضحك لفرحتها : ههههه الحين من متى عمري قصيت عليك خلاص روحي جيبيها وتصدقين لقرت عينك بشوفتها
ام احمد : تبعد عنها وهي تاشر لها تسكت : خلاص بكلم مي ترسل لهم السواق وشله اروح انا محمد معها
ابو محمد : لا هي لوحدها محمد عنده شغل
ام محمد : بخوف : وشهووو
ابو محمد : وش بلاك هي جايه بس تبي تشوف منى
ام محمد: كبتت خوفها مستحيل عمرها ماسوتها وجات لوحدها من بعد الي صار عليها بالمصعد : وليه ما خبرتني من قبل انها جايه
ابو محمد : ماحبيت اقلقك قبل ما توصل المهم رحلتها ما بقي عليها كثير وتوصل
ام احمد : ان شاءالله الحين اطلع لها استقبلها ..وقفلت
منى : بعدت الاكل عنها : امي وش فيك ...وبفرحه بصوتها وملامح وجها ...ملاك ومحمد جاين صح
ام احمد : وهي ساهيه بتفكيرها : ملاك لوحدها ..و كلمت مي تجي هي وحماده عند منى وهي تروح المطار تستقبلها ..



~ . < * > . ~

في المستشفى
هند : صحت بعد تعب ومعاناة وفتحت عيونها بإرهاق و اجفانها بخمول رفعتها..واول ما بحثت عنه طفلها اخذت تتحسس بطنها ودمعتها تاخذ مجراها على خدها
يزيد : بعد الغفوه الي اخذها قربها على السرير صحي وكان منزل راسه حس بحركتها شافها تبكي قام بفرح وجلس عندها وباس جبينها : لاتخافين ياقلبي مافيك شي
هند : بعدم تصديق وهي تبكي وحلقها جاف يالله قدرت تخرج الحروف : ولدي
يزيد : مسك يدها الي تحركها على بطنها : لا تخافين يا قلبي ما فيه شي الحمدلله بخير ضم راسها له وهي تبكي ..ويمسح على شعرها ..بس ياعمري ربي قدر ولطف فيك لا تخافين
هند: من بين دموعها ويدها بعدها على بطنها مهي مصدقه انه بعد التعب الي تعبته هو موجود تكلمت بصوت مرهق وهي تبلع ريقها الجاف بصعوبه : وش الي صار ؟
يزيد : يحب راسها : تسمم وش الي انتي ماكلته الي يجيك
هند : مالحقت ترد اندق الباب ودخلت الدكتوره ..اطمنت على وضعها وراح تضل عندهم كم يوم عشان تتطمن على وضع الجنين بعد التقلصات الي صابتها بالرحم من اثر مغص الي صابها ...

~ . < * > . ~


مطار الرياض

ملاك : كملت رحلتها كلها بصمت نامت شي بسيط قفوات متقطعه من الم راسها وخوفها وتقوم وقت الصلاه وريحها ان المرأه المسنه نايمه وكفت عنها بأسئلتها...واول ما شافت امها تاشر لها معها احمد اجتازت كل الناس بسرعه و حضنتها وهي تبكي
ام احمد : قلبها ماكلها طول الطريق وهي جايه للمطار الحين بكاها يثبت لها ان فيه شي صاير بينهم اخذتها بحضنها وهي تحاول تهديها : هلا يمه هلا بنظر عيني وتسلم عليها.... بس يمه خلاص الناس حولنا
ملاك : نقابها بتل من الدموع ورفعت جسمها من حضنها وباست راسها ويدها ورجعت تحضنها مره ثانيه وهي تشم ريحت امها وعطرها بعمق تخلله داخل خلايا كل كيانها لتعيد ترميمه ...
احمد : يشد عباتها : بس فضحتينا الناس تسلم مهو تحضن كذا ..الحين انا تعبان وجاي استقبلك ماتعبريني افا عليك بس
ملاك : باست خد امها ولفت له نسيت وجوده بعد شوفتها لامها باسته وصوتها ناعم وصاير فيه بحه من ارهاقها : اسفه حبيبي ولا تزعل وسلامتك يا قلبي ما تشوف شر...
راحت مع امها على المستشفي تشوف منى وأصرت تخرج معهم وما تنام بالمستشفى



~ . < * > . ~

بيت ابو عامر

ام عامر بعد ما راحت مع السواق و استلمت الرساله فتحتها بس ما عرفت وش فيها تعرف شي بسيط بالكلمات الانجليزي و ما تعرف تقرأ..خبتها بداخل الدولاب بعدين تعرف وش مكتوب فيها و هي عارفه انه عن الفلوس الي وعدتها فيها وعن الي سوته بهند اكيد معترفه بكل شي
جهزت امورها لستقبال ضيوفها ..وتاكدت من مها انها جاهزه
مها بعد ما صلت العشاء وهي لابسه فستان اسود ناعم بكم جبنيز واضافت المساحيق على وجها والظل غامق يغطي على بهتان عيونها والسواد الي تحته شعرها مرفوع من الامام بنفخه بسيطه ومن الخلف مكسر بتموجات لبست عقد لؤلؤ اوفويت طويل وحلق من نفس الحبات والساعه الؤلؤ ودبلتها وهي تبلع ريقها والدمعه طفرت للرموشها حاولت تقاومها وتمسحها قبل ما تعدم كل مكياجها لازم تنزل وتشوف ام راشد وتعرف اخباره ولا راح تموت من القهر ..مررت يدها على بطنها بحزن اخذت منديل ومسحت دمعه تمردت وخرجت من محجرها و مسحت انفها ولبست بوت ناعم اوفوايت نزلت وسلمت على كل الموجودين وتحفتها ام راشد بالترحيب واخذتها تجلس عندها ..

~ . < * > . ~

بيت ابو محمد
بعد الساعه عشره
الكل مجتمع في الصاله ومنى متمدده على الكنبه عندهم ومتغطيه بطنيتها واحمد على الارض ومتغطي باطانيته وجالس يلعب بلاستيشن
مي تصب الشاهي الاخضر بالنعناع للكل وتعطي ابوها شاهيه ..
ملاك : جالسه جنب امها ولافه يدها حولين يد امها وحاضنتها
ام احمد : تمسح على راسها وتكلمها بصوت هامس مالقيت فرصه من يوم جات تنفرد معها لوحدهم وتشوف وش فيها حتى محمد هم كلموه خبروه عن وصولها وما كلمته : وش فيك حبيبتي تشكين من شي
ملاك : باست يد امها وستنشقت ريحتها بعمق وحب وهمست : لا ..وحشتيني وجيت اشوفك


~ . < * > . ~
نوره : زارت هند في المستشفى هي ومريم ولزمت على يزيد يرجع البيت وهي تظل معها لكن رفض انه يبعد عنها و هو راح ينام معها اليوم يخاف عليها من أي مضاعفات ويصير شي عليها او على الجنين والكل تقبل كلامه بدون معارضه شايفين مقدار اصراره

~ . < * > . ~

بعد أربعه أيام

بيت ابو محمد

منى استعادة صحتها ورجعت لشيطنتها وجنانها وهم جالسين بغرفتها هي وملاك سوليف ومي خرجت عنهم تكلم سعد
منى :بجديه بصوتها: لا خلاص توبه حرمت
ملاك : مسدوحه على بطنها ورافعه رجولها تلعب فيها وتحركها وبضحكه : عن جد
منى : ايه...خلاص ارسلت له مسج خليه يرن من هنا لين بكره مهو شغلي ..و تبرد بأظافر رجولها وهي على الكرسي بتوتر ...انتي ما جربتي جيت اموت وامي تسالني تخيلي لوني معترفه قدامها اني اكلمه والله تذبحني ومعد ترضى علي ابد
ملاك : تعدلت بجلستها : خبرتك من البدايه وانتي عنيده سويتي الي بدك
منى : خلاص انا خبرت خالد مستحيل ارد عليه لا يتصل
مي : بصدمه وهي واقفه عند الباب : نعممممممممم
منى : رفعت راسها بصدمه
ملاك : تربعت على السرير وتعرف شدت مي مثل امها بهذى الامور : مي سكري الباب وتعالي افهمك
مي : وهي تسكر الباب وبعصبيه : وش تفهميني عليه انتي عارفه وش تقولين
منى : وجها صار الوان وطاح بالارض
ملاك : تناظر منى : مي محمد يعرف هو طلب يكلمها ومحمد وافق
مي : جلست بصدمه مهي مصدقه الي تسمعه : مستحيل
منى : والله يعرف وهو الشيخ خبرهم انه جائز بس خلاص انا ما ابي اكلمه
مي : أي شيخ هذا يفتي من راسه ما يجوز يا خبله و شلون قدرتي تخبين عن اهلك وتكلمينه
منى : تبرد اظفرها بسرعه و راح وهي مهي حاسه قامت بسرعه عند مي :مي الله يخليك خلاص ماراح كلمه بس امي لا تعرف الله يوفقك بتاخذ بخاطرها بعدين
جلسوا فتره يتناقشون بالموضوع
لفوا لدقت الباب وتفتح عليهم
محمد :ببتسامه مشرقه بكل وجهه : ممكن اقتحم اجتماعكم يا حلوات
مي : وقفت وصرخت اول وحده : لا ما صدق يادب ليه ما قلت انك جاي وتروح وتسلم عليه
ومنى : لااااا وش المفاجات الحلوه انت وملاك لاعبين علينا هذى المره وتنط وتبوسه على خده
ملاك : مكانها حاضنه المخده وعيونها ثابته عليه صوته دفق الحمم الخامده بداخلها أربعه ايام ما سمعت صوته ولا تجر ائت انها تكلمه
محمد : وهو يسلم على اخواته عينه عليها يحاول يقاوم نفسه ما يختطفها ويضمها لصدره ويخفف لهفت و شوقه الي صارعها بغيابها
منى : بضحكه بصوتها : يااااهو وتحرك يدها قدام عيون محمد بس خلاص عارفين انك مشتاق لها وتحبها
محمد : لف لها وهو يضحك : مهو شغلك
مي : بخجل : امشي بلا لقافه
منى :نووو احد يفوت لقاء الحبايب والعشاق ...وتقرب من ملاك الي بعدها على وضعها ..استحي على وجهك يالعجوز قومي سلمي على رجالك وتسحبها
ملاك :وقفت تعدل بفستانها بكم قصير ولنص الساق نزلت عينها بالارض و هي توقف و عيونها ادفقت فيها الدموع ..ما شعرت غير البوسه الي على خدها و ريحة عطره الي صهرت الكثبان الجليديه بداخلها رفعت نظرها وبريق الدموع فيها وهي على صمتها
محمد : قرب منها وباسها على خدها بوسه خاطفه حتى شفاته ما لامست نعومة بشرتها من سرعتها وقف يتامل عيونها لحظات كانها عصور كتحلل الصخور تحت أعاصير الرياح كتفتت الصخر بقوة قطرات الماء وتحوله الى اشلاء اخترق خلايا كيانها لتقتاله بسهامها ...رفع يده وبعد شعرها عن جبينها وباسه وهو يستنشق رائحة بشرتها لتنعش رئته اغمض عينيه وهو على وضعه لم يفق الا على صوتها
منى : بشكل مسرحي مضحك : رمت نفسها على السرير وهي تصرخ ومغطيه عيونها : لاااااااااااا مقدر على كذا عيب عيب وتحط يدها على قلبها ياويللللي يا يمه على الحب ما عرفوا عنكم بهوليود وبليود غطيتو عليهم
محمد : سحبها مع يدها وهو يضحك : وش مجلسك برااا اشوف الواحد ما يعرف يسلم على زوجته براحه ...وخرجها برا الغرفه وسكر الباب
منى : صدمت بمي الي خرجت على طول وهي تصارخ : يالدب استح على وجهك ملاك ياخبله يقص عليك هههههههههه
مي : وجها محمر وتضحك : اسكتي ياقليلة الادب فضحتيهم
منى : ادق على الباب مهو شغلي افتحوااا البااااب غرفتي اطلعوااا منها
ملاك : وجها محمر خجل من الموقف الي صار
محمد : سكر الباب ورجع لف لها حضنها ودفن وجهه بشعرها وهو يتنهد : شتقت لك ..بعدها وحضن وجها بيدينه ...رجع باس جبينها
ملاك : غمضت عيونها مهي قادره تعبر مثله عن احساسها بشوقها لانه مافي كلمه توصف مشاعرها حتى الصمت يتفجر اذا بيعبر عن الي تشعر فيه نزلت دموعها على خدها دفنت وجها بين اضلعه يمكن تقدر تعبر لو شي من الي بداخلها ما تعرف هل هو تقبلها او مجرد وهم
محمد لف ايديه حولها لكن الازعاج الي مسويته منى برا خلاه يبوس راسها ويبعدها وتكلم وهو مبتسم : تعالي فيه ناس يبلي ارويهم شغلهم...و يمسكها مع يدها ويخرج برا و اول ما فتح الباب صرخ فيها ...تـــعالــي انا راويك يالدب
منى : يوم شافته جد بيمسكها نزلت تجري مع الدرج وهي تصارخ: واااااو يمــــــــــــــــــــه
محمد : لف لملاك الي ضحكت مي جت اطيح من خبال منى يوم وصلت الصاله اسفل واحمد توه داخل معه كرتون صدمت فيه
محمد ارعبه الصراخ صار من كل وحده منهم الثلاثه بصوت واحد ...

~ . < * > . ~


في الفندق

اصايل مصوره حمد وهو نايم فديو تراويه انه يشخر وهو مسكها يبي يمسحه
اصايل : لاااااااا مافي مهو شغلي احسن خلك عشان تحرم تتحداني
حمد: مثبتها على الكنب ويحاول يسحب الكمره منها : بتمسحينها غصب عنك ياحلوه سامعه
اصايل : لا ..فك يدي وجعتني
حمد : يشد على يدها ويتغزل فيها : سلامة يدك ياقلبي اعطيني الكمره افكها
اصايل : حمد وجعتني
حمد : يبوس خدها هاتيها اول
اصايل : هبل فيها متقدر تسوي شي يعاقبها بغزله وبوساته : خلاص زين فك يدي اعطيك هي
حمد : قولي احبك افك يدك
اصايل : صار وجها الوان : خلاص خذ ...وسحبت يدها من خلفها ..فك يدها جاء بياخذها منها شردت عنه رجع سحبها وثبتها وهو ميت ضحك عليها ولف يدينه ثبتها واخذ الكمره منها وفعلاً يشخر بنغمات ومتفننه بتصويره ..اوف كل هذا يطلع منى انا يوه اوركسترا أثريني وانا مدري
اصايل : بخجل من وضعها : شفت يالشايب
حمد : ههههههههه شايب منك عمري بحياتي ما شخرت كله منك مطلعتني جبل وش طوله
اصايل : بتحدي تبيه يبعد شوي عنها : الحين ليه ما تعترف انك شايب هاااه
حمد : وهو يقرب وجه منها وبهمس : اذا كنت شايب بتحبيني قولي عني الي تبين قلبي ما شاب غير من كثر حبك هبلتي فيه من صغرك ما تبينه يشيب بس لا تخافين بقربك رجع مولود جديد ...


~ . < * > . ~

بيت ابو محمد

محمد : لف يشوف ملاك الي تصرخ وهي على الدرج وينتبه للي قدامها الهامستر (حيوان يشبه الفار ) و منى و مي يركضون كل وحده بجهه في الصاله والهامستر الثاني خلفهم والبيت انقلب الي اعصار مدوي من صرخاتهم واحمد يحاول يجمع همستراته كان داخل فرحان راجع مع سعد ومشتريها له وتقابله منى وطير الكرتون والي بداخله
ام احمد جات من المطبخ والهمستر بوجها صارت تصرخ مع البنات وتسمي
محمد : نزل الي على الدرج حركه برجله قرف منه ومسك ملاك وهو يضحك على الي صاير في البيت ...خلاص بس ويكلم احمد... انت من وين جايبهم
احمد : توه ينتبه لمحمد انه فيه ويصرخ : بسم الله انت من وين طلعت
ام احمد : منهو الي جايبهم البيت
احمد : ماما سعد اعطاني هي
منى : تصرخ وهي فوق الكنب واقفه بطولها وتاشر على مي : كله منه الجتا لذبحه لك الحمار ..
محمد : ملاك ماسكه فيه بقوه : بس خلنا نمسكها قبل ما تنخش باي مكان ..وانت صبرك انا ما قلت لك القرف هذا ما تجيبه البيت يوم طلبته.... تجيب لك المرض يالخبل
احمد : يمسك واحد ويدخله بالكرتون ويطرد ور الثاني و ما قدر يمسكه ويدخل على المطبخ وما سمعوا غير صرخت الشغاله والشي الي طاح ونكسر واحمد خارج ماسكه ميت ضحك .......ههههههههههههههه ماما الحقي الشغاله داخل المغسله
الكل مات ضحك وبعد ما اخذ احمد كم تهزيئه ..من امه
احمد : يووه مي سعد برا يبيك
منى : انتظري البس عباتي واخرج له ارويه الدب الحمار وشلون يجيبها بيتنا
محمد : صرخ فيها : بنت وبعدين معك خلاص..بلا قلت ادب ..
مي : قامت وخرجت تشوفه وهو جالس على درجة المدخل ويضحك
سعد : ياهلا بعمري وش الزلزال الي صاير عندكم
مي : بعد ما تاكدت من شكلها بمرآية المدخل تكلمه بعتب : حرام عليك الي سويته فينا الحين بتاخذها معك تبيه يمرض منها
سعد : وقف قدامها ومسك يدها : اخوك الي يبيها وبعدين تعودي عيالي لو طلبوا يربون اسود بجيبها لهم البيت مهو همسترات
محمد: بضحكه وهو عند الباب : يا اخي خاف الله فأختي وش تبيها تموت رعبه بسبتك يعني
سعد : ياهلا والله متى جيت ما عندي علم ...ويناظر مي بلوم ليه ما خبرته
محمد : توني واصل واشوف خرابك فبيتنا
جلس سعد تعشي معهم وبعد ما خرج و هم جالسين بالصاله كلهم و احمد متربع قدام الكرتون حيواناته الجديده
ابو محمد : قوم ظهرهم برا عند الباب
احمد : يبه ابيها تنام بغرفتي
ام احمد : قوم اشوف حدك اليوم تخليها في البيت بكره تشيلها ما ابي اشوفها
محمد : جالس وملاك جنبه و ماسك يدها بعد شعرها خلف اذنها ..ناظرته ومعد يدري بالي حوله وهم تايهين بنظرات بعض ..
منى دق مي الي جنبها وهي تضحك وتهمس : راح فيها اخوك خلاص هبلت فيه ملاك
مي : مبعده نظرها عنهم : الله يسعدها ويسعده انتي وش حارك ها
ابو محمد : يالله تصبحون على خير ..وقام طلع عنهم
محمد : مسك يدها وقفها معه يالله انا كمان تعبان ابي اطلع انام..
ملاك : جلست بحرج وهو ماسك يدها وهمست : ما فيني نوم ..وشافت نظرات امها تهددها قومي مع رجالك ..قامت وهي ساكته ...



الفصل السابع و الثــــــــــــــ 37 ــــــلاثــــــون


بيت ابو محمد


ام احمد : لفت انتبها حركات بنتها وصمتها الوقت الي جلسوا سوا ما في واحد فيهم سولف مع الثاني وغير مسحت الحزن بنظرتها هي من اول شاكه ان بينهم مشكله و ما حبت تضغط عليها..شي طبيعي اول سنه بتواجهم مشاكل ويحاولون يتغلبون عليها ...اخذت تدعي ربها بصمت وبقلب ام كسير على ضناها ان ربي يعوضها و يوفقها بحياتها و ما تذوق الضيم ابد وان الله يفرج كربتهم و يصلح بين عيالها وتقر عينها بسعادتهم كلهم


ملاك : طلعت معه الدرج بنظره تايهه و عينها على الارض ما تبيه يمثل قدام الكل انه يبيها ومن خلفهم رافض حياتها معه هي ما تبي منه شي بس خلاص ما تتحمل تمثيله قلبها معد فيه مجال انها تنكسر اكثر و تنطعن حست بضغط اصابعه على يدها وهم طالعين مع الدرج وما قدرت ترفع نظرها وتشوفه

محمد: شعر بالافكار والخوف الي تملكها و ما يبيها تفكر كثير ضعط على يدها بس بعدها عقلها مهو معها وشكلها ما شعرت فيه قرب من اذنها وهمس : حدك بس ريحي راسك من التفكير..وكمل بضحكه بصوته ... يا خوفي ينفجر و احنا ما وصلنا الغرفه .. وما كمل كلامه وابوه بوجهه اعلى الدرج ..يكلمهم
ابو محمد: ملاك خذى اعطي امك جوالها خبريها عمتك تبيها
ملاك : استغربت هي ما خبرت احد عن جيتها وشلون عرفت رفعت نظرها لمحمد ما تدري اهم شي عندها هو يكون معها بين ارتباكها بصوتها: عمتى شو بدها... ؟!!!..
ابو محمد: مد الجوال لها وعلى نيته وجاوبها بشكل عادي : عمتك ام سعد ..على الخط نزليه لها بسرعه
محمد : اخذ الجوال ..فهم من تقصد و تحسبن على عمتها معد يطيق سيرتها : هلا عمه اخبارك ...ايه الحمد لله بخير ..لا بس نسلم ما عندنا وقت ..ايه اليوم وصلت .. ابشري يمكن بكره امركم ..زين لحظه شوي ..ويميل من على دربزين الدرج وينادي..خالتي عمتي ام سعد تبيك احمد تعال خذ الجوال
منى : نطت تركض بسرعه تاخذ منه الجوال : ياهلا والله باحلى عمه عرفتها ..وسوت عمرها تبكي ..لا ماني بخير جيت انجلط اليوم والسبه ولدك ...ايه سعيدان فيه غيره ..ايه خبريه معد له حرمه عندنا معد نبيه ...لا والله تبينه يجيب لاختى السكر والضغط ويجلطني..... ايه بلاك مانتي بداريه وش مسوي فينا سعيدان ..وصرخت على مسكت محمد الها مع شعرها
محمد : رجع طلع كم درجه ويوم سمع طريقة كلامها نزلها و سحبها مع شعرها بمزح : يا قليلة الحيا تكلمين عمتك كذا
منى : وتصرخ ارعبها ما تدري انه خلفها وهي نازله مع الدرج : اييييييييي يا سلااااام جيت اموت والسبه هو ما تبيني اخبرها ااا...حست بشدته لها مع يدها وتصرخ ...امي لحقي علي
محمد: كتف يدينها وسحب الجوال منها : احمد تعال خذ ..وغمز له بعينه على الكرتون
احمد : جاه يركض بسرعه اعطاه امه ويشيل واحد من الهامستر ويجي عندها
منى : بس شافت حركتهم قامت تصرخ بصوتها كله : لاااااااااااااااا
ملاك : تصرخ : لااااا حمااااده حرام عليك ...ولف لها محمد ويهددها بنظراته ..شردت على غرفتها
مي: تكره أي شي زاحف و خافت يمسكونها شردت مع الدرج الداخلي لغرفتها من عند المطبخ
ام احمد: مهي سامعه ام سعد وهي تسأل عن احوالهم من اصراخ منى : انتظري شوي ام سعد العيال بيهبلون بأختهم ...وتلتفت لهم وتكلمهم بصوت مرتفع ... يااااولد ...هبلتوا فيها اليوم قوموا عنها لا بارك الله بعدوينكم ..قوم قطها برا
محمد: يشد على يدينها وهو ميت ضحك الي تبي تشرد من بين يدينه وتحاول تعضه وفجرت اذونه من صراخها : خلها عشان تتأدب وهي تتكلم
منى :اذا خافت مره تعكس الكلام : والله ما أتوب خلااااااااص ..وتشوف احمد يقرب منها وتحاول تشوت برجلها عشان يبعد وتصرخ ....لاااااااااا خلااااص لااااااا قربه والله خلااااص قربه يبــــــــــــــــــــه

ابو محمد ارعبه الصوت وكان يتوضأ يبي يصلي الوتر وينام خرج من الحمام يركض ويوم شافهم وهم مسكينها على الدرج صرخ فيهم : ما تستحون بس فضحتونا ...وانت ولا كنك كبير تساعده عليها ..قوم
محمد : مع صرخت ابوه فك يدينها وهو يضحك
منى: راحت تركض وخشت خلف ابوها وهي دمعتها نازله من خوفها : يبه بيذبحوني ..اذا انجلطت من عيالك
ابو محمد : وجه كلامه لاحمد : لاشوفها في البيت الحين تخرجها برا
محمد: يبه انت ما سمعت وش قالت خله نادبها
منى : من خلف ابوها تميل بجسمها : احلف انت ..وتمسح وجه ابوها وهي تضحك ..يبه سلامتك وش فيك الصابون بوجهك ..وتناظره وهو بسروال السنه ..وماتت ضحك
العيال ضحكوا على شكل ابوهم بالسروال فوق الركبه و الفنيله وجهه فيه صابون
ابو محمد : خبطها على راسها : كله منك خرجتيني من الحمام على صوتك ضنيت صابكم شي
احمد :يقلد محمد : شفت يبه ما تنعطي وجه
ام احمد : جلست على الكنب وهي تضحك على العيال وابوهم وتكلم ام سعد الي خبرتها عن وفاة وحده يعرفونها وعزاها من بكره
منى : يوم شافت ابوها بيخليها ويدخل غرفته قبله رحت ركض لغرفتها وقفلت بابها
احمد : خرج الكرتون عند الباب وهو زعلان بس ما يبي يكسر كلمة ابوه



~ . < * > . ~



بيت ابو عامر


مريم : توها راجعه من عند الدكتوره و مطمنتها على وضع الجنين يوم دخلت على اهلها امها كان عندها كم ضيفه وهي لبسها عادي ما تقدر تقابل فيه ضيوفهم : يمه خلاص مهو بلازم اشوفهم بطلع عند مها
ام عامر : اختك نايمه خلاص اطلعي البسي لك أي جلابيه من عندي وتعالي قابليهم منتى جالسه لوحدك طول الوقت
مريم :تاففت من اختها : مها كل ما جيتكم نايمه خلاص بشوفها اذا ما رضت تقوم معي لبست وجيتك ...طلعت دقت على اختها نايمه ما فتحت لحد و راحت غرفت امها وجلست تقلب في الملابس تشوف شي يناسب لها ويجي عليها امها صايره انحف منها الحين ولبست جلابيه افويت ومشغوله بخيوط حرير ملونه ..و حتارت وش تلبس معها من الذهب وما تدري امها وين حاطه ذهبها فتحت كذا درج من التسريحه ما فيه شي وما تبي تنزل لناس وهي بس عليها دبلتها رجعت لدولاب وفتحت جهة الرفوف وحصلت كذا صندوق وفتحته وفعلاً حصلت لها عقد من الذهب الملون و حلق سكرت الصندوق و رجعته على الخلف طاح الظرف الي تحته انحنت تاخذه وكان مكتوب عليه اسم ابوها يوم جات ترده مكانه والظرف فاضي انتبهت للورقه تحت الصندوق ومكتوب اسم يزيد بخط كبير عليها بالإنجليزي عدلت الورقه لانه ما عندها حب الفضول والتجسس على الغير حتى لو كانوا اهلها ..ويوم حطت الظرف تنتبه من خلف الورقه الكلمه بخط كبير امك السبب سكرت الدولاب وهي تفكيرها مشوش وكل تركيزها صار في المشكله الي صايره وهي تحاول انها تبعد الشكوك عن امها من البدايه وقلبها ما كلها ان لها يد بالي صاير رجعت فتحت الدولاب ما قدرت تضل على شكوكها واخذت تقرأ المكتوب جلست مكانها مهي مصدقه كل ضنونها صح امها السبب ليه وش تبي من دنيتها الي تسوي كذا من شدت توترها وصدمتها بطنها وجعها اخذت الظرف والورقه و كلمت ابراهيم يجي ياخذها ما تقدر تواجه امها وهي بوضعها هذا ...


~ . < * > . ~

بيت يزيد


يزيد : ماله ساعه مخرج هند من المستشفى واقف عن راسها وهي جالسه على الكرسي : قومي يا قلبي على السرير الجلسه كذا مهي بزينه لك لازم ترتاحين و ما بيك تتحركين أي شي تبينه اطلبه
هند : بكل حنان وطيبه تتكلم : حبيبي الحمدلله ما فيني شي الحين زينه
يزيد: مشي خطوتين وهو يكلمها : مابي تجيك أي مضاعفات ..ويلف لها بفرح ودهشه اكيد يتهي له انه سمع خطا ..وش قلتي ....ويروح عندها ويمسح على شعرها ويبوس جبينها .. يا بعد عمري انتي ..ويتنهد والله مشتاق لك ترك ذبحتيني بجفاك
هند : هي بعد تحبه وتبي تحس بالامان معه و جلسته معها الايام الي مضت قربت بينهم كثير وشافت مقدار خوفه عليها بس بعدها ما تقدر تصفح عنه قبل ما يبان الحق هو ظلمها و همست وهي تناظره : اسفه اذا تعبتك معي و خلها في بالك انت بس الي قدرت تملك قلبي ولا قبلك ولا بعدك احد ..ونزلت عينها على يدها وصوتها تهدج ..بس اعذرني مقدر اسامحك قبل ما يبان الحق وتعرف من الي ظلمني
يزيد : رفع وجها بيد وحده والثانيه حطها على راسها وبصوت ثابت : عهد علي اني ما طالبك بشي لين ما اعرف الي سوى فيك كذا بس توعديني انتي بعد انك ما تفكرين تبعدين عني بعد ما يبان الحق ...شافها صامته ..توعديني ..حركت راسها ايه بدون ما تنطق حرف ..باس جبينها وحضنها وحضن كل المه وشوقه وقهره من الي فرق بينهم ..

~ . < * > . ~
بيت ابو محمد

محمد : دخل غرفته وكان يتوقعها بغرفتها شافها قدامه وهي ببجامتها
ملاك : دخلت الغرفه وبدلت ولبست بجامه ساتره مناسبه للجو الي هم فيه ويوم دخل وهي تلم شعرها عند التسريحه تغير لون وجها ونزلت عينها في الارض
محمد : فرحته بشوفتها فوق ما يتخيل قرب منها وقف عندها : ما توقعت احصلك هنا
ملاك : باحراج واضح من صوتها وحاسه الهواء اختفى من الجو وماسكه طرف بلوزتها تلف فيه : اسفه بس بنتظر ماما تنام اروح غرفتي
محمد : رفع وجهها تواجهه ويهمس : من قال ابيك تنامين هناك ..وشاف الشحوب بوجها والخوف .. ما راح اسمح لك بعد اليوم تبعدين عني سامعه
ملاك : لفت عنه وهي بتبكي : بس
محمد : لف يدينه حولها وهي معطيته ظهرها و حضنها وهمس : لا بس ولا غيره
ملاك : نزلت دمعتها وهي خايفه : ما بستاهل عيش معك
محمد: لفها له تواجهه وحضنها و هو يستنشق عطرها ويثبت بكل خليه بجسمه وهمس عند اذنها وهو سامع شهقاتها : لا اسمعك تقولين كذا فاهمه ... بعدها عنه بعد فتره ..لا اشوفك تخرجين من الغرفه ولا اقلك وهو يضحك راح قفل الباب واخذ المفتاح معه وذكر اول يوم لهم مع بعض ودخل يبدل ملابسه رجع لها بعد اقل من ثانيه وهي واقفه مكانها
ملاك : الخوف والصدمه الجمتها وما تحس غير بخفقات قلبها المتعاليه ..ارعبها الي سحبها مع يدها وموقفها قدام الدولاب وهو خلفها وجها احتقن بالون الاحمر
محمد: واقف خلفها وهو يقرب من اذنها وشعرها يتحرك مع انفاسه : كل هـ الزين عندك ولبسه بجامه ليه شاريته اجل ....و مرر يده من قدامها ويده الثانيه على كتفها .. وش رايك بهذا
ملاك : ودها الارض تنشق وتبلعها كله من روز جهزت لها الشنطه و حاطه لها ملابس النوم اكثرها قمصان نوم وكم بجامه لو ما عندها بجايم من قبل عند امها ما تدري وش تلبس عندهم
محمد: وهو بضحك و السعاده واضحه بلمعة عيونه لفها له تواجهه : يعني افهم انك نمتى هنا بغيابي ..ويوم نزلت راسها ..ضمها له بقوه يفجر براكين لهفته وشوقه الي كبتها فتره ..يابعد عمري انتي



~ . < * > . ~

غرفة منى

بعد ما اخذت شور ولبست بجامه سميكه من القطن شافت جوالها ينور وهو على الصامت كان المتصل خالد طنشته واخذت جوالها وجلست على السرير بعد ما انهي الاتصال فتحت المسجات الي مرسلها كلها يعاتبها على رسالتها ويبيها ترد عليه يتفاهم معها كتبت له مسج و ارسلته وهي مشتاقه له

خالد : الهم ذبحه وش مغيرها عليه وليه ماتبي تكلمه والحيره شلت عقله ويوم وصله مسجها فتحه وهو مبتسم وتغيرت ملامح وجه وهو يقرأ
# اسفه لا تتصل خبرتك ماراح كلمك ولا ارسل لك وهذا اخر مسج يوصلك مني رضى ربي واهلي اهم شي عندي وانت مابيني وبينك أي رابط و منت وصي علي على قولة مي اختي اذا تحبني صدق لا تزعل #

منى: حطت جوالها على جنب وتمددت تبي تنام وصلها مسج سحبت الجوال وهي عارفه من مين قامت تضحك وهي تقرأ المسج وباسته وتنهدت احبك يامجنون
# # ايه احبك وخليك تغلي وقولي منت ولي امري لكن الوعد بعدين واعذر من انذر # #



~ . < * > . ~

قسم ابراهيم

مريم من صدمتها في امها ما قدرت تنام طول الليل حتى وهي خارجه من عند اهلها خبرت الشغاله تبلغها عن مشيتها ونزلت جلبيتها وذهب امها حاسته كانه نار تلسع بجسدها .. وكل ما خرج ابراهيم عنها تفتح الورقه وتعيد قريتها اكثر من مره تحاول تصدق المكتوب فيها قامت تصلي ركعتين يمكن تهدى من المها وصدمتها حتى ابراهيم حاول يعرف وش الي صاير معها ما قدرت تخبره بشي بعد ما خلصت صلاتها وهي بحيرتها جلست تقلب في قنوات التلفزيون يمكن تشغلها شوي ملت شبكت سماعة الجوال وشغلت الراديو على اذاعة القران اذعتها المفظله (الحجه بهذا الزمان على جميع البشر فهي جامع خير و فقه لمن لا يفقه امور دينه ) وتمددت في الصاله على الكنب ورفعت رجولها على الطاوله ..وكان فيه مناقشة رسالة دكتوراه في برنامج مباشر..رفعت من الصوت شد انتبهاها الحوار ونزلت رجولها عن الطاوله وهي مصغيه بكل انتباها للمناقشه

نسمع من البعض يقولون : لابد أن تقول كلمة الحق وأن الساكت عن الحق شيطان أخرس فهل
لابد من قول كلمة الحق بهذا الإطلاق أم لابد من ضوابط لها ؟
لقول كلمة الحق لابد من أن تنظر في أمور مهمة قبل ذلك وهي :
1- ما هدفك من قولك لكلمة الحق ؟ أهو الله والدار الآخرة ؟ أم الرياء والسمعة ؟ وقد صح عن نبينا صلى الله عليه وسلم قوله : ((من رائى رائى الله به ومن سمع سمع الله به ))
2- قل الحق ولو كان على نفسك : وقد صح عن نبينا صلى الله عليه وسلم قوله : ((قل الحق ولو على نفسك ))من حديث علي عند ابن النجار كما قاله السيوطي وصححه الألباني (صحيح الجامع :3769)
3- تواضع ولا تتكبر بما معك من الحق فعن أبي هريرة رضي الله عنه قال قال صلى الله عليه وسلم : ((الكبر من بطر الحق وغمط الناس ))رواه أبو داود (صحيح الجامع :4608)
4-قل الحق و لا تعن على الباطل أبدا ولو كان في أهلك فعن ابن مسعود رضي الله عنه قال قال صلى الله عليه وعلى آله وسلم : ((مثل الذي يعين قومه على غير الحق مثل بعير تردى وهو يجر بذنبه ))رواه البيهقي (صحيح الجامع :5838)وبنحوه عند أبي داود .قال المناوي في : (فيض القدير )معنى الحديث أنه قد وقع في الإثم وهلك كالبعير إذا تردى في بئر فصار ينزع بذنبه ولا يقدر على الخلاص .
5-ثم هل كل حق يقال ؟
6-وإن كان حقا ماتقول فهل حضر أهله ؟
7-إن حضر أهله فقل ولاتخف فقد قال صلى الله عليه وسلم : ((وأن نقول الحق أينما كنا لانخاف في الله لومة لائم ))
8-لكن هل المصلحة في قولك له أو سكوتك عنه ؟
9-وهل قولك سيحدث مفسدة أعظم من سكوتك عنه ؟ ألم يقل عمار رضي الله عنه إن رأيت يا عمر أن أسكت عنه (في قضية التيمم ) سكت فقال عمر رضي الله عنه: بل نوليك ما توليت .
10-قله باللتي هي أحسن للتي هي أقوم قال تعالى : {وَقُلْ لِعِبَادِي يَقُولُوا الَّتِي هِيَ أَحْسَنُ إِنَّ الشَّيْطَانَ يَنزَغُ بَيْنَهُمْ إِنَّ الشَّيْطَانَ كَانَ لِلإِنسَانِ عَدُوّاً مُبِيناً} (53)
11-قل الحق يا عبد الله و لا تبالي بأثره فتقول مثلا لم يتأثر الناس بكلمتي ولم تجد لها قبولا فهل نسيت أن أمر الهداية بيد الله ؟ قال تعالى : {ليس عليك هداهم ولكن الله يهدي من يشاء } وقال : ((فلعلك باخع نفسك على آثارهم إن لم يؤمنوا بهذا الحديث أسفا )) وقال : {إنك لاتهدي من أحببت ولكن الله يهدي من يشاء }.قال الشيخ الألباني رحمه الله : (قل الحق وامشي )
12-لاتبالي ياعبد الله بمن يستمع للحق الذي تقوله فلا تبالي بالكثرة فالله في كتابه ذم الكثرة فقال سبحانه : {وإن تطع أكثر من في الأرض يضلوك عن سبيل الله }وقال :{بل أكثرهم لايعلمون } وفي الصحيح : ((يأتي النبي يوم القيامة ومعه الرهط والنبي ومعه الرجل والرجلان والنبي وليس معه أحد ))وقال هرقل لأبي سفيان سائلا له عن اتباع النبي صلى الله عليه وسلم فقال : (قليل )فقال له : (وهكذا أتباع الأنبياء )

مريم : سحبت السماعه من اذنها على دخلت ابراهيم : هلا وعليكم السلام
ابراهيم جلس عندها : وش فيك انتي من البارح منتي بعاجبتني
مريم : ابد سلامتك لا تشيل هم ما فيني شي
ابراهيم : كنتي تكلمين احد
مريم: لا اسمع اذاعة القران تبي تسمع ...وحطتها باذنه وقامت.. خلني اجيب لك القهوه ...ويتردد بذهنها الكلام الي سمعته واكثر كلمه صارت تتردد بعقلها الساكت عن الحق شيطان اخرس


~ . < * > . ~

بيت ابو محمد

محمد صحي من النوم على وقت صلاة الظهر و ماحب يصحيها معه اخذ شور ونزل يصلي بالمسجد جماعه وبعد ما رجع جلس مع خالته وابوه يتقهوى ..دخل الغرفه وهي بعدها نايمه جلس عندها على السرير مسح على شعرها مستحيل ينسى الي صار عليها ارعبه خوفها كانت راح تموت من رعبها وشفاتها صار لونها ازرق بس لازم ينهي خوفها وصدمته كانت اكبر معقوله تكون بنت (الاعراض الي شافها عليها تقول انها بنت بس من غير غشاء ...) حاول يطرد الافكار من راسه يكفي انه ما نام غير كم ساعه وراسه يالمه وما رتاح غير بعد ما نامت هي على الساعه ثمنيه الصبح حط يده على خدها البارد واثار الدموع بعده واضح على ملامحها ..باس جبينها ..ويهمس قومي ياقلبي يكفيك نوم ويحرك اصابعه على خدها ..
ملاك : فتحت عيونها بتعب ويوم شافته وجهه عند وجها خجلت وغطت وجها بالمفرش
محمد : ضحك من قلبه على حركتها : هههههههههه ويسحبه عنها وهو يخنقها ويوم بعده عنها خبت وجها بصدره و بكيت




~ . < * > . ~


بيت يزيد


مريم : حسمت امرها و جاتهم بعد ما خبرت يزيد انها تبيه بامر مهم جلست مع هند فغرفتها فوق لانها بعدها ما نعينها من الحركه والطلوع والنزول مع الدرج ياثر عليها
هند : بنبرة حزن : مريم اقولك شفتها وش معناه
مريم : هند لا تفسرين الي شفتيه غير بالخير ويمكن من تأثير التعب يتهي لك الي تقولينه
هند : لا انا حسيت فيها وهي واقفه جنبي وماسكه يدي وبعدين اعطتني ولدي وهي مبتسمه و حتى شكلها بصحتها قبل تمرض ...ونزلت دمعتها ومسحتها
مريم : الله يرحمها برحمته هذا خير انها اعطتك ولدك الحمدلله ما صار عليه شي ..وتصدقي عنها
يزيد : سمعها وهي تكلمها وهو من اول حاس فيها شي من يوم صحيت في المستشفى وهي بس يدها على بطنها دخل وجلس عندها ومسك يدها : يعني هذا الي مخوفك لا تشلين هم ابد ..بس ليه ما خبرتيني عن حلمك
هند : مهو حلم مدري
يزيد : باس راسها : هند تعوذى من ابليس الميت ماتجوز عليه غير الرحمه وانتي يمكن من تعبك وشوقك لها تهي لك شوفتها
مريم : ايه اكيد ..يالله انا طولت اذا قدرت يمكن بكره امرك ..يزيد توصلني الحين
يزيد : ايه قومي اذا تبين

~ . < * > . ~

بيت هزاع

اصايل ردت من السفر وطلبت من حمد تشوف اهلها قبل يوديها على بيتها وهي عند اخواتها هبلوا فيها ودخلت معهم غرفتهم وشوي ويتفتح الباب مثل الاعصار
خوله : وهي بعباتها تصرخ من فرحتها : ياااااهلاااا والله ..وتحضنها بقوه ..ياويلي وشكثر مشتاقه لك البيت مهو بزين من دونك وتبوس خدها
اصايل : بلهفه لها بنفس ودها : وانا بعد شتقت لكم كلكم
خوله : بعدت عنها وترفرف بعيونها وتلف على خواتها : بنات سمعتوا الي سمعته
شيماء: خير وش سمعتي
خوله : بشكل مسرحي وهي تسوي عمرها تبكي : خلاص معد فيه اصيل راح والسبه حميدان ..وتخبط اصايل على يده...من وين ظهرت الرمنسيه بصوتك يابنت هااااه
شيماء : ههههههههه وانا اقول فيها شي متغير غير خجلها جبتيها ياخوخه
اصايل : بحمره بخدودها قرصتها : مالت عليك ما تنعطين وجه
خوله : حضنتها بقوه : والله لايق عليك كله من حميدان اثريه مصيبه ولد عمتى
اصايل : قرصتها بكتفها: حميدان بعينك يا لخبله ..وين خالتي ما جات معك
خوله : امي الحين لاحقتني بس انا يوم وصلني الخبر جيتك على صاروخ رجليني الي يحفر الارض ههههه
اصايل : شوقها لجمعتهم وخبال أخواتها ادخل الضحكه لقلبها و الدمعه بعينها .. جلست معهم شوي وخرجت عند خالتها في الصاله وامها عند حمد بالمجلس ابوها مهو فيه في المزرعه ..شوي ويوصلها مسج في البدايه ماشافته بس لقافت شيماء خلتها تسحب جوالها وتشوف المسج وطلع من حمد
# # الشوق ذبحني لمزيونة قليبي و الماسته خلاص يا عمري يالله مشينا يكفيهم شافوك اخاف ما يخلون لي مكان بعدين ابوسك فيه # #
اصايل وجها ناصبع بالاحمر والبسمه على شفاتها لا ارادي
خوله : وش كاتب هاااه علميني الله يخليك
اصايل : خبت جوالها بشنطتها وتنحنحت بحرج : مهو شغلك ..وقفت باخذ عباتي يبينا نمشي
البنات مسكوا فيها مايبونها تمشي الي تطلب منها تنام عندهم والي تبيها تجلس كم ساعه بس
خوله تكلمها باذنها : ابيك بسالفه مهم الله يوفقك خليك شوي
اصايل : ناظرت بعيونها خافت انه عندها مشكله مع البنت الي اطاردها في المدرسه المسترجله : وش عندك تعالي معي الغرفه وخبريني وانا البس عباتي
خوله : تهمس لها طيب بس نكون لوحدنا والله ضروري انتظرك لي اسبوع عشان اخبرك
اصايل : زين تعالي وسحبتها معها على الغرفه ..خير وش عندك بسرعه
خوله : ماينفع على السريع لازمنا جلسه
اصايل : قولي لا تشغلين بالي عليك وش موضوعه
خوله : جلست : طيب جلسي كيف تبيني اكلمك وانتي واقفه ..سمعي ياستي بعد عرسك باسبوع خالي حسن جاء يطلب منى اشاور شمايل اذا توافق عليه ولا لا ..وشافتها بترد اشرت لها تسكت ..انتظري سمعيني لين الاخير انتي تعرفين شمايل وشلون متحسسه من سيرة العرس بسبب أزمات الربو الي تجيها خفت اخذ شورها وترفض بدون ما خبرك وخالي ما يبي يتقدم لابوي يخاف انه يسبب المشاكل فحال رفضها وغير انك تعرفين خوالي على قد حالهم عايشين على رواتبهم ..قلت اخبرك قبل انتي وش رايك تكلمينها لانه خالي رد كلمنى وخبرته ينتظر شوي لين تردين من السفر
اصايل : باستها بقوه حست ان اختها كبرت وصارت تفكر بطريقه صح مهو مثل دوم متسرعه وفرحها تصرفها : والله و كبرتي يا خوخه ...خلاص لا تشلين هم وابوي وشمايل مستحيل يفكرون بالمال وانتي تعرفين هذا الشي وخالك والنعم فيه خلاص خلي الموضوع علي زين


~ . < * > . ~

بيت يزيد
في الصاله
مريم بعد ما مهدت الموضوع لاخوها عشان ما ينصدم مثلها اعطته الرساله
يزيد : من شد مهو مصدوم بالي مكتوب فاتح فمه و الحروف ترقص قدامه وعيونه مفتوحه على اخرهم ..وتكلم بجرح عميق بعمق صدمته : ليه وش تبي تسوي كذا ؟؟؟!
مريم : مدري بس الله يوفقك ابوي لا يعرف شي هم مهم ناقصين مشاكل
يزيد: يوقف وهو مواجها ويصرخ : امي اذبحتني ..ويضرب على صدره بيده ....تعرفين وش يعني لونها طعنتني ومسيحه دمي اهون من الي سوته فيني ..وبلع ريقه بصعوبه وحاس بجفاف بحلقه



الفصل الثامن و الثــــــــــــــ 38 ــــــلاثــــــون


بيت ابو محمد

ملاك : لا اعلم كم بكيت في حضنه فقد تعبت من البكاء و ارهق جسمي منذ الليل ودمعتي لم تقف منذ ان رايته وعاد كنت ابكي عند حضوره بلا دموع ابكي طرباً وشوقاً ابكي املاً مفقود ولكن بعد ان اختليت به بكيت طفولتي المهشمه بكيت مراهقتي المكوفنه بتابوتها بكيت اشراقة النور بعينيه اعلم اني لم اسعده من شدة خوفي فلست جاهله ما حدث معي فالكل يحلم بليلته هذه فقد حطمت احلامه حطمت اماله وتوقعاته لم تغب عن عيني نظرته لي بذهول حتى من وسط خوفي ودموعي لمحتها كان يتوقع اني اتوهم ومريضه بهلوسه اسمها اغتصاب لا يعلم ان هلوستي دفنتها مع مراهقتي وبنيت بيني وبينها اسوار لكنها حطمت بموت ابي وجعلت اسواري شفافه من زجاج سهل كسرها وختراقها وهو اول من هشمها بسهوله دون بذل أي مجهود ...لا احد يلوم دموعي التي لا تقف بالرقم من دفني لاحلامي هو استطاع اختراقها والنفوذ اليها منذ النظره الاولى له حين كان يتصفح الجريده ولتسلله لعالمي ومنامي كرهته وكنيت له العداء عند كل مواجهه ولم استطع الاعتراف حتى لنفسي بسطوه عليها ..اردت الهروب من عالم فقدت فيه ابي والهروب الأعظم من امي التي لو علمت بما حدث معي تموت كبت وقهر ..ولكن صدمتى فاقت كل ما لي من عقل ايعقل من اردت الهروب منه بداخلي يتملكنى الان صدمت و انكرت واقعه يوم مشاهدة انه هو الزوج الذى سوف اهرب من عالم امي وابي الى عالمي المحطم باحضان الماضى حاصرني وهدم كل خليه تبنى لتتجدد بجسمي ليلتهمها بكل ثقه علمتم لماذا ابكي ابكى حب تملكنى منذ لحظتي الاولى ولم استطع الاعتراف به حب كان كهاجس يحاصرني حب كان ابعد من السراب وكالحفاظ على الماء بين يديك طوال حياتك ...ابكي الان اكثر متناقضات من احب اجل هو يحب التناقض كل ما حوله يقتنيه متناقض عشت اربعه ايام بين حنايا جدرانه بين اسراره لم ابحث عن شي بداخلها سوى التناقضات ارضيه سرميك لامع اسود و جدران نقية بيضاء كل ما حولي في الغرفه كان ابيض واسود مثلى انا وهو هو البياض وانا عتمة الليل الحالك بسواده ولكن اخترقني الان مثل شعاع القمر وبريق البرق بين العتمه هل سيختفي من حياتي عما قريب لأعود الى العتمه واتخبط بداخلها ام سيحتفظ بي كرد جميل لامي شهقه ظهرت اقوى من التي قبلها لكي استطيع ان اتنفس واشبع رئتي من عطره والشعور بختلاطها بارئحة جسده لتمتاز عن غيره من البشر بتفاعلها مع خلاياه لمساته الحانيه اسكنت شهقاتي لكنها لم تسكن لوعتي ومخاوفي

محمد: اكذب ان قلت اني اصدم ببكائها متوقعه منذ ايقاضي لها ..اذا انا لم اتجاوز بعد صدمتي كنت اتوقع ان اجدها ما زالت بنت وانها اوهام لكن اوهامي باءت بالفشكل اجل لكن لن اقف عاجز امامها فهي لي وحدى ولا يهمنى ماذا حدث معها ... تذكرها للماضي يجعلني اغار اكثر لكي احطمه من عقلها ولا تتذكر غيري اجل حتى و ان لم تشعر او تحس بالماضي هي لي وحدي ضممتها لي اكثر و انا امسح على شعرها وارفع جسمها لكي استطيع اجلاسها اغمضت عيني عن جسدها الذى مثل قطعة الزبد لف بشريط اسود من الستان الناعم ..اعدت فتحها هي كلها ملكي لماذا لا اتاملها وارتوي منها مسحت على ذراعها العاري و انا اهمس : روحي يوجعك شي ...حركت راسها ومعها شهقه اكمل عند اذنها ... اذا بظلين كذا ممكن تصير علوم ..
ملاك : ابتعدت ليس خوف بل خجل اكثر واسمع ضحكه مدويه زلزلت مابقي من خلايا بجسدي لتسارع وتلتحم مع الاخريات لتكون صرح يرقص بداخلي
محمد: وجه باسم ضاحك ولم يتوقف عن الضحك ردت فعلها السريعه اضحكتني لو كانت على طرف السرير لسقطت باس جبينها وبضحكه بصوته : قومي فاتتك صلاة الظهر من زمان ..
ملاك : غطيت صدري القميص فتحته واسعه وظهره عاري كيف اقوم تحت نظرته بدون مناظر عيونه صوتي كان ضعيف وفيه بحة البكاء : بليز اطلع برا عشان اقوم
محمد : سحبها وهو يضحك و تنفسه يلفح وجها : شفتي لو ما قومتي الحين لا تلومين غير عمرك هذى اعتبرها دعوه صريحه منك ...هههههههههههههههههه ضحكت بصوت عالي يمكن الكل سمعني في البيت على قفزتها من على السرير حتى كانت مثل لمح البصر و اختفت
ملاك : دخلت الحمام ماني مصدقه اني فيه شلون بخرج عنده مره ثانيه حاسه عمري راح موت من الخجل





~ . < * > . ~

بيت يزيد
في الصاله

يزيد: يوقف وهو مواجها ويصرخ : امي اذبحتني ..ويضرب على صدره بيده ....تعرفين وش يعني لونها طعنتني ومسيحه دمي اهون من الي سوته فيني ..وبلع ريقه بصعوبه وحاس بجفاف بحلقه وياشر بصبعه بعصبيه على اخته ...انتي الي ارسلتي لي انها بريئه صح تعرفين من زمان و ما قلتي ومخبيه علي
مريم : لاااا انت جنيت اقلك بس البارح الي عرفت عن الموضوع الرساله الي جاتك عندي علم عنها من عامر يمكن الشغاله مرسلتها لك يوم حست بتأنيب الضمير او يوم امي ما كملت لها المبلغ الي وعدتها فيه (ام عامر وعدتها 10الاف وعطتها منها 4بس ) ... توقف وتجلسه ..يزيد والي يسلم عمرك اتصرف صح لا تتهور وخليك في البيت انا بكلم السواق او ابراهيم يجيني
يزيد : وجهه محتقن من الغضب وهو يكلم نفسه لكن ظهر بصوت منخفض: لا اتهور ..وش بقالي ما تهورت فيه ..خبريني ..ويناظرها بقهر ..دمرت بيتي بشكي وغيرتي عليها ويشهد علي ربي انها عمرها ما عصت لي حرف شالتني ورفعتني لمستواها العالي مهو انا الي رفعتها بفلوس ..ويوقف وياشر على الدرج بقهر ..تعرفين الي فوق وش تعني لي محد منكم يعرف ..ويحرك راسه بلا ويضرب على صدره .. هي الي خلت هذا يعرف ان الله حق و انه يمهل ولا يهمل انه عفوا غفور يتجاوز عنا هي الي خلت هذا الي مات من سنين يرجع يعيش صح بعد امك ما ذبحتني بتزويجها للبنت الي كنت ابيها
مريم : برعب : انت مانسيتها لين الحين ؟؟
يزيد: هي مالها مكان هنا ويضرب على صدره ...بس الجرح واطعن من امك كثر
مريم : تمسكه مع يده تحاول تهديه وهي شايفته مكسور ومهو قادر يوقف وصدمها الي ذكر بنت جيرانهم الي كان يبيها بعد ما خلص ثنوي وامي راحت عرضتها لوحده تخطبها لولدها بعد ما عرفت انه يبي يتزوجها ومن بعدها هو تغير و مع تغيره تغير مسكنهم لحي جديد ويالله قدرت تخليه يخلص الجامعه بس ما رجعت شافت يزيد الصغير الحنون المرح غير يوم اخذ هند و حبت هند الي رجعت لها اخوها الي فقدته من سنين بس الحين وش بيصير : يزيد تعوذ من بليس هي امك بعد ليه تقول امك
يزيد : بقهر يلف ويشوف عيون اخته الي هي بعد حاسه بالحرمان ان ما عندها ام وتكابر وتكذب : تكذبين على عمرك ولا علي من متى عمرنا حسينا انها ام
مريم : بمحاوله جاده : يزيد لا تكون عاق هي امنا مهما سوت
يزيد : وبكل برود اكتسى صوته وملامحه : ايه صح امنا ..تعالي اوصلك بيتك ..واخذ مفتاحه وخرج
مريم : الرعب تملكها مستحيل يكون يزيد اذا ما عصب وكسر كل الي حوله ..وخايفه تكلم احد ويعرف بالسالفه ..سحبت عباتها من عند الباب ولبستها بسرعه ولحقته

~ . < * > . ~

بيت ابو محمد

ملاك : بعد ما اخذت شور وهي بعدها جسمها يرتعش وهي خارجه تتسحب ما يغطي جسمها غير المنشفه الي كانت في الحمام لانها ناسيه تاخذ روبها وشعرها بعده ما جففته عن المويه ..فتحت الدولاب تبي أي لبس بسرعه لانها موترها مافي صوت في الغرفه ومهي قادره تروح اطل اذا هو فيها او لا ..لبست بسرعه بنطلون برموده اخضر زيتي و جكت بسحاب ابيض
وفيه خطوط صغيره تفاحي واصفر وتحته توب تفاحي ..جففت شعرها عدل بالمنشفه ولفته بداخلها وخرجت الغرفه والخف الي برجلها له صوت ..وقفت مبتسمه وهي تشوفه متمدد على السرير نايم بثوبه ويده تحت راسه والثانيه مغطي عيونه فيها ...سحبت المنشفه عن شعرها واخذت تمشطه بالفرشه الا يدق جوالها وهو قدامها على التسريحه ردت بسرعه وهي تلف تشوفه صحي ولا لا : هلا ,,صباح النور ..
منى : برجه وضحك : اقول لا يكون محسبته اليوم صباحيتك وتبيني اطلع لك صنية الغداء فوق
ملاك : بدلع تبي تقهرها وهي خدودها محمره من خجلها كيف لو كانت قدامها : ليه لا ...تعملي فيني خير
منى : وهي تلف تشوف احد يسمعها ولا لا لانها وجها هي صاير احمر بس مستحيل لسانها يخجل وتقلد جدتها : مالت عليك ماتستحين ابي اعرف الحين وش تسوين بغرفتك من البارح ما شبعتي منه
ملاك :وجها معد فيه مجال لدم اضافي صاير حار وبشهقه وتهمس : لااا ولا راح اشبع ابد من قربه..وش رايك تبطلين ازعاج وتخليني معه لوحدي
منى: هههههههه لا لعبه دور العروس بجد ولايق عليك.. اقول يالي ما تستحين وتبين تخربين عقلي النظيف نزلي انتي والدب الي عندك للغداء ننتظركم تراني بموت جوع وامي تقول انتظروهم ينزلون
ملاك : بضحكه بصوتها وقلبها يرقص مع ضحكتها : لا مابدي ..مودي نايم
منى : بخبال : مودك مين..؟ لا يكون اخوي الخبل صار مود وانا معرف
ملاك : بضحكه مكتومه : هههه شو فيه ..ورفعت عينها له تشوفه متكي على يده وهو يناظرها ويضحك ..ودها الارض تنشق وتبلعها شافته ياشر لها على الجوال تعطيه له قربت وعطته هو وهي مهي قادرة تشوفه ومسك يدها
محمد: صحي على الرنه وفي البدايه كان في النوم وماسمع كلامها غير يوم شهقت و ذوبه دلعها وهي تتكلم واشر تعطيه الجوال ..وتكلم بصوت كله نوم : شفتي لو ماحليتي عني لوديك الصين واربطك بسورهم سامعه
منى :خجلت من اخوها و تبي تصرفها تكلمت بسرعه : مالت عليك انت وهي انخمدوا خلوني اتغداء بس بموت جوع امي تنتظركم
محمد : زين انزل ارويك عند السانك ايه بننخمد على قولتك وخمدة عافيه قولي امين
منى : محرجه منه : امين وسكرت بسرعه
محمد : يحط الجوال من يده على الكمدينو: تبين غداء
ملاك : حركت راسها لا وهي ارجولها ماتشيلها من رعشتها
محمد: زين كملي نومك ...وسحبها عنده وسع لها مكانها حضنها ...بكمل نومي لين العصر حتى لو ماتبين تنامين بالضلين عندي
ملاك : كانت معطيته ظهرها لفت له ودفت وجها بكتفه مستحيل تبعد عنه او تخلي أي شكوك واحلامها معه تتحطم هو اساسها و اعمدة كيانها



~ . < * > . ~

بيت ابو عامر

يزيد : دخل البيت و كله الم يحس جدرانه تخنقه وتشابك ضلوعه فبعضها شافها جالسه تحط مناكير باظافر يدها اليسار تكلم ببرود عكس كل شي ونقيض الي يشعر فيه : السلام عليكم
ام عامر : فرحت يوم شافته و الفرحه واضحه من صوتها : ياهلا وعليكم السلام
يزيد : يناظر عيونها يدور الصدق فيها ليه طول عمرها تحب ادمر الي حوالها وتبان السعاده عليها
ام عامر : وش فيك واقف هذا بدل ما تجي تسلم على امك الي لك فتره ما شفتها
يزيد : واقف مكانه مهو مصدق او مستوعب يبحث عن شي فيها يخليه ينفر منها كل شي ظاهري فيها حلو الا خبث عيونها وتملكها وروحها الي عمرها ما حسست احد بحبها وخوفها الصادق عليهم كل همها نظرت الناس لها ومكانتها عند من حولهم
ام عامر : بقهر من نظرته لها : الظاهر الي عندك مشيشتك علينا
يزيد : سحب الورقه من جيبه وفتحها قدامها وبكل برود : ممكن اعرف وش هذا .؟؟
ام عامر : يوم شافت الورقه بلعت ريقها الا هي نفسها وشلون وصلت له الله يا خذك يا مريم انتي الي وصلتيها وشايفتها ..تجاهلته ورجعت تكمل مناكيرها وبصوت حركت العقرب بكل حذر : وش عرفني عنها شايفني اعرف اقرأ انجليزي
يزيد : بحده بصوته : لا تعرفين و رؤوس اقلام وانتي عارفه بكل كلمه مكتوبه بداخلها وحتى لو ماقرئتيها
ام عامر : اعتقد انت مافي براسك عقل الي جايني بهالقايله وشايش علي روح للي تخونك ومخليها فبيتك تنفعك
يزيد : ارتفع صوته و ما كان قدامه غير صحن كبير على الطاوله للحلاوه اخذه وضربه في الجدار وهو يصرخ وينفس عن غضبه : وش تبين مني هاااااااااه بسك كذب ذبحتيني تعرفين شنو ذبحتيني لو كان احد غيرك الحين تحصلينه ميت خدامه تخلينها تلعب بعرضي وتنشره تساومينها بفلوس على عرض ولدك ...وعيونه تقدح شرار ....لاااا ماني ولدك لو ولدك خفتي على سمعتي
ام عامر : تقوم وتصرخ فيه وتمسكت بصوتها : عبت راسك الواطيه الي جايبها لنا ..يكون بعلمك الشغاله الي تقول عنها ما سفرتها غير يوم قالت ان لها علاقه معك وهي الي نشرت الصور من غيرتها ...ناظرها بحده ...لا تناظرني كذا وهي شاكه انها حامل ..... وقتها خفت تذبحها ...لو عرفت ..والورقه الي بيدك ايه صح ساومتها بفلوس عشان تبعد عنك وما تفضحك وما كملت لها فلوسها ما تستاهلها بنت الحرام
يزيد : صرخ قهر و الم : بسسسسسسسسسسسس كافي كافي ..وياخذ من القزاز الي على الارض ...خذي ذبحيني ..بس ما بيك امي ما بيك
ام عامر : تصرخ وهي منزله دموع التماسيح : اطلع براااا يالعاق طول عمرك بظل عاق فيني هذا كلام تقوله لامك
يزيد : وصل لمرحله الجنون والصرخ : خافي ربك تبيني اذبحك ولا اذبح عمري ويصرخ وهو يجرح يده اليسار بالكف .....هااااه شوفي هذا دمك الي فيني معد ابيه ما ابيه خذيه
ام عامر : انقهرت منه اكثر من صراخه عليها وتصرخ : اطلع برااااااااااااااااا لا انت ولدي ولا اعرفك ...وتمشي بتهرب منه قبل ما يسوي فيها شي لانها شايفه عيونه كلها شرار ويده تنزف دمها على الارض
مها : سمعت الصراخ جات وتوها تقرب من الدرج من فوق تشوف امها تصرخ وطالعه الدرج شردت على غرفتها عرفت انه عرف بالي سوته امه و خافت انه عرف انها تدري وساكته قفلت بابها بهلع ودخلت الحمام وقفلته معد فيها حيل تتحمل اكثر يكفيها الي اهي فيه ...




~ . < * > . ~
بيت ابو محمد

محمد صحي لصلاة العصر وصحها معه غير ثوبه وطلب منها تكون جاهزه اذا رجع بيروح يزور جدته وبياخذها معه وبعد ما تغدا : يالله مشينا
ملاك : بخجل العروس واضح على ملامحها : بدي اطلع البس العبايه فوق
منى : وهي على الدرج ويدها على خصرها يوم طلعت نامت الظهر هم نزلوا وهي بعدها ببجامتها ولابتسامه بوجها : على وين العزم يالعرسان
محمد : مقهور من لقافتها وبضحكه ومزح بصوته : هو انتي طبينتها وانا مدري ولا شلون يعني
منى : بدلع : افااا ياذا العلم هزلت ان اكون طبينه لها لعبيها بعلب واصدرها لدول الي بالخارج
ام احمد : من وراها تمسكها مع اذنها وهي مهي قادره تمسك عمرها عن الابتسامه : انتي متى ناويه تحلين عنهم هاااه ...من يوم نزلوا لها وهي قلبها مرتاح لسعاده الي شايفتها بعيونهم والمعه الي بعيون بنتها عمرها ماشافتها فيها غير اليوم وخجلها فرح قلبها لدرجة انها طلعت صلت شكر لربها وانه ينعمهم بالسعاده طول العمر
منى : ااااااي ...وتمثل البكاء ...امي حرام عليك هم يبون يخرجون ويخلوني مهو حرام يدجون بالشوارع وانا بين اربع حيطان تبني ارسمها لك ولا اوصفها ولا اشعر فيها بعد
مي : نازله بعباتها وهي تضحك : الحمدلله والشكر لك يارب اذا الجدران بتشعرين فيها وش خليتي بعد
منى : بصراخ : وانتي على وين ان شاءالله وانا اخر من يعلم
محمد : محد قلك نامي لين الحين كلنا بنمشي حتى خالتي معنا واجلسي عدي الجدران واشعري فيها
ملاك : وهي مبتسمه نزلت نظرها يوم محمد حط يده على كتفها ..روحي جيبي عباتك وخليك منها
منى : اعترضتها على الدرج محد فيكم بيتحرك مكان غير انا معكم ولا مافيه روحه
محمد : يسحبها مع يدها : انتي الظاهر حركتنا البارح ما عقلتك


~ . < * > . ~

قسم ابراهيم
مريم جالسه على السرير ودموعها على خدها ما توقف مثل الينبوع تدافع بسرعه لتدفق خلف بعضها مهي مصدقه لهذى الدرجه وصلت قسوة القلب عند امها مسحت يدها على بطنها بتعب والم ليه تدعين عليه يمه ليه والله مشتاقه المس بشرته واشمها و اظمه لحضني وزاد بكاها بشهقه كل ما عادة الكلمه لذهنا الله يحرمك الضنى مثل ما بعدتي اخوك عني (امها اتصلت عليها تسبها وتدعي عليها وعلى ولدها )




~ . < * > . ~
بيت يزيد
دخل البيت بعد صلاة المغرب دخل الغرفه عليها وهي جالسه على السرير
هند : بقلق ظاهر من عيونها وصوتها : وين كنت ليه طولت اتصل عليك ماترد ..وارعبها شكله وجهه مسود ولاف على يده شاش
يزيد : قرب من السرير بتعب مهو قادر يقول حرف و نسدح وحط راسه على رجلها
هند : الخوف ان صاير شي لاحد اكل قلبها هو فيه شي وكبير وتكلمت بخوف : وش صار ...وبتردد ..يوسف صار عليه شي ..ودمعه بعينها
يزيد: غمض عيونه بالم وتنهد بداخله تنهيده مزقت كل جسمه ..ويكلم نفسه لو يوسف او احد من اهلك فيه كان ماصار عليك الي صار وقدروا يعاقبوني وياخذون حقك منا
هند : ويدها على خده : يزيد لا ترعبني رد علي من الي ميت
يزيد : همس بتعب : انا



الفصل التاسع و الثــــــــــــــ 39 ــــــلاثــــــون




بيت يزيد

يزيد : همس بتعب : انا
هند : احساس لا يمكن ان تستطيع وصفه اوقف عقلها لثواني اوقف نبضها لمجرد لمحه من خيال ان يحدث شي له ..مسكت يده وضغطت عليها و يدها الثانيه على خده وتمسح على شعره بهلع الام لخيالها لو فقدت ضناها اجل هو مثل ولدي الي باحشائي صارت الكلمات تتدفق الى لساني بالذى احفظه من التحصين والايات القرانيه لأسكن بها خوفي قبل ان اهدى من روعه اول مره بحياتي منذ ان عشت معه اشاهده بهذا الشكل الامر الذى اصابه اكبر من قدرته على الاحتمال ظهر صوتي بخوف دون ترتيب لافكار و الهلع بعقلي وكياني : بسم الله الرحمن الرحيم ...لاتفاول على عمرك ..والي يسلمك .. وبدت تتمتم بادعيه لتهدى من روعه وروعها
يزيد : صوتها يقتالني وهي تهمس وتدعي اشعر اني بعالم اخر لقد قتلتني بحبها وطيبها اجل قتلتني اكثر من الام التي انجبتني ..شعوري اصبح معدم فكيف لمسجون ان يكون السجان..كيف لقاتل هو المقتول ...كم اتمنى ان اجلد جسمي بيدي لاصبح الجلاد والمجلود
هند: بخوف اكبر تنفسه الغير منتظم و اغماضه لعينيه وعدم تحدثه مرعبها : يزيد ولي يعافيك افتح عيونك ..و تمسح على جبينه ..رد علي وش الي فيك كلمنى الله يوفقك لا تموتني رعب عليك
يزيد : همس بارهاق بصوته : لا تخافين ...وبتردد ..خليني انام تعبان ..
هند : تحاول ترفعه عن رجلها بخوف : لا ما تنام و انت بهالحاله قوم كلمني ...تخاف من الجلطات اخطر شي النوم والشخص غاضب او متعب من شي توثر على الدماغ والقلب والعياذ بالله
يزيد : رفع راسه عنها وستند على المخده و غمض عيونه..بدون ما يتكلم
هند : تمسح على وجهه وجها مخطوف من الخوف على حالته ومهو راضي يقول وش فيه نزلت عن السرير صبت له مويه وقربت منه ويدها اليمين على صدره: اشرب شوي والي يعافيك ..وبصوت باكي وتسحب يده تحطها على بطنها .. عشان خاطر ولدك رد علي .. شافت انحناء وتقطيبة جبينه وحواجبه
يزيد: فتح عيونه وهي غايره بهم و بريق الدمعه فيها و وصوت منكسر كحطام الفخار : ولدي امانه عندك ..وبلع ريقه ..تربينه مثل ماربتك امك ..وغمض عينه وهو يشوف دمعه على خدها وهمس ..واحللك من و عدك مقدر اخذ حقك
هند : بكيت بصوت وخوف كرهت أي كلمه توديع لي شخص وجا على بالها امها وهي تودعها و ابوها ليه الكل يقول كلمته ويروح صرخت فيه وهي تلف وجهه لها وتحضنه بين كفوفها : ما ابي اعرف شي ..ما ابي بس خليك معي خلاص ما تتركنى لوحدي


~ . < * > . ~

بيت ابو محمد

محمد : بعد ما رجعوا من عند جدته وخالته راحت بعد المغرب للعزاء مع عمته واخواته في الصاله وملاك معهم خرج من الغرفه بعد ما أتوضأ بينزل المسجد يصلي العشاء وهو نازل مع الدرج : احمد قوم بعدك تلعب صلي في المسجد
احمد: طيب ...و يوقف العب ويلف للبنات ..لا حد يفصله ولا يلعب سامعين
منى : احلف انت وش بتسوي زين
احمد : محمد شوفها بتخرب العب علي كلمها
محمد: منى خلي لعبه ولا منتى خارجه معنا للعشاء
منى : بضحك : ابشر طال عمرك فيها خرجه ولا يهمك بجلس احرسه له لين يرجع ومحد بيلعب
ملاك : تحاول تتجاهل نظراته الي عليها وجها حاسه راح يتشقق من كثر ما ابتسمت
احمد: راح يتوضأ
ومي دق تلفون البيت وجالسه تكلم
محمد: بصوت جدي : ملاك تعالي ابيك ..و راح جهة الباب
ملاك : قامت وهي محرجه من نظرات منى الي ترفع حواجبها وتضحك ..شافته واقف عند المدخل يعدل بغترته وهو بثوبه الاسود المتين .. قلبها يخفق بس تشوفه او تسمع صوته ودها تركض له وتبوسه بين عيونه من حبها له..
محمد: شافها نزلت نظرها وهي مبتسمه قرب منها وهو ماسك يدها ويتكلم بهمس وعتب مايبي احد يسمعه : انتي الحين ما تستحين ..شاف رفعت عيونها ...رجالك يبي يخرج وجالسه مكانك ما تقومين له
ملاك : رفعت نظرها متفاجئه : انا
محمد : يكمل بعتب : ايه ...وياشر على خده..بسرعه لا احد يجي
ملاك : و جها محمر خجل و شفتها معد تعرف غير الابتسامه مهي راضيه ترجع لوضعها الطبيعي حركت راسها بحرج لا

محمد: لف يده على كتفها وماسك يدها وباسها
ملاك: تبعده عنه وجها احمر و قالت اسمه بدلع : محمد
محمد: ههههههههههه ويمسك خدودها اموت بلي يتكسف انا
ملاك: ترفع عيونها وتحطها بعيونه وهي ضربات قلبها سريعه وتمسك خدوده مثل ما سوالها : اموت بالجري انا وتبوس خده
محمد: هههههههههههههههه انتي قد الحركه الي سويتيها
ملاك: تمسك انفه يا حبيبي انا ملاك خالد ال..والاجر على الله
محمد: يضمها لصدره ههههههههههههههههههههههههههههههههههههههههههه منى الثانيه و يهمس احبـــــــــــــــــــــــك
ملاك: خجلانه منه ومن حركتها المتهوره بس تحبه بتموت لو ما تكلمت : ههههههه مودى خلص
محمد: وش قلتي ....وخجلت ونزلت راسها ويضحك يمسك و جها بيده وباس جبينها... اموت فيك
ملاك: وجها حمر ولع من الحراره : تركني خلص حماده راح يجي
محمد: اول بوسيني
ملاك: بدلع :مودى خلص
محمد: يهز راسه : لا بوسيني اول
ملاك: تقرب منه و تحط يدها على خده من الجه الثانيه وتبوسه وتعضه على خفيف
محمد: اييييييييييييييييي ويفك ايدينه عنها مصدوم
ملاك : ضحكت واقرب شي لها المجلس دخلت فيه مهي قادره تتحمل خفقات قلبها بتوقف وتقفله عليها ..
محمد: ضحك وقرب من المجلس بعد ما ستوعب انها مهي بين يدينه وهو يضحك... تعالي انا اراويك ....يقرب من الباب ويكلمها بهمس عشان محد ينتبه... افتحى يا جبانه هههههههههه منتي قد حركتك لا تسوينها
ملاك:باحرج واضح من صوتها تقرب من الباب وتكلمه : خلص توبه معد بعيدها
محمد:يبي يشوف وجها وهو عارف انها مكسوفه : زين افتحي الباب
ملاك: تنفسها ضايع مع خفق قلبها وهمست بدلع : لا اول روح صلي وبعدين افتحه
محمد: لا
ملاك: تهمس بدلع تجر ائت اكثر لانها ماتشوفه : بليز مودي بتردها لي روح صلي اول
محمد: ههههههههههه حبيبتي شفتي لو ما فتحتي الباب بذبحك اليوم
ملاك: بضحكه ودلع اكثر : مودى روح صلي ما بدي افتح الباب
محمد: وين بتروحين يعني بردها لك وخليك الحين ما ابيك تفسدين وضوئي ههههههه وشاف احمد جاي بعد عن الباب وهو الفرحه ما تساعه ولمح وجهه في المرايه ومسح مكان عضتها بحب
ملاك : من كلمته جلست وهي حاسه بحراره بكل جسمها وغطت وجها بيدينها


~ . < * > . ~


بيت يزيد


يزيد : ما تحمل يشوفها كذا حضنها وصوت متعب من قلب وكسير : بس ياعمري مهو قصدي ارعبك علي
هند : تبكي وهي تمسك فيه : ليه وش قصدك بكلامك
يزيد : يبعدها عنه وهو يشوف وجها وخرجت الكلمه بصعوبه من بين شفاته وكلها انكسار : يرضيك تكونين زوجة واحد امه هانته ولعبت بعرضه و ما قدر ياخذ حق زوجته الي جرحها و اتهمها بدون حق
هند : ناظرت عيونه بصمت فتره و كان الي قاله لها مر عليها مثل الحلم وشايفته قبل رمشت بعيونها وهي تشوفه ينزل عينه عنها مسحت دمعتها و دارت الجرح بقلبها و رفعت وجهه بيدها وبصوت ثابت : ايه لانه ماله ذنب و افتخر انه محترم امه لين الحين هي امك مهي امي بس جدت ولدي ..شافت نظرات الاستغراب عليه ...لا تضن اني ماني متاثر ولا ماحس بس انا اقدر اقول لها اووف الكلمه المحرمه بس انت وولدك ما تقدرون ... ونزلت دمعتها ...تعرف مره امي قالت لي راح تتعلمين شلون تكون الرحمه بقلبك اذا حسيتي انك ام صح هي ما همتني بس انت تهمني واذا برحمها لانها جابتك لهدنيا
يزيد : همس : بس
هند : كملت وهي تبكي : شوف انا ما ابي اشوفها بس هي امك لو جاتك البيت بتستقبلها لوحدك لانها حتى لو كانت كافره ما تقدر تقطعها و تسكر الباب بوجها
يزيد : بقهر : ما ابي اشوفها
هند : تردد لا اله الا الله بداخلها وتستغفر : لا اذا رحمتها ولدك بيرحمك و تسحب يده وتحطها على بطنها الي تتحرك مثل ما هو محتاجك هي لازم يجيها يوم وتحتاجك
يزيد : تنهد بالم وصوت عالي مزق كيانه ليه هي الضعيفه المنكسره الحنونه قدرت تتحمل وهو مهو قادر نزل راسه على بطنها وحضنهم ودمعت عينه بس مهو قادر يصرخ ويبكي بصوت كان ارتاح
هند : تمسح على راسه ودموعها على خدها وضيقه بصدرها بس ما تبي تبينها له وتتعوذ كل شوي وصارت تردد الم نشرح لك صدرك ويدها على ظهر يزيد وتقرأ عليه معها وتحكي له قصة الرسول صلى الله عليه وسلم مع الرجل الذى أساء الى امه

تنبيه الي من يلوم امه بسوء المعامله ...هذه القصه كلها عبر >>>>>>


جاء رجل إلي رسول الله صلي الله عليه وسلم يشكو إليه سوء معاملة أمه له قائلاً: إنها سيئة الخلق يعني بذلك سوء معاملتها له. فقال له الرسول صلي الله عليه وسلم يستحثه عن الرجوع عن اتهام أمه بسوء المعاملة: هل كانت سيئة الخلق عندما حملتك في بطنها تسعة أشهر؟ قال الرجل: إنها سيئة الخلق. فقال له الرسول صلي الله عليه وسلم: هل كانت سيئة الخلق عندما حضنتك وأرضعتك عامين متتاليين؟ فقال الرجل: إنها سيئة الخلق. وظل الرسول صلي الله عليه وسلم يحصي له معاناة أمه معه وهو يصر علي أنها سيئة الخلق. فسأله الرسول صلي الله عليه وسلم عن جزائه لأمه مقابل معاناتها معه. فقال الرجل: لقد حججت بها ماشياً أحملها علي ظهري. ومعني هذا أن الرجل حمل أمه من المدينة إلي مكة فوق ظهره وأدي المناسك بها وهما علي هذا الحال. فلما قال الرجل ذلك ظناً منه أنه أدي لها حقها قال له الرسول صلي الله عليه وسلم: وماجزيتها بطلقة واحدة يعني عند الولادة وليس أحد بحاجة إلي مزيد فهم لحق الأم بعد هذه العبارة الواضحة في حق الأم.. ومما يروي في ذلك أيضاً أن الإحسان قوله تعالى "وقضي ربك ألا تعبدوا إلا إياه وبالوالدين إحسانا". عموم الإحسان وليس إحساناً خاصاً بعينه. والإحسان يشمل كل جوانب المعاملة الطيبة. ومهما فعل البشر في حق الأم من وجوب حسن المعاملة فلن يبلغ ما يقولونه بلاغة هذا التعبير القرآني الكريم. ثم تفصل الآيات من سورة الاسراء معني الإحسان في أبلغ صوره حتي النهي عن قول كلمة "أف" للوالدين. وكلمة "أف" تعني أقل الأذي بالقول. وهو ينفي بطبيعته أقل الأذي بالفعل. إلي آخر ما ورد عن ذلك في هذه السورة من آيات يحفظها الصغار ويحفظها الكبار على السواء. بل إن هذا القول الكريم تجاور النهي عن سييء الكلام إلي الأمر بالقول الكريم. حيث قال تعالي: "وقل لهما قولاً كريماً" وأضاف إلي ذلك خفض الجناح لهما في دائرة الرحمة الواجبة لهما بخاصة عند تقدم السن بهما وعجزهما عن القيام بخدمة نفسيهما والدعاء لهما بالرحمة الربانية جزاء قيامهما بتربيته الداعي لهما وهو صغير. والتربية في الصغر تعني معاناة عالية لا يصبر عليها إلا قلب أم وأب.

~ . < * > . ~

بيت ابو محمد

محمد : بعد مارجع من الصلاه محصل احد منهم في الصاله واحمد راح يكمل لعبه طلع الغرفه شافها ..هاه تعضيني وتقفلين الباب وش تبيني اسوي فيك الحين
ملاك: واقفه عند التسريحه تلف له تواجهه بخجل بدون ما تناظره : توبه الله يخليك معد بعيدها
محمد: يقرب منها و يمسكها مع وسطها ويقربها له وبضحكه بصوته : خبروني انك شيطانه بس ما صدقت طلعتي مكاره بعد
ملاك: ماقدرت تكتم ضحكتها من نبرت صوته الضاحك : ههههههههههههههههه خلاص توبه وبدلع تبوس مكان العضه وتمسحها... خلاص منيحه هلا صح
محمد:الضحكه رجت الغرفه : ههههههههههههههههههههههههههههه
ملاك: مكسوفه ومحرجه منه وبيفضحها بعد بضحكه الي يسحرها وهمست : خلص شو بيك
محمد: هههههههههههههه احبـــــــــــــــــــــــــــــــــــــــــك.. احبك واموت فيك يا مجنونه حركاتك مثل الاطفال ويبوسها على خدها
ملاك: تغطي وجها بيدينها : محمد خلص بليز
محمد: وش سويتي فيني ما خليتي فيني عقل عمري بحياتي ما تخيلت اني بحب احد بهـ الشكل ويسحب يدينها ويبوسها يالله حبيبتي قومي البسي بنخرج الحين وحسبي حسابك لو حصلت حجز لو بكره بنسافر انا متحمل الحصار الي احنا فيه الحين ابي اخذ راحتى
ملاك:بخجل بس عاجبها انها عند امها : لا ما بدي روح
محمد: ليه وش فيك
ملاك: تحط يدينها على صدره : بليز خلينا عند ماما
محمد: يمثل الصدمه : نعم هم الحين اهم مني تبين تجلسين معهم وانا لا ما يكفي سفرك لوحدك
ملاك: صوتها ناعم ومن اثر البكا فيه بحه : لا تقارن نفسك باحد وتبوس خده بليز كلها اسبوع وبعدها اروح معك مكان ما بدك هاه شو قلت حبيبي
محمد: انهوس من دلعاها وكلمت حبيبي : لا يعني لا
ملاك: حبيبي بليز
محمد: يقرب من وجها ويقبلها بكل احساس ادخلته وزرعته بداخله ليرويه من قربها
ملاك: غمضت عيونها معد فيه مجال للحديث او العبارات الافعال تثبت كل الكلمات التي يستطيع تكوين منها مجلدات ...
محمد: بعد عنها بعد فتره وباسها على عيونها ويستنشق عطرها :احبك
ملاك: بعدت عنه ونزلت راسها وهمست نفس مقطوع : خلص بليز
محمد: عشان ما تفكرين تبعدين عني فاهمه





~ . < * > . ~

بيت هزاع

اصايل و شمايل بغرفتهم وقافلين الباب ومناقشه حول موضوع الزواج
اصايل : مهو بكيفك انتي قومي استخيري اول
شمايل : انتي ليه ما تفهميني انتي شايفه شلون حالتي و ازمات الربو الي تجيني يكفي ابوي متحملني ما ابي اذى احد معي
اصايل : بحده بصوتها قهرتها لها ساعه معها ومهي راضيه تقتنع : قسم بالله لو ماشلتي الفكره هذى من راسك ....و ادقها بصباعها على راسها ....لا كون مخبره ابوي وساعتها شوفي شلون بترفضين
شمايل : صوت باكي بدون دموع : انتي ليه تغيرتي حاولي تفهميني شوي
اصايل : ابي اعرف الحين انتي سامعه ولا شايفه عيب فيه ..ناسيه لمن كنتي تقنعيني
شمايل : لا بس انتي غير عني ..انا ماعندي استعداد احمله عب تعبي هو اكيد يبي زوجه تكون سليمه مافيها أي عيب
اصايل : ومن قال انه المرض عيب ..وانتي على بالك انه ما يعرف بمرضك كم مره وداك مع خالتي المستشفى يوم ابوي مهو فيه
شمايل : سكتت ونزلت راسها وهي مهي ناسيه فضله عليهم يوم سافر سواقهم وابوها مسافر كذا مره تتعب ويتصلون عليه ويوديها المستشفى ويضل معهم لين تخرج ..بس شاغل تفكيرها وش يبي فيها وهو عارف حالها ولا عمره شافها وهي متاكده انه مستحيل يكون شايفها ابد ..



~ . < * > . ~

بيت ابو عامر

ام عامر : حصلت الورقه على الارض الي جابها يزيد واخذتها بكل قهر وقطعتها ورمتها بالزباله وخرجت من البيت وهي تبحث عن جمعه توسع صدرها بمدح من حولها لها بدون ما يشفون عيوبها واخطائها ...





~ . < * > . ~
بيت ابو محمد
اليوم الثاني محمد بلغ الكل انه راح يسافر ورحلتهم في الليل وانه جيتهم بس يسلم وياخذ زوجته الكل عارض لانهم بعدهم باقي على دوامهم اسبوع بس ام احمد هي الي وقفت معهم اهم شي عندها سعادتهم وهي بالها مرتاح عليهم الحين مهما غابوا عنها ..


~ . < * > . ~
ملاك : قبل ما تسافر طلبت من روز تجهز لها بعض الاشياء قبل ما توصل ...ودعت امها والبنات وهي بعيونها فرح وضحكه و ابتسامه على شفاتها اسعدتها دعوات امها وهي بحضنها وكلماتها اسعديه عشان يسعدك ....وصلت بيتها وهي بعدها اسفل في الصاله ماسكه يده بحب : حبيبي ممكن تروح غرفتك فيه بذله على السرير البسها
محمد: بضحكه وكانه فاهم حركتها بس بضيع عليه مخططه كذا : ليه وش عندك
ملاك: بهمس وهي واقفه قدامه : بليز حبيبي اذا بتحبني صح مثل ما تقول روح
محمد: آآه منك تعرفين وشلون تلوين يدي: اوكي مدري حاس وراك مصيبه وش مسويه الي ما تبيني اعرف الحين
ملاك:نزلت عيونها وهمست : ولا شي
محمد: زين بس ليه ما تخلين مفاجاتك بعدين ...شاف عيونها والدهشه الي فيها وحب يجاريها ...زين ولا يهمك بنسوي الي تبين ...ودخل وطلع الغرفه و اخذ شور ولبس البذله واعجبه ذوقها وتعطر وخرج وراح دق عليها حبيبتي فتحي الباب وش فيك
ملاك:من خلف الباب وهي تشوف صورتها في المرايه وخدودها محمره مهي داريه كيف بتكمل الي بتسويه تشجعت وفتحت الباب
محمد: اول ما شافها انبهر من شكلها (لابسه فستان احمر طويل ماسك على الصدر ومكسر بتكسير ناعم و الظهر كله عاري وشعرها فلو و مكياج خفيف ) باسها على راسها ولف يده حول وسطها وجذبها له بحب ما يقدر يعبر اكثر من قوه حبه الكلام معد له أي مكان بقاموسه يشعر ان أي كلمه ممكن يقولها ما توفيه حق الاحساس الي يشعر فيه ...
ملاك: تلف يدها على رقبته و تهمس : احبك ...هذا اقل شي بعمله من شانك
محمد: بعدها يبوس جبينها وهمس : انتي بس الزهره الي ابي اشم عبيرها ..دخلها الغرفه وعجبه شكلها و مشغله اغنية بصوت منخفض

الله واكبر ماجملك
ودي اقولك واسالك الله واكبر ماجملك

لو للحسن عرش وتاج ماظنتي غير ملك

اذهلت في الجلسه الحضور يازايد هالنور نور

قالوا اكيد انت االقمر ولاالقمر هو من هلك

شيل القمر واجلس بديل انت الجمال وانت الجميل

حضرت وضاعوا من حلاك والجو كله صار لك

ياسلبٍ كل العقول بالرمش والطرف الخجول

برضيك لو هم يزعلون ماعاش من هو زعلك

محمد: اخذ نظره بالغرفه وحضنها: ياويلي وش مسويه فيني اليوم باسها على خدها
ملاك: تحرك يدها بتوتر واضح على كولة الجكت ورجفه بصوتها ودلع : ممكن يازوجي العزيز تقبل دعوتي على العشاء المتواضع هيدا
محمد: هههههههههه يغمز احب الرسمين انا ويبعد شعرها ويبوسها على رقبتها وكتفها ويحرك يده على ظهرها العارى .. ويهمس احبك
ملاك : ذابت من حركت يده على ظهرها وبوساته
محمد: سحرته بدلعها ورقتها و اكثر شي خجلها الي واضح مهما سوت وهمس و هو يمسك انفها: وش فيك متبين تتعشين
ملاك :عينها على يدها الى على صدره: شو بدك انت
محمد: تعالي بس بشرط انتي تاكليني وانا اكلك
ملاك: تلعب بيدها بالجكت : انا اكلك ايه لكن انت تاكلني لا
محمد: يسلام ليه
ملاك:تحط راسها على صدره لاني وانا بشوفك تاكل راح اشبع معك
محمد: يحضنها بقوه وبعدها و يبوسها على خدها وهو يضحك : اشك انك قارئتها بقصه ولا شايفتها بفلم عربي ...وشاف لمعه بعيونها فيها زعل : اموت فيك تعالى
ملاك: احرجها بكلمته و تروح معه (مجهزه طاوله عليها العشاء مع الشموع و موزعه قطع من الاقمشه والديكورات بالغرفه كلها احمر والسرير ابيض وعليه ورد احمر منثور والارض كلها بلونات صغيره حمرا وريحه الورد معطره الغرفه ومعطيتها سحر خيالي و كاتبه على الزجاج بحبك ياروح ملك روحك )
محمد: لحظه وين بتجلسين
ملاك: اشرت على الكرسي الثاني
محمد: سحبها له : لا ياعمري تعالي ويجلس ويجلسها على رجله وحضنها بيده
ملاك:حمر وجها اكثر حاسه عمرها كانها صدق بداخل سيناريو لفلم وتتمنى انه ماينتهي وهمست :ماراح تاكل هيك
محمد: يبوسها على كتفها مهو انتي باتاكليني خليك بحضني عشان اشبع
ملاك: تاخذ من الاكل وتعطيه وتحاول قد ماتقدر تشيل التوتر الي فيها و تجاريه و بهمس : بتشبع مني
محمد: يعض يدها وهو يضحك : هههههههه انتي لو اكلك كلك عمري ما بشبع منك ويبوسها على خدها
ملاك : مهي قادره تناظر عيونه : خلص
محمد:خلاص ايه هو انتي شفتي شي لا ظهره من عيونك تغليك علي ....كلي منها اول بعدين اكل انا ويعطيها منها ويكملها
ملاك: اعطته القمه وشربت من العصير وهي بتحطه على الطاوله
محمد: اخذه منها وشرب من نفس المكان الي شربت منه ويغمز لها :طعمه غير كلها شهد (عسل)

اعلم اننا نبحث عن حب مثل القصص ولكن اريدك ان تقرئي هذا الحب العظيم الذى قفل عنه الكثير منا

وقفات من حياة الرسول صلى الله عليه و سلم مع عائشة الطاهرة رضي الله عنها , و ليتعلم كل امرأة و رجل من هذه الدروس الرائعة .



1 - كان رسول الله صلى الله عليه و سلم يقول لعائشة رضي الله عنها :

حبي لك كعقدة في حبل !!!!!

فتضحك هي رضي الله عنها , ،،

ثم كلما مرت عليه سألته :

كيف حال العقدة يا رسول الله ؟

فيقول : كما هي ........



انظري يا أختي إلى هذه الكلمات ... بالله عليك هل يقدر أكبر شاعر في العالم بل و أكبر ممثل و عاشق أن يخرج مثل هذه الكلمات .



تأملي هذا الموقف..

2 - كان رسول الله صلى الله عليه و سلم إذا حاضت عائشة رضي الله عنها : يلاطفها ويداعبها .

و كانت إذا شربت من كوب الماء أخذ النبي صلى الله عليه و سلم هذا الكوب و بحث عن موضع شفتيها و شرب من نفس المكان الذي شربت منه .........



3 - سأل عمرو بن العاص رضي الله عنه رسول الله :



يا رسول الله من أحب الناس إليك ؟

قال : عائشة !!

قال يا رسول الله من الرجال ؟

قال : أبوها ...

تخيلي أختي المسلمة ... هل يستطيع الرجل في هذه الأيام أن يجيب مثل هذا الجواب بل و يلفظ اسمها أيضا ...



نعود مع خريشات قلمي ...

ملاك: حمر وجها من حركاته معها نزلت عينها وسندت راسها على كتفه مهما حاولت هو جري بزياده : حبيبي هيك ماراح تاكل ولا تشبع
محمد:يبوس يدها اطعم والذ اكل باكله اليوم من يدك
بعد ما نتهو من الاكل
محمد: حياتي قومي نبي نروح الحين
ملاك: فين بدك تروح هلا واصلين
محمد: امشي معي وبتعرفي فين
ملاك: ترفع راسها عن كتفه اوكي حبيبي بس بدي بدل واصلي العشاء
محمد: خلاص حتي انا بصلي بس لا تبدلين فستانك روحيبه
ملاك: شو حبيبي كيف بدك روح هيك بالفستان طويل راح يتعبني
محمد : زين يالله حياتي بسرعه عشان ما نتاخر
وبعد ما صلو العشاء ملاك لبست فستان ناعم قصير مع بوت طويل
محمد: واقف خلفها و حضنها ويبوسها على رقبتها : ياويلي على قمرى البسي شي يدفيك برد عليك كذا
ملاك:حياتي بلبس جكت معه مع البالطو
محمد:يالله مشينا
ملاك: بدك تنام برا مثل ماقلت
محمد: ايه
ملاك: اوكي وتلبس بالطو اسود جلد طويل
خرجو وراحو على الفندق وبعد ما دخلو وجلسو فتره
محمد : ما يبي احد معه حتى الخدم يبي يكون الوحده معها وبس فحجز لهم من قبل وصوله لكن تفاجأ ببلي سوته واعجبه وادخل السرور لقلبه فوق ما كان يتخيل انه هو يفاجئها : حبيبتي وش فيك افتحيه
ملاك: جالسه جنبه وتناظر بالصندوق الي قدامها : حياتي شو فيه
محمد: افتحيه وتعرفين ويمسك يدها بس قبل ما تفتحينه هذا كنت ابي اعطيك هو ليله عرسنا بس كل تاخيره فيها خيره
ملاك: نزلت راسها وعينها دمعت :سوري حبيبي
محمد: يحضنها ويبوس راسها: حياتي خلاص وش قولنا ننسى الماضي يالله افتحيه ولا تبيني ازعل منك
ملاك: تمسك يده وتبوسها: الله يخليك لي ولا يحرمني منك وتفتحه وحمر وجها ..وحاسه انه معد فيه اكسجين
محمد: هههههههههههههههههههههه وش فيك قومي البسيه ابي اشوفه عليك
ملاك: وهي خجلانه : لا
محمد: هههههههههه و يبوس خدها من اول ما شفته معروض تمنيت اشوفه عليك اذا ما تحبيني بتحرميني من شوفته عليك
ملاك:ماتتخيل شكلها فيه وبهمس : مودى دخيلك ما بدى
محمد: يبوسها على انفها : قومي حياتي يالله ليش مكسوف مني
ملاك: مودى بليز
محمد: يلف وجه عنها : لا خلاص زعلت يعني تبيني اشوفه على أي وحده غيرك
ملاك: تلف عليه وبحده وصدمه : شووووو عيوني من هيدى الي بدك تشوفه عليها
محمد: ضحكته رجت بين الجدران : ههههههههههههههههههههههههههههه احبك يالغيوره ويبوسها على فمها قومي يالله
ملاك: تقوم وتاخذ القميص معها و دخلت غرفه النوم لبسته و خجلت من نفسها بالمرايه(القميص قصير مره وخفيف ) لا كيف بخرج هيك مستحيل
محمد : دق الباب ودخل على طول
ملاك: غطت وجها بيدها من اول ما دخل
محمد: قرب منها : هههههههههههههه وش فيك ويمسك يدينها
ملاك: بليز اطلع برا بدي ابدل
محمد: ههههههههههه ويحضنها احبك يامجنونه وش فيك انا زوجك اشوف قمر ....ويبعد عنها شوي ويتامله عليها ...طلع احلى من ما تخيلته عليك ويحضنها ويبوسها ويسحب يدينها عن وجها

ملاك : ماجاها نوم رفعت يده بشويش وقامت وباسته على خده وراحت اخذت شور دافي ولبست قميص ستان طويل وجلست في الصاله عند التلفزيون
محمد: تقلب ما حصلها قام وشافها بالصاله راح الحمام غسل وجه وخرج عندها: حبيبتي وش فيك بعدك ما نمتي الساعه ثلاثه ويجلس عندها وياخذها بحضنه
ملاك: تسند راسها على صدره : حبيبي راسي بيوجعني
محمد: ليه بعده صداعك من الحبوب ما راح ولا ليكون رجعتي لها
ملاك: لا وعدتك ما خذها بس بعده ما خف ما قدر نام على طول
محمد: راح ياخذ فتره معك الصداع بسبب تهورك واخذك الحبوب المنومه .... ملاكي ليه اخذتيها؟....
ملاك: حطت وجها بصدره وبكيت
محمد: حبيبتي لا تبكين
ملاك: وهي تبكي : انا حبيتك من البدايه بس كنت خايفه تتركني وحاولت اتجاهل وجودك بس بعد الزواج كل ما اشوفك احس بالذنب ولكذبي عليك وتعبت معد بقدر انام وستخدمتها
محمد: يرفع راسها ويمسح دموعها: يا بعد عمري
ملاك: تبكي وتكمل بهمس : مودى بحبك فوق ما بتتخيل وتلف يدينها على رقبته وتبكي
محمد: يمسح على شعرها وظهرها : بس حبيبتي انتي تعرفين وش كثر احبك خلاص لا تبكين وتعبين نفسك خلاص حبيبتي لا يزيد صداعك الحين ......ششششش حياتي خلاص تبين زعليني منك ويبعدها عنه و يبوسها على جبينها خلاص حبيبتي حاولي تنامين شوي
ملاك: تمسح دموعها وتحط راسها على رجوله وتمسك بيده وتحضنها ..كف امان يحاوطها ورجع لها الاستقرار بحياتها الي عمرها ما شعرت فيه
محمد: يمسحلها على شعرها: حبيبتي غمضي عيونك عشان تنامين وجلس معها فتره لين ما حس انها هدئت ونامت رفع راسها وقام فتحت عيونها خليك نايمه ويشيلها ويحطها على السرير كملي نومك ويبوس خدها وبيروح
ملاك: تمسك بيده فين بتروح
محمد: باخذ شور واصلي الفجر
ملاك: قامت رفعت راسها بشويش وهي تتالم وهي حاطه يدها عليه الالم بيجرج من عيونها و سرعة نبض راسها ...بروح اصلي وبعدين انام
محمد: مسك يدها وهو موتره صداعها ما شافه معها امس مثل اليوم بس يمكن عشان ما نامت طول الرحله : تعالي ياقلبي
ملاك : دخلت أتوضأت و صلت ونامت
محمد: خرج حصلها نايمه صلي ونام
ملاك: صحيت من النوم الساعه عشره وشافته وهو بعده نايم مسحت على شعره وباسته و قامت بهدوء من عنده وهي تشعر بالصداع ومهي عارفه ليه رجع لها كانت تحس فيه قبل بس بسيط الحين مثل اليومين الاولى لمن تركت الحبوب صلت الضحى ودعت ان الله يحفظه لها ولا يبعده عنها وقامت و جهزت الهديه الي وصت عليها وطلبتها و حطتها على التسريحه اخذت ملابسها ولبست تنوره قصيره و بدي ومعها جكت و سرحت شعرها و حطت مكياج خفيف خرجت الصاله وقفت عند الشباك تشوف الثلج والمكان من حولها كله بياض تنهدت ونزلت دموعها على خدها :آآآآآآآه يارب لا تحرمني منه وجعل يومي قبل يومه و اغفر لبابا وخالتو واغسلهم بالماء والثلج والبرد و وسع لهم في قبورهم وانرها وجعلها روضه من رياض الجنه يارب انت من يوزع الارزاق فأخذت مني اغلى شخص على قلبي وانت تعلم بقدر حبي له وعوضتني بزوجي فحفظه لي يارب مسحت دمعتها
راحت طلبت الفطور ودخلت الغرفه عدلت مكياجها وراحت عنده وجلست على طرف السرير مسكت انفه و وتحرك يدها على وجهه
محمد: يكشر بوجهه وعقد حواجبه وهو نايم
ملاك: تبتسم وتبوسه على خده و تهمس : مودى
محمد: صحي وما تحرك وستنشق عبير عطرها
ملاك: حياتي قوم طلبت الفطور
محمد: مثل ما هو
ملاك: حبيبي شو عاد لا تقول نومك ثقيل قوم ولك تؤبر البي
محمد: مثل مهو
ملاك: تبوسه بقوه
محمد: يلف يده عليها و يبوسها بقوه
ملاك: تبعده عنها : شوو صاحى و بتضحك علي
محمد: مسكها : ههههه صباح الخير ياقمر
ملاك: صباح النور شو بيك اتركني قوم طلبت الفطور
محمد:يجلس ويحضنها :احبك ليه معصبه
ملاك: ليه تمثل علي وما تقوم
محمد: وهو يمسح على عيونه ويضحك : حبيت اشوف وش بتسوين ويبوسها
ملاك: تبعد يسلام عيدها مره ثانيه وشوف شو بعمل فيك
محمد: آآه منك ومن دلعك اموت فيك يا عسل ويطالع فيها بنظره مكر و يحاول يمسكها
ملاك: تقوم عن السرير وفهمته وحمر وجها ...
محمد: ههههههه آآآه ربي يسعدلي هـ الخدود الي مثل الرمان
ملاك: باحراج من تفكريه غير عنها وهي رايحه : مودى قوم الحين يوصل الفطور استقبله ما فيني اتحجب
محمد: يقوم بسرعه ويمسكها : فين رايحه هاه ويبوس خدها
ملاك: حبيبي خلص.... ويدق جرس الباب وبتسمت ....روح له وتبعده عنها
محمد: وين تبين تهربين يعني يبوسها ويروح دخل الفطور ورجع الغرفه و دخل الحمام وبعد ما خرج ما شافها بالغرفه وهو يجفف شعره بالمنشفه وقف عند التسريحه وشاف الهديه ساعه شكلها رائع ..... واخذ البطاقه من عليها و فتحها ...

قطرات تتلالي داخل محجرها ....
انفاس تتعالى ....
نبضات تتلاحق .....
نظرات تسرق الافكار ...
هل كل هذا تحدثه ...
لحظات ...لحظات ....
من شم رائحة عطرك....
ام من لمسه يدك ...
حبيبي ....
كل ما في داخلي محتاج الى ...
حظنك الدافئ....
وسماع همساتك ...
وانفاسك التي تداعب خدي ...
اعشقك ...
يامن سرقت النوم من جفوني ..
و وقفت على رموشي ...
فلم اعد ارى الدنيا الا من خلال عينيك
اعشقك حتي الهذيان ......
...............................................زوج تك
#كلمات كاتبة القصة#


قفل البطاقه وحطها مكانها ومشط شعره وخرج شافها واقفه عند الشباك
ملاك: تتامل الداخل والخارج من الفندق وسرحانه وافكارها معه ما حست فيه
محمد:لف يدينه عليها وحضنها وهمسلها في اذنها : اعشقك حتي الهذيان (وباسها ولفها تواجهه وشاف وجها احمر والدمعه بعينها و رجع يعيد الكلمات الي كتبتها بذهنه) شكرا على الكلمات الحلوه
ملاك:منزله راسها و همست : تستاهل اكثر عجبتك الساعه ؟؟
محمد: حلوه بس الكلمات احلى لاني اشوفها على وجهك ....تعالى ما جعتي
ملاك: انتظرك
محمد: تعالى نفطر


بعد يومين


خلال هذى اليومين محمد قفل جواله وحرم على ملاك ترد على أي مكاله لين يرجعون بيتهم
ملاك: ماما حبيبتي والله ما فينا شي
ام احمد: اقلقوها ما كلموا بعد وصولهم يطمونها وجولاتهم مقفله وتصلت على بنتها وحمدة ربها يوم سمعت صوتها : حبيبتي اهم شي انتي مرتاحه
ملاك: بصوت كله احساس معبر عن سعادتها : ياااه ماما مودى حياتي كلها ماتتخيلي قد ايه مرتاحه
ام احمد: براحه وسعاده ودعوه صادقه من قلبها : الله يسعدكم ويهنيكم يا عمر امك انتي
ملاك : امين يارب ..ماما ليه خايفه علينا
ام احمد: اخاف عليكم كلكم من عندي غيركم يايمه هو وينه اعطيني هو
ملاك: اسفل بالصاله الحين اخليه يكلمك
محمد: فتح الباب وهو عنده : يوووه حبيبتي وش فيك ما بدلتي ونزلتي
ملاك: تبعد الجوال وتوجه له : حبيبي تعال كلم ماما تسأل عنك
ام احمد: سمعتهم وتردد باخلها الدعاء لهم
محمد: ياخذ منها الجوال ويقرصها بخدها : هلا خالتي وش اخبارك
ام احمد: الحمد لله وش اخبارك انت يا ولدي وينك خفت عليك اول مره تسويها ما تدق علينا وتقفل جوالك
محمد: يجلس على الكنب: خالتي احنا بالف خير الحمدلله
ام احمد: الحمد لله يا يمه اقلقتوني لعد تعيدونها محد ماذيكم بس طمنونا عنكم
محمد:وهو يضحك فاهم وش تقصد : هههههههه خالتي ريحي بالك حتي بعد ما زوجتيني ويغمز لها بتشيلين همي
ملاك: شو عندك وتجلس على رجوله و تاخذ الجوال منه ماما شو بتحكي له عني
محمد: هههههههه ويبوسها ملقوفه
ام احمد: بضحك : هاو وش فيك يا يمه ما قلتله شي يالله المهم اني تطمنت عليكم خليك مع رجلك مع السلامه
ملاك: ماما بوسيلي البنات وحماده مع السلامه وقفلت تلف تناظر فيه انا ملقوفه هااااه وتحط يدينها على حلقه
محمد: يشيل يدها ههههههههههههه احلي ملقوفه عندك مانع
ملاك: ههههههههههه لا عندي نافع
محمد: هههههههههههههههههههههههههه انتي ومني مثل بعض بس انتي دلوعه
ملاك: تاشر على نفسها و قالتها بدلع وتسوي حركات بعيونها :انا دلوعه
محمد: ههههههههههههههههههههههه ويلف يدينه حولها اموت فيك يا دلوعه قلبي انتي
ملاك: تبوس خده احبك ودق جوالها
محمد: وبعدين هذا وقته
ملاك: ههههههههه شذو يويلي منها ما كلمتها لي اسبوع ... الو
شذى: السلام عليكم
ملاك: هلا حبيبتي وعليكم السلام
محمد: وش حبيبتك بعد انا وين رحت
ملاك : تبوسه
شذى: معصبه : وينك فيه لا تتصلين و ادق عليك مقفله جوالك
ملاك: هههههههههههه حبيبتي لا تعصبين
محمد: لا حول ولا قوة الا بالله ترجع وتقول حبيبتي بعد و يقربها منه اكثر ويبوسها على خدها ورقبتها
شذى:شكت ان فيه صوت عندها : انجي من عندك
ملاك: هههههههه مودى وتحط يدها على الجوال وتكلمه باذنه ميدو خلص بليز
شذى: بفرحه بكل كلمه قالتها وتصرخ : رضيتي عليه اخيرا
ملاك: ايه انتي شو اخبارك
شذى: عسل المكان يجنن هنا تعالوا
ملاك: لا عيوني ما بدي حدا ....وعينها عليه... يشاركني بحمودي لا جينا فيصل بيجلس معه ويخلونا لوحدنا
محمد: يضمها له بقوه ويكلمها باذنها : ولا انا
شذى: هههههههههههههههههههه الله يسعدك
محمد: يبوس فيها
ملاك: شذو حبيبي شوي اكلمك مودى هنا مبهذلني
شذى: خلاص مهو مهم بعدين اخذ اخبارك روحي معه باي
ملاك:باي وقفلت شو بيك حبيبي حرام عليك ما قدرت اكلمها
محمد: حاضنها و يبوس خدها عشان ما تقولين لاحد حبيبي و انتي معي
ملاك: تمسك انفه وتغني بدلع
يا حبيب عمري انا يا حياة روحي انا
يا جناحي في الهواء يا بحوري في الهناء
شويه ان قلت احتاجك
شويه ان قلت اشتاقلك
وشويه ان قلت اهواك
شويه ان قلت انا كلي لك
لو تسمع حب العالم وحساس وشوق العالم
وكلام الحب واغاني الحب ما تساوي ياعمري غلاك
اياك ضن اياك لا تفكر بيوم انساك
او انسى بلحظه هواك حبيبي يا حبيبي انا
محمد:يتنهد بشكل مسرحي : آآآآآه يا قلبي طفح وصل الرياض من كثر حبك
ملاك: هههههه دفنت وجها في رقبته
محمد: ههههههههههه وش فيك قومي ما تبينا نروح نتعشاء حياتي اذا بضلين كذا شكلنا ما راح نخرج
ملاك: ترفع راسها : جوعان حبيبي
محمد: و انتي معي وتبيني اجوع قومي مشينا
ملاك: شو بدك ياني روح هيك (لابسه تنوره جينز قصيره على الركبه وبدي )
محمد: يمسك وجها : عشان اذبحك قومي اشوف قدامي روحي بدلي بسرعه
ملاك: ههههههههههه احبك وتبوسه يا غيور
محمد: ايه اغار عليك و لو بيدي احطك بداخل صندوق وقفل عليك محد بيشوفك غيري
ملاك : بدلع : اخاف خليك معي داخل الصندوق
محمد: هههههههههههه ودي بس الصندوق صغير بس لك
ملاك: ههههههههههههههههه اناني وتقوم وتسحبه يالله روح البس انت بعد لبسك خفيف

بعد اسبوع


شذى: لا ماصدق مهو معقول
ملاك: ههههههههههههه وتروح تحضنها وحشتيني وتبوسها
شذى: تبعدها عنها اشوف قمر (ملاك لابسه بنطلون جينز تحت الركبه وبلوفر موف مع حزام عريض وبوت طويل ) وجها كله اشعاع فرح وسعاده
ملاك: تعالى نطلع فوق فيصل أكيد بده يدخل
شذى: تعالي احكيلي كل شي
ملاك: وهم طالعين مع الدرج وما سكه يد شذى: شذو احبه واموت فيه
شذى: هههههههه من اول اقلك منتى براضيه تعترفين
ملاك: انتي كيف رحلتك
شذى: كثير حلوه ما خلينا مكان ما رحنا فيه
ملاك: شو بدك نجلس هنا ولا بالغرفه
شذى: لا خلينا هنا اذا محمد ما راح يطلع فوق
ملاك: لا ما راح يطلع واذا بده يجي بيحكي

فيصل: محمد ما شاءالله منور هـ الاجازه
خالد: ايه أكيد منور مهو تاركني لوحدي ومسافر عند اهله
محمد: محد قلك ماتسافر معي
خالد : لو اهلك يبوني املك كان سافرت ليه اروح واحرق اعصابي
فيصل : خبطه على كتفه : وانت متى ناوي تعقل شوي
محمد:يضحك : بعد ما ياخذها اعتقد تعالوا ندخل جوه ودخلوا جلسوا بالصاله
وبعد ما تعشو وخرجو ا

بشقه فيصل
شذى: تعرف حبيبي توه الحين تطمنت على انجي اخيرا رجعت مثل قبل
فيصل : نايم على السرير حمدلله حتي محمد شفته مرتاح ..وبحده بنبرت صوته .. تعالي انتى الحين ما قلت لك ما نبي نطول
شذى: واقفه عند التسريحه وتدهن يدها بالوشن : هههههه ياسلام ما كنه انت ما حسبت حصلت العيال نسيتني و ما دقيت علي
فيصل:آآآآآآآآه منك انا انساك كنت انطرك دقين عشان احطها حجه
شذى: جلست على السرير : ايه حطها في الحين لا عيوني انت الي كنت تبي تجلس
فيصل : يدقدهاه : جننتيني
شذى: ههههههههههههههههههههههههههه خلاص ههههههههههههههههه
فيصل: ههههههههههه عشان ما تعيدينها مره ثانيه

~ . < * > . ~



بعد شهرين

يوم يغير من حياة الإنسان الكثير والكثير من الأمور كيف اذا أصبحت ايام وليالي متتاليه ..فهناك البعض يحصل له تغير جذري والبعض يكون بدوامة الروتين الممل المتعاقب دون ان يشعر بمضي اليوم عليه ...


~ . < * > . ~

بيت ابو ملاك


ملاك : جالسه تذاكر في الصاله عندها اختبار : هلا حبيبي شو بيك اتاخرت
محمد: يجلس جنبها ويبوسها حياتي الشغل كثير لا تنسين لي يومين ما داومت
ملاك: تلف يدينها على يده وتحضنها: وحشتني حبيبي.. اهم شي دراستك الشغل فيه من يقوم بيه
محمد: حياتي خلصتي مذاكره
ملاك: ايه جالسه اراجع بعض النقاط
محمد: يرجع على ورا ويسند راسه للخلف: آآآآه تعبان ابي انام
ملاك: تبوسه على خده سلامتك حبيبي قوم روح خذ شور اكون طلبت العشاء
محمد: اوكي لا تطولين تعبان ويقوم يطلع فوق وبعد ما خرج
ملاك: تعال حبيبي تعشاء جبته الك هون
محمد: يجفف بشعره بالمنشفه ريحتيني ياقلبي ما فيني انزل ويجلس
ملاك: خذ حبيبي وتمد يدها بالشوكه
محمد: ياكلها ذكريني فيه اوراق ابيك توقعين عليها ابيها بكره
ملاك: بس انت بكره عندك محاضره الساعه تسعه
محمد: وهو ياكل بكره صحيني اوصلك وبروح المكتب
ملاك: اوكي حياتي...... ميدو بكره بدى اروح للمصمم
محمد: بعد ما نخلص نمر عليه بس ماكلمتيهم يجون لو خميس وجمعه
ملاك: ما بيمديهم يجو بس ارسلت لهم الصور و اختاروا وكلمتهم اليوم واعطوني المقاسات
محمد: شذى ماتبي تروح معك
ملاك: لا بدي اياك تكون معي عشان تشوف الفستان الي خترته
محمد: ماسك يدها ويبوسها أي شي بتلبسينه بيطلع عليك حلو
ملاك: ربي يخليك لي حياتي عيونك الحلوه
محمد: اكيد عشان اشوفك فيها ...ايه على فكره خلصت البحث الي تبينه بس اطلعي عليه وطبعيه عندك في الاب توب
ملاك: مرسي ياعمري وتلعب فشعره وتبوسه على خده.. من غيرك معرف كيف كنت بالحق على الاختبار والبحث بوقت واحد
محمد : بنظره شريره : ولو بس لا تصدقين عمرك كل يوم بسويه لك
ملاك: ههههههههههههه وتلف يديها على رقبته وتبوسه ميدو عمري حياتي انت بهون عليك ما تساعدني
محمد: ههههه آآآه على النصب انا محد ساعدني خليك مثلي
ملاك: هههههههههه شو بتغار
محمد : الله لا يحرمني من هـ الضحكة فيه احد يغار من روحه قومي خلصتي عشاء تعالى نامي
ملاك: حبيبي روح نام الحين بجيك بس اشيل العشاء
محمد: يالله قومي ويمسكها مع انفها انا اشيله معك وخرجه برا في الصاله
ملاك: دخلت الحمام و بغرفه الملابس لبست قميص النوم وخرجت عنده
محمد : ياه اخيرا لبستيه (القميص الي شتراه )
ملاك: تروح عنده عشان خاطر عيونك ياقلبي بلبسه
محمد: تسلم عيونك ياعسل .......

~ . < * > . ~

بيت ابو عامر

الظهر
غرفه مها

مها : حالتها النفسيه متدهوره وطول وقتها حابسه حالها في غرفتها وحتى اخوانها لها فتره طويله ما شافت احد

مريم :زيارتها قلت بعد الي صار مع امها بس ما تقدر تقطعهم : السلام عليكم
مها: جالسه على الكرسي وعينها على التلفزيون و متدري وش فيه لفت : وعليكم السلام
مريم : تسلم عليها و تجلس عندها : ليه ما نزلتي اسفل لا زم اتعبيني اطلع لك
مها: بدون نفس تتكلم : ما لي خلق
مريم : تلف تواجها :شوفي مها انا جايتك اليوم ما راح اخرج من عندك الا و انتى مخبرتني وش فيك وتاشر بصباعها واياني وياك مثل كل مره تقولين ما فيني شي
مها: نزلت راسها وساكته تعبت من صمتها وحدتها
مريم : حبيبتي وش فيك الكل باله مشغول عليك شوفي جسمك وشلون صاير وعيونك كلها هم وحولها هالات سود وتحط يدها على كتفها
مها : بكيت بضعف معد عندها أي قوه تقاوم مثل كل مره
مريم: مها راشد قايل لك شي قبل ما يسافر انتى من يوم سافر وهذا حالك
مها: رفعت رجولها ونزلت راسها عليها وبكيت بصوت
مريم : مها لا ترعبيني وش صاير عليك ؟!!.....انتظري وتقوم وتسكر باب الغرفه وترجع عندها و تلف يدها عليها
مها: زاد صوت بكائها
مريم : مها والي يعافيك خبريني وش الي مخبيته عني انا عارفه ان الموضوع له علاقه براشد و متاكده بعد
مها: وهي تبكي : مريم ما يبيني
مريم : وشهوووو متي قال هـ الكلام ..؟
مها : تشهق : قبل ما يسافر
مريم : وليه ما خبرتينا كان عرفنا نتصرف معه وليه ميبيك
مها : بعدت عنها ومغطيه وجها بيدينها وتبكي
مريم : تمسك يدينها وترفعها عن وجها: قولي وش الي صار بينكم
مها : انا حامل
مريم : وتصرخ :نعععععععععععم وششششش تقولين
مها: بكيت بزياده
مريم :بعصبيه وقهر : كيف صار هـ الشي ؟....ومتى؟؟ قولي بطلي بكاء ....قولي لا تذبحيني
مها: خرجت معه كذا مره
مريم : ومتي هـ الكلام
مها: بعد الملكه بفتره وتمسح دموعها مريم الله يخليك تعبت ساعديني
مريم : خبرتيه عن حملك
مها: تمسح دموعها وبنكسار : ايه و من بعدها معد يرد علي وسافر
مريم : الحقير وانتي باي شهر
مها: الثالث
مريم : حرام عليك بتذبحين ابوي لو عرف ما فكرتي فينا لما سويتي سواتك الحين كيف تبينا نتصرف دقي عليه اشوف ابي اكلمه
مها : تبكي قلت لك ما يبيني
مريم : بحده بصوتها والقهر واضح منه ودها تضرب اختها بس وش يفيد الضرب معها الحين : مهو بكيفه
مها: الله يخليك ساعديني معد فيني اتحمل تعبت قولي له يجي والله تعبت مسامحته على كل الي سواه بس لا يتركني
ام عامر: تفتح الباب : من الي يتركك لا تقولين راشد كنت حاسه انه بينكم شي قولي وش فيه
مها: مسكت بمريم وتبكي
مريم: متفاتنين
ام عامر: كنت حاسه من اول ما خبرتني امه انه له ثلاث اسابيع راجع ما فكر يزورها وتصرخ قولي وش الي صاير بينكم
مريم : يمه خليها ترتاح هي تعبانه
ام عامر : الحين بعرف كل شي منه هو وتتصل على ام راشد ..الو
ام راشد: الو
ام عامر : السلام عليكم
ام راشد : هلا وعليكم السلام
ام عامر : ام راشد راشد عندك بالبيت
مها : خايفه وقامت ودخلت الحمام وهي تبكي
ام راشد: ايه فيه وش فيكم صاير عليكم شي
ام عامر : ابد سلامتك بس ابيك تخبرينه ابيه يجينا الحين انا انتظره
ام عامر : خير عسى ماشر
ام عامر : كل خير خليه يجي الحين بعدين اخبرك
ام راشد: زين الحين اكلمه
ام عامر : مع السلامه وتلف وين راحت اختك
مريم : بالحمام (الله يستر منك يمه لو عرفتي)

راشد : طول فتره سفره وهو يفكر فيها وشاغله باله وحتى بعد مارجع تردد كذا مره انه يزورها بس يرجع عن قراره انه لازم يبعد عنها افضل بعد ما خبرته امه : خير وش تبي
ام راشد: وش فيك يمه انت من يوم رجعت ما زرتهم
راشد: يلف عنها : مافيه شي
ام راشد: زين قوم روح شوف وش يبون وسلم على حرمتك
راشد:حصلها فرصه يشوفها وجت منهم مهو منه : زين الحين اروح

خرجت ام عامر راحت غرفتها
مريم : مها اخرجي من الحمام لا تبكين فيه مهو بزين امي راحت غرفتها اخرجي ابي اشوفك قبل ما اروح ابراهيم ينتظرني اسفل
مها: تفتح الباب وترتمي بحضنها : لا تروحين الله يخليك خليك معي
مريم : بروح للدكتورة عندي موعد بعد ما اخلص ارجع عندك تعالي معي اذا تبين
مها: لا
مريم : خلاص انا كلها ساعه واكون عندك انتبهي لعمرك وتخرج
مها : قفلت الباب وراحت على السرير وتبكي



الفصل الاربـــــــ { 40 } ــــــــع ـــــــــــــون



دوماً وابداً لا نعرف قيمة الشي الا حين نفقده....



بيت ابو ملاك
الصباح

ملاك: صحت مرعوبه ما سمعت المنبه يوم دق وتمسك المنبه تقربه منها تتاكد من الوقت وتهز محمد مع كتفه وتتكلم بصوت مرتفع وتصرخ : محمد قوم راح على الاختبار
محمد: يفتح عيونه مرعوب : وش فيك
ملاك : بصوت باكي والساعه بيدها: راح على الاختبار.....!
محمد : يقوم جالس وانتبه الساعه الي بيدها وده يخنقها على رعبتها له ويخبطها على راسها : صباح الخير ...ويعدلها الساعه ..يامجنونه امسكي الساعه عدل وتأكدي وبعدين ارعبيني
ملاك: تناظر الساعه مهي مصدقه سبعه ونص شافتها وحده وترفع الغطا عنها بفرح ورجولها بعدها تالمها من رعبتها انه راح عنها الاختبار وتبوسه بسرعه وبفرحه بصوتها :الحمدلله صباح النور حياتي قوم منشان ما اتاخر على الاختبار
محمد: رجع راسه وهو يتنهد على المخده يوم بتجلطه بخبالها ...يوم تصحيه بوقت اجازتهم وتبيهم يداوم ويوم تقوم ثمنيه الليل وتلبس وترعبه تبيه يوصلها عندها هوس دراسه مهو طبيعي اتكلم وهو يتثاوب: اذا خلصتي صحيني
ملاك:وهي واقفه عندها لفت له من الجه الثانيه : تسحبه مع يده قوم روح الحمام الثاني منشان ما اتاخر حبيبي
محمد: آآآه انتي مزعجه خلاص قايم الحين
ملاك: مشيت وتكلمه بسرعه وهي تبي تلحق على كل دقيقه باقيه لها : ياويلك لو بخرج وحصلك نايم بذبحك
محمد: يجلس ويحط المخده ورا ظهره ويتمغط يحب يطفر فيها ويبهذلها اذا كانت متاخره : تذبحيني انا ..؟!
ملاك:تضحك : ايه بدى اقطعك كمان من البوس .....وترسله بوسه وتدخل الحمام
محمد : يرفع صوته : لا اجل خلاص ما ابي اقوم اذبحيني وقطعيني على كيفك و يتمدد ويتغطي
ملاك: تخرج من الحمام قبل متسكره تجري تعرفه سواها فيها اكثر من مره بس اليوم مهي فاضيه له عندها اختبار وتسحب عنه الغطاء : محمد تؤبر البي راح اتاخر
محمد :يستهبل عليها اكثر وفاتح عين ومغمض عين : تعالي صحيني مثل كل يوم واقوم
ملاك: تصرخ وهي تهزه مع كتفه : شوو حرام عليك يالله حياتي
محمد: لا
ملاك :تمسك وجه وتمسح على شعره المبعثر بسرعه وتتكلم بسرعه : وتبوسه على عيونه ربي يسلملي هـ العيون ......(وتبوس انفه) و هـ السيف ويجعلني ما اشم هواء الي معه ( وتبوس فمه) وهـ الفم ولا يحرمني من صوته
محمد: وش هذا كانه احد يطرد خلفك ...شافها من جد معصبه ما حب يطفر فيها اكثر يحضنها بقوه ويبوسها ....يارب يوفقك
ملاك: امين ..... وتسحبه مع يده وتقومه قدامها
بعد ما نتهو وهم نازلين
محمد: تعالي افطري
ملاك:بيهبل فيها اليوم : لا ما فيه وقت
محمد: وش فيك حبيبتي اهدي باقي اكثر من ثلث ساعه كُلي شي
ملاك:ياسلام ثلث ساعه قليل وتصب القهوه لهم و تحشي له سندوتش جبنه و تحطها بيده : خذ كلها في الطريق خلاص عجبك هيك فطوري معي وتشيل لها فطور مثله
محمد : وصلها الجامعه وشايف كيف متوتره حتى سندوتشها الصغير ما كمت اكله وتقلب في الكتاب بين ايدينها تراجع : حبيبتي اهدي خلاص وصلتي باقي ربع ساعه على اختبارك ويبوس يدها الله يوفقك ان شاءالله ...... اول ما تخلصين ارسلي مسج طمنيني عليك بكون في المحاضره
ملاك: اوكي حياتي وتبوسه على خده باي وتنزل بخطوات واسع وهي تمشي وتروح على الكلاس
شذى: لمحتها وهي داخله وتاشر لها : تعالي هنا وش فيك تاخرتي
ملاك:بتنفس مضطرب من ركضها : صباح الخير راحت علي نومه
..صباح النور
ريم : خلاص وصلتي لا توتري نفسك
ملاك: بتعرفوا احب اكون هنا قبل الاختبار على الاقل بنص ساعه
شذى: انجي حصل خير اهدي ما تاخرتي مره بعد فاضل خمس دقائق ويبدأ
ملاك : وهي تجلس : المشكله ترعبت اول ما قمت على بالي راح علي الاختبار
شذى وهي تضحك : انتي كل مره على هذا الحال
بعد مانتهوا الاختبار و خرجوا
شذى :تميل عليها وهي تكتب في الجول: وش عندك
ملاك: تهمس : برسل لميدو مسج اطمنه ان الاختبار منيح
شذى: يويلي على الحب
ملاك:تلف تشوفها وتهمس : عن الحسد عندك فيصل
شذى:بجديه : الله لا يحرمني منه ان شاء الله قولي امين
ملاك: امين

امل : بنات وش رايكم نتغداء اليوم لنا فتره ما جتمعنا
ملاك: تحط جوالها على الطاوله و تعدل حجابها : لا حبيبتي انا ما بيمديني اليوم
شذى : ليه وش عندك ..؟
ملاك:انتي شو فيك ذاكرتك ضعيفه ...نسيتي اني بروح للمصمم
شذى: يوه نسيت هي الختبارات تخلي عقل بالواحد ....الحمدلله اخترت و رتحت كان خترتي يومها بدل ما تصرين الا تخذين راي محمد
ملاك: تهمس وعينها على جود لين الحين تغار منها وتراقب أي حركه منها اذا شافت محمد : شذو شوبك انا برجع له منشان فستان مي ومنى
جود: بمسحه فاحصه لكل وجها وتنقهر منها لين الحين كل شي عندها ودبعها يرفع ضغطها تشوف ان محمد الجدي يستاهل وحده احسن من هذى الطفله المدلعه حتى لو ماكانت هي ..وتكلمت بستهزاء : كيف بتخيطين لهم بدون ما يشوفوه
ملاك:بدون ما تناظرها وما غاب عنها نبرت صوتها : لا هم اختارو الموديل بس راح يجو بعد ما ينتهي منشان يشوفو اذا بيحتاج أي تعديل
ريم : تصدقين من كثر كلامك عنهم شوقتيني اني اشوفهم
ملاك : بتشوفينهم ان شاء الله بالعرس ومنو راح تكون معنا السنه الجايه ..دق جوالها وبتسمت بفرح وعينها تلمح جود ..وترد بهمس بدلع ... هلا بعشقي وغرامي
محمد:هلا بعمري ..حياتي وين جالسه انتي
ملاك: في ... انت وين انا بجيك
محمد: خلا ص تعالي بالمواقف عشان يمدينا نروح
فيصل: يدقه : قول لشذى تجي معها ابي اروح البيت
محمد: قولي لشذى تجي فيصل يبي يروح البيت
ملاك: اوكي حبيبي الحين نكون عندكم باي
محمد: باي
ملاك: بهمس : شذو فيصل يبي يروح البيت يقلك تعالي وتقوم يالله بنات بشوفكم بكره
شذى: هم فين
ملاك: عند السياره
جود :بصوت جدي وفيه نبرت الزعل : شذى ما تبين تروحين معنا نتغداء
شذى :تشيل شنطتها : لا خلاص خليها مره ثانيه اوكي



^ _ ^ * . * ^ _ ^



في العياده


ابراهيم : واقف عند راسها والدكتوره تكشف عليها بالجهاز السونار
الدكتوره : ما شاء الله صحت الجنين زينه
مريم : تتامل بالصوره تحاول تتبين معالمه اكثر الصوره مهي واضحه مره وقلبها يخور مع شوفتها لحركته نبض القلب و تتمني يخرج للدنيا وهو بخير وتاخذه بحضنها
ابراهيم : عينه على مريم وهي مثبتتها على الجهاز ويناظر الجهاز بحب ويردد بداخله سبحان الله و بدون ما يناظر الدكتوره الي جالسه في الجه الثانيه : معليها خطر لو تحركت
الدكتورة : لا ان شاءالله ما فيه أي خطر هي الحين بنهايه الرابع بس لا زم ما تبذل مجهود...وتسحب صوره للجنين وتعطيها مريم الي ما تكلمت وعينها على الجهاز ...هذى صورته تقدري تاخذيها
مريم : تاخذها منها وتقوم الدكتوره عنها ...وتجي الممرضه تمسح بطنها بمنديل عن السائل الزج
ابراهيم : يساعدها عشان تنزل من على السرير وبعد ما جلست على الكرسي
مريم:عينها عليه وهو ماسك الصوره ويدخلها بجيب الثوب : دكتورة وزني زايد عشان ما اتحرك وش اسوى
الدكتوره : ايه ملاحظه زيادتك كبيره هذى الفتره لازم تحافظي على اكلك بدون زياده الزياده مهي طيبه كثرتها ممكن تسبب سكر الحمل واهم شي تحافظي على اكل الخضار والفواكه و تاكلي بروتين و تاخذين الفيتامينات الي كتبتها لك والحليب او البن حاولي يكون طبيعي مهو مجفف او مبستر ما بتحصلين نتيجه منها مثل الطبيعي
مريم : ان شاء الله
وبعد ما خرجوا وهم بالسياره
ابراهيم : هاه وش قصدك بوزنك زايد
مريم : بشرود وبالها مشغول : ايه متشوفني كيف صايره كاني بطه
ابراهيم : مهو مهم المهم انك بخير ولي العهد بخير شفتيه وشلون صغير لا ومستحي مايبنا نعرف وش نوعه مسكر رجوله
مريم : تمسك يده : مايهمني بنت او ولد يارب نشوفه ونشيله ونفرح فيه بعد
ابراهيم : امين ...وش رايك نروح نتمشى
مريم : لا خليها بعدين ابي اروح عند اهلي
ابراهيم : ليه توك جايه من عندهم وش فيك انتي من اول ما اخذتك حاس فيك شي
مريم :سكتت شوي متردده ولفت تشوفه وهو يسوق : مدري وش اقول ماني عارفه ويش الحل
ابراهيم : يعرفها اذا المشكله كبيره تتردد : خبريني يمكن ان لاقي حل مع بعض
مريم : مها تعبانه
ابراهيم : ايه وش فيها
مريم : راشد يبي يتركها
ابراهيم : وشهو..؟!! ليه!!!!!
مريم : مدري كيف اخبرك ؟
ابراهيم : فيه شي اكبر من الي توك قلتيه
مريم : بحرج كبير بصوتها همست : ايه هي حامل
ابراهيم : لف لها وبصدمه كبيره وبصوت استنكار: كيف صار هـ الشي ؟؟ و ين كنتم عنها ؟
مريم : ابراهيم الله يخليك لا تصرخ على انا ابي احصل حل لهـ الشي
ابراهيم : بصوت مرتفع ومقهور: كيف يعني هو ولده يعلن عرسه غصب عنه وبعدين اذا ما يبيها يطلقها بس ما يفضحنا بين العربان عمي درا عن الموضوع
مريم : وترها بصراخه بس تحس انها رتاحت شوي بعد ما خبرته : لا محد يعرف غيرى وامي كلمته تبيه يجي الحين عندهم انت روح معي وحاول تقنعه تعرف امي لو عرفت والله ما راح ترحمها و ممكن تزيد المشكله بإسلوبها انت تعرفها زين
ابراهيم : وعينه على الطريق وبقهر : يصير خير ...؟؟!

^ _ ^ * . * ^ _ ^

بيت يزيد

يزيد : من بعد ما تغداء وهو جالس في الصاله صار كلامه قليل من بعد الي صار ويحاول مايخلي شي يقصر على هند محبتها بقلبه ما تتقدر بثمن او توصف باي عباره شافها جايه تمشي على مهلها اشر لها تجلس جنبه ..كاسره خاطره الحمل متعبها ورجولها منتفخه كلها زلال
هند : جلست وهي تستند على يد الكنب بتعب وتكلمه بود: وشفيك اليوم منت عاجبني من يوم وصلت
يزيد : يسحب لها الكرسي تسند رجولها عليه : ارفعي رجلك ماقالت لك الدكتوره لا تنزلينها ولا عاجبك وهي منفخه كذا
هند : ترفع رجلها و تحط يدا على كتفه وتتامل وجهه عارفه انه متردد عنده شي و موتره : ماراح تخبرني وش فيك
يزيد : ابوي اليوم مهو عاجبتني صحته...شكله تعبان من السكر او الضغط مختلف عنده ابي اصلي العصر وامر عليه البيت اشوفه
هند : مسكت يده وضغطت عليها وناظرت في عيونه يوم لف يشوفها : قابلها عدل ولا تعصي ربي ..يكفي كل ما طلبت منك تروح تزورهم ترفض
يزيد: تنهد بهم له فتره ما شافها من بعد الموقف الي صار : يصير خير .. انتي الحين متى موعدك عند الدكتوره الثاني
هند : ليه توني امس مراجعه عندها يمكن بعد اسبوع
يزيد : الموعد الي بعده بدخل معك بكلمها مهي عاجبتني صحتك ولا التنفيخ الي صاير بجسمك
هند : تبتسم ومن داخلها خوف و توتر كبير تمنت ان امها موجوده كان شكت لها الي فيها : حبيبي لا تنسى اني توني داخله الثامن يعني جسمي شي طبيعي بيكون فيه تغير كبير عن قبل ..





^ _ ^ * . * ^ _ ^

بيت ابو عامر

راشد: وصل بعد العصر طول الطريق هو متوتر وجلس بداخل السياره ثواني مهو قادر يطفيها وينزل منها اخذ مسحه بنظره على البيت وتنهد ونزل وكذا فكره دور براسه اهم شي يبي يشوفها وبعدين يحكم عليها وش يبي يسوي دق الجرس بكل ثبات ويعدل بشماغه ويوم وفتحت له الشغاله ودخل المجلس حس بشوق لها ويبي يشوفها هذا المكان الي شافها فيه اول مره ..ونزعه من افكاره الصوت الي سمعه لف يشوفها
ام عامر : دخلت وشافته بعده واقف و تكلمت بحده بصوتها : عاش من شافك وش هـ الغيبه
راشد :قرب منها وهو ماوده يشوفها ما حبها ابد وبرسميه بصوته : هلا عمه ويسلم على راسها ويجلس
ام عامر: تجلس وتعدل جلبيتها وتتفحصه بنظره شامله تقيمه فيها وبستهزاء :وش علومك من طول الغيبات جاب الغنائم
راشد: بصوت ثابت مابين توتره : الحمدلله.... و مهو عاجبه اسلوبها وهو اعصابه متوتره
ام عامر :بجديه بصوتها : امك اكيد بلغتك اني ابيك .....انا ما احب الف وادور بالكلام
راشد:رفع نظره لها : خير وش فيه ..؟!
ام عامر : وبدت تحقيق وبصوت مرتفع : وش الي صاير بينك وبين مها...! وش عندك من اول ما رجعت ما زرتها ...؟
راشد: يشد على قبضت يده ويناظرها بحده : هي وينها
ام عامر:تحط رجل على رجل وبستهزاء اكثر : تو الناس الحين جاي تقول وينها... قبل ما تشوفها قول وش مسوي معها
راشد: ماعجبه اسلوبها ولا طريقتها بالجلسه مهو هي واشكالها الي يكلمونه كذا وقف وبصوت مرتفع: وليه ما سالتيها ..جايه تحققين معي ...؟!
ام عامر :تاشر عليه باصباعها وهي بعدها جالسه : انت على وش شايف حالك تكلم عدل معي
راشد: وصل حده منها : الحين متصله تبيني عشان تشتميني وين مها
ام عامر :توقف وبصوت مرتفع : لانه هذا اقل شي تحصله بعد سواتك الشينه
راشد:نظرها بقرف عارفه الي صار وجايه تكلمه كذا بشوفت نفس ..واعطاها جنبه وبصوت منخفض خجل من نفسه قبل يخجل منها : وش عندك تسالين و انتى عارفه الي صار..ويرفع صوته .. نادي مها ابي اشوفها
ام عامر: انت ما تستحي على وجهك ولك عين بعد ترفع صوتك
راشد:رفعت ضغطه و يتكلم من بين ضروسه وبحده شوي : الحين بتنادينها ولا شلون
ام عامر : تقرب منه : لا ...وابي اشوف اخرتها معك وش عندك لما خبروك نبي العرس بالاجازه رفضت هااااااه و لا رحت دشرت برا وما خليت فاجره مخرجت معها ومعد همك ان عندك مره تسأل عنها
راشد: يصرخ وبحده بنظرته وهو يتفحصها عجوز متصابيه بلون شعرها بني وبخصل ازرق ومكياجها : سكتي انا ما يشرفني اخذ وحده انتي امها
ام عامر: ثارت مثل المجنونه عليه وبصرخ : آآآآآآه يالحقير يالكلب يالواطي يالي منت متربي
راشد:رجع على ورا عنها ويصرخ : روحي ربي بنتك اول
ابو عامر : دخل ويصرخ فيه : وش تقصد يا راشد
ام عامر : واحد حقير مثله ....
راشد: يقاطعها : انا حقير يكون بعلمك انا معد ابي بنتكم
ابو عامر:يتمالك اعصابه ويصرخ على ام عامر : سكتي انتي وطلعي برا ...ويلف على راشد ليه وش الي صاير ماتبيها
ام عامر :تصرخ فيه ومطنشه رجالها : هو انت تطول تحصل وحدها مثلها يالواطي
راشد: لف نظره عن عمه و ناظرها بحده وهو راص على كل كلمه تخرج من بين ضروسه ونبض راسه يرتفع واعصاب رقبته واضحه ومشدوده : انا مقدر اخذ وحده خارجه معي من ورا اهلها
ام عامر : اعطته كف وبحرقه
راشد: يمسك يدها بقوه : يدك ما ترفعينها علي لا اكسرها لك منتي مصدقه روحي سالي بنتك وبنتك طــــــــــــــــــــالـــــــــــق
مها : ومن يوم بلغتها الشغاله عن وصوله نزلت مع الدرج بكل خوف تسحب رجولها سحب خايفه تنفضح عند اهلها نزلت وهي تسمع اصوات مهي واضحه من المجلس البعيد توها واصله عند الباب و شافت امها وهي تعطيه الكف وتصرخ مع صرخته بطلاقها صارت مثل الغريق الي يبي أي قشه تنقذه : لاااااااااااااا.... وتروح عنده تمسكه مع ثوبه وتبكي وتصرخ : لا حرام عليك لا تتركني وش تبيني اسوى بولدك
ام عامر: تسحبها وتصرخ بجنان : وش تقولين يا كلبه
مها: تصرخ وتضرب خدها وصوتها على على صوت امها : ايه حامل وانتي السبب...... انتي السبب خليتيني اخرج معه
ام عامر : تعطيها كذا كف خلف بعضها : يالفـــــــاجره يالحقيــــــــــــره .....وانت يا حيــــــوان جاي تطلقها بعد ما قصيت عليها
مها : تمسك فيه وتبكي ومن حرقت قلبها ما حست بضرب امها : راشــــــــــــــد الله يخليــــــــك لا تــــــــتركــــــني
راشد: ساكت مصدوم من شكلها وين مها الي وجها كله حيويه ونظاره وين نظرة الشموخ الي فيها لا هذى مهى هي هذى الي امامه خيال انسان ممياء بلبسها البنجابي الولي مهو قادر حتى لو جزء من الثانيه يستوعب انها هي الي قدامه ويشوفها ..
مها :شافته ساكت عرفت انه ما يبيها وتصرخ ضياع عمرها ضياع ماضيها وحاضرها ولدها الي فقد كل شي قبل لا يوصل فقد الاب والام :لااااااااااا..... وتروح تجري وتطلع غرفتها وتقفل الباب
ام عامر : اطلع برا اطلع يالحقير ...والله ما راح اخليها تعدي لك الي سويته بسلام وشف كان ما فضحتك
راشد : مصدوم واقف مكانه وعينه على الباب الي خرجت منه الي خرج خيالها والي شافه خيال ولا هي صدق ..... التفت لعمته وخرج وهو كل هموم الدنيا على راسه
يزيد: قابله وهو خارج في السياره اشرله بس مارد عليه وشافه مهو طبيعي دخل يجري
ام عامر : تصرخ : وانت متعرف تقول كلمه وتلف وتشوف ابو عامر جالس على الكنب وراسه مرجعه على ورا
يزيد:وصلهم وهو يلهث من ركضه : وش فيكم وش صاير
ام عامر : ما سكته ابو عامر مع كتفه : وش فيك انت بعد هذا وقتك
ابو عامر ميرد عليها
يزيد: يقرب منه وهو مرعوب عليه : يبه رد علي ويحط يده على رقبته يحس نبظه ويحسه ضعيف ويرفعه و يشيله على كتفه
ام عامر: بكل برود : وش فيه وين تبي تاخذه
يزيد: بروح المستشفي وهو خارج شافه السواق وساعده دخلوه بالسياره وراح على المستشفي

^ _ ^ * . * ^ _ ^



قسم حمد

حمد : جالس في الصاله وعينه تلف معها وهي تتحرك ترتب ويوم عدت من عند التلفزيون وهي لابسه فستان ناعم طويل برتقالي مموج باصفر فاتح معه جكيت نص كم اصفر ...يصفر يالبرتقاله بسك عذبتي حاله ....
اصايل : وجها نصبغ بالحمر وتاخذ جلالها وبتنزل تتقهوا مع عمتها بعد الغداء وعدتها تنزل تتقهوا معها وهي عارفه ان مريم مهي موجوده عند اهلها من الظهر سوت صنية بسبوسه محشيه واعطتها الشغاله تنزلها على فتحتها لباب قسمها الي بالدور الثالث الا حمد ماسكها
حمد : يستهبل عليها ويده على الباب : على وين ام نجر ومحماس ...
اصايل : طفر فيها بالاسمين هذى ردت بحيا بعدها تخجل منه : بنزل لعمتى اتقهوا معها
حمد : يقرب وجه منها : الحين ابي اعرف وش السحر الي عندك ساحره امي مثل ما سحرتيني
اصايل : عدت من عنده وبسرعه ضغطت المصعد قبل يلحقها ونزلت وعلى يوم وصلت تحت حصلته بوجها نازل يركض مع الدرج قامت تضحك على شكله وهو بلبس البيت برموده وتيشيرت وشعره معرق من الركض ولاصق بجبينه
حمد : يمرر اصباعه على رقبته بحركت بذبحك وهو مهو قادر يتنفس من سرعته مع الدرج وهو يركض
اصايل: عدلت جلالها على كتفها وعدت قبل يوصلها و دخلت على عمتها في الصاله وحبت راسها وهي مبتسمه وتجلس قريب منها
حمد : دخل بعد ما هدي تنفسه شوي لكن وجهه بعده احمر و يحب راس امه ويهمس : يمه ابي اعرف انا متزوجها عشان تجلس معي ولا معك
ام ابراهيم : تخبطه على كتفه وهي تضحك : بس هبلت فالبنت
يزيد : يجلس عندها وياخذ من البسبوسه وهو يستطعمها ويهمس عند اذنها : ياويل حالي على طعمها بس البوسه منك اطعم
اصايل : نزلت نظرها في الارض على دخلت عمها وهي وجها احمر من كلامه وتقوم وعينها على الارض وتصب لعمها وعمتها القهوه وتعطيه فنجاله وتجلس مكانها
حمد : يعدل الجلال على كتفها و يهمس : اقول لا تهبلين ابوي بالبرتقالي يروح يعرس على امي يكفي طيرتي عقلي
اصايل : اخذت نفس وهمست : حمد بس
حمد : يتعدل بجلسته ويرد على ابوه : لا يبه خلاص يمكن اسوي العشاء بمزرعة خالي اكبر واريح
ام ابراهيم : كان سويتها هنا وريحتنا من المشوار للمزرعه
حمد : من عيوني انتي امري ياعسل وبحطه هنا بس قلت المزرعه نغير فيها جو عن كتمة البيوت ولا وش رايك انتي وام نجر
ابو ابراهيم : وهو ينزل فنجان القهوه من يده ويضحك : وانتي متى ناوي تعقل عن هـ الاسم
حمد : افا مهو بعاجبكم الحين نجر ومحماس خلاص اجل نغيرهم لحنش وحنيش
ام ابراهيم : وهي تضحك : الحين ما حصلت من الاسماء غير الشينه وتردده على لسانك اجل لو بنت وش ناوي تسميها
حمد : يناظر اصايل الي منزله راسها : لا اذا بنت غير بسميها ضبيه بس اخوانها خليني اهبلهم
ابو ابراهيم : وهو ياكل من الرطب : خير الاسماء ما حمد وعبد ...وانت تختار اسوئها
حمد : وهو يقوم ويصب القهوه فنجان ابوه : الحين انتم مصدقين اني بسميها ..ويحب راس ابوه بعد اذنك يبه اذا متاخذ بخاطرك خالي ابو حمد وانا ابو هزاع
ابو ابراهيم : بفرحه ايه والنعم فيك و الله يطول بعمر سميه ويطلع سنافي على جده ينشد فيه الظهر..
اصايل ناظرته بامتنان ولفت تشوف عمتها وهي تمسح عينها من فرحتها تعرف بمعزت ابوها بقلبها غير عن الكل عندها
حمد : يجلس على دخلت نوره معها بناتها : هااااه جاتمكم الشينه مع بناتها يعني اخذ حرمتى اطلع اريح لي


^ _ ^ * . * ^ _ ^


بيت ابو ملاك


محمد: راح مع ملاك عند المصمم وما عجبه ان فستانها يكون عريان خلاها تركب له كم شفاف وهي بكل حب طاعته بدون حتى ما تعترض بكلمه وحده ...وبعد ما نتهوا رجعوا البيت
ملاك: حياتي اطلع ارتاح على ما يجهز الغداء
محمد: لا عندي اوراق بالمكتب ابي اخلصها اذا حطوه ناديني
ملاك: اوكي عمري وتروح تطلع تبدل وتطلب منهم يحطون الغداء وبعد ما تغدو اعطت الخدم اجازه بقيه اليوم
محمد: بعد الغداء طلع ينام
ملاك: بعد ما صلت العصر رحت عنده تبوس خده حبيبي قوم صلي العصر
محمد: ملاكي خليني انام شوي
ملاك: تشيل عنه الغطاء: ميدو قوم مايجوز تاخر صلاة العصر
محمد: زين شوي بس واقوم
ملاك : قوم زهقت بروحي
محمد:يتافف : حبيبتي وبعدين معك خليني شوي
ملاك: لا ما بدى قوم انزل تقهوي معي
محمد: ياربي من حنتك خلاص صحيت
ملاك: عفيه عليك حبيبي وتبوسه مثل ما تعودت .......روح صلي وخلنا ننزل جهزت القهوه
محمد: قام وهو دايخ فيه نوم جلس : مهو عشان الصلاه مقومتني كله عشان اجلس معك
ملاك: وهي تسحبه مع يده : حرام عليك قوم الحق بس صلي بلا دلع
ويقوم ويروح يصلي
ملاك: جلست تنتظره تخاف يرجع ينام بعد ما خلص صلاه وتمسك بيده : يالله نزلنا
محمد: آآآآه منك مزعجه ما تخلين احد ينام
ملاك: ياسلام بيكفيك نوم انا صاحيه معك من الصباح ما نمت
محمد: وهم نازلين : انا بعد اليوم اذا جيت بنام انومك معي عشان انفك من ازعاجك وحنتك على راسي
ملاك: قالتها بدلع : ياسلام ميدو الحين انا مزعجه
محمد: يتاملها بحب يبوس راسها : وحلي مزعجه على قلبي بعد وين القهوه مهو تقولين مجهزتها
ملاك: ياعيوني تعال مجهزتها بالحديقه وجلسوا تقهوا وبعد ما نتهوا من القهوه قامت
محمد: على وين
ملاك : حياتي الحين اجيك ..وتطلع غرفتها تغير لبسها ...وتناظر بلبسها في المرايه وهي تضحك من زمان ودها تلبسه والحين جاتها الفرصه ...وتمشي بخطوات ثابته ودلع
محمد: وقف منبهر ومذهول :وش لابسه انتي

^ _ ^ * . * ^ _ ^

بيت ابو عامر


ام عامر : ما هتمت لطيحت رجالها متعوده عليه مهي اول مره طلعت الدرج وهي مرفع ثوبها و ادق عليها الباب بقوه افتحي ياكلبه والله لا اذبحك بيدي ورتاح منك سامعه وتدق عليها بشكل هستيري وتصرخ افتحي لا تظنين ان قفلك للباب بيحميك والله ما راح اسيبك بحالك يالحيوانه

في المستشفي

يزيد: بقلق : هاه دكتور طمني
الدكتور : الحمد لله قدرت توصل بالوقت المناسب ولا لو اتاخرت شوي كان دخل بغيبوبه سكر
يزيد: الحمد لله ...وش الي صار عليه
الدكتور : شكله تعرض لصدمه و هبط عنده السكر بس حمد لله الحين احسن
يزيد: اقدر اشوفه
الدكتور: هو بعده تعبان وراح يضل عندنا بالمستشفي هذى المره لغايه ما تستقر حالته ماراح اكتبله خروج مثل المره الماضيه
يزيد: زين اهم شي صحت الوالد عندنا
الدكتور : الله يخليه لكم عن اذنك تقدر تروح تشوفه بس حاول ما تخليه يتكلم كثير
يزيد: زين مشكور دكتور ويدخل على ابوه ويسلم على راسه سلامتك يالغالي
ابو عامر : وهو تعبان وجهه شاحب وصوته متوتر وضعيف :الله يسلمك ..يزيد
يزيد: خير يبه ما ابيك تتكلم كثير ارتاح الحين
ابو عامر : يبلع ريقه بصعوبه : روح البيت خذ اختك عندك لا تخليها عند امك راح تذبحها
يزيد: يمسك يده ويمسح عليها : خير يبه وش الي صاير
ابو عامر : باصرار : روح انت الحين وبعدين اخبرك
يزيد: يبه كيف اتركك بروحك
ابو عامر : يرفع عيونه يناظره وبوهن وتعب بس همه اكبر : انا مهو بجايني شي روح الحق على اختك
يزيد: زين الحين ارجع لك ..وبيخرج
ابو عامر: يناديه بضعف : يزيد
يزيد: قرب منه :خير يبه
ابوعامر : امانه عليك ما تمد يدك عليها
يزيد:الافكار صارت تلعب بعقله وهمس بتوتر : يبه وش صاير .؟
ابو عامر:ربت على يده بتعب واضح وهو يغمض عيونه : روح الحين
يزيد : يحب راسه : زين ويخرج


^ _ ^ * . * ^ _ ^

بيت ابو ملاك

ملاك: شوبك حياتي
محمد: ماسكها مع يدها بينهبل منها ومن تصرفاتها : كيف لابسه كذا والخدم فيه
ملاك: تمسك خده و بغنج : يا عمري الخدم اعطيتهم اجازه اليوم
محمد: يبتسم وياشر عليهم : افهم انه الحين احنا لوحدنا..... ويسحبها ويقربها منه
ملاك: يوووه ولك شو بيك
محمد: يمسكها مع خدها ويكلمها بجد : اشوف ظهري لسانك
ملاك : ميته ضحك وهي عارفه وش بيسوي فيها مهو اول مره يقرصها فيه مايبيها تغير لهجتها : ههههههههه خلاص توبه
محمد : توبه كم مره نبهتك هااااه
ملاك : تبوس خده: خلاص اخر مره طيب زين كذا
محمد: بنظره شريره : لا مهو زين ويسحب الكلبس من شعرها ويده على الوشاح سحبه لها ....( لابسه مايوه ورابطه وشاح طويل على وسطها والمنشفه بيدها )
ملاك: تبعده عنها : هههههههه مجنون وتروح تغطس في المسبح
محمد: ههههه وين بتهربين ياخبله ويغطس خلفها
ملاك: تسبح وتبعد عنه
محمد: لحقها ومسكها : وين تبين تروحين مني هاه ...هذا لبس تلبسينه
ملاك: بليز حبيبي خلاص خليني اسبح
محمد: ايه أكيد بتتسبحين بس و انتي معي ياحلوه
ملاك: تخرج من بين ايدينه: هههههههههههههههههههههههه الحقني
محمد: يصرخ : تعالي لا تتحدين و يسبح ويلحقها ويدخل على اسفل ويسحبها مع رجلها
ملاك: راعبتها سحبته لها كانت قويه وسريعه : واااااااااااااااااااو حرام عيك
محمد: ههههههههههههههههه انتي الي تحديتي
ملاك: ههههههههههههههههههههه وبزعل محمد خلاص
محمد:مهبول بصير من شوفتي لك ياخبله : وش محمد هاااه ... رفعها مع وسطها ورمها وهو ميت ضحك
ملاك: تصرخ فيه بتجن بحركاته معها : مجنون ليه كل شي بعمله تفهمه على كيفك ...شافته جاي جهتها سبحت بسرعة تبعد عنه
محمد: هههههههههههههههههههههههههه ويلحقها رجعته مراهق يتصرف تصرفات ماعمره سوها ..



^ _ ^ * . * ^ _ ^


بيت ابو عامر

ام عامر كلمت ام راشد و شتمتها و ما فضل كلمه ما قالتها من سب وتحقير فيهم وام راشد مصدومه من الي سواه ولدها وخبرتها ان كل شي بيتصلح ام عامر ما ردت عليها وسكرت الخط بوجها وهي ما تشوف الي قدامها من شدت عصبيتها وتاخذ السلك وترجع عند الغرفه
تصارخ بكل صوتها الي رج البيت حتى الشغاله وقفت تسمعها اسفل الدرج وتخاف منها لو طلعت جاتها عقده منها بعد حرقتها ليد شروق : فتحي الباب لا اكسره على راسك الحين قومي اشوف وتضرب فيه بقوه
مها : من يوم دخلت وهي حاسه انها جسد من دون روح ومعد يهمها أي شي يصير بعد كذا حتى دموعها من شدت صدمتها بطلاقها معد نزلت قامت عن السرير تفتحت الباب وهي مثل الشبح وبصوت باكي متجرع كاس مرارا وقهر : خـــــــــلاص ذبحيني ابي امـــوت وارتـــــــاح
ام عامر : بس لمحتها تضربها بالسلك الي بيدها وجا بشكل عشوئي على كتفها وشوي من طرف وجها وتصرخ : اليوم بدفنك بيديني يا لفاجره
مها :مع ضربت السلك وصرخت ورجعت للخلف برعب : آيييييييييييييييييييي بعدت عنها و طاحت على الارض وتكورت على نفسها(ضمت رجولها ولفت يدينها عليها ونزلت وجها بين يدينها )
ام عامر : مثل الي يقطف ازهار ويدوس عليها والشوك يوخزه تضرب فيها بالسلك بقوه
مها: تصرخ من شدت الالم الي قطع جسمها وروحها : خلاصصصصصصصصصص
ام عامر : تمسكها مع شعرها وتصرخ : خلاص يالكلبه وش الي خرجك معه هااااااااااااه وترجع وتضرب فيها بكل قوتها بالسلك............ يا حماره بنت انواروه .......الناس تشوف شرفها وانتي لااااااااا فضحتيني
مها: من شدت ضرب امها لها شوي ويغمي عليها
ام عامر تضرب بدون أي رحمه او شفقه وتسب وتلعن فيها وقاهرها انها مكانها ما تحس بالضرب وتزيد وتضرب بكل ما تقدر عليه من قوه
يزيد: وصل البيت واول ما دخل سمع صراخها طلع يجري وهو مشمر ثوبه بيده ويصرخ وهو عند الباب : يمممممممممممممممممممه حرام عليك وش تسوين ويبعدها عنها
ام عامر : تصرخ مثل المجنونه الي تبي تشرب من دم عدوها ماكن الي بين ايدنها بنتها : بعد خلني اذبحها ورتاح منها
يزيد: جنيتي انتي
ام عامر : بعد عنها وتضربها بالسلك
يزيد: يحاول يمسك السلك الي بيدها وضربته هو بعد وبقوته كرجل قدر يلف السلك حول يده ويسحبه منها وهو يصرخ : يمممممممممممممه خـــــــــــــــلاص تركيها حرام عليك
ام عامر : تمسكها مع شعرها : والله لا دفنك وادفن الي فبطنك معك وتضرب فيها برجولها
يزيد: يكتف امه بيدينه ويشيلها عن اخته : انتي وش اتقولين
ام عامر: الكلبه حامل و الحقير الي ما خذته طلقها
يزيد: يصرخ بذهول وهو يشد قبضته على امه : وشهوووووووووووووووووو
ام عامر: تاحاول تفك نفسها من ولدها وتصرخ : تركني خليني اذبحها و ارتاح منها
يزيد : يسحبها ويخرجها عنها برا وقلبه منحرق ما يبي يشمت فاخته هذى عمايلها فهند جات فمها : خلاص الي جاها بيكفيها بتموت
ام عامر: تبعد عنه : خلها تموت الله يشيلها ويريحني منها
يزيد: يدخل الغرفه ويقفل الباب
ام عامر: تدق على الباب: افتح محد بيرحمها مني اليوم
يزيد: قرب منها وهي على وضعها وفيه اثار دم على ظهرها وايدينها جلس عندها وعلى قد قهره رحمها بس الحرقه بقلبه عليها وهمس : مها لو ابوي مهو موصيني ما امد يدي عليك كان ذبحتك بس ألي جاك من امي كثير وابوي كان حاس انها راح تسوي كذا ويحط يده على ظهرها قومي معي بوصلك البيتي وارجع عند ابوي بالمستشفي
مها: على وضها وما تتحرك ولا ترد عليه
يزيد: مها ويرفع وجها وشاف الدموع على خدها وفيه دم و مالها صوت ومغمضه عيونها مها ردي علي ويشيلها ويحطها على السرير مها تسمعيني
مها : .............
يزيد: ردي علي تكلمي ...وشاف انها مثل ما هي راح اخذ العبايه دخل العبايه بيديها و رمي الطرحه على شعرها وفتح الباب ما شاف امه راحت شالها وخرج وهو بيدخلها بالسياره
ام عامر: تصرخ وهي نازله الدرج يوم رجعت الغرفه ما حصلتها نزلت خلفهم بسرعه : وين ما خذها خلها تموت
يزيد : يطلع بسرعه بالسياره قبل ما توصل لهم ويشغلها ويروح


^ _ ^ * . * ^ _ ^

بيت ابو محمد
في الصاله

ام احمد: وش عندك بتعمين نفسك من الكتب لهـ البلوه الي بس جالسه عليه
منى: امي حرام عليك انا ما حسبت خلص اختبار من زمان ما فتحت نت
ام احمد: الله يهديك ويصلحك
منى: مي فين
ام احمد: بالمجلس سعد توه جاء
منى: وعينها على جهازها تفتح ايميلها وشافت ايميل خالد وهو متصل تناظر امها : ايه هي تخلينها تملك وتقابله وانا لا
ام احمد: وتنزل فنجان الشاهي من يدها و بحده بصوتها : منى وبعدين معك وش هـ الكلام حتي لو ملكتي وين تقابلينه وهو مهو عندك
منى: امي لا تعصبين كلامك صح وهذ بوسه عليه بعد ...وترسل لها بوسه في الهواء ....هلا يبه وتصك الجهاز وتقوم تسلم على راسه وينك اليوم ما شفتك
ابومحمد: انتى احد يشوفك كله بغرفتك تذاكرين
ام احمد: ادعيلها الله يوفقها وتتخرج وترتاح
ابومحمد: ان شاءالله الله يسمع منك وافرح فيها بعد وين مي عنكم
ام احمد: مي بالمجلس عندها سعد
ابومحمد: متي جاء ما شفت سيارته وانا داخل
ام احمد: توه ما له ربع ساعه
احمد: نازل مع الدرج : منى يالله تعالي العبي معي
منى: بلعب معك بس نص ساعه وبطلع اذاكر
ام احمد: يا بنتي ارتاحي اليوم وبكره ذاكري
منى: امي انا معكم الحين وبعدين انزل للعشاء تعال شبكه عشان العب معك
احمد: تعالي شبكي معي
منى: تبيني العب معك وتتشرط بعد
احمد: حرام عيك انتي ومي فترة اختباراتكم ولا وحده تلعب معي زهقت العب الوحدي
ابومحمد: انت وش بتسوي لا عرسوا خواتك
ام احمد: انا الي مدري وشلون بصبر عنهم وبكيت
منى: تقوم عندها : امي حبيبتي لا تبكين وتبوس راسها
ابو احمد: ليه انا وين رحت عنك هاه ولا معد اكفيك لوحدي
ام احمد: الله يخليكم لي كلكم بس بشتاقلهم
منى : بحضنها وبكيت: امي بس الله يخليك انا مبتركك لوحدك بكون معاك
ابو محمد: وش فيكم وبعدين مي عندك قريبه اذاشتقتي لها تجيك او تروحين عندها
ام احمد: الله يحميهم ويخليهم لي ابيهم كلهم عندي
ابومحمد: ان شاءالله يخلصون دراستهم ويكنون معك على طول
ام احمد: امين وتسلم على مني
منى: الله يخليك لي يا امي ولا يحرمني منك يارب ولا تشيلين هم انا بجلس على قلوبكم ماني معرسه خلاص
ام احمد : ناظرتها وسكتت
احمد: قومي تعالي بلا تصيدين الفرص عشان تكونين بحضن ماما
منى: وراسها على صدر امها : تعايب له بالسانها يا غيار وتبوس امها على خدها احب امي اكثر منك
احمد: يصرخ عليها : انا احبها اكثر و ماما تحبني اكثر واحد
منى: تبوس امها : امي تحبيني اكثر منه صح
احمد: لا انا اكثر
ام احمد: احبكم الاثنين مثل بعض لا تسون موال كل يوم
منى: تبوسها وتكلمها بذنها : امي حبيبتي قولي انك تحبيني اكثر منه خليه يبكي شوي
ام احمد:وهي تضحك : منى وبعدين معك متي بتعقلين انتي
احمد : يالله قومي
منى: اعترف اول ان امي تحبني اكثر وبعدين العب معك
احمد: لا.... ماما يبه شوفوها
ابو محمد: وانت ليه تغار منها
احمد: يحاول يكون جدي ويسوي عمره كبير : ما اغار هي تعصبني
منى: لا والله احلف بس
ام احمد : منى حبيبتي خلاص خليه بحاله ...وتقوم منى وتلعب معه ...الا تشوف مي جايتهم وتجلس عندها وهي باين ان فيه كلام تبي تقوله ..تميل عندها وش عندك ؟
مي : تساسرها وبحياء : خالتي ابوي قلك انه يبيني اخرج مع سعد نختار اثاث بيتنا
ام احمد : تهمس : لا
مي :ليه يقول متفق مع ابوي يبني الحين اروح معه...كلمي ابوي ما ني موافقه
ام احمد : زين الحين هو بعده فيه
مي : ايه
ام احمد : خلاص روحي ارجعي عنده وانا بكلم ابوك الحين ما فيه خرجه معه ...ابو محمد وتاشر له انها تبيه وتقوم ..وبعد ما دخلت غرفتها ...
ابو محمد : خير وش عندك
ام احمد :تناظره مستغربه منه مهو معقول يوافق اكيد فهمه خطأ: انت كيف تبي البنت تخرج معه
ابو محمد :بستغراب من سوالها : منهو الي تخرج معه
ام احمد : مي كيف تبيها تروح مع رجالها
ابو محمد : وهو يجلس ناسي السالفه لها اسبوع : مهي رايحه معه لوحدها انتي روحي معها هو كلمني امه تعبانه وخواته مهم فيه (متزوجات وحده في الشرقيه والثانيه في تبوك )من بيختار الاثاث معه
ام احمد : يدبرون عمارهم هو يختار بنتى ما تخرج مع احد
ابو محمد : صلي على النبي يامره وش فيك عصبتي ..وسعد ولد اخوي وعارفه زين وقلت لك انتي روحي معها ولا ياخذ اخته الي في الثنوي معه مهو خارج معها لوحدها
ام احمد :ماتبيني اعصبت ليه ما شاورتني قبل اول شي مابيها تخرج خوف عليها حتى من كلام اهلنا لو بيوصلهم علم لخروجها معه ..وشافته يناظرها ..وثاني شي هو يختار على قد الفلوس الي معه تبينا نختار اثاثها عشان بعدين يقولون اكسروا ظهره بالغالي ..لا حتى لو ولد اخوك يدرب عمره
ابو محمد : يحمد ربه ويشكره على النعمه الي اهداه ربي له من بعد المرحومه وقرت عينه وعين عياله فيها : زين خلاص انهيتي الشحنه الي عندك الحين اشوفه و اتفاهم معه



^ _ ^ * . * ^ _ ^


راشد : خرج من عندهم وهو يسوق بسرعه ومهو بشايف طريقه من القهر الي حاس فيه ويحس بنار تسعر بصدره و مهو بعارف فين يروح ودق جواله ورد بدون ما يشوف من الي اتصل ..الو
...هاي حبيبي
راشد : يصرخ : الله يلعنلكم لاعد دقين على هـ الرقم مره ثانيه سامعه ويقفل الجوال ويرميه على المقعد الي جنبه و نتيجه لسرعته منتبه لسياره الي قدامه و حاول يتجاوزها وخرج عن الخط



الفصل الواحد و الاربـــــــ { 41 } ــــــــع ـــــــــــــون



بيت يزيد
يزيد: ماشي بسرعه خايف عليها كل ماندها وحركها ما ترد عليه ويحمد ربه لقرب المسافه من بيته وبيت ابوه ودخل سيارته بالحوش وقفها قرب الثلاث درجات لمدخل البيت وينزل من السياره وهو يركض ونار تسعر بصدره من القهر الي فيه وجهه صاير اسود من كبته لغضبه و يفتح باب البيت ويرجع يشيلها ويوم لامست يده ظهرها سمع صوت ونه و آه.. صغيره اخترقت كل اوردته لتزيد من عنفوانه وغضبه ويدخلها الصاله ويحطها على الكنب جلسها واسندها على المخدات الى على الكنب وينزع الشيله الملاصغه لوجها الممتزجه من قطرات دمها ليصدمه انكسارها وشحوب وجها وينادي بكل صوته.... هنـــــــــــــــــــــــد يا هنــــــــــد...ويهزها بشويش ويمسك يدها ويتكلم بكل خوف وهو يعاين مقدار اصابتها .... مها تسمعيني ؟؟! ....ما ترد ... اذا تسمعيني اضغطي على يدي عشان اعرف انك بعدك بوعيك ..؟؟
مها :على وضعها ودم يسيل من جبينها وطرف خدها اليمين تفتح جرح من ضربة السلك بمسافة 10سم وجها بارد مافيه أي حياه
يزيد: يرجع ينادي على هند وهو يلف بجسمه ناحية الدرج
هند:ارعباها صراخه وجت بأسرع ما تقدر وبخطوات ثقيله نازله وعينها عليه ما نتبهت للي خلفه : وش فيك ليه تصرخ ..وكلها خوف من قدوم اعصار مدبره يهدم كيانها ويحطم جسور مملكتها وصبرها فكسرت اخر مجاديف مقاومتها لترسوا سفينتها فلم يعد لديها القوه لاكثر من ذلك ..لتقاوم أي مشكله تحل عليها
يزيد : يوم شافها تنزل بسرعه بخوف عليها عارفه انه ارعبها بصراخه: على مهلك لاتزل رجلك وتعالي ساعديني شوفي مها وش فيها
هند : وقفت مكانها الجمتها الصدمه بالاسم الذي ندر ما احتكت به وتنزل الي باقي لها من درجات برجل ثقيله : خير وش فيها ؟!!...وبرعب وهي تشوف الدم الي على كم ثوبه ...وش صاير عليك منين الدم الي بيدك ؟
يزيد: ناظر الدم الي بكم الثوب بأماكن مختلفه وغير الي على صدره وزاد خوفه عليها مايدري مقدار الضرر الي صابها وناظر هند برعب يطلب مساعدتها ادماغه راح ينشل عن التفكرير ومهو قادر يسوي شي لها
هند: شافت وجه مها وبخوف بكل رنه من صوتها : صاير عليكم حادث ؟؟.... وجلست عندها وهي تمرر يدها وتمسح اثر الدم الي على وجها بنعومه تبي تشوف مصدره بدون ما تالمها
يزيد : لا
هند : نادت على الشغاله تجيب مويه وثلج رفعت عينها عنها وناظرته وعينها ماترمش وافكارها تودي وتجيب وراح بالها انها هي الي ناشره صورها ويزيد ضاربها بس يضربها ويجيبها سئلت وكلها ريبه من الامر : من مسوي فيها كذا ؟!...انت ؟؟؟
يزيد: خبرها بالي صار بشكل مختصر
هند: صارت عينها بين الاثنين ومهي مصدقه قسوة القلب وانعدام الرحمه الي فيه وهي تمسح على وجه مها وتتاكد من تنفسها : حرام عليكم...وسكتت تاخذ الكاسه من الشغاله وخلتها تروح ماتحبها تعرف عن مشاكل البيت وتنقلها بين الخدم من بيت لبيت وتحط بيدها من الكاسه وتغسل وجها وتمسح مكان الجرح بمنديل وتمرر الثلجه عليه و حست بنفضه بسيطه صدرت منها : مها حبيبتي اشربي شوي ..
مها ما ترد على احد
هند: حركتها وكانت المخده الابيض خلفها كلها دم هي ضنت انه بس الجرح الي بوجها وبصرخه بصوتها وعيونها تلف بوجه يزيد برعب : قوم خلنا نوديها المستشفي بتموت كذا
يزيد: وهو واقف ويده بشعره : وش بنقول لهم بيفتحون محضر تحقيق
هند: انقهرت اخته بتموت وهو شايل هم التحقيق : مهو مهم اهم شي نلحق عليها لا يصير فيها شي هي او الجنين ...وبقهر اكبر خرج بين ترنيمة صوتها ..الي صار عليها انتم السبب فيه اختكم منتوا دارين عنها وتركينها بين اربع جدران والحين تلومونها على الي سوته
يزيد:كان احد لسعه بكهربه نسي امر الجنين وبقهر يسعر بصدره كل كلمه قالتها صح هم اهملوها ولا سألوا عنها ضغط بيده على جبينه يهدى العرق النابض بالم : اتصلي على الدكتوره الي تروحيلها بالعياده نوديها بطلع ابدل الثوب لا يلفت انتباهم


^ _ ^ * . * ^ _ ^


بيت ابو ملاك


محمد: جالس فى الصاله يتفرج التلفزيون : وش فيك طلعتى و طولتي
ملاك: تجلس جنبه وتمسك يده : كلمت ماما والبنات بيسلموا عليك وتبوس خده هاي من حماده
محمد: الله يسلمكم ويعافيكم وهذى مني له ويبوس خدها ....حبيبتي جهزتي الي بتاخذيه بكره معك
ملاك:وبصعوبه تحاول كل كلمه تخرج صح وهي تتكلم عشان ما تغلط بكلمه ويعاتبها : ايه ليه تبي تروح بدري اتنتظر نروح كلنا مع بعض
محمد: ابتسم لطريقة نطقها للكلمات ضحكه نبرة صوتها فيها مهما حاولت لكنتها فيها غير : لا يا عمري ابي اكون معك لوحدى قبل محد يجي
ملاك: يبعد عمري والله اذا عجبنا المكان نرجع له كل فتره شو رايك
محمد: أكيد انا احب المناطق الريفيه لو مهو الجامعه كان رحت هناك اكثر الوقت تحسين براحه بال
ملاك: ذكرتني لما كنت بالإعدادي(المتوسط ) سكنا سنه بمنطقه... ريفيه تجنن من زمان ما زرتها ..قالتها بحزن وتنهدت ... والله كانت ايام وذكرت و مواقف فيها ...سكتت شوي وبعدها ضحكت بصوت .... ههههههههههههههههه
محمد:ابتسم مع ضحتها : وش فيك ؟؟
ملاك:حضنت ذراعه واسندت راسها عليه مثل ما تسوي مع ابوها وتحكي له: يوو كان فيه ولد في المدرسه يحبني وجننى هههههه
محمد: ناظرها بحده حتى بصوته : لا والله وتضحكين بعد
ملاك:ترفع راسها وعيونها بعيونه بكل حب و تمسكه مع انفه : لانك ما تعرف شو عملت فيه
محمد:حس بقهر وبنبرة زعل بصوتها : خير وش سويتي لا تقولين ضربتيه من كرهك للعيال
ملاك:كملت بصوت ضاحك وهي مرتاحه و تلعب باصابعه تفرقعها له عكس ما توقع منها: اكثر من كذا خبرت بابا وخالتو عنه وسويت حفله صغيره وعزمت مجموعه والكل انصدم اول مره اعزم احد وكان من ضمنهم وفيه وحده معجبه فيه كانت موجوده اعطيتها هديه على انها منه وكنت كاتبه لها اعتراف منه انه ايحبها
محمد : يرفع وجها يشوفه وهو مبتسم ومضيق عيونه لها
ملاك: ميته ضحك على شكله الي مصدوم وكملت: اعطيت الهديه للشغاله وخليتها تعطيها للبنت على انها منه وفتحتها فرحانه وراحت حضنته وباسته قدام الكل وقالت له انها تحبه وهو مصدوم معرف وش يسوي وانا جلست اصفق بقوه خلت الكل معي وهو زعل وخرج معصب من البيت وثاني يوم في المدرسه...نزلت راسها و سكتت وهي تحضن يده اكثر
محمد : حس بخوفها حط يده على راسها : وش صار ؟
ملاك : بلعثمه : شتمنى ونعتني اني لقيطه ومتبناه...
محمد : مسح على شعرها : خليك واثقه من اهلك
ملاك :تنهدت بالم : وانت معي صدقي كلي ثقه خلاص لا تخاف علي ...مسحت خدها بذراعه وغمضت عيونها ...بتعرف نظراته كانت تخوفني كان يمشي خلفي من المدرسه لغايه البيت وصارت خالتو تجي تاخذني من المدرسه و بعدها انتقلنا هنا..كنت خايفه اداوم وهو في المدرسه
محمد:بضحكه يبي يغير تفكيرها : تستاهلين احد قلك تورطينه ابعدى شوي ....و يتمدد على الكنب ويحط راسه على رجولها...انسي الي صار..يبيلي افرمت عقلك كله عشان معد تذكرين احد غيري
ملاك:طلعت الكلمه من اعماقها بتنهيده قويه : ياليت ......شو حبيبي بتنام
محمد:لا
ملاك: تلعب بشعره :شعرك طول
محمد: الحلاق نقل ههههههه
ملاك: هههههههههه مخبول وتلعب بشعره
محمد:عض صباعها : مخبول هاه
ملاك :ااااااااااي ايه حجت الي يبي يطول شعره
محمد: ههههههههه اذكر اول سنه جيت ادرس فيها طولته بعد ما رجعت هبت فيني خالتي وزعلت يوه مانسيت كلامها من يومها وهي تقول بقهر وش بيقلون الناس عنك سافر وخرب ولدهم ياولدي الناس تحكم المظهر وماتدري عن المضمون زين ولا شين
ملاك:تنهدت وهي تذكر حكمه عليها لمن شك انها تعاكس وهي تلف خصله من شعره بين اصابعها وتشدها على خفيف وبتسمت لتكشيرته : ليه لوين كنت مطوله ماما ماتعصب من شي بسيط
محمد:سحب يدها : بس لا تقطعينه عشانه احلى من شعرك وضحك على حركتها
ملاك : سحبته بقوه وهي تضحك:تحلم انت
محمد : ههههههه وتحقق حلمي انك بكل مافيك لي
ملاك : تنهدت بدلع ورمشت بعيونها : الحمدلله ..اعترف لوين كان شعرك ؟
محمد : نازل على كتوفي وكنت اربطه والله ايام فله كنا انا وفيصل منخلي شي الا ونسويه من شعر و لبس انوع الاستهبال
ملاك: بصدمه واضحه على وجها : لا ما صدق انك تسويها
محمد:شي طبعي نسويها كنا مراهقين جينا درسنا هنا وحنا 19سنه عشان كذا ما ايد احد يرسل ولده لوحده الا مايتاثر بالي حوله لو شي بسيط
ملاك: اكيد ياما شفت عجب هنا ......تقلب بالقنوات وحطت على فلم
محمد: لف يشوف التلفزيون : الحين خلصت الافلام الي تحطين على هذا
ملاك : يجنن على كثر ما شفته ما امل منه (فلم هوم لون)
محمد: يبوس يدها والله انك طفله
ملاك: ايه طفله ولا ابي اكبر بعد شوو...عندك مانع
محمد: ههههههههه ويقوم ويحضنها واه يقلبي على طفلتي الصغيرونه الي ما بيها انا كمان تكبر بعد
ملاك: تبعده عنها : شووووووووو تتمصخر علي
محمد: يبوس خدها لا ياعمرى اتكلم جد ما اتمني انك تتغيرين عجبتني بكل ما فيك
ملاك: تمسكه مع انفه تؤبر البي ان شاءالله احبك بشكل ما بتتخيله وتبوس فيه على خده
محمد: هههههه ياويل حالك يا محمد والله العظيم جننتيني من كثر ما احبك
ملاك: ههههههههه قلت لك حبي غير
محمد: اكيد وانا اشهد


^ _ ^ * . * ^ _ ^




راشد :تنهد بالم وضرب الدركسون بعصبيه ولتفت بنظره ليرى ما حوله من غبار خرج عن الخط على التراب من اجل تفادى السياره التي مر من جانبها من سرعته ولم يفق الا على صوت البوري(الزمور) المدوى من السياره الثانيه الي صاحبها أغدقه بكم هائل من الشتائم والنظرات الحاقده من جميع من بها وربي ستر عليه قدر يتحكم في سيارته ولا ضرب في الحاجز الذى امامه ولا كان راح فيها كمل وحساس بنظرة الكل من حوله تشير اليه وتتهمه بالخيانه حتى الشجر وغروب الشمس وانظار من هم بداخل سيارتهم لبس نظارته الشمسيه التي بجانبه لا يعلم هل يداري اعينهم ام عيونه عنهم اشعل سيجارته و امتصها بعنفوان وكبتها بداخله مع الم الجرح الذي اخترقه كنصل من طيفها وزفرها لتكون عتمه هائله امامه من الضباب فحياته كلها مثل هذا الضباب الذى لا ينقشع عن عينيه يوماً ....وصل بيتهم وضل فتره مكانه والمحرك شغال بعدها سحب نفسه وطفي المحركة بثقل واختنق من رائحة السياره لايعلم كم سجاره اشعل لتخفف بزفراتها ما بداخله لاكنها اسعرت صدره واخنقته بدل ان يهدا ...دخل البيت وعقاله بيده و شماغه مهمله على كتفه و لم ينتبه لمن بداخل الصاله وهو بنص الصاله متجه لدرج
ابو راشد:مهو من عادته يكون موجود بهذا الوقت دوم يكون بمكتبه بس المصيبه الي وصلته خلته يجي وينتظر اذا هو مايرد على جواله هو بينتظره يوقف و يصرخ : راشـــــــــــــــــــــــد انت وش سويت ؟... يحاول يضبط اعصابه هو من النوع الحقاني ومايحب الظلم على تساهله مع عياله الا انه يكره التصرفات الي مافيها حترام للعادات وتقاليد
راشد: غمض عيونه وقف مكانه وتنهد بقوه مهو ناقص يواجه احد الحين ويده تعتصر بكل عنفوان على العقال
ابو راشد : وعينه على ظهر ولده وجهه صاير شعله من القهر وبحده : تعال فهمني الي صار وسواد الوجه الي سويته بالعرب
راشد: لف يواجه ابوه وجهه واضح عليه الهم والندم
ابو راشد: وهو يقرب منه ويحرك يدينه بعصبيه : تكلم قول صحيح الكلام الي صار...؟؟!
راشد: مهو داري وش يقول وراسه ينبض من الصداع واضلعه انغرست لتطبق على رئته لتعيق التنفس بهذى السرعه وصلهم الخبر ...خبر طيفها الذى تربع على رموش عيونه نظرته تجول على الارض لا يرى سوا خيالها و بلعثمه: يبه انا.. ما ...كنت ...وسكت وعينه ترتفع و تلف على امه واخوه الي جالسين وامه تمسح دموعها يعرف ابوه اذا عصب يحط حرته بالكلام على امه
ابو راشد : بصراخ : الله يفضحك يا مسود الوجه مثل ما فضحتنا ليش طلقتها وهي حامل هاااااااااااااااه
ام راشد : بصوت باكي وبحرق قلب الام لسماعها الدعوه على فلذت كبدها : لا تدعي عليه
ابو راشد : كله سواتك وسواد وجهك فضحتونا بين العربان لو اخذ من بنات عمه ما كان تجرى وسوى سواته
راشد: ناظر ابوه وعيونه صايره تسعر مثل الضوء : يبه
ابو راشد: يتعدى الطاوله الي في وسط جلستهم : لا تقول يبه على لسانك اجلس لا بارك الله فيك وعديمة هالشنبات الي مهي بعلى رجال قول كل الي صار ويدفه ويجلس على الكرسي
راشد: انقهر من صراخ ابوه عليه ورفع صوته والتجريح لرجولته خلته يرفع صوته : انا ما كنت ابي اطلقها امها السبب هي الي جلست تسب
ابو راشد: يصرخ بصوت اعلى : بس ولا كلمه امها هاااه وانت كنت تعرف انها حامل وسافرت ليه لما كلمتك عشان موعد العرس قلت ما ابي الحين وش قصدك وش كنت ناوي عليه فهمني
راشد: نزل راسه وسكت وهو يفرك جبينه بيده
ريان : اخوه عمره 20 سنه في الجامعه نسخه منه في الملامح لكن راشد يفرق عنه ببنية الجسم اطول واعرض بنبره قهر من حركت اخوه: خبرتك يبه هو ما يبي ياخذ وحده بكره يشك انها تخرج من وراه عشان خرجت من دون علم اهلها
راشد: قام مثل المجنون ومسكه مع ملابسه ويصرخ فيه بكل صوته لقي احد يفرغ غضبه فيه : اسكت لا قص السانك
ابو راشد: يبعده عن اخوه ويرميه على الكنب: كلام اخوك صح ولا وش خلاك تسافر
ام راشد:بصوت باكي : جلسوا و تفاهموا لا تصارخون تسمعون الخدم والبنات ...ماتدري ان بناتها الثنتين على الدرج يسمعون كل الي يصير وحده 10 سنوات والثانيه 15 سنه
ريان : بصراخ : حرام عيك تقص على بنات الناس لا تفكرهم مثلك خاينين
راشد:رجع وقف لف يده عليه بيمسكه وابوه بينهم : اسكت انت
ريان :بصراخ : لا خلي ابوي يعرف انت وانت مملك كنت تعاكس والشك يمشي بدمك عمرك ماراح تبطله
راشد: بصراخ وصوته يلج في الصاله : لا الي يسمعك يضنك شريف لا يروح امك لا تنسي عمرك بعد
ريان :وجه صاير احمر من غضبه : انا ما انكر اني اعاكس بس ما روح لبنات الناس وقص عليهم والي اكلمهم هم يدقون علي مهو مثلك ضاحك على زوجتك ياشاطر
راشد: ومرر يده من فوق كتف ابوه مسكه بقميصه ويلفه بين كفه ورفع يده اليمين ليهوي بها على وجهه ونصدم من الي جاه
ابو راشد :قهر تملكه من افعالهم الاثنين و بكل قوته اعطاه كف : بتمد يدك على اخوك بعد سواتك الشينه اطلع لا اشوف وجهك يالخسيس
ام راشد : بصوت باكي صارخ : حسبي الله ونعم الوكيل ياربي وش المصيبه الي حلت علينا
راشد : ناظر اخوه بقهر ويتوعده طلع مع الدرج بسرعه وسكر باب الغرفه بقوه ارتج لها البيت
البنات يوم سمعوه بيطلع دخلوا بسرعه الغرفه يخافون منه




^ _ ^ * . * ^ _ ^

بيت ابو عامر

ام عامر بعد خروجه من عندها طلعت لغرفتها وهي من قهرها مهي عارفه كيف تنفس عن الي بداخلها حاسه بقهر وجرح بداخلها وعينها جات على مراية التسريحه وذكرة كلمت ابوها لها ودمعت عينها بقهر والم والكلمه تتردد براسها (حسبي الله عليك بتشوفينها بعيالك يالظالمه ) مسحت الدمعه الي طفرت من عينها الله يسامحك يبه الله يسامحك

^ _ ^ * . * ^ _ ^

العياده


الدكتوره : بنظره متفحصه لهند وزوجها : من عمل فيها كذا
يزيد:وهو يصد عنها لازم يشوف حل لها بدون تحقيق : معليش دكتوره مقدر اجاوبك الحين هي كيف حالتها ..؟
الدكتوره : انت شايف كيف وضعها كثير سي لا زم ظل تحت الملاحظه مهو بسبب الجروح الي فيها بس هي عندها صدمه اعصابها تعبانه وغير الضعف بشكل عام وارتفاع في الحراره
هند: تبينها تجلس عندك بالعياده
الدكتوره : لا اذا حابين ممكن حولها للمستشفي الي بشتغل فيه بس اول شي لازم اعرف كيف حصل هـ الشي انتم شكلم ما تبون يتفتح محضر لان الي جايها حالت اعتداء بالضرب واضح انه بسلك او خيزرنه
يزيد: رفع نضره لها بحده و بصوت حازم : ايه لو سمحتى هذى امور عائليه ما نبي فيها تحقيق وفضايح حتى اخصائية الخدمه الاجتماعيه ما نبيها تدخل في الموضوع
الدكتوره : ان شاءالله ما يصير الي كل خير
هند:تنهدت بارتياح : الجنين كيف وضعه ؟؟
الدكتوره : فيه شوية تغلصات وحركه سريعه للجنين لازم تكون تحت ملاحظه بوضعها هذا وراح اطلب من المستشفي سرير وتقدروا تنتظروا عندها لغايه ما يوصل الاسعاف و رافقكم معها للمستشفي عشان تتفادوا التحقيق من قبل لجنة العنف الاسري
هند: شكرا دكتوره
الدكتوره : ولو ياهند هذا عملي...وعينها على يزيد وبنبرة عتب وهي من هالمجتمع وتعرف مقدار الفضيحه لو تفتح تحقيق .... بس ولو عمر المشاكل ما تنحل بالضرب
يزيد :بصوت صارم : يصير خير يا دكتوره ... بعد ما دخل عندها بغرفة الكشف وشاف شكلها منومه على الجنب والمغذي بيدها ورفع عينه عنها وشاف هند و فتكر الي سواه فيها ويكلم نفسه يمكن ربي يعاقبني على الي سويته فيك يا قلبي
هند: شافت ملامح وجه متغيره ومسكت يده : ادعيلها ولا تشيل هم كل شي مقدر ومكتوب
يزيد:وعينه تناظر عيونها من فتحة النقاب : يمكن ربي يعاقبني على سواتي فيك باختي
هند: ضغطت على يده الي بين يدينها : يزيد حرام عليك لا تقول كذا والله سبحانه وتعالى قال (( ولا تزرو وازرة وزر أخرى )) هي الله كاتب لها هـ الشي و ياعمري لعد تفكر بالي صار زمان قلت لك انت كل دنيتي وحياتي
يزيد: يبوس راسها: الله يخليك لي ويشفيها
هند:و يحل مشكلتها ...وتبعد عنه وتروح عندها وتمسح على جبينها وعينها على الكدمات والاجراح الي بيدها مستغربه الضرب كانه رجال الي ضاربها مهو حرمه ضعيفه وكبيره بالسن



^ _ ^ * . * ^ _ ^


في الريف الساعه سته الصباح
ملاك: تستنشق الهواء النقي بعمق مع رئحة العشب الندى بحبات المطر : يااااااه حبيبي تجنن المزرعه
محمد: ايه والله ما تخيلتها كذا لما خبرني عنها واحد من الربع ياليت عندي وحده مثلها
ملاك:وعينها تلف عليها باعجب البيت ريفي بتصميمه الخارجي من دورين وكبير و حوله جلسه كراسيها وطاولتها بالخيزران : حبيبي اشتري وحد مثلها واذا صاحبها يبي يبيعها خذها لنا
محمد: معتقد يبيعها كسبان من تأجيرها وتبينا ناخذ وحده من بيهتم فيها يبيلها عمال يشتقلون فيها وانا ما عندي وقت اشرف عليهم
ملاك : خلاص اجل كل فتره تجيبنا لها والله حبيت المكان
محمد: من عيوني العين هذى قبل هذى وياشر على عيونه
ملاك: تسلم عيونك حبيبي (وتقرب منه وتبوسه عليها ) وربي لا يحرمني منك
محمد: امين ولا منك حبيبتي تعالي خلينا انزل الاغراض الي معنا وبعدين نتجول فيها
ملاك: شو فيه السواق بعده ما وصل
محمد: طلبت منه يروح يذبح الخروف الي نبي نشويه
ملاك: ليه ما خبرتني كان جبنا الشغاله معنا ترتب الاغراض قبل ما يصلوا الباقين
محمد: لا محب احد يطلع معنا لو روز مهو مشكله لكن الباقين لا والحين يوصلون والعيال ما راح يجون الي بعد الظهر ليه البنات متي خبروك جاين
ملاك: بقهر عارفه عمرها تتعب اذا كانت هي وجود بمكان واحد لا ومحمد معها بيكون ضغط عليها حتى لو يحبها تغار عليه وماتبيها تشوفه : لشو تسئل.. وبزعل ...امل تبي تقابلهم بالطريق وهم جاين تخاف تمش لوحدها
محمد: وينزل الاشياء من السياره ويحطها على الارض وسحبها له : زين ليه ما قلتي كان اخذناهم معنا ولا كلمت خالد يجيبهم معه هو بيجي بسيارته لوحده
ملاك:لفت تناظره و بصوت كله رنه غيره : شووو احلم اخلي جود معك
محمد : وعينه مسحت بحب ملامح وجها : بطلي غيره وحطيها فبالك مافي واحد عربي عنده نخوه ما يفزع لبنات العرب حتى دون يطلبون وشيلي الشك والغيره من قلبك لا فكرت فيها ولا فغيرها روحي كلميهم وشوفي هم وين الحين هذول خواتك بالاسلام قبل ما يكنون صديقاتك خافي عليهم مثل ما تخافين على عمرك
ملاك : بخجل من كلامه وهي منزله عينها : حبيبي كلموا شذو وخبروها راح يكونوا معهم بالطريق
محمد: شال الاغراض : زين يالله خليني ادخل هذى و نشوف كيف نقسم البيت بينا ونروح نمشي شوي
ملاك: نزلت عباتها عليها بنطلون جنز و بلوزه بنص الفخذ و حطت ايشارب على كتفها حبيبي فيه احد بالمزرعه ما بدي اتحجب
محمد: لا ما فيه احد ويلف يده على وسطها وخرج معها اخذو يتمشون الى ان وصلوا الى اسطبل الخيول
ملاك: لا ميدو لا تدخل
محمد: ليه نبي نركب خيل
ملاك : لا معرف واخاف
محمد: تخافين وانتي معي خليك الحين اجيب واحد منها
ملاك : لاااا
محمد: ما عليك تركبين معي ...وطنشها ويدخل ويخذ واحد منها ويحط عليه السرج ويخرج ....تعالى اطلعي
ملاك: لا الله يخليك اخاف



^ _ ^ * . * ^ _ ^


بيت ابو راشد

الضحى :

راشد : طول يومه ما خرج من غرفته ولا نام يتخيل شكلها وهي قدامه تترجه والضيقه بصدره تزيدد صحيح هو مهو مهتم بصلاته و يكلم بنات ويخرج معهم على مطاعم بس عمره مافكر يسوي شي اكثر ....حتى عمره ما فكر يبوس أي وحده من الي خرجوا معه كان يحاول يجلس بعيد عنهم عشان ما يفكر يتمادى اكثر ...وهو يعرف نظرت اخوه له والناس انه مستهتر باعراض الناس بس هو مثله مثل غيره من الشباب الي يسلي عمره مع الي ما تحافظ على نفسها ولا على سمعة اهلها وهو ما تمادى معهم مع ان البعض منهم كان يطلب اكثر وهو يحط حدود لهم ويقطع علاقته فيهم ... مرت الثواني ثقيله والساعات وهو يحاسب نفسه على كل حياته الي مضت وهو يلوم نفسه .....انا السبب بعدت عنها وكلام ريان صح ابيها ما ابي اخسرها لازم اكلم ابوي اخليه يروح معي ارجعها ويقوم يدخل الحمام ياخذ شور ونزل الصاله شاف امه جالسه والهم على ملامحها راح وسلم على راسها : تكفين لا تزعلين علي يمه والي يعافيك
ام راشد:بلوم الام المحبه حتى لو غلط ضناها تسامح وتغفر له هي الصدر الحنون له : ليه هو سواتك صغيره الي ما تبيني ازعل خاف ربك عندك خواتك
راشد: يجلس قدامها ويحب يدها وهو حاضن كفوفها بين يدينه : يمه الله يخليك ساعديني ابي ارجعها كلمي ابوي
ام راشد : بحرقة قلب : ماخفت ربي يعاقبك بسواتك فيها فخواتك
ابو راشد : جاي من خلفهم : الله لا يحرق لي قلب على وحده من بناتي الله يعاقبه بسواته بضناه عمره ما يحس باخته وينحرق قلبه عليها حتى لو انجرح ما يحس مثل ما يكون ضناه من صلبه ونحرق قلبه عليه
ام راشد: الله لا يقوله ولا ينحرق قلب احد الله يبعد عنا الشر ...وتناظر ولدها الي وقف يوم سمع صوت ابوه ...
ابو راشد : ليه بعدت عنها وانت تعرف انها حامل و طلقتها وانت تبيها
راشد: ناظر ابوه وشاف كيف زعله : والله يبه مكنت بوعي من عصبيتي و امها سبتني ومدت يدها علي وما قدرت اتحمل
ابو راشد: حلال فيك تمد يدها عليك بعد سواتك الشينه ..والحين تبيها ترجع لك ما ضنتي ترجع بعد سواتك فيها
راشد: يقرب يسلم على راس ابوه: يبه تكفي روح معي هي أكيد بتوافق
ابو راشد : مهو بوقته الحين ...
راشد: ليه يبه
ابو راشد: عمك بسبتك مرقد بالمستشفي
راشد: بروح ازوره واستسمح منه و برجعها
ابو راشد: خلها يوم ثاني لين تهدا الامور شوى
راشد: لا يبه دخيلك خلنا نروح اليوم
ابو راشد: وش فيك انا بروح ازوره بعد المغرب اذا بتجي معي حياك.... وانت نويت ترجعها خلاص هذى رجعه ما يحتاج شورها الامر بيدك انت حتى امور الطلاق اطلق وانت منت داري عن احكامها وشروطها ...وبزعل منه وبحده بصوته ..الخلف عليك جيل اخر زمن الله يعينا عليكم بس
راشد: بفرحه مهو مصدق انه بهذى السهوله رجعها : صدق يبه خلاص اذا نويت رجعها رجعت لي ...ويسلم على راسه
ابو راشد :يشوف ملامحه و حمار عيونه : الله يهديك ويصلحك ايه صدق طول مهي بعده لك حق ترجها باي وقت بدون شورها او شور احد بس تراها محسوبه عليك طلقه الحين...ياحسافه عليكم من رجاجيل وش كبركم وماتدرون عن احكام ربكم



شروط الطلاق والمراجعه

شروط الطلاق متشعبه وكثيره فلكل امر احكام متعدده ومن اهم الشروط في الطلاق
1. العده ... تختلف فالحامل عدتها تختلف، يقول سبحانه:
} وَأُوْلاتُ الأَحْمَالِ أَجَلُهُنَّ أَن يَضَعْنَ حَمْلَهُنَّ ...{
فاذا ما وضعت الحمل إنتهت عدتها ووضع الحمل خروجه من بطنها بولدتها كامل أو سقطا (اسلاب) مضغة او أي مرحله من مراحل الجنين ولا اعتبار هنا بالمدة كانت ثمانية أشهر أو لحظة واحدة بين الطلاق ووضع الحمل ... وقد يكون السبب الذى صارت من أجلها عدة الحامل وضع الحمل أن مسؤولية الحمل مشتركة بين الام والاب لذلك تمتد عدتها زمنيا حتى تضع وقد يطول ذلك ثمانية أشهر او اكثر كما ان ذلك يعطي للزوج فرصةً أكبر للمراجعة والتفكير فلعله يعود الى تكفل الولد بعد أن يلقي الله في قلبه حبه.
2. اما التي يأسن من المحيض فقوله تعالى : } وَاللاَّئِي يَئِسْنَ مِنَ الْمَحِيضِ مِن نِّسَائِكُمْ إِنِ ارْتَبْتُمْ فَعِدَّتُهُنَّ ثَلاثَةُ أَشْهُرٍ...{ والمقصود هنا (ان ارتبتم ) في كونهن هل يئسن ام لا ؟ مما يجعل حكمهن كحكم النساء العاديات. والهدف السامي من من حكم الاسلام بالعده حتى لاتختلط الانساب ويتبين حمل المرأه ان كانت حامل من زوجها قبل اقدامها على الزواج من غيره بعد انتهاء عدتها ولرحمة الله بعباده ..حتى يستطيع زوجها مراجعتها في حالة رغبته بها
3. والنوع الثالث وهي الحائض فدعدتها ثلاث حيضات..
4. وهناك احكام اخرى للتي طلقت ولم تبلغ الصغيره في السن ...ومن يئست من الحيض

اما بالنسبه لشروط العده :

اولها واهمها الذى غفل عنه الكثير بزماننا هذا واصبحنا نقلد المسلسلات والغزوا الفكري المنحرف الدخيل علينا منذ الازل وهو خروج المطلقه من بيتها فاول شرط ينص عليه القران الكريم
1. بالنهي عن إخراج المطلقات - طلاقاً رجعياً أو المطلقة الحامل - من بيوت الزوجية قبل تمام العدة، وهكذا نهيهن عن الخروج لان ذلك هو الآخر يحتاج الى المزيد من خشية الله وتقواه يقول سبحانه:
<< لاَ تُخْرِجُوهُنَّ مِن بُيُوتِهِنَّ وَلاَ يَخْرُجْنَ >>
إذن فقول الرجل لامرأته: «أنتِ طالق» لا يُخرجها من مسؤوليته ولا يبرر لها التمرد عليه.. فان البيت يبقى بيتها لا يجوز له إخراجها منه وهي تبقى في عهدته لا يحق لها الخروج من بيت الزوجية مادامت العدة لم تنقض.
ويبين الله الحكمة الاساسية التي جُعلت من أجلها العدة، ووجوب بقاء المرأة في بيت زوجها طوال فترة العدة، وهي رجاء تغير الموقف وعودة العلاقة إلى حالها الطبيعي حيث الوئام والمحبة، فلا يصح إذن أن يحكم الانسان في لحظة غضب وانتقام وردة فعل حكم يأس على علاقته مع شريكة حياته بانها لا تصلح أبداً، فان الأمور بيد الله يبدل فيها كيف يشاء، فربما عطف القلوب على بعضها، وألفها بعد الفرقة برحمته، فأنت (لاَ تَدْرِي لَعَلَّ اللَّهَ يُحْدِثُ بَعْدَ ذَلِكَ أَمْرًا (

ويستثني القرآن مبرراً واحداً تبين بسببه الزوجة من زوجها مباشرة بحيث يجوز له إخراجها من بيته فلا يكون بيتها ولا يتحمل مسؤولية الانفاق و ما أشبه في العدة ، وهو أن تأتي بفاحشة، يقول سبحانه:
<< إِلاَّ أَن يَأْتِينَ بِفَاحِشَةٍ مُّبَيِّنَةٍ >>
والفاحشة المبينة تعم الذنوب الكبيرة، وبالذات تلك التي تؤثر في العلاقات الزوجية
2. النفقه عليها والسكن
( أَسْكِنُوهُنَّ مِنْ حَيْثُ سَكَنتُم مِّن وُجْدِكُمْ (
والوُجْد: ما يجده الانسان ويقدر عليه، وفي كتب اللغة: انا واجد للشيء أي قادر عليه. والآية تحدثنا بالإضافة إلى واجب إسكان الزوجة، عن نوع السكن أيضاً، وأنّ الواجب على الرجل ليس السكنى فحسب، بل إسكان زوجته في العدة بالذات كما يسكن هو، فلا يصح أن يسكن هو في المكان المكيف صيفا وشتاء - مثلاً - ويُسكنها فيما دون ذلك.
ويحرم الاسلام أن يضر الرجل بزوجته أثناء العدة ليضطرها للتنازل عن النفقة او الخروج من بيته قبل انتهاء العدة باستخدام الضغوط المختلفة المادية او المعنوية (نفسية واقتصادية واجتماعية وأخلاقية أو ما اشبه) مما يحقق نفس الغرض، بل لابد أن تجد الزوجة الراحة والسعة من جميع جوانبها قدر الامكان، يقول ربنا سبحانه ) : وَلاَ تُضَارُّوهُنَّ لِتُضَيِّقُوا عَلَيْهِنَّ (
و لعل ابلغ ضرر تناله المرأة المطلَّقة من زوجها هو جراحات اللسان
وواضح إن وجوب الإسكان والنفقة في فترة العدة هو بالنسبة للمطلَّقة غير البائن(الطلاق الذى به رجعه) وللمطلَّقة الحامل اما اذا كان بائن أي ثلاث طلقات فليس له الحق بسكنها والنفقه عليها
^ _ ^ * . * ^ _ ^



^ _ ^ * . * ^ _ ^


العصر
في المستشفى

يزيد: تعبان من امس ما غفت عينه وهو بين المستشفين خايف يخلي اخته لوحدها وابوه بنفس الوقت واسعفه ابراهيم اصر عليه انه ينام عنده بعد ما اطمأن على مريم لي جاها هبوط من الي صار وجلست امه ومرة حمد عندها وطلب منه يرجع عند اخته لا يخليها لوحدها وهند جلست معها حط يده على كتفها : هند امشي عشان اوصلك البيت ترتاحين
هند: تحركت بوهن التكسير بكل جزء من جسمها و تحاول ما يبان عليها انها متعبه وكل ما خرج عنها يزيد قامت تمشي بالغرفه شوي وترجع على الكرسي الجلد : انتظر الحين توصل ام شهد ما ابي امشي عنها يمكن تصحى
يزيد: بسرعه وراي مشوار ..ما ضنيتها بتقوم
نوره : السلام عليكم
...وعليكم السلام
يزيد: مهو قادر يتحكم بعصابه وشايل هم ابوه وبراهيم كلمه راح دوامه وخرج من عنده من الصبح : وش فيك اتاخرتي
نوره : زرت عمي قبل ...و حمد معه الحين لا تشيل هم (ابو عامر بمستشفى ثاني )
هند: وكيفه الحين
نوره : الحمدلله
يزيد: وهو عند الباب : هيا انا مستعجل...ام شهد ديري بالك عليها واذا صحت خبريني على طول
هند: زين وتلبس نقابها وتخرج معه وهي في السياره كلمته بهدوء : حياتي وش فيك معصب
يزيد: بنرفزه اعصابه متوتره ومايبي يتكلم ويغلط عليها وهي مالها ذنب بشي : ما فيه شي
هند: قول لا اله الا الله لن يصيبنا الا ماكتب الله لنا وهذا كله الي يصير اختبار من الله لصبركم بالمصيبه ...وسكتت شوي وهي تشوفه يتنهد بقهر .... بتوصلني ازور ابوى الحين
يزيد: تنهد وهو يردد لا اله الا الله ولف يشوفها : لا روحي ارتاحي انتي من البارح بالمستشفى ما نمتي بعدين اوصلك
هند: سكتت شافته معصب و ما يبي يتكلم
يزيد : وصل عند البيت يالله نزلي انا الحين اجي ..و اصحك تفتحين لاحد سامعه
هند: طيب اهدى انت الحين و انتبه على عمرك والي يعافيك ونزلت
يزيد: انتظرها لغاية ما دخلت وراح


^ _ ^ * . * ^ _ ^


في المزرعه

محمد: وش فيك ياقلبي والله ما فيه متعه بتحصلينها مثل ماتكونين على الخيل وتستنشقين الهواء تعالى جربي ويمسكها مع يدها
ملاك:بخوف وهي تشوف ارتفاعه : لا عمري مركبت عليه
محمد: يشيلها : لا تخافين بعدين يحس بخوفك
ملاك: تبي تشرد : لا اطلع انت اول وبعدين انا
محمد: اوكي ويطلع ..وشافها بتمشي لف لها وقف قدامها وبضحكه بصوته ... هاتي يدك ويمسكها ويرفعها قدامه
ملاك: بلعت ريقها بكل خوف وهي مغمضه عيونها تمسك فيه بقوه
محمد: هههههههه بطلي خوف ما راح طيحين
ملاك:تصرخ بخوف : شو عليك اضحك انا الي خايفه مو انت واول ما مشي........ يا ماااااما
محمد: هههههههههه ويبوس خدها حياتي فتحي عيونك وشوفي كيف المنظر من حولك
ملاك: لا تمشي خليه واقف
محمد: يمشيه بشويش : بطلي خوف لا تخليني امشي بسرعه الحين
ملاك: لا حبيبي انت ما تسويها
محمد: فضل يمشي مسافه بس بعيد عن السور لانها مهي متحجبه ولما شافها فتحت عيونها تتامل الي حولها و اندمجت معه بالكلام ومعد هي خايفها لكز الحصان وخلاه يعدو بسرعه
ملاك: غمضت عيونها : لاااااااااااااااااااااااااااا....... الله يخليك خلاص بموت وقف
محمد: يضحك من قلبه هذا وهو ما مشي بسرعه مثل ما يبي : ههههههههههههههههههه اسكتي لا ازيد من سرعته
ملاك : وقف خلاص دخت راح اطيح
محمد: هدا من سرعته
ملاك: بصوت باكي : نزلني برجع مشي
محمد:بسعاده عارمه بكل انتعاش مع الجو الحلو والوجه الحسن : ههههههههه حبيبتي خلاص ماراح اسرع معنه ماله متعه كذا
ملاك: قلبها يخفق بكل خوف : ما احبك والله دخت
محمد: ههههههههههههههههههههه ويبوسها ابي اعرف كيف اتخافين من سرعته وانتي تلعبين العاب خطيره بالملاهي ولا ناسيه وش سويتي فيني يومها طلعتيني العاب عمري مركبتها
ملاك: تلف وجها جهته : شووو هذا لو اطيح اتكسر هناك فيه حزام ماراح اطيح
محمد: بضحكه وهو يخطف منها بوسه سريعه ويحرك حواجبه بمكر : مهو تحبين تصرخين وتحصلين متعه فيها يالله الحين صرخي مثل ما تبين ويمشي بسرعه
ملاك: تصرخ صرخه بكل صوتها : محــمـــــــــــــــــــــــــــــــــــــــــــــ ــــــــــــــــــــــد
محمد: كمل مسافه وهي تصرخ وهو يضحك رجع حن عليها وهدى شوي : هههههههههههههه بس اذوني طرشتيها
ملاك:جسمها يرجف من الخوف سانده بكل جسمها عليه وشاده على يدينه الي حولها : حرام عليك الحين تحبني وتسوي فيني كذا
محمد: والله العظيم اموت فيك ويمسكها زين وهو حاس بتشنج جسمها ويمشي بسرعه ويضحك من قلبه عليها الي فضلت تصرخ طول الوقت واول ماوصل الاسطبل
ملاك: تنهدت برتياح وبنبرة زعل وبكي: نزلني
محمد: يبوس خدها لا تتحركين انزل وبعدين انزلك
ملاك: اول ما مسكها ونزلها حضنها وهي ترجف : بعد عني وتضربه على صدره ما حبك خلاص وبكيت من الخوف ومسكت فيه
محمد: حبيبتي كنت ابي افرحك ما قصدت اخوفك خلاص ياقلبي معد اسرع مره ثانيه
ملاك: بعدته عنه وهي ماسكه بيدينه : من قال اني بركب معك رجلي ماني بقادره اوقف عليها
محمد: هههههههههههههه نشوف .....ولا يهمك بشيلك بس تعالي بدخل الخيل ويمشيها معه

::
::
::



وصلو العيال (خالد – فيصل – وجاء مع خالد جاسم - وعبدالله) والبنات (شذى – ريم – امل - جود)
وبعد الغداء البنات خرجوا يمشون برا
ريم : تعرفون بنات وش مشتهيه
جود: ايش لا تقولين جعتي
ريم : بسم الله منك لا تنظريني
شذى : معليك منها جوجو ما تقصد
جود: ايه صادقه
امل : وش الي مشتهيته
ريم : اني ارجع الرياض و اروح مع اهلي البر
جود: وتعشق الطبيعه الخضراء وتكره شي اسمه بر : والله انك فاضيه تقارنين هـ المنظر الحلو والخضره بالبر
ريم: والله كل شي وله حلاوته والبر له احساس غير
ملاك: تصدقوا ولا مره رحت خيمت في البر
شذى:بضحكه : لا تخافين طلما انتي ماخذه محمد يعشق البر مثل فيصل مسيرك بتروحينه
امل : بنات وش رايكم نتسابق
ريم : حرام عليك تونا ما كلين
ملاك: حلو منها نهضم الي ما كلينه يالله بنات
شذى : يالله من هنا لغايه هناك وش رايكم
جود: اوكي اوقفو عدل..وتتاكد من وقفتهم 1-2-3
وراحو البنات يتسابقون وضحكاتهم تعلى مع ركضهم
شذى: وجع جود غشاشه لا تدفين
جود: بعدي عني صايره دبا و دفتها وتدق بملاك
ملاك: صرخت : ااااااااى وجع ما صارت غش وتجري
ريم وامل وصلوا وفازت ريم
ريم : آآآآآآآآآآآآه تعبت وتجلس على الارض
امل: ابي اكسجين تعبت اوه اوه وتتنفس بصعوبه
ملاك: تضرب برجلها في الارض : والله غش كله من جود هي السبب واول ما وصلت جود مسكوها هي وشذى وبهذلوها
جود: خلاص توبه وش تبوني اسوي قلت اطيحكم معي ولا اكون اخر وحده
شذى: وجع وجعتيني بيدى
ريم: يالله خلونا نرجع للبيت سباق ونجهز القهوه ونخرج نجلس هنا
امل : لا تعبت ولا عشان فزتي علينا
جود: ما فيني اجري اكثر روحوا انتم
ملاك: دق جوالها ردت بسرعه بهمس : هلا حبيبي
محمد: يبعد عمري على هـ الصوت الى يطرب الوجدان وينك فيه يا قلبي
ملاك: تمشي :هههه توك قلتها قلبك يعني معك على طول
محمد: ياويل حالي انا وش خلاني اعزمهم كان جيت معك لوحدنا
ملاك: ههههههههههههههههههههههه تؤبر البي حبيبي وينك فيه
محمد: عند باب المطبخ تعالي ابيك
ملاك: ايه شفتك حبيبي ابعد شوي معي البنات معليهم حجاب بيدخلوا البيت
محمد: ماشي يالله تعالي
شذى: تكلمين مين
ملاك: مودي خذى البنات ودخلي الحين اجيك بشوفه
شذى: زين لا تنسين عمرك

::
::
::


ملاك: تقرب منه بهدو وتحضنه من الخلف
محمد: يلفها له ويتامل فيها
ملاك: تبوسه ...شووو
محمد: يبعد شعرها على ورا عن وجها ويهمس
اسكن عيوني يالغلا وجفوني تغمض عليك
خذ ماتشاء من دنيتي بس لاتقلل من غلاك
لويعذلوني كلهم ماسمع كلام الناس فيك
انت الغلا وانت الهوا وانت الجوا وانت الملا
شوفتك في الدنيا معي وابيع غيرك واشتريك
انت الوحيد بناظري ماترقب عيوني سواك
دارك لليل العاشقين روحي مع النشوا تجيك
تتحرك غصون الهوا في خافقي بنفحة هواك
محبتي لك صادقه من كل قلبي احتويك
واحلى الليالي في العمر قضيتها وانا معاك
مالك شريك بالحسن في خافقي مالك شريك
كلمة احبك قلتها يايزينها وهي من شفااك
انت المنى وانت الهنى وانت على روحي مليك
شوفتك تجلب راحتي وبعدك عن عيوني هلاك
حتى ولو جالس معي اسج بك واوله عليك
كلمة غلى لو جابها غيري تمثل لي غلاك

ملاك : تلف يدينها على رقبته وتحضنه :خف علي خلص بيوقف قلبي
محمد: يبوس راسها وش اقول انا يا نظر عيني ....ويدق جواله و مارد
ملاك: مين رد عليه
محمد: جسوم يبي القهوه
ملاك: احنا كنا راجعين بدنا نجهزها بس انتو اجلسوا بعيد احنا بدنا نجلس هنا
محمد: حبيبتي والي يعافيك لا تخرجين كذا حتى لو كنا بنجلس بعيد عنكم
ملاك: من عيوني تامر امر ياقلبي
محمد: تسلم هـ العيون وصاحبتها اذا جهزتيها دقي علي ويروح معها لغايه الباب


^ _ ^ * . * ^ _ ^


يزيد: وصل عند بيتهم ودخل الحوش ودق الجرس
ريان : فتح الباب ويوم شافه تكلم بخجل :هلا ويسلم عليه حياك ادخل
يزيد: لا معليش مستعجل اذا راشد فيه ياليت تناديه ابيه ضروري
راشد : جاي خارج فرحان يبي يشغل السياره بيروح مع ابوه يزور عمه : يزيد....؟!!!!!
يزيد:مانتظره يكمل كلمه زياده من شدة انفعاله ويمسكه مع ثويه و يضربه على وجه بكل قبضته ويصرخ بكل صوته : زين انك جيت يالواطي
ريان :يحاول يبعده عنه وبيفكه منه : يزيد اتركه وستهدي بالله
يزيد: ويصرخ ويضرب بلكمات على وجهه : هو انتم خليتوا فيها هدايه وياخذ عقاله ويضرب فيه وريان مهو قادر يبعده عن اخوه الي من الصدمه بشوفت يزيد وتهجمه نشل يضربه ويدفه عنه بس مهو قادر وطاحوا الاثنين مع الدرج الخارجي يزيد مثل المجنون قام ورجع مسكه مع حلقه وهو يصرخ : والله لا ذبحك اليوم
ريان دخل يركض و ينادي ابوه مهو قادر يفكك بينهم لوحده وخرجوا يحاولون يبعدونه عنه و مسكوه وريان ما سك اخو و ابوه والسواق ماسكين يزيد ويحاول يفلت منهم
ابو راشد: يزيد تعوذ من ابليس واهدى
يزيد: ما فيه ذرت عقل ويصرخ بكل انفعال ونار تسعر بصدره بتحرقه وتحرق من حوله معه لو كبتها : ولدك ابليس نفسه بسبته ابوي واختي بالمستشفى
راشد: يحاول يقرب منه يمسكه واخوه مكتفه وجهه كله دم يصرخ : مها وش فيها ؟؟
يزيد:فلت منهم وهجم عليه بلكمه على جنب وجه و رجعوا مسكوه وهو يصرخ : لا اسمعك تجيب اسمها على السانك يالواطي والله لو صار باختي شي لا ادفنك وراها
راشد: حرك فكه بالم وحاس بطعم الدم بفمه يقرب منه ويصرخ :وش فيها لو سويت لها شي انا الي بذبحك
يزيد: بصراخ وهو يحاول يفلت منهم : تفوو قلت لك لا تذكر اسمها والحين خايف عليها هاااااااااااه
ابو راشد: ياوليدي اهدا خلنا نتفاهم
يزيد: يلف عليه: ولدك ما خلا بينا تفاهم
ابو راشد: انا كنت خارج رايح ازور ابوك وراشد رجعها لعصمته خلاص
يزيد: يلف يطالع براشد وعيونه كلها شرار وبصرخه هزت من حوله : هو على كيف يطلق ويرجع
راشد:يصارخ من قهره منه : ايه رجعتها ومحد له كلمه علي وانا ما كنت بطلقها
يزيد: بستهزاء: وليه طلقتها ان شاءالله ولا مهي ماليه عينك
ابو راشد: اذا بتجلس بفهمك وش الي صار لكن اذا بظل كذا ماراح تفهم شي
يزيد: خير فهمني وش الي عندكم ما اعرفه
ابو راشد: يشيل غترت يزيد وعقاله من الارض ويعطيه هي : تعال معي داخل وتفهم .....وانت روح اغسل وجهك وتركونا لوحدنا... يبي يبعدهم عن بعض شوي لين ماتهدى النفوس
راشد:بقهر: بس يبه
ابو راشد: يقاطعه : كلمه وقلتها تركونا لوحدنا



الفصل الثاني و الاربـــــــ { 42 } ــــــــع ـــــــــــــون





في احدى اكثر الاماكن إيلاما تدمع عين العاقل على ما يراه من خلف الاسوار ويبتهج لسانه بالدعاء الى الله ليديم عليه نعمة العقل و الصحه .. ويشفي من بداخلها و يثبتهم على الهدايه ..
ارتفع صوت الشيخ بين حنايا جدران المسجد بصوته الشذى المحبب الى من هداه الله ودل طريق الهدايه والصلاح بداخل الاسوار ..لا تيئسوا من رحمة الله فلا ييئس منها الا القوم الكافرون فالله سبحانه في علاه قال بما يليق بجلاله وعظيم سلطانه
" إذا تقرب إلي العبد شبراً تقربت إليه ذراعاً وإذا تقرب إلي ذراعاً تقربت منه باعاً وإذا أتاني ماشياً أتيته هرولة " رواه : البخاري ومسلم

{ وإذا سألك عبادي عني فإني قريب أجيب دعوة الداع إذا دعان } (5) [ البقرة : 186]
{ يا ابن أدم لو لقيتني بقراب الأرض خطايا ثم لقيتني لا تشرك بي شيئا لقيتك بقرابها مغفرة }
التفت الشيخ بنظراته لمن حوله ولا يزيد عددهم عن العشرين ومنهم من سرح بفكره منهم من يكبت بداخله الم الحسره والندم وهناك من فاضت عينه وهو يتذكر معاصيه وركز نظره على الشخص الجالس المستند الى مكتبة المسجد وهو على هذا الحال منذ شهر ولم يرا وجهه لا يرفع عينيه عن موضع قدمه بعد ان انهي محاضرته وبدا بعضهم بالانصراف خطا بقدميه للقرب منه ولكن حين شعر بقترابه قام ليصلي مثل كل مره ولكنه انتظره الى ان انهي صلاته لم ينصرف ..وجلس بجواره وخذ يحيه ويرحب به وهو على حاله يجيبه بصوت منخفض وهو مطرق بوجهه لا يرى منه سوى جانبه .. ياولدي فيه شي مضايقك عدني مثل ابوك ..رفع نظره ..فاهلتني نظرة الانكسار التي بعينيه فأخذة أتسال ماذا فعل..فتربعت امامه ويدي على ساعده ..وحد الله ياولدي ورمي حمولتك عليك هو خير معين وخير فارج للكربات وانت تبت والله يتقبل توبتك ان شاءالله اهم شي المداومه على التوبه والبعد عن المعاصي وخلى الماضي دافع لك لعمل الخير والتقرب الى الله ..
همس بالم يقطع كل شراينه : عذبتها سته سنوات وهي ماعرفت الراحه
الشيخ :ابتسم بسعاده الي راح يقدر يسمعه ويخفف عنه بعض همومه : اطلب منها الصفح وربي يسر لك امرك اذا اتكلت عليه
بلع ريقه بصعوبه وتجرعه بمراره : رحلت وارتاحت من عذابي لها...رفع يدينه وتاملها وكفوفه مفتوحه وتهدج صوته ..دفنتها بيديني وانا ماني بوعي... و اطرق براسه ونزلت دمعته الي سارع بمسحها بشماغه
الشيخ : مسك كفوفه بلمسة الاب الحانيه : قول الحمد لله ..
يوسف : اخذ يتجرع المراره بداخله اكثر واكثر : محد بيقدر الي احس فيه
الشيخ : ياولدي لا تضن ان مالي زلات مثلك انا كنت مدمن والله تاب علي ..شافه يناظره بعدم تصديق ..ايه كنت مدمن بشبابي والحمد لله الي الله تاب علي ومد بعمري عشان اقدر اكفر عن ذنوبي والله لا يزيد عمري غير بيوم طاعه لله ...وانت تحمد الله الي ما اخذ روحك وانتى عاصي وجعل من كل يوم لك يكون تكفير عن سيئتك والي مات ترحم عليه
يوسف : نزلت دمعته على خده ومعد يهمه ان تكون اهانه لرجولته الي فقده شي كبير عليه : نزلت امي بقبرها وانا اضحك وماني بوعي ما هالني موتها ليه الي معي خلوني انزلها امي مصليه وتخاف الله ..ويناظر يدينه المفتوحه كفوفها امامه ..نزلتها وحثيت ترابها بيدين سكران ..تعرف وش يعني سكران باخر لحظه لها بالدنيا رميتها ومادريت عنها ..وتنهد بالم وجرح دامي... تقول انها محللتني من الي سويته فيها ..وتجرع قصه بحلقه ..بس وش يحلل نفسي من نفسها ..وغطى وجهه بكفوفه ونتحب بصوت خافت
الشيخ : ربت على كتفه بحزن : لا تقنط من رحمة ربي عليك ..ودعيلها وكون الولد البار الصالح بالدعاء والصدقه ..قام وحب انه يخليه لوحده شوي وبعدين يرجع يجلس معه
يوسف : بحوار داخي كسير ياليت يا يمة تعودين ثواني وامسح اقدامك على خدي واشم حناء رجلينك يايمه فرقاك كسرت ظهري من بعد صحوتي..صحيت و كبرت اوجاعي وكبر همي وعذابي سامحيني يالي ريحتك نفحت بخور ومسك و كافور ..ودنست كفنك بريحت انفاسي.. يايمه كل ما اذكر اوصافك ويسريبي خيالك موتي اللحظه اشوفك واضمك بين ايديني واقبل يمناك وأمرغ وجهي بين اقدامك





~ * ~ * ~ . ~ * ~ * ~


بيت يزيد

يزيد: دخل غرفته بهدوء ما يبي يزعجها و تفجاء من النور الشاعل
هند: بعد ما رجعت تسبحت ومن التعب تمددة على السرير والمخدات خلف ظهرها ظهرها مصلب مهي قادره تنسدح عليه ..شهقت : وش فيك..؟!! وتقوم من على السرير عنده
يزيد: ما فيني شي... جهزي لي ملابس بدخل استحم
هند: تمسك يده : يزيد
يزيد: لا تخافين ما فيني غير العافيه شوفيني قدامك ويسلم على راسها و ياخذ منشفته ويدخل الحمام يستحم بمويه دافيه وبعد ما خرج شافها جالسه على الكرسي و عينها عليه تراقب حركته وهو يلبس وراح وجلس عندها : تعبانه تحسين بشي ؟؟ ...حركت راسها بنفي ...ليه خايفه ؟
هند:بصوت هادى : انت مضارب مع مين
يزيد:تنهد وصد وجهه عنها : مثل ما توقعت امي لها يد بالي صار مع مها
هند: تمسك وجهه وتلف عليها : متضارب مع راشد... ؟!!
يزيد: ايه
هند:ليه يزيد " ليس الشديد بالصُّرَعة ، إنما الشديد الذي يَملك نفسه عند الغضب " ليه تخلي علاقتك فيه تسوء
يزيد : ما قدرت اتحمل اشوفه قدامي بدون ما مد يدي عليه ....ونزل راسه على صدرها وتنهد بتعب ...... تعبان المصايب تتحذف علي من كل صوب
هند: تمسح على شعره : تعوذ من ابليس وادعي ربك يفرجها ومها بتقوم ان شاء الله وترد مثل اول واحسن
يزيد: (آآآآه بلاك ما تدرين عن المصيبه الاكبر) يمسح بطنها الي تحركت ورفع راسه : راشد رجع مها
هند:كيف ؟!!... طيب ليه طلقها ..؟
يزيد: تنهد بتعب وده يفضفض من الي بقلبه ويشكيلها هي الوحيده الي ممكن تسمعه وتكتم اسرارهم : هو غلط و امي الله يهديها مدت يدها عليه خلته يعصب وطلقها
هند: ناظرة عيونه بعيون متعبه : ياعمري لا تحمل امك غلطته هو رجال وعارف انه بيشيل عيبه ليه يبلي بنات الناس وبعدين يحمل الخطأ على امك غلطته محد يتحملها غير هو المسئول عنها وبعدين ليه ما تكلم عامر تخليه يجي…..(عامر بالشرقيه )
يزيد: كلمته وبيوصل على الفجر
هند: زين قوم نام عشان تروح عند عمي بعدين
يزيد: لا ماشي الحين ابو راشد يبي يزوره
هند: تبي تنام عنده.. اجهز لك ثوب ؟
يزيد: لا حمد بينام معه........ ما كلمتي شفتي مها صحيت ولا لا
هند: بعدها مثل ما هي
يزيد : قام بتعب : انتبهي لعمرك ورتاحي وراح يلبس ثوبه ..
هند : تبلع المها و بعد ما خرج رجعت لحزنها الي حمدت ربها انه ما شافه وقامت بثقل لسرير وتغطت والحزن والشوق لامها يلفها من كل صوب اليوم جدد عليها حزنها بشكل مهي قادره تقاومه وحزنها على اخوها الي رافض شوفتها
القلب يحزن والمدامع غزيرة
في جوفي نار من لهبها تباكيت
والدار ظلمة كانت امي تنيرة
يايمة وينك من دونك خلى البيت
قلبي تفطر على الفرقاء المريرة
امنت بالله وباقدارة تراضيت
الموت حقا وكلاً لة مصيرة
وبموت النبي قبلك يا يمة تعزيت
هذا جلالك وريحك في عبيرة
كل يوم اشمة واذا شفتة تهنيت
صوتك يا يمة يا محلى اثيرة
وحنانك يا يمة يخليني تدفيت
يا يمة منهو اجيلة واستشيرة
يعدلني لا شفت الصواب وتنحيت
يوم كنتي عندي وكني امير ديرة
كلاً يناديني يقول لي تغليت
يوم رحتي يمة وكني في جزيرة
وحيد فيها عن الناس وتواريت
اجي دويّخ في وقت الظهيرة
ما حد سأل عني يقول تغديت
وابات ليلي وعيوني سهيرة
كم من ليالي نايم ما تعشيت
ظروف يمة تواجهني عسيرة
الشكوى لله بظروفي تعنيت
يا كم تعلمت من معانٍ غزيرة
يا منهل التعليم منك تربيت
كم قصة قلتي للماضي نسيرة
ولا جيت عندك سواليفك تسليت
آآآآآآهـٍ ... يا يمة النظرات الاخيرة
مليت كفي تراب ثم حثيت
ابشري يمة بدعوات كثيرة
كلما ذكرتك وللرحمن صليت......(منقول)



~ * ~ * ~ . ~ * ~ * ~


الريف المزرعه


بعد العصر جالسين يتقهون برا
شذى : جد ابي اشوفك
فيصل: توقفين بعيد ولا اسمع لك صوت صراخ
شذى : توقف وبدلع : من عيوني بس اشوفك واسكر حلقي واحط صمغ على شفاتي عشانك بس ابي المحك وانت عليه
فيصل : هههههههههه لا كله الا كذا ابعدي الصمغ عن ممتلكاتي مانبي فيها اي اضرار ..
شذى : تهمس : فيصل بسك عاد خلاص
فيصل : ياليتك قدامي الحين كان عرفت وش ارد عليك ..تعالي عند الإسطبل تعرفين مكانه
شذى: لا وين
فيصل : و انتي خارجه من البيت على يسارك على طول يالله لا طولين
شذى: اوكي باي .... وتصرخ بفرح وهي تصفق بنات بسرعه نبي نروح عند العيال يبون يتسابقون على الخيول
ملاك: شووووووو
ريم : وش فيك خايفه
ملاك: روحي ماراح اتحرك من هنا
شذى: هذا كله خوف على بعلك هو ما راح يتسابق لو ما يعرف
ملاك: وهي تفرك بيدينها بتوتر تملكها وتكلمت بصوت ثابت عكس داخلها : هو طلب مني ما قابل احد ولا اظهر قدام العيال
شذى: امشي لا يفوتنا سباقهم ابي اشوف بعلي حبيبي بنوقف بعيد عنهم

بعد ما وصلوا البنات
محمد لمحهم وقدر يميز انها مهي معهم وهم من بعيد وخطى بخيله على ورى شوي
خالد: تعال وين تبي تروح
فيصل: ههههههههههه يبي يستعرض عند المدام ..ويطلع على الخيل
محمد: لا صادق انا الي استعرض ومن الي متصل عليهم يجون
عبدالله : ياخي ما صار سباق هذا خلصونا وش فيكم واقفين
وبدأ السباق وكانوا تقريباً بمستوي واحد والبنات يشجعون ويتهامسون بصراخهم عشان ما يطلع عالي وشذى كل شوي تحاول تكتم صرختها العاليه لغايه ما غابوا عن عيونهم لا نهم محددين مسافه بعيده
جود: شذى من الي معهم
شذى : من تقصدين
جود : العيال معهم واحد غريب
شذى : ايه هذا عبدالله وجاسم شفتهم قبل وفيه واحد بعد بس ماجا كويتي كانوا ساكنين مع بعض…تبين نشرة الموجز اعطيك هي بعد السبق .. وااااااااى شوفوهم جو وتصرخ تشجع فيصل وهي مهي شايفه اي واحد منهم بس اهم شي انا تكايد البنات
الي يشجعون بلون الخيول
جود: والله شكل هذا الي على الخيل البني ( جاسم) بيفوز
وشذى ضربتها على كتفها : مالت عليك جامليني و ادعي لرجالي يفوز عليهم بس بدون ماتناظرينه
امل : ههههههههههه يامعوده زين ما غطيتي عيونا عن رجالك
شذى تلوي فمها : ايه شجعوا بدون صوت ولا تناظرونه ما يكفي الخبله الي ما هي براضيه تجي معنا ..
جود: صدت عنهم وتكلم عمرها …اوف مالت دلع باطه كبدي حرام هذا القمر الي يهوس تكون مرته
شذى نطت لما شافت فيصل تقدم وصار الثاني و خالد و محمد كل واحد يحاول يسبق الثاني
شذى :صرخت بقهر : لااااااا حرام ليه ما فاز
فاز جاسم وبعده فيصل و خالد ومحمد كانوا متساوين ومعهم عبدالله
جود: مهي قادره توقف وتشوفه وهو قدامها ضاعت كل كلمه عاتبت فيها عمرها ومهي قادره تنفذها لفت بتمشي
شذى: وين رايحه
جود: البيت وتروح تجري وتمسح بدمعتها ..الي فرت من عينها وهي تشوفه قدام عيونها و ما تقدر تكلمه او تمنى نفسها انه يكون لها
امل : وش فيها
ريم : مدري يالله بدخل قبل يصلون العيال
شذى: انا بنتظر فيصل
البنات : باي
فيصل :قرب منها وهو على الخيل: معليش ما بيضت وجهك
شذى: البسمه بكل وجها والضحكه بعيونها : يابعد قلبي وجهك ابيض من يومك
فيصل : صدق يالغاليه… وينزل عن الحصان ..
شذى :وهي تضحك وتعد على اصابعها : وابوه وجده وعمامه وكل قبيلته
فيصل : هههههه تعالى خلينا نمشي… وماسك الحصان يمشيه
شذى: تعدل بحجابها الي تحرك من الهواء : فصولي عمري ابي اطلع عليه
فيصل : مسك يدها بحنان الي تمشيها على ظهر الخيل.. الحين اركبك بس ابي نروح بعيد عن العيال …..وركبها وطلع معها وراحوا يمشون بهدوء…وخرجت كل جنانها بقصص الأميرات والخيل وفارس احلامهم على راسه من كثر ما تتخيل وتسولف عليه وهو ميت ضحك على خبالها وخيالاتها حتى الاشجار الفت عندها مواقف واحداث


خالد: وش فيك احسك منت متحمس لسباق
محمد: لا بس كنت افكر شوي وسبقتوني (هو لمحها واقفه على الخارجه بالدور الثاني وراح تفكيره فيها وهم تعدوه بلمحة انشغال باله ) يالله شباب بنجهز عده الشوي
عبدالله : وهو يحرك يده على انفه (خشمه ) : لا تقول اقطع البصل عندكم حريمكم
محمد: لا تشيل هم وحريمنا ما راح يسون غير السلطه والباقي علينا خلنا نرجع لأيام العزوبيه شوي دخلوا الخيل معكم بروح البيت اجيب الاغراض..شوفوا اكيد السواق جهز مكان الشوي
جاسم : شوفلي طريق معك ابي ادخل الغرفه
محمد: يروح ويدخل وينادي : ياولد...ياولد ..طريق نبي ندخل
ريم : البنات جالسين في الصاله الداخليه بزاويه على جنب وبحجابهم تكلمت بحرج وهي مهي شايفه الباب : ادخلوا حياك محد قدامكم
محمد: تكلم بصوت عالي وهو عند الباب : السلام عليكم .. انجى فين
ريم : بغرفتها
جاسم : دخل وراح على غرفتهم الي بينامون فيها البيت مكون من دورين وكبير فيه قسم اسفل على جنب معزول اخذوه الشباب لكن مدخله من الباب الرئيسي والبنات في الدور الثاني بقسم فوقه نفس تفصيه غرفتين وصاله وحمام وشذى وملاك كل وحده بغرفه بالدور الثاني وفاضل 3 غرف بحماماتها مقفوله والخادمه اسفل بغرفتها عند المطبخ
محمد: طلع ودخل الغرفه وبداخله احساس انها تبكي وقف عند الباب وشافها جالسه : السلام عليكم …فيك شي جالسه لوحدك …دخل وسكر الباب
ملاك: وعينها بحضنها وصوتها خافت تهمس: وعليكم السلام لا مافيه شي
محمد: يادوب قدر يسمع همسها قرب منها ومسك وجها : ليه تبكين ياقلبي ...حبيبتي بك شي
ملاك: تنهدت وهي ما رفعت عينها له : لا
محمد:حبيبتي لا تكذبين انتي كنتي تبكين...ولمحتك واقفه برا ليكون الدموع بسبب خوفك علي
ملاك: نفجرت تبكي وتتكلم بوقت واحد وقفت بتعدي : ايه اصلن ..انت ما تحس فيني تبي تذبحني
محمد: مسكها وجلسها ومهو مصدق انه كل هذا عشان خوفها : حبيبتي انا كم مره خبرتك اني اعرف للخيل من كنت صغير
ملاك: تحط راسها على رجوله وتبكي : بس لو صار لك شي بموت بيكفيني عذاب فقدان بابا وخالتو
محمد: يمسح على شعرها يارب رحمتك متى راح اخفف عنها واشغلها عن التفكير وتكلم بصوت حنون وجدي : يا عمري الموت مهو بيدنا ومحد بيعرف متي يومه
ملاك: ترفع راسها وتحضنه بقوه وتبكي : ادعى ان الله …يخلي يومي قبل يومك… او نموت سوا مثل بابا وخالتو ….معد اتحمل من كثر التفكير…والله ماني قادره ..تعبت من نفسي ليه ماني مثلكم ليه .. ما انسى
محمد: انخنق من شدت حظنتها ولفها ليدينها وحرك راسه على جنب عنها : حبيبتي بس هـ الشي مهو بيدنا تعوذى من ابليس.. والحين احنا جاين نبي نستمتع تنكدين عمرك ليه… واذا على الخيل كل يوم بركبك عليه لين تتعودين … ويبعدها عنه ويبوس راسها …قومي ياعمري اغسلي وجهك وخلينا ننزل اسفل لا احد يشوفك كذا يضن انا متفاتنين .. رجعت راسها بحضنه …ويعرف من وين يشغل تفكيرها عن ابوها ..ولا عاجبك يوم دخلت مدري من البنات ردت علي انك فوق
ملاك : رفعت راسها وبغيره واضحه وبصوت باكي : من الي كلمتك ..انت الي خليتي ما روح معهم وانا نفذت طلبك ..وتمسح انفها بمنديل
محمد: وهو يبتسم وباس يدها : قومي نفذتي طلبي و انتي واقفه مثل الرايه ههههه …قومي ولا تبيني اروح المطبخ لوحدى عاد اذا احد دخل مهو شغلي
ملاك : وقفت بسرعه : لا خلص حبيبي بروح اجهز الي بدك تعال معي المطبخ
محمد:وهو يضحك بداخله : اغسلي وجهك اول .........ونزل معها وخذ عدت الشوي وخرج
ملاك : دخلوا البنات وجهزوا معها الي يبونه والشغاله معهم تنفذ اوامرهم وخرجوا في الصاله وجلسوا يرقصون و بدت تعدل مزاجها شوي وهي بعدها حاسه بغصه بحلقها على فقدان ابوها الي بعدها مهي بقادره تتعود على بعده….وزاد من توترها قرب جود وحركاتها الي خايفه تفقد اعصابها وتتمشكل معها لانها لمحتها جايتهم ومحمد في المطبخ قبل ما يخرج وهي منبهه البنات انه موجود..و ما تبيها تشعر بمقدار الغيره الي بقلبها عليها..عشان ما تستغلها ضدها ..واصعب شي انه تكون من تحب زوجك معك وقدام عينك



~ * ~ * ~ . ~ * ~ * ~




في المستشفي
ابو راشد: السلام عليكم
ابوعامر: وعليكم السلام
ابو راشد: دخل ومع شموخه وعزة نفسه الظاهريه الا ان فيه انكسار بداخله وشايف عمره صغير قدام الرجال من الي سواه ولده يسلم عليه : لا باس طهور ان شاء الله ما فالك الا العافيه
ابو عامر: لمحه نظرة انكساره الي ماخابت عليه كيف ما يعرفها وهو مثله واكثر منكسر : الله يعافيك
ابو راشد: يضغط على يده : السموحه منك على الي صار والله وجهي اسود مني بعارف كيف اقابلك و هذا راشد معي يبي منك السماح
راشد : كان على جنب يسلم على راسه : سلامتك عمي والسموحه منك تراني اخطيت بحقك ..........ما كان قصدى اقول الي قلته
ابوعامر: تغيرت ملامح وجهه
ابو راشد: ابو عامر احنا جاين طالبينك ما تردنا
ابوعامر: خير ان شاءالله ارتاحوا بالأول ..وعينه على وجه راشد الي باين اثار الضرب عليه
ابوراشد: يجلس قريب منه وياخذ فنجال القهوه من يزيد : راشد رجع مرته وابيك تسامحه على سواته الشينه و يشهد علي الله ان مها مثل بنتي وما يرضيني الي صار
ابوعامر : عينه على راشد وبحده بصوته : و ليه تجبره يرجعها وهو ما يبيها..الضرب مهو من علوم المرجله
راشد : بلع نغزت عمه و يسلم على راسه : لا يا عمي ابيها و محد اجبرني على شي
ابو عامر : بس الكلام الي سمعته منك غير كذا
يزيد: حط يده على كتف ابوه : يبه هو جاي يستسمح منك على خطاه بحقك فدارك و رجعها وخلانا نقصر الشر ونحل المشكله الي بينهم
ابوعامر:لف عليه وناظره بتمعن ولمح بوجهه كدمه : وش الي غير رايك الحين
ابو راشد: ابو عامر احنا اهل …وتردد وقال كلمته بصوت منخفض محرج …وبينا احفاد.. و احنا طالبينك وانت كريم ومتردنا باذن الله
ابو عامر: سكت
ابو راشد: وش قلت وانا اخوك
ابوعامر: ما بيده شي ويبي يداري فضيحة بنته : يصير خير
ابوعامر: يطالع فيه ويلف يشوف ولده وبنبرة قهر واضحه فيه : يزيد شوف اختك وخبرها ان رجالها ردها لعصمته
يزيد: ارتبك : خير يبه انا من رأى خلها لغايه ما تخرج انت وخبرها
راشد:بصوت حاد : ليه عمي موافق
يزيد: مهو متحمله وده يضربه وكلمه بحده : لا ابوي يكلمها
ابو راشد: تكلم بسرعه ما يبيهم يهدون مره ثانيه على بعض : خير ان شاء الله السموحه منكم على الي صار وعذرني يا ابو عامر بستاذن منك برجع ازورك ان شاء الله
ابوعامر: مسموح يا ابو راشد وما حصل الا كل خير
ابوراشد: هذا العشم فيك ياخوي مع السلامه

وخرج هو وراشد ومعه يزيد

راشد: يلف ليزيد : ليه ما تبي تكلمها الحين ..
يزيد: ابوى ما يعرف انها بالمستشفي
ابو راشد: ليه ما خبرتوه …هي كيف حالتها..؟ خلنا نزورها اذا هنا
يزيد: صعب راح يتعب لو عرف عنها وهي مهي هنا ..و عينه على راشد ..وحالها الله يلطف به ادعيلها انها تقوم
راشد: يمسكه مع يده : يزيد ابي اشوفها
يزيد: ينفض يده عنه بقهر : كيف تشوفها جنيت انت
راشد: ليه جنيت انا رجعتها خلاص
ابو راشد: راشد خلاص مهو بوقته كلامك وش قال الدكتور عنها وش عندها
يزيد: ما بعد قامت من امس وهي مغيبه و عينه على راشد يبي يشوف تاثير الكلام عليه
راشد: سود وجهه وبان عليه الخوف وحاول يكون كلامه طبيعي مايبان التاثير عليه بس ماقدر القلق وضح بصوته : ابي اشوفها
يزيد: رجع خطوه للخلف : ما اقدر اخاف اذا شافتك يصير فيها شي ...ودق جواله وكان بيده وشاف انها مريم استاذن الاهل وبعد عنهم ...الو
مريم : يزيد وينك
يزيد :حس من صوتها بخوف : وش فيه انا عند ابوي
مريم : بكيت : تعال بسرعه مها
يزيد: ارتفع صوته : مها وش فيها ؟؟
مريم : صحيت بس ما ترد على احد
يزيد: الحين اكون عندك ويقفل
راشد: قرب منه من يوم سمعه يسأل عنها يمسكه مع يده : مها وش فيها ؟
يزيد: مدرى بروح اشوفها توها صحيت
ابو راشد : يقرب منهم ويناظر ولده بحده : وش خبروك..؟
يزيد: ياعمي مدري اختي من خوفها ما فهمت منها
راشد:بنبره صارمه : بروح معك لا تقول لا.. ماني بداخل
يزيد: زين خليني اخبر ابوي اني ماشي


~ * ~ * ~ . ~ * ~ * ~

مها صحيت لها نص ساعه
نوره :جالسين على جنب بنفس الغرفه : مريم اهدى وش فيك لا تسمعك
مريم :تبكي : ليه ما ترد على احد كله مني لو جلست معها ما كان صار فيها شي
نوره: مريم وبعدين معك بكلم ابراهيم يجي ياخذك اذا بظلين كذا
مريم: تمسح دموعها لا خلاص يزيد الحين يجي ويشوف وش فيها
نوره : خليك هنا ابي اروح عندها اشوف الدكتوره وش تقول
مريم : بجي معك
نوره : اجلسي لا تعبين عمرك ناسيه انك حامل وتروح عند السرير ....دكتورة طمنيني
الدكتورة: واقفه تكتب عند طرف السرير وتكلم الممرضه : راح انزلها نعمل فحوصات تحاليل اخذتها الممرضه بنفس سريرها لخارج الغرفه


~ * ~ * ~ . ~ * ~ * ~

بيت العنود

العنود جالسه فغرفتها وتمسح دموعها يوم سمعت امها تناديها حاولت انها ما تبين اثار الكف الي اخذته من اخوها لرفضها لصاحبه الي يبي يزوجه لها وما نابها منه غير التجريح
والي زاد حرق قلبها انها تتصل على مريم ومريم جوالها مغلق ...
بكيت قهر هي الكبيره المعلمه تنضرب وتنهان بسبب عريس رفضته وهي طول يومها وهي تدور بالمدرسه وتنبه على طالبات الثنوي وتكتب على سبوراتهم رقم هاتف من لديهم عنف اسري 1919 وترجع بيتها تجد العنف فيه لكن يمكن هو ارحم من غيره من المشاكل الي تسمع عنها على الاقل هي عندها امها وابوها ومن يحميها
(هاتف العنف الاسري بداخل السعوديه فقط لمن يواجه أي عنف اسري عليه الاتصل بهم فهناك لجنه مخصصه لحل القضايا الاسريه )




~ * ~ * ~ . ~ * ~ * ~

يزيد: دق الباب ..ياولد
نوره: عدلت غطوتها : ادخل
يزيد: السلام عليكم …ويشوف مكان السرير فاضي …. وينها فيه ..؟!
نوره : لا تخاف مع الدكتورة تسويلها فحوصات وتجلس بجنب مريم
يزيد: فهموني وش الي صار
مريم : تمسح اثر الدموع من عينها : صحيت ولا تتحرك ولا تكلم احد
يزيد: بلع رهبته الي خفقت بداخله وتكلم بثبات : و الدكتوره وش قالت
نوره : ما قالت شي
يزيد: بروح اشوفها الدكتوره وين الحين
مريم : خليك لا تروح تقول ماتبي احد معها
يزيد: بحده بصوته وبنبره واطيه : مهو بكيفها ويخرج
راشد: واقف ينتظره قريب من الباب واول ما شافه قرب منه : هاه
يزيد: بنفس نبرته الصارمه والمنخفضه : مع الدكتوره ابي اروح لها
راشد:صاير مثل التايه الي يبي اي شي يشغله ويتحرك مهو قادر يوقف بمكان : امش.. ويروح يخطي قبله

الدكتورة : مستغربه منهم الاثنين كل واحد فيهم يسأل ويسابق الثاني : تقدروا تروحوا لها هي بغرفتها الحين
راشد: يعدل شماغه يخفي توتره بحركته الواضحه من حركة يده : كيف حالتها ؟
الدكتورة: هي ما تشكو من شي عضوي غير الكدمات الي بجسمها بس راح انتظر لغايه بكره اذا ما تكلمت راح نطلب الدكتور النفسي لانها ما عندها أي مشكله تمنعها من الكلام بعد التاكد والفحص عليها ورتفاع الحراره راح ينخفض مع الوقت
يزيد: والكدمات الي فيها كيف بسيطه ولا لا…؟؟؟؟
الدكتوره : تقلب صفحات الملف الي امامها وعينها عليه : هي متفاوته مهي كلها بنفس الدرجه بتخف مع الوقت ولا تخاف الجنين بخير ...عن اذنكم عندى مرضا ..تحركت وخرجت
راشد:صاير مثل المسعور من القهر مهو متخيلها وهي و هذاك الضعف ومضروبه وفيها اثار ضرب عميقه بعد وناظره بحده وبصوت عميق : يزيد..من الي ضربها
يزيد:ما تحمل نظرته : لا تناظرني كذا ..ترى لو علي خلعت عيونك من مكانها وما بتغفر لك الي سويته ولا تسد شي منه … مهو بنا الي ضاربها امي وزين اني لحقتها ولا كان ذبحتها
راشد:ضغط على يدينه بكل قوته وبيضت من القهر الي فيه هو الي وصلها و صل عمره لهذا الشي بتسرعه لو ماتقدم بس تفتح بابا لشيطان انسي لو قابلتها قبل امها انسي رفع نظره له وهمس : ابي اشوفها
يزيد: ناظره ويادوب قدر يسمعه مايدري له حس بشي غريب بداخله انه كان ممكن يوقف نفس وقفته لو هند عندها اهل يوقفون معها حط يده على كتفه و ما يدري كيف تعاطف معه كلمه بلين : ماراح نعيد الكلام
راشد: ما راح ارتاح اذا ما شفتها
يزيد: تحرك ماشي : خليني اروح اشوفها واخبرك غير كذا ما اقدر ما اضمن ردت فعلها
راشد: يزيد
يزيد: امش خلني اشوفها ....ويطلع مع المصعد لدور الي هي فيه ويعدي الممرات و راشد ما تكلم وكل شوي يلمح وجهه ماقدر يفهم الي يدور بداخله بس الهم واضح عليه ويدخل ويروح عندها ويسلم على راسها ..: حمدلله على السلامه …و يقرب وجهه منها ويحط عينه بعينها …مها لا تخافين احنا كلنا معك انتى تسمعيني
مها : مفتحه عيونها و ساكته
يزيد: يمسك يدها : ...مها لا تخافين و ابوى بخير اذا خايفه عليه هو بس هبط عنده السكر
مها: ماردت عليه
مريم : وقفت قريب من اخوها وعينها عليها ومهي قادره تتحمل تشوف انكسارها وتعبها : يزيد خليها تشرب مويه حاولنا معها مهي براضيه
يزيد: يلف يشوف مريم ويسلم على راسها : عدلي ارجولها ليه كذا بتتعب ليش ضمتها
نوره : من اول ما صحت وهي هذا وضعها
يزيد: خلاص خلوها تسوي الي يريحها …وينحني يسلم على راسها .. من بيجلس عندها اليوم
نوره : انا
مريم: لا انا بجلس
نوره : مريم انتي تعبانه
يزيد: يربت على كتفها : مريوم ام شهد صادقه احنا مانبي تطيحين علينا و اذا مهو عشانك عشان الي فبطنك وانا اخوك طيعي شوري وريحي عمرك كافي الي احنا فيه الحين واذا تبيني اوصلك معي
مريم : بوجه شاحب : ابشر بجلس معها شوي بعدين اتصل على ابراهيم يجيني
يزيد: انتبهي لنفسك الزم ما عليك صحتك ..ويلتفت لمرة اخوه الي جلسه على جنب لارؤءعنهم …ام شهد ماوصيك عليها اذا صار أي شي دقي علي ولا تشيلين هم الوقت ابد …
نوره: لا توصي روح ارتاح انت
يزيد: ويده على راسها يمسح عليه من فوق المنديل الي على شعرها مهو قادر يجلس عندها اكثر ويشوف انكسارها : مها ابي اروح وبكره اجيك الصبح و يسلم على راسها ..ويخرج
مريم: الله يخليك ياخوى لنا ولا يحرمنا منك
نوره: امين سبحان الله الي قدرت هند تغيره هـ الكثر كنت اشوف حنيه عامر واقول ما في احن منه والحين اشوف يزيد صاير احن منه على الكل

راشد: عند الباب ما يفصله عنها غير حاجز يقدر يخترقه بكل سهوله لكن فيه خوف تملكه منعه هل هو خوف من رويتها او رفضها له مهو قادر يفسره ظل ينتظر وهو ساند ظهره على الجدار المقابل لباب الغرفه : ليش طولت طمني..وقرب منه
يزيد: اشاح بوجهه عنه مقدر يناظره بدون ماتثور اعصابه : ادعيلها
راشد: مسكه مع يده : تكفى يا ابو عمر ترى بدخل اشوفها اذا ما تكلمت
يزيد: رفع نظره له و رمش بعينه وبصوت ثابت : وش تبيني اقول ما تتكلم و نظراتها كلها خوف ما ادري ان كانت تشوفني ولا لا حسيت كانها انطفا نور عيونها وفقدت الابصار
راشد: انتفضت يده الي على يد يزيد وسحبها وشد عليها وبلع ريقه بصعوبه قدر ينطق ويخرج حروفها من حلقه الجاف : تكفى لا تقول وتفاول عليها خليني اشوفها يمكن ترد علي
يزيد: شاف يده وشلون ترتعش من توتره حتى وهو شاد قبضته عليها وتنهد وكلمه بهدوء : راشد خلاص لا تزيدني الخوف الي شفته بعيونها مستحيل اخلي احد ياذيها او يجرحها بعد اليوم خلاص خلنا نروح الحين والصبح يصير خير
راشد: خوفها عشان بعدت عنها قلها اني ما راح تخلي عنها
يزيد: يصير خير الصبح باذن الله



الريف المزرعه

الساعه عشره
في غرفه جانبيه شايلين الطاولات على جنب وجالسين على الارض وترمس الشهي والقهوه قدامهم
محمد: قام وهو يتثاوب : يالله شباب تمسون على خير
خالد: وش فيك بتنام خلنا نسمر الليله
عبدالله : تعال العب معنا بلوت بوزع الورق
محمد: لا يمعود صاحي من بدري ابي انام حدي معد اشوف سلام

الشباب وزعوا الورقه وجلسوا يلعبون

فيصل اتصل على شذى وطلب منها تخرج تمشي معه عاجبه الجو برا
شذى : تلبس جكت ملاك ما فيها تجيب البالطو من فوق
ملاك: تتثاوب : شو بيك تلبسين على وين
شذى : توه فيصل مكلمني يبيني امشي معه برا مافيني اجيب البالطو من فوق جكيتك طويل وادفى
جود: من اول ما دخلت بعد ما تجددت عليها احزانها بحبها النابض من طرف واحد وهي منعزله وكلماتها بسيطه معهم حتى يوم حاولت تشوفه في المطبخ وهي متحجبه بس كانت تأمل عمرها تشوفه عن قرب يمكن تشوف نظره غير لها بعيونه لكن ما لحقت تشوفه لان ملاك كانت بوجها وسكرت الباب تعدلت بجلستها وتكلمت بحالميه : آآآآه ياعيني على الرمنسيه الجو الحلو والوجه الحسن
شذى: بنظره مسكته عندها كله الا رجالها : عن الحسد خليك بحالك باي
ملاك : تتمدد على الكنب وتحط راسها على رجل امل
امل : تلعب بشعرها : وش فيك لا تنامين
ملاك : بموت تعب صاحيه من الفجر..وغمضت عينها

محمد: عند الباب ينادى : ياولد ...مع انه متاكد انهم محد بوجه لانهم غيرو اتجاه الجلسه بحيث محد منهم يبان في الصاله الداخليه
ريم : نجوي
ملاك: بهمهمه النوم :امممم
ريم: قومي رجالك ينادي
ملاك : فتحت عينها : ماسمعته
امل : عشانج نايمه قومي شوفيه وروحي نامي
ريم : واني جم مره اخربج لا تحكين بالجيم
ملاك : قامت : تصبحوا على خير قبل ماتبدون رجتكم
...وانتى من اهله
امل : ياسلام عشاني معكم تبوني كل كلمه اقولها مثلكم احمدي الله اني ما كلمتج مثل جدتي ..
ريم : ههههههههه يازينك وانتي معصبه علي ..لو شنو مايقدر اقلدك بكلامك

ملاك: يوم وقفت ماقدرت انها ما تلتفت لها وتخزها بنظرتها وراحت عند الباب : حبيبي تعال ادخل
محمد: شوفيلي طريق ابي اطلع انام
ملاك : تعال محد قدامك ومسكت بيده وباسته على خده وعينها على الصاله تشوفها هي تراقبها ولا لا وطلعت معه

جود: مهي قادره تستوعب كلام البنات والي يدور بينهم من حديث من يوم سمعت صوته وصارت مثل الطير المنحور وينزف ومهو قادر يخرج من حبسه او يموت مكانه وهلوسات شيطانيه تخطط لها الاف الخطط وترجع تتعوذ منها وترجع تبتسم لك فكره تخطر على بالها لو تصير


العيال طولو في السهر ناموا على الساعه اثنين وبعد وفيصل وشذى اول ما رجعوا بعد ساعتين من الجلسه برا راحوا ناموا

الصباح
ملاك ومحمد قاموا والكل نايم افطروا و اخذها و ركبها على الخيل وولفوا بكل انحاء المزرعه و كان يمشي بهدوء وبعد ما رجعوا صحو الكل لانهم بعد الغداء يبون يرجعون لانه عندهم اليوم الثاني دوام
وهم راجعين بالطريق
محمد : يسوق ولف عليها يشوفها و بحده بصوته : وش ريحة العطر الرجالي الي معك
ملاك : بضحكه : عطني عطرك ارشه علي اذا ماتبي تشمها
محمد : نعمممممممم
ملاك : نقزت بمكانها من حدة صرخته عليها وصارت تتكلم بخوف : ما قلت شي ...هذا ...ريحة
محمد : كتمته الريحة وصار يغلي من القهر كيف عدت اكيد احد شمها مهو شك فيها : هذا شنو
ملاك : شوي وتبكي وباين بصوتها : شذى لبسته وشكله عطر فيصل فيه...وسكتت وصدت عنه
محمد : ناظريني ...ما ردة عليه .. قلت ناظريني ..لفت وشاف الدمعه بعينها ...لا تظنين اني شاك فيك بس قهرتيني شلون تخرجين وريحت العطر فيك كذا

~ * ~ * ~ . ~ * ~ * ~

بعد اسبوع

في سيارة عامر توه مخرج ابوه من المستشفي

ابوعامر: وديني بيت يزيد ابي اشوف اختك
عامر:يبه بوديك لها بس هي مهي بيت يزيد
ابو عامر: وينها فيه
عامر : هي تعبانه وبالمستشفي
ابو عامر : كان قلبه حاس ان فيها شي ..بهدوئه الي تعودوا عليه :من متى ..؟؟
عامر: لها اسبوع
ابوعامر : بعتب : وليه مخبين علي
عامر:يلف وعينه على ابوه وهو خارج من مواقف المستشفى : يبه الله يطول بعمرك ويحفظك انت كنت تعبان والدكتور منبه نبعد عنك أي انفعال كيف تبينا نخبرك
ابوعامر: وعينه على الطريق : وش فيها
عامر: كل خير الحين تشوفها ...(يارب يعدي الامر بسهوله )

بعد موصل عندها عامر دق الباب وتكلم وخرج له يزيد
ابو عامر: السلام عليكم
يزيد: وعليكم السلام وسلم عليه
هند: سمعت الصوت تغطت وقفت يوم سمعت صوت عمها ودخل عليهم : هلا يبه وتسلم على راسه ويده ما تشوف شر ان شاء الله.. عساك بخير
ابو عامر :الله يسلمك الحمدلله علومك طمنيني عنك وعن احوالك وعينه على السرير
هند : بخير دامك بخير
ابو عامر: دوم يارب.. ويقرب منها و قلبه يعتصر عليها :سلامتك يا بنيتي وش فيك ...وينحني ويسلم على راسها
مها : مسكت فيه و تبكي من غير صوت
ابو عامر :رفعها وجلس جنبها : بسم الله عليك يابنتي وش صاير عليك
مها: مسكت بثوبه تمسك يده وحبتها وفضلت حاضنتها و راسها على صدره و تبكي دموع متدفقه بدون صوت
يزيد: رفع يدينه ويردد بهمس: الحمدلله... ويطالع بعامر
عامر: يقرب منه : ابوي لا يسمعك ما خبرته شي عن حالتها
يزيد: لتفت له ويهمس : ليه انا ما قلت لك خبره قبل ما يجي
عامر: ما قدرت اخبره هو بس عرف انها هنا وجهه تغير وحتى صوته
يزيد: تنهد : الله يعين
ابو عامر: تهدج صوته مع دموعها واضح بنبرته : يا بنتي خلاص الي صار مقدر ومكتوب علينا كلنا مهو بس انتي وشي المكتوب محد بيقدر يرده بس يقدر يتعلم منه ويستفيد ... ويشوف الاجرح الي تكشفت من يدها ويلف لعياله وبصوت حاد ...وش الي فيها يزيد مديت يدك عليها
عامر : بنظره خاطفه لاخوه ورد عنه : لا يبه مهو يزيد
ابو عامر : وهو معصب : امك الي ضربتها..و بعدها عنه
الكل سكت و عينه بالارض
ابو عامر: وبنفس الصوت الحاد : ارتاحي وامك انا رويها ....ويحط راسها على المخده
مها: رجعت مثل ما كانت قبل و دمعتها على خدها وغمضه عينها
ابو عامر : ويوقف : عامر وصلني البيت ..ويخرج ما نتظره
عامر:ناظروا بعض هو واخوه : الله يعين
يزيد: حاول تهديه قبل ما يوصل انت الي تعرف له
ابو عامر:صوت بصوت مرتفع : عامر
عامر: جاي يبه وخرج
هند: تروح عند مها وتمسح دموعها : حبيبتي سمعتي عمي وش قال هو يحبك ومستحيل يزعل منك وتبوسها
يزيد: يمسك يدها لا ترعبينا عليك ليه رجعتي مثل ما كنتي
هند:رفعت غطوتها وتمسح وجها : روح كلم الدكتور اذا فيه خبره عن رد فعلها
يزيد: الحين اشوفه ويخرج


~ * ~ * ~ . ~ * ~ * ~

بيت ابو محمد

احمد : ماما عندي واجب ماني بعارف احله
ام احمد: وين كتابك
احمد: بغرفتي
ام احمد : الحين تبيني اعلمك وكتابك مهو معك روح جيبه
احمد: طيب بس اذا خلصت ابي اروح عند نايف ولد عمتي(نايف بعمره وتوهم ناقلين من جدة)
ام احمد: لا ابي اروح السوق وباخذك معي
احمد:طيب بتصل على نايف يروح معنا ونلعب فالملاهي
ام احمد : خلاص روح الحين وكلم مي خلها تنزل
مي:كانت نازله: ما يحتاج هذاني نزلت
ام احمد: حماده بسرعه لا تأخرنا
مي: ليه بيروح معنا
ام احمد : ايه خليه يروح يلعب انتظري لا تلبسين عباتك خليه يحل واجب وبعدين نروح
منى : نازله وشافت احمد يركض لغرفته : وين ..وين العزم
ام احمد: مي تبي تزور صديقتها بالمستشفى والده وبعدين بنمر السوق
منى: امي حرام عليكم خلوه يوم ثاني بتطلعون وتخلوني بروحي
مي: حلوه ذي يوم ثاني انا ما عندي شي وابي ازورها اذا تبين تعالي معنا
منى: عندى اختبار كيماء وبعدني فاضلي كثير
ام احمد: خليك ذاكري ما راح نطول هو محل واحد انتي ما تبين شي نجيبه لك معنا
منى: جيبو معكم كيكه ايس كريم التوفى من باسكن مشتهيتها وصيت ابوي امس ونسيها
ام احمد: من عيوني وكم منى عندنا بس خلصي دراسه عشان تنامين مهو تسهرين مثل امس لبعد الساعه اثنين ما ابي سهر
منى: تروح عندها وتبوسها : تسلم عيونك يالغاليه طلباتك اوامر
مي : ايه قصي على خالتي وانتي كل يوم ما تنامين بدري
منى: يالفتانه امي تعرف اني معرف انام قبل ما اخلص ادراسه
مي: لا والله علي هـ الكلام من متى انتى تسهرين (تقصد مكالماتها لخالد)
منى:تبا تصرف الموضوع : وش اخذتي هديه لصديقتك
مي: ايه صرفيني

~ * ~ * ~ . ~ * ~ * ~


بيت ابو راشد

راشد: يمه وين كنتى متي تبين تروحين المستشفي
ام راشد: تنزل عباتها : توني جايه من المستشفي
راشد: ليه ما خبرتيني انا اوصلك
ام راشد: ابوك ما يبيك تروح لهم
راشد: ليه وبعدين يعني والله راح اجن
ام راشد: اخوها ما يبي يشوفك هناك هو احنا ناقصين تنضرب بعد مره ثانيه
راشد: عامر ما علي منه خليه يولي يجلس جنبها يمه ....عامر من يوم وصل خبر يزيد يبلغه مايبي يشوفه ولا بينحره على باب غرفتها وهو ينطبق عليه اتقي شر الحليم اذا غضب
ام راشد: تحط يدها على كتفه : حالها مثل ماهو
راشد: يمه ساعديني ابي اشوفها
ام راشد: وش تبي تشوف شي يقطع القلب اليوم حصلت مرت يزيد وجلست معها (زارتها قبل وكان عندها مريم و سمعتها كم كلمه و ما عطتها وجه و خرجت)
راشد: وش قالت
ام راشد: هي ما تبي تعيش
راشد:وقف كان مقروص من عقرب وبحده بصوته : مهو بكيفها ..انتي كيف حصلتيها اليوم
ام راشد: تسجبه مع يده وتجلسه : اجلس وانت مثلها وهي صايره جلد على عظم تناظر فيك بس تحسها كنها ما تشوفك و ما تتحرك انا جلست عندها نص ساعه ما تحركت
راشد: يفرك يدينه فبعضها : وكيف يزيد يقول تقوم تتوضأ وتصلي
ام راشد : ايه تتحرك بس اذا سمعت الاذان تقوم ويساعدونها وبعد ما تصلي ترجع مثل ما هي
راشد: بكلم عمي وبروح معه اليوم يخرج
ام راشد: اسمع شوري وخلها بكره تكلمه هو اليوم يبي يخرج وراح يكون تعبان وخصوصا اذا عرف عنها مهو تقول ما يعرف انها بالمستشفى
راشد: يمسح وجهه بكفه : ايه محد خبره
ام راشد: خلاص خلها لبكره هو لو بتكلمه اليوم ممكن يكون معصب عليك وعلى امها لأنكم السبب خله يهدا بكره يصير خير وراح يكلمك بعقل بدون عصبيه
راشد: بزفرة ونة تعب : يمه والله تعبان...مهي حاله خلاص عارف بمقدار غلطتي وش تبوني اسوي اذبح عمري يعني ..
ام راشد: يا ولدي حرام الي تسويه بنفسك روح اكل شي ونام
راشد: ما لي نفس واين انام وانا ما شفتها ويقوم ويطلع على غرفته
ام راشد: تمسح دمعتها
ابو راشد: توه داخل : وش فيك انا كل مادخلت وانتي على هذا الحال
ام راشد: روح كلم اهلها الولد تعبان لا ياكل ولا ينام خله يروح ايشوفها
ابو راشد: بشده بصوته : خليه عشان يكون له درس بحياته كلها الي سواه
ام راشد: يا مقسي قلبك شوف ولدك كيف صاير
ابو راشد: هو رجال بيتحمل وعشان يحس بكبر غلطته..كيف الضعيفه الي مرميه هناك لو اهلها مهم عاقلين كان دفنوها وهي حيه


~ * ~ * ~ . ~ * ~ * ~

بيت ابو محمد

ام احمد : وش عندكم
مي : سلامتك خالتي ...هذا وينه تأخرنا وابي اقابل البنات عندها
منى: نادي عليه ما تعرفينه اذا يبي يروح مكان لازم يكشخ
مي : ايه والله وتصرخ حمــــــــــــــــــــــــــــــــــــــــاده...اح مدوووووه
ام احمد : بسم الله وش فيكم عليه خلوه يكشخ يابعد عمري والله وش زينه
منى: وهي تتمدد على الكنب : امي اعترفي ... انك تحبينه اكثر منا كلنا
ام احمد: لا والله ان معزتكم وحد
منى: تعدلت وقربت منها : امي بجد من تحبين اكثر واحد فينا كلنا
ام احمد: قومي عني هناك كلكم مثل بعضكم عمري فرقت بينكم
منى: تبوس راسها وضحكه بصوتها : لا بس احس...شوفي تراني قلت احس ..يعني مجرد حسحوس صغير.. انك تحبين العيال اكثر
ام احمد: وشهوووووو
مي: ايه خالتي تحبين محمد و حماده اكثر منا..ترى واضح اعترفي
ام احمد: حتي انتي مع هالمخبوله هي شوفي الي يروح معك ويوديك
مي: لا يالغاليه وتبوس راسها نمزح معك..لعبت براسي المخبوله
منى : تخبط كتفها : مالمخبول غيرك ما اسمح لك امي تقول الي تقوله غيرها لا
احمد: نازل متكشخ : ماما انتظرى نايف الحين عمي بيوصله هو بيروح معي... مين بيدرسني؟
مي : تعال بسرعه ما ابي اتاخر


~ * ~ * ~ . ~ * ~ * ~


بيت ابو عامر عند الباب

عامر:يبه والي يعافيك انت بعدك تعبان منت بحمل مشاكل
ابو عامر:عامر قلت لك خلك بالسياره
عامر: لا يبه ما راح خليكم لوحدكم
ابو عامر: فتح باب السيارة وسكره بقوه ..ونزل ودخل البيت
عامر: نزل وراه ..يالله يارب سترك اذا من اولها حط حرته بسياتي وش بيسوي ..

ابو عامر : السلام عليكم ..الشغاله كانت بوجهه
الشغاله وعليكم السلام سلامات مستر
ابوعامر: الله يسلمك وين ماما
الشغاله: ماما فوق
ابو عامر: روحي ناديها
ام عامر : بجلبية البيت نازله بكل هيبه : ما يحتاج كاني جيت غريبه خارج اليوم عامر يقول بكره خروجك
ابو عامر: ناظرها بحده : وش عندك ما تبيني اخرج
ام عامر: بنبرة صوتها الواثقه : وش علي منك خرجت اليوم ولا بكره عيالك الي قالوا المهم انك خرجت وحمدلله على السلامه
ابوعامر: بعد كل الي سوتيه وتبين سلامتي
ام عامر : خير وش سويت ان شاءالله
ابو عامر : ابد سلامتك هو انتي عمره جا من وراك الخير
عامر: يبه الله يطولنا بعمرك اجلس ورتاح وبعدين خلي الكلام ..ويناظر امه يبيها تسكت مهي طريقه تستقبله كذا ..
ام عامر: وليه تسكته ...وش تقصد
ابو عامر: انتي الناس تكبر وتخرف وانتي شرك يزيد وش الي سويتيه بمها هاااااه من امرك تمدين يدك عليها
ام عامر: وبصوت صراخ لها اسبوع وهي تنبش خلفها : وشهووووووو هـ الكلبه انا الي بربيها من جديد هي وين حاطينها فيه ماحصلتها بمكان واخرتها يجي يزيد وياخذ مفاتيح السيارات والسواق
ابو عامر: انا الي امرته عشان ما تصلين لها كنت اضن انها عنده بالبيت
ام عامر: ومفكر اني ما خرجت دورتها ماني بحاجه لسواقك ولا سيارتك
ابو عامر :وبنبرة استهزاء وصوت مرتفع : زين منك انك منتي بحاجه لاحد عيشي حياتك مثل ما تبين بعد اليوم
عامر: يمسكه مع يده ويصرخ : يبه دخيلك خلاص
ام عامر: قربت منهم وهي تصرخ عليه : وش تقصد؟؟
ابوعامر: الي سويتيه بمها عمري ما راح اسامحك عليه و تحملتك عمري كله عشانهم وهم صغار حتي لما كبروا ما خلتيهم بحالهم و قلت اتحمل حشمه لهم ولبوك الميت لكن توصل فيك تمدين يدك عليها كله الا هذى
عامر:مهو قادر يتحمل اصواتهم وخايف من الي يصير بينهم من زمان ماشاف ابوه محتد عليها كذا دايم يطنشها : يبه والي يسلمك خلاص لا تزيدون الحطب على النار
ام عامر: لا خله يكمل الي يسمعك يضنك مسكين طول وقتك بالبيت
عامر:يصرخ بحده : يمه خلاص
ابو عامر: قولي الي تبين انا كنت اتمنى يجي اليوم الي ازوجهم وارتاح واشوف كل واحد فبيته متهني ورتاح منك انا بعد
عامر: يبه دخيلك
ام عامر : وش الي تبي توصل له قوله وخلصني
ابوعامر: يطالع بعامر سمعيني زين حشمه لعيالك واخوك ماراح اطلقك وبظلين فبيتك
ام عامر: ضحكت وكل جنانها ظهر بصوتها الحاد : لا خوفتني عاد وعلى وش تهدد بطلاق عاد من زينك
عامر: يمه بس كافي خلاص سكتي والى يرحم والديك
ام عامر : لا تصرخ علي كلكم طالعين عليه لو انكم رجاجيل كان ذبحتوها وذبحتوه ولا الفضايح الي بتجينا من وراها
ابو عامر: استند على الكرسي من وخزات قلبه الي يشعر فيها : الفضايح انتي الي جبتيها بنفسك البنتك من اسلوبك معها واذا احنا بنظرك محنا رجاجيل عشان مذبحنها مثل ماتبين غلطانه وستين غلطانه لانها مهي مرتكبه جريمه خرجت مع رجالها حلال تفهمين ولا لا
ام عامر: هي بنظر الناس بعدها بنت وش تبيني اقول لهم بنتي حامل وهي بعدها ما صار عرسها
ابو عامر : انتى محد همك غير كلام الناس فضلتي الناس ونفسك على بيتك وعيالك بس لين هنا وخلاص مها راشد رجعها
ام عامر: تقاطعه : مهو بكيفه يرجعها..واذا انتم عاجبكم انا ماني موافقه ترجع له
ابوعامر: يقاطعها بحده :بسسسسسسسسس لا بكيفه وانتي ما تدخلين بحياتها فاهمه (ويلف لعامر)عامر قوم وصلني بيتي .....ويلف عليها يناظرها بشماته قاتله .... ايه نسيت اخبرك قبل ما اخرج تراني عندي بيت ثاني ومن ست سنين ..

~ * ~ * ~ . ~ * ~ * ~

في الجامعه وقت الاستراحه

جود: توها جايه عند البنات وتصرخ : لحقوا علي بنات
ريم :خير وش فيه
جود: والله قهر ما حسبت ربي فكني منه رجع لنا
شذى: قولي خرعتينا وش عندك
جود: تجلس توني مقابله وحده من البنات و تقول انه دكتور رتشر صاير عليه حادث وما راح يكمل معنا
ملاك: من بعد مار جعت من المزرعه شذى لاحظت تغيرها وكلمتها ونبهتها انها ماتبين لجود غيرتها منها وتنتبه لها بدون ما تحس لحركاتها وهي لاحظت كيف تطرح عليها اسئله تبي تجمع معلمات عنه وهي مسويه روحها بريئه ... : لا تقولين معناه راح يكمل عنه دكتور رونيه
شذى: لا وجع ما نبيه
ريم: الله يعله انا ماحسبت انجح عنده
امل: لا ان شاءالله يحل محله واحد ثاني
ملاك: لا يعمرى هو الي راح يكمل قسمنا مافيه الا هـ الاثنين الي يعطون المادة
جود: الله يشيله ليه مهو هو الي صاير عليه الحادث مايشرح واسئلته تجيب المرض ياعله بنفلونزا الخنازير تنتقله من خنزيره وتفكنا من شره
شذى : ايه والله
ريم : لاتدعين عليه الملائكه تقلك ولكي مثلها
جود : بسمله علي يعله ما يربح
ملاك : تعالو نروح نشوف الاعلان عشان نتاكد


ملاك: شايفين ما قلت لكم هو الي بيكمل عنه
ريم : ياربي والله بينقص معدلي كذا
امل : صد لي نفسي عن الغداء
جود: بنات يالله ابي اروح اتغداء جوعانه خلكم منه لاحقين على صدت النفس معه
امل: انجي بتجين معنا
ملاك: ناظرت شذى وبتسمت : ايه
شذى: يوووووه نسيت اخبر فيصل عن الغداء
ريم: اتصلي عليه
شذى : الحين بالمحاضره
ملاك: ارسلي مسج انا برسل اخبره اني الحين خارجه معكم
ريم : نجوي تغرت لهجتك من يوم تزوجتى احنا ما اثرنا فيك وحنا كم سنه معك
جود: بنبره مقصوده : لا بعده ماتتغنها مثلنا
ملاك: ضحكت عشان تداري قهرها منها : ههههههههههه بس احب اقلده مهو اكثر والي يحب يعشق الي يحبه بكل شي مهو بس بالكلام صح شذوي
شذى: اكيد يالله بنات جاني تسريح خروج معكم هههههههه نجوي بعدين توصليني البيت
راحوا المطعم تغدو و ستانسوا وكانوا يعلقون على أي شي يصير قدامهم ويضحكون وملاك ونجود صايره الحرب البارده بينهم

~ * ~ * ~ . ~ * ~ * ~

المستشفي :

نوره : دقت الباب ودخلت : السلام عليكم
...وعليكم السلام
نوره: هند عامر يبي يدخل
هند : تغطت وجلست على الكرسي بالزاويه
نوره: تعال ادخل
عامر: السلام عليكم هند يزيد وين
هند: وعليكم السلام طلبوه يوقع على اوراق
يزيد: يدق الباب ..ياولد
عامر: ادخل
يزيد:تفاجأ من رجعته : وش فيك رجعت وش صار
عامر: وش فيك جبت ام شهد كلمت الدكتور جا شافها
يزيد: لا اليوم عنده اجازة ..... ابوي وين ؟
عامر: تعال برا ....ويخرج معه ويعلمه كل الي صار


نوره : بعد ما سلمت على مها جلست جنب هند

هند: نوره وش فيك
نوره:بعدها برهبة الموقف مهي قادره تصدق وحطت حرتها بعامر وصايره تهوجس انه معرس عليها بعد وهي ما تدري تقرب منها: يزيد يعلمك والله للحين ما ني مصدقه
هند: تمسك يدها لا تقولين ابوي طلقها
نوره: لا يا معوده فاولي خير..هو احنا عاد فينا حيل نتحمل مصايب
هند: الحمدلله انتي ما شفتيه وهو خارج من هنا هذا وهو معرف بحالتها وشلون لوعرف
نوره: لا تفرحين كثير ..الخير جاينا
هند: نوره وش الي صاير تعبانه ما ني ناقصه تقولين الغاز
نوره: خلي يزيد يخبرك احسن
هند: انتى خبريني مافين اسحب العلوم منه
نوره : عمي طلع متزوج
هند: الصدمه واضحه بعيونها : وشهووو ....متى وكيف؟؟
نوره: من ست سنوات وعامر عارف وساكت
هند: يزيد يعرف بعد
نوره: توه عرف وعامر خبر مريم واهلي قبل شوى
هند: مريم كيف ردة فعلها
نوره : عادى تفاجئت بس تقول حياته خليه يعيش مع الي تريحه
هند: الله يستر مهو معقول اكيد من صدمتها تقول كذا
يزيد: دق الباب... ياولد
هند: ادخل
يزيد: معي ابوشهد ودخلوا ....يالله هند بروح البيت
نوره: بكره لا تجين الصباح تعالي بعد الظهر
هند: ليه وبنتك
نوره : انتي تعبانه وبنتي عند امي يزيد لا تجيبها قبل الظهر خليها ترتاح
يزيد: زين ام شهد انتبهى اذا جو يعطونها أي ابره الدكتور منبه محد يعطيه ابر منوم لان نومها طبيعي اسئليهم قبل ما يعطونها أي شي
نوره : زين
عامر: روح انت و مثل ما وصيتك اتصل على السواق خليه يجيك اعطيه المفتاح ويروح البيت
يزيد : انت مطول هنا
عامر : ايه ماراح اخرج بدري لمحت سيارته تحوم حول المستشفى خله بس يعتب الباب ويعرف وش بيصير فيه



الفصل الثالث و الاربـــــــ { 43 } ــــــــع ـــــــــــــون


حين ننكسر بألم تتدفق علينا ذكريات الماضي والحاضر وتحاصرنا بكل ألامها وأحداثها السيئه نعيش التجبر والجبروت ونتقمص شخصيته لنحمي اسوار قلوبنا من التهشم جرحها عميق ينزف كثورة أعاصير أمواج البحار لا تهدأ ابد بل ترتفع لتهبط وتعود بالارتفاع اشد واعلى سحبت مفرش سريرها لتغطي وجها فلم تقوى على النظر الى احد حتى الان أمضت ساعاتها وهي حبيسة سريرها لعلها تستعيد قوتها لتواجه الجميع كما اعتادوا عليها لكن هُدت قواها وألم الماضي يلفها بكل قوه كانت تنتظر هذه الحظه منذ امد ولكنها اتت بعد ماذا بعد ان ضاع عمرها وهي حبيسه معه هو سوف يعيش بل عاش حياته كما يحب وهي ضلت بين حنيا جبروت ماضي وتترد بذهنا احداث مضى عليها سبعة عشر سنه كسرتها ومحت انوثتها لتصبح مهشمه لا قلب لها عنفوان الرجوله هشمها فضرب اخيها وطرد والدها كسرها جرح كل ذره بكيانها حين طلب منه ان يردها معه ولا تدخل بيت الا اذا هو معها لا يريد رويتها لوحدها عادة معه وبدل ان تحتضن ابنائها الاربعه الذين اصطفوا على عتبت الباب كرهتهم مثل كرها لوالدهم وبدت حياة ضياع تلفها لتعش بشخصيتين احداهما الجبروت والاخرى لا احد يعلم عنها تخرجها حين تكون وحيده بين ظلمات جدرانها لكي لا يرها او يسمع عنها احد




~ * ~ * ~ . ~ * ~ * ~



سيارة يزيد

هند: لم يعجبها حالة الصمت المطبقه عليهم وتلتفت له وظاهر على ملامحه حالة الشرود التام همست بنبرة هادئه مريحه لنفس بما يدور في خلدها وهي تلامس ذراعه : وش فيك ..؟ ...التفت لها و اعاد نظره على الطريق .. انت ماخذ بخاطرك ان ابوي متزوج
يزيد: كان تفكيره تعدي حدود الطريق ليستقر في حال امه التي يخشي عواقبها ولا يتكهن لرد فعلها و ابتسم وناظرها وبصوت لا يخلو من الضحك : ام شهد لحقت تخبرك ما شاء الله عليكم انتم الحريم اسرع منكم بنقل الاخبار ما فيه .. مالومهم يوم يعينون ثلاث ارباع الي في الاخبار حريم
هند: اعصابها مشدوده من يوم عرفت عن زواج عمها وبنبرة لا تخلو من الزعل : اصلن الشرهه علي الي ابي اتطمن عليك تتمسخر (تتريق) علينا الحريم
يزيد: ضحكته الي معصبه : ههههههههههههه وش فيك زعلتي
هند: ابد من قال
يزيد:هههههه يابعد هالقلب انا ما ني بزعلان انه متزوج وحده ثانيه بس صدمتي الي عامر يعرف من البدايه ويروح يزورها بالشرقيه كل مره واحنا اخر من يعلم
هند: تصدق وبدون ما تاخذ بخاطرك علي مصدومه منكم ورد فعلكم البارد لو هذا صاير على امي الله يرحمها باخذ بخاطري من ابوي الي يخبي كل هالسنين علينا ويجرح شعور امي انتم مافكرتم بامكم وصدمتها تعرف لو اني مكان امك بعيد الشر عنها ..يمكن تصلون علي اليوم يعني بعد هذا العمر يعرس عليها والله صعبه حتى لو كان الشرع محلل له
يزيد : بكل هدوء : يعني افهم من كلامك انه تهديد لي عشان مافكر اعرس عليك
هند :الغيره تنهشها نهش بس مابينت له لانها تعرف كيف تتعامل معه وبنفس هدوئه وبروده : هذا شرع الله وانا معترض عليه واذا انت شايف اني مقصره بحق من حقوقك حلل شرعه ..
يزيد : بصدمه ماتوقع انها عادي عندها الي يعرفه كل الحريم تثور بس تسمع سيرة الثانيه وهي تقولها وهي رايقه وبعصبيه بصوته : الحين انتي تتكلمين من صدقك عادي عندك اخذ وحده ثانيه
هند : وهي تبتسم وبنفس نبرتها الضاحكه الهادئه : صدق محد يعرف لكم انتم الرياجيل وبعدين مهو بعادي عندي و صحيح انه حلال الكم ..بس ابيك تفكر شوي لو الوضع العكس كيف راح تكون رد فعلك وشعورك يوم تشوفني مع غيرك هو راح يكون شعوري وقتها
يزيد : بعصبيه لا حدود لها ويرمقها بنظره حاده وغيره لا حدود لها مايتخيل احد يلمح جزء منها غيره ولا يلامس شعرها الي يفتنه : بس سكري الموضوع بجد ناقصات عقل ودين... ويقلد صوتها بعصبيه.... قال مع غيري لحرقه وحرقك معه ..وش تشبهين اعماركم فينا الله ماحلله للرجل الا لحكمه واختلاف تكوينهم الجسمي ..وكمل بعصبيه اكثر ...والزوجه يالعاقله هي الاصل بتحديد الانساب ولا كان العياذ بالله اختلطت الانساب فبعضها
(الرجل بطبعه التملك حتى اذا كانت طليقته لا يتمنى ان يراها مع غيره فهذه غريزه بداخلهم لا يمكن نزعها وتختلف حدتها من رجل الى اخر ...و سبحان من خلق التكوين الذكري حتى بفصائل الحيوانات موجوده هذى الغريزه بكثير من منها فالاسد يقتل زوجته اذا شاهدها مع غيره .. ) 
هند:ما استغربت حدة صوته وانفعاله عليها وكلمته بهمس ضاحك : الحين شايش علي على تشبيه بسيط وصفت لك حالتي فيه وتعطيني موشح وش طوله ويافرحتكم في ناقصات عقل ودين ليه تحرفون الكلام على كيفكم ترى معنها مهو مثل منتم فاهمينه الله يصلحكم المقصود بنقص عقلها لنسيانها مع الحمل والولاده وشهادتها في الحق تكون من امرأتين حتى لو نسيت تذكرها الثانيه ..والدين واضحه عشان اذا حاضت ولا نفست تترك صلاتها وصيامها

:::::::
فقيل يا رسول الله ما نقصان عقلها ؟
قال: ((أليست شهادة المرأتين بشهادة رجل))
قيل يا رسول الله ما نقصان دينها ؟
قال: ((أليست إذا حاضت لم تصل ولم تصم((
قال سبحانه : {وَاسْتَشْهِدُوا شَهِيدَيْنِ مِنْ رِجَالِكُمْ فَإِنْ لَمْ يَكُونَا رَجُلَيْنِ فَرَجُلٌ وَامْرَأَتَانِ مِمَّنْ تَرْضَوْنَ مِنَ الشُّهَدَاءِ أَنْ تَضِلَّ إِحْدَاهُمَا فَتُذَكِّرَ إِحْدَاهُمَا الْأُخْرَى} سورة البقرة
:::::::

يزيد : وهو يضحك : الحين من الي معصب فينا امسحيها بهالحيه الغانمه ..ويمسح بكفه لحيته المشذوبه .....وسكت شوي وتكلم بنبره عميقه تظهر عن كم من الحزن المكبوت وبدون ما يناظرها .. هند ..تدرين يمكن كان ناخذ بخاطرنا لو كانت حياتنا مستقره من صغرنا بس احنا طول عمرنا ربينا على المشاكل في البيت وحنا صغار وعقولنا مهي بناقصه الي ما نلاحظ من السبب
هند : وسحبت غطوتها وهم عند الاشاره ومع انه السياره زجاجها معتم بس تعودة على هالحركه ..ما تدري ليه احساسها بالحزن اتجاه الاشخاص الذى ينفر منهم الاخرين يزيد من حزنها ويقربها منهم اكثر فهي صفه غريبه بها لاحظها الجميع من درس معها ونبهها من عواقبها ولكن كانت تقدم بخطوات مدروسه دون تهور وجرح لذاتها : وشلون عرفت شكلك داري من قبل مهو اليوم
يزيد: فاكره يوم تخانقت مع راشد
هند: ايه الله لا يعيدها ..
يزيد: ضحك : خايفه على ولا عليه
هند : تضحك بعد ...الضرب ماوراه غير الاحقاد مهو بزين
يزيد : بس فيه ناس مايئدبها غيره..... تعرفين قبل ما اجي اخذك اوديك البيت كنت رايح عند ابوي ابيه يوقع على اوراق ودخلت وحصلتها عنده
هند : وشلون مهو هي ساكنه الشرقيه من جابها

(ويفتكر الموقف كان له صدمه خفت من حدتها بعد تنفيسه بالضرب وقدر يجتاز ذهوله بعد ما فكر فيه برويه ..بس ماحب يوضح لحد حتى لها اقرب الناس لقلبه ويحتفظ بها بداخله ...فالابن يغار على والداته اكثر من البنت ولكن لا يظهرها للعلن والبنت تنفس عن التعبير بهذا الامر بشتي الطرق ..ويحكيها)

دخل وسلم وقف مكانه عند الباب ومصدوم من الحرمه الجالسه على الكرسي القريب من السرير بعباتها ع الراس ومهي مغطيه لمحها بدون مايعرف ملامحها وكان بيرجع يخرج
ابوعامر: اعتدل بجلسته اكثر مع تفاجئه بجيته بهذا الوقت بدون علمه ورد عليه السلام بصوت واثق و لمح نظره الاستقراب بعيونه من الي جالسه ونزل عينه الارض : يزيد تعال ادخل ما فيه احد غريب
يزيد: يقرب من ابوه ومصدوم كيف مهي بغريبه لا وبعد جالسه ع الكرسي بجنب السرير
ابو عامر: خلود هذا يزيد الي تبين تشوفينه ....
يزيد :ويهمس بعقله حلوه ذى الي تبي تشوفني و ش عندها ومالحق يفكر اكثر الا بصدمته للاجابه الي تلقاها
ابو عامر بنبره صارمه : سلم على خالتك خلود
يزيد: وشهو ..كيف خالتي..؟؟ منوين ؟
ابو عامر: ومسح بنظره بين الاثنين : خلود زوجتي
يزيد: ناظر ابوه ورجع ناظرها وحواجبه مرفوعه : يبه تتكلم جد
ابو عامر: من بعد ما اعرس وهو وده يخبره عنها بس محصل فرصه : ايه
خلود: محرجه من الموقف وماتبي يشيل عيها واضح من صوته وملامحه انه مذهول وبعده مهو مستوعب بادرت هي بالكلام ومدت يدها تصافحه : وش علومك عساك بخير
يزيد: بلع ريقه وصافحها بحرج : الحمدلله
خلود: ارتاحت لنبرته مهي حاده عكس ملامحه كملت : عساه دوم و هند وش اخبارها
يزيد: ناظر ابوه كانه يقوله وش عرفها ورد ببرود: الحمد لله
ابو عامر : وهو مبتسم : لا تنصدم انا من زمان متزوج وخلود تعرف عنكم كل شي
يزيد: بنبرة عتب ظاهر واضحه بحروفه : يبه ليه ما خبرتنا احنا عمرنا ما حسينا فيك انك متزوج ثانيه
ابو عامر: كنت انتظركم تعرسون وارتاح وهي ما كانت ساكنه هنا
يزيد: وين ...؟؟
ابو عامر : الشرقيه وبعد ملكه مها الي نقلتها هنا
يزيد: قال الي يدور بخاطره وبصوت منخفض وحاد مايدري هو غيره ولا كيف الي يشعر فيه : يبه عندنا اخوان
ابو عامر : تغير وجهه ولتفت لها: لا وانتم عيالها صح خلود
خلود: حطت يدها على كتفه بحنيه و بصوت واثق وفيه بحه :ايه هم عيالي يالغالي ...وترفع عينها ليزيد تناظره ...كم مره اطلب من ابوك يخبركم ابي اشوفكم كلكم لكن كل مره يقول خليه بعد عرس مها ومعرف غير عامر الله يرضي عليه
يزيد: عامر يعرف ولا خبرني؟؟!
ابو عامر : ايه عامر خبرته قبل ما اعرس
يزيد:من متى معرس؟
ابو عامر: من ست سنين
يزيد: وبعتب واضح : وانا ليه ما خبرتني
ابو عامر: انت وقتها منت مثل الحين عشان كذا ما خبرتك
خلود:وقفت حبت تقطع كثرت الاستجواب وهي موجوده وتخليم براحتهم : ابو عامر ابي اروح قبل لا احد يجيك
ابوعامر : لا خليك وين تبين
خلود: وين اجلس الله يطولنا بعمرك يالغالي الحين يزورونك الرياجيل و يزيد معك
يزيد: يالله حياتي كلها عمري ما سمعت او شفت امي تحن عليه ولا تدعي له وتناديه يالغالي : لا يا ...وقالها بصعوبه شوي متعود عمره ماكان له خاله وكيف بتكون لو لامه خوات مثل ماهي الحين ترك تساولاته ونطقها اخيرا .. خاله خليك معه ابي روح الحين عندي مشوار
خلود: لا يا وليدي ما ابي الريجيل يجون وانا هنا ودير بالك عليه
يزيد: بعيوني
خلود: تسلم عيونك وكل مغليك ...ابوعامر انتبه لصحتك والي يعافيك ...ونحنت وتسلم على راسه ...استودعك بحفظ الرحمن ... تامر بشي اجيبه معي بكره
ابو عامر : سلامتك ديري بالك على نفسك...واذا نقصك شي كلمي عامر
خلود: ان شاءالله مع السلامه
..مع السلامه
يزيد: بعد ماخرجت وعينه عليها رجع ناظر ابوه : شكلها طيبه
ابو عامر : ايه حمد لله
يزيد: يسلم على راسه : السموحه منك يبه اذا ضايقك يوم سالتك عندي اخوان....ويفتح الملف ويقربه من ابوه ويناوله القلم
ابو عامر : اخذه منه : لا ماني بضايق منك هذا امر الله وخالتك راضيه فيه هي انا ما خذها مطلقه وعارف انها ما تجيب اعيال وهي تعزكم مثل عيالها..
يزيد:كان وده يا سئل من دله عليها بس وفر كل شي لعامر الي مخبي عنه : يبه غلاها من غلاك يالغالي واخواتي لا تشيل همهم بيتقبلونها ان شاءالله
ابو عامر :ان شاءالله والله يخليكم لي

هند: هي صغيره بالسن؟؟؟
يزيد: وهو يضحك : اشتغلت غيرة الحريم تصدقين مافي وجه مقارته بينها هي وامي ابد ... امي اجمل منها بكثير بس وش يفيد الجمال لا راحت راحة البال من البيت ... يمكنها بسن امي
هند: شوقتني اشوفها
يزيد: بتشوفينها قريب....المهم تبين شي قبل ما اوصل البيت ما فيني اخرج مره ثانيه
هند: ايه ابي الصيدليه كشفت عند الدكتوره و كتبت لي فيتامينات وعلاج لحموضة المعده وتفتح الشنطه وتعطيه الورقه
يزيد : متى كشفتي ماخبرتك ابي اكون معك
هند : تناوله الورقه : وش مشغل بالك مافيني غير العافيه
يزيد:ابي اتطمن بنفسي وريحي عمرك انتي واضح عليك التعب من جلستك بالمستشفى
هند: ياعمري هي كم ساعه الي اجلسها عندها ومرتاحه فيها بس خليها تقوم بسلامه ترها مرعبتني بصمتها


~ * ~ * ~ . ~ * ~ * ~

المستشفى


ظل بحالة صمت وهو ينظر الي ساعة يده مضى اكثر من عشر دقائق ولم يرفع راسه وهو يتأمل عقرب الثواني وهو يمضي ليسحب معه لحظات لن تعود مهما حاول إعادتها يعلم بمقدار غيرتها وحبها لم تعاتبه او تجرحه في يوم ولكن اليوم كلماتها أثناء ثورتها جرحته بعد مضى سته سنوات عشتها معها تنعتني ان مالي امان وممكن اخونها ..تنهد بدون صوت وتمدد على الكنب وغطى وجهه بشماغه
نوره : جالسه بمكانها بالجهه الاخرى من الغرفه وعينها عليه تدري انها زودتها ورفعت صوتها عليه بس مهو منها من قهرها ماتدري هي كيف سوت هـ الشي هي وشلها ان شاءالله عمها يتزوج اربع وش دخل رجالها فيه ..بس خوفها انها ام البنات كان مسيطر عليها وقتها ناظرت مها شافتها مغمضه عيونها رجعت تناظره وهو متمدد ترددت تكلمه الحين ولا بعدين كانت خايفه من رد فعله الي عبر فيها عن غضبه ما صرخ عليها او عاتبها وقف السياره فمواقف المستشفي بطريقه ارعبتها و نزل وضرب الباب بكل قوته ومانتظرها اخذ يخطو بسرعه وهي تحاول تلحقه وحتى في المصعد ماقدرت تكلمه لانه معهم رجال انتظرها تنزل وخرج معها ولا سمعت صوته غير وهو يكلم اخوه ..سمت بالله بداخلها وقربت منه وانحنت عند راسه وهي اول مره تشعر بكم الخوف الي بداخلها انه يصدها ولا يصدر حركه تجرحها حبت راسه وهمست ..اسفه ماكان قصدي الي قلته ..حست برجفته
عامر : ارتجف فاجئه الي سوته ومهو غريب عليها عمرها ما نامت وهو ماخذ على خاطره منها لو بأتفه الامور تحب يكون راضي عنها ..سكت عنها مارد عليها
نوره : قربت من اذنه وهي تهمس بنبره خاصه له ماتبي مها تحس فيها وتسمعها :ابو البنات اهون عليك تنام وانت منت راضي علي..وترفع شماغه عن عيونه ..وهو بعده مغمضها ..
عامر : فتح عيونه وشاف قربها منه ومع كل مره يشوف عيونها واحساسه ناحيتها يتولد من جديد وماحب يبين لها مثل كل مره اعتدل بجلسته ونسف شماغه ورفعها على الجنبين
نوره : وقفت قدامه ومسكت بيده وهو يعدل بشماغ وجلست عنده وكملت بهمس :لا تتجاهلني تراني بعدني معصبه واصله حدي بس داريه اني غلطت عليك
عامر : قاطعها وبصوت منخفض وصارم كعمق الجرح الي يشعر فيه : مهو بوقته الكلام ..وقف... بنتظر برى ساعه وبعدين اروح البيت خليك هنا
نوره : وقفت وهي تضغط على يده الي ماسكتها وغصه بحلقها وضحت مع نبرت صوتها الهامس :عامر ..لا تجرحنى مثل ماجرحتك يكفي جرحي لك ينخر بعظمي ..تركت يده وجلست بدون ما تناظره ومنكسه راسها
عامر : ماهانت عليه بس ماحب يتكلم باي شي الحين لانه ما يضمن عواقب كلامه معها لو عصب من حرف ثاني منها ..خرج من عندها بهدوء ونزل لسيارته انتظر فيها وهو عينه على باب المستشفى رجع حرك وراح على بيته مهو فايده انتظاره ومراقبته هو زوجها الحين ومستحيل يدخل واحد عندها من الحريم يوم وصل بيته تامل بابه والظلام المخيم عليه رفع جواله وضغط على حروفه يدري ماراح تعرف الراحه وما يقدر يقسي عليها وحساسه بكلامها يزيد بداخله من مقدارها بين حنايا وجدانه
نوره : مكانها من وقت ماخرج ودخلت الممرضه تتفقد مها وتقيس ضغطها وحرارتها ولا كلمتها الم وخزه بداخلها تعتصرها انتظرتها تخرج دخلت الحمام ونزلت شيلتها وغسلت وجها ورفعت راسها للمرايه وماقدرت تناظر عيونها ونزلت دموعها جارحه وبدت وسوسة الشيطان وتحريضه لها ..انها هي تسامحه كل مره يزعلها وهي على مره وحده ما يغفر لها غسلت وجها وجففته وضغطت على عيونها تحاول تخفف الالم الي تشعر فيه دمعاتها كانت خفيفه لاكنها جارحه من قلب انكسر بتجاهله ..خرجت وهي تعدل بشيلتها على شعرها ماتضمن دخول الدكتور باي لحظه ممكنه ..توجهت لطاولة القهوه وصبت لها كوب كبير وجلست على الكنب وهي تراقب ظهر مها فتره وترشف من القهوه ومهي حاسه بطعمها ولا ريحتها ..دق جوالها وتوجهت له وكانت شهد بعد ما انهت مكالمتها معها انتبهت للمسج فتحته وعيونها تبرق اعاد لها المسج اجمل لحظات عاشتها معها وهم مراهقين يسرقون الحظه عشان يسمع صوتها ولا برساله

تظلم جدران دارك لا غبت عنها
حتى لو اشعلت انوارها
نورك بداخلي يسري معي
ويظلم جوفي لفقد لمسة احساسك
تملكت وتربعت على عرشه
خطيت وقلت انا الغلطان
وسرت رجفتك بعظمي
وتزيد من شوقك وقدرك يالغالي
تربعت على هدب عيني وحجبت النظر لسواك
يكفيني اقفل اهدابي وانام و انا داري بغلاي بوجدانك
#كلمات كاتبة القصة#

ماقدرت تقاوم احساسها اتصلت عليه وقبل ماتسمع رده همست بعمق المها وجرحها وشوقها : احبك ...



~ * ~ * ~ . ~ * ~ * ~


بيت العنود


العنود دخلت المقلط عند ابوها ومعها الشاهي الاخضر بالزنجبيل وسمعته وهو يكلم التلفون ولي فهمته انه فيه احد يبي يزوره بكره ..جلست قريب منه على يمينه وامها على يسارها وعدلت ثوبها الي عليها وهي تتربع وتصب الشاهي وحطته قدامه وناولت امها شاهيها يوم شافته سكر السماعه قربت منه تكبس له رجوله
ابو حميد : ستطاب لها :الله يرضى عليك اهمزي (كبسي) ركبي قايمت(ن) علي اليوم من اصبحت
العنود : فديتك يبه انت ماتسمع شوري وتخلي الرابط عليها يهونها عليك اذا مشيت بقوم اجيب لك المرهم ادهنها لك والبسك هو ..وقامت تجيبه من مكتبة الصاله
ام حميد :وهي تعدل ملفحها الاسود وتعود تتلطم فيه (مسفع –شيله ) يالله انك تسخرلها الخير وترضى عليها مثل رضاي عنها
العنود : دخلت وهي تسمع امها : آآآآآمين تكفين ميمتى ادعيلي كل يوم يالغاليه وتحب راسها ..وتجلس
ابو حميد :وهو يضحك : وانا ماتبيني ادعيلك كل يوم ولا امك تكفيك
العنود : ترفع سروال ابوها الطويل وتحط من المرهم بيدها وتفرك رجله وتكلمت وهي منزله راسها عشان ماينتبه للجرح الي بداخلها : الله يحفظك لي يبه تاج فوق راسي تراني من غيركم مسوى شي ...ومن رضى ربي علي انكم معي ودعواتكم تحوفني من يوم صغيره ..وترفع راسها .....تدري يبه اني يوم تروح الديره افتقد دعوتك وانت تصبحنى وتمسيني عشان كذا مابيك تروح وقت دوامي عشان اكون معك .. واسمعها بكل وقت
ابو حميد : يحط يده على شعرها : الله يحفظك يابوك رضي الوالدين الله بيحفظه بحفظه وانتى منهم باذن الله
العنود: وهي تناظره : يارب... يبه طلبتك قول تم
ابو حميد : امري يابوك كم(ن) عنيدي عندي
العنود قربت حبت راسه وهي مبعده كفوفها عنه عشان ريحة المرهم القويه : مايمر عليك عدو ولا ظالم وجعلك دوم فوق راسي يالغالي بس ابيك ما تمم لي احد وتعطيه اذا جاء يطلبك أي شي بدون ماتعرف عن موضوعه شي
ابو حميد : وهو مرتاب من امرها : وش عندك وش فيك فيه شي(ن)خايفه منه ولا عليه
العنود : وهي منزله راسها وتفرك برجله وتكلمت بخجل : يبه مابي احد يجي يطلبك لو من اخواني وتعطيه اخاف انك اتمم لحد منهم يطلع شي يخصني بعدها وشلون برد على ردك
ابو حميد :فهم قصدها وتخوفها : الله يجيب لك الخير ويستر عليك بالصالح
ام حميد : مهو عاجبها حال بنتها اليوم من يوم رجعت من دوامها وهي بغرفتها تخرج تشوفهم وترد لوحدها : الله يسمع منك ..الا ماخبرتيني وش صار على ندبك الي يبونك تروحين له
العنود :لفت وجها صوب امها وهي تفرك وتكبس ركبة ابوها بشكل دائري : ايه السموحه منك نسييت اخبرك يوم رديت الظهر الحمدلله فكوني من شرهم وحصلوا وحده غيري
ابو حميد : وش عنهم بينقلونك
العنود : لا الله يسلمك ويحفظك مهو بنقل كانوا يبوني ادوم بمدرسه ثانيه يومين بالأسبوع وهي بعيده شوي
ابو حميد : وش عندهم ماحصلوا غيرك يهبلون فيه بالطريق ...
العنود : الله يحفظك لي يبه هم وش عليهم اهم شي يسدون العجز الي عندهم على قولتهم و ما فكروا فينا وش بنسوي ولا من بيوصلنا ...المشكله الي لها سند عندهم ولا بنت مسئول محد يقرب صوبها حتى لو جدولها فاضى وغير انها عند بيتها وتتخير بالمدرسه والشارع الي تبيه ..وحنا وحسره علينا لكن الشكوه لله لا ويبونا نكرف بسته الحصص والسبعه في اليوم ونشيل 35 حصه لكن الله على كل من يظلم هم ما جربوا وشهو التدريس بمدارس حكوميه لا ومستاجره ما فيه مكان تمر منه بين الطالبات بس نوره الفايز وش عليها خلها تجي تشيل 35حصه الي تقول عليها ونحطها باسؤا المدارس تكيف عندنا ونعطيها مواد علميه ينكسر ظهرها وهي واقفة تشرح وبعدها تعرف ان الله حق وبتجيها بحه بصوتها وتنربط حبالها الصوتيه وتشوف وشلون وجيه البنات الي من التعب وكثرة المواد والجلسه سبع حصص معد هم دارين عن شي هذا الي مجتهده والي مضيعه عليها العوض ماورها رجي
ابو حميد : منهي نوره الفايز
العنود : الله يسلمك هذى نائبة وزير التربيه والتعليم...الله لا يولي مره علينا ابد بتخرب الدنيا من تحت ولايتهم... ( لن يفلح قوم ولوا امرهم امرأه) رواه البخاري
ركان : السلام عليكم ..وش فيها عمتى قايمت(ن) على المرأه وهي منهم ..سمع كلامها وهو داخل عليهم ..ويروح يحب راس جده وجدته
العنود: مهو بشغلك الحين وش عندك تجي متاخر وانا منبه عليك بعد المغرب وانت عندي
ركان : يحب راسها ويبتسم وهو يكلمها: فديت راسك يازينك يوم تعصبين كاني شايف جدي قايم(ن)علي ...ويجلس قريب منها ..
ام حميد : وش بلاه جدك مهو بعاجبك
ركان : بضحكه وصفقه بيدينه: عاشوو فديت الي دافع عن رجالها
ابو حميد : خبطه على راسه : اعتدل لا بالعصا على راسك الحين
ركان : افا يابو حميد هذا وانا ولد ولدك العود واكبر احفادك بتمد عصاك علي..
العنود :حلال فيك ..الحين وش عندك نبي انام وناط علينا
ركان : ايه قصي علي تبين تنامين الحين الشيبان ومعليه انتي وش عندك من الحين ادورين النوم
ام حميد : قم الله لا يبارك بعدوينك مالشايب(ن) غيرك الي دخل(ن) علينا باخر اليوله
ركان : ههههههههه حطت علي جدتي ترى جدي شايب(ن) مثلك لا تخافين محنا مخلينه يعرس عليك ناظريه غير نهمز له رجيلاته ..ويحط كتابه قدامه ويجلس ..قريب من عمته ..هاتي عنك خليني اكسب رضا شيبانا ..وانا اقول عميمتي منوين تحصل كل هالرضا اثرك طول ليلك تهمزين لهم
العنود : ابي اعرف انت وش عندك ناشب بحلقي وتغار مني عندك شايبك رح له اكبس له رجيلاته حفيان عليك طول يومه
ركان : متربع قدام جده الي يضحك عليهم وعلى نقرتهم ويشمر ثوبه ويفرك برجله :شايبي ماعليه خلاف عنده حرمته تكبس له مهو بانا الضعيف الي لين الحين ماعندي مره تداريني
ضحك جده بصوت عالي وجدته قامت تحسبن عليه
العنود : ضربته على راسه بقوه : حسبي الله عليك وش عندك دور العرس اتخرج اول وبعدين اشتغل يالمشفوح وقول ابي اعرس
ركان : بصرخه الم من الخبطه : اااااي ..ويكلم جده الي يضحك ..انت وش تاكلها عليها يد تقال مرزبه
الجده : بصرخه خوف : اذكر الله على عمتك بسم الله على بنيتي
ركان : هههههههههههه ما شاء الله.. ماني بنضارها بشي ياجده ماني عيان
العنود : خلكم منه ماوراه سالفه وتوجه الكلام له ..بقوم اغسل يدي واحصلك بالصاله فاتح كتابك سامع
ركان : ابشري بس تراني جويع ماحصل شي من عشاكم
الجده : يخزي الجوع عنك عنيدي حطي له من العصيده ترم عظمه
العنود : وهي عند الباب : يمه معليك منه ما ياكلها وبيتبطر عليها
ركان : من قال لا ابي عصيده حطي لي
العنود : اقول خذ كتابك وقدامي على الصاله ماني بفاضيه لك ولسوليفك اخلص وتخرج عنه
ركان : يلف لجدانه : حشى جازوره هذى مهي بعمه الله يعينكم عليها كيف تنامون معها ماتخافون ..و يلقط كتابه ..ويخرج وهو يسمع ضحك جدانه عليه ..غسل يده عند مغسلة المجلس وراح لصاله حصل عمته تنتظره وقدامها صنيه صغيره وفيها صحن العصيده وكاس البن ..قرب منها وحب راسها وش فيك معصبه علي ..تري تاخرت بالنومه العصر وبعدين عندي كوره بعد المغرب على بال ما خلص الي عندي واجيك راح الوقت و يجلس عندها على الارض
العنود : قربت منه الصنيه : تدري من متى وانا انتظر تجيب لي خبر عنه بالي مشغول عليه وحتى اليوم ما زارنا الي اعرف اخباره
ركان : ناظرها بعمق وحب مهي عمته صديقته واقرب من اهله له والحين لولد عمه : عمه ماراح خبي عليك شي رحت مثل ماطلبتي منى وسالت المرشد الصبح ومريت عليه بعد الظهر
العنود: بلهفه: هاه وش قلك
ركان : مقصر بدراسته وصاير مهمل بكل شي حتى مرتين يشرد من المدرسه
العنود : بلهفة ام خايفه على ولدها : وحسرتي عليه والله قلبي ما خاب ضنه
ركان : المدرسين كلهم مستغربين الي طاح مستوه كذا الشهر الاخير
العنود : بداخلها ادري حاسه فيه محد مهتم فيه من يوم رد بيتهم امه لاهيه مع ابوه ودور رضاه وابوه بقسوته وضربه مهو بداري عنه
ركان : عمه اكلمك
العنود: معك اسمعك ..طيب ماعرفت الي يشرد معهم تراني حاسه انه يدخن بعد
ركان : لا دخان مايدخن ..بس تدرين وش رايك نكلم جدي يخلي عمي يجيبه كل يوم هنا ونداوم معك الصبح منها محد بيدري عن الي يسويه وفرصه انتي تدرسينه مثل اول وجلسته تكون معي واعرف كل شي عنه وعمي مايقدر يرفض طلب لجدي اذا لزم عليه وتعرفين عمي الله يهديه بيفكر من ناحيه ثانيه انه بيتخلص من حمل مصروفه اليومي وانتي بيتعطينه هاااه وش رايك
العنود : رفعت نظرها تناظره بود وحب عميق وحبت جبينه : سلم من رباك ايه هذا الي لازم نسويه ولا يضيع المسكين..كل الحين اكلك عشان يمديك تخلص مذاكره بدري قبل 12 ولا بتنام هنا تعرف ابوك مايبيك تتاخر برى وترد بنص الليل وش يقولون عليك الجيران

للمعلوميه .....ركان عمره 17سنه ثانيه ثنوي علمي عمته تدرسه المواد العلميه لانه مسكين ميوله وسط وماعرف وش يدخل علمي ولا ادبي ودخل المجال الي يحصل من يساعده فيه ويمشي السنتين على خير



~ * ~ * ~ . ~ * ~ * ~


فشقه فيصل

فيصل مهو بعارف يجلس في البيت وهي زعلانه عليه خرج لف في الشوارع كم ساعه ورجع وهي بعدها مهي معطيته وجه ما حاول يكلمها هو شايف عمره مهو بغلطان هي الي رفعت صوتها عليه سمعها تشتغل في المطبخ دخل غرفة النوم وخطرت فباله فكره وبنفس الوقت هو صادق يدور على ملفه وكان اثناء قفله للأدراج يطلع صوت عالي كله يبيها تسمعه وتجي ..

شذى: من زعلها حطت كل حيلها بشغل البيت مافي ركن فيه ما نبشته وسوت عليه حملة تنظيف لها اكثر من اربع ساعات وهي تشتغل وحرقه بقلبها والم حلقها يزيد من زعلها وشوي تبكي بصوت وترجع مره تمسح دموعها وتحبسها خلصت مطبخها وخرجت خلاص انتهت من البيت ونهد حيلها و ما بعد خفف عنها الشغل شي من قهرها متجهه لغرفتها تبي ملابسها وبتاخذ شور وقفت عند الباب بذهول وصدمه مستحيل هي نفس الغرفه الي خرجت منها قبل ساعتين صرخت فيه بقهر وبصوت فيه رنة الحزن : وش سويت حرام عليك توني منظفه الغرفه الشغاله مهي بجايه هـ الاسبوع
فيصل :قالب غرفه النوم و مكتبه والسرير كلها اوراق منثوره والتسريحه ادراجها مفتوحه كلها ودولاب الملابس مفتوح وكم قطعه خارجه منه على الارض ....رفع راسه عن الاوراق الي يبعثر فيها على السرير وهو وده يصرخ من الفرح ..يسسسسسسسسس اخيراَ سمعت صوتها وخاف انه تبان ضحكته بعيونه وهو ما يناظرها تكلم بشكل عادي ماكن حاصل معهم شي اليوم : تعالي دوري معي الاوراق الي كتبتها مهي بفيه ...وين شلتيها
شذى :اتجهت لدولابها واخذت ملابسها بدون ماترد عليه وهي تتحلطم عليه بداخلها قاهرها سحبت روبها من الشماعه وعدت بتخرج
فيصل :وقف قدامها وشال الملابس الي بيدها : اكلمك وين حطتيها دوري عليها
شذى : وشوي دموعها تنزل سحبت ملابسها منه بعصبيه : ماني بخادمه عندك دور اغراضك لوحدك
فيصل : مسكها مع ذراعها بحنيه بصوته : افا مهقيتها منك .....ويرفع وجها له ....بعدك زعلانه
شذى : بعدت يده عن دقنها : هو انت سويت شي ابد سلامتك وليه ازعل ..وبعصبيه وصوت مرتفع قامت تدعي ...يعل ايديها بالشلل ..يعلها ماتربح ..يالله تــشيــ...
فيصل:حط يده على فمها وبحده بصوته :بس ولي يسلمك خلاص مانبي نعيد الي صار لا ترفعين صوتك و تدعين عليها
شذى : ودموعها على خدها سحبت يده عنها بعصبيه : ليه مادعي عليها ليه انحرق انا مهو بهامك لكن ماتبيني ادعي عليها اكيد خايف على مشاعرها بينكم شي
فيصل : صرخ بكل صوته وبعصبيه : شـــــــــــــــــــــــذى ..قسم بالله بتعيدين كلامك ماتلومين غير عمرك
شذى : جلست على الارض وهي ترجف خوف والم وقهر وتبكي بصوت عالي وغطت وجها بين كفوفها وهي حاضنه الملابس
فيصل : كسر خاطره نحيبها بس وش يسوي مايقدر يملك اعصابه وهي اليوم مهي مساعدته هو بعمره معصب ومقهور تجي هي تلومه وتزيده جلس عندها ولف يدينه حولها وضمها لصدره والمها ينغرس فيه ويزد من وجعه والامه و يكلمها بحنيه :خلاص قومي تعوذى من ابليس وصلي ركعتين تهدين شوي ..شعر فيها وهي تشد عليه وشد من احتضانه لها وزاد بكاها بصوت مجروح ..ياقلبي خلاص
شذى: بصوت هامس مذبوح حتى النخاع: اذبحتني بحركتها



~ * ~ * ~ . ~ * ~ * ~

اليوم الثاني

بعد المغرب في المستشفي كانت عندها مريم وعامر....... دخل عليهم ابوه وقاموا عياله حبوا راسه ويده
ابو عامر:قرب منها وهي على ماتركها عليه اليوم الي قبل سلم على راسها : وش اخبارك وانا ابوك عساك بخير
مها:ما تحركت و دمعت عيونها وما ترد عليه
ابو عامر : وش فيك يا بنتي ليه ساكته
مها : غمضت عيونها ودموعها على خدها
ابو عامر: ليه تبين تعذبينا معك يا بنتي ....وبحزن اكبر.... مايكفي الي صار لا تزيدين فضيحتنا فضيحه... الانسان ما يروح قبل يومه والي تسوينه بنفسك ما يرضي الله بسماه وش ذنب ولدك تذبحينه رافضه تاكلين وتتكلمين معنا حتى انا ابوك تبين تحرميني اسمع صوتك
مها: مغمضه عيونها ودموعها على خدها وتبكي بدون صوت يايبه اذبحنى سوى فيني أي شي تبيه انت واخواني معد لي نظر اشوفكم فيه انكسرت بقربه وبعده اشقاني يبه دخيلك كلهم قدرت اتجاهلهم بس لا تزيدني هم والي فبطني ذنبه اني امه وراشد ابوه ذنبه اني وطيت راسك وهنتك ذنبه ان ابوه يشوفني خايسه خله يموت واموت معه وريحكم من عاري
ابو عامر: مها حرام عليك ردي علي و اذا على راشد هو معي برا يبي يشوفك هاه يا بنتي وش قلتي
عامر : ناظر ابوه ولا قدر ينطق وعيونه عبرت عنه هذا وش جايبه
مها: (زادت دموعها لا يبه دخيلك معد ابيه هو ما يبيني لا تجبره )
مريم : بصوت مقهور : لا يبه تبي تسامحه بعد الي سواه فيها وش يبي يشوف فيها بعد ما ذبحها الله لا يوفقه لا دنيا ولا اخره
ابو عامر : بحزم ومصدوم فيها العاقله يطلع منها هالكلام : مريم وش هـ الكلام ما هقيتها منك انتى العاقله تقولين كذا هو رجعها و ابو ولدها وش فيها لا ردت له .. عامر خبر راشد يدخل..وصحك تسوي سوات اخوك اضبط عمرك سامع
مها: (تنتفض بخوف تمكن من كل عصب فيها و تبكي ومغمضه عيونها )
عامر: وهو متضايق وده يذبح راشد : زين امرك على راسي ويخرج وناظره بحده ولا سلم عليه ناده بحزم ..تعال ادخل..يوم قرب منه بيسلم حط يده بينهم فارد كفه حدك مابينا سلام بعد سواتك الشينه واذا يدي ما تمدت عليك حشمه لبوي ولولدك الي وطيت روسنا به ولف عنه
راشد: نزل راسه بنكسار وقهر وزاد من لخبطة مشاعره عمره مامر بمثل هالمرحله الفرح بعودتها له والخوف مسيطره عليه من قربها رفع راسه وشاف عامر فاتح الباب واقف بعصبيه سحب رجله ودخل وسلم بصوت قوي بيستمد منه شوي من القوه عكس الي يشعر فيه : السلام عليكم
ابو عامر : وعليكم السلام
مريم : ماقدرت تمسك عمرها يوم لمحته دخل وتسكر الباب وبصوت عصبي وباكي : انت متخاف الله لو صار فيها شي ما تلوم الا نفسك
عامر:بعصبيه انقهر من اخته اول مره صوتها يطلع كذا وعند مين الغريب هو مابعد معترف بعودته لهم : ام محمد خلاص وبعدين
مريم: كملت بعصبيه اكثر : يكون بعلمك هي قالت انه بتسامحك على الي سويته فيها لكن انت بنفس اليوم جيت ودمرتها ليه سويت فيها كذا حرام عليك
ابو عامر: بحده ومايبي اصواتهم تظهر ويحتدون وهم بمستشفى : عامر خذ اختك و اخرج برا
عامر: مسكها مع يدها قبل ابوه ما يكمل كلامه بصرامه : تعالي معي ويسحبها ويخرجها
ابو عامر: قرب وش فيك واقف عندك
راشد: من اول ما دخل الغرفه وعينه في الارض وكلام اختها قهره و خلى دمه يثور وطالع فيها مهو قادر يستوعب هذى هي ولا لا و اسلاك المغذيات بيدها و متقوقعه على نفسها ثانيه رجلينها عند صدرها وضامه يدينها كانها طفل قرب منها بخطوه ثابته عكس رجفته الي يشعر فيها قرب منها اكثر ولمح جها وهدابها والدموع ناظر عمه وشاف انه صاد عنه قرب منها اكثر ونحنى ..ورفع نفسه بسرعه صدمه حركتها
مها :شمت ريحة عطره حست بخوف نهش اعضائها ومغص يفتك بطنها غطت وجها بكفوفها وهتز جسمها مع نحيبها الصامت ليه جاي الحين بعد ايه ما ابي اسمع منك شي روح للي كنت تكلمهم خلهم ينفعونك ودها تصرخ بكل كلمه وكل حرف
راشد :شاف ظمتها لرجلينها عرف انها خايفه احد ياخذ ولدها منها وتبى تحميه وفتكر كلامها و هم بالشقه اخر مره
((مها : حبيبي بكره اذا جونا عيال ما ابى احد يقرب منهم وابى اخذهم بحضني والعبهم طول الوقت واذا خرجت يكنون معي قدام عيني عشان ما اشتاق لهم
راشد: يا سلام وانا وين خانتي عندك
مها : تحضنه يا عمري انا وهم بنكون بحضنك حبيبي... انت الاساس يا قلبي وابيك تاخذ لنا بيت صغير عشان تكون قدام عيني انت وهم و ين ما تحركت بالبيت اشوفكم بيكفيني بيت اهلي الي حاسه فيه بالضياع من كبره وصرت يتهي لي اصوات من الهدوء الي فيه بعد ما راح عامر))تكلم بحزم ونبره هاديه وحط يده على راسها وقرب منها وهمس عند اذنها ....حركاتك هذى مهي علي سامعه ..سمع شهقه منها وتكلم وبصوت مرتفع.... مها ...حس برجفتها تزيد ... لا تخافين محد راح ياخذ ولدك منك بس ارتاحي
ابوعامر: وقف عنده : من الي بياخذ ولدها منها
راشد:وتكلم بحنيه : عمي هي ضمتها ارجولها خايفه احد ياخذه منها
ابو عامر : مها كل الدكاتره قالوا ما فيك شي واحنا كلنا معك ليه تعذبينا وانا ابوك انتي حتى الدكتور النفسي مقدر معك كل ما جا غمضتي عيونك وما تتجاوبين معه سمعيني وانا ابوك انا بروح الحين واخليك مع راشد اذا لي خاطر عندك وتعزيني لا ارجع وحصلك كذا
راشد: عمي انا بظل عندها اليوم والي يعافيك
ابو عامر: سو الي يريحك
راشد: يسلم على راسه مشكور ياعمي الله يطول بعمرك ويخليك لنا
ابو عامر: اهم شي دير بالك عليها مع السلامه
راشد : مها بعيوني عمي مع السلامه .

ابو عامر:خرج : يالله خلونا نروح البيت
يزيد: هلا يبه ويسلم على راسه هو وهند
عامر:بقهر بنبرته : يبه كيف تبينا نروح وهو عندها
ابو عامر: كلكم بتروحون معي هو بيجلس عندها الليله
مريم : لااا
عامر : يبه تبيه يبات عندها هنا
ابو عامر: هو رجالها و ابخص فيها
يزيد: يزيد فكر بتجربته مع هند : عامر انت ومريم بعدكم شايلين عليه مها محتاجه انه يكون معها وجوده عندها راح يحل المشكله الي بينهم واحنا لازم نوقف معه ونساعادة لغايه ما ترجع عامر لا تناظرني كذا هو ندمان وحاس بكبر غلطته وحنا وش بنخسر اذا اختنا رجعت ولا عاجبكم حالها الحين
ابو عامر : يزيد كلامه عين العقل انتم الحين روحوا على بيوتكم و بكره نشوف وش بيصير معها
مريم: بس يمكن تتعب
يزيد: اذا تعبت راشد معها و عندها الدكاتره
عامر: يالله مريم بوصل ابوي و بعدين اوصلك
يزيد: لا روح انت وصل مريم وخذ ام شهد و ابوي يروح معي

راشد: يجلس جنبها ويسحب يدها الي مغطيتبها وجها همس بحزم اكثر ونبره صارمه : مها
مها:تصرخ فيه بقهر بصوت فقدت سماعها لها فتره وخرج مبحوح : وش تبي جاي بعد ويش بعد عني انت كذاب كذاب
راشد:ابتسم بنصر وكمل بحزم : عندك صوت وتتحركين وتبين تذبحين ولدك
مها:تحط يدينها على اذنها وتصرخ : بسسسسسسسسس ما ابي اسمع صوتك اطلع برا
راشد: يلف يدينه عليها : لا تبكين انتي بظلين معي ولي لوحدي ما راح احد يبعدك عني ونربي ولدنا وناخذ بيت مثل ما تبين
مها: تبكي و تصرخ : اكرهك ...روح للي كنت تكلمهم ...معد ابيك ما تفهم بعد عني معد ابي احد
راشد: يرفع جسمها ويضمها لصدره يده جات على جرح كبير بظهرها
مها : صرخت الم جرج والم قهر تكبته : اييييييييييي شيل يدك.. بسبتك امي ضربتني بعد عني ما بيك
راشد : يبعد يده عن ظهرها وقلبه منحرق عليها اكثر منها بس داري لو بيلين معها بحالها ذا بتجرحه وتهينه و بعد عنها : صابك الي مكتوب لك ولي وكل شي مرينا فيه انتهى
مها :تبكي وتشهق
راشد: تكشف شوي من قميصها عن ظهرها....... ايش هذا؟!!....... بيش ضربتك؟؟
مها: ما ردت عليه وتبكي
راشد: تنهد بداخله (آآآآآه ياليتني مت ولا سويت فيك كذا)
مها: نزلت راسها على المخده وهي تبكي بصوت واطي راجع يهينها ويعذبها اكثر واهلها بيرمونها له ياليتني اموت ارحم منك ومن قربك
راشد: بصوت جريح من الم ورهبة جراحها : خلاص لاتبكين وعدل رجولها ..اياني وياك تثنينها كذا فاهمه مابي ولدي يتاثر ..وجلس عندها طول الليل فظل الصمت مثلها وهو يتاملها ويتامل جراحها وجراحه




~ * ~ * ~ . ~ * ~ * ~

بيت ملاك
ملاك : طفشت تتصل على شذى ما ترد عليها دخلت الغرفه ومحمد على السرير منبطح على بطنه وقدامه مجموعه من الاوراق و معطيها جنبه ومانتبه لها راحت بسرعه ونطت عنده على السرير: شو بتعمل
محمد : بصرخه رعب : خرعتيني الله يرجك
ملاك:ههههههههههههههههههههههههههههههه
محمد : انقهر منها اوراقه تبعثرت : تعالي انا رويك وبيمسكها
ملاك : تشرد عنه وهي بعدها تضحك وتصرخ : واااااااااااو والله انك خواف توني اعرف
محمد : يقوم وراها بتهبل فيه بجنانها : انا خواف ويروح يجري وراها
ملاك: شافته خلفها تجري وتنزل مع الدرج وهي تصرخ :يااااماااااماااا هههههههههههه خلص بليز مودى والله اتوب
محمد: اول ما نزلت اسفل لحقها ومسكها : اتوبين جننتيني كم مره اقلك بطلي حركاتك تتسحبين وبعدين تنطين علي
ملاك: رجعت تضحك وبطنها وجعها من الضحك وتقرب : ههههههههه تبوسه خلص حبيبي ما بعيدها وحاولت تمسك عمرها عن الضحك
محمد: كل مره نفس الكلام وش تبيني اسوي فيك الحين ضيعتي كل المعلومات الي بكتبها
ملاك: تحضنه خلص يابعد عمري انا بين ايديك انت سوى فيني الي تبي انا راضيه بحكمك حبيبي وتبوسه فديت عيونك الحلوه
محمد:تنهد ياويل حالي منك : وانتى الواحد كيف يعاقبك بالسانك الي ينقط عسل
ملاك: تبوسه وبدلع وترمش بعيونها : خلص صافي يالبن
محمد: خبطها على راسها عند دلعها الي هبله : حليب يا قشطه ويبوسها سويلي كبتشينو وطلعيه فوق بروح اكمل وادور المعلومه الي طيرتيها
ملاك: ههههههههه خليك هنا مليت بروحي
محمد: رجع خبطها على خففيف على كتفها : تضحكين بعد ..ليه ما تذكرين
ملاك: خلصت بكره ماعندي الا محاضره وحده
محمد: يقرب وجهه من وجها : ما تلاحظين صايره مهمله منتي مثل اول
ملاك: برعب : انا ليه شو عملت والله ما نقصت بشي كل معدلات الاختبارات كامله
محمد: ههههههههههه ياحبي لك مثل الطفل الخايف من العقاب
ملاك: بدلع : ياربي ماني بطفله وبعدين معك
محمد: طول عمري بشوفك احلي طفله بحياتي يا قمر روحي لا ضيعيني عن دراستي ابي اكمل اذا خلصتي الكبتشينو طلعيه يمكن اكون قربت اخلص او اخليك تساعديني
ملاك: اوكي اساعدك عشان تنتهي ونخرج والله طفشت
محمد: وهو مبتسم : من عيوني
ملاك: تسلملي هـ العيون وتبوسه عليها ...وبجديه تقلده بصوته ..روح زين يالله الحين اجيك ما تخلي احد يركز بالي يكتبه
محمد: ههههههههه مهبوله معليك شرهه ..ضحكه نظرتها ....هههههههه لا طولين ...يوم طلع الغرفه سمع صوت مسج بجواله ..توجه ناحيته وهو على السرير جلس و صدم وهو يقرأ المكتوب بالرساله ويعيده قراءتها اكثر من مره ..جلس بذهول


~ * ~ * ~ . ~ * ~ * ~


ثاني يوم مها طلبت من ابوها انها تخرج من المستشفي وخرجها واخذها معه على البيت راشد جاء المغرب بيزورها ما حصل احد و خبروه انها خرجت وعصب ونقهر الي محد خبره (الظهر خرج من عندها جاتها نوره وعامر)
ابو عامر: مها هذى خالتك خلود وهذا بيتك
خلود: حست بغيره اجتاحتها : هلا والله تعالي ادخلى وتسلم عليها ما تشوفين شر
مها:بهمس وصدمه اخرستها اكثر طول الطريق يوم عرفت : تسلمين
ابو عامر: خلود تراني خبرت العيال اليوم يجون يتعشون معنا
خلود: الله يحيهم بطلع مها غرفتها ترتاح وبعدين اجهز العشاء ..وشعرت بعمق انكسارها ودارت غيرتها الي تشعر فيها ..تعالي حبيبتي وتمسكها على مهلك يا بنتي
مها: تكلم نفسها يالله مرت ابوي تخاف على اكثر من امي الي تدعي على و تبي تذبحني
و اجتمعوا العيال عند ابوهم و معهم راشد و البنات ارتاحوا الخلود و طلعوا جلسوا عند مها بغرفتها وخلود حاولت معها لغايه ما اكلت شوى وحست براحه فقدتها من زمان انها تجتمع مع نسوان اجتماع عائلي كذا و راشد كلم عمه انه يبي يسوي عشاء الرياجيل ويكون هو العرس ويا خذها وابوها وافق بدون اخذ شورها



الفصل الرابع و الاربـــــــ { 44 } ــــــــع ـــــــــــــون

حين تنطلق للحرية تشعر انك منحت جزء من الحياة تستنشق عبق عبير هوائها فكيف اذا عاد لك عبق حريتك بنفحة إيمانية تدفعك لتكمل مسيرة حياتك..لتحث خطاك نحو الأفضل

بيت العنود

العنود : واقفه تجهز الشاهي لابوها وهي تردد بعض الاذكار بعد ما انتهت من ترتيب فناجين (بيلات) الشاهي مسكت براد الشاهي وحطته و أضافت السكر وتقلبه انتفضت بروعه واهتزت صينية الشاهي رفعت يدها الي تلسعت من بعض نقاط الشاهي المتناثر عليها قاومت دموعها وبلعت المها 
ابو فارس : وهو ماسكها مع شعرها وتكلم بقهر وبصوت منخفض عند اذنها : سويتي الي براسك هيا دوري من يضفك فبيته يالعانس فضحتيني الكل يضن فيك بلا الي منتى راضيه تعرسين
العنود : تقاوم تجريحه وتسحب كميه من الهواء عشان تقدر ترد عليه بنبرة صوت واثقه وهي تحاول تبعد يده عن شعرها : اترك شعري وكلمتى مهي بعندي عند الي راسه يشم الهواء الله يحفظه لي ويبعدني عن كل من يذلني ويهيني
ابو فارس : زاد من شده لشعرها وهو مسكر على ضروسه من غله منها: جعلك ماتشوفين الراحه بعد ما مليتي راسه تقولين حكمك معه ويدفعها على الدولاب وضرب جنبها فطرفه وشال الشاهي وخرج
العنود : مسكت جنبها بالم و تأوهت وهي تنحنى وتمسك بطرف الدولاب : الله ياخذك ويرحنا منك ..ومسحت وجها وهي تستغفر ربها ..وتتعدل وتخرج من المطبخ تروح عند امها الي جالسه فالصاله ويدها على جنبها جلست عندها وصوتها كان هادى : يمه وين ابو ركان
ام حميد : مدري يمك مر علي بعد صلاة العصر وراح يشتغل ع التكسي يلقط رزقه (ابو ركان عنده سيارة اجره يشتغل عليها بعد دوامه )..وتمسح شعرها المبعثر ..وش فيك يمه تونسين شي
العنود : انحنت بالم حطت راسها على رجل امها : لا ..
ام حميد : ما كلمتى خواتك مهم بجاين هم وحريم اخوانك
العنود : فاطمه تبي تجي بعد المغرب شوي بقوم اسوي حلى ..وبوهن بصوتها ..يمه كلمي ابو فارس يجيب عياله مشتاقه لاسيل لي اسبوعين عنها ..على ظلم اخوها وتجبره معها صعب تقسي قلبها على عياله وخصوصا اسيل الي تشعر كانها بنتها ..وهي صوره منها
ام حميد : هو وينه سمعت حسه قبل شوي ..
العنود : تغمض عيونها : عند ابوي شكله معهم احد بالمجلس سويتلهم القهوه والشاهي ...و تتعدل جالسه وهي تسمع صوت ابوها مرتفع وهو يتكلم ومقبل عليهم
ام حميد : خير وش بلاك منهو عندكم
ابو حميد : يجلس بوهن ويحط عصاه جنبه وبنبرة صوت واضح فيها الوم : سئلي ولدك هذا و انا بعدني حي(ن) يبي يرمي اخته مع رجل(ن) ما يخاف ربه على كبر شيبته مهو بمحافظ (ن) على صلاته بالمسجد وبدل ما يعرس لولده هو يدور العرس
العنود ابتسمت ورفعت راسها لاخوها بفخر
ابو ركان : يخزها بعينه من قهره وبصوت جهوري : قومي روحي لمي الي بالمجلس







~ * ~ * ~ . ~ * ~ * ~



شقة فيصل


جالسين في الصاله جاتها من بعد ما خرجت من المحاضره
ملاك : تبين تتكلمين ولا اروح واخليك كم لي عندك وانتي منتى براضيه تتكلمين وش فيك
شذى : تشرب من كوب الشاهي وتمسكه بين كفوفها ادور فيه الدفاء وبصوت متعب : قلت لك كنت تعبانه ومافيني اقوم وروح عشان محاضره وحده
ملاك : ناظرتها بصمت و بحب اخوي صادق مشكلتي اني اعرفك اكثر من ماعرف نفسي كيف تكذبين علي و اضح من نبرتها وتمد يدها لشذى و تبعد شعرها عن وجها : حبيبتي اذا مشكله بينكم عادي لا تخبريني اذا ما تبين انا مثلك ما احب احد يعرف عن حياتي احل مشاكلي لوحدي ..بس ابيك تعرفين انك غاليه علي واذا احتجتيني تراني موجوده مثل قبل
شذى : نزلت دمعتها ما قدرت تكتم بقلبها : قهرني ما يعترف بخطاه ابد وتوني اكتشف فيه هالشي
ملاك : تمسك يدها وتضغط عليها تواسيها : شذوو قلبي لا تقولي شي اذا ما تبين وصدقيني مهو بس هو كثير مثله بس اكيد معترف بداخله انه غلطان وما يبي ينزل من رجولته قدام احد
شذى : ترفع راسها وعيونها فيها بريق دموع : بس انا مهو باي احد ....وتنزل كوبها من يدها على الطاوله وتشد الشال القطني حول كتوفها ...وتناظرها ..تدرين توني حسيت بمعاناتك كنت أنصحك بدون ما اشعر بحرقة القلب الي تشعرين فيها وانتي تناظرين جود قدامك و عيونها وهي تلاحق رجالك
ملاك : بخوف وهي تحط كوبها على الطاوله وكل تفكيرها ان وحده من البنات تحب فيصل ومن هي :ايه الي صاير .. من هي ؟؟
شذى : بتنهيده ظهرت من همها والمها جرحت صدرها : وحده كانت تدرس معه بريطانيه و اسلمت كله عشانها تحبه..وهو فرحان انها اسلمت
ملاك : بهدواء ورويه : شذوو وين المشكله وحده هو ما يكن لها أي مشاعر واكيد بيفرح بس عشان اسلامها
شذى : بعصبيه وقهر : انتي ما شفتيها حضنته ورمت عمرها عليه قدام عيني وتخبره عن اسلامها وهو بكل برود بعدها عنه يوم قربت منه وشافني وخبرها اني زوجته وهي بكل وقاحه وقدامي تقوله وانا اسلمت عشان نتزوج ..كيف تبيني افرح لإسلامها وهي مسلمه عشانه بس مهو بعشان تبي الاسلام ولا حب فيه
ملاك : تحط يدها على كتفها وتضغط عليه تحاول تهديها وهي بداخلها مضطربه : شذوو ياقلبي اهدي شوي ولا تكسبين اثمها يمكن هي صح اسلمت عشانه بس حابه انها تسلم وتعتنق الاسلام
شذى : نزلت دمعتها : لا يوم صرخت عليها اعترفت انها اسلمت بس عشان تاخذه مهو بحب في الاسلام ...وتنهدت بدمعه ...وهو عصب علي و صرخ فيني قدامها
ملاك : لا تقولين
شذى : وكان الموقف ينعاد قدامها ويحرق شراينها وتبكي وتتكلم بعصبيه : يقول سكتي لا تخلينها ترتد عن الاسلام بتفاهم معها بهدوء وأقنعها ...وفوق هذا كله مهو بشايف عمره غلطان يوم كانت حاضنته يقول صدمتني حركتها وبعدتها عني بسرعه
ملاك :تمسح الدموع من على خد شذى وبهدوء بنبرتها : شذو شوفي انا عشت هنا اكثر منك وشفت كثير اسلموا وهم في البدايه بعضهم اسلامهم يكون ضعيف بس صدقيني اذا حصلوا التوجيه بيقوى اكثر ولا تحرمين فيصل ونفسك اجر اسلامها يمكن هو يقدر يفهمها وانتي كوني معه و اصحي تعصبي عليه ولا تخسريه بعصبيتك وينفر منك شوفي كلمه قالتها لي ماما مستحيل انساها اذا شفتيه ضايق او معصب حاولي تكوني عون له وتهديه عشان تقدري تكسبيه وتكوني سنده ويوثق فيك بكل اموره ..وشوفي انتي واحكمي كم لك من يوم عرفتيه عمرك شفتي عليه أي خطأ يعيبه ويكون ضده ..
شذى : حركت راسها بالنفي وهي منزله راسها
ملاك : رفعت راسها : صدقيني هو ما يشوف غيرك فلا تخلينه يتغير عليك وكسبيه بصفك ..وفيه مكتب لدعوه ممكن نكلمهم وهم يتولى امرها ونصحها بعيد عن احتكاك فيصل فيها و انتي ترتاحي
شذى : حضنتها بقوه وهي تبكي : الله يريح قلبك قولي امين
ملاك : وهي تدمع عينها معها وبهمس : امين ..وتدعي لابوها الي عرفت من خلال اوراقه انه كان يمول مكاتب لدعوه والإرشاد..بكذا فرع واستمرت بفعل خيره
يقول رسول الله صلى الله عليه وسلم ( من دعا إلى هدى ؛ كان له من الأجر مثل أجور من تبعه ؛ لا ينقص ذلك من أجورهم شيئا ، ومن دعا إلى ضلالة ؛ كان عليه من الإثم مثل آثام من تبعه ؛ لا ينقص ذلك من آثامهم شيئا (
ملاك : وهي تمسح دمعتها وتبعدها عنها : خلص شو هدلع ما بيكفيكي خلتيني لوحدي اليوم ويدق منبه الجوال
شذى : وتمسح دموعها وهي مبتسمه : شوف من يتكلم عن الدلع ياه تصدقين فتقدت لهجتك هههههه ..وش هذا ؟! ...وش فيك وقفتي
ملاك : وبدلع وحنت لكلامها : ههههه ياستي منشان ما بضيع معك بالكلام و بمنتبه للوقت قبل ادخل ضبطت المنبه منشان اقدر اوصل البيت قبل مودي
شذى : تمسك وشاحها الي تلفه :ماصدقتي تردين تتكلمين اقلبي لا علم عليك وبعدين اجلسي تغدي معنا كلميه يجي
ملاك : تقرص خدها بدلع : تغدي لوحده عندك مهمه صعبه ههههههه وانا ارسلت له مسج اني جايتك وراح اتغدي في البيت
شذى : زعلت منك يالدب ما تبين تتغدين معي ..
ملاك : تروح عند المرايه وتلف حجابها عدل : شوفي الشغاله انتهت ولا لا السواق هلك ينتظر اسفل....(الشغاله فالمطبخ )



~ * ~ * ~ . ~ * ~ * ~


بيت يزيد



حين نشتاق نعجز عن التعبير عن شوقنا وتقف الكلمات حائرة ايهما هي اصح العبارات لتلفظ ..لتكون درر تنساب مع مشاعرنا ..ام يقف حديث النفس ليعاتب نفسه ويتردد صداه كطرق الدفوف بين الضلوع لتعبر النظرات المحبه عن ما لم يستطع النطق به

يزيد : دخل البيت ونظرته كلها ضحك و شوق بحث عنها بالاسفل فلم يجدها صعد الدرج بسرعه ولهفه و ينادى بصوت به رنة الطرب والفرح : هنـــــــــــد ....هنــــــــد
هند: قابلته خارجه من غرفتها ابتسمت يوم شافت اشراقة وجهه : ياهلا يارب يجعل فرحتك دوم واشوف الضحكه بعيونك عمرك كله
يزيد: قرب منها وحب جبينها ويده على كتفها :وياك يارب وضحكتي يوم اشوف فرحتك وراحت بالك ياعمري... ويحط يده على بطنها ..وانت بعد لا تخاف معها اطلع وريحني صاير حاجز بينا ..ويضحك..
هند : ابتسامه تقاوم الضحك بين جنباتها : بسم الله عليه خله يكمل وش تبيبه ناقص
يزيد : ابي اشوفه واسمع حسه ..تعالي ابيك ..وينزل معها الدرج
هند : زين غير واحطلك غداك ولا تبيه عشاء
يزيد : شوي شوي على عمرك يا قلبي والغداء لاحق عليه
هند : وش عندك
يزيد : نزلي انتي بس ويمسكها مع يدها عندي لك مفاجئه بتعجبك
هند :وشهي وتنزل الدرج وقفت بأخر درجتين ما قدرت تتحرك ناظرته وهو مبتسم وردت نظرها للواقف بنص الصاله عم السكون معد تسمع شي ونظرتها معد تشوف غير نقطه وحده وكل من حولها تلاشي
يزيد : رد طلع الدرجه الي كان متقدم عنها ولف يده على كتفها وهمس : ما تبين تسلمين على يوسف
هند : نزلت دمعه حارقه من ولها لسندها وعضدها المتين ما لامست خدها لتسقط ليتلقفها الهواء ..
يوسف : شوق جارح اثقل كيانه وزاد برويتها كم تغيرت وخفق قلبه لروية ضعفها وخطواتها الثقيله وهي تخطوا وجنينها يسبق حظورها اعتلت الغصة بحلقه ليتجرعها بمراره ..تقدم نحوها وبريق الدمع حبيس عيونه : هلا والله
هند: تلف على يزيد تتاكد من صدق رويتها وسماعها همست بصوت تردد داخلها ولم يعلو يوسف ...انتابها خوف وشوق جعلها لا تستطيع الحركه خوف من ماضيها معه وضربه وشوق الى رائحه اهلها ومن لم تعد تملكهم
يوسف : قرب منها وصعد عندها و يسلم على راسها و نزلت دمعته على خده وبتنهيده هدت كيانه : هند سامحيني
هند :تتأمل بوجهه وتمرر يدها لحيته المحفوفه ودها ترتمي بحضنه لكن ما اعتادت على حضنه ناظرت بعيونه وهي تشوف بريق دموعه ضمته بشوق الأهل بشوق ريحة دم اهلها وبكيت بصوت المظلوم يوم إنصافه جلست مكانها على الدرج وهي ماسكه فيه وصوتها يرتفع بنحيب موجع بكيت فقد امها الي ماقدرت تبكيه وهي مهي بشايفه السند بكيت لحظات ضعفها وقهرها و طعنها
يوسف : انتحب معها نحيب صامت موجع قطع حباله الصوتيه من شدة المه ..كان منحنى معها جلس جنبها وطوقها بيدينه يبي يشعرها بجزء من الامان الي مهو شاعر فيه من لحظة خرج من بين الاسوار
يزيد :رجع خلفها كم درجه عشان يفسح له المجال يجلس أدمعت عينه لهم ولشوقها وخوفه من نحيبها ذبحه انحنى عليهم ويده على ظهرها: هند تعوذى من ابليس وش فيك اهدى اخوك معك
يوسف : مسح دمعته بطرف غترته واشر له يخليها ومهو قادر يتكلم ودموعه ترجع تسقط بدون أي مقاومه
يزيد : بخوف على صحتها : قومها معي لا تتعب مهو بزين لها ..ويمسح على شعرها ..هند ولي يحفظك لي ..خلاص لا تتعبين ويحاول يرفعها مع يدينها وقام يوسف معه وهو ماسكها نزلوها وحطوها على الكرسي وهي بعدها تبكي بس بعد عنها يوسف ومسح وجهه بكفوفه و مسك اطراف غترته وغطى وجهه فيها ودفنه بين كفوفه وهو يجلس بعيد عنها وبكي بصمت شوقه لامه وظلمه لها الي ينغرس بداخله كالنصل الموقد بلهيب النار
يزيد : جلس عندها ولف يده ع كتوفها وقربها منه : اذكروا الله يجماعة الخير وش صاير فيكم هند الله يهديك احد يفرح باخوه كذا تعوذى بالله واذكري ربك
هند : حست بدوخه و غثيان قلب معدتها رفعت راسها واخذت نفس بصعوبه وهي مغمضه عيونها وخدها مبتل من دموعها
يزيد : مسح وجها بخوف : وش فيك
هند : رجعت تتنفس وتجتر النفس بصعوبه لغاية ما شعرت بهدوئها
يزيد : صرخ ينادي الشغاله تجيب مويه ..ياعمري وش فيك وش تحسين
يوسف رفع راسه و مسح وجهه وناظرها بعيون ملتهبه الم وانكسار
هند حركت راسها بلا ..وفتحت عيونها بوهن اول ما شعرت ان الدوخه خفت وعينها جت على اخوها وتكلمت بضعف : مسامحتك ..ورجعت تنسكب دموعها ..وامي بعد مسامحتك
يوسف : نزل راسه وبكي بشهقات خافته تسمع مع سكون المكان
هند : اسندت راسها بضعف على صدره و دموعها على خدها لكن بدون صوت تحاول تتمالك نفسها
يزيد : يحرك يده على ذراعها ويقبل راسها ويهمس بصوت خافت : تكفين ياقلبي خلاص تعبتي عمرك ..وياخذ الكاسه من الشغاله وياشرلها تروح وهي تتلفت بنظراتها بين الجالسين ..خذى اشربي شوي ..ويشربها ويرفع راسها ..ويقوم ويصب كاسه ثانيه من الجك ويقرب من يوسف ..اذكر الله ابو يعقوب ويحط يده على كتفه خذ اشرب
يوسف مسح وجهه ورفعه بدون ما يناظر احد واخذ منه الكاسه وشربها
يزيد: يجلس عند هند ويبي يضحكها ويغير الجو : لا اله الا الله وش فيكم قلبتوها فلم هندى خلاص ابصم لكم بالعشره ماني بعايد التصوير ضبطتوا الدور لودريت سلامكم كذا كان جلست بدوامي لين تنتهون واجي احصل مسبح فالبيت
هند : قدرت تتمالك نفسها اكثر وبصوت باكي : بسك عاد انت ماتصدق تمسك شي علينا
يوسف : رفع نظره لها صدق اشتاق لصوتها نفس نبرت امه بلع ريقه وخرج صوت مهتز بهتزاز كيانه : وش اخبارك عساك بخير ..
هند : بصوت منخفض : الحمدلله ..طمنى عنك كيف صحتك
يوسف : طيب طاب حالك ..وهو نظره عليهم الاثنين ..عساك مرتاحه بحياتك مع يزيد
يزيد : بخوف وارتباك ظهر من سرعة رجفة قلبه : يالخوا الحمدلله على سلامة وصول رحلتك بالسلامه ترانا طيبين ماعلينا خلاف الله يحفظنا سالمين من الغارات الجويه
يوسف : ابتسم وفهم عليه وش يقصد يعني ابعد عنا وحنا طيبين وسالمين : وقف زين بريحك من الغارات الجويه بمشي تامرين على شي هند
هند:صدمها الي بيروح كذا بسرعه : لا يوسف والي يعافيك اسكن معنا لا تروح
يوسف : بحنيه بصوته : معليه هند ابي اروح الشقه مدري عن صاحبها اجرها ولا لا وبعدين اجيك ازورك
يزيد:اجلس وريح عمرك و لا تشيل هم الشقة مثل ما هي هند دفعت ايجار السنه كله
هند: طالعت فيه لانها متدرى عنها وعرفت انه هو الي دفع
يوسف : يجلس ونزل راسه والله معرف وشلون اجازيك على وقفتك معي لو بظل طول عمري اوفيك دينك ما بيكفي
يزيد: يجلس جنبه ويحط يده على ظهره : وش هـ الكلام احنا ما بينا ويكفي انك زوجتني اختك الملاك الي غيرت حياتي وفضل هدايتنا على يدها
يوسف : دمعته على خده : هند تهقين امي بتسامحني على الي سويته فيها
هند : بكيت
يزيد: هند والي يعافك خلاص وانت يا يوسف قلت لك عمتي قبل ما تموت كانت تتمنى تشوفك ودعت لك بالهدايه وقالت خبروه اني مسامحته دنيا واخره انت وانا اخوك ادعيلها
يوسف : لو بدعيلها من هنا لغايه ما اموت ما راح اوفيها حقها لاهي ولا هند الي عذبتها معي
هند: تبكي: انا مسامحتك بس لاعد ترجع لهـشي مره ثانيه
يوسف: ابشري يالغاليه وادعيلي الله يثبتني



~ * ~ * ~ . ~ * ~ * ~



بيت ابو محمد


منى جالسه فالصاله وحاطه راسها على رجل امها وعينها على التلفزيون و مهي معه تغيرت كثير هذى الفتره وخايفه انها تقصر بدراستها ...من كثر هواجيسها بحياتها ..
ام احمد : تناظر هدوئها الغير معتاد : وش فيك تحسين بشي متعبك
منى : ممممم وتنهدت
ام احمد : ويدها على راس بنتها : انتي لك فتره متغيره خبريني لا تخليني اهوجس فيك
منى : غمضت عيونها بوهن وتكلمت بهمس : امي تكفين ادعيلي خايفه
ام احمد : بحنيه وهي تمسح على شعرها : يا قلب امك وش مخوفك ادراستك سوي الي عليك والباقي على ربك اذا احسنتي الضن فيه مهو بمضيعك ابد
منى : تنهدت وهي مغمضه : يارب العبيلي بشعري خليني انام ...
ام احمد : بعد فتره شافت انتظم تنفسها سحبت نفسها وحطت الخداديه تحت راسها وغطتها ببطانيه التلفزيون حقت احمد الي محد يشيلها من ع الكنب
مي : دخلت توها صاحيه وتهمس : وش فيها
ام احمد : مدري شكلها تعبانه ونفسيتها متغيره شكتلك من شي
مي : ناظرت اختها النايمه وماحبت تقلق خالتها : لا ..بس اكيد شايله هم دراستها ..



~ * ~ * ~ . ~ * ~ * ~


بيت ابو ملاك


محمد : نزل من سيارته ورتاح يوم شاف سيارة السواق اتعبه التفكير وخوفه عليها ..سكر السياره وملفاته بيده رجع فتح السياره نسي جواله الي جاب له الهم بعد ماحس بالراحه و الاستقرار بحايته اخذه وسكر باب السياره وهو يقفلها وصله مسج زهق كل ماحذف واحد جاه واحد ثاني ..والمشكله لين الحين مهو عارف من الي يرسل فتحه و كالعاده نفس الاسلوب تنهد وحذفه ودخل و شافها تنتظره بشوق ولهفه وبسمه تزيل تعبه وهمه مايدري ليه كل مره يلمها لحضنه ماوده تبعد عن ضلوعه وتضل محاوطتها وهي دارها
ملاك : باست خده بقوه وهي لافه يدينها على رقبته : وحشتني اخيرا رديت قلبي مكانه تعبني من الصباح وهو متعطل ومعطل معه دماغي
محمد :هههههههه وانا اقول وشفيه قلبي منهبل وشال تفكيري اثريه معشوقه جنبه وانا متوه عقلي ادور له حل
ملاك : بضحكه ناعمه وبهمس : ههههههه لا دخيلك خليه منهبل لا تشوف له حل عاجبني حاله دامه مع معشوقه ..وتبعد عنه وتشيل ملفاته
محمد : يلف يده على كتفها وبهمس وهو طالع الدرج :بس دامهم مع منهبل الله يعينهم يتحملون هباله عليهم ولا وش رايك
ملاك : ترمش له بعيونها وبدلع : مممممم افكر
محمد : يشيلها بين يدينه وهو يضحك : هو فيها تفكير بعد
ملاك : هههههه يمه منك متوحش نتفاهم طيب يا تخليهم معك يامعي
محمد :وبجديه بصوته : ممممم خليهم معك خلاص تعبان ابي انام لاصحيت اخذتهم
ملاك: دمعت عينها من الضحك : هههههههههه ودي اقدر عليك يوم ليه تجاريني وتغلبني
محمد : وهو يضحك ينزلها عند باب الغرفه: هههههههه تعلمي كيف تلعبينها بعدين تغلبيني
ملاك : بجديه وقفت قدمه : شو فيك
محمد : مافيني شي وش فيك قلبتيها جد
ملاك : بجديه اكثر : ناظر عيوني وقول ان مافيك شي
محمد : ينزل راسه لها و يحط عيونه بعيونها : هاه شفتيها مافيني شي
ملاك : تاشر على قلبها : اذا عيونك بتخبي علي هذا ما يكذب ..وتحط ملفه بيده وتحركت من قدامه .. بدل وانزل للغداء
محمد : مسكها مع يدها وسحبها له وباس جبينها وهو ياخذ نفس عميق ويتنهد : لا تخافين شايل هم الدراسه متعبه وهدت حيلي هالسنه صعبه علي اعذريني
ملاك : لا تحاول بعرفك بس بعديها لك تخبي علي ... انتظرك اذا تاخرت راح اكل جوعانه على فطوري




~ * ~ * ~ . ~ * ~ * ~


شقة فيصل



دخل وستقبله ريحت البخور الي تزيده شوق لأرضه واهله شافها جالسه فالصاله بنظره خاطفه : السلام عليكم ..وعدى ودخل الغرفه ..
شذى : ردة السلام همس وهي تشوفه معدى من عندها خلته ياخذ راحته وراحت كملت تجهيز السفره ..يوم انتهت منها دخل وجلس ..قربت منه وباست خده .. ما ضنيت مداومين مع بعض اليوم كيف يومك ؟
فيصل : ناظرها وهي لابسه توب لحمي وتنوره بلون الشكولاته الفاتحه قصيره فوق الركبه واسعه تكلم بزعل واضح : اشوف ضياع محاضره عدل نفسيتك ..
شذى : تنهدت بصوت خافت وهي تحطله بصحنه تكلمت بصوت واطي : العمر ينتهي ولدراسه ما انتهت
فيصل : ناظر وجها واضح ذبوله وقل راحته مسك كفها و يمرر اصبعه عليه وهو مغمض ونكس راسه بتعب
شذى : ضغطت على كفه وهمست : اسفه
فيصل : تنهد بتعب : شايل هم ترتد
شذى قربت منه ومسحت بكفها على شعره و نبرتها واضح فيها الغيره : قابلتها اليوم
فيصل فتح عيونه يناظرها : لا
شذى :ابتسمت بحب : زين فيه مكاتب توعيه كلمهم يتفاهمون معها
فيصل : رد الابتسامه بصفاوه تنهد : كانك تقرين افكاري ..كلمت مكتب اليوم ..بس لازم تكونين معي عشان ندلها عليه
شذى : ابتسامه تعكس ضحكها وراحت قلبها : ابشر من عيوني .. ماتبي تاكل
فيصل : اكيد ..وانفتحت نفسيته وهو يشوف ابتسامتها وراح الهم الي كان كاتم على قلبه
شذى : بعد فتره وقربوا ينهون اكلهم وهي تمد يدها له بالشوكه فيها قطعة دجاج وتكلمت بدلع : ممممم حبيبي ممكن طلب
فيصل: وهو ياكل ويبلع الي بفمه : امري
شذى : ماتردني انت قلت امري طلبي صغنون قد كذا وتاشر على راس صباعها
فيصل: جينا لدلع امري وش تبين ..ويحط لقمه بفمه
شذى : بهمس خجول : ابي نونو
فيصل : قص بالاكل وشرق ..وهي ضربته على ظهره وهي تضحك شرب المويه : نعم وش قلتي
شذى : وجها محمر خجل ومن ضحكها : وش قلت الي تشرق ..ابي نونو فيها شي
فيصل : وهو مبتسم : ايه فيها انك مابعد خلصتي ومهو اتفاقنا
شذى : بس انا ابي وغيرت رائي
فيصل : وهو يقرب وجهه منها وستند على الطاوله : من الي لعب براسك وخلاك تغيرين
شذى : بصرحه والصدق
فيصل : يجاريها وبتسامه واضحه : ايه
شذى : تقرب له وتهمس : العامريه
فيصل :بضحكه وتريقه بصوته : صدق مشاء الله وين قابلتيها و من تطلع اول مره اسمعك تتكلمين عنها
شذى : وهي تسوي حركات مثل اللاطفال بصوتها وتلف بيدينها : ايه صدق هي قالت لي اخبرك من زمان وتقول هو سبب مشاكلنا ماعندي نونو صغنون
فيصل : خبط بيدينه على الطاوله نقز قلبها وبعصبيه : وين شفتيها هذى الي لأفه عقلك
شذى : بلعت ريقها برعب : هي تشوفك وتعرف عنك كل شي و ما تحبك لأنك عنيد
فيصل : جلس بهدوء عكس عصبيته وهو يسمي : بسم الله الرحمن الرحيم ..ويحط يده على جبينها ..لا يكون سكنيه (جنيه)
شذى : ههههههههههههههههههههه ضحكتها رجت المطبخ وهي تاشر بيدها ..لا
فيصل : وقف وهو جاد من نبرت صوته : ويحط اصبعه بين حواجبها وهي بعدها تضحك : زين خبريها مالها شغل فينا وانا حر ونونو مافي الحين طيب وسكري الشبابيك زين لا تدخل وتكلمك وضحك يوم شافها سكتت ونخطف لونها ..هههههههههههه








~ * ~ * ~ . ~ * ~ * ~


خالد : واقف في البلكونه وهو يشوف العالم الي متجه لاماكن مختلفه وعدد الماشين اكثر من السيارات تعب من الوقفه من متى وهو واقف يراقب الناس ويشوف حركتهم ويتسلى بالمواقف الي يشوفها ..وبعضها تعطيه الهام لامور تفيده ..دخل وجلس على سريره من بعد ما راح فيصل قرب السريرين من بعض وصار سرير واحد وسع الغرفه فتح جهازه حس بشوق اكبر مشتاق لها من زمان معد سال عنها من وقت ماعرف منى نسته اخبارها فتح صفحات المنتدى وشاف كثير من الردود مارد عليها اطلع عليها وخرج واخذ يكتب بشوق ونهم اكبر ..لها ..


~ * ~ * ~ . ~ * ~ * ~

بعد ايام ..
راشد وصل حده من عصبيته ..سوى عشى الرجال وصدم برفض مها انها ترجع معه وطلب ابوها انها تضل عنده لغاية ماتتعافى

~ * ~ * ~ . ~ * ~ * ~

بيت ابو عامر
عامر دخل البيت وسلم على خالته و ستأذن منها وطلع لمها وهو وصل حده منها شاف بابها مفتوح مثل عادتها من يوم خرجت من المستشفى ترفض انه يتسكر عليها باب دخل بكل هيبته وبصوته الجهوري من عند الباب عشان ينبها وهو شايفها قدامه من شق الباب على جنبها
السلام عليكم
مها تحركت بصعوبه وجلست ونزلت نظرها وهمست : وعليكم السلام
عامر : جلس عندها : اخبارك عساك بخير
مها : الحمد لله
عامر : ممكن اعرف ايه الموضوع الي تبيني فيه عندي دوام ومستعجل
مها : بصوت منكسر وضعيف : ما ابي راشد ما ابي ارجع له
عامر : وقف وبصراخ وبعصبيه وحدة صوته وصلت اسفل :وشهووو انتي الضرب الي جاك ما كفاك وعقلك شكلك تبيني اسوتك بالعقال عشان يتصلح حالك ..وش تبينا نقول ..ولدك وين انداريه هااااا ولا معد يهمك سمعتنا بين الناس ...ويصفق بيدينه ..انتي تعرفين شنو حامل وانتي فبيت ابوك أي احد يقدر يرميك بالخطيئه ويعايرك فيها العمرك كله وتضل عار لعيالك بعد اذا ما درتيها ..انتي كسرتي ظهورنا بسواتك ..لك عين وبعد تبين تتحكمين وتتشرطين يوم طالبه تظلين عند ابوي وين كان عقلك يوم سويتي سواتك
مها مغطيه وجها بكفوفها وتبكي دم وقهر بس مهي قادره تشوف راشد او تروح معه
خلود : دخلت عليهم روعها صراخه :ابو شهد استهدى بالله على هالصبح وخلها ترتاح طلبتك خلها
عامر : بصراخ وحده وهو عينه على مها : ياخاله تدرين وش تبي مناديتني عشان تثور دمي وتذبحنى ماتبي ترد لرجالها ..هذاك لو كنتى عنده فبيته وخرجتي مثل العالم لنا تفاهم معك لكن الحين انسي وبتردين معه اليوم وانتي ماتشوفين دربك
خلود : صرخت فيه وسحبته مع يده : ابو شهد بس كافي وخرجته عنها ..تعال معي وستهد بالله مهو سواه جالسين تشون فيها على النار وهي بعدها فيها الروح وتزيدونها عذاب ارحموها الله يرحملك بناتك ويحفظهم
عامر : كان احد بخ عليه مويه بارده بوجهه ستغرب من صوتها الي اول مره يسمعه مرتفع وانها تبي رحمتها عشان ربي يرحم بناته الي نساهم من قهره منها .
خلود يوم شافته سكت تكلمت بالم معناه مرت فيها الم مازال موجود يتدفق كل ما خطر على بالها الماضى : عز اختك ولا تحسسها بانها ذليله وسط عزوتها وسندها خلها يوم تشوكها الشوكه تصرخ فيك ياخوها اصحك تهينها وتجرحها الجرح اذا كان غاير ونثرت عليه الملح ينزف المه بعروقك ويلسعك اكثر من الم صديده (القيح ) ... وهي كيف تبيها ترد له وهي طايحه بفراشها واجراحها تصد ..خلها لا قدرت توقف على حيلها يجيب اهله ويعزها ويخذها لكن تروح له وهي منكسه راسها لا ..يابو شهد كون معها وسندها لا دخلت بيتها ولا تكون مع رجالها و يحس بضعفها وانه قدر يكسر ظهركم ..خلك الحين ارتاح ولا تروح لابوك وانت هذا شكلك مهو بناقص تعب ..خلكم يد وحده محد بيقدر يكسركم ولا يقرب صوبكم ..ومشت عنه طالعه عند مها ...الي اول يومين لها كانت تحس بغيره كبيره منها ومن تعامل ابوها معها اذا البنات كذا وشلون امهم اكيد اجمل منهم وقدرت تتغلب على كل افكارها وتطرد وساوس الشيطان عنها ..وترجع لطبيعتها بس بعدها تاخذ حذرها ..



الفصل الخامس و الاربـــــــ { 45 } ــــــــع ـــــــــــــون




وريقاتي..
يا من تشهدين على هذياني
ويغذيك حبر قلمي
وصلت بهمومي
لتكوني منصتي
فمن غيرك ماضي معي
ويشهد على خربشات قلمي

ليتني مثلك بيضاء بلا سطور ..
هل جربتِ البكاء بصمت؟
لشوق احدهم!
هل كنتِ عاشقه مجنونه تحب ســـــــــــــراً ؟
تأوهت بين يدي لتغرق حبراً ..........من الفقد؟
كل ليله تسهر مع القمر؟
ليضيئها بإشعاع حبيب لا يعلم بوجودها؟
بكت شوقاً بلا نهايه...فانتحار ان يسكنك احدهم دون اختيار ؟
وتشتعل حباً من طرف واحد؟
وتعيش رمنسية الانتحار لشخص يجهلك
لتصبح وريقاتك خجله منك

ليُيتم قلبك ويسير بمتاهات الصمت
لتزف له جنون العشق وبكاء الصمت
ليزفر تنهيدات مسروقة بلحظات
جنون الصمت
تذوقت طعم الصمت
يوم امسكت
بيدها لأزفها اليه

لسيدً سكن مساحاتي
ونخر خيالي
وخنق تنفسي
لأتلذذ بمعاناتي
لتكافئني لتضحيتي
وتزفني لغيره ويتفجر انتحاري
هل كشف صمتي ؟؟
ولتشهدي يا وريقاتي
فاليوم غسلته بصمتى
وانزلته الثرى
وسكبت دموع طفله
عشقت بصمت
وجنون مراهقه
شنقت بشهقات
وصفاء أمرأه
ضحت بعشق فتك بها حد الهذيان
لترتجي عشق غيره
ليذيب ثلوج عشقه
ويمحي اثره
ويضل حبه لمحات طفوله ومراهقه لا معني لها ..

# كلمات كاتبة القصة #

انتفضت بروعه وطوت صفحات دفترها المهتري ..وضمته لصدرها برهبه من محتواه ان يكشف
اصايل : ههههه وش فيك تروعتي
شمايل : بعصبيه وبدون ما تناظرها : بسم الله الرحمن الرحيم وانتي متى ناويه تبطلين طبعك ليه ما دقيتي الباب
اصايل : لفتها تواجها : وش فيك معصبه ترى وربي ماصارت توقيعه على ورق الي تخليك بهذا الحال ...
شمايل: ناظرتها بالم قاتل وتنهدت بصمت يطير غبار سنوات انجلت تردد صدى صوتها بين حبالها الصوتيه ..توقيعه قسمت ظهري اكثر من يوم زفافك لعشق طفولتي ..لكن كيف تعلمين وانا اردت له الأفضل ليسعد معكي بعد ان حطم احلام نسجتها انه هو من سوف يتحمل مرضي ويسعدني ..كنت انظر لكي بسعاده لاني حققت سعادة من احب بعد اقتناعك بالموافقه ...اقفلت جميع ابوابي لكي لا يتسرب لها شعاع امل للعيش على ظل سعادتك ...توقيعه انتزعت جميع ابوابي المرصده لتمحي ذكرى يتطاير غبارها ليمحيها هواء اعصار رجل لم افكر به يوما رقم سيرته الطيبه لماذا لم احبه هو بدل غيره... لماذا احببته هو بذكرى طفوله وشكله المراهق ..لم اهتم لشكل قدر حبي لسماع اسمه وفعله حين يترنم بين صوت والدي اجل والدي يتحمل معي ذنبي هو من جعلني اعشقه بصمت هو من كان يمدحه ويبجله بين جميع اقرانه ولم يراعي لوجود مراهقه امامه تتلذذ وتطرب لسماعه ...كان صدى ذكره اسعد ايامي واحلامي.... اتعس لحظاتي كانت يوم لا يذكر اسمه بين جدران البيت ..برقم ذلك لم افكر اخون حبه بالركض لرؤيته حين ياتي كنت اكتفي بالمكوث بابعد مكان عن النظر اليه حتى يظل حبي له بصفاء ونقاوة زهور الشقائق ..فهي كلملكه على عرش ارضها تري النور وهي متفتحه الازهار لا تنحنى ... حبه شامخ بداخلي لم يمسه بالوصف شاعر ولا قاص ويخنقني يا اختى ولكن كيف لكي لتعلمي اريد نحره اريد انتزاعه لا تشعرين بعذابي كيف تريدين مني الضحك والفرح انا بذمة رجل واعشق غيره لماذا لم تتركوني اعيش حره لا يقيدني شي ولا يكبلني الذنب الان كيف لي ان اعش كيف اخون زوجي الكلمه التي الجمت تنفسي الكلمه التي خنقتني بعد توقيعي لماذا جعلتم خالتي من تحضر الدفتر وارى الفرح يرتسم ويشع بوجهها قاومت الابتسامه لكنها ظهرت منتحره وحيده لتجرح شفاتي المتشققه لينزف دمها بعد خروجها ليختنق ويذهب تنفسي واسعف على يد اختى بجرعة من بخاخي ..بدل ان تقبلني لاني اصبح زوجت خالها تسعفني لينتظم تنفسي ..ليتها جعلتني اختنق ولا اظل خائنه ....كيف لكي لتقولي توقيعه وانتي تجهلين ما بي ؟؟؟
اصايل : تهزها مع كتفها بخوف على حالها المتعب من الصباح : وش صاير عليك اكلمك ماتسمعين ؟وتجلس على يمينها بجانبها ع السرير
شمايل : منكسه راسها تناظر الارض ومازالت تحتضن دفترها : خليني لوحدي شوي ابي ارتاح
اصايل : رفعت وجها والتقت نظراتهم نظرة شموخ وعتزاز وقوه وفرح لترتطم بنظره هزيله ضعيفه منكسره ضائعه : لا تخلين تعبك اليوم يضيع فرحتك ...خلينا نشوفك مثل دوم اجمل فراشه فالبيت .. ابيك تنزلين معي اسفل ابوي وخواتي ..وتقرصها بخدها حتى خالتي هي الي مسويه العشاء هنا من فرحتها فيك حلفت محد يسويه غيرها
شمايل : بحزن : خوله ماخبرتهم عن تعبي ..
اصايل : لا تشيلين هم خوله على شيطنتها بس صاحيه تعرف تتصرف وصرفتهم عنك محد يطلع ... وتبينها تخوفهم عليك على شي بسيط اعتادت عليه تسويه لك من يوم كانت صغيره ..صدقيني حتى زوجك بكره بيكون تعبك شي بسيط عنده ويشوفه عادي ..لا تشلين همه ..
شمايل : وهي متعودة ما تنزل لها دمعه وبريقها بعيونها بصوت منكسر : وربي تعبانه مخنوقه ..ابي اكون لوحدي شوي بس خلوني اليوم ما ابي اجلس مع احد ..
شيماء : دخلت عليهم وهي تضحك وتتكلم بسرعه و تسكر الباب : مهو بكيفك قومي بسرعه ابوي اقتنع ياخذنا معه المزرعه عشانك ونبات هناك ...وتصرخ وجع يالدب كسرتي ظهري
خوله : تدف الباب بقوه وشيماء ضاغطه عليه ما تبيها تدخل عشان هي الي تخبرها ..: مالدب غيرك لي ساعه اقنع فيه وتسبقيني لها ..ودفها بقوه وطيح عندهم ع الارض بعد ما بعدت عنه شيماء
وشيماء ميته ضحك عليها ..قامت تركض خلفها فالغرفه وتسحبها مع شعرها : يالحيوانه كسرتي عظامي
شيماء : ااااااااااااااي يالدب قطعتي شعري ...الله يزوجك ورتاح منك
خوله : تفك شعرها وترفع يدينها بصرخه : ياااااااااااااااااااااااااارب ..
شيماء : ضربتها على ظهرها وتصرخ : وجع مشفوحه عرس ..احلمي اخليك تعرسين قبلي
اصايل : وهي ميته ضحك عليهم ترفع يدينها : يالله يارب طلبتك انك تزوجهم لاثنين اخوان ويكونون اخبل منهم ويهبلون فيهم مثل ما هبلوا فينا
شمايل : تضحك بصوت على دعوت اصايل عليهم وظهر صوتها ضعيف بعد الضيق الي جاها : ههههههههههه خافي ربك ما بيضيع فيها غير ام رجالهم
خوله : تنط وتبوسها بقوه : اخيرا شفت ضروسك يالدب من العصر وانتي طاردتني وتقرصها بخدها يحرم خالي الحبوب
شمايل تخبطها على يدها وجها محمر
شيماء تسحب شمايل توقفها : قومي بسرعه لا يمشي عنا ابوي ما حسبنا انه يوافق نغيب بكره و انام هناك
اصايل :برنة زعل : الحين من جدكم تبون تغيبون وتنامون بالمزرعه
خوله : ايه يختي بكره اربعاء خلينا نرتاح شوي لو يوم اضافي ومحنا براجعين غير الجمعه بس خلينا نوصل نخبر ابوي عن خطتنا بالجلسه عشان ما يعترض الحين ..
اصايل: تبون تروحون من غيري ياسلام
شيماء : وشلنا فيك عندك بيتك ورجالك روحي له
اصايل : تمسك جوالها : احلمي انك تنامين هناك ماني معكم ..وبدلع بكلم حمد وروح معكم
شمايل : صدت عنها وغمضت عيونها بالم يارب رحمتك يارب انزعه من قلبي…. وتحركت خرجت رايحه للحمام عشان ما يشفون دمعتها الي خترقت ونفرت بين اهدابها ....اصعب شعور حين تعرف اخبار من اجتاح كيانك دون رغبه منك من اقرب الناس اليك دون ان تستطيع التبسم له






~ * ~ * ~ . ~ * ~ * ~

بيت ابو عامر
مريم : جلست وهي تعيد الاتصال اكثر من مره البيت موحش ومخيف لا يسمع فيه سوى صوت صدى رنين جوالها وخطوات الشغاله التي تحمل لها كاس الماء ...لم تجد أي رد ..فبحثت بين الاسماء بعجل و اخذت كاس الماء واشارت لها بيدها لتذهب .. بعد ان جمعت كل ما لديها من اخبار ...الو السلام عليكم ...اخبارك.؟...الحمدلله بخير وعافيه ..وبرتباك بصوتها ..انت وين الحين ..اذا تقدر تجي ابيك الحين فبيت ابوي ..لا بيتنا تعال عجل علي ضروري ابيك بسالفه ...ايه مهمه ...خلاص انتظرك ..ونادت ع الشغاله تجهز القهوه ..




~ * ~ * ~ . ~ * ~ * ~

ساعدت الشغاله بترتيب البيت ونفظ كل الغبار المتراكم والعناكب التي اكتسحت مساحات اركان الجدران مسحت بيدها اسفل ظهرها لم تعمل كثيرا لكن اصبحت لا تقوى على العمل وربما لعدم حركتها الكثيره في بيتها فاصبح جسمها لا يتحمل أي مجهود تبذله ..جلست بوهن ويدها مازال عالق بها الغبار اسندت ظهرها للكرسي ...مع سماعها لفتح الباب ودخولهم عليها بعد صلاة العشاء ..حاولت ان تعتدل بجلستها لكنها مرهقه لم تستطع
...السلام عليكم
تاملها لثواني وهي مرتديه ثوب البيت وشعرها مبعثر و يجتمع باعلى راسها ..اقترب منها ومسح ع شعرها ..انا ما خبرتك ما تشتغلين ..ويجلس عندها
هند : ولي يسلمك يزيد بعد عني ترى ريحتى خايسه وكلي غبار
يزيد : يقرب منها وهو مبتسم مشتاق لها من الصباح ما شافها واعجبه مظهرها عمره ما شافها بهذا الشكل المبعثر : يازينها من ريحه و...اتشوووو ..مالحق يكمل كلامه وعطس مرتين خلف بعض من يوم مسك يدها ..واخذ منديل بيمسح انفه وصار يعطس المنديل متراكم عليه غبار ..ونزل شماغه ومسح فيها وجهه وانفه وتكلم بنفعال ..قومي اشوف بتذبحين عمرك وسط الغبار شلون متحملته
هند : هههههه خلاص قربنا نخلص بس انت اخذت المنديل وهو من زمان اكيد كله غبار
يوسف : وهو واقف عند باب الصاله : الله يهديك ياهند ليه متعبه عمرك ....الايام الماضيه قضاها عندها فبيتها
هند : تبي تنام هنا والبيت وسخ ..جبت معك الي وصيتك فيه
يوسف : ايه شوفيه بالمطبخ
هند :جت بتقوم حست بوخز باخر ظهرها وبان المه بملامحها
يزيد : مسكها مع يدها : خلك مكانك منتى متحركه غير ع البيت ..نهبلتي انتي تشتغلين شوفي وجهك وشلون صاير ...بالله عليك هذى الي منزلها عندك
يوسف : يجلس وهو يمسح ع لحيته : لا بالله انك صادق وقبل اخرج طبت منها ما تحرك شي ..بس هي من يومها عنيده ....ورقم كثرة الامه النفسيه الا انه ارتاح يوم اكتشف تعامله معها وما ضل عندها الا عشان يطمن عليها ويتاكد من سعادتها معه ..هو خسر كل شي ومعد يبي غير سعادتها ..
يزيد : بزعل وخوف عليها : عندها مهو ع حساب صحتها
هند : ماكنه الي تتكلمون عنها وسطكم ولا شلون تراني اداري صحتي اكثر منكم ...وناظرت اخوها الي يحاول يصد عنها ولا حط عينه فيها من يوم دخل ..يوسف وش فيك ؟؟
يوسف : ناظرها : ابد سلامتك ما فيني شي
هند : لا فيه..بس خلني اشوف وش سوت الشغاله بغرفتك و تحمم و اسوي الشاهي لكم وتعلمني
يوسف :وبهم جاثم على صدره : لاتعبين عمرك بالتنظيف بسلم الشقه بعد اسبوعين لصاحبها
يزيد : ليه خلص ايجار السنه
يوسف : لا توني مقابله طلب منى اخرج اخر الشهر ..ما يبي واحد عزوبي وسط عوائل
هند : ناظرته بصمت وما تكلمت ما هقيت انه هو السبب وملامحك اكبر دليل لي وقامت وهي تستند على يد الكرسي
يزيد : على وين؟؟
هند : بغسل يدي عن الغبار و وجهز الشاهي
يزيد : لا تسوين شاهي ...وناظر يوسف الي منزل راسه يناظر بلا شي ..يوسف قوم معي نرد البيت لين تحصل لك شقه ثانيه ولا تجيب لعمرك الكلام
يوسف : لا ما يحتاج من بكره بروح اشوف لي لو غرفه صغيره و امر اخلص اوراق دوامي يصير اباشر من السبت...(احساسه بالم وهو يناظر اماكن شهدة على قسوته وتجبره وذهاب عقله يقتله ..)



~ * ~ * ~ . ~ * ~ * ~

مريم : تعرف وماخبرتني ..؟؟ وبخوف ....وين راحت طيب ؟؟
عامر :يتكلم وهو ضابط اعصابه بعد ماقدر يتحكم فيها الايام الماضيه بعد ما عرف عن مكانها : فكرت الحقها ..بس وين بحصلها بلف ادور عليها بكل المدينه صعبه
مريم: بعصبيه : يعني شلون هي قافله جوالها كيف بنعرف اخبارها كذا لا يكون صاير عليها شي ..والي يسلمك روح دورها
عامر : تنهد : وين تبيني ادور عليها فيه اهم شي نصرف ابوي مايعرف عنها شي وعن سفرها تراني بجد واصل حدي من القهر ...وهو الله يهديه الي معطيها دفتر التسريح للخروج ومخليه بيدها
مريم : بس عمرها ما سوتها وسافرت كذا دوم انت تحجز لها وندري وينها فيه ويكون احد معها ..
عامر :بتريقه : ماخذه الشغاله الي تفهم مدبره عمرها ... انتي الحين قومي ردي بيتك ولا تخبرين احد حتى يزيد ومها ما بي يوصل لهم خبر ..وخلي الموضوع بينا ..وانا لو عرف أي شي وكلمتها خبرتك ..

~ * ~ * ~ . ~ * ~ * ~

حين يتمكن منك أعدائك و يزرع روئياهم بداخلك تفقد تركيزك وتريد روئيت الحقائق امام عينك فكثرة الطرق ينخر الدماغ حتى لو كنت ترى عكس ما يكتب ويظهر امامك ..فتك به الصداع لحد الجنون وهو يعيد قرائتها اكثر من مره ..ويضع الجوال بجيبه ويعيد فتحه ويكرر قرائتها اتجه لسيارته وتصل بها ...الو..ولم يفسح لها مجال لرد عليه ..عشر دقائق وانتي جاهزه الحين جايك
ملاك : بتردد من صوته الي اول مره تسمعه بهذى النبره ..وهي تهمس ماتبي البنات يسمعونها :حبيبي وش فيك
محمد: مافيني شي
ملاك :بس حياتي مابعد انتهينا
محمد : بعصبيه : قلت اجهزي وبس ..وقفل الخط
ملاك : ضاق صدرها من اسلوبه وخافت عليه انه فيه شي ..نزلت الجوال ورمته بشنطتها وبدت تقفل اوراقها وتجمعها ..والخوف عليه يحركها لا ارادي
امل : ترفع راسها وهي متربعه ع الارض : وش فيك ما بعد انتهينا
ملاك : وهي تحاول صوتها يكون طبيعي : سوري بكمل شغلي فالبيت محمد بالطريق الحين يوصل
شذى : تعدل جلستها وتسند ظهرها ع الكرسي الي خلفها وهم جالسين فارشين كل اوراقهم ولا بتوباتهم ع الارض : ليه مهو متفقين نجلس نكمل لين ثمنيه ليه بيجيك الحين
ملاك : وهي توقف وتاخذ عباتها وايشاربها الي خلفها ع الكرسي لبستها : لا هو تعبان يبي ينام راح اعطيكم شغلي بكره ونضيفه مع بعض ..وتجلس ع الكرسي وتلبس بوتها
جود: خارجه من المطبخ وبيدها كاسة عصير مثلج : يوه على وين بعده بدري
ملاك : ترفع راسها وتوقف وبتعالي : تاخرت
جود : وهي تلف يدها وتناظر ساعتها وبضحكه بصوتها : وين تاخرتي الله يرحم ابوك ماكان يقول شي ..لكن صدق بعض الرجال هم على القلب
ملاك : وهي تناظرها من تحت لفوق وبرنة دلع : شوف من يحكي دوري واحد مثله وبعدين احكي ولا ناسيه من الي يطرد خلفه
ريم : توقف بينهم : بنات اقصروا الشر
جود :بقهر وعصبيه : هي الي بدت تهين قلت لكم لا تدخل بمشروعنا وانتي السبب الي عزمتيها ..طلعي برا البيت يتعذرك ياهانم
شذى: صرخت : جووووود
ملاك : شالت اغراضها وبقهر ودها تبكي بس رفعت راسها وانفها شامخ وبضحكه قهر ودها تمحيها من امامها:يوم يكون بيتك يالشاطره تحكمي لكن انتي هنا حدك غرفتك وبس ..وتدقها بطرف اصباعها وهي معديه من عندها ..فاهمه ياشاطره ..
ريم مسكت جود الي رفعت يدها بتضربها : جنيتي انتي وبعدين معك لين متى هذا الحال
ملاك خرجت وسكرت الباب بكل هدوء وهي تسمع صوت شذى تناديها ..نزلت بسرعه مع الدرج وقفت تنتظر اسفل وهي خايفه من وقفتها لوحدها وعينها على ساعتها واول ما شافت سيارته قبل يوقف نزلت بسرعه درجات العماره ومالحقت تسلم
محمد : بصوت منخفض لكن حاد : وش موقفك هنا ؟! من وين جايه ؟؟
ملاك : لفت تناظره وزاد قهرها وصدت عنه حاسه انها يتهيأ لها الي سمعته من تأثير جود عليها
محمد : بحده : اكلمك ردي
ملاك : وهي صاده عنه ماودها تكلم احد وبصوت واضحة فيه رنة الحزن : انت طلبت اكون جاهزه ونزلت
محمد :وعينه تخترق جانب وجها ويلفها تواجه : انا ماقلت انزلي قلت كوني جاهزه ولا تتلاعبين بالألفاض
ملاك : جرحتها نظرته واسلوبه بس ماخطر على بالها انه يشك فيها ..ودق جوالها : ما تلاعبت بالألفاض..حبيبي ليه معصب صاير شي ؟
محمد : ردي شوفي مين ؟
نزلت نظرها من طريقته وعصبيته الي بنظرها مالها أي اساس واول ما مسكت جوالها سحبه منها وشاف الاسم وعطاه لها ناظرته بعدم تصديق للي يصير احتبست دمعتها وصارت تبرق بين اهدابها ..وبصوت كسير ..تشك فيني ؟؟
محمد : صد وجهه وحرك السياره بدون ما يتكلم وعقله يضج بالكلام الي وده يصرح فيه بس ثقيل مايقد ينطقه السانه ...وهو يزفر لا تعاتبين بجن من الي صار معك مستحيل امحيه من عقلي مهما تجاهلته
ملاك : فتحت السماعه الخارجيه متعمده كل همها انه يمحي شكه ويعرف انها اسم وقول ما تخدعه باسماء وهميه بجوالها وهي ودها تصرخ وتبكي بصوت حاسه بكبت تمكن منها يخنقها ماتكلمت وصلها صوت شذى ..الغاضب .. بعدك اسفل لا تتحركين الحين نازلتلك واصبري علي كان ماربيتها لك ..الـ..... وتتالت بكثير من الشتائم
ملاك :ردت بصوت باكي يوم شافته التفت ياناظرها..وقفلت السماعه الخارجيه وتبي توقف شتمها : انا فالسياره خلاص ...باي..ومسحت دمعه نزلت من عينها اليمين ولتفتت عليه وهي صوتها مختنق ...شو عملت تشك فيني ؟
صد عنها لطريق ونقهر من عمره وعصبيته الظاهره بصوته وحتى وهو منخفض : اعدلي لهجتك معي؟
ملاك :صرخت بصوت باكي : أي لهجه ؟!..تشك فيني شو عملت؟؟شو قول ..ومدت يدها لجواله المعلق امامه ..ولا عشان ساكته عن المسجات الي توصلك وطول الوقت جوالك يضوئ ولا فكرت اشك فيك ..
محمد : سحب الجوال منها بعصبيه خاف عليها تشوف المكتوب وهو مهو حاس انه حطمها بشكه وبصرخه : هاتي اشووووف
ملاك رمت عليه الجوالين وغطت وجها تبكي مع انحراف السياره تفادي انه يصدم وضرب كتفها بالباب...بعد ما تحكم بمسار سيارته ضرب بقبضة يده الدركسون عدة ضربات وهو مازال على نفس سرعته ..بسسسس خلااااص ..صوتها وشقاتها تقتاله وصدى صوت افكار اعدائه يرتج بين شعيرات دماغه ...التفت جهتها وبصرخه ..جاك شي ؟..
كتمت شقتها ولا ردت وثواني وهي فالبيت اول ما وصلت نزلت بسرعه بدون ما تحمل معها أي غرض و الباب مفتوح


~ * ~ * ~ . ~ * ~ * ~

باجمل الفنادق المطله على البحر واشعة النور تغمر ارجاء الغرفه وقفت تتامل ملامحها الجذابه الفاتنه على كبر سنها مررت يدها على التجاعيد التي ظهرت اسفل عينها وجوانبها ابتسمت بقهر على ما اضاعته من عمرها وهي ترتجي رجوعه لها ومكوثه تحت اقدامها ..استطاعت ان تستعيد كل قوتها وما كسر بداخلها لتجعله مختبي لا يري النور ..تحركت وهي تلتفت لشغاله وتاخذ منها عباتها الفاتنه بالوانها لفت شيلتها المزخرفه بشكل عشوئي وارتدت نظاراتها الشمسيه ومن يرى خطواتها ورشاقاتها يظن انها مازالت ابنة العشرين خرجت ومعها الشغاله تتبعها بصمت ...بعد وصول سيارة الاجره ..



~ * ~ * ~ . ~ * ~ * ~
شقة الشباب
خالد : كنس غرفته ورتبها وخرج بيكنس الصاله وعبد العزيز جالس ع الارض ويقرأ الجريده والمناديل وعلبة البرقر بجنبه وكيس ع الطاوله فيه علبتين برقر وجاسم ع الكنب بالزاويه وجهازه على رجوله والسماعه باذنه ويكلم امه وهو ياكل : ابو سعود قوم شيل حوستك خلني اكنس المكان وخلص
عبد العزيز : يالله عليج وبعدين معج تراك تذلنا يوم يكون عليج الكنس ياخي خلنا نرد نقط للعامل ولا هالشقاء الي حنا بيه
خالد : قوم اشوف انت تشوف الي باقي لنا يكفي ندفعه له وانت شايف عبدالله متبهذل يراجع بوراقه ما بعد نزلت مكافئته
عبد العزيز : يشيل الجريده ويلم الي حوله : انت اعند منج ماشفت خلني اغسل ملابسي ابرك لي
خالد : وهو يشبك المكنسه : اليوم الغساله لي دورك بكره الا اذا تبي تغسلها لي حلالك وقتها
عبد العزيز : يرمي الي معه بالسله الي بالصاله : لا اله الا الله منكم امس عبدالله يذلنا عليها واليوم انت خلاص بعطيك بنطلون حطه معك ابيه بكره
خالد : يشغل المكنسه : يصير خير
جاسم : بصوت عالي : طفها شوي ارمس الوالده ماني بسامع شي
خالد : وهو يضحك ويتكلم بصوت عالي ويقرب منه : وش حالك خالتي عساك ع القوه ..ولدك ماذيني ما يبيني اكنس
جاسم : يمه لحظه بروح داري ماذينا ابو وليد ما ا سمع رمستك وش تقولين
خالد : شافه متجه لغرفته : تعال روح دارك داري لحد يدخلها توني نظفتها
جاسم : وفيه ازين منه الواحد يكلم الغاليه بدار يشرح الصدر ..ويضحك على تعليق من امه ...ايه هو الي مهوس نظافه ههههههههههههههه
خالد : وهو يكنس وهواجسه تروح وترد يبي يلحق ينهي الي بيده عشان يرجع يكمل معها ويشوف رد الفعل الناتيجه وش بيصير ..خلص كنس ودخل الغرفه ..خلك بس بأخاذ ملابس وسحب من الشماعه الي خلف الباب ثلاث بنطلونات جينز و كم تيشيرت وهو يسكر الباب ينادي ابو سعود الحق جيب بنطلونك ولا ما بنتظرك
عبد العزيز : يفز بسرعه وهو عند الباب ويحذف البنطلون اتجاهه : مشكور نردها لك
خالد : دين عليك ...ويدخل يحذف بنطلوناتهم الاربع بخفه فداخل الغساله كنها احد يطرد خلفه مع الوقت وزن مكيال الصابون وشغلها ..وشطف المغسله بالصابون وملى حوضها شوية مويه وهو يغسل قميصه وافكاره تهلوس بشكل وترتب وتحذف بخانت ثانيه ومره يبتسم ومهو حاس بعمره
عبدالله : واقف من اول وسلم ولأخ مهو معه استند بيده ع الدولاب قدامه وميل راسه له : سلامات الي ماخذ عقلك يتهنابه وش الي يضحكك
خالد : هااااه
عبدالله : وهو يربت على كتفه ويضحك : الله يعين ام الوليد عليك رجعت تضحك لعمرك مثل قبل
خالد : وهو مبتسم : تحمد ربها هي علي بس خلها تجي وارتاح من الغسيل
عبدالله : ههههههههههههههه الله يعين من الحين متوعد المره
خالد : يعصر قميصه ورش بيده على عبدالله ويضحك
عبدالله : يالنجس ماتجوز انت ويضربه على كتفه ويظهر عنه
خالد: يلف نصف التفاته وينادي عليه : ابو عبيد عشاك فالصاله واذا تبي تسوي شاهي حسبني معك مابعد تعشيت
عبدالله : يرد يوقف عند الباب: العيال وينهم
خالد : جاسم بغرفتي وعبدالعزيز بغرفتكم ..بس اكيد يبون احسبهم معك
عبدالله : وياخذ الغلايه بعد شوي ويملاها مويه
خالد : وهو يلعب بالرغوه الي بيده : وش سويت اليوم
عبدالله : سوات ربك الشهر الجاي انقول ان شاءالله تنزل مكافئه الشهرين..بس شفت اعلان كاشير ورحت لهم ومن بكره بداوم
خالد : انت صاحي تبي تجيب لعمرك المشاكل ما معك تسريح شغل
عبدالله : لا تشيل هم عند واحد عربي وبدون اوراق رسميه بس اشتغل من 4 لغاية 9وحلو الوقت يساعد ماعندي محاضرات ومنها بوفر شي من المكافئه بعدين
خالد : الله يسرلك بس انتبه لنفسك لا تتورط ...بعد ما انتهي ونشر ملابسه بغرفته جالس على سريره وياكل ويشرب شاهي ...
كمل وهو يحط اكله بالعلبه ويطقطق بسرعه
.....لا تلوميني انتي تدرين انه عاداتنا هي الي تجبرنا احيان وانتي اكثر شخص قريب مني واقدر اتخاطب معه ولو ماني بمرتاح لافكارك وعارف وش كبر عقلك ماكان تعلقت فيك
....ههههههههه واضح تعلقك فيني وتروح لغيري
...قلت لك انتي غير لا تقارنين عمرك بحد انتي حبي الفكري وصدى الصوت الي بداخلي انتي منبعه
...احاول اصدقك بس صعب علي اتقبل ..وتدري لو ماني مطلقه كان خربت عليك ..بس ارجع لعقلي واقيسها مهما كان عمره اهلك ماراح يرضون لولدهم وحده مطلقه حتى لو كانت اصغر منه
...شفتي وتلوميني على تعلقي فيك


~ * ~ * ~ . ~ * ~ * ~

ضرب براسه بظهر الكرسي عدة مرات وهو يشتم عمره على تهوره وعدم ضبط اعصابه كم له توصله المسجات ما عمره تهور بس لين متى راح يتحمل... شعور انك تكون مقيد وتاتيك السهام مصيبه لجراحك دون علمك بمصدرها .. يقطع اوردتك ..وتتاملها وهي تتدفق حتى اخر قطره .. ارخى ظهر المقعده مهو قادر ينزل ويتحرك التعب فتك فيه من امس مانام يراجع طول الليل اختباره وبعد ما انتهي وهو خارج وصله المسج الي زاد عليه توتره وتعبه غطى وجهه بذراعه ومهو قادر يفكر لو لمجرد تفكر حاس كل حواسه متعطله معد تشتغل ..
الحارس: شاف انه ما نزل من السياره وله اكثر من عشر دقائق قرب منه: يا أ ستاز شو بيك ويفتح عليه الباب
محمد انتفض مع فتحت الباب وكانه وعي بمكانه وصرخ فيه : مافيه شي روح بس سكر الباب من الجهه الثانيه ويمسح وجهه بكفوفه وهو يتنهد تنهيدات متواصله ..نزل وسحب شنطتها وحطها كلها فالصاله ع الكنب عتبان ومهو قادر يشوفها ويعاتبها طلع غرفته السابقه وعينه وهو مار على غرفته دخل وبدون ما يفتح الانوار او يسكر بابها تمدد ع السرير ضل خمس دقائق ورجع قام اكيد من تقصيري بيصير الي انا فيه نزل جزمته وشرابه وخلاها مكانها ع الارض شمر بنطلونه واكمامه و دخل توضى وهو يسمي بداخله ويردد لا اله الا الله ..خرج وفرد سجادته كبر وركع وسجد وهو ساجد تعطلت حواسه مهو عارف يدعي كان دماغه مشلول مهو مخزن شي بذاكرته غير يارب ..يارب ...صار يرددها مرات ومرات رفع يوم حس ان حواسه بدت ترتخي من التعب وقل النوم وكمل الركعه الثانيه وسجد ونفس الحال يحس انه مخنوق مهو قادر يدعي غير يارب افرجها رفع وسلم وقام تمدد ع السرير ومتمدد على بطنه وجهه مدفون بين المخدات
ملاك : بكيت بقهر وتشهق بالم ماضيها الي راح يضل ما ينمحي ابد الابدين من ذاكرته مهما اشعلت له ضياء حبها وخلاصها راح يفضل هناك شمعه لا تنير بداخله ومرآه مشروخه لا تعكس ما بداخلها له بصوره واضحه ..بعد ما تمالكت احساسها بالخزي قامت ونزعت عباتها وغسلت وجها وهي تشوف صورتها ضبابيه امامها من شدة حمار عيونها رمت منشفتها بشكل عشوائي ع الكرسي وهي خارجه ونزلت تشوف وين مكانه
روز : شافتها تلتف ادور شي : بتحاتجي شي ست انجي
ملاك : وهي واقفه ع الدرج : محمد وين
روز : بخوف من شكلها انفها وخدودها شعله من الحمار وعيونها فيها اثر دموع بخوف المربي لضناه الي نزرع بقلبه الرحمه والحب تقرب منها :شو بكي يابنتي شو فيكي تعبانه شي
ملاك تمسك يدها اطمنها : مافيني شي لا تخافي بس بدي محمد فينه فيه ..
روز : قبل شوي طلع فوق بدك طلع لك اغراضك
ملاك : لفت تشوف شنطتها : لا... وطلعت راحت لغرف الضيوف وشافت الباب مفتوح دخلت والغرفه شبه معتمه الستاير مقفوله قربت وجلست ورجعت ادموع تجتمع بعونها تمسحها وهي تردد بداخلها مستحيل اتراجع..وتحط يدها على ظهره

~ * ~ * ~ . ~ * ~ * ~

هند : جالسه بوهن حتى الحمام الدافئ ما ازال تعبها ولا قدرت تمشط شعرها بالعافيه لبست لها قميص علاقي لين نصف الساق مسحت على بطنها بالم ويدها الثانيه على صدرها الي خفقاته بزدياد مهي قادره حتى تنادي احد يساعدها او تقوم من مكانها
يزيد: طلع وهو يضحك على شيطنة بنات اخوه الي جالسين يلعبون بالحوش ولعب معهم لين ماتعب ..فتح الباب بهدوء مايبي يصحيها اذا نايمه شكلها مهو بعاجبه وباين عليها التعب ناظر السرير مافيه احد ويوم التفت ناحية اليسار حس الارض اهتزت من تحته ودارت فيه الغرفه وافقت صرخته مع سرعته لها ..هنــــــــــــد .. اهاله شكلها وهي طايحه ع الكنب وراسها مايل للخلف ..عدلها وهو يده ترجف وتنفسه مضطرب .....هند ردي علي ويصرخ عليها ويحاول يضرب خدها ..رفع رجولها ومددها عدل وهو ينادي الشغاله ويصرخ باسمها
الشغاله : وهي زايغه من صراخه : يس سير
يزيد : يرمي لها مفتاح السياره وهو يصرخ : افتحي السياره بسرعه....قام بيشيلها رجع سحب يده من تحتها ويلف بنظره بالغرفه وسحب جلالها غطاها فيه وشالها نزلها مع الدرج وهو ما يشوفه ولا يدري كيف قدر يوصل لين الباب الي ماسكته له الشغاله جلسها قدام وارخي المقعده ...ونطلق فيها بسرعه وهو كل شوي يده على البوري وقف بشكل عرضي امام باب الطواري وهو ينزل بسرعه ويفتح بابها حراس الامن واحد منهم بسرعه جاب له السرير الي بجانب الباب والثاني طلب الطواري رفعها يزيد بحذر وهو يحس انه يشيل جثه هامده لا حياه بها
حطها بجلالها وبغمضة عين سحبوها الممرضين لداخل وهو يركض خلفهم
يزيد : صرخ بكل صوته ع الممرض يوم جاء يرفع عنها جلالها وذكر لبسها وشعرها : اطلع براااااااااااا نادي لي الدكتوره بسرعه
الممرض انت وش دخلك معنا طلعوه برا
يزيد سحبه مع البالطوا وطلعه برا الستاره وهو يصرخ : قلت لك ماتلمسها فاهم
الممرض الثاني يفكهم ويدخل بينهم : اهدى اخوي خلنا نسعف المريضه بالاول ولا يهمك راح يكون معها ممرضات بس مافي طبيبه مناوبه مافي غير طبيب
وصارت حركه وفوضه الجمت لسانه وهو يشوف الدكتور والممرضات متوجهين لها بعد ماصرخت الممرضه بطلبهم وهي تفتح الستاره

~ * ~ * ~ . ~ * ~ * ~

بيت ابو محمد
مي : ودها تنتف شعر راسها منه صرخت فيه بعصبيه اول مره تظهرها له: حمـــــــــــــاده لاتخليني اذبحك الحين
احمد: شوي ويبكي من صرختها : خلي ماما هي درسني اذا جات مفهم عليك
مي : بتريقه : ياسلام وشهو الي مافهمته مني وانا لي نص ساعه اردد لك الكلام وانت منت راضي تفهم وتحفظ
احمد : بعند وصرار وهو يقوم ويجلس ع الكنب : ايه ماتفهمين وما ابي احفظ معك
منى : جالسه بعيد عنهم وفرشه كتبها على طاولة السفره : خليه انتي وش عليك منه بكره اصحابه كلهم يجاوبون وهو ياخذ صفر ويعيبون عليه يالفاشل
احمد: وهو يبكي : ماني فاشل وربي ممتاز واحسن منك ..انتي ماتفهمين ماما احسن منك
مي وهي تقوم من ع السجاده الي مبعده طاولتها وجالسه معه ع الارض تذاكر له وخلصت معه واجباته بس حفظ تعبها: مهو بكيفك خالتي يمكن تتاخر بالعزاء
ام احمد: وهي ترفع غطاها : وش بلاكم وشفيه..؟
احمد : ماصدق شاف امه راح لها وهو يبكي : ماما الله يخليك لا تذبحني هي تصرخ علي وتبيني احفظ
مي : ضربت على صدرها : انا يالكذوب انا فرجيك محد بيذاكر لك اليوم غيري
ام احمد : وهي تبتسم على عصبيتها الي نادر ما تظهر : وش مسوي فيك الي ظهرت قرونك
منى : ههههههههه قولي وش ما سوى فيها
مي : وربي هبل فيني اجيه يمين يجيني شمال وكل شوي يتحرك مايبي يجلس
ام احمد : خلص خليه الحين ارويك فيه وتمسكه مع اذنه ليه ماتسمع كلامها هاااه
احمد : لف يدينه حولها وحضنها عشان يفك عمره من العقاب : ااااااااي ...احبك ماما ...ويبوسها مكان مايوصل لغاية بطنها...
جلست معه امه وبال طول تمسح على راسه وهي تردد عفيه عليك يالبطل ايه صح صح بدنك ياعمر امك وهو بسرعه حفظ معها وكل شوي يدلع ويبوسها ولا يقرب خده منها على كل شي يحفظه يبي بوسه تشجيعيه ...
منى : كل شوي جوالها يدق وترد على وحده من صحباتها وماتلحق تركز بشي غير رجع يرن مره ثانيه
مي : جابت لهم شاهي بالحليب (الكرك) : وربي خالتي يابالك طويل على دلعه ودراسته مايصير كذا
ام احمد : الدرسه يبيلها طولت بال والصغير يحتاح تشجيع بكلمه بحضن باي شي عشان يمشي معك
مي : الله ييعين يارب اذا تخرجت ابد ما درس صغار ...منى تعالي راح يبرد كوبك
ام احمد : يوم رن جوالها : ياويلك اذا رديتي عليهن مايعرفنك غير اذا عندهن شي من اول وانتي تشرحين لهن خليهن عنك وذاكري الي عليك
منى : تقوم ومعها كتاب الكيمياء : امي وش تبيني سوي عاد انا لو شي مافهمته وصعب علي ادق عليهم
ام احمد : مهو بكثر دقهن وهذى اسماء لا شوفك تردين عليها ابد ماهمها غير مصلحتها وبس واذا طلبتي منها شي قالت مدري ما عرف ..لا شوفك تكلمين احد غير اريج وبس سامعه
منى : امي احيان اطنشها بس اخجل منها ماحب اكذب واقولها مدري مانتبهت
ام احمد : قولي لهم الي تبيني تتصل على البيت واقفلي جوالك الحين تجيك الاختبارات بيضيع وقتك عليهم....وخلصي كل الي عليك بكره جدتك فوزه بتجي وتجلس عندنا كم يوم
الكل فرح بجيتها ومبيتها غير منى الي اعترضت
ياسلام بقوم اكلمها تاجل مبيتها عشان احصلكم مجتمعين وانا الاسبوع الجاي كله اختبارات
ابو محمد : وهو يهدد : هي قربي صوب التلفون ورديها وشوفي وش بيجيك
منى : بضحكه : اوووووبس دخلت لروس الكبيره اعلن الانسحاب ....بس جد وربي يبه حرام راعوا مشاعري شوي اشوفكم كلكم ضحك وسوليف وناسه وانا دافنه عمري ع الكتب
ابو محمد وهو يجلس وياخذ الكوب من يد مي : محد قلك احبسي عمرك خليك وسطهم وذاكري
مي : ههههههههه حرام عليك يبه هي صوتها يرج بغرفتها وتحفظ الجدران معها تبيها تطرش جدتي وهي تحفظ
~ * ~ * ~ . ~ * ~ * ~

مها : بوهن وهي تتامل من حولها بالعياده تمنت انها تكون مثلهم اول مراجعه لها مع زوجها وهي فرحانه لكن هي الم يخترق احشئها ويلهب جنينها ليشعر بخزيه قبل خروجه ليري النور وهو ولد شرعي تشعر بالخزي كيف من ارتكبت افضع الجرم بحق نفسها وابنها وحملت بالحرام ..رفعت نظرها يوم سمعت اسم اختها الي جات معها عشان تراجع وهي مبتعده عن ظهر الكرسي لم يلاتئم جرحها بعد وقفت مع اختها ولحقت بها ...خرجت وقفت عند باب الانتظار وابراهيم واقف بجانب مريم مريم رجعت لها خطوه وكلمتها بهمس معليه انتظريني انتهي ودورك ادخل معك ابراهيم يبي يدخل معي
حركت راسها وطفرت دمعتها هل كان ممكن راشد يكون مثل ابراهيم يهتم لو معي ..الله يسعدكم وتفرحون فيه ويكمل ولا ينحرق قلبك ..دخلت وظلت تنتظر لين يجي دورها وهي ما بين مد وجزر بافكارها ..

~ * ~ * ~ . ~ * ~ * ~

شذى بعد ما كلمته يجيها ظلت تنتظره وهي واصله حدها من عصبيتها من جود ولو البنات خلوها كان ضربتها وتوطت فبطنها من قهرها ما يمري فيها الخير ابد ... طول الطريق من شدة عصبيتها ما انتبهت له وحكت له الي صار معهم .. بعد ما ردت شقتها وراقت انتبهت لوجهه وانه صامت ولا رد ولا علق ...وش فيك ؟؟
رفع عيونه وهو ضايق وحاس بخنقه ومحمل نفسه اكبر ذنب .
شذى : وش صاير معك رد علي .؟ وتحط يدها على جبينه وهي تقرب منه واقفه قدامه ...تحس بشي يوجعك شي ؟
فيصل : نزل يدها عن جبينه وهو يحطها على قلبه هنا المي بيظل لين يوم الدين
شذى : برعب عليه : بسم الله على قلبك الله يبعد عنك المرض وتجلس قدامه عند رجوله ..ليه تقول كذا علمنى وش هامك ؟
فيصل : ارتدت ما كمل اسلامها شهرين ودمعت عينه ..قلبي محروق كنت سبب بعذابها لين يوم الحساب ليه ما صبرت وحبت الاسلام وين بتحصل راحه فبعدها عنه وين
شذى قامت وحبت جبينه لا تحنن قلبك على انسانه تمكن منها الكفر ولا نزرع بقلبها ذرة ايمان حتى يوم نطقت بالشهاده مقصدها كان من خلفه شين وهي توصلك وبس هي منافقه باسلامها ..واذا ربي كاتب لها انها يوم بتوب وبترد تسلم قبل موتها راح ترجع ..لا تحزن على كافره ارتدت احزن على شباب المسلمين الي ارتدوا الي الحد او اعتنق اليهوديه او نصرانيه ..وحرقوا قلب اهلهم عليهم بالدنيا وبينالون اسواء العذاب بالاخره ...ادعي الله يثبت قلوبنا على طاعته ويحينا ويميتنا مؤمنين
فيصل : حضنها ودفت وجهه بحضنها ونار قلبه مهي راضيه تنطفي رغم الكل قال له انه ماله ذنب فالي صار معها

" اللهم يا مقلب القلوب ثبت قلوبنا على طاعتك "
" اللهم يا مقلب القلوب ثبت قلوبنا على طاعتك "
" اللهم يا مقلب القلوب ثبت قلوبنا على طاعتك "


~ * ~ * ~ . ~ * ~ * ~
في الحوش البنات وقفوا لعب واذهلهم الي شافوه ....دخلوا لأمهم وهم يركضون مرعوبين ...وكل وحده تبي هي تتكلم ..انا قول ..اووص انا خبرها ..
نوره : واقفه تسوي عشاهم لفت لهم : بس انتي وهي وش عندكم وين اختكم ماشين عنها وراكم بالحوش
شهد : ماما عمه هند عمي مغطيها وشايلها
شوق : ماتمثي ..ثالها كذا وهي تفرد يدينها تراويها زي ما ثلتيني...وبعده موقف حرقها عالق بذاكرتها
نوره وهي تسيب الي بيدها وتخرج من المطبخ وشالت هم انها بتولد وهي لوحدها ولا واحد فيهم يفتهم ...روحي دخلي اختك بسرعه ..دخلت عليها الشغاله وهي شايله شروق ...واخذت منها العلم الصح ..وطلبت منها تجهز لها بسرعه حليب دافي بالزنجبيل ..وقرفه ....وراحت عند عامر خبرته وطلبت منه يكلمه يشوف وين وداها عشان تلحقها ..وبدا كل التوتر عليهم لهم اكثر كن ساعتين مهم دارين وش صاير معهم ويزيد مايرد على جواله
عامر : يابنت الحلال اهدي شوي مهي اول مره بتولد ورجالها معها
نوره : انت ليه ما تفهم اقلك قلبي ماكلني فيه شي صاير قوم وصلني المستشفى الي فيه دكتورتها اكيد موديها هناك
عامر : واذا ماحصلناهم بنلف مستشفيات الرياض كلها بندور مره بتولد
نوره : ماهو بشهرها ..قوم الله يرضى عليك وعد اذا ما حصلتها ارد معك
عامر : الله يعني على حنتك لو اختك وش سويتي فيني اجل
نوره : وهي ودها ما تتكلم حاسه بشي بقلبها صوبها : وربي يشهد علي انها لو كان عندى اخت ما خذت كثر غلاها ..قوم بس وخلصني منت حاس فلي يمكن تعانيه وهي من غير ام توقف معها ..
لحظات ثواني دقائق هل وقف الزمن ام يسير ؟
هل جربت يوماً انك لا تشعر بهذا التعاقب المستمر الى يوم الساعه ؟
هذا حال يزيد لا يعي هو اين يقف وكم مضى من وقت يقف مشلول الفكر ونظره هو ما يعبر عن هول ما الم به ملتصق بالجدار وعينه مثبته عليها ولا يشعر برمشاتها من هول مصيبته حتى كلام الطبيب لم يستطع استيعابه الى الان ..
نوره : لو بيدها طارت من شدة سرعتها وهول ما سمعت كيف ولماذا ؟؟
عامر: مسكها مع يدها انتظري امشي على مهلك ..دخل معها المصعد وانتقل لدور الثالث وقف عند الباب وطلب منها تنادي يزيد اذا داخل
نوره : عدت الحاجز الزجاجي ودخلت وفتحت الستاره وما كانت هي ومسكت احد الممرضات وهي تهمس : هند وين ؟؟ اشارت لها لسادس ستاره .. كانت مفتوح نصفها وقفت مكانها لثواني تستوعب اذا كانت هي دخلت وارفعت غشوتها عن عيونها واهالها منضر يزيد وجهه مظلم ..قربت من السرير ..السلام عليكم ..يزيد وش الي صاير عليكم وانا اختك ..؟وش فيها هند وهي تتحسس وجها وجبينها البارده
يزيد : بدون ما يرفع نظره او يشوفها حتى وهي مقتربه من هند ما يشوفها ما يشوف غير زوجته صوته شبيه بشخص يفارق الحياه : مدري
نوره : وش قلك الدكتور وش فيها كيف ما تدري ؟ عامر واقف برا يبيك .؟
يزيد : ماكن احد يكلمه لا رد عليها ومكانه
نوره : شافت انه مهو معها من صدمته : خرجت لعامر ودخل معها وهو واقف عند الستاره بعد ما سكرتها نوره وهي واقفه برا نادى اخوه
الممرضه : مستر ممنوع واحد بس فيه يدخل شوف
عامر: يزيد تسمعني تعال ابيك ..روحي غطيها خليني ادخل اشوفه
يزيد : خرج له ..ويوم شاف اخوه ارتمي بحضنه توه يستوعب هول الي هو فيه ...خرجه اخوه خارج القسم برا ع الكراسي وجلسه وهو يردد عليه اذكر الله ..اذكر الله...وتعوذ من بليس تعدي بإذنه ادعيلها .....ويده ترتعش ودموعه نزلت والقصه اعتلت بحلقه ..لاتروح وتخليني .....وسكت معد هو قادر ينطق وبكي قهره وحرقه الي كانت محبوسه بصمت وهو مغطي وجهه بين كفوفه
عامر : سكت يبيه يخرج الي بداخله وهو مهو فاهم وش صاير عليها ويده على ظهر اخوه المنحنى ومستند على يدينه رفع عيونه اذا فيه احد من الماره ممكن ينتبه لاخوه الي عمره ما شاف دموعه ..بس اكيد الي فيه كبير ومصيبته كبيره الي ما قدر يداري دموعه عن من حوله





~ * ~ * ~ . ~ * ~ * ~

حمد : جلس عند امه اسفل وهو داري انها ما خذه على خاطرها منه الي ما سمح لها تروح مع اهلها طلع ودخل بيته وشافها جالسه وضاربه البوز شبرين كان وده يضحك ذكرته بحركتها يوم صغيره ويحرش خاله عليها ويمنعها تروح بس كانت اعند منه وتروح معهم باسلوبها الي مايرفضه خاله قرب منها وجلس على نفس الكرسي وبتريقه بصوته : ماطاح الي براسك لين الحين وهالبراطم الي واصله شبرين ويقرصها فيها ..ولا ردت عليه ..الحين كاني قايل لك ابد ما تروحين قلت لك بكره تتغدين معهم وش مزعلك
اصايل : وتلف تواجه : وش فيها يعني غير تمشي الي براسك ليه بدل بكره مهو اليوم رحت معهم
حمد : وهو يدقها بصباعه على راسها : ايه امشي الي براسي لاني رجالك وكلمتى تمشي عليك وانتي أي شي صاير يزعلك
اصايل : وهي شوي وتبكي من قهرها الي مهي مع خواتها وتشمتوا فيها بضحك الي ماوافق لها : حمد اكره ما علي واحد يتحكم فيني وربي اموت قهر
حمد : بتريقه وضحك : ايه ما خذ لي خيل بريه حره وعنيده تخبريني فيك
اصايل : وهي صايره من ادني كلمه تتحسس منه من بعد حملها : حمد وربي ماني بناقصتك
حمد : وهو يلف يده عليها : ياعمري يهون عليك تخليني لوحدي والصبح من بيكون قدامي افطر معه
اصايل : فيه عمتي مستحيل تقصر معك..يوم سعدها وانت معها
حمد :ادري انها مهي مقصره بس ابيك انتي قدامي اتصبح فيك
اصايل : وهي تغطي وجها وتبكي من فرط حساسيتها الي ماكانت احد يشوف لها دمعه وطول وقتها راسها مرفوع ظهرت له كل الي بخاطرها : انت ماهمك اني اكون قدامك قد انك تفرض اوامرك وانفذها لك اهلي ما توديني لهم غير اخر الاسبوع ويوم اطلب منك تقول تعبان وربي حاسه بخنقه مذبوحه ابي اشم هواء نظيف ...من بعد ما كملنا شهر وانت ماتخرجيني غير لمطاعم ..ما ابي مطاعم ابي مكان اشم فيه هواء وربي ماتعودة على الخنقه ليه ماتفهمني احب المزرعه اعشقها وربي ماحس براحه غير فيها عمري ما غبت عنها ثلاث اسابيع ومن يوم عرست مره وحده وديتني لها
حمد : وهو يقربها من كتفها : كل هذا بخاطرك ولا تكلمتى ادري انك غير عن البنات مايهمك غير انك تكونين بين النخل والتربه والخيل ..ويشيل يدها عن عيونها ..بس ظلمتيني عمري مافكرت افرض عليك اوامر قد ما اكون متفاهم معك ..ماراح اناقشه معك الكلام الحين خليه بعد ما تولدين لانه ولدك هذا مدري اخرتها معه اخاف انه يوم تهجين منى والسبه هو ..حمرت خدودها لين اليحن خجلها وحياها منه ذابحه ..سحبها لحضنه ..بكره قبل احدعش (11) اكون عندك ولا تكدرين بخاطرك بنجلس معهم لين يطيب خاطرك
اصايل : وهي منحرجه منه ودموعها مهي راضيه توقف ماتبيه يحس انها ضعيفه ودمعتها على خدها مثل النسوان ماتبي بس مهي قادره دفنت وجها بصدره وهي تشم ريحة عطره تعشقه عشق الارض للمزن ..عشق المغترب لأرضه ..عشق ام الشهيد لحضن ابنها ..على كثر عشقها له ما تقدر تعبر له بس عيونها تفضحها ..وهو خبرها انه حاس فيها وينتظر اليوم الي تنطق بكل كلمه تشعر فيها ..



~ * ~ * ~ . ~ * ~ * ~


ملاك : بعدت شعرها عن وجها وهي تمسح دمعتها وانفها ومارد عليها هزته ونادته مارد : محمد قوم لا تلعب علي قوم وتحاول تقلبه تشوف وجهه ..وتقرب منه قوم ماراح تنام وانت زعلان علي وبكيت وبصوت اعلى محمد قوم فتح عيونه بضبابيه عدم الوعي من الدخول بالنوم " كثير من الاحيان النوم يكون راحه لنا من رب العباد بعز مصيبتنا ننام دون شعور "....قول انك منت زعلان علي وربي ماسويت شي ..ونزلت دموعها اكثر ...اقسملك بالله ماعمري غلطت الي تشك فيني وتهزه يوم غمض عيونه وهي تشهق ..محمد .. فتح عيونه بوهن وهو حاس انه يحلم فتح يدينه ..تعالي ...ورتمت بحضنه وهي تشهق..تعبان ابي انسى ..خليني انسى...زادت دموعها ودريت انه نايم ويكلمها ضلت فتره وهي تبكى وهو مهو داري عنها بعد ماقدرت تهدى قامت وعلامات ازارير قميصه معلمه بوجها وعيونها ذابله من كثر ما بكت ... وهي تمسح خده وتهمس له ..ورابي ماراح احد يبعدك عني ..حتى لو كنت بتشك فيني من حقك محد يلومك ماخذ وحده مهي كامله لا تضن بقول عزت نفس وكرامه متنازله عن كرامتى كلها بس اظل معك باسته بعمق عمق المها وجرحها ونسحبت وهي تلتفت له وتهمس اسفه بين شفاتها مهو قصد اخالفك واشك فيك وفتحت جواله المرمي على السرير ....وغطت فمها بيدها من هول ما قرأت وطفرت دمعه وحيده من عينها وبلعت قصتها وهي تكتب رساله لنفس الرقم



الفصل السادس و الاربـــــــ { 46 } ــــــــع ـــــــــــــون


هل حب الاطفال لأمهاتهم حب تملك ام حب سيطرةٍ واستبداد ..؟
ام مسح حقوق الام بالحياه من غيرهم !

صراخ احمد وهو يبكي صم اذنهم وهو ممسك بأمه : برووووح معكم ماترووحين عني ..
ابو محمد : بحزن على صغيره : يابوك ترى كلها يومين وماراح تحس فيها
احمد : بروووووح
ام احمد :بكل حنيه وهي تناظر زوجها : خلاص بطلت ماني برايحه مكان
ابو احمد : بحزم وصرامه صدع راسه من صغيره ودلعه الزايد وتحكمه بوجود امه معه : مهو بكيفك وهو بيظل عند جدته وخواته ..ويوقف ويمسكه مع يده وهو لاوي على امه ويسحبه يواجهه...شفت لو مهو صياحك كان اخذتك لكن الحين لا لانك منت برجال على أي شي صحت
احمد : وهو يمسح دموعه ويشهق وهو يبكي : يبه الله يخليك ..بس هذى المره
ام احمد : تمسح على شعره وهي شوي تبكي معه : ياقلب امك خلاص ماني برايحه
ابو محمد : رفع نظره لها وبصرامه وصوت منخفض: انوار..روحي جهزي شنطتك ولا اسمع كلام ماله داعي
ام احمد : بتعارضه بس ما تبي يكون كلامها معه قدام ولدها ..
منى : دخلت بسرعه وهي من عند باب غرفتهم بعد ماخبرتها مي وهي مهي مصدقه مستحيل امها تخليهم عمرها ما سوتها : امي صدق بتسافرين ؟
ابو محمد : صدق عصب من عياله الي صاير تحكمهم بامهم لها الحد ومهم مخلين له أي متنفس : خير وش عندك انتي بعد قولي بروح معها
منى : وهي تضحك عرفت ان ابوها واصله معه بسبب صراخ احمد : ههههههه لا ابد سلامتك مهو بالقصد احشر عمري روح وخذ القمر معك بس عاد ترى لاتنسى اني طبينتها مثل مهي تبي تروح بطياره خاصه لازم انا بعد اروح .....ورجعت لحنتها ..تكفى يبي ودي اشوف طياره خاصه تكفي
ابو محمد : وهو يبتسم : يوم عرسك ارسلك بطياره خاصه عشان ارتاح من ازعاجك تقول بروح لوحدي بالطياره الخاصه الي حسدتنا عليها ترى معنا ناس فيها
منى :ههههههههههه لا حرام انا مزعجه حرام عليك دناااا موووودبه ..مابكيت مثل المزعجين وقلت بروح ..وتمد لسانها لاحمد ...مافي روحه معهم شفت لو ماعندى اختبار كان اخذوني وانت لا يادلوعه ....تتكلم وهي مهي عارفه كيف بتقضي اليومين من غير امها
احمد : رجع يبكي ويصرخ : برررررررررررروح




~ * ~ * ~ . ~ * ~ * ~

انقضت يومين وهذا الثالث يشارف على الانتهاء وهي ما زالت حالها كما هي صرخ وعاتب كل مسئول عن حالتها وقدم شكوه لمدير المستشفي عن طبيبتها ولكن لم يجدي نفع ما حصل حاله خارجه عن أرادتها ..وكل الاثباتات معها
ثلاث ايام جعلت منه شخص اخر يسير بهندام نظيف لكن بروح هايمه ضائعه تبحث عن ملجأ لتستكين..وحاله ليس ببعيد عن حال اخيها الذى حمل نفسه كل الوم والعتب لتعبها فهو من جلب لها ما طلبت وشتهت تناوله يومها ..لا ينسى ضحكها وهي تتناولها بنهم وظل يضحك هو ويزيد عليها ..تناولت نصف الصحن بشراهه لم يعهدوها عليها
يوسف : ابعد الستاره وقترب منه وهو على حاله يعتكف على كرسيه الذى لا يبتعد عنه الا فحال الصلاه واذا اتي الليل ليجبر على الخروج ويظل عند الباب لكن رحمة فيه وبحاله صار يستطيع المكوث معها حتى فالليل بعد انتهاء جولة الأطباء ..ويسمح له الطبيب المناوب بالمكوث ...همس بالسلام ..وهو يضع يده على كتفه ..على حالها ما تغير شي من البارح
يزيد : تنهد : ايه
يوسف قرب منها وهو يتامل الاجهزه الموصله بها من كل جانب وجهاز يصم الاذن من ضرباته ليعلن عن اثبات وجوده وحتى وامه بغيبوبتها وبقية الاجهزه بحالة خرس تام الا هو (جهاز قياس نبضات قلب الجنين ): باس جبينها وهو يتمتم ببعض الادعيه لها ابتعد عنها وقرب منه وهو يمسكه مع يده ..قوم معي برا اهلك برا اكيد يبون يدخلون
يزيد : وبدون ما يبعد نظره عن وجها : خلهم يدخلون وحده وحده ماني بخارج
يوسف : معناته مع العلاج وفقد امه ألهمه نوع من القوه والصبر : اذكر الله ومنت نافعها بشي لا بجلستك ولا ببعدك عنها خطوات مالنا لا الدعاء لها وخلي ايمانك بالله كبير
يزيد : يكره وقت الزياره الساعه الي يزعجونه فيها مهو متحمل كلام احد ونصايحهم هو عارف وداري بس مهو قادر غصب عنه محد فاهمه هي ايه تعني له هي الام الي ما نجبته هي الماء الي ارتوى فيه وهو مقطوع الرجاء من ضياعه حتى انتزاع السموم من جسمه كان اهون عذاب من الي يشعر فيه الحين ..الحين هو ينزرع الشوك بداخله ويكبر وينغرس ويتفرع بكل خلايا جسمه ويمزقها وتنزف ليتجمع دمائها وتضغط على تنفسه ابعد الكرسي وخرج معه ..وقف سلم على اخواته وخالته وابوه ..يجلس معهم بكراسي الانتظار وكثير من الكلام الذى يدور لا يسمعه من شدة سرحانه ..
ابو عامر : يابوك مهي حال الي انت فيه وحد الله واذكره ..و ارجع معنا نام شوي وريح جسمك
يزيد :وهو يناظر ابوه يدري بخوفه عليه بس الي يطلبونه صعب : وشلون يرتاح الجسد وروحه ضايعه
ابو عامر : الروح بيد الله هو الي له الحكم عليها لكن راحة اجسادنا بيدنا ولبدنك عليك حق ..ويوقف يوم شاف بناته خرجوا ..بتدخل معي
يزيد : لا ادخل مع خالتي ..ويوقف بيمشي
يوسف : على وين؟!
يزيد : يبي يبعد شوي لوحده ما يبي يعصب على احد منه وهو يعاتبه .. : دورة المياه...توضى وراح جلس بالمسجد صلى ركعتين وظل يقرأ قران ..وهو يبكي بداخله سجد يوم وصل ايه فيها السجده وسكب كل الدموعه المحبوسه بداخله بكي هجره للقران الي مايذكره طول الاسبوع الا بسوره وحده يوم الجمعه وهذا بفضلها صار يقرائها ..بكي ايام تقومه يصلي معها القيام وهي ترش عليه المويه وحيان يطيعها واحيان يرفض يقوم ..وظل يدعي وهو يذكر احداث ومواقف لتقصيره وبعده عن ربه رفع راسه ومسح وجهه مع سماعه للأذن..صلى جماعه معهم وانتظر بعد الصلاه ربع ساعه و رجع ما حصل احد الكل راح وجواله كان على الصامت شافه ينور بجيبه اهمل الرد وهو يشوف كم المكالمات الي وصله قفل الجوال ودخل عندها وظل واقف ويقرأ عليها اذكرا المساء الي ما كان حافظها وفاتح احد الكتيبات الموزعه بالمستشفى ..وهو يذكر كيف كانت تحصنه بالصباح والمساء وهو مهو مهتم مثلها ومهو حافظ كل الاذكار بعد ما انتها نفث بكفه ومسح على راسها وجسمها ويوم وصل لبطنها شعر ان يده تشدت اعصابها من شدة رهبته وعظمة ربه بالكائن الموجود ..عمره ماكان يتخيل انها بتخبي عنه بس اكيد عندها سبب ..مسك يدها وهو يجلس ..فتح كفها وهو يقربه من شفاته وانفه ويبوسه بعمق وهو يستنشقه ..كم مسح على شعره كم عطره كم وكم ولا رح يقدر يجازيها شي من حقها عليه حاس عمره مخنوق وده يسمع صوتها يكلمها حتى كلام معها مهو قادر يظهره خايف ما يبي يصدق انها ما تسمعه يبي يشوف عينها يبي يتامل رموشها وحركتها وهي تسمعه غرغرة عينه بدمعها وهو يمسح بنظره على وجها المستكين بنوم عميق وضع يده اليمين على خدها وقلبه منفطر ومرر ابهامه على طرف شفتها وهو يردد بداخله بوجع يفتت الصخر .. هند تعبان .. ودخل يدها وغطاها و احنى راسه قريب منها بوهن مايذكر اذا نام او لا هذى الايام ينام وهو عندها ومع أي حركه من الممورضه يفيق مرعوب ..بدى يداعب عيونه النوم على سماع نبضات قلب الجنين مره ترتفع وتكون مزعجه ومره تنخفض وتكون كنسمة الهواء



~ * ~ * ~ . ~ * ~ * ~
فالسياره
ابو عامر : بعده مارد عليك ؟
مريم : بحزن على حال هند واخوها : لا
ابو عامر : مهي بحال هذى لا يبي يجلس مع احد ولا يشوف الناس حوله وش الضعف الي فيه مهي رجاله يسوي سواته
مها : دمعت عينها من تحت غطوتها وضغطت جفونها بتعب اطفي حرارة الدمع بعيونها وهي تردد بداخلها ليه اذا الرجل ظل عند زوجته وخاف عليها ورابط معها وكره كل من حوله من مغريات الحياه شافوه ضعيف ونقص برجولته والحرمه يشوفوه واجب وعادي الي تسويه
خلود : يابو عامر ادعيله ترى مهي بسهله علينا الصدمه وشلون هو المسكين بدل ما يفرح بخبر التوائم ينصدم بغيبوبة السكر الي مهم دارين كيف جاها وهي توها مالها اسبوع ما كان عندها يظهر عندها ويرتفع ويدخلها بغيبوبه
ابو عامر : يتنهد بالم اب محروق قلبه على ولده : الله يهديه ويصلحه ويقومها له ويحفظ عياله
..همسات متفاوته يارب

~ * ~ * ~ . ~ * ~ * ~

ملاك لم تعاتبه وهي تراه يعود لطبيعته معها حتى اعتذار لم يعتذر لكن كلامه معها قل كثيرا لم تعد ترقب حتى بشرب الماء تجد له مراره والم تريد ان تاتي الساعه لتعرف من المرسل كيف وصله الخبر ومن هو هذا وماهو الشي الذى يعرف وهذا ما يذبحها اخذت تلف بتوتر فالصاله خايفه من اخباره ويعصب عليها قربت منه وهو لم تغب عن نظره ويعلم بتوترها وان لديها ما تقول ولكن ضل صامت وعينه على التلفزيون ..وقفت امامه وهي تفرك بيدها بتوتر ...موودي فيه شي بخبرك بس ماتعصب علي ..
محمد : مسكها مع يدها الي قطعتها من كثر الفرك وجلسها جنبه : قولي وش عندك وش تبين لك يومين وانتِ بتقولين شي ومتردده خرجي البحصه الي بفمك وقطيها عشان ترتاحين
ملاك : وهي تبدل فرك يدينها وتوترها بالضغط على كفه : اوعدنى اول ما تزعل
محمد : وهو يبتسم على صوتها الخايف كانها طفل وبهزل بنبرته : تبين اجيب لك حلاوله
ملاك : بدلع : محمد
محمد : ضحكه وجها المنفعل : طيب وش عندك ما اتريق زين ولا بزعل
ملاك : وهي عينها على ملامح وجه وعيونه همست بثقه وبسرعه كانها تسمع الكلام الي حافظته : انا فتحت الرساله الاخيره الي وصلتك ورجعت رديت طلب من مرسلها اني اقابله اليوم الساعه خمسه بالمطعم
محمد : بكل ذهول وعيونه مفتوحه على كبرها صرخ : نعععععععععععم من سمح لك
ملاك : ووقفت قدامه بعصبيه : الموضوع يخصني وانا سمحت لنفسي ...وبكيت ...ولا انت مصدق الي يرسل لك عشان كذا مطنشه
محمد : بعصبيه وهو يردها تجلس مكانها : من قال اني مطنش طلبت مقابلته وحددت له مكان بس محد جاء
ملاك : وهي تشهق : ليه خبيت عني منت واثق فيني لهذى الدرجه ليه ...شفت رسالتك له كانت تهديد وشلون بيجيك المرسل...هو رجع رد بالموافقه وحدد أي مطعم نتقابل فيه وحذفتها عشان ماتشوفها ..وتمسح دموعها وهي تشوف ذهوله ..وانا خبرتك عشان تروح معي يمكن يكون رجال كيف بقابله لوحدى مع احساسي يقول انها حرمه ...وبكيت اكثر وبصوت ...كيف عرفوا عن الدكتور وتشهق وربي محد يعرف غيرك انت عمري ما حكيت مع احد
محمد : احساسه فيها وبصدقها والظلم الي عاشته يهلكه بس يكره تذكر اسم الدكتور ولا سيرته سحبها وحوطها بيدينه يكره ضعفها ودموعها تحسسه بقدر ظلمه وعدم انصافه معها
ملاك : ومن بين شهقاتها وهي تلف يدينها حول ظهره : محمد لا تخلي احد يبعدني عنك وزادت من شقاتها وهي تبكي
محمد : نزل راسه قريب من اذنها و بهمس :محد يقدر انتِ لي وبس




~ * ~ * ~ . ~ * ~ * ~



فالمزرعه من الصباح كان الجو غبار وكتمه بعد صفي يومين قضوها البنات براحه وضحك والعب اعادة نشاطهم واصايل تحسرت على عمرها الي ما قدرت تلعب معهم وهي تشوف خواتها مابين ركض وسباق وركوب الخيل كانت هي وامها وخالتها فارشين قدام البيت فجلسه مرتفعه بدرجتين خاصه لهم بجه مخالفه لتواجد عمال المزرعه ومعهم شمايل حطت راسها على رجل امها وتغطت بجلالها
امها : وش بلاك يمه عسى ما تونسين شي
شمايل : بصوت مكتوم : لا تشلين همي مافيني غير العافيه
ام خوله : وهي تشوفها بحزن على حالها وحال اخوها الي ماطاع شورها فالبدايه عارضته لمن خبرها وبعدين رجعت برايها صح هي مريضه بس مرضها مهو شين ولا فيه عيوب خلقيه تورثها لعيالها بس كانت تتمنى له الأفضل ..غير انه بيقرب اخوها من زوجها اكثر ويعزز مكانتها عنده ..و هي تعزها وعمره ما بيحصل وحده بخلاقها ولا بجمالها وطيب قلبها : شكل ضايق تنفسك اخذتي البخار
شمايل : حركت راسها بايه بدون رد
اصايل : كملت عنها: اليوم الجو مهو مساعدها اخذته وشكله مافادها كثير ..وتوقف بروح اصحي حمد شوي ياذن الظهر وهو بعده نايم ..يمه باقي شي من القرصان الي سوتيه
ام شمايل : ايه تحصلينه بالحافظه الفضيه اذا يبيه بالبن والزرقاء فيها الي بالسمن والعسل
ودخلت المقلط وله بابين واحد على الحوش والثاني من داخل البيت صحته وجابت له الفطور وانتظرته ينهي صلاة الضحى وهي ادور الدفء بفراشه ماخلاها تسكر التكيف والغرفه بارده انهي صلاته وشافها متدثر بفراشه جلس عندها على الفراش وهي تعدلت والبطانيه على كتوفها
حمد : وهو يقرب منه الفطور المفرود على السفره ..: شكلك قايمه بدري بعد اليوم
اصايل : وهي تصب له حليب نياق ..وتمده له وهي مكشره : لا ..على تسعه
حمد : نايمه الفجر وتسعه بدري بعد ...
اصايل : شبعت نوم المزرعه ودي فيها أضل ليلها ونهارها صاحيه كل وقت فيها له شعور صعب تفوته
حمد : مد لها الحليب تشربه : خذى اشربيه يدفيك..وشافها كشرت زود وسكرت خشمها
اصايل : بعده عنى والي يسلمك لايعه كبدى من ريحته الله حفظ النعمه مع اني اموت فيه قبل
حمد : وهو يضحك : ما قلت لك ولدك مهو بجاي الا وهو مظهر لي شياطيني كلها قبل يوصل ..وماعليك منه هالمتحكم من الحين... غثيه واشربيه
اصايل : هههههههه مهو منقث الله يحفظه ماغير انا الي بتعب ..وامي تقول مهو بزين حليب النيوق للحوامل هو ولحمها تخليها تعشر
حمد : شرب حليبه دفعه وحده وهو يناظرها : وشهو تعشر؟!
اصايل :وهي تمد يدها لصحنه اشتهت تاكل لقمه وتحطها بفمها : ايه يقولون مهو بزين يخلي المره الحامل تكمل شهرها العاشر وهي ما ولدت
حمد : يرفع حواجبه ويمد لها لقمه غير الي اكلتها وبتسم لرمشة عيونها و تغير لون وجها : والحين انتى المتعلمه مصدقه سوالف الأولين
اصايل : وجها صاير احمر وهي تناظر القمه الي بين اصابعه وهزت راسها بلا
حمد : يقربها من فمها وده يعضها بخدودها على خجلها من اتفه الامور معه : وش بلاك خذي
اصايل : اكلتها وقامت تضحك من قلب وجت تشرق بضحكها وهو مستغرب ضحكها المفاجئ
ويجاريها بابتسامته وهو مهو داري على شنو تضحك : ماراح تخبريني ؟
اصايل : شالت البطانيه عنها وبتوقف : لا ...قوم خلص فطورك شوي ياذن خلاص بروح عند البنات
حمد : مسكها مع يدها وهو داري ان وراها سالفه وضحكه بصوته : منتى قايمه قبل اعرف ليكون فيه اكل بوجهي ويتحسس وجهه بيده الثانيه ...واصايل زاد ضحكها وحمار وجها ..وتررد بداخلها تخبلت اخبرك عشان تمسكها علي وردت تضحك على الشعور الي حست فيه وهي تشوف يده بالقمه قبل ما تأكلها
حمد : وهو يقربها منه وبتهديد ضاحك : كان ودك تعضيني هاااه ؟!
اصايل : زاد ضحكها وهي تحرك راسها بلا
حمد : ويجاريها بضحكها : هههههههههه عادي اكيد ولدك مشتهي خذى عضيها لا تجلس بخاطره وبعدين ياكل عيال الناس
اصايل غطت عيونها بخجل وهي تحرك راسها لا
حمد : خبلت فيه بشكلها وضحكها ومسكها مع زنودها وقرب وجهه من وجها وهي مسكره عيونها : قولى وش وراك ماعليك مهو منك ادري من حملك كل الي تسوينه فيني الحين
اصايل وهى تفتح عيونها : حمد خلاص
حمد : ترك يدينها وبعد عنها وهو لاف وجهه عنها ويصب له شاهي وبنبره جديه تخلو من أي هزل :ادرى لو لي خاطر عندك ماكان خشيتي عني شي ..بس شكله خاطري ضعيف عندك
اصايل : ناظرته مستغربه منه من جده هذا الحين ولا يضحك عليها : حمد من جدك الحين ولا تمزح
حمد : بدون ما يلتفت لها : ايه
اصايل : نزلت راسها وهي تاخذ نفس وبدون ما تفتح عيونها تكلمت و ابتسامتها تخترق عضلات وجها مع خجلها وبهمس : اشتهيت العق صوابعك بعد اكلها
حمد : وهو يشوف شكلها طفله خجله من اعتراف خطير صرحت فيه ضحك بصوت من قلب وهو يقرب ويرفع وجها : هههههههههه عادى خذى تحت امرك ترى سنه واثبت علميا فيها انزيمات تسهل الهضم وتمنع الخمول هههههههههه
اصايل: دفته عنها وقامت : مهي بصوابعك صوابعي الي تسهل الهضم وتمنع الخمول
حمد : ههههههههه وتمدد بفراشه وين تبين خلاص ماراح اجبرك بس ياويلك بكره اذا جلس ولدي بعد كل اكل يبي يلعقها ولا ماينام الا وهو مخليها لهايه له ههههههههه
اصايل خرجت عنه وهي وجها احمر بيتشقق من كثر مهي مبتسمه ومتخبله من فكرتها وليه قالت له ماراح ينساها لها ابد ..رفت نظرها بصدمه على كشحت نور الفلاش وخوله فوجها
خوله : هههههههههه تهبلين يالخجوله
شيماء : وهي ترجع تناظر بالكمره ..الي كانوا يصورون بعض فيها وهم ع الخيل : هههههههه ولا عمري بشوف اصيل يتحول الى اصوله غير بهذى الصوره ..وماتوا ضحك وبصوت وهم يشردون عنها يوم شافوها استوعبت الي سوه فيها

حمد اذن الظهر وراح يصلي مع خاله والعمال..وهو جالس بالجلسه الي تحت عريش بعيده شوي عن البيت ماتكشفه شاف وحد من البنات الصغار مقبله عليه وهي متبرقعه ..وتمنى بداخله انه اذا جوه بنات بكره يبي يربيهم مثل بنات خاله ...
قربت منه ..السلام عليكم .. وهي تمد يدها له بالورقه ....
وعليكم السلام ....وشهو ذا؟؟! ...
..خوله قالت لي اوصلها لك ...
وهو يمد يده وياخذها ..انتي من من البنات ..
وصاف ...
مشاءالله وليه متغطيه عني هاااه ...
وصاف : وعيونها تبرق من تخت البرقع باين شيطنتها وهي تشهق وتضرب بيدها فبعض : يويلي تبي ابوي يذبحني لو شافني عامل هنا ..وتمشي عنه يوم مارد عليها وعينه على الورقه
حمد : هو متعود تقابله بوجها فبيتهم يوم يجيهم ..وخرسته الي بيده ...وهو يضحك على المكتوب .... هههههههههههه الله يقطع شركم من بنات بتهبلون لي فيها ..." صوره لاصايل وهي صغيره وبمرابط الابل وشعرها ناكش ..والثانيه الي توهم ماخذينها لها طابعينها على ورق عادي "ولفها بحذر ما يبيها تخترب ..يوم شاف خاله جاي صوبه

"قصاصة الورقه المرافقه معها "

شوف اصيل الصغير تحول بيدك لاصوله ههههههه اتحداك تحصل صوره مثل هذى
تصوير محترف لم يعرف العالم بوجوده
خالات ولدك
توم وجيري >>اذا تذكر
(حمد ماكان يطلق عليهم غير كذا لان الفرق بينهم سنه وصايرات مثله وهم صغار وما يدري انهم لين الحين نفس الحال )

وبعد الغداء استأذن من خاله واخذ زوجته ومشي ..وهي كانت راضيه برجوعها قبل اهلها لانهم راح يمشون بعدها بساعه


على العصر جاهم حسن ومعه رياجيل هو دلالهم يشترون ابل من عند ابو شمايل وبعد ما راحوا الرياجيل دخل يسلم على اخته وبناتها وما حصل غير اخته وام شمايل الي نزلت برقعها على وجها من يوم سمعت صوته وهو حب راسها
سئل اخته عن بناتها قالت له انهم يمشون هم وخواتهم برا جهة الزرع والخضره

البنات بعد ما جمعوا لهم النعناع و الياسمين والريحان وكانوا كلهم راجعين وشمايل بعيده عنهم كاتم صدرها ريحة الريحان قويه عليها ماتتحملها
خوله مشت من الطريق الي ابوهم محذرهم ما يجون صوبه وهي خايفه وتقول لخواتها بس من بعيد انتم ليه خايفين عمرنا ما شفناها يعني عشرين سنه لها ولا احد فينا شافها يمكن ابوي حاطله حرمه حليوه اجنبيه وانتم ماتدرون ويقص علينا
تضربها شيماء تخسين يالخايسه ابوي يخلي حرمته وسط العمال عشرين سنه قيدها عجوز مهتريه اكبر من امك
وهم بسواليفهم والبنات الصغار لاصقات بخواتهم من خوفهم لكن حب الاكتشاف ذابحهم وهم من بعيد يناظرون جهة الجدار تقول كل وحده بتكتشف الذره ولا جزيات تركيب البلك قربت خوله اكثر وسحبتها شمايل مع يدها : طعتك وجيت وحدك هنا تخبلتي انتي وين تبين امشي نرد
وما مداهم يكملون كلامهم الا صرخت خواتهم شلتهم مكانهم ورفعوا روسهم الا يشوفون الي منزله راسها لهم


~ * ~ * ~ . ~ * ~ * ~

يزيد : صحي على حركه الممرضه وهي تنادي الدكتور وتطلب منه يقوم : وش فيه
الطبيب والطبيبه والمموضات كانوا حولها كل واحد عند جهاز
طبيبتها الي تراجع عندها مع انها ماخذه على خاطرها من كلام يزيد وشكوته عليها بس تجاهلت الي صار هي وضيفتها انسانيه بحته ولازم تراعي كل الي حولها مهما صار ومادخل مشاكلها مع اهل المرضى فيهم : لازم عمليه الحين نبض الجنين ضعيف
يزيد : وقف وهو يردد يارب فرجك ورحمتك وشافهم وهم يسحبونها لغرفة العمليات التفت لطبيب الي وضع يده على كتفه
الطبيب : وقع لي اوراق العمليه ..لا تخاف عليها البنج راح يكون موضعي ماراح يكون كامل عشان غيبوبتها
يزيد : بذهول: كيف ؟!
الطبيب : راح نستخدم التخدير النصفي لها مارح يتاثر الدماغ بالبنج ابد




~ * ~ * ~ . ~ * ~ * ~

وما مداهم يكملون كلامهم الا صرخت خواتهم شلتهم مكانهم ورفعوا روسهم الا يشوفون الي منزله راسها لهم وهي لافه ثلاث ارباع جسمها الضخم بالجذع ...
ركضوا البنات بكل قوتهم وهم مشمرين جلالهم والخوف شال تفكيرهم لفت خوله وشافت شمايل خلاص معد هي قادره تركض اكثر وصارت تصرخ على خواتها يجونها يساعدونها ردت لها شيماء حاولوا يوقفونها لكن معد فيه فايده وشفاتها بدت تتغير لونها نزعوا عنها برقعها المرفوع وفكوا طرحة الجلال وصاروا يهونها ( ما يخرجون فالمزرعه الا وهم لابسين جلال مخيط بشكل ثوب واسع مع طرحته مثبته فيه ويلبسون معه البرقع .... من شدة وخوف ابوهم عليهم حتى اصغار الي بالابتدائي يلبسونها خوف عليهم من العمال احد يشوفهم )
خوله وهي تبكي وتصرخ: لا تموت بروح اجيب بخاخها خليك معها
شيماء : وهي تصرخ: ما راح يفيدها لازم الكبير شيلها معي
خوله : وهي تصرخ :ماراح نقدر لازم اركض انتظري خمسه دقايق بس ..وتناظر جهة الحيه الي ردت مكانها ...مهي بجايتك خلى عينك عليها لا تنزل لكم ...وتركض مثل المجنونه...الجدار يبعد عن بيتهم ربع ساعه
الأمهات يوم سمعوا الصريخ راحوا يركضون خارج البيت وحسن يسبقهم الا على وصول البنات الصغار ويلتفون حول امهاتهم وهم يرجفون
صرخ فيهم حسن : وش بلاكم.. ؟!
البنات باصوات مختلفه ..الحيه السكنيه ..
صرخت ام خوله وهي تضر بصدرها : ياويلي وين خواتكم
وصاف : سادس ابتدائي وهي تبكي : مع شمايل ... وتشهق وهي تلوي على امها ...ماتقدر تمشي طاحت
راح حسن يركض لهم الا تقابله خوله وهي من يوم شافته فرطت تبكي ومسكت فيه وهي تحاول تتكلم وتنفسها رايح من الركض : الحقني... لا ..تموت ...راحت تركض و هو معها وسبقها
شيماء : يوم شافت الي جاي نزلت برقعها وهي بعدها تهف على اختها بالبرقع وتنفخ عليها بنفسها
حسن : وقف عندها وهو قرب ينقطع نفسه من سرعة ركضه ويده على راسه ماسك فيها عقاله ووشماغه وخوله بعدها خلفه اتلطم (اتلثم ) بشماغه و انحنى ياخذها بين يديه وهو يحس انها بتطلع روحها من تغير وجها وعيونها يركض فيها ع البيت والبنات يركضون سبقوه نزلوا اسطوانة الاكسجين المتوسطه الحجم الخاصه فالمزرعه فالصاله... وصاف تفصل التلفزيون وتسحب توصيلته وتشبك فيها فيش الاسطوانه ... حطها ع الكنب فالصاله وهي وجها محتقن وشفاتها مزرقه وشعرها منثور من حولها معد تقدر تجر أي نفس لداخل وجسمها صاير مثل الثلج ركضت خوله ومسكت الانبوب وفتحته وشيماء كسرة المحلول وأضافته بمكانه مخصص وتحط الجهاز على وجها وتمسكه عشان ما تحاول تبعده وشيماء تغطيها بالبطانيه و خواتهم الصغار ملتفين على بعض واقفين بطرف الصاله يبكون بلا صوت دموع وشهقات صامته حتى لا توثر عليها ...حالة عمل منظم سريع
حسن ظل مثل المتفرج مايعرف يسوي أي شي و مذهول من سرعتهم بسعافها... الي مايعرف عنها شي....بعد ما شاف انهم انتهوا خرج عنهم منسحب للمقلط والهم يقطر من ملامحه

جلست امها عندها ع الارض وهي قلبها يفر بين ضلوعها لحال بنتها ..



~ * ~ * ~ . ~ * ~ * ~

صدمت الاطباء كانت عظيمه ..سبحانك ربي صرخ طبيب التخدير :الله اكبر
مع صرخت جنينها فتحت عيونها سبحانك ربي اذا اراد شياً كان بلمح البصر ..
وقفت الممرضه وهي تغطي بشرشف ابيض امامها حتى لا ترى عمليتها لانهم لم يضعوا الحاجز بسبب غيبوبتها
هند : اعمت عينها الاضائه المسلطه القويه عليها رجعت تغمض عينها وهي تضغط عليها وهي تسمع الاصوات من حلوها لحظات وعادت لنومها وثقل راسها



~ * ~ * ~ . ~ * ~ * ~

دخلت عليه اخته وشافته منزل راسه وشماغه الي كانت مرتبه يوم جا يسلم عليها الحين مرميه على كتفه باهمال ...جلست قريب منه على الارض واتكت على المركي وهي تسحب ترمس القهوه والتمر وتصب وتقربه منه وهي تهوجس بخوف من الي يدور براسه الحين : سم
بدون مايرفع نظره لها اخذ الفنجان وبهمس : سم الله عدوك ..
ام خوله : وش فيك هتميت ...اياني وياك تقول بتغير رايك فيها ..
حسن : ناظرها بحده : وش شايفتني بزر قدامك ...تراني بصك الثلاثين اذا ناسيه
ام خوله : سلامتك بس مهو قصد اصغر منك بس وجهك مهو بمريحني ..
حسن : وهو يشرب فنجاله ويمده لها مكتفي ما يبي غيره وهو يرجه والهم جاثم على صدره وكل تفكيره منحصر شلون بتتحمل حمل وولاده ومتابعه عيال وتنهد : اول مره اشوف حال واحد مكتوم وش تبين حالي يكون ..هي دوم كذا .؟
ام خوله : لا بس ... معروف الربو له مواسم ويزيد مع وقت الطلع والغبار ..وهي الي زادها اليوم الجو مغبر ورعبتها الله يصلحهم بيذبحهم ابوهم لو دري عنهم هي ماتتحمل الفجعات اتعبها احيان ...وسكتت يوم سمعت صوت ابو شمايل وهو يصرخ على بناته ..خلني اروح اشوفه البنات مرتاعين ومهم ناقصين هدته عليهم
بعد شوي دخل عليه ابو شمايل وهو واصل حده من بناته الي يوم صرخ عليهم الصغار الكل نحاش عنه بغرفه وقفلوها والي كان بوجهه الثنائي توم وجيري ...وجلس
حسن : هد عمرك جهال تراهم
ابو شمايل : وبصوت مرتفع بعده معصب : حريم وش كبارهم تقلي جهال ...لو ماتت اختهم وش فادهم هاااه
حسن : محد بيروح قبل يومه تعوذ من بليس يابو حمد الله يهداك و تراهم ماقصروا مع اختهم انا الرجال وقفت اصفق بيدي ماعرف شي وهم الي اسعفوها
ابو شمايل : وجهك ابيض وما تقصر لو مهو الله ثم انت مدري وش كان الحين من حالها ..
حسن : وهو واقف بالقهوه يصب له : وجهك دوم ناصع ..عسها الحين تحسنت
ابو شمايل : يتكي على المركى وهو يرشف قهوته : الحمدلله ..وسكت فكره مع بناته وخوفه عليهم
حسن : يوم شافه نزل فنجاله رجع صب له وجلس مقابل له : عم ابو حمد انت تدري ان الوالد الله يرحمه لو حي هو الي بيقوم عني الحين بالي بقوله واخواني الكبار الله يحفظهم كل لاهي بشغله وما ابي اعطلهم عنه وانت من يومك الله يديمك بمعزه الوالد ....تدري ان الحال ميسور وبفضل الله ثم مساعدتك بعطيك المهر خمسين وعذرني مهو بنقص بحق ومقدار بنتك بس هذا الي اقدر عليه وادري ان مهر اختها اكيد كان اضعافه مهرها
ابو شمايل : سكت وهو ينتظره ينهي كلامه ويناظره بتفرس
حسن : وهو ينزل نظره : و اذا بتوافق لي ابي العرس بعد شهرين بالكثير
ابو شمايل : وهو يعتدل بجلسته : انهيت كل الي بخاطرك ولا فيه عندك كلام بعد
حسن : رفع ناظره : فيه شي بس ابي شورك اول وبعدين ابي شورها
ابو شمايل : الي هو ؟
حسن : تدري ان الوالده ساكنه مع اخوي الكبير ودي اني اسكنها معي اذا ما عندكم أي اعتراض ..تراني من البدايه ابي امي معي من بعد ما شريت بيت الوالد من اخواني وجددته ..ومنها بعد الي شفته اليوم من حالها لزوم يكون احد معها ماتكون لوحدها
ابو شمايل : يحط يده على كتفه : شوف يابوك تراني كل الي قلته ما يهمني ولا يخطر على بالي ولا ابي مهر لبناتي الا الميسور ولو ريال ماتفرق معي واذا على امك بارك الله فيك الي ما يبر امه ماله خير فبنتي ..بس شرطي الي ابيك تفهمه زين انا ما زوجك وحده بس انا اشتري الرجال السند لبناتي انت بتاخذ وحده بس بتتحمل خواتها تكون اخوهم وسندهم اذا غاب راسي
حسن :ارتاب من كلامه وناظره بحزن على حاله : الله يديمك ويحفظك لنا
ابو شمايل: يابوك ابيك انت وحمد يد وحده الواحد ما يضمن عمره ..وانتم اقرب لبناتي من عمامهم وخوالهم لقرب خواتهم منكم بتكنون السند لهم ومثل ما وصيت حمد عليهم بوصيك عليهم بعد ..حلالهم تحافظون عليه كانه حلالكم و ويكنون برقبتكم حتى لو هم مع رجالهم ومعرسين لاجاتك تشكي تكون عصاها الي تستند عليها وتاخذ حقها لو مظلومه وتردعها اذا أخطت..
حسن : الله يخليك لهم ومابيضيع حقهم باذن الله وطيبك وخيرك الكل يشهد فيه وربي يجعله ذخر لبناتك ويحميهم بفضله من فعايلك الطيبه ...وبناتك لا تضن اني بيوم بفرق بينهم و اقول بنات اختى غير كلهم بيكونون واحد عندى .. والله يقدرني لو اجزيك شي من فعايلك معنا
ابو شمايل : هذا عشمي فيك يابو علي انك متفرق بينهم ابد ..وعلى العرس شوف اليوم الي تبيه وبلغني عنه ..ولا تشيل هم شي ابد عرسك علي من الصغيره للكبيره وخذ اختك وروح اثث بيتك بالي تبيه و العقود والذبايح تنقى الي تبي منها ..ويوم شافه بيعترض ..لو عندى ولد كان تكفلت بكل عرسه وانا عادك ولدي خلني افرح اني بزوج ولدي
حسن : قام حب راسه ويده وهو بعده بذهوله ابد ما توقع انه بيوم بتتيسر له كل اموره بلمح البصر وهو الي كان شايل هم ويبي ياخذ اقصاد عشان يفرش بيته ويسوي العرس : وانا ولدك الي ما بيعصاك يوم باذن الله ..مدري وين بودي جمايلك معي ..
ابو شمايل : اذا بتعد الي اسويه لك جميل رده لي فحفظك لبنتي وخواتها ..
خوله : تنحنحت عند الباب : ححححم ...وهي منزله راسها وصوتها واضح انها خايفه : يبه تقولك خالتي يالله نبي نرد البيت
ابو شمايل : وبصوت مرتفع رد عصب وما يبي يلين معها لانها هي السبب : مهو بالحين شوي بيجي الرجال يستلم ابله بعد العشاء نرد وياني اشوف وحده منكم تخطف رجلها عند الباب
حسن : شوي ويضحك اول مره يشوف بنت اخته الشيطانه خايفه ومنزله راسها
خوله : بس لازم نروح المستشفى شمايل بعدها تعانه ما فادها الفلتارين ..لازمها ابرة كرتزون مره تعبانه
ابو شمايل : بصرخ : كله منك وش موديك هاااه وش تبيني اسوي الحين والرجال بيجي يحمل ابله
خوله : بكيت الي كابته من اول ونزلت دموعها وهى ترفع راسها تناظر ابوها :توبه يبه ومعد ابي اجي هنا ...وصرخت بصوت وقفزت من مكانها بروعه وهي واصله نص المقلط يوم حست شي يتحرك بظهرها
خلود : سنه رابع : صرخت معها
خوله :بصرخه : وجع موتيني خوف ضنيتك الحيه
وابوهم وخالهم ضحكوا عليهم
خلود : يبه جوالك من اول يرن ..ومدته له ..
ابو شمايل وهو يوقف : هذا اكيد الرجال : ابو علي خذ اختك والبنات وردهم البيت بالجمس وخل سيارتك لي
حسن : ابشر ....يالله روحوا تجهزوا بسرعه ..
ابو شمايل : وهو يوجه كلامه لخوله : خلوا السواق يرد معكم واذا وصلتوا ودي اختك وطمنوني عليها
حسن : لاتشيل همها بمر المستشفى وبعدين اردهم البيت ..
ابو شمايل :الله يوفقك يابوك ويريح بالك

شمايل يوم عرفت انه بيرجعهم رفضت تطلع معه وهي بنفس السياره وقالت لامها يخلون الشغالتين يرحون معه وهي تركب معها مع السواق لكن يوم عرف من الصغار نزلهم وطلعهم معه وهو معصب من حركتها





~ * ~ * ~ . ~ * ~ * ~

محمد وهو داخل معها المطعم شد على يدها بتملك وشعور انتابه بالخوف لا يعلم من اين مصدره شعور انه ممكن تضيع منه ...ناظرها وشاف الخوف برجفة شفايفها المطبقه عليها حتى لا تنفرج وتظهر ارتجافها للكل ..تقدم وهو يقرب منها ..اي طاوله طلبتي
ملاك : وهي تبلع ريقها كانه لحظات وتعدم : طاوله سبعه خطت كم خطوه وهي توقف بشهقه من الي امامها


~ * ~ * ~ . ~ * ~ * ~

يزيد حالته يرثى لها وهو يجلس على الكرسي ورجله تهتز بتوتر سمع الخطوات الي تقترب منه رفع راسه وشاف يوسف الي بلغه عن دخولها العمليات وشوي وخالته وابوه عنده هم بعد... مع سهولة عمليات الولاده الان الا ان خالته كانت جالسه على بعد مسافه عنهم وهي تردد ببعض الادعيه فحالها غير عن الكثير والكثير عملية ولاده لجنين امه بغيبوبه
هل سيعش ام تحصل مضاعفات لهم معا خوف كان يخرس ويلجم الجميع عن الكلام فقط نظراتهم التي تلتقي وتبث الخوف والقلق من عين الى الاخرى دون ان تسكن احداهما الاخرى
خرجت الممرضه وهي مبتسمه : مستر مدام فيه قوم وجيب تو بيبي ولد
يزيد : بصرخة وضحك : هند صحت
الممرضه تهز راسها : يس ..كانت تنتظر يزيد يعطيها فلوس البشاره لكنه تركها ليتوجه للقبله ويسجد ودمعته على خده ويحمد الله الواحد الاحد الي رد له زوجته ...قام بعدها وهو يشوف ابوه واقف قريب منه وحتضنه بقوه وهو يبكي من فرحته ويردد : يبه هند قامت
ابوه : بقصه بحلقه : الحمد لله ومبروك ماجاك الله يحفظهم لك
يوسف : يسلم عليه ويبارك له وهو الثاني وده يعبر الي بداخله ويبكي من فرحته بس ما قدر قدام ابو يزيد
يزيد يوم شاف الدكتوره خارجه وتقرب منهم : هند فين ابي اشوفها
الدكتوره ابتسمت نادر يوم تشوف رجل يعبر عن كل مشاعره ولا عليه من احد :الحمدلله على قومتها بالسلامه ومبروك ..راح تظل ساعه تحت الملاحظه وبعدها تطلع الغرفه ..هي تلتفت لخلود الي تظنها امها ..مبروك لبنتك سبحان الله فاقت من غيبوبتها مع صرخت جنينها الاول
خلود : وبفرحه انا فعلاً اشعر بفرحة ام لكن مع وقف التنفيذ : الله يبارك فيك ويفرح قلبك مثل ما فرحتينا وتسلم على يزيد وتبارك له وتلتفت لابو عامر وتمسكه مع يده ..عطهم حلاوة الخبر
ابو عامر : يدخل يده بجيبه وهو يضحك ويفتح بوكه ويعطي الممرضه والدكتوره

~ * ~ * ~ . ~ * ~ * ~

ملاك : بصرخه لفتت انتباه كل من حولها : انتي....وتناظر محمد
جود : بارتباك باين على ملامحها ما توقعت انها تجي معه ورجعت بكل وقاحه وموت قلب حطت رجل على رجل ويدها على الطاوله تطرق فيها بتوتر : ايه انا
محمد : صدمه ابد ما توقعها ورجع بذكرته قبل اسبوعين فعلاً كانت موجوده بالمطعم الي طلب يشوفه فيه وكانت معها البنات ولا خطر على باله انها هي ابد تكلم بحده وغلظه : خير وش عندك وش تبين تقولين ..قولي وخلصينا
جود : خوفتها نبرته وغلظة صوته وتكلمت بدلع : اذا سمعت الي عندي يمكن توقف بصفي ضدها الي بعدتنا عن بعض
محمد : ضحك بصوت : هههههه خبله انتِ ولا تستخبلين من متى كنت ابيك الي احد بعدك عنى
جود بدلع : زين اجلس الناس تناظركم ..وتلتفت لملاك الي وجها محتقن وصاير احمر من غضبها ..ما راح طول عليك ابد بس انت لازم تعرف حقيقتها ولا تصدق اكذيبها
ملاك : صرخت فيها وهي ترشها بكاسه المويه الي قدامها : حقيره منحطه
جود توقف وهي تمسح وجها وتصرخ والناس بدوا يلتفوا من حولهم والعيون عليهم والعرب الموجودين يفهمون الحوار الي يدور بسبب اصواتهم العاليه : انتِ الحقيره مهو بانا انتِ الي اخذتيه مني ومستحيل اخليه يظل جاهل وتضحكين عليه ..وتفتح شنطتها ..شوف هذا اثبات على تلاعبها وكذبها هي تحب واحد من صغرها وكانت تخرج معه >>نرمي كلمات بدون هدف ولكن بكثير من الحيان تكون اشد من رصاصه تخترق القلب لتفتك به
ملاك ومحمد : صدمه وعينهم على الورقه الي بيدها كيف وصلت لها ورقت الدكتور الي فيها شرح لحالها واتهامها لدكتور باغتصابها
ملاك : الدم نشف بعروقها وصدمت عمرها قدامها الحين
كملت جود يوم شافته ساكت ويناظر ملاك على بالها اصابت الهدف : اتهمت الدكتور بقتصابها عشان تداري فضيحتها ...وشكلها خدعتك يامسكين بعمليات الترقيع
محمد : رفع يده ونزل على وجها بكف خلاها ترتد وطيح على كرسيها وهو يمسك الورقه الي طاحت من يدها ويقطعها ويرميها عليها : تفوو عليك وعلى امثالك والورقه حليها وبلعيها اذا تبين يالخايسه
جود : وقفت بكل جنون وهي تصرخ بكل الملتفين من حولها وعينها عليه : اقسم بالله..اقسم بالله وربي انها واطيه وكانت لها علاقه قبله
محمد كان وده يرد يضربها لو ما مسكه رجل الامن الي بالمطعم والتفت يدور جنبه ما شاف ملاك ..خرج من وسط الزحمه الي حوله وهو يسب ويشتم فيها وبوقاحتها الي ولا عمره تخيل ولا خطر على باله انها توصل لها ...خرج برا وصار يتلفت يدور عليها وسط ازدحام الناس ومالها أي اثر ركض يمين ويسار ما فيه أي امل انه يحصلها رجع لسيارته وصار يمشي و يدور ويلتفت لي وحده يشوفها محجبه

~ * ~ * ~ . ~ * ~ * ~



شمايل بعد ماردت البيت ضلت تبكي بقهر الي كانت رافضه الشوفه وحتى الملكه رفضت وقتها تقابله وخلتها على ورق ويجي يشوفها كذا وهي بهذا الحال ناظرت ساعتها وقامت مهي قادره تنام ولا ترتاح ابد وتلبس جلالها وتروح لبيت ابوها وتطلع عند خالتها فالغرفه يوم خبرتها الشغاله انها فوق دقت الباب ودخلت شافتها جالسه ترتب بملابسها فالدولاب ..همست : السلام عليكم
خالتها التفت لها مستغربه الي قايمه من فراشها وهي تعبانه ما لحقت ترتاح تركت الي بيدها : وعليكم السلام ..وش مقومك
شمايل : بتردد وهي تجلس على السرير مقابل لها : الحمدلله الحين احسن بكثير تعرفين اذا اخذت( الكرت وزون )اصير مثل الحصان
ام خوله وهي تحلس جنبها : الحمدلله
شمايل وهي تنزل نظرها ليدينها وهي تكسر باظفارها : خالتي بطلب منك طلب بس ابيك تفهميني وتساعديني الله يخليك ..وخنقتها القصه
ام خوله : حطت يدها على كفها : شمايل وش عندك وش تبين قولي والي اقدر عليه بسويه
شمايل : رفعت نظرها ونظرتها كلها انكسار : خالتي لو قلت لابوى او امي ممكن مايفهموني
ام خوله : وش الي ماراح يفهمونه ..وهي شاكه بالي بتقوله
شمايل: نزلت عينها على الارض وهمست بتردد : ابي اطلق.... وبكيت مع شهقت خالتها وهي ترفع نظرها لها ودموعها على خدها ..تكفين خالتي ساعديني ما انفع اكون زوجه ابد محد يقدر يتحمل حالتي وانا كل فتره مكتومه واحيان اتنوم بسبتها اذا زادت حالتي تكفين خالتي ماترضين لمرت اخوك تكون بمثل حالتي الله يخليك فكري فيها وشلون بيكون عنده عيال من وحده مثلي
ام خوله : ينبرة تاديب : سكتى لحد يسمعك ولا ابي تكررين الي سمعته على احد ما فكرتي غير بنفسك وابوك وسمعته هاه وش بيقولون عنه اطلقت وهي توها ماكملت كم يوم مملكه وانتِ حتى لاشفتيه ولا جلستي معه
شمايل : خليهم يقولون الي يبون بس ما اظلم احد معي انا مدري كيف وافقت من البدايه ..الله يوفقك ساعديني كلمي اخوك تكفين خالتي ...وبكيت بحرقه حاسه انه ابوها ماحسب انها وافقت حتى تاثيث بيتها شاله عنه انحرق قلبها وهي تسمع خوله تكلم شيماء عن الي سمعته ..لهذى الدرجه هي حمل على الكل وعيب ثقيل عليهم ..انتفضت يوم سمعت الصوت
حسن: الي بعده فالبيت ينتظر ابوشمايل عشان ياخذ سيارته ويروح بيته وهو من عند الباب ما دخل عليهم وسمع كلامها كان طالع يعطي اخته مفتاح الجمس وبيخبرها انه بيروح بسيارة السواق واذا جاء ابو شمايل يرسل سيارته مع السواق وتكلم بصوت ونبره جهوريه ترن باذنها بخوف :مهو بانا الي افرط فبت ابوحمد ولو على موتي ..ولا تكونين ضعيفه وتجحدين بنعمة ربك عليك اخذ منك شي وعطاك غيرها كثير لو حسبتيه
شمايل : اندست خلف خالتها يوم لفت على بالها بيدخل وهي تبكي وبخوف حتى من صوته ..
ام خوله : خلاص يا حسن روح مهو بوقته بعين نتفاهم
حسن : بحده : ما يحتاج تفاهم وتعالي ابيك شوي ...




~ * ~ * ~ . ~ * ~ * ~

عامر كان واقف بذهول وصدمه عمره ماتخيل بيوم انه الي قدامه يصير كان جاي يعاتبها على سفرها بدون علمهم لكن الجمه الي يشوفه الحين تكلم بعتب وبحده : يمه انتِ وش مسويه ليه ؟؟!
ام عامر وهي ترفع انفها وبكل تعالي ولا كنه مسويه شي : شوفت عينك
عامر : تنهد طول عمره كان يتمنى ام بمعني الكلمه عمل قبل القول لكن الان وصلت لمرحله انه يخجل ان ينطق بكلمت ام لها ليه تسوي سواتها ليه جلس على الكرسي بقهر ليه ما تفكر ان عندها رجال ممكن يخجلون انهم يشاورون عليها ويقلون هذى امنا كيف بيكون رد فعل اخواته الي يواجهون فيها المجتمع ..آآه على كل كلمه تجذبها لهم بافعالها ..وهو يرد يناظرها ويهز راسه بقهر ..حرام عليك يمه وربي الي تسوينه فينا حرام
ام عامر : بصوت حاد منقهره منه عاتبها قبل حتى مايفكر يسلم عليها : مهو بشغلك الي اسويه حكمك مهو بعلي
عامر : يوقف : حسافه وربي انك تكونين ام كيف تبين تكون لك هيبه لعمرك الي منتِ معترفه فيه
مريم : شهقت وهي واقفه بنص الصاله وعينها تلف بوجه امها
ام عامر : بحده لها : تعالي كملي الناقص عيال يقصرون العمر عوذه منكم
مريم : قربت منها وهي تجر رجولها بكل ذهول وتحب راسها وهي مهي قادره تستوعب الشكل الي قدامها
ام عامر : جلست وهي بتعاليها المعتاد وتحط رجل على رجل
عامر ومريم ناظروا بعض ..ومريم ودها تصرخ وتبكي وتسأل اخوها بنظرات عتب ليه ليه تسوى سواتها ليه ...
عامر : وقف وهو يواجه امه : حسافه عليك يمه الاهتمام بالشكل ما يوصل لسواتك الي سوتيها كيف بتواجهين ربك قبل تواجهين كلام الناس الجارح يمه تراك كبيره بدل ما تعاتبين بناتك اذا غلطوا تجين انتِ تغلطين وتخلين بناتك يخجلون منك شوفي قدامك كيف مهي قادره تناظرك
ام عامر : وقفت وبكل حده قهرها كان ودها تسمع كلمه او نظرة اعجاب منهم لكن حصلت العكس : انت ماتستحي راح منك الحيا هو الي باقي جالس تعاتبني مابقي غير عيالنا يوجهونا ولا تعال مد يدك علي ادبني احسن
عامر : وهو يرفع صوته : الله يسامحك وربي الكلمه احس فيها بقصه اني اقولها يمه ..لا تنزلين من مكانتك بعيني لانزلت صعب انها ترد ..وخرج عنها وهو يطبق باب الصاله خلفه
ام عامر : مالت عليك الله يحرق لكم اعصابكم مثل ما حرقتولي اعصابي ...لا تناظريني انتِ الثانيه كذا مهو بعاجبك اذلفي بيتك انتِ بعد
مريم: بهدوا : الي صار صار وماراح يرجع اهم شي مايتكرر
ام عامر : نعم وش قلتي انتِ بعد مهو بشغلك
مريم : بحنيه بصوتها وهي ودها تبكي من قهرها : يمه اذا انتي عاجبك شي راجع لك لكن احترمي على الاقل ان عندك عيال كبار وبنات بطولك .. ولا تظنين انه كل من نفخت خدودها وشفايفها زان شكلها وماغير تغير بخلقة ربها وتشوه شكلها يمه انتِ منتى مشوهه الي تغيرين خلقة ربك وربي توعد أي احد يغير بخلقه بالخسران المبين والنبي صلي الله عليه وسلم حذرنا وقال " لتتبعن سنن من كان قبلكم حذو القذة بالقذة حتى لو دخلوا جحر ضب لدخلتموه " وهذى الي صاير الحين الكل يروح للحرام ويجاهر فيه و" لعن الله الواشمات والموتشمات والمتنمصات والمتفلجات للحسن المغيرات خلق الله "
ام عامر : قامت عنها وهي تتافف منها : الحين جايه بتجلسين معي ولا نازله علي حرام وحلال ترك غثتيني انتِ ونوره بكلامكم ..عوذه منكم تقصرون العمر ماباقي غير تقولين ربي لاعنك ..



الفصل السابع و الاربـــــــ { 47 } ــــــــع ـــــــــــــون

كثير من الأحيان نترك اخطأ غيرنا توثر فينا فننقلها بدون شعور لمن لا يستحق ان نثور بوجهه..عامر نايم فالسرير ومغطي حتى وجهه ويضغط على المخده الي يده ملتفه تحتها بقهر ..مقهور وده يصرخ و يضرب ..الافكار التي تمتلي براسها كيف تفكر آآه زفر بها من اعماقه لمجرد لمحة مقارنه بين امه وام نوره فشتان بين اثنتين احدهما تشع وتملى الارض دفئً والاخرى تغرب لتكسوا الارض عتمه وبردً قارص ..لو بيدنا الاختيار لتعبنا باختيار من ننتسب اليهم اكثر من اختيار من نرافق ..ضغط بيده ليسكت ضربات نبض جوانب راسه التي تفتك به من كثر حشد الكلمات المتدفقه وتتزاحم لتصطدم ببعضها ..ابتسم على فكره تمناها بداخله انها تسقط على براطمها المنتفخه وخدودها التي لم يعد ترى ملامح وجاذبية عيونها منها وتنفقع مثل بالون حتى يرتد كل شي لطبيعته ..اتنهد بصوت ..الله يسامحك بصير عاق بفكري بسبتك ...الله يسامحك شيبتيني بفعايلك ..
نوره : قربت منه وهي واقفه حطت يدها على كتفه بصوت كنسمة الهواء :عامر لا تنام وانت تعبان كذا ..ورفعت الغطا عن وجهه بشويش عشان ما يعصب عليها ..ادري منت نايم متبي تجلس معنا قوم اسويلك أي شي تشربه بس لا تكدر خاطرك
عامر: وهو متندم الي صرخ عليها هي وبناته يوم دخل وحتى وجها كان فيه مكياج و متزينه له هب فيها وخلاها تغسله قدامه وهو يصارخ جلس بناته وهو يصرخ عليهم ياويل اشوف وحده تقوم من مكانها ولا اسمع لها صوت : نوره ما ابي شي نزلي عند بناتك ابي انام ..خليني لوحدي ما ابي اغلط عليك يكفك الي جاك وانتي ماسويتي شي
نوره : تلف وجهه جهتها : ماني بزعلانه منك بس وش فيك ..وش صاير معك ..وبتردد من سؤالها لانه محذرها ما تسئل ..عمتى ردت عليك
عامر : ناظرها فتره ..وسئلها سؤال ابد ما توقعته منه ..نوره لو انا اهملتك بتسوين مثل امي ؟!
نوره :سكتت ثواني تستوعب المقصد : شوف يا عمري اول شي انا ماراح اسمح لك انك تهملني ولا تقصر بحق من حقوقي ولا بحق بناتي لاني بواجهك واطالب فيه و لا تشبهني بعمتى عمتى من يوم عرفتها تاخذ حقها بس ماتعطي احد .. وانت المفروض تعودت على اسلوبها وطريقتها ويكون عندك عادي كل شي منها تقبله ..ولا تظلم ابوك ماقصر معها عيشتي معها فبيت واحد خلتني اشوف الي كان غايب عني وانا بعيده عنها
عامر: اعتدل ورفع ظهره على المخده ورتفع صوته : مهو كل شي ممكن نتقبله ولازم تقدر انه عندها عيال كبار ..وش الي شفته وانا ما شفته؟!
نوره : بدون زعل عمتى ماتشوف ابوك بنظرها شي وتشوفه اقل منها يمكن عشان كذا ما قدرة تتقبل العيشه معه ولا طريقة تفكيره البسيطه ولا تتقبلكم انتم بافكاركم الي تشوفها نسخه منه وتعكسون صورته باصوات مختلفه
عامر: ظل يناظرها فتره وهو على صمته ابتسم بمراره لذكريات ماضيه ويردد بداخله غلطانه ماعرفتي امي صح امي تبيه بس كانت تبيه مثل الخاتم بصباعها ويوم ماطاعها قلبت عليه وهو اعطاها الي تبي من حريه وصار مثل الجليد ما تحرك فيه شي من تصرفاتها لانه كان يبي الي يتوحده معها بفكره قبل جسده ...
نوره : استنكرت سكوته ونظراته : وش الي صاير
عامر: وهو يناظر خدودها وشفايفها الناعمه و ببتسامه : الحين وش رايك بالي ينفخون خدودهم و شفايفهم
نوره : بحسن نيه : الحين هذا الي معصبك ..وش دخلنا فيهم كلاً عقله براسه والي يخاف ربه مايسويها
عامر: وهو يرجع ينسدح : صادقه اذا راح العقل نتوقع أي شي
نوره : تلف مع كتفه وتكلمه بنبره ضاحكه : الحين قايم علي انا وبناتي عشان هـالشي الي مالي خص فيه
عامر: وهو يناظرها بنص عين : لك خص فيه وبتنصدمين يوم تشوفينه
نوره : تلف له من الجهه الثانيه وتتربع على السرير : تراك افحمتني تتكلم بالقطاره قول وخلصني من الي مسويها ..وحطت يدها على فمها وهي تشهق ...لا تقول ..وبترد ..عمتى
عامر: حرك راسه وهو يغمض عيونه : ما ابي ولا كلمه طفي النور واخرجي خليني انام رفع راسه وهو يشوف بناته عنده بنص الغرفه
شهد : دخلت تركض وتتكلم بفرحه وصوت عالي : ماما عمه هند جابت نونو
نوره تقوم توقف : منهو قالك متى ؟
شهد : جد كلم يقول صحيت وجابت نونو
عامر : ما شاء الله.. وناظر نوره وهو مبتسم ... لاتقولين وديني كلميهم ابي انام
نوره : زين نام بس بكلم سواق اهلي يجيني واحط بناتي عند امي وبجلس عندها الليله
عامر: وهو مستند ويدينه خلفه : روحي يمكن تغارين اذا شفتي الصغير وتحنين تبين نونو بعد
نوره :هههههه ماني بحانه خلي بنتي تكبر اول
شوق : طلعت عند ابوها وهي تنخش تحت الحاف : ما ابي الوح ابي انام عند بابا
عامر: ابتسم من قلب على صغيرته توه صارخ عليها والحين ادور قربه حضنها وهو يدقدقها : تبين تنامين ولا تهبلين فيني هاه ..
تعالت ضحكاتها وهي تصرخ باااااابا حلاص الوووح الووووح

~ * ~ * ~ . ~ * ~ * ~

جنيف

ام احمد : مر عليها اجمل يومين قضتها بحياتها فعلاً التجديد والتغير ينعش القلب ويجدد نشاطه وحيويته شعرت كانها تعود ابنت العشرين وزوجها الفتي المراهق الذي يطاردها ويلحقها من مكان الى اخر ليقمر قلبها وينعشه باجمل الكلمات ابتسمت بداخلها وهي تتامل شكلها وهي تردد بداخلها هل هذا ما يسمي مراهقه الخمسين ..ابتسمت وهي تتذكر ساعاتها الاولى وهي تتلقى اتصال كل نص ساعه من احمد او منى وكانوا بالتناوب حتى سحب منها الجوال وقفله ونبه عليهم أي احد يبي امهم يتصل عليه
ابو محمد : وهو ينحنى يشيل الشنطه : صدق يبيلي ادور بنت تهتم فيني الحين اكيد جالسه تفكرين بعيالك ولا تسمعين وانا اناديك
ام احمد : لفت له وهي مبتسمه : الظاهر صايدتك مراهقة ماقبل الستين وتبيها تهبلني معك ..لا وبعد تبي تدور بنت صغيره ..وانت مهبل بعيالي فبعدي عنهم
ابو محمد : هههههههههه ..عيالك خلهم يتادبون شوي ويعرفون انك منتى ممتلكات خاصه لهم لوحدهم ..ولي انتي مضويه بيته مايدور عليك العرس ويتوطي برجوله النار
ام احمد : خجلت منه
ابو محمد : عجلي لا تفتنا الطياره وبعين قولي عيالي ..مالحقت اشوفهم




~ * ~ * ~ . ~ * ~ * ~

حين تتوحد الوجوه امامنا وتعتم الالوان نسير بدون تميز ولا هدف فالكل اصبح شخص واحد تتعدد الأجساد امامنا ونرتطم بها ولا نراها اخذت تركض هاربه من نظرات تطاردها تعريها عن ملابسها تحت زخات المطر المنهمره بقوه لتشاركهم تعرية جسدها بالتصاق ملابسها عليها اخذت تركض هربا ً من نظرته لها المتسائله الم يصدقها هربت منه قبل ان يعترف بشكه فيها هربت تريد الاختباء من النظرات المنصبه عليها تقذفها بشرارات من لهب حتى من لم يفهم حوارهم نظراته لها بها اتهام وشك تريد الهروب من نفسها قبل هروبها منهم عبرت ولا تسمع حتى لصفارات رجل الامن وهي تقطع الشارع بكل ما تحمل من قوه

~ * ~ * ~ . ~ * ~ * ~

جن جنونه وهو يبحث عنها وسط التجمعات بنظراته التي تخترقهم كالسهام ومن شدة المطر الذى ينهمر لم يعد يتمكن من الروئيه من داخل السياره اخذ يلف مرتين بالشوارع نفسها ولم يجد لها اثر والمشاه تعتلي رواسهم المضلات التي تحجب عنه الروئيه وعندما لف من الشارع لذي بقرب البيت لان المطعم لايبعد عن بيتهم سوئ شارعين فقط فضل انه يسئل اذا ردت او لا ..


~ * ~ * ~ . ~ * ~ * ~

يزيد لم يستطيع المكوث والانتظار اكثر فساعه تستنزفه منه الكثير لرويتها بعد مايقارب النصف الساعه اعطى احد الممرضات مبلغ من المال حتى يرها و الباقي تذهب لتطلب تزين غرفتها ويوسف يعاتبه بان اسلوبه اسلوب رشوه .. لكنه لم يستمع له فكان كل همه رؤيتها دخل غرفة الملاحظه وهو يتسحب كسارق كانت لا تحتوي على احد غيرها ..ويعمها الهدوء التام ليس هناك غير صوت خطواته التي تطرق على ارضيه لامعه تعكس جزء من بياض ثوبه بشكل هاله ضوئيه غير مرئيه ....تقدم منها وشاف رمشت عيونها ..
هند : رمشت حين سمعت الصوت وهي تكاد لا تعي بعد القليل من التخدير الذى وضع لها حين افاقتها ..حست بلسعه بارده على خدها ومن ثم على عيونها اعادة ترمش مره اخرى ..
يزيد : اخذ يمرر اصابع يده بكل وله على خدها وعيونها ومع كل رمشه من هدبها كانه يعاد الى الحياه بصعقه كهربائيه ..انحنى وهو يبتسم ويقبل عيونها بوله ..ولفحات تنفسه تحرك اهدابها الطويله همس بصوت خشن اصابته البحه ..فتحيها ابي اشوفها ..ويمرر اصباعه على حاجبها كانه يعيد رسمه المنتظم المرتب من خالقها ..هــــند ..وتراقص تدفق دمه لرمشتها وهي تفتح عينها ثم تعيد قفلها
هند : تشعر بثقل براسها وروئيتها شبه ضبابيه تسمع الصوت وكانها بحلم ..ترمش بعيونها اكثر من مره تفتحها وتعيد قفلها
يزيد : باس خدها بقوه وهو يهمس قريب من اذنها : قومي تراني ولهان عليك ..
هند : المها خدها وفتحت عيونها وهي بدت تستوعب شي من الي امامها شافت الي قريب منها بملامح ضخمه لقربه منها ردة اقفلت عيونها وتفتحها على مهل
يزيد : ولابتسامه تحتل ملامح وجهه وعيونه وبضربات خفيفه على خدها وهو وده يضحك : قومي معد انتي نايمه ..ويوم فتحت عيونها ..يهدد باصباعه قدامها وهو يبعد شوي ..لو رديتي غمضتي ونمتى بعضك هاااه تراني حذرتك ..ويوم غمضت عيونها ورمشت فيها ضربها على خدها باصابعه بخفه ..
هند : ردت تفتح عيونها لكن جفاف حلقها يالمها مهي قادره تكلمه ابتسمت بوهن يوم استوعبت الشخص الي قدامها
يزيد : ابتسامتها الواهنه خبلته رد يبوس خدها وراسها وده يرفعها ويضمها لصدره يطفي النار الي فيه من شوقه لها ورهبته عليها
هند : وهي ترفع يدها لحلقها همسها جاف يادوب يتسمع : انا وين؟
يزيد : يمسك وجها بين يدينه ويرد يبوس جبينها ويهمس : الحمدلله لك يارب ..ويناظر عيونها ..انتي هبلتيني بغيت ادوج بالشوارع واصرخ باسمك ..
هند : مهي قادره تركز معه ومهي حاسه بجسمها النصف السفلي ثقيل بصعوبه وتعب : عطشانه ..ليه ماني قادره اتحرك
يزيد : يمسح على خدها بحنان : لأنك توك خارجه من العمليه .. وصرتي ام
هند : عينها لا ارادي نزلت تناظر بطنها وشافتها منخفضه ..تجمعت الدموع بعيونها وبخوف ماتدري كيف صار وليه وهي بعدها ما كملت الثامن
يزيد : وهو يحب راسها : لا تخافين بخير كلهم ثنينهم بخير ..ويمسك انفها .. قومي وبعدين ارويك وشلون خبيتي عني انهم توائم ..التفت لصوت الممرضه الي عند الباب وهي تطلب منه الخروج ..وتجاهل طلبها ..تعالي اعطيها مويه عطشانه
..ممنوع لازم اجلس ساعه بعدين اشرب
يزيد : نعم تبينها تموت عطش ويدخل يده بجيبه ويظهر بوكه خذى جيبي بسرعه ماني مشربها انا ابيها وخلي الباقي معك ..ويلتفت لهند وهو مبتسم ..شكلي مايخلص اليوم غير مافي ريال معي من كثر مامشي حالي معهم
هند : وهي تمسك يده بضعف وهي تحاول تبتسم : وش جبت ابي اشوفهم
يزيد : يجلس على طرف سريرها بعد مانزل الحاجز الي جهته : ابوي ويوسف راحوا يشفونهم حطوهم بالجهاز لانهم ناقصين ..ويوم تغير ملامها للحزن ..حط يده على وجها ..لا تخافين ياقلبي بخير والي ردك لي اشوف عيونك واسمع صوتك قادر يحفظهم لنا ولف يدينه حولها بحذر وحضنها بوله وشوق الارض للماء ..وهو يهمس عند اذنها ..مادريت بكثر غلاك غير يوم جربت افقدك ..تراك هواي الي اتنفسه والدم الي يجري بعروقي




~ * ~ * ~ . ~ * ~ * ~


..وصلت البيت وهي مقطوعة التنفس مبتله تبحث عن مكان تختبي به من سهام تحرق ثيابها هي تراها امام عينها تقطع كل ما يسترها وترتفع بها امام الوجوه الموحده ليمزقوها بنظراتهم اخذت ترجف وهي تحت الغطا مثل ورقه الخريف تتلاعب بها الرياح لتنقلها من مكان لاخر ..
روز صدمت من شكلها وهي تركض واثار الماء خلفها ..نادتها ولم تجبها ..لحقت بها لتجدها في فراشها كلمتها ولا من مجيب ترتجف بشكل افزعها خرجت ودخلت الغرفه المجاوره وسحبت الاغطيه من على السرير وغطتها بها وهي تهتز ويهتز معها كل ما يغطيها
تحتضن كفها بالقرب من دقنها ويرتجف فكها ليصطدم بكفها استطاعت الاختباء خلف ستار غلفت به كيانها عشر سنوات مضتها وهي تترقب عيون من حولها بجزع ان يكشف سترها والان مزق كل شي لتظهر حقيقتها المختبيه يظهر ضعفها وفضيحتها التي كانت تبعدها عن ان تلاك بين الافواه .. سمعت صوته وهو ينادي فزاد ارتجافها واغمضت عينيها بشده

كان يصعد الدرج بدرجتين من عصبيته وثورته وتجاهلها لوجوده وعودتها وحدها والمصيبه والفضيحه الي حلت عليه ..بس سمع بوجودها اخذ يخترق الثواني ليواجها دخل وبنظره سريعه اشار لروز الواقفه للخروج قرب منها ورفع عنها الاغطيه يدري بمقدار ضعفها وخوفها..يده اصبحت ترجف مع رجفتها رفعها لتواجهه وهو يرى وجها سحب منه الدم وملابسها المبتله وحجابها الملتصق بوجها وشعرها ..نزعه عنها وهو يلقيه على السرير المبتل وهو يصرخ بها ..هذا الي اخذه منك طول عمرك بظلين جبانه ..ويهزها ..وش الي خلاك تهربين هاااه ليه ماوجهتيها ..ردي انطقي ..من وين لها الاوراق الي معها ..ليه هربتي وش الي خايفه منه لو كنتى صادقه
ملاك : ازداد شحوبها وارتجافها لدرجت ان رجلها بدت تصطك ببعضها وفكها يهتز ليعلن عن ضعفه وعدم سيطرته عليه ..فتحت عيونها وهي جاحظه جافه من الدمع ابتلعت دموعها لتسكبها لقلبها ربماء تروي عطشه المتلهف للراحه ونظرها على عيونه الي يقتلها بنظرة التردد الي تشوفها تشعر فيه جزء منه مصدقها وجزء لا همست بضعف وبلسان ثقيل لا يقوى على النطق بالكلمه : ملابسي.. معد تسترني وين اروح وهم يعروني منها ..نزلت دمعتها وهي تزيد ارتجافها ..انت معهم منت مصدقني ..
محمد : هزها بقوه وبكل عصبيه : رديتي تشككين اني اصدقك ولا لا ابي اعرف من وين حصلت الاوراق من وين ؟!....ويقوم وهو يصرخ.... انتِ السبب انتِ الي فضحتينا غبيه ادخلينها بيتك غبيه...وبكل عصبيه وسرعه يفتح الدولاب ويجيب صندوقها ويرد ويبعثره عندها على السرير وهو يدور بداخله وهو يصرخ فيها ... ويحذف عليها الصور وبعض الاوراق الموجوده بداخله ...سرقتك ياغبيه سرقت اوراقك قدامك ..وبكل صوته ..حسبي الله عليها ....ويلتفت لها وهو يقرب منها انتِ السبب وين اودي وجهي من الناس وين؟!... ويسحبها يوقفها قدامه ..ويصرخ بوجها وبكل قهر ...من راح يصدق انك مظلومه وانتِ بغبائك متكتمه على الدكتور وجرمه ..يا ليتك صرختي وعترفتي وعدوك مجنونه ولا نكون بالحال الي احنا فيه من بيصدقك الحين انك مغتصبه منتِ لعابه ..مين ؟؟!
ملاك : نظرها كان منصب بذهول للي على باب الغرفه وتحرك راسها بلا ليه اليوم مكتوب عليها فضيحتها للجميع ليه صعوبة وقوفها وهي ترجف خلاها تمسك فيه وهو يهزها بكل عصبيه وهي مشلوله الفكر مع الي تناظرها بكل هول العالم وصدمته تمنت انها تموت ولا تشوف هذى النظره صرخت بكل صوتها وهي تبعده عنها : ماااااااما ...لاااااا
محمد : مع دفعتها تماسك فالسرير وهو يلتفت وبكل صدمه اذهله هل هو بمكان مختلف الي يشوفهم قدامه متى وكيف وصلوه اعتدل وهو يناظر ضربات نظراتهم لهم كالسوط تخترق اجسادهم وهي تركض لامها صرخ صرخه رجت جدران الغرفه مع صوت ارتطام الكف الي نزل على وجها من يد خالته ليلقيها على الارض : لااااااا ..ويقرب منها يحاول يرفعها وعينه على خالته الي اول مره يشوفها بهذا الشكل مالحق ينطق حرف واحد وهو يحاول يمسكها ليرفعها لتنهال عليه بحركات جنونيه من يدها لتبعده وهي تصرخ
ملاك : صارت تصرخ وتلوم الكل بدون ادنى تركيز لما تتلفظ به : ماااااااما لا تصدقينه لاااااااااا انت السبب انت السبب..ويوم حاول يمسكها ضربت على يديه وصدره وهي تصرخ وتوقف وتواجه امها وهي تصرخ بدون ادنى وعي ..انتِ السبب ايه انتِ الي رمتيني لهم انتِ الي ضيعتيني وش تبين هاااه ايه ماني بنت مااااني بنت قلت لك ما ابيه زواج لااا .....وصارت ترمي كل الاشياء الي على السرير عليهم وهي تصرخ..... خذى هذا الي حصلته منك معد ابيه خذيه مافادني وما حماني منهم .....وتشق الجلال بالنص وهي تمزقه وتصرخ.... قوليله اكرهه ايه اكرهوووو حتى وهو ميت اكرهوووو ابوك اكرهووو .. وحذفت اشيائها الي على التسريحه يوم حاولوا يقربون منها ..بعدددددد عني بعدددد وصارت تضرب الجدار بيدها ..تبين تعرفين الحقيقه ..شوفيه قدامك سائليه وتصرخ سئــليـــــــــــــــه هو يخبرك وتناظر الجدار..وهي تنحني عنده معد لها قوه على الوقوف ودموعها على خدها و تمسح عليه بيدها وهي ترتجف حتى الرجفه بصوتها ..خبرها محد سمعني غيرك قولها كم صرخت ماااما خايفه بس ما تسمعني هي ماتسمع عندها غيري بس انا ماعندي غيرها
ام احمد : لوطلب منها ان تنسف وتفجر جسدها كان ارحم من الي سمعته وتشوفه الحين رح فرحها ضاع مبسمها يوم وصولها ومعرفة بتعبها لتصعد وتشل من هول ما تسمع وترى لم تجد نفسها تفيق الا مع ارتفاع يدها والكف الذى هوت به عليها لتظل جامده وهي ترها تصرخ امامها خذلت شر خذلان كيف لها ان تكون هذه ابنتها اجل هي ليست ام و الا شعرت بها قبل ان تنطق حرف بخطوات اثقلها الهم جلست وخذتها بحضنها وهي تصرخ باسمها وتردد الكلمه التي تشلها لا تستحقها لا تستحق ماما ليست ام وابنتها مغتصبه ولا تعلم عنها شدت من احتضانها مع صرخاتها المتزيده وهي تردد ماما خايفه ورتجاف جسمها ينتقل لها ابتلت ملابسها وصارت تشعر بالماء يصل لجسدها تبلع قصات الالم ودموعها تنهمر على خدها مع صرخاتها المتزايده
ابو محمد : يشعر انه رمي من سفح جبل عالي ويصطدم بكل صخره لتترك اثرها على جسده بكسور لا تجبر تكلم بعد صمت وهو مازال تحت تاثير المصيبه ..وهو يقترب من محمد الي جالس على الارض ويحط يده على كتفه وبكل صرامه وحزم وهو يرفع صوته عشان يسمعه من بين صرخاتها :قوم اطلب دكتور


~ * ~ * ~ . ~ * ~ * ~

بمكان اخر يعمه الحزن لكن بشكل مختلف يلتفون حول الجده التي تجلس على الارض وحزنهم بنوع مختلف البيت نور منه انطفي لم يعد هناك به دفئ الذى يحتويهم مي جالسه واحمد عندها حاط راسه على رجلها وعينه على التلفزيون ومنى بجانب جدتها والكتاب مفتوح على رجلها وعينها على التلفزيون اتابع المسلسل تكلمت وهي تلف لمي : مي امي ردة عليك ؟
مي : لا ..وتاشر لها تسكت وهي تشوف احمد بدى ينعس
الجده وهي تكلم مي وبدون ماتنتبه لاشارتها لمنى لسكوت : انتِ مهو قلتي يبون يمرون على اخوك قبل يجون
احمد : رد يبكي : ماما متى تجي هي قالت لي الصباح توصل
مي : تمسح على راسه : خلاص حماده حبيبي هي الصباح بس تقوم بتحصلها ..بس راح يمرون يسلمون على محمد وملاك ومهم مطولين نام حبيبي



~ * ~ * ~ . ~ * ~ * ~

حقود تمكن الشيطان من السير بدمها بكل سهوله لينفث سمومه بقلبها ويطمسه بظلام دامس وعتمه لا مثيل لها خرجت من المطعم وهي تعلن وتشتم وتتوعد ان لن ينعما براحه ابداً اخذت تقسم الايمان بالنيل منهم وهي تتلمس خدها دخلت لشقتها وتوجهت لغرفتها لتطبق عليها الباب لاتريد روئية احد من البنات تكره النظر اليهم وهم ينعمون بالراحه من حولها نظراتهم لها كلها لوم وعتاب لتصرفاتها هي ليس بيدها تريده تحبه تريد امتلاكه لها هي من أشارت قبلها عليه نزعت حجابها والقت به على الارض وبدلت ملابسها وهي يعميها الغضب اخذت تبكي وهي تستلقي لتحتضن مخدتها وهي تقسم بالانتقام والفضيحه ابتسمت من بين دموعها وهي تردد سوف يعود لي بعد افتضاح امرها ضربت المخده بقبضة يدها تصرخ حيوان مزق الورقه الله يمزقها من قلبه من وين لي الحين اثبات عليها انا ماحسبت امسك عليها شي ردت تجلس وهي تشتم بصوت الله ياخذ روحها حقيره كيف غسلت عقله ردت ترمي نفسها على السرير وهي تلتف بغطائها لكن افزعها ما شعرت به شي يجثم عليها


~ * ~ * ~ . ~ * ~ * ~

مضت ساعتين والكل يعمه الصمت ولا يستطيع النظر الى الاخر ..فهول ما يحصل الجم السنتهم والهب عقولهم للبحث عن مختبئ لستر خلفه هي تنام كالطفل تلفه الاغطيه ليبحث عن الدفئ بينها والامان والستر نامت بعد ان هشمت كل ما كان صلب لمدة عشر سنوات تركت خلفها زجاج منثور يصعب اعادة صهره والتحامه حطمت كل شي ونامت جعلت خلفها عيون ملتهبه وادمع لا تقف وتفكير مشلول وليس على لسانه سوى ذكر الله
ام احمد : تكلمت وكانها تنتزع خنجر منغرس بحلقها وسهام تصوب الي قلبها مع كل حرف تنطقه ناظرت الوجيه العابسه الاب يجلس مطأطئ الراس والابن على بعد مسافه منه ومنكس رأسه ويغطي وجهه بيديه ومستند على ركبه بصوت يهتز نطقت : طلقها... وسقطت معها دمعه حاره لتلهب خدها مع التهاب جوفها ارتفعت لها العيون تخترقها ..
ابو محمد: بحده : وش تقولين انتي صاحيه(فعار سوف يلتصق بابنه طوال حياته وهو صغير فكيف اذا كبر والكل يشير اليه بوصمة عار اخته ربما تودي به الي الانحراف او الهروب من المجتمع )
ام احمد : بلعت قصتها وهي تنظر له : مثل ماطلبت ازواجهم منك ابيك اطلقها لي
ابو محمد : يضرب على يدينه : لاحول ولا قوة الا بالله يامره لا يروح عقلك وش طلاقه الي تبينه تزيدين الفضيحه فضيحه
محمد : وقف وهو يقرب من خالته ويجلس عند رجلها : دخيلك خالتي لا تزيدين النار حطب
ام احمد : ناظرته بكل انكسار : لو دريت ماكان زوجتها ابد
محمد : وهو يمسك يدها : تكفين خالتي ترها مظلومه صدقيني مظلومه
ام احمد : تبيني اصدقك وانت نفسك تتهمها ليه ما وجهتني يومها ليه ..؟ ليه تجاريني بكذبها علي اكيد عمتها تدري عن الي صار معها عشان كذا طلبت تشوفه مع شهود وتضرب على صدرها وانا امها اخر من يعلم ..ويوم شافته بيتكلم ...لا تبرر ودافع عنها مافي شي يمنعها تخبي عني عشر سنين ..وانت الله يستر عليك بدنيته واخرته مثل ما سترت عليها ..لكن مستحيل تعيش معك عمرك ماراح تصفي قلبك لها وبيظل الشك بقلبك وش ماصار
ابو محمد : صرخ فيها : يامره اعقلي وبطلي جنان ادري المصيبه مهي سهله وهنا سمعنا وهنا طمرنا وعرض بنتك عرض بناتي لا اسمعك تفتحين سيرة الطلاق ويوجه نظره لولده وانت حتى لو ماتبيها بتظل على ذمتك لين الله يفرجها
محمد : وقف وهو مهو قادر يتحمل كلامهم ويصرخ : بس تكفون بس منتم حاسن بالنار الي بداخلي ويضرب على صدره تراكم تتكلمون عن عرضى جالسين تعروني من ملابس وانتم منتم دارين وش السالفه الي صارت طلاق مارح اطلق لو تدفنوني ..زوجتي وابيها
ام احمد : وهي تصرخ عليه : تبيها وانت شاك فيها وتوقف قدامه لا تقولي احبها حبك وهم بيذبحه الشك وعمره مجتمع حب وشك غير دمر كل من حوله بعد فتره ..ولا تضن اني جاهله كل خوفك انت وابوك على سمعة اخوك و اخواتك ..
ابو محمد : انوووار
ام محمد : تناظره بحده : لا تقول تبي بنتي تكون لولدك وام عياله بعد الي سمعته وعرفته من خاطرك وانك ماراح تنظرلها بحتقار ...بنتي باخذها معي سامعين بترد معي ماراح ضيعها اكثر من ضياعي لها
ابو محمد : وتسمين اخذك لها مهو ضياع هو الي بيضيعها ويدمرها يوم تصير مطلقه
ام احمد : المجتمع مارحم المطلقه تبيه يرحم ..ونطقتها بصعوبه ..مغتصبه ..
ابو محمد : بصراخ وحده : وانتي بتعيرينها بالصفتين استري على بنتك واسكتي ارحم لك
محمد : صرخ فيهم بحده : بسسسسسسس خلاااااص مالكم دخل فينا محد له دخل فحياتي ..ردوا من مكان ماجيتوا ..وهو يمسك خالته مع يدينها ..ياخالتي لا تذبحين عمرك وربي بنتك بنت ....بنت بطهارتها وعفتها طاهرة روح وش يهم الجسد اذا الروح طاهره القلب مهو مخدوش تدرين ليه راضي فيها لعفت نفسها عفيف النفس صعب انه يرضي بالدنائه لغيره .. و الي انزرع لها رحمه من ربي هنا صعب محوها ..وياشر على صدره ..
ام احمد : ودمعتها على خدها : ماابي المذله لبنتي يكفيها الي جاها يكفيها
محمد : يحب راسها : خلي راسك مرفوع عمره محد بيدوس لها على طرف ابد ولا يجرحك ويجرحها طول مانا حي
ام احمد : خلني اخذها وشاور نفسك فبعدها يمكن تغير رايك
ابو محمد : يمسكه ويجلسها : لا تاخذك عزت نفسك بتدمير بيت بنتك ادري انك مجروحه ومصيبتك مهي سهله بس هي مثل مهي بنتك بنتي وبرقبتي ليوم الدين وتعوذى من ابليس
ام احمد غطت وجها وهي تشهق بدموعها : وين اودي وجهي منكم وين
محمد : يجلس عند رجلها ويده على ركبتها : خالتي ربي اذا حب عبد ابتلاه دوم ترددينها علينا ليه تنسينها الحين ..تكفين خلي الناس تولي طول محنا راضين ومعترفين انها مظلومه وربي مثل ما ستر عليها السنين الي طافت بيطمر سرها مثل قبل والله ما ينزل شي بكتابه غير لحكمه هو يعلمها لو جتمع حب العالم بقلب احد ممكن ينمحي بلحظه لكن الرحمه الي تنزرع بقلب الزوج لزوجته صعب محوها ابد مهما صار الي صار ..ابوه شد على كتفه بكل فخر ..تدرين انها كانت تبي تهرب منك وتكتم سرها هنا وسط مجتمع الرذيله ..كله عشان تحافظ على سرها وتطمره بقلبها .. مجتمع الكفر والرذيله رحم المغتصبه واحنا المسلمين اخذتنا عصبيتنا ودمنا الحار وماصرنا نميز بين الصح والخطا حملنا كل وحده ذنب هي مهي بحمله وسمناها بالعار والخطيئه العمر كله ..وانا بعد مازكي نفسي عنهم يمكن لو كانت اكبر يوم صار عليها الي صار كان حملتها الوم انها هي السبب وفتنته ..مشكلتنا صرنا نتكلم اكثر ما نسمع ...وضاعوا بناتنا بجهلنا ..تدرين انه كثير من الي ستروا على بنات المسلمين ورضيوا فيهم انهم مافي اسعد منهم الله عوضهم خير بالدنيا والاخره ..
ام احمد : مسحت وجها : وفيه العكس والشك ذبحهم ودمروا حريمهم تراك ولدي الي ماجبته اصدقني اذا بقلبك ذرت شك خلني اشيلها معي ورتاح وريح قلبي عليها
محمد : ناظرها برحمه لحالها صدق هو شك فيها على صدقه بظلمها وبرائتها لكن يوم حس انه ممكن يفقدها ارحم بكثير يقتل شكه على انتزاعها من حياته : ريحي قلبك الله يريح قلبي معك

ملحوظه :
تعلمون اين يكمن الخطأ في المجتمع بالنظره الخاطئه للمغتصبه
من خلال نظرة المرأه
اجل المرأه هي الاساس
تحزن لمصاب غيرها
لكنها لا ترضى بها زوجه لابنها ولا لأخيها
اذاً هي الاساس
فإذا غيرت نظرتها سوف يتغير المجتمع
الم يقل الشاعر
ألام مدرسه إذا أعددتها اعددت شعباً طيب الأعراقِ
اجل صدق في ذلك
هي تحزن لو كان اختها او ابنتها المغتصبه وتطلب الستر لها
لكن اذا كانت اخرى اكتفت لها بالدعاء بالستر
اذا انتِ لم تقدمي على سترها ايتها الام
او ايتها الأخت
من سوف يسترها
انتركها لتأكلها الذئاب او تنحرف
هي انثى
واي انثى
انثى جريحه سكب دمها
ونخر فوائدها
انتِ ايتها المرأه من احملك ذنبها

اجل فذنبها نحن مجتمع النساء نتحمله
لانا لم نجملها بعيون غيرنا بعفافها وسترها
لم نجمل ظلمها وهتك عرضها
لم نجمل عفت قلبها ونقاء روحها باعين ابنائنا واخوتنا

وبحثنا لهمم عن من هي عفيفة الشرف وربما مخدوشة الحياء





~ * ~ * ~ . ~ * ~ * ~

غرفة عمتها الفرحه وسكنت قلوب اصحابها الضحكات لترتسم منعكسه على وجوههم زينت باجمل بقات الزهور لتفوح رائحتها وتعطر أرجاء الغرفه
يزيد : وهو يسحب الكرسي ويجلس : اقول ردي بيتك محد يبي يجلس هنا غيري
نوره وهي محرجه وتضحك بداخلها : بس انت ماتعرف وش تحتاجه خلني معها الليله بس
خلود : هو رضي فيني اجلس عندها الي بيرضى فيك ..خلاص بجلس معك وخلك لا تروح عنها
يزيد : وهو يوجه كلامه لابوه : يبه هم من وين يفهمون خلاص توكلوا على الله وكل يسري لبيته تركم سهرتوا الليله
خلود : اسمع الشور وروح مع ابوك وخلني عندها روح نام و ارتاح والساعه الي تقوم فيها تعال خذ مناوبتك معها
يزيد : ههههههه قصدك اعكسيها ازين ..
نوره : وهي عند راس هند قربت تهمس لها : ايه ابتسمي على الخبل الي جا ينهبل عندك خلني اروح بيتي لا يقطني مع الطاقه (الشباك) الحين ..خالتي..لا تعبين عمرك خلنا بس نروح اريح
خلود : انتبه لها لاتعطيها شي بارد يضرها
يزيد : والضحكه مافارقت وجهه من ساعه خروجها وهو يشوفها قدامه : تصدقون اول مره ادري ان معكم شهادات طبيه خشينها عني ويناظر هند ليكون انتي بعد مثلهم
ابو عامر : وهو يضحك : تراكم غثتوه الرجال من اول يبي يجلس مع حرمته وانتم ناشبين بحلقه
يزيد : ههههه ويوقف ويحب راس ابوه ..يازين الي يفهم ويقدرني
ابو عامر : الله يسعدك ولا يكدر خاطرك يارب ..






~ * ~ * ~ . ~ * ~ * ~

محمد : وقف بكل ذهول وصدمه وهو يصرخ : مـــــــاااتت ...



الفصل الثامن و الاربـــــــ { 48 } ــــــــع ـــــــــــــون
محمد : وقف بكل ذهول وصدمه وهو يصرخ : مـــــــاااتت ...انت وش تقول ؟؟
فيصل : وهو مازال تحت تاثير الصدمه من وصوله : ابيك تجيني الحين على شقتهم وجيب زوجتك معك يمكن تهدي البنات شوي
محمد: بكل ذهول من الي سمعه وكانه بحلم وشوي يفيق و ينضرب على راسه منها وبتسم جزء من قلبه رقص فرح مهو بشماته للموت بس فرحة موتها انعشته تكلم وحده بصوته : ماني بجاي ولا بجايب زوجتي واذا حتجت شي اكلم لك المحامي وابعد عنها انت وزوجتك هذى ماوراها غير المشاكل
فيصل : بعصبيه يصرخ : محمد انت صاحي كيف تبينا نخلي البنات يتحملون الموضوع..ومحد من اهلها معها وانسي حقدك عليها خلاص راحت لربها ..
محمد:ورد يكرر كلامه بدون تركيز مهو مصدق : جد ماتت..وتنهد ... استغفر الله العظيم فيصل ماني بجاي وكلم أي احد من الشباب اذا تبيه يوقف معك وذا حتجت الشي كلمنى ارسل لك المحامي انا ابد مالي دخل بحياتها لهي حيه ولا ميته وزوجتي بعد
فيصل :بطفش وحده بصوته : لا حول ولا قوة الا بالله العلي العظيم...وزعل وضح بنبرته ..مشكور ما قصرت سلام ..وسكر السماعه
محمد: جلس وهو يمسح وجه ويردد بداخله يارب سترك يارب استرها معنا ما تبتلينا هالبلوه بمصيبه حنا فغنا عنها يارب استر علينا يارب ..لا حول ولا قوة الا بالله العلي العظيم شلون ماتت هذى البلوه حسبي الله ونعم الوكيل لا حول ولا قوة الا بالله ..ورجع يرن جواله مره ثانيه ورد وهو كله ذهول وصدمه من الي يسمعه ..


~ * ~ * ~ . ~ * ~ * ~

قبل
ساعات من الان كانت تصرخ وتقسم الايمان الكاذبه
ساعات فقط كانت تخطوا فوق الارض وتطرقها بكل قوه وجبروت
ساعات فقط كانت تزفر التنفس بغضب وتلعن وتتوعد
وألان
اين هي راح الصوت وفتح الفم وشخص الانف والعين وذهبت الروح
ترقد على سريرها جسد ممدد ملتف جزء منه بين الاغطيه ويد التفت خلف ظهرها و رأس مائل الى طرف السرير ومنحنى الى الخلف ليكشف عن عنق برز بوضوح وظهرت عروقه جليه للناظر وشعر مبعثر من حوله ودمعات علقت باهدابها وشعرها
قبل ساعات كانت تنازع لوحدها ليس معها ونيس ولا جليس دمعت عينها من هول ما تشعر وترى شلها الخوف واي خوف بل هو الرهبة الاولى التي تغافل عنها الكثير شخص بصرها من هول ماترى وراح الصوت ولم يعد هناك اجل ثقل السان فهو ماكان مسخر لها ولم تستفد منه بحياتها تبحث عنه الان ليسعفها ولكن انتهى اجله اجل انتهى بهول ولحظة مارات اين الاهل و الاصحاب اخذت تتصبب عرقا واي عرق ..عرق الوداع ونزوع الروح تهتز وتنتفظ واي نفضه اصابتها لن يستطيع اسكانها أي من الخلائق على هذا الكون اين صلاتها التي لم تصليها اجل نسيت ان تصلي من شدة فرحتها بلقائه وصلواتها التي كانت تخطفها سريعه كنقر الدجاج للحب ..سقطت اخر دمعات دمعات ظلمت بها نفسها دمعات لم تسقط لخوف وخشوع من رب العباد دمعات تسقط من هول واي اهوال بعده تنتظر حبس صوتها وتنفسها وصار يتغرغر النفس ثواني ومن ثم اصبحت دقائق عانت بها حتى انتزعت روحها
رحلت وحديده
رحلت
ولم تستطع لفظ الشهاده
رحلت
ولم تجد الاهل والاصحاب حولها
رحلت
ولم يكون بقربها من يساعدها للفظ الشهاده
رحلت
بعد ان أعدت ونظمت كل شي الا هذا اليوم لم تعد له
لم يسعفها الوقت ولا الزمان
لتعلن توبتها عن القسم الكاذب
رحماك ربي
تهاون الكثير بهذا القسم واصبح يترادد كشربت الماء حتى على افواه الصغار
قسم كاذب
يالهول عقوبته
هل تستطيع تحمل حرارة شمعه تلسع بها يدك ؟!
يالهول العقوبه
أي عقوبه للقسم الكاذب
فالقسم هو غموس في النار
يغمس صاحبها فالنار
كيف لا يستطيع تحمل لسعات شمعه
وهي جزء يسير من حرارة نار الاخره
ويغمس بحلف كاذب في النار
فالحلف الكاذب هو احد الثلاثه الذين لا يكلمهم الله يوم القيامه ولا يزكيهم ولهم عذاب اليم والعياذ بالله لانه حلف على امر من امور الدنيا وكلها عند الله لا تساوي جناح بعوضه
خرج الطبيب والممرضه لم يكن يقف معها احد فهول صدمت الموت ارهبت من حولها فيصل وقف وهو يري الجسد الممدد ويحمل بين ايدي الممرضين الى الاسعاف واستلم الورقه من الطبيب ليجول بنظره على ماكتب يالهي رحماك اليوم كانت ترتع وتلعب والان شهادتها الاخيره بين يدي لم تفرح باستلام شهادتها الجامعيه وهذه شهادتها الختاميه التي لن تستطيع الاطلاع عليها عفوك ربي
شهاده لا تحمل الزخارف
شهادة خط عليها
شهادة وفاه موقته واختام وكتب بها اسمها بالكامل وحالة الوفاه
سكته قلبيه
(وكم اطلق عليها من اسماء الموت السريري او موت الفجاءه او توقف القلب )
سكت القلب ليعلن رحيله
ليزفر اخر نبضه
ليعلن جسده انتقاله
انتقال ابدى الى مثواه
ليمكث لقيام الساعه
تحت الثري
ويحصد بداره الاولى
خير او شر ماعمل ..
فيصل : التفت للباب مع اصوات البنات التي علت بالبكاء حين روائية جسدها يخرج محمول دفنت ريم وجها بين المخدات تكتم شهقاتها وامل امسكت بها شذى وهي تريد الحاق بها لتوقفها عن الخروج وهي تبكي بحرقه فهي من اكتشفت امرها و تلقت الصدمه الاولى...تكلم وهو عند الباب : اذكروا الله يابنات الله يرحمها برحمته كل له يومه وهذا يومها ..شذى عطيني ارقام اهلها ...كان يحمل حمل وهم تبليغ اهلها وإنهاء اوراق دخولها المستشفى لمكوث الجثه لحين استلامها وإبلاغ السفاره عن وفاتها ..زفر بتعب أي حمل سوف ينقل لاهلها أي خبر سوف ينقل اصعب موقف يمر عليه بحياته كيف سيتقبلون خبر وفاتها ..هل سوف يمر الامر عادي ام يطالبوا بمعرفة سبب الوفاه اكثر بتشريح الجثه ..رفع راسه لدخول الشباب عليه وهم مذهولين وكل واحد يحلل سبب الوفاه بشكل مختلف اكثره ضن انه انتحار يقدمون الاسباب ويجهلون ان الموت واحد مهما اختلفت اسبابه ...هو نهاية الاجل ولو كان يعلم الانسان موعد اجله لحزم له العتاد واعد الرحال وانتظر قدومه
قال تعالى (وَجَاءتْ سَكْرَةُ الْمَوْتِ بِالْحَقِّ ذَلِكَ مَا كُنتَ مِنْهُ تَحِيدُ)
قال تعالى ( أَيْنَمَا تَكُونُوا يُدْرِكُكُمُ الْمَوْتُ وَلَوْ كُنْتُمْ فِي بُرُوجٍ مُشَيَّدَةٍ)
قال تعالى (كُلُّ نَفْسٍ ذَائِقَةُ الْمَوْتِ وَإِنَّمَا تُوَفَّوْنَ أُجُورَكُمْ يَوْمَ الْقِيَامَةِ فَمَنْ زُحْزِحَ عَنِ النَّارِ وَأُدْخِلَ الْجَنَّةَ فَقَدْ فَازَ وَمَا الْحَيَاةُ الدُّنْيَا إِلَّا مَتَاعُ الْغُرُورِ)


~ * ~ * ~ . ~ * ~ * ~


دخل وهو منهك ما مر به ليس باليسير تمضى الايام وهي على حالها لا تريد الخروج اسبوعين مضت بأحزانها ومعاناتها اسبوعين لم يستطع التغير من حالها اقترب منها وهي تجلس على الكرسي امام باب البلكون وتضم رجليها الى صدرها ومسنده ذقنها على ركبتها ونظرها سارح لبعيد خارج حدود الغرفه مسح على شعرها الذى تعقده بجديله على الجنب وانحنى وقبل راسها و امسك يدها : تعالي ننزل للعشاء طلبت يجهزونه
ملاك : حركت راسها لا
محمد : انحنى امامها ورفع وجها يناظره : لين متى تبين ظلين حابسه عمرك ياقلبي خلاص كل شي انتهى
ملاك : أغمضت عينيها و نزلت دمعتها تاخذ مجرها الذى اعتادت عليه اسبوعين كانت كل يوم كانه سنوات من المها ومعاناتها لم تستطع النظر الى عينه حين افاقت يوم كامل لم تنظر اليه وكانت لا تريد روئيته ولا ان يرها احد وهي تردد بداخلها كل شي بدأ ما نتهى كنت اظن الماضي عذاب لي بصمتى والعذاب الاكبر الحين ..
محمد: تنهد بداخله ومسح خدها بحنان : حاولى ياقلبي تتماسكي عشان نفسك والي بداخلك محتاج لقوتك ..
ملاك :لفت يدينها حول وسطه وبكيت بدون صوت صدمها حين ابلغها عن حملها الذى نقلته له الطبيبه حين اخذت عينه من الدم لمعرفة مناسبه الدواء لها حين اخبرها كانها قذفت بصخره هشمت قلبها واحشائها و ازداد همها مع هول فضيحتها كيف تستطيع ان تكون ام وينتقل عارها لقتل ابنائها كانت تتوالى عليها قذائف الاخبار ومع كل خبر يموت جزء بداخلها فرحيل والدتها قبل استيقاظها حطمها وخلع جذور قلبها فهي لم تعد تستطيع سماع صوتها او النظر اليها تريد ان تقبل اقدامها وتعتذر هي من شوه صورتها امام زوجها وابنه اجل هي عار على والدتها وأهلها وما شل تفكيرها حين علمت بموت من دنست كرامتها وشوهت اسمها ولطختها بنظرات الاتهام والقذاره
محمد: وهو يمسح على شعرها وده يعرف وش يدور بعقلها صاير كلامها نادر ويعدي عليها اليوم احيان وهي ماتكلمت معه وصعب انه يضغط عليها الدكتور النفسي الي استشاره طلب منه انه مايضغط عليها وهي بهذى الحاله حتى العلاج صعب يتوصف لها يكفي اول جرعه اخذتها خايفين انها تسبب تشوه..وانهيار اعصابها المتكرر ممكن ياثر على الجنين ..غلط يوم اصر على خالته تسافر وتلحق رحلتهم مع ابوه ما كان متوقع انها حالها بيوصل كذا ترفض تشوف احد حتى الخدم محد يدخل عليها غرفتها غيره و ترفض تكلم امها وقفلت بابها بوجه الكل حتى صديقاتها رفضت تقابلهم وتهرب بين جدران احتوت ماضيها وصرخات صمتها ... بعدها عنه وهو يوقفها ويجلسها معه على الكرسي فالجهه الثانيه ..ماراح تريحيني وتخبريني الي يدور براسك تكلمي صدقيني بترتاحين ..دق الباب ..ورفع نظره عنها ..ادخل
ملاك : خبت وجها بكتفه وهي تهمس بخوف : لا ما ابي اشوف احد
محمد : يحط يده على راسها : ششش محد بياذيك ولا يتفوه بكلمه عليك وانتي معي
روز: وهي منزله راسها للأرض حزن لحالها ومشتاقه لها بس ماتبي تجرحها وتناظرها وهي ماتبي تشوف احد جميع الخدم تناقلوا خبرها والكل اصبح يعلم بمصيبتها لكنهم لا يستطيعوا التفوه بحرف واحد بسبب خوف من الطرد : استاذ العشاء جاهز
محمد : اوكي الحين بنزل ومابي اشوف احد من الخدم فضي البيت مفهوم روحوا القسمكم
روز: حاضر أي طلبات ثانيه
محمد: شكرا اذا فيه أي شي راح نطلبك نفذي الي طلبته الحين
روز: حاظر ..وخرجت..وهي ودها تحضنها وتعبر لها عن مقدار اعتزازها فيها وحبها لها وانها باخلاقها ملكت قلوب من حولها والكل خايف عليها ويحبها ومحبتهم لها ماراح تنخدش بخبر صار غصب عنها ونظرتهم عمرها ماراح تتغير ابد وهم مفتخرين بوجودهم معها فبيت واحد ..
محمد: بعدها عن كتفه وهو يتنهد بداخله ويشوف وجها وذبوله وهالاته السود كل يوم بزدياد : يكفيك عزله ..حط يده على فمها يوم جات تعترض ...عشان خاطري ..ويمسح خدها ..محد بيشوفك غيري لازم تردين مثل قبل لا تهتمين بنظرة احد لك بسوء اذا انتي واثقه من نفسك راح تنقلين صدقك لكل من حولك مهما ضنوا السوء بالبدايه ..حاولت الاعتراض اكثر من مره لكن اجبرها على النزول معه حاس انه يتعامل مع طفل شل الخوف تفكيره وعنيد بوقت واحد ..بعد العشاء حاولت الهروب والعوده لغرفتها لكنه منعها واجلسها معه امام التلفزيون ..بتسهرين معي اليوم لاتقولين ابي انام كل ليله لا تظنين اني ماني حاس فيك وانتي ماتعرفين النوم وتتقلبين لف يده على اكتافها وهو يقلب بالقنوات ...هذا الفلم شفتيه ..هزت راسها بلا وهي ما ناظرت التلفزيون ..حط على الفلم وتوه يبدأ ..ناظرها فتره وهو يكلم عمره ابي اعرف وشلون قدرتي تتحملين العزله الي عازله عمرك فيها اسبوعين لا تشوفين ولا تسمعين شي وحتى اخبار من حولك ما تدرين عنها ما ضنيت احد يعزل عمره مثلك ..
ملاك : حاسه بنظرته المصوبه لها ومهو مع التلفزيون لفت راسها وصوبت عيونها بعيونه ظلت تناظر عيونه بصمت
محمد: سكت وهو يتامل الحزن بعيونها من هـالقرب حس ان عندها كلام تبي تقوله وفضل انه يناظرها وينتظر وش تبي تقول..ماله الا الصبر اذا يبي يعالجها
ملاك : بعد فتره من نظراتها التائه بعيونه الي تشوف فيها سكنها تمنت تسكن بداخلها وتقفل ارموشه عليها وترتاح من كل من حولها راسها يالمها من الضجيج الي تشعر فيه طرق الكلمات متزاحم بداخلها تبيه يخرج ومهي قادره مهي قادره تحرك شفاتها وتخرج الهم الي يضج براسها ..
محمد: صمت مع صمتها استكان بروحه وهي هايمه بنظرتها ستكان بقربها فتقد ضحكتها ودلعها هي متعلقه فيه الحين مهو حب تعلق خوف يبي حبها الي زرعته وخلته ينمي وتمكن من كل كيانه يبيه محتاج له خايف عليها وعلى فرحته الي نبترت قبل مايبتسم لوجود طفله
ملاك: همست بعيون تشع خوف وضعف : خايفه
محمد: حرك يده على كتفها ويضغط عليه وتنهد بداخله اعرف كل البلى الي فيك خوف : خايفه وانامعك
ملاك: وعينها تناظر بعيونه ورجفة الخوف بهمسها نطقت بالي كاتم على انفاسها : بالقبر مارح تكون معي ..ودمعت عيونها وكملت وهي تشوف اتساع عيونه ..خايفه من الموت خايفه كنت اتخيل جدران الغرفه هي قبري كان يضيق نفسي وحسها تطبق على ضلوعي خفت من نظرات الكل واتهامهم لي بعد ما عرفوا بس كنت اتخيل كيف الخلايق بكره تناظرني يوم العرض الاكبر كيف راح اتحاسب والكل يعرف الي صار
محمد: احتضن راسها وضمه بين ضلوعه وانتقل خوفها يرجف بقلبه حتى وهو يتكلم : حتى انا اخاف من الموت مافي احد مايخاف منه بس احنا ثقتنا بالله كبيره الله خبرنا انه عند حسن ضن عبدي بي وحنا موحدين بوحدانيته والوهيته وماعلينا الا عبادته
رفعت راسها وهي تشهق بخوف : وش حكمي اعتبر زانيه؟! ادري بجرحك بس ابي اعرف تعبت وانا افكر تعبت..
محمد : احتضنها بقوه وبصدمه من تفكيرها :لا لا مالك ذنب اشششش مالك ذنب
ملاك : وعلي صوتها مع شهقت بكائها : لا تكذب علي الكل ينظرلي كذا ..معد يهمني الناس بس ابي اعرف حكمي عند ربي ايه
محمد : ملاك ياقلي مالك ذنب بالي حصل خلاص حاولى تتخطينه البنت الكبيره مالها ذنب اذا اغتصبت مكرهه ودافعت عن عرضها حتى لو قتلت الي بيعتدى عليها ماعليها حكم تكون بعداد الدفاع عن النفس ما بالك بالصغير
ملاك:شهقت بكل الامها وضعفها حطمت القوه التي كانت تحتجب خلفها انزاح الستار وظهرت كل ما كانت تبنيه لتحتجب خلفه انزاح ليظهر ضعفها وعدم قدرتها على مواجهة احد عادت الى الطفله التي انتزعت بالقوه من بين يدي والدتها عادت الطفله التي شوهت صورتها المنعكسه في المرآه عادت الى المراهقه التي تخدش بمخالبها كل من حاول الاقتراب منها او من زجاجتها التي تختبي بداخلها تمنت ان زهقت روحها قبل ان يعلم من احبتهم بمصيبتها تحسست من سكن بين ظلمات احشائها وتنسكب ينابيع مالحه تبتلع طعمها ولا تشعر بها والده كان سيكتم سرها ولكن الان كم من الافوه ستكتم شهقت بقوة تعلق جنينها لثباته باحشائها : الي فبطني شو ذنبه اني امه لو كانت بنت كيف راح اعلمها تحافظ على شرفها وانا ما حفظت عليه
محمد : احتوها احتوى الاب والاخ والحامي والصديق والزوج احتوى طفلته التي سكنت قلبه وكان هواها وملاذها وملعبها ابتسم ابتسامه شرخت من هول ضعفها كيف يمكن ان يعيد ثقتها بنفسها ابتسم بضعف وعيونه تشع بصدق ما يقول عكس ابتسامته الضعيفه المنكسره ابعدها وهو يحيط بيديه وجها : راح اخبراها ترفع راسها وتمشي وتاشر للكل ان أمها اشرف و اطهر ام ...وعتصر قلبه عليها ولحالها وهو يدور الكلام بداخله هذا وانا مصدقك ومقربك حالك صعيب وشلون الي تنهان وتنجرح وتتحمل الضيم والعلقم بظلم البشر وظلم رجالها الله يفرج عن كل وحده ذاقت المر ويلطف بحالها وحالك

~ * ~ * ~ . ~ * ~ * ~


رهبت الموت اما تصحوا بالانسان وتجعله يفيق لما اقترفه من اخطأ او تزيده قسوه لقلبه ويكون أمراً لم يكن .. شقه انتزعت بها روح شخص و لكن اصبحت منتزعه لأرواح من بها ليسكنهم الخوف والرهبه
امل هشم الموت قلبها فلم تعد تستطيع النوم براحه و وتخشي ان تنزع روحها وحيده فلازمت صديقتها اين ما كانت اصبحت ظلها الذى لا يتجزء عنها
ريم قرب امل منها اسكن خوفها ولكن تفكيرها منحصر لو حدث لها مكروه بهذى الغربه وهي ليس معها ولى امر
هل ستصبح مثل جود تمكث بثلاجة الاموات الى حين استلامها !
هي لا تريد اصبحت تحاول باهلها ان يعود احد منهم معها فمن كان تعده والد لها ومعين بغربتها رحل من امنه والدها اليه رحل كانت تنظر له كاب اجل احبته وحب ابنه لم يقصر معها وخاف عليهم جميعا كابنته رحم الله والد ملاك من احتواهم بغربتهم وادخل الامان لقلوبهم
امل : وهي تخرج كل محتويات دولابها وترتب بالحقائب : ريوم خلصتي المطبخ ...ماسمعت رد التفت للخلف ولم تجدها معها بالغرفه ..رمت مابيدها وخرجت من الغرفه مسرعه شافتها واقفه امام باب غرفة جود وهو مقفل..وش فيج ليج خرجتى عني
ريم : وهي تحبس دموعها ناظرتها بعطف لحالها ولخوفها وصوتها كسير : بكره ابوها يوصل يستلمها ونزلت دمعتها تجين نجمع اغراضها
امل : حتضنتها وبكيت معها : فديتج لا خلي اهلها يخمون اغراضها
ريم : وتناظر وجها بعد مابعدتها عنها : امول قوي قلبك فديتك تكفين ابوها طلب نجمع كل اغراضها وتمسكها مع يدها ودخلوا غرفتها فتحت النور وهي تضغط على يد امل تهدي خوفها وخوف صديقتها جالت بنظرها لغرفه احتوت ذكريات بقيت بخيالها مع رحيل صاحبتها جمعوا بعض اغراضها وهم بصمت ودموعهم ماجفت مافي غير شهقاتهم الخافته الي تتسمع انتهوا من ملابسها الي جمعتها بداخل شنطه وبدت تجمع الي باقي من شنط وكتب سمعت رنت مسج من جوالها بكيت امل بصوت وهي تشهق بكلامها
موبايلها يرن مايعرفون انه صاحبته راحت خلاص كل شي مثل ماهو الي هي راحت
ريم قامت وحضنتها وهي جالسه على الارض : امل الله يوفقك بس يكفي تعذبين عمرك الله يرحمها مالنا غير الدعاء لها بالرحمه ...وسحبت الشنطه المرميه بجنب السرير وفتحتها واغلقت الجوال وهي دمعتها بخدها ولفت انتبها الورقه الي عالقه بالجوال يوم شالته طاحت وهي ممزقه على رجلها وفيها اسم ملاك مسحت دموعها وناظرت بداخل الشنطه وهي كلها قصاصات اوراق ..امل شوفي وش جاب اسم ملاك بشنطتها ..ونثرت الي بداخلها و اذكرت مشوارها الي راحته لوحدها وصارت كلها ريبه من المشوار الي محد يعرفه غيرها بدت تجمع قصاصات الاوراق بجانب بعض وبعضها مفقود
امل : وهي تشهق وتمسح دمعها : مهو معقول انجي مـ ..وغطت فمها
ريم : بكل ذهول وصدمه لا تختلف عن رفيقتها هذا الي فهموه من قصاصات الاوراق مهو معقول وفيه كلام ناقص اتهام الطبيب لها بالجنون ..لكن وضح الاسم والاغتصاب وعلاج لحاله نفسيه : ناظرت بداخل الشنطه وقلبتها معد فيه أي ورقه ثانيه جمعت كل القاصات بين ايديها وقفت : تعالي معي ماشفنا شي ولا قرينا شي ...ودخلت المطبخ واظهرت صحن وحرقت الاوراق فيه وهي تلف لامل الي خلفها وتمسك يدها ..امل سمعتيني احنا مانعرف شي اكتمي سرها جود اكيد مزقتها ماتبي احد يعرف ..استرى عليها الله يستر علينا ..يمكن الي مكتب فيه شي خطا احنا ماندري وشلون وصلت هنا
امل: هزت ارسها بصمت ونظرها على الاوراق المتفحمه كل شي يروح وينتهي وما يفضل له اثر
ريم : تعالي كملي ثيابك خلينا نجمع اغراضنا وننهيها مابقي لنا غير يومين ونسلم الشقه


~ * ~ * ~ . ~ * ~ * ~

علت المكان صرخات وضحكات اصبح الصخب يعج بين جدران الصاله وهناك من جلس يضحك على ما يري
خالد : بصراخ وهو مكتف الايادي من عبد الله : ياويلك لاذبحك لو فتحته عبدالله يالنذل هدني عليه
عبد العزيز : اول اعرف وش وارك كل ما دخلنا عليج سكرته وش وراك..ههههههه لايكون تكلم المره وحنا اخر من يعرف
عبدالله : هههههههه لا ممنوع عندنا تبي محمد يذكيه على غير القبله
خالد : وهو يدعس رجل عبدلله : يالنذل فكني انا ولد ديرتك
جاسم : وش بلاكم عليه
عبد العزيز: ابد غير اعرف وش عنده خاش راسه بالشاشه طول الوقت
جاسم : يسحب الجهاز منه : خله عنك
عبد العزيز : بضحكه : ليكون خاش صور مزاين وحنا اخر من يعلم
خالد :بحده : خليتهم لك..ورد ضرب عبدالله بساقه
عبد العزيز: هههههههههههههههه لا انا مزيني لازم فيس تو فيس ابد ماروم الي بالصور مفبركين هههههههههه
عبدالله الضربه الي حصلها بساقه خلته يصرخ ويفكه : ااااي وجع منت وجه غشمره ابد كسرت ساقي
خالد وهو يلقط جهازه بسرعه : حلال ماجاك يالنذل انت وياه ويقفل بابه بسرعه يوم شافهم يبون يلحقونه
عبد العزيز :هههههههههه تعال صايدج صايج اصبر علي بس..ويجلس اتحداكم اذا مهو وراه سالفه



~ * ~ * ~ . ~ * ~ * ~

حزنت لرحيل صديقه عاشت معها سمرت وضحكت وبكت معها لم يطل حزنها فوجود زوجها بقربها كان سند لها لتخطي ماشعرت به من رهبه وصدمه واصبح همها فيمن لا تريد روئية احد جلست بجواره : فيصل قوم ودني ابي اشوف انجي
فيصل وهو يتابع تعليق رياضي لف ناظرها : المره زوجها يقول ماتبي تشوف احد خليها ترتاح منك شوي
شذى : فيصل ابي اعرف وش صاير عليها اكيد موت جود ارعبها ومرضت بسبته تكفي قوم
فيصل : وهو مبتسم لها : لا و انتِ الصادقه مرضها مهو بكذا
شذى وهي تمسك بيد : وش بلاها وش فيها تعرف شي و مخبي عني
فيصل : هههههههههه هي اكيد ماتبي تشوفك ماتبي ولدها يظهر عليك مزعج وزنان
شذى : تصنمت وهي تناظره : ولد منو
فيصل : ضحكه شكلها : هههههههههههه
شذى : وهي تشهق وتصفق بيدها : الدباااااااا حامل ومنخشه عني
فيصل : هههههههههه زين قولى ما شاء الله
شذى : ما شاء الله ..ما شاء الله ...قوم قوم ودني قوم
فيصل :مهو بوقته الحين بكره روحي لها
شذى : وهي تسبل عيونها وبضحكه مثل الصغار : ابي نونو
فيصل : هههههههههههههههههه ردينا لنونو
شذى : فصولى حبيبي تكفى ابي نونو بس واحد
فيصل : ههههههههه.... ويخبطها بخفه على راسها لدلعها...قريب الله يجيب المطر
شذى : مطر شنو اقلك ابي نونو بس واحد بس صغنون العب معه وحياااتي ينااااس عليه يهبل ..وعاشت الدور واضح من ملامحها الشوق
فيصل : وهو يضحك من قلبه عليها ويبوس راسها : شكلها زايرتك العامريه ومحرضتك علي الليله ..بس ابشري...ويقرص خدها .... بنجيب نونو..وسكت
شذى: صفقة بيدها : صدق....صدق ..احلف
فيصل : ههههههه والله بعد سنه وخمسه شهور
شذى : ضربته على كتفه بقهر منه : شنووو يعني يوم تخرجي زين شوف الي بيعطيك وجه لهذاك اليوم ....وتقوم عنه متجهه للمطبخ
فيصل : هههههههههه سلمي لي على العامريه اذا زارتك
شذى : دخلت المطبخ بسرعه وردت له : اسلم عليها هاااه وتمسك الثلجه وتفركها بظهره ..هذا سلامها لك
فيصل : وهو يحاول يخرجها من ملابسه وهي مكتفته ويضحك على خبالها



~ * ~ * ~ . ~ * ~ * ~

منى : دخلت الغرفه وهي تتافف
مي : وهي متربعه على سريرها : وش فيك ؟
منى : ابي اعرف ابوي وش مسوي لأمي بدلها علينا سفرتها ماجابت لنا خير ابد
مي: وهي تبتسم : من عينك عليها وش الي صاير اليوم
منى : تجلس على السرير : يااااربي صادرت جهازي انا وحماده ..والمشكله اترجها بس اقرأ بارت واحد ابي اعرف منار وش صار عليها بالحفله ..ضربتني على راسي تقول خلها يجيها الي يجيها الي ماتاخذ شور اهلها
مي: ههههههههه أي قصه قصدك
منى : بانفعال : يووووه مييي صحصحي معي قصة شارمي وش فيك ..تكفين ابي جهازك شوي بس
ام احمد : وهي عند الباب : الحين اقول روحي نامي تجين هنا
منى : وهي تتمسكن : تكفين امي صدقيني ما بيجيني نوم قبل ماعرف وش صار
ام احمد : وهي تخبي بسمتها مهما ابتسمت جرحها يثور مثل ثورات البراكين يسعر بحمم ويقذفها بداخلها لتعود وتنصهر من جديد : لا رديتي بكره من المدرسه شوفيه
منى : ياااربي بس شوي شوي ... اااااه وينك يا انفاااااس محد برد خاطري غيرك ارد من المدرسه احصل البارت الهمه قبل الهم الغداء
ام احمد : قومي اشوف وبطلي حلطمه زايده زين وبكره بتفتحين بيت وبتتربعين عند الرجال وتقرين قصص
منى : وهي توقف وتقرب من عند امها وتحب راسها وتحرك حواجبها : مثل ماخليتك اتابعين معي كانها حلقات مسلسل بخليه هو بعد ...ياحبني لك برسلك جنيف يردون لي امي الاوليه ..ويوم ناظرتها ...خلااااص توبه ..وصارت اطق باصبعها ...نبيك بحسنك نبيك بكل عيوبك نبيك بكل مافيك نبيك
مي : هههههه منتى بصاحيه
منى : ايه مهو بنتي الي تاصدر جهازك وفيك حره ..هي خذيه منها ياويلها اذا قرته قبلي
ام احمد : ابتسمت : زين روحي حطي راسك وهي بس تخلص وباخذه منها ومحد بيدخل ويشوفه قبلك
منى : باست خدها بقوه ولفه يدها على كتفها مستنده عليها : شوفي ياعسوله اذا جلست اهوجس وخطط وش يبي يصير في البارت بيضيع علي النوم يعني خليني اشوفه بس ثوني بكره اقرأ بالتفصيل يكفي شارمي بتلف راسي وهي تحوسني وكل مخطط احطه يطلع فشنق وبعدين ياقمر ماتبين تعرفين المزواجه وش بيصير فيها
ام احمد : بحده : منى وبعدين ..والمزواجه على قولتك لو كبرتي عقلك بتعرفين انه ظلم الرجال الي وصلها لهل حاله ولا هي الطلاق بيدها مهو بيدها الي يبيها كان تمسك فيها ولا طلقها لكن كلن يرميها بطلاق الي قبله
منى : اعلن انسحابي قبل ان انحر على غير القبله وتحب راسها وتروح
مي : ههههههه مخبوله هذى مدري متى ناويه تعقل
منى : من عند الباب : يوم اشوف البارت او معد يكتبون الكاتبات قصص تفر راسي فيها
ام احمد : صرخت بحره : وبعدين معك ..ويوم سمعت تسكيرة بابها دلليل شردتها ...الله يهديها يارب ..زين وانتي متى ناويه تنامين
مي : بس اقل من نص ساعه واخلص ..وهي تناظر وجها الذابل ..خالتي بخاطرك شي مزعلك ومكدرك
ام احمد :تنهدت تنهيده بداخلها تكسر حواجز وبحور لو ظهرت مذبوحه والنار تسعر بجوفي ولا عمرها بتنطفي ضاعت بنتي وانا ابتسم واحتضن غيرها وضنيتها براحه وهي والراحه متنافرين وش اقول الي بداخلي محد بيخمده ابد
مي : ستغربت سرحانها وصمتها وتناظر فيها بس مهي شايفتها هي حاسه انها عينها عليها بس مستحيل ملامحها تدل انها تشوفها : خالتي
ام احمد : زفرت بتعب وهمست : ابد عجلي ونامي لا تسهرين ..وخرجت عنها
مي : وهي تهوجس ماهقيت مافي شي الي بدلك شي كبير ولا ليه الخوف الي بعيونك علينا وذكرت يوم كانوا مجتمعين البنات فبيت عمها وهي رفضت انهم يجلسون بعدها عندهم و ردتهم معها البيت ..وسحبتها المفاتيح الغرف ماتبي وحده تقفل فيها على عمرها وصايره هي بنفسها توصلهم لدوامهم خايفه عليهم حتى من السائق و ابوهم لطف بحالها هو الي صاير ياخذهم الصباح وهي تجيبهم الظهر مع السواق والمسكين احمد محاصر معد يخرج من البيت الا معها ولا مع ابوه




~ * ~ * ~ . ~ * ~ * ~

ابو عامر صدمته فيها تفاقمت صدم يوم شافها هو ما يستبعد عليها شي ابد بس انها توصل وتلعب بخلقة ربها تفتخر فيها نفرته منها ومن قربها جالس يتقهوى بالغرفه الي عدوها لهند سرير باحد زوايها و الارض مفروشه موكيت و وجلسه ارتفاعها بسيط بكامل المكان والكل حوله وعينه على خلود مافيها الجمال الفاتن عاديه لابعد حد متوسطة الطول شبه ممتلئه عيونها صغيره لونها حنطي لكن اذا تكلمت تجذب بصوتها صوتها نبرته فيه حنيه لكل من حولها قطبين متنافرين في الصفات والملامح مع ام عامر رفع راسه وهو يشوف يزيد يكلمه : وش فيه
يزيد : وهو يبتسم : سلامتك يبه بس مدري وين وصلت من اول ومريم تكلمك ومنت معها
مها: كانت تتجنب الجلسه الطويله معهم وخصوصا بوجود عامر تخاف من نظراته حتى وهو ماعاتبها ..وصارت تتخيل حنان يزيد لهند يكون براشد
هند : على التعب الي تشعر فيه وحاجتها لوجود ام ابتسامة زوجها تمحي تعبها وماتخليها تفكر بامها غير بالرحمه عليها ابتسمت بوهن وهي تشوف نظرته وحركة شفايفه وتاففه من عدم قدرته للجلسه معها لوحدهم ردة تبتسم بصفاوه هذا الي كانت رافضته ونجبرت عليه صار هو سعادتها وجنتها ونارها حبه وصدقه معها محى كل ماضيه ودها تقوم تسجد شكر لربها لكرمه عليها الي حرمها من اهلها وعوضها باهل وزوج ورد لها اخوها وسندها انكست راسها بنية السجود والشكر لربها



~ * ~ * ~ . ~ * ~ * ~

يمضى الزمان كلمح البصر تتعاقب الايام والليالي لنكمل مسيرة ايامنا فماكتب لنا سف نراه ونسير معه ونرضى بقضاء الله وقدره لنا


فيصل : يدخل الغرفه حبيبتي يالله وش عندك محمد بالطريق
شذى: خلاص جاهزه بس البس عباتي وش فيك بعدهم ما وصلوا
فيصل : انتي تبين خالد يذبحك اليوم من متي وهو يتوعدنا ياويل الي يتاخر مشفوح على الرده تقال بكره عرسه
شذى: ههههههههه خلينا نسويها فيه ونخليه ينطر معهم اسفل ودى اشوف شكله وهو معصب
فيصل: ههههههههههه ايه عشان يحط الحره فيني انا وضحكي علي ساعتها
شذى: لا حياتي ما يقدر و انا معك بشمر وعطيه على خشمه
فيصل:هههههههههه منتى بصاحيه ... تدرين ياخوفي اجي اكلم أي احد اقله حبيبتي كله بسبتك انعوج لساني
شذى: ههههههههههههههه ...وتحرك حوجبها ...تخيل تقل لعمي ياحياتي يا حبيبي يبه هههههههه
فيصل: امشي اشوف تضحكين علي بعد والسبه انتي
شذى: تبوسه : ما فيها شي تحسسه بحبك قول وفعل مدري وشلون انتم الرجال ماتعبرون عن حبكم وحنا بالطالعه والنازله نعبر عنه للكل وبعدين ..وتهدد باصباعها شوف حبيبي من الحين احذرك اذا سويت مثل المره الماضيه بسهرك كل ليله مع الشباب تراني بروح بيت اهلي اذا خلصت فلتك معهم وناستك اذكرت ان عندك بيت ومره تعال الله يحيك محد بيردك ..بس بتشوف علمن ثاني
فيصل :وهو يقرصها بعيونه اشوف بدت تظهر علومك وبعدنا ماردينا عند اهلك ودق جواله يالله هذا محمد وصل
شذى : يو والي يعافيه اتاكد من سخان الكهربه سكرناه ولا لا
فيصل : فصلته توني مشيك على كل شي ونزلوا السلام عليكم
..وعليكم السلام
خالد : واقف عند الباب الي قدام : الحين انا مقلت لك تنطرنا تحت
فيصل: ههههههههه زين الطياره مهي بشارده عنك والكبتن قال ابد ماحلق وخالد مهو بداخلها
محمد: ههههههههههه وش فيك لسى يمدينا على وش مستعجل عليه
خالد: اركب بلا كلام فاضي انت وهو انا وش بلاني اسمع شوركم واجي معكم ما كان رحت بسيارتي اخير لي
الكل: ..العيال ناظروا بعض هههههههههههههههههههههههههههههه
محمد: هههههه الي يسمعك يقول عرسك بكره الي مستعجل هـ الكثر
فيصل: هههههههه خلك منه هذي اخرتها الي ما يبي يعرس شاب راسه يبه الحين
خالد: شابت ركبك اركب ولا يكثر هرجك
الكل :هههههههههههههههههه
شذى دخلت على طول بالمقعده الخلفيه بجانب ملاك وهي تسمع مناوشات الشباب : كيفك ياعسل وتحط يدها على بطنها وكيفه حبيب خالتوا اليوم
ملاك: بعد ان تحسن الكثير من حالها لكنها اصبحت اهدى وصمتها وسرحانها اكثر من كلامها و اليوم خوفها بشكل اخر خجل من لقاء والدتها وعمها يربكها همست : الحمد لله
شذى : وش فيك صاير عليك شي ليه صوتك متغير
ملاك : ناظرتها وهمست بعد دخول الشباب بالمقعد الامامي لهم :سلامتك
أوصلهم السائق الى المطار وكانت مناوشات فيصل ومحمد لرفع ضغط خالد مستمره
حين تكون بترقب وشوق ولهفه لاحدهم تشعر ان الوقت يزيد من طوله عند نزولهم وهبوطهم لارض الوطن زادة خفقات قلبها وشحوب ملامحها لم تطأ ارض الوطن بحياتها وهي بهذا الحال تشعر بخنقه حارقه تلهب جوفها ومغصه فبطنها خافت على جنينها منها طوال الطريق الى البيت وهي تمسح العرق المتدفق من يدها تمنت ان يكون صعد محمد الى جوارها تمسك بيده ليبعث بها القوه مثل كل مره زفرت النفس بصعوبه وهي تنزل من السياره وتصعد عتبات الدرج وهو امامها يصعد بخطوات واسعه دخلت خلفه وشاهدته يقبل والدتها بالهفه ويحب راسها ويديها أزاحت الغطا عن وجها و ارتجاف قلبها لا يتوقف وضيق تنفسها يخنقها سلمت على مي التي اقتربت منها واحمد و رفعت نظرها بانكسار لتجدها كما اعتادت عليه كما هي شامخه بقوتها وحنانها مبتسمه بسمه تحوي الدموع المترقرقه بعينيها ارتفعت يديها تريدها الاقتراب خطت بلهفه لترتمي بحضنها وتتجاهل من حولها احتضنتها وهي تشهق وتزرع جذور شوقها لامها وتسقيها بلهفة دموعها المتدفقه همست برجفه قويه سامحيني ماما انحنت تريد تقبيل قدميها وهي تمسك بها ورفعتها والدتها والدموع تملي وجها المحترق شوق لضناها رفعتها لتضمها وتسكن رجفت بركين شوقها التي تقذف حمم لتطفي رهبت ما رائت بعيون صغيرتها تريد ضم قلبها ابنتها وتحيطه بين حجرات قلبها لتجعله يستكين من خوفه وشوقه لتزرع بداخله ثقه وامل
الكل سكت وتدمع عينه لما يري من شوق بين ام وطفلتها اجل لن تكبر هي طفله حتى لو دخلت وخلفها ضجيج ابنائها محمد سلم على الكل شافها وهي تقترب من والده وهي منكسه الراس كان متعمد بعده يبيها تواجهم وتقوي ثقتها بمن حولها
ملاك : شعرت انها تسير على الجمر وهي تقترب من عمها كيف ستقابله وهي تحمل الخزي والعار لكنه اقترب منها
ابو محمد: قرب منها يوم شاف خجلها ونكسارها الي عمره ماعتاد يشوفه فيها الانكسار الي فيها اعظم من انكسارها يوم فقدة ابوها النكسار الي هي فيه يحني رؤوس الرجال فكيف هي الضعيفه المهشمه علا صوته وهو يرحب بابنه وليس زوجة ابن : ياهلا والله بالغاليه ريحة الغالي ياهلا والله بالحامل والمحمول الحمدلله على السلامه والف مبروك يابوك يتربي بعزك
منى : سحبتها قبل ما ترد : ياربي لين متى بنتظر يكفيكم سلامات وتحضنها بقوه ياهلا بحبيب عمته وهي تبعدها وينه اشوفه وتلمس بطنها ..وينه تكذبون علي
ملاك خجلت منها وضربتها على يدها الي تتحسس بطنها الي مالها أي اثر
محمد : سحبها مع شعرها وهو يضحك وملاك ردت تحضن امها
منى: صرخت : محمد حرام عليك خربت شعري طلع روحي لين صار شبه كيرلي ملاك قومي عن امي .وتصرخ .. يناااس هذى البنت اذا شفتها حاضنه امي مدري وش يصير فيني ..وتحرك يدها على صدرها بضحك احس بغيره غير طبعيه منها وحره هنا
محمد:هههههههه.... وهمس عند اذنها ... كلن يغني على هواه
ملاك: تمسح دموعها وتشم ريحت عطرها المخلطه وهمست بخجل مستحيل تسامح عمرها على صراخها عليها وتفوها بابشع الكلام بوجها من شدة خجلها منها لم تستطع مكالمتها وهي لم ترها همست ودمعه تسقط من عينها : وحشتني وتبوس خدها بوله وتهمس بجوار اذنها بالم شوقها ووحشة غربتها سامحيني ما استاهل اني اكون بنتك
ام احمد: ياقلب امك ولفتها بحظنها ... وبهمس متقطع ..ششش ارفعي راسك محد يعرف شي ..وخلي كلامك بعدين لوحدنا ....مشتها معها وهي تشد على يدها عشان تتماسك وتكتم دموعها وتقتلعها بداخلها وجلسوا وملاك جلست جنب امها وهي ماسكه كفها وكل شوي ترفعه وتبوسه ودها تبكي على صدر امها ويخلونها لوحدها شوي معها لكن استحاله ان تضل لوحدها فهنا تشعر بعبق الاخوه عبق التكاتف في كل مره حين تحضر هنا ترمي كل همومها خلفها فهنا تظهر ضحكتها من قلب مع اخوتها وامها ..
بعد فتره من جلستهم وجمعتهم الي ماخلت من كثير من التعليقات وكانت المفاجئه الي صدمت محمد اكثر من ملاك ان ابوه متفق مع ابو خالد الملكه بكره و ولده مهو بداري ضحك من قلبه كيف راح تكون رد فعل خالد يوم يعرف
منى : جلست على يد الكنب وهي تميل تهمس لملاك : وين الفساتين ابي اشوفها
ملاك : ابتسمت ونظرت رضى امها عنها اعادة جزء من ضحكتها : على ايه مستعجله بكره تشوفيه
منى : تقرصها بكتفها : مالت وطي حسك منتى شايفه البدي قارد تبعك وشلون يناظرني
ملاك : اااي .. ونظرت محمد الي يراقبهم ..وبتسمت له وحركت عيونها طمنته عليها حاسه فيه حتى لو محد فيهم تكلم انه شايل هم المواجهه مع اهلهم بعد معرفتهم ورحيلهم
منى : وهي تقطع نظراتهم المصوبه لبعض بيدها بضحكه وهي تحرك يدها وتهمس : بس كافي هبلتي باخوي قومي فرجيني الفستان
دخلت الشغاله ومعها الشنط والعلب ومنى شهقت وبشكل مسرحي وبصرخه استهبال : فستااااني حبيبي
الكل كان منشغل بالسواليف التفت لها وصار يضحك
ام احمد : لو قريبه منها كان اعطتها علقه على صرختها وخبالها : لا وتبونها تعرس ...وبتريقه ..الحقي عليه تراه يرقص طربان بصندوقه ارقصي معه
محمد : ههههههههههههه ضحك بصوت عالي على تعليق خالته ..خالتي الظاهر مهبله فيك الي صايره تعلقين مثلها
ام احمد : هههههه الله يعين ولد الناس الي بينهبل منها ..وردة لطبيعتها بصوتها ..مخبوله تصرخين عشان فستان
منى : صح خجلت من صرختها بس دارت خجلها بخبالها : يا ويلتااااه حرام عليكي يااماه هذا ليس باي فستان انسيتي ماهو
ههههههههههههههههههههههه ضحكت الكل صدحت بالمكان
ام احمد : لا ستخفت وقعدت
منى : بروح اشوفه ورقص معه دامه طربان وتكلم مي قومي انتي يا برودك ولا كن فستاك بعد معي ادري تبين تشوفيه خلاص اخذت عنك التهزي ..وراحت تركض يوم شافت امها بتقوم لها

مني: لبست فستان الملكه بعد ما طلعت بلهفه : واااااو روعه وتلف وتشوف نفسها بالمرايه لونه درجات النار اورنجي و احمر وعليه بعض التركيبات بانواع اقمشه مختلفه وش رايكم
ملاك:بضحكه : لا بجد راح فيها خالد بكره
مي :روعه شكلك يجنن هذا وانتى من غير تسريحه ومكياج احلى مافيه نعومته
منى: بنات وين امي بديت اخاف
ملاك: بابتسامه : بدري على الخوف فاكره وش سويتي فيني
منى: ملاك حرام عليك انتي غير كنتي معنا ما رحتي بعيله ثانيه ماتعرفينها تصدقون خايفه من اهله اكثر منه
ملاك : جلست على الكرسي وهي تتنهد وتردد بداخلها أي غير الله لا يعدي الي صار علي على احد ابد
مي: بكره ماراح ياخذك بس بيشوفك وفري خوفك بعدين
ام احمد: دخلت عليهم : بسم الله ما شاء الله الله يحميك يمه ويحفظك من كل عين
منى : ترمي نفسها بحضنها بستهبال وشوية خجل : امي خايفه
ام احمد : بسم الله عليك من وش خايفه تعالي اشوف ما بيحتاج خياطه وتضيق
ملاك : لا ماما تمام عليها مي البسي فستانك خلينا نشوفكم الثنتين بفسآتين العرس مع بعض وابي اصوركم وش رايكم
ام احمد :وتبتسم لبسمة بنتها براحه وهي تجلسها وتجلس معها : ايه روحي قيسيه يالله خلصوا خلونا نشوف وش ناقص لبكره..يمه ملاك تعالي ابيك
ملاك ناظرت امها وهي مخنوقه وخرجت معها لغرفت امها
ام احمد : بعد مادخلت غرفتها وسكرت بابها وقفلته لفت لبنتها وحضنتها وهي تمسح على شعرها وصوت البكاء بنبرتها : طمنيني عنك مرتاحه مع رجالك لا تخبين عني يايمه اذا منتى مرتاحه
ملاك : شدت من احتضان امها وهي تشهق بصوت باكي :ماما اسفه وربي اسفه ماقصدت الي قلته لك الله يخليك سامحيني
ام احمد : اهدي ياقلب وروح امك اذا ماسامحتك بسامح مين ..وتدخلها وتجلس معها ريحي قلبي ولا تخبين علي مرتاحه ولا لا مع محمد
ملاك : تمسح دمعت امها وهي تحب خدودها وتهمس وهي ترد تلف يدينها حول رقبت امها وتضمها : مرتاحه لو مهو قربه مني ماكان قدرت اعيش بعد بعدك عني ماما هو عيوني حياتي كلها متسوى شي بدونه
ام احمد : وهي تتنهد براحه : سامحيني ياقلبي ما كان بخاطري اني ابعد عنك
ملاك : وهي تبوس راس امها : لا ماما عمري انتي بحبك بشكل ماتتخيليه ..تنزل راسها على صدر امها وهي تغمض عيونها .. آآآه يا ماما كنت خايفه اقابلك وماترضي عني ...وتبكي بشهقه ...ماكان قصدي خبي عنك وربي كنت خايفه
ام احمد : خبيتي عني شي مايتخبى وجرحني صمتك
ملاك : بكيت اكثر
ام احمد :ضامه راس بنتها تهدي نبض جوفها : بس ياقلبي خلاص معد ابي اشوف دمعه منك ابي ضحكتك ريحي قلبي ولعد تخبين علي اذا امك ماشالت همك معك من يبي يشيله ولي صار امحيه من حياتك ولعد تذكرينه خصوصا عند رجالك اذا هو سترك وصانك ماراح يتحمل يسمعه او يشوفه ماثر عليك بيجرحه حتى لو ما تكلم وترفعها سامعتني
ملاك : هزت راسها وهي ترفع يدها وتبوسها وتمسح بيدها دمعات امها وبصوت متهدج : سامحيني الي هنتك قدامهم ومارفعت راسك بس ابي رضاك صدق راضيه علي
ام احمد : ضمتها بقوه : الله يرضى عليك بدنيته واخرته مثل رضاي عليك ..مرت ثواني صامته لايعبر عنها سوى سكون الصمت و الوله وشوق الى ان استكانت نفسيهما بقرب كل منهما من الاخرى ..ابعدتها عنها وهي تسمع طرقات على بابها ..وتمسح خد بنتها ..لاحد يشوف اثر دموعك روحي اغسلي وجهك ..بعد ما مسحت وجها وعيونها عدلت من بسمتها الي رسمتها بتحكم توجهت تفتح بابها وهي سامعه صوت منى التفتت لملاك الي خارجه من غرفت امها وهي تبتسم وجها محمر فتحت بابها وطرق اصبح بشكل طربي ابتسمت وهي تري جز من الفستان الابيض وصوت منى الطربي من خلف اختها
منى : مخليه مي واقفه بوجه الباب وهي خلفها وتغني بصوت ضاحك :
طلي بالابيض طلي يازهرة نيسان
طلي ياحلوه وهلي بهالوج الريان
وقفت قدام امها وهي تمسك يد مي
واميرك ماسك ايديكي وقلوب الكل حوليك
ملاك وهي تتكي وتلف يدها ع كتف امها وتكمل مع منى بصوت فيه نبرة البكاء وبسمة فرح صادقه من قلبها لهم وهم قدامها بفساتينهم يدمع العين فرح
والحب بيشتي ورد وبيلسان
وكملت ملاك لوحدها وهي تشوف الدموع بعيون امها
قلبي بيدعيلك يابنتي بهالليله الشعلاني
ياميرة قلبي انتي سلمنا الامانه
ام احمد الحشرجه بحلقها فرحتها وهي تشوفهم بفساتينهم خلت الدموع ترد بعينها حضنت مي الي اقرب لها وهي شايفه خجلها اكثر من اختها الي دوم اداريه بخبالها حضنتها واحتوتها احتوى الام الي تعبت ووربت وترحمت على امها والقصه بحلقها اكيد بنت احلام انها تشوفهم وماتحققت 
ملاك وتلف يدها على منى ونزلت دمعتها وهي تحرك يدها بمعني لا
ماتنسي اهلك ياصغيره
بعينينا ماصرتي كبيره
ضلي معنا وطيري وطيري ع جناح الامان
باست خدها بقوه ... ماتخيلت ابد فيه كذا ...مي كنك اميره تهبلين
منى : وعيونها لامها : هههههه اكيد حليته صح اعرف اعرف لا تنطقين القالب قالب
ام احمد : اكيد و تحضنها الله يحفظكم لي يارب
مي شردت على الغرفه يوم سمعت صوت احد طالع مع الدرج ومنى معها
بعد ما نزلوا فساتينهم وهم بغرفة منى

منى شهقت بصرخه مع المسج الي وصلها وتغير لونها ولفت تناظر البنات لحقووا علي وتجلس على السرير
مي : خير ايه الي جايك
ملاك : وهي تشوف وجها مخطوف : شو فيك
مي تسحب الجوال وضحكت : وربي مهزله انتي واياه هو بعده يراسلك
منى : تناظرها وتاشر بيدها : وربي لا وترد تشوف المكتوب ..انارويك يالدب وشلون تهدد
ملاك : ضحكت وهي تسحب الجوال منها وتشوفه صدق مهو بصاحي ( الوعد بكره وشوفي من بيفكك منى لا طلع حرت الشهور والساعات والثواني كلها عليك بيوم واحد تراني جالس الحين احسبها عشان يكون العقاب بعددها )
مي : هيه خبله وربي لو ارسلتي له ولا رديتي عليه لأعلم هـالمره ابوي عليك فاهمه
منى : بخوف من بكره : هههههههههه من قلك بس برقصله بكره وهبل فيه وحبه بين عيونه
مي خجلت من كلامها
وملاك : تمددت على السرير تضحك وهي تشوفها تهز وسطها ...ههههههههه ..اااه يابطني
مي : وربي ماتستحين انتي ماعندك حياء
منى : هههههههه ليه تبيني مثلك اذا جاك خشيتي راسك مثل النعامه تخجلين منه ولا دق عليك اذا معنا ماتردين لا حبيبتي هذا زوووجي حلاااال اهبل فيه ..وتلف لملاك الي ميته ضحك وعيونها دمعت ..هيه يالخبله ترى نبي حفيدنا الي مدري باي زاويه منخش وتجلس عندها وتحط يدها على بطنها وتكلمه بعربجيه ....هييه اين كنت ولد ولا بنت المفروض تستحي على وجهك وتبارك لعمتك بكره بيربطونها من رقبتها مع خويلد وبتصير مثل النعجه مااااا ماااا
البنات : ضحكه وحده صدحت بكل الغرفه وهي تشاركهم معها
ملاك : هههههههههه ونفسها بيتقطع من الضحك ..بس دخيلك بس ذبحتيني..آآآه يظهري
مي : وهي مازالت تضحك : وش فيك خلاص انتي الثانيه لا يصير شي لولدك صدق حامل ولا تستهبلون علينا
منى : ههههه اكيد حامل منتى شايفتها تقولين سحليه لاسعتها الشمس مهي قادره تصلب طولها
ملاك : تقوم لها وتضربها على يدها : السحليه بنتك يالدب والله لاعلم عليك محمد
منى : وهي تقوم و تشوف مي ترد فستانها بعلبته : يمه خوفتيني ...الا صدق ملوكه اخوي كوش على دباديب البك ولا بعده
ملاك : بتنهيده وضحكه : هو عندي قلب كله خذها حتى عقلي معه
مي: وهي صدق شايله همها كله من الضعف والارهاق الي تشوفه على وجها : ملاك تحبينه بجد
ملاك:بدلع وتنهيده من قلب : شو بحبه كلمه بحبه قليله عليه
منى: كنت متوقعه انك بتحبينه كذا وتكلم مي شفتي ما قلت لك
ملاك: ليه شو فيه
مي : الله يهنيكم بس كنت خايفه عليك انه يكون بينكم مشاكل
ملاك:نزلت راسها ونمحت بسمتها : لا الله لا يقول اموت لو صار شي بينا
منى: الله يهنيكم ويخليكم لبعض
ملاك: امين .....بنزل عند ماما

ام احمد : يوم نزلوا لها : مي منسقة توها متصله تقول تجي تجهزها بالليل و لا بعد العصر
مي : تجلس على الكنب : خالتى متى قلتي لها تجي
ام احمد: مابعد حددت لها قلت اشوف متى تبونها تجي
مي : خليها تجي في الليل احسن عشان نضمن ان كل شي جاهز
ملاك:بعدني ماني مستوعبه انه بكره فيه لمه وين راح تكون
ام احمد: حست من نبرتها انها ماتبي جمعة الناس : هنا بالصاله
ملاك:وهي تبتسم لامها يوم شافت نظرتها عليها وحبت اطمنها وهي صدق شايله هم يتفتح الموضوع من احد يعرف ماتدري عنه : ليه ماتكون برا بالحديقه مي وش رايك تكون فوق المسبح وتغمزلها بخبث
مي: ههههههههههه والله فكره روعه
ام احمد: نهبلتوا الظاهر كيف فوق المسبح
ملاك: ايه ماما بيتغطاء من الوسط او الجنب وتجي الكوشه عليه ونرتب الطاولات برا
محمد: ناظرها وهو جاي يمشي كان برا يسلم على واحد من عيال عمه تقهوى ومشي شاف لمعة فرح بعيونها ماكانت موجوده جلس جنبها يمسكها مع يدها ويبتسم : بطلي حركات الجنان الي عندك خليها علي بس
ملاك:لفت تناظره وباست خده براحه وفرحه : شوووو انا مجنونه
مي: خجلت وصدت وهي تتكلم : والله حلوه الفكره بنخبر منى عنها بتعجبها
ملاك:لفت تناظرها ومتحمسه للفكره : لا خليها لها مفاجئه كلميها تجي بكره عشان تكون مشغوله وماتنتبه لها
ام احمد:ناظرت بنتها ولحركتها الي ماحبتها منها وكتمت بقلبها : انتم وبعدين مع خبالكم خلونا نحطها بالصاله احسن
مي: لا خالتي كذا احلي وتغير وعشان ما نتعب بعدين بترتيب البيت فاكره كيف تعبنا بملكتي بس من بيغطيه الحرمه ما عتقد تغطيه لنا
ملاك: يا عمري فيه الي بيساعدنا وعينها عليه وتتكي براسها على يده
محمد: لا والله ما الي دخل انا تعبان ما فيني لكم
ملاك: عيوني بعرف انك تعبان بس كله يهون عشان منو بليز حبيبي
محمد: انحرج من خالته باسته قدامهم ولاويه عليه ومرتاح وهو يشوفها تسولف بحماس فقده الفتره الماضيه فيها : امري لله وش الي تبوني اسويه
ملاك: تجيب عامل يغطي وسط المسبح مي كم راح تكون مساحه الكوشه
مي: نكلمها ونشوف بروح اكلمها الحين ........وتقوم تروح للتلفون
ام احمد : ساكته و عينها على ملاك حركات بنتها ابد ماحبتها وهي داريه انها تربيتها غير الي عاشت فيها وصعب انها تغيرها بين يوم وليله
ملاك: وبصوت هامس :حبيبي نبي شموع و ورد نوزعها على بالمسبح شو رايك نروح الصباح نشتريها على ذوقنا
محمد: وهو ياشر على عيونه ( يكلمها باذنها ) حبيبتي عمري احنا محنا بروحنا لا تخجليني مع خالتي لا تبوسين كذا قدامهم وعتدلي شوي
ملاك: تهمس : تخجل مني ما فيها شي اذا بوستك قدامهم خالتو كان هـ الشي عادي عندها
محمد: انتى وش يقنعك الحين انه مهو عادي هنا الكل راح يعلق عليك
ملاك : تنهدت : ما بيهمني أي شي انت وماما راضين علي فرحاااانه انت حبيبي خليهم يعلقوا عادي بيتعودوا بعدين انا ما بدي اتغير انت بيعجبك اني اتغير قلبو
محمد:آآآآآه يالتنى بروحنا كان رويتك وشلون تتغيرين ..ويكلم نفسه انا ماحسبت اشوف لمعة الضحكه بعيونك الي فقدتها لو دريت انها بترد هنا كان جبتك من زمان وريحتك ورتحت
ملاك:رمشت بعيونها ودها ترقص مع رقص تدفق دمها وتصرخ للكل انها مرتاحه وتموت فيه وباست خده بنعومه وهي تسند راسها على كتفه

و اكتملت احلى سهره اسريه غلفها الحب الصادق

اليوم الثاني الصباح

في الصاله الي فوق
محمد: صحي بدري وافطر مع خالته وجالسين يتقهون وابو محمد راح ايشوف اشغاله
ملاك: صباح الخير
...صباح النور
ملاك: تبوس امها بوله وهي تستنشق عبق روحها الحلوه اليوم غير عندها صباح راحه ونتعاش صباح تشعر انها منفتحه فيه مثل انفتاح الازهار وتشع مثل اشعاع الشمس : كيف اصبحتي ماما
ام احمد: براحه انحرمت منها فتره وتمنت انها تظل امام عيونها تتصبح بحضورها معها : الحمد لله بخير ونعمه من ربي انتي طمنيني عنك
ملاك: تبوس يدها : دامك راضيه عني بخير ..
ام احمد : ربي يرضي عليك بدنيته واخرته يارب
ملاك : امين ....تروح عنده وتبوسه وتجلس جنبه وهي بحضنه وحاطه يدها على بطنه :حبيبي متي صحيت؟؟ ليه ما صحيتني معك؟
محمد: لي ساعه انتي ما نمتي بدرى كيف تبيني اصحيك
ملاك: كيفك الحين بعدها بتوجعك وتمسح بيدها على بطنه
محمد: لا راح الالم
ملاك: تبوس يده : ياعمري ان شاءالله على طول خفت عليك البارح
ام احمد: ليه وش فيك يمه
محمد: سلامتك خالتي ما فيني شي بس ملاك تحب تكبر الامور
ملاك: انا لا ماما هو قلبت عليه معدته وصار يرجع كانت بتوجعه طول الليل وهو يتالم ما نام الا على وجه الصباح
ام احمد: ما تشوف شر يمه ما اخذت حليب يمكن من الزفر الي ماكله
محمد: الشر ما يجيك يالغاليه ماعتقد اكلي ماتغير فيه شي بس من تعب السفر وقل الراحه (يده على كتف ملاك الي حطت راسها على صدره) و ما قصرت ملاك عطتني حليب بارد ..ويهمس .. وش فيك ياقلبي
ملاك: تتثاوب: تعبانه ابي انام
ام احمد: روحي يمه كملي نومك بعده بدري على الظهر
ملاك:وهي مغمضه عيونها : لا خلاص معرف انام و مودى مهو عندي
ام احمد: سكتت ونزلت عينها عنها
محمد: يهمس بصوت خافت :حبيبتي وراك سهر الليله روحي نامي
ملاك: لا نبي نخرج نشتري الي خبرتك
محمد: اوكي تبين انروح الحين
ملاك: ايه
محمد: طيب روحي افطرى وبعدين نخرج
ملاك: طلبته بروح ابدل عشان ما اتاخر وتروح
ام احمد: انتظرتها تدخل قسمها : يمه محمد..وسكتت
محمد: امري خالتي فيه شي
ام احمد: بخوف لحال بنتها : امانه عليك يا يمه لا تسوي مثل ابوها
محمد: خالتي وش تقصدين
ام احمد: ياوليدي خلها تعتمد على نفسها ولا تعلقها فيك هـ الكثر لا تسوي مثل ابوها الله يرحمه انا من البارح و ملاحظه تصرفهتا عوضت فقدان ابوها فيك
محمد: يقاطعها: خالتي هي طبعها كذا وهي ما عوضتها عنه لانها لين الحين تصحي من نومها تنادي عليه او احصلها تبكي بغرفته فقدتها له مهي بسهله
ام احمد: والي يعافيك يايمه حاول معها تعتمد على نفسها انت ما عليك غير تحاول وجرب منت بخسران ولا بنتي وداريه عنها قوتها وحنا حولها من غيرنا ماتقدر تسوي شي
محمد: تنهد بصوت : الله يعين خليها كذا انا ماحسبت انها ترد شوي بعد الي جاها ومع الايام بتقوي قلبها وتعتمد على عمرها ماشفتي حالها وشلون كان ومن الباراح تغيرت ورد مرحها الي فقدته كله عشانك راضيه عنها
ام احمد: معرفت وش تقول يكفيها فخر انه تربيتها جميله ماتقدره بثمن بصونه لبنتها وحفظه لها ولسرها
ملاك: جات وهي تلبس عباتها : يالله حبيبي ماما وش رايك تروحي معنا
ام احمد: بدعوة ام صادقه الله يستر عليكم يارب ويحفظكم وشبه دموع بعينها : لا حبيبتي روحوا الله معكم انا وراي شغلات ابي اسويها
ملاك: اوكي باي وتبوسها على خدها يالله حبيبي بعدك جالس وتسحبه مع يده
محمد: وش فيك انزلي افطري ابي البس ثوبي ..لابس بنطلون جينز وتيشيرت
ملاك : تلف يدها عليه : ياقلبي لبسك حلو يالله لا نتأخر
محمد: متبين فطور
ملاك: لا انت اشتريلي وحنا خارجين
محمد: امري لله يالله خالتي ما تبين شي اجيبه معي
ام احمد: سلامتك يمه
محمد: الله يسلمك سلام



بعد المغرب

البيت كانه بصوره مختلفه يشع اضائه وبهاء وتفوح روائح الزهور المعطره بكل ارجائه مع رائحه البخور العوده الاصيله ..
منى: مي الله يخليك ابعدي عن طريقي ابي اخرج اشوف الكوشة
مي: واقفه عند الباب ماتبيها تخرج : لا تخافين يهبل شكلها
منى: ما الي دخل ابي اشوفها
مي : لا بنات عمي الحين اكيد يصلون وش ينزلك
منى: مهم بجاين الا بعد العشاء ابعدي عني ماني بناقصتك الي فيني كافي وتصرخ امي ..امي
ملاك: تفتح الباب : شو صاير
مي : تعالي ستلميها تبي تنزل
ملاك : لا يا قلبي خليها سبرايز احلا
منى: روحو عني بلا سبرايز بلا كلام فاضي تبوني انصدم يوم اشوفها ولا يكون فيها شي واطيح على وجهي قدام الناس يا محلاي ساعتها
مي: ههههههههههه وش فيك لا تعصبين
ملاك: ههههههههه تخيلي شكلك بيطلع حلو يبالي اجهز جوالي واصورك ورسلها لك بلوتوث عروس تتعثر في كوشتها ههههههه
منى: تضرب برجلها بالارض وتصرخ : وجع ملاك..... امــــــــــــــــــــــــــــــــــــي
محمد: وش فيك ليه صراخك واصل اسفل
منى: تعال شيلهم عني ابي انزل اشوف الكوشه
ملاك: مودى حبيبي لا تسمع كلامها
منى: محمد شيلها عن وجهي لا اذبحها الحين
محمد: تعالي ويمسكها مع يدها انتي الحين ليش معصبه كله عشان تشوفينها
منى: ايه
محمد: مي افتحي الباب خليها تنزل
مي: لا بيضيع تعبنا بعدين
منى: تبعدها وتفتح الباب وتخرج جري وهي عند الدرج تصرخ : وينها مابعد جات سوتها
جو خلفها
محمد: انزلي تحصلينها
منى: تقصون على عشان كذا ما تبوني انزل اشوف انها ما سوتها
مي: والله فيه بس مهو هنا
منى: فين حطينها
ملاك : بالحديقة
منى: ليه انا ابيها هنا
وتنزل وهم معها واول ما خرجت
منى: حطت يدها على فمها :لااااااااااااا حرام عليكم
ملاك: وهي تحرك حواجبها : شو رايك
منى: تمسك مي الي جنبها : تجنن بس وش بيقول عني
محمد: وش بيقول يعني هو ما همه المكان يبيك انتي وبس انتم الحريم تهتمون بتفاصيل الرجال ما تهمه
احمد: جاي يجري : مي تقول ماما روحيلها تبيك بالمطبخ وفية وحده فتحت لها الباب تقول الكوفيره
مي: ملاك خلصي عشان اتصلح بعدك
ملاك: لا خلي ماما اول هي الي بتستقبلهم
منى:صرخت فيهم : يالله خلصوني تتعازمون بعد من تزين قبل والله رايقات
الكل: ...هههههههههههههههههههه
ملاك: ولا يهمك ياقمر تزيني انتي وستقبليهم متنازله لك عن هـ الشرف
منى: وجع روحي طلعي قدامي اشوف
محمد: اقول يالحلوه يا شبـيهتي على قولتك لا ترفعين صوتك على المدام والحفيد المنتظر
منى: انقلع انت ومدامك الي ترفع الضغط ولدكم اكيد غثيث مثلكم وتدخل تجري عنهم يوم ناظرها بحده
محمد: ههههههههههههه الله يعين خالد مدري وش تبي تسوي فيه اليوم
ملاك: تلف يدها على يده : هههههههه معليك خبالها بيحبه تقول عكس الي تبي
مي: والله انك صادقة وتروح تدخل
ملاك: حبيبي شوقلت ايهم البس
محمد: تعرفيني احب الاسود لا تحطينه مع أي لون وتقولين اختار البسي الي تحبينه
ملاك: يا قلبي وتبوسه باي بدي روح اتزين






~ * ~ * ~ . ~ * ~ * ~

بيت ابو عامر
حين تتمكن الوحده منا وينفر من حولنا عنا اما نزيد قوه وايمان بالله او يتمكن منا ضعف لنثبت لانفسنا انا نستطيع تعويض ما فاتنا لنسعد بلحظات ربما نخدع بها انفسنا انا نبتسم من خلالها ونداري خيبتنا وعيوبنا عن الناس ولا نخشي من يعلم بخفايا انفسنا همست بكلمات خافته وعلت ضحكتها لتملي ثقرها وهمست ثم ضحكت واقفلت هاتفها وهي تسمع صوت عامر وبناته ناظرته بملل اصبحت تمل من الساعات التي ياتون اليها كل فتره لروئيتها لكنها اليوم لن تظل تسمع لتفاهاتهم تريد الخروج اجل حين تراهم تشعر بالعجز لاتريد التقيد بهم لا تريد نعتها بالام لمثل من هم بسنهم تريد الانطلاق والحريه ...حررت نفسها من جميع من هم بماضيها وانشئت صداقات جديده تفتخر بها والكل يراها انها القوه والقدوه اجل هذا ماتريده ان تكون هي من يشار اليها بكل حضور هي من تنخطف لها الانفاس وتدير لها الرؤوس الجميع يبحث عنها لاخذ مشورتها ورئيها الذى يهمهم ..ليس من حولها هنا ينتقدونها على اتفه الامور ..






~ * ~ * ~ . ~ * ~ * ~

بمكان اخر عانت بين الجدران خجلاَ وخوفا من المستقبل استمر هروبها ولكن الى متى.. سكتوا عنها كثيراَ وهي تحملت فوق طاقتها : خالتي والي يعافيك ما ابي انزل
خلود: تجلس جنبها على السرير : يا بنتي حرام عليك احنا وش قولنا امس
مها :بتردد من المواجهه : خالتي خليه يروح قبل ابوى ما يجي
خلود: مها هو له شهر ما شافك نزلي سلمي عليه ولا تنسين انه زوجك وابو ولدك وتراني معد لي وجه مع ابوك من كثر ماحط لك اعذار وادافع عنك
مها: خالتي
خلود: تقاطعها : مها اذا صح تعزيني نزلي قابليه و حطي بالك انه غلط و اعتذر ولا تخلينه يمل منك ويدور غيرك انتي حتي جوال ماتردين عليه
مها: بكيت وهي مازالت كلماته لصديقتها ترن باذنها : خليه يدور غيري
خلود: تحط يدها على ظهرها : انتى ولدك بحاجته انه يكون معكم ..لاتظنين اني غافله عن الشوق الي اشوفه بعيونك يوم تشوفين اخوانك مع حريمهم تعوذى من الشيطان وبدلي ونزلي يالله طولنا عليه
مها: تنهدت ...زين ...وتمسح دموعها وتقوم تلبس بنطلون وبلوزه طويله
خلود: تعالي جلسي انا بحطلك المكياج
مها : بس بحط قلوس وخلاص ما لي نفس بشي
خلود : تبيني ازعل منك
مها: لا كله الا زعلك ...شهرين واكثر حصلت الام الي كانت تبحث عنها ام تفهمها وتكون سندها وصديقتها
خلود: الله يرضي عليك ويوفقك ويهدي سرك ويطمن بالك
مها: تجلس : ادعيلي اني اكون حنونه على ولدي مثلك
خلود: وهي تحطلها المكياج : يابنتي انتي حنونه عليه وهو بعد ما جاء على وجه الدنيا بتزيد حنيتك وحبك له اذا شفتيه قدامك بس لا تشيلين هم خلصت حط المكياج وعدلتلها شعرها يالله بنتي
مها : تعالي معي
خلود: مها وش فيك تعوذى وسمي بالرحمن ونزلي
مها : نزلت بخطوات ثقيله ودخلت المجلس وهمست : السلام عليكم
راشد: يوقف : بعدها عنه خلاه يحس بمعزته لها وشوقه لشوفها وقربها : هلا والله وعليكم السلام (يتأمل بشكلها وبطنها الي بدأ يظهر)وش فيك متبين تسلمين علي
مها: راحت وجلست
راشد: يجلس جنبها ويبوس راسها : وش اخبارك كل هذا تغلي
مها: ساكته منزله راسها
راشد : حبيبتي والي يعافيك خلاص عاد والله العظيم محتاج لك انتي ولدي تكنون معي ...حبيبتي ردي علي ليه حرمتني حتي من صوتك ويمسك يدها ويحط يده الثانيه على بطنها
مها : حست بمغصه قويه و ضغطت علي يده واخذت تتنفس بقوه مثل ما قالت لها الدكتوره وشالت يده عن بطنه واخذت تضغط بيدها
راشد: وش فيك وش صار عليك ...
مها: ما ردت عليه وجها احمر من التعب واحنت ظهرها ودمعتها بعينها وتحاول تخفف من الم المغص باخذ زفير و شهيق ..وهي تتنهد بداخلها مهو بوقته اليحين قدامه خليها يوم تكون لوحدها
راشد: مرعوب يلف يده علي ظهرها : ياقلبي قومي اوديك المستشفى لا تنحنين كذا يصير فيك شي ويده على كتفها ويرفعها
مها : مغمضه عيونها تتكلم وهي ضاغطه على اسنانها : بس ..اسكت ..وتاخذ نفس ..شوى وبيروح المغص
راشد: يده على كتفها والثانيه يحطها على بطنها : ياولدي كافي لا اتعب امك يكفي الا انا سويته فيها
مها : انفجرت تبكي بصوت عالي وغطت وجها بيدينها مع كلماته الي جات على جرحها الي تداريه
راشد: حضنها ولف يدينه عليها : ياقلبي خلاص الحين بوديك المستشفى
مها مسكت بثوبه وتبكي بصوت عالي

في الصاله :
ابوعامر: توه جاي : بسم الله الرحمن الرحيم مها وش فيها ويوقف
خلود: اجلس خلها راشد معها
ابو عامر : ايه شفت سيارته بروح اشوف وش صاير عليها منتي سامعه وشلون تصيح
خلود: ابوعامر خليها عسي ربي يهديها و تتصالح معه
ابو عامر :جلس: بس كاسره ظهري اسمع صوتها اذا صدق ماتبيه ماني بجابرها ترد له
خلود: خلها تخرج الي بخاطرها انا البارح طول الليل اكلمها انها ترجعله او ترد عليه اذا اتصل الله يهديهم ان شاءالله ولا تسمعك تقول كذا ترها تبيه بس خايفه انه يهينها مدري وش الي صاير عليها وكاسر ظهرها غير طلاقها

~ * ~ * ~ . ~ * ~ * ~


بيت ابو راشد
ابوراشد : وين راشد ماشفته صلي العشاء بالمسجد
ام راشد: راح قبل الصلاه يبي يصلي في المسجد القريب من عمه يبي يزور مرته
ابو راشد : الله يهدي سرهم
ام راشد : بقهر : فاتحلها بيت وجايبلها شغاله وجالس فبيته بروحه له شهرين كل ما كلمته يجي هنا ما يرضي خلاص لا يذل نفسه لبنت عايشه اكثر من كذا اذا ما تبيه يطلقها (ساكن بفله صغيرة خلف بيت اهله ابوه بانيها زمان عاد تشطيبها واثثها )
ابو راشد : انتي وش تقولين يامره جنيتي
ام راشد : انا جنيت اجل عاجبك حال ولدك شوف وشلون صاير لعد ياكل مثل اول والهم راكبه
ابو راشد : خليه هو الي جابه لنفسه ولا فاكر بنات الناس لعبه عنده وهـ الشي رجله وخلاه رجال مهو داشر مثل اول ومواضب على دوامه
ام راشد : ام عامر فضحتنا بكل مكان والله معد لي وجه اشوف الحريم
ابو راشد :وبحده وهو يقرصها بعيونه : خليك فبيتك و مالها داعي هـ الجمعات الي بس غيبه وحش بعراض الناس
ام عامر : انت كله تحط اني انا الغلطانه اقوم اشوفلي شغله بالبيت ازين
ابو عامر: يفتح الجريدة : يكون ازين بعد

~ * ~ * ~ . ~ * ~ * ~

راشد:كسرت خاطره شافها مره بحضور ابوها ورفضت تكلمه بس حالها اسوى من قبل الضعف بوجها وبعيونها : مها خلاص بتتعبين كذا انا بكون معك ماراح ابعد عنك ابد ....يبوس راسها يابعد عمري خلاص اهدي والي يعافيك... انتي امري وش تبين وانفذه لك
مها : هديت شوي وتبكي بصوت واطي و مغطيه وجها بصدره العتب الي كابت انفاسها من شهور اظهرته يمكن ترتاح : ليه ..سويت فيني كذا
راشد: يبوس راسها: ما راح اعيدها و ابعد عنك ابد والله احبك وراح اعوضك عن كل شي
مها: تبكي وتناظره بنكسار انثى انتهكت حقوقها بالحلال بيد زوجها لتعرض للكلام الجارح والتشهير والضرر بكرامتها همست بتعب :بتعوضني عن ايش ولا ايش اني ارفع راسي عند ابوي واخواني ...ولا ان امي ترضي علي....امي الي كرهتني ودعت علي .. ولا عن فستان الفرح الي انحرمت منه ...ولا عن كلام الناس
راشد: وهو يتنهد بصوت : سامحيني والي يعافيك هـ الشي صعب اني اعوضك عنه بس خلينا نبدا من جديد اذا مهو عشانا عشان ولدنا
مها : اخاف ترجع مثل قبل
راشد: حبيبتي صدقيني الايام راح تثبت لك اني تغيرت
مها: احنت راسها وهي بقربه وتبكي معد فيها تتحمل بعده تبي حنان زوج وعطفه
راشد : حبيبتي انا بكون معك ولا تشيلين هم شي ابد طول منتي معي
مها : تنهدت بشوق له وبراحه فقدتها : راشد
راشد:آآآآآآه وش كثر اشتقت اني اسمع اسمي على السانك امري ياعمري ويبعدها عنه خليني اشوف وجهك مشتاق لك ويحضن وجها بيدينه ويبوس جبينها
مها : نزلت دمعتها على خدها
راشد: ليه الدموع ويمسح دموعها ....مها عيوني ابيك تكونين معي مقدر ابعد عنك باخذك وتروحين معي بيتنا وش قلتي
مها : رجعت لحضنه
راشد: موافقه
مها : حركت راسها موافقه هي تبيه ومعد تتحمل تبعد اكثر يمكن صدق تغير والايام بتثبت لها ليه تحطم الباقي من ايامها فبعدها عنه
راشد: عمي فيه ابي اكلمه
مها: ترفع راسها بخجل مهو منه من ابوها الي عمرها ماراح ترفع راسها بوجوده ولا بوجود واحد من اخوانها : لا وبتقوم
راشد: مسكها وين رايحه
مها: بتردد بصوتها : بجيب القهوه
راشد: خليك ويلف يده على كتفها ما ابي قهوه ابيك جنبي وبس ما تتخيلين وش كثر شوقي لك ويبوس خدها بكلم عمي اشوف هو فين وياخذ جواله ويتصل ...وعينه عليها ومبتسم صدق مشتاق لها ويحس بلهفه لردتها له ..السلام عليكم
ابو عامر: هلا وعليك السلام
راشد: بلهفه واضحه بصوته : وش علومك عمي ...عمي وينك فيه
ابو عامر:وهو يبتسم : خير عسي ماشر
راشد: ابد سلامتك بس انا عندك بالبيت وابيك
ابو عامر : ايه ادري انا بالبيت
راشد: زين عمي اذا ماعليك امر ابيك بالمجلس
ابوعامر: خير ان شاءالله رضت عليك
راشد:ويبوس راسها : ايه الحمد لله
ابو عامر: الحمد لك يارب ويوقف الحين اكون عندك ويقفل
خلود: خير وش صاير
ابو عامر: ضحكه صامته انرسمت بملامحه :شكله يبي ياخذها معه اليوم
خلود: رضت عليه الحمد لله الله يسعدها ويفرح قلبها يارب
ابوعامر: امين الله يرضي عليك ويخليك لنا لو امها ما كان دعت وفرحت لها مثلك
خلود: وهي بصدق ماتحب يجيب سيرة مرته قدامها وهي ماشافتها نزلت راسها عشان مايشوف غيرتها : هي بنتي
ابوعامر: الله يحنن قلوبهم عليك مثل ما تحنين عليهم وتحبينهم ويروح عنها

~ * ~ * ~ . ~ * ~ * ~


خالد: يكلم محمد بصوت واطي ولهفه : قوم خل اختك توقع وبدخل اشوفها الحين
محمد: مبتسم : مهو بكيفك وعلى وش العجله في التأني الخير والبركة
خالد:محمد لا ترفعلي ضغطي قوم شوفه خلص الدفتر بدل المحاضرات الي حفظناها خذه منه وخلها توقع
فيصل: يقرب راسه منه : اقول اركد باين انك تبي شي
خالد: حسبي الله عليكم متفقين علي انتم وهو وش عنده ما ابي اسمع محاضره
ابو محمد: محمد خذ الدفتر خل اختك توقع
محمد: سم يبه
خالد: الله يطولي بعمرك ياعمي انت الي حاس فيني مهو هـ الانذال
محمد: اسكت لا قول اني ابي اسمع المحاضرة ابي استفيد انا معرس
فيصل: ايه خلك ترا محضرته زينه بتستفيد
خالد:وجع قول كلمه عدله او اسكت وانت روح وخلصني ومحضرته هي نفسها الي قالها بعرس فيصل
فيصل: هههههه انا مفتكرها
خالد: ايه يومها عقلك مهو معك
محمد: هههه لاتعصب بقوم حشمه للوالد مهو عشانك
خالد: تكفي يالشيخ خبرها بدخل الحين
محمد: يضحك : انشوف ويقوم ياخذ الدفتر ويدخل وهو عند الباب اتصل ...حبيبتي وينك شوفيلي طريق
ملاك: ياروحي انتظر الحين اجيك شو عندك تبي تدخل (وتدخل البيت كانت بالحديقه عند البنات وشذى وصديقات منى ومشغلين ديجيه ويرقصون )
محمد: ليه ما تبيني ادخل فيه مزيونات داخل
ملاك: شووووووووو عيد ما سمعت شو قلت ما فيه احد مزيون غيري هنا
محمد: اوف يلعن ابو الثقه انا متاكد فيه بسرعه بدخل ابي اشوف
ملاك: وقفت قدامه وقفلت الجوال ويدها على خسرها وبدلع : لا والله ولك عين بعد
محمد: يلف يده عليها ويبوسها : يامجنونه ذبحتيني تدرين كل ماشفت احد يعرس يتجدد فيني نشاط كاني انا الي بعرس ههههههههههه
ملاك:لابسه فستان اسود قصير تحت الركبه و طرفه مطرز بالشرائط على شكل ورود صغيره بالاحمر و من فوق مربوط على الرقبه بشريط احمر ولابسه جزمه مسحه بالارض احمر : ايه الحين مجنونه مين الي يبي يدخل يشوف المزيونات الي داخل هااااااه
محمد: وهو يغمز لها صدق يحس عمره توه يملك مع خالد وبفرحه : انتي المزيونه الي غزت قلبي وعيوني ياغياره
ملاك:لافه يدها على رقبته وتبوسه وبغنج : احبك ... ياقلبي
محمد: وهو بصدق دوخته بعطرها ولمعة عيونها اليوم عنده غير اليوم ردت له قلبه الي فقده الشهور الماضيه : ياويل حالي منك خبلتيني.... وهو يتنحنح .. بيذبحني خالد طولت عليه شوفيلي الطريق ابي منى توقع
ملاك: هو يطول يمس شعره منك كان ذبحته وتلف يدها عليه تعال من هنا بنات خالك فيه فالصاله
محمد: ههههههه من جدك الحين تغارين علي
ملاك: ترمش بعيونها الي زادت من جاذبيتها المسكره والظل االوردي الممزوج باحمر خفيف : شووو بغار من قال
محمد: هههههه بس لا تموتين يامعوده
ملاك: لا مصددق عمرك انت
محمد: اجل بعدي برجع اسلم على بنات خالي من زمان ما شفتهم
ملاك: تلف توقف قدامه : شوووووووو كان ذبحتك وذبحت روحي معك
محمد: يضحك بصوت عالي : ههههههههههههه ويحضنها ويبوس راسها: مجنونه منتى بصاحيه اليوم
ملاك: ايه مجنونه وش عندك
محمد: يلف يده حول وسطها : حبيبتي تعالي لو بظل معك ماراح اخلص طولت على الرجاجيل وطلعوا مع الدرج الخارجي
ملاك: انتظر شوي خلني اشوف يمكن فيه احد داخل بالغرفه
محمد: وبنذاله فيها : ياربي بسرعه لا يجي احد وانا واقف هنا
ملاك: لا والله زين غمض عيونك عشان ماتشوف احد
مي : تفتح الباب : وش فيكم
محمد: مبتسم :تعالي خلصيني منها مسويتلي حصار ماتبيني اشوف احد
مي : زين ادخل ما فيه احد
ملاك : لافه يدها على محمد : مي خليك هنا لا يدخلون بنات خالك ولا أي وحده تقرب لكم ومحمد بالغرفه
مي: وش فيك اليوم
محمد: يدخل ههههههههه حبيبتي لو ابي وحده منهم كان اخذتها
ملاك: مي خليه يسكت والله بيذبحني اليوم ويوقف قلبي
مي: يامعوده بطلي جنان انتي من وصلوا طاردته برا البيت حرام عليك
محمد: خليك منها خلينا فهل مزيونه الحين .....مبروك يا شبيهتي..وده يطلع عيونها قبل توقع بس شايل هم تنهبل عليه هي الثانيه مايضمنها
منى:خلاص التوتر معها ضرب حده وقفت توها لافه شعرها مكر وبعدها ما حطت مكياجها الكوفيره راحت تصلي
محمد: سلم على راسها مبروك الله يوفقك ويهنيك ويفتح الدفتر وقعي عشان تصيرين حرم خالد رسمي
منى: مرتبكه ودموعها بعينها : هو وينه فيه ؟!
محمد: هههههه وشهو وين أكيد عند الرجال تبينه يدخل الحين
البنات ههههههههههههه
منى: خلاص صدق معد فيها تتحمل كلمه بكيت : ابي امي وينها فيه
محمد: يسلم على راسها :خلاص يابنت الحلال اسف ماراح اعلق عليك بس لا تبكين
منى غطت وجها وتبكي : ابي امي نادوها خلاص خلوه يروح ما ابي اتزوج بطلت خلاص
البنات ههههههههههههه
محمد: خلاص سكتوا ويلف يده على كتفها منى حبيبتي اهدي وقعي مافي شي يخوفك
منى: تبكي ما ابي اوقع ابي امي
ملاك: تمسح دموعها وتحضنها : منو حبيبتي حرام عليك خالد يحبك
منى: دمعتها على خدها : وانا احبه بس خلاص ما ابي بظل عند امي
الكل مبتسم
مي: كاتمه ضحكتها عشان ما تعصب عليهم : ياقلبي خوفك عادي كلانا مرينا فيه بس لا تسوين كذا
منى: وهي تغطي عيونها وتبكي بصوت : ابي امي وينها
محمد: وحده منكم تروح بسرعه تنادي خالتي وجلس يحاول هو وملاك يهدونها
ام احمد: دخلت هي ومي وشافتها تبكي : ليه ياروح امك تبكين وش سويتو فبنيتي
منى: تروح بسرعه وتحضنها وتبكي: امي قولي لهم يروحون خلاص ما ابي ..ما ابي ..بطلت معد اقول بعرس توبه بس خلاااص خلهم يرحون ما ابي
ام احمد :بسم الله عليك ياروح امك خلاص ماتبين خلاص مهو بلازم اهم شي انتِ عندي وتجلسها الحين اخليهم يروحون لا تشلين هم انا من اول قلت مهو بوقته العرس بعدك صغيره
محمد : بصدمه : خالتي وش تقولين

$$$$$$$$$$$$$

راشد: هلا عمي ويقوم ويسلم عليه
ابو عامر : يجلس وش علومك عساك بخير
راشد: الحمد لله وش اخبارك
ابو عامر : الحمد لله على كل حال (شاف مها منزله راسها)خير راشد وش الموضع الي تبيني فيه
راشد: سلامتك بس حبيت اخبرك اني باخذ مها ونخرج نتعشاء برا
ابو عامر : مصدوم توقع بياخذه لبيتها وبحده وعينه على بنته : هي عندك اسالها اذا تبي تخرج معك او لا
راشد: حس بتغيره ومها طالعت فيه وفهم قصده من حدته : عمي انا بكره بسوي عشاء واخذ مها معي لبيتنا مابي اخذها سكيتي كذا وش قلت
ابو عامر: ابتسم سو الي يريحكم
مها : نزلت دمعتها وهي مهي قادره تناظر ابوها وهي سامعه نبرت صوته المتغيره
راشد: مها وش رايك اجي اخذك بكره ولا تبين يوم ثاني ما عندي مانع
ابو عامر: وش قلتي يابنتي
مها : تمسح دموعها وعينها فالارض : يبه الي انت تشوفه انا موافقه عليه
ابو عامر: الله يسعدكم اسمعوا ياعيالي خلو الي صار درس لكم وما يتكرر مره ثانيه وانت ياراشد ما وصيك عليها لا تجيني تشكي منك ماراح اسامحك وقتها
راشد: قام و سلم على راسه امر ياعمي هي عيوني الي اشوف فيها
ابو عامر: تسلم وانتي يابنتي ديري بالك عليه وانتبهي لبيتك
مها : سلمت على يد ابوها وهي مهي قادره تناظر عيونه ودمعتها على خدها وهمست : ان شاء الله يبه
راشد: عمي موافق اخذها ونخرج شوي ماني مطول
ابو عامر : هي مرتك وام ولدك ما عندى مانع مها انتي موافقه تروحين
مها:هي ماودها بس همست بنكسار : اذا انت موافق
ابو عامر : قلت لك ما عندي مانع روحي معه ولا تنسين تاخذين مفتاح البيت
راشد: مشكور ياعمي ماراح نطول
ابو عامر : بضحكه : لو طولت روح بيتك
راشد: هههههه ابشر ماني بقايل لا ......مها يالله عشان ما نتاخر



~ * ~ * ~ . ~ * ~ * ~

ام احمد: تاشر له اصبر لان محد يعرفلها غيرها اذا خافت تهبل فيها اذا صدق خافت : محمد انزل خبرهم انها ما تبي
منى : تبكي وترفع راسها عن امها و ما تدري وش تقول : امي ما ابي ...بس خالد لا يروح
الكل : حط يده على فمه عشان ماتظهر ضحكته ومحمد صد عنها ميت ضحك صدق خبله ذكرته اول مره سافر يدرس فيها ماسكه فيه وتبكي وتقله روح
ام احمد: بكل حنيه : ليه يجلس خليه يروح معهم وش تبين فيه مهو ما تبين توقعين
منى: تبكي وترجع راسها على صدرها : امي لا يروح
ام احمد: زين ما تبينه يروح وقعي
منى: اوقع بس اظل عندك
ام احمد:ايه بظلين عندي وترفعها وتمسح دموعها محمد عطني الدفتر
محمد: يتنحنح ..احم ويخبي ابتسامته ويفتحه ويعطيها هو... هنا وقعي
ام احمد: تاخذ القلم وتحطه بيدها: وش فيك وقعي
منى: ودموعها صدق بعيونها مغشيه عليها مهي شايفه تقرأ وتمسحها : انتظري بشوف يمكن كاتبين شي مابيه
محمد ماقدر يمسك عمره هو والبنات ورجت ضحكته الغرفه : صدق منتي صاحيه
مي : صورتها وهي ماسكه الدفتر ..تعشق التصوير والذكريات تحتفض فيها
منى: تمسح عيونها بعد ماوقعت وتنهدت : مايخوف ابي اشوفه ..
ملاك : ههههههه حلو ندخلك وانتى بشكلك هذا عشان يهج
محمد : قرصها وهو يهمس لها بضحكه : اسكتي يالخبله لا تقوم عليك اليوم زايرينها
ام احمد : مبروك يا بنتي والدموع بعيونها : ايه ما يخوف وتبوسها على خدها يالله ياروح امك انا معك خلصي مكياجك وعندك خواتك بنزل اشوف االضيوف عشان اجيك انزلك اسفل
محمد:وهو بعده يضحك يسلم على راسها : اخيرا مبروك ياحلوه ويسلم على راس خالته مبروك خالتي هبيله ونفكيتي منها وطاحت بكبد خويلد ههههه
منى : ضربته بحرقه على كتفه : مالهبيله غير مرتك ولدك مالت عليك
ام احمد: ضحكت لنطتها من عندها عشان ادافع عن عمرها : هههه الله يبارك بحياتك واشوف عيالك
محمد: ضحك صدمته حركتها وخبالها : هههههه صدق حريم مالكم مذهب وخبطها على راسها اعقلي وخلي افيوزات الي ضربت ترد قدام الرجال لا تفضحينا ..وناظر خالته الي تضحك امين وانتي معي ويلف ويسلم على مي... كان ودي انا الي اجيبلك الدفتر انتي بعد
مي : وبخجل : ولا يهمك بتكون معي يوم العرس وتروح بتسلم على منى
ملاك: تحضنهم ثنينهم مبروك حياتي وتبوس امها مبروك ماما
ام احمد: الله يبارك فيك يالله خليك معها وخلصوا بسرعه
منى: امي لا تنزلين
ام احمد: لا شوف دموعك الحين اطلع عندك بس لا اطلع وانتي ما بعد خلصتي مكياج ولبستي بزعل عليك بعدين
منى: هزت راسها مهي قادر تصدق انها وقعت خلاص صدق
محمد: من جد خالتي بناتك دلوعات خصوصً هـ الثنتين وياشر على ملاك ومنى
ملاك: لا والله
ام احمد:على قلبي مثل العسل.... انت بعدك واقف انزل عند الرياجيل طولت عليهم
محمد: ههههههههه حطت علي عجوزنا
ام احمد: انا عجوزك الحين وتوقف انزل قدامي اشوف
محمد: يبوس راسها واحلى عجوز بعد سلام بنات باخذ حبيبتي معي وعينه على ملاك
ملاك: تلحقه وترفع نفسها على اطراف اصبع رجولها تبوسه خده بسرعه : مبروك عليك حبيبي ماما ما بيهم غيرها لا ...ماما وصليه لعند الباب لا يقابل احد
ام احمد: يالله خلني اشوف لك الطريق
محمد: ياويلي من عجوزي مثل بناتها تذبح
ام احمد: هههههه امش اشوف ياكثر سوليفك اليوم
محمد: دخل المجلس : مبروك واعطي الشيخ الدفتر وسلم على ابوه والكل بارك الخالد
خالد : وهو يسلم على محمد ويكلمه بصوت واطي : لا والله كان جلست بعد خاف ربك ياخي فيني قلبي طاح برجليني
محمد:وده صدق يضحك بصوت عالى بس احترام للرياجيل همس : مبروك والله هي السبب مابغت توقع
خالد: وشهو ؟ ليه ؟
محمد: خايفه ....ويجلسون .. الله يعينك طول بالك تراها مره متوتر حط بالك عليها هي اذا خافت تقول كلام ما تحس فيه والله يعين الليله
خالد: بحطها بعيوني بس اشوفها
محمد: ههههه الله يعين ما تبي دلع البنات وجاتك وحده خوافه ومخبله فينا من صغرها
خالد: اسكت ماراح تهز معنوياتي حديد
فيصل : والله وعرست اخيرا
خالد: ايه والله للحين ماني مصدق قبل ما اشوفها
فيصل : ليه تشوفها عادي كلها اسبوعين وتعرس مالها داعي هـ الشوفه الحين
محمد: ايه صادق
خالد: وجع اقلب وجهك انت وهو اخر من يتكلم مخذين حريمكم ومسافرين معهم و حاسديني على كم ساعه تبوني اموت اذا ما شفتها الحين
فيصل : بسم الله من عينك روح شوفها محد ما سكك بس بطل حسد
محمد: هههههه وش فيك خفت منه
فيصل: وش تبيني اسوي كل ما كلمناه قال مخذينهم اخاف يصير فينا شي
ابومحمد: حياكم تفضلوا اقلطو للعشاء
خالد: قوموا روحوا تعشوا خلوني اروق
محمد: قوم يحبيب تعشاء محنا معشينك داخل ههههههه

%%%%%%%%%

مها : لين الحين بعدها مهي مستوعبه الي صار معها معقوله رد لها مثل ماتبي ناظرت الصناديق الي حطها ورتفع نظرها وهي تشوف انوار سيارته الي تخرج من الحوش دخلت الصاله و شافت خالتها : السلام عليكم
خلود : وعليكم السلام هلا والله ان شاءالله ستانستي
مها : تجلس عندها: ايه
خلود: مها وش فيك
مها : خالتي خايفه
خلود: ليه الخوف هو زعلك بشي
مها : لا بس اخاف بعد ما ارجع له يتغير
خلود: مها لا تحاسبينه على الي فات كل واحد يغلط و الشاطر الي يتعلم من الغلط وانتى قيسي هـ الكلام عليك انتى بعد شوفي حجم اخطائك و ايه الي اتغير منها من الماضي للحين وش الي ستفدتيه منها
مها : تعرفين يبيني البس فستان عرس وشلون بلبسه وانا كذا
خلود: ابتسمت لها : بيطلع حلو عليك بس ليه ما تكلم من بدري عشان ننزل ناخذ أي واحد جاهز الحين متي يمدينا وهو يبي ياخذك بكره
مها: وهي تفصخ شيلتها وتحطها بحضنها : توه اخذني السوق وشترا واحد بس ما ابي البسه وش بيقلون عني اهله وخواني
خلود : تقوم وتجلس عندها صدق حاسه انها بنتها وبتفتقدها تحضنها : ياقلبي لا تشيلين هم احد الكل بيفرحلكم وانتى بطنك صغيره مهي باينه
مها: بس الكل يعرف
خلود: معليك منهم اهم شي تفرحين وتفرحينه انه يبي يشوفه عليك كلمتي الكوفيره تجيك
مها : لا
خلود : ليه خلاص الصبح انكلمها تجيك انا بكلم الحنايه بتكون عندك على الساعه تسعه
مها : ما حب الحناء
خلود: بيطلع عليك حلو حتي انا بتحناء عشانك
مها : وهي منزله راسها : والاثار الي بظهري راح يشوفها
خلود : رفعت راسها ونظرت عيونها : معليك من لاثر الي بظهرك مسيره بينمحي مع الايام اهم شي انك تعافيتي ولا تخجلين منه خليه يشوفه ويعرف كبر خطاه بحقك واصحك يغلط عليك بشي كبير ودارين مثل مارد اخذك ورفع راسك وحس بقيمتك حسسيه دوم ان وراك سند يوقف معك عشان مايحاول يهينك ويذلك
مها : قالتها بصدق احساسها هي الي حتوتها كأم وتفهمتها : خالتي احبك
خلود: دمعت عينها طول عمرها تمنت يكون عندها بنت وتهتم فيها وترعاها ومها زرعت فيها هذا الاحساس طول الفتره الي قضتها معها حضنتها : وانا بعد احبك حيل
مها :حبت راسها وهمست : ابوي نايم
خلود ايه من بدري ايه يسلمون عليك البنات(هند – مريم – نوره ) ويباركون لك ومريم كانت تبي تكلمك وقلت لها انك معه وبتجيك من الصبح
مها : الله يبارك فيك وفيهم وبتردد خالتي امي تدري
خلود: ما عرف بس اذا بتجي الله يحيها


$$$$$$$$$$$$$$$$$$$


وعلى الساعه 11 دخل خالد ومعه محمد وابوها
منى: كانت بالمجلس ومعها امها لابسه عباتها سلم عليها ابوها
ابو محمد: حس بقصه بحلقه وهو يشوف بنته الصغيره الدلوعه كبرت كيف بيصبر عنها الحين تنهد وهو مهو مصدق كيف الايام تنقضي والحين و بيسلمها لرجالها يحب راسها: مبروك وانا ابوك
منى: تبوس يده وراسه و يوم لمحت الشي الاسود قامت ترجف وضاعة علومها
ام احمد: قربت من اذنها وهي تهمس : سمي بالله وش فيك ترتجفين
خالد: يتأمل فيها وبيموت عليها شكلها بنوته صغيره تهبل بفستانها و مكياجها الناعم وينتظر عمه يبعد ويشوفها زين
محمد: يكلمه بصوت واطي : ياخي استح ابوي فيه نزل عينك عنها
خالد: بيتشقق من الوناسه ويهمس : حلالي زوجتي وش مدخلك معي
محمد:هههههه
ابو محمد: ويده ماسكه يدها الي ترجف : خالد ما وصيك عليها و دير بالك عليها ترها عين من عيوني بين ايدينك
خالد: وهو وده يضحك صدق فيصل يوم قال اليحن يستلومنك توصيه كانك بتاكلها : تفدها الروح ياعمي ولا ازعلها
ابو محمد: تسلم هذا العشم فيك الله يبارك لكم
محمد: تقدم قبله يسلم على راسها : مبروك يا شبيهتي ويلتفت الخالد ويقربه صح تشبهني هـ المزيونه ولا لا
خالد:وهو يناظرها من تحت لفوق وعيونه ثبتت على وجها وبضحكه بصوته : الحين تشبه نفسك انت بهـ الملاك
محمد: بستهبال يوم شاف ارتجافها ودموعها : وش جاب اسم مرتي على لسانك الحين
خالد: وهو يناظره بحده يعني خلصنا ماني بناقص استهبالك : خبل انت احد ذكر مرتك
ام احمد وابو محمد ضحكوا على هبالهم
ابو محمد: يالله محمد وراح بيخرج
خالد : حمم ..ايه عمي خذه معك
محمد: يقرصه بعينه : استح على وجهك رفعت الميانه حتي مع ابوي
ام احمد: مبروك ياولدى هالله هالله فبنتي دير بالك عليها
خالد:صدق نسي امها قرب وحب راسها : الله يبارك فيك ابشري ياعمه بحطها بعيوني
ام احمد: خجلت منه يوم حب راسها مقدرت تصده لانها مهو محرم لها وردت للخلف شوي
محمد: ماعندك نيه تبارك لمرتك
خالد: وهو يبتسم : اخرج منها انت بس و مسك يدها وباس خدها
مني :يوم شافت اللاسود قرب منها وهي مهي شايفه غير طرف الي عليه من اسفل ماقدرت تمسك عمرها بكيت مع مسكته ليدها ورجفتها صدق صارت من قلب وحست عقلها بيوقف ويوم باس خدها نفضت يده وقربت من امها وهي تهمس برجفه لامها مع دموعها : امي قوليله يمسك يدي و يبوس راسي (قصدها العكس )
محمد: سمع همسها الي واضح صدق خبله وفصخ عقلها من خوفها وماقدر يمسك عمرها يعرفها بتهبل فيهم فالبدايه وشوي لين تهدى تتمالك عمرها ضحك من قلبه : ههههههههههههههههههههههههههه
ام احمد: محمد بس
منى : بكيت زياده ومسكت امها : امي خليهم يجلسون عندي (خليهم يطلعون عني )
خالد : ضحك صدق مهو مصدق انها هذا كله من خوفها تقلب الكلام وستانس من خاطره عليها وتوعدها لا يطلع عيونها وهي وجها قالب الوان مع لون فستانها كيف لو كان لوحده معها : هههههه ابشري
محمد: ميت ضحك وهو يناظر خالد الي متشقق من الوناسه الاخ
ام احمد: محمد اطلع عنها برا لا تزيدها ...خلاص يمه الحين تنزفين ويروح صح يمه خالد وتبعدها عنها وتمسح دموعها لا تعدمين مكياجك وتخربين عيونك
خالد: يطالع فمحمد الي ميت ضحك وكتم ضحكته : ايه صح منى خلاص ليه تبكين محمد وبعدين معك
محمد: يقرب منها ويحط يده على ظهرها ويبلع ضحكته :منى خلاص ما يحتاج كل هـ الخوف انا بزفك واخذه معي
منى:وهي تمسك بيد محمد بقوه تبي تهدي رجفتها والمصيبه لسانها يعكس الي تبي ومهي قادره تسكت من خوفها : ايه لا يروح
خالد: ضحك ولا قدر يكتم ضحكته
محمد: وهو يضحك ويذكر خبالها زمان يوم تاذى عيال عمه ويوم يبون يضربونها وتخاف تهبل فيهم بقلبت كلامها ويلتفون حولها ويضحكون
منى:تنهدت صدق وتبي كل شي يخلص و تبكي وقلبها مهو راضي يهدى من رجفته : امي
ام احمد: عصبت فيها صدق وهمست بحده وش بيقول عليها الرجال مزوجينه وحده مجنونه : خلاص سكتي لا تتكلمين وتخبصين بالكلام وبعدين امي
خالد: خاف عليها من كثر خوفها يمكن يصير فيها شي بعد محمد و قرب و مسك يدها بحزم : عمه ماتبين تزفينها
ام احمد: ايه تعال مع الصاله خلاص بعدين انخلي التصوير بعد ما تهدا
محمد: خالد ما وصيك
خالد: ياشر على عيونه وراحوا معها
منى: شدته اليدها صدق بتفصخ عقلها وهي مهي قادره تاخذ نفس و لا ترفع راسها وتشوفه
خالد: ماسك يدها الي معرقه ومثلجه بوقت واحد من خوفها ويتامل بشكلها الطفولي ماقدر يقاوم ارتجاف شفايفها وهي تكبت دموعها الي حابستها لو مهو داري بموافقتها شك انها مغصوبه عليه لكن صدق البنات يهبلون بالي ماينهبل همس وهو يميل لقربها : احبك ياقلبي
منى : نزلت دمعتها
خالد : وش الي سويته ماكنت ساكت ازين وقف وينادي : عمه
ام احمد: كانت قدامهم لفت : هلا
خالد: عمه انتظري خليها تهدا وبعدين زفيها ..وذا تبي لوحدها تطلع لهم خليها يمكن ترتاح
ام احمد: شافتها وهي تبكي وخجلت منه بسوات بنتها : لا يمه جلسوا هنا بروح اجيبلها مويه تهديها وانت الكل راح مافي غير اهلك واكيد يبون يشفونك...وراحت عنه
خالد: جلسها وهو يهمس : اهدي حبيبتي وش مخوفك منى حياتي لا تخافين خلاص لا تفكرين بشي الحين غمضي عيونك و اهدي و خذي نفس ...
منى : مافتحت عيونها مهي قادره
خالد : يضحك على عمره وكاتم ضحكته مصدق عمره بيسوي نفسه دكتور عليها تكلم بثبات عشان ماتبان رجفة الضحك الي بداخله : حبيبتي سمعي كلامي بيروح الخوف اهدي اخذى تنفس عميق ايه خرجيه بهدوء لا تفتحين عيونك... كمان نفس

عند الباب الي يخرج للحديقه

مي: خالتي ليه تبكين وين منى متبينا نزفها الحين
ام احمد:خليها تهدى شوي الظاهر غلطت يوم وافقتهم على زواجها بعدها صغير ما تتحمل
مي : خالتي لا تلومين نفسك الحين تهداء
ام احمد: روحي جيبيلها مويه
ملاك : ماما فين منو بنبتدى الزفه
ام احمد : لا انطري شوي
ملاك: ام خالد بتدخل تسلم على ولدها
ام احمد:ياربي كيف تدخل وهي تبكي خليها شوي روحي عندها اتصل عليك اذا هديت
ملاك: وش اقولها
ام احمد: تصرفي قولي لها عمي عندها
ملاك : اوكي ماما حتي انتي اعصابك مشدوده مهو بس منى
ام احمد: روحي وقولي لمي تجيب معها حبوب صداع
مي : خذى خالتي
ام احمد: روحى جيبيلي حبوب اصداع ومويه اختك ما خلت فيني عقل مدري وش ناويه تسوي فيني يوم العرس
ملاك: ماما انتى خايفه اكثر منها ..وقربت منها وباست خدها وبدلع ..اهدى ياحلوو
ام احمد: بحده مهي ناقصه خبال بناتها عليها صدق هي متوتره وتوترها بزياده هي ضامنه بناتها بس ماتدري خايفه لايكون وحده فيهم بعد مخبيه عنها وتظهر فضيحه هي بغنا عنها : روحي للحرمه لا تخلينها تنطر

احمد: معدي من الصاله وشافهم وهو لابس ثوب المحاريد وطالع يهبل عليه ويتكلم بفرحه وبصوت عالي : منى كنت ادور عليك ...
خالد: هلا احمد
منى : فتحت عيونها
احمد: قرب منها وسلم : مبروك ايه تراني لعبت بالسف ورقصتبه مثل ما علمتيني
منى : باسته وهي مهي قادره تصدق راح تبعد عنه
احمد: ويوم شاف بعيونها دموع : ليه تبكين..ويناظر بخالد بحده ... خالد ليه زعلتها
خالد: ههههه بيسوى علي رجال وعينه على منى وبتسمت ما زعلتها هي فرحانه وبكيت زين مارمتني اليوم من فرحتها في المسبح وهي معي وزادت ضحكته يوم عضت شفتها ونهبل عليها ههههههه و تنحنح ...روح نادي امك
احمد: فين ماما
خالد: مدري راحت من هنا روح تحصلها وراح عنهم يتامل بوجها مكياجها ناعم و شعرها تسيحته بسيطه ومنثور فيه ورد احمر حبات صغيره وفستانها من العصر الروماني من فوق الصدر ماسك بقطع متداخله واعلها عباره عن تطريز على تول بلون الجلد يغطي الاكتاف و من اسفل شيفون مع حرير واسع
منى: نزلت عينها بحضنها
خالد: هديتي
منى: حركت راسها يعني ايه
خالد : ليه خايفه مني جاك منى شي الي يوترك هالكثر
منى : حركت راسها لا وهي تذكر تهديده رفعت راسها و صارت مثل التمثال ماترمش وهي تشوف ملامحه وحاسه خلاص فصخ صدق عقلها وقف قلبها يهبل شكله
خالد: بتهبل فيه بنظرتها ابتسم وهو يهمس : اول مره تشوفيني ممكن نتعرف وكتم ضحكته يوم شاف امها ونزل نظره
ام احمد: خير يمه وش تبون
خالد: خلاص زفيها اذا تبون ...
ام احمد: الحمد لله تنهدت بها بداخلها : انتظر امك تبي تدخل الحين ..وتمد يدها لها بالكاس خذى اشربي شوي وتعطيها المويه وتروح تكلم ملاك
منى: شربت من المويه تبل ريقها الي جف مهو معقول هو وش بدله ماكان كذا مزيون وبتحط الكاسه
خالد: اخذها منها : تعرفين نشفتيلي ريقي ويكملها ما تخيلتك خوافه كذا
منى: نزلت راسها وتعض شفتها خايف تقول شي من شدة اعجابها فيه
خالد: رفع راسها : لحظه ويعدلها بمكياجها بتقابلين امي و انتي عيونك فيها دموع
جات امه و خواته وسلموا عليهم
ونزفوا على مقاطع في البدايه ميوزك كلاسك وفتح الباب الحديقه وطلت وهي متوتره وضغطت على يده
خالد : اندهش من المكان ماتوقع انها تسويه هنا وبفرحه وخياله يسرح برمنسيه المكان يهمس : احلي مكان اخذتي فيه عقلي وقلبي وبشوفك فيه اليوم بعد ياعمري
المكان ساحر بشكله الخلاب الاضاءه خافته ومسلط عليهم كشاف ولاضاءه من خلال الشموع الموزعه على سطح المويه في المسبح مع الورد والطاولات حول المسبح و المصوره معهم تصور
منى :بخوف يفهمها خطا : مهي فكرتي
خالد: يوم سمع الرجفه بصوتها : حبيبتي لا تبكين ويضغط على يدها وبعد ما انتهى المقطع الكلاسك وهم قريب من المسبح
منى : انتبهت لزميلاتها يصفرون واشرت لهم
خالد: من هذول الاي تاشرين لهم
منى : ليه تناظر فيهم خل عينك علي ولا بالارض
خالد: هههههه واحلي طلب حبيبتي هو عيني تشوف غيرك
منى:وانا بعد حبيبي يوه خلاص تكلم
خالد:كتم ضحكته : اخيرا سمعت كلمه حلوه اقط عمري الحين بالمويه يعني
يوم حس برجفت شفاتهابتبكي
ياعمرى وش فيك رجعتي بتبكين هدي اعصابك وشوفي وش زينك قمر الكل بيحسدني عليك اليوم خلاص اعتبري ما قلت شي
منى: ابي امي وينها ما شوفها
خالد:حياتي عمري هي مهي برايحه عنك وسط الحريم مبتعرفينها اجلسي الحين تجيك
منى: بتوتر زاد يوم شافت اهله كثير الي واقفين : فينها لا تخليني اسبحك الحين صدق
خالد: ههههههههه سويها وهذا الي ابيه عشان اكون معك لوحدي تحت المويه
منى: وهي تمشي على الجسر حست كانه يهتز :يمه بطيح نادي امي
خالد: والي يعافيك خلاص شوفيها هذيك مهي امك الي قدامك
منى: ايه لا تروح عني خليك معي اليوم وبكيت
خالد: منى شوفي امك خلاص وصلنا الحين شوي اخرج عنك سكتي شوي وكتمت رجفتها وشاف امه واخته قربوا منهم ناولته الدبله
وبعد ما لبسها الدبله و قصو الكيك وتصورو خرج في المجلس وجاء عنده محمد ومنى جلست مع زميلاتها وبنات خالها وعمها الي فضلوا ورقصت و رجعت لطبيعتها شوى يوم كان كل الي حولها الي تعرفهم وحتى اهله شكلهم رحوا للعشاء

في المجلس
محمد: هاه وش العلوم
خالد: الله يعين من جد اختك بتهبل فيني ماهقيتها متعلقه بأمها بهـ الشكل بس ليه كل هـ الخوف بكلها انا
محمد:هههههه طول بالك ما شفت شي بعد هي شيطانه اكثر من دلع بس هذا الخوف ماجاها وقلب كلامها غير يوم..وتكلم بنبرة حزن تمناها معهم اليوم ... توفت امي وهي عندها لا تلومها ساعتين وهي تكلم امي وهي ماتدري انها ميته ..ويشد على كتفه ...دير بالك عليها هي نادر يوم يجيها ما يصيبها غير اذا تمكن منها الخوف ..بس ابد مايطول يوم تحس بالامان والكل حولها ترجع بسرعه
خالد : يضغط على يد محمد الي على كتفه وهو قبل خبره عنها بس ما ستوعبها وضنها مزح هي تلعب عليهم والحين صدق يوم شاف ارتباكها ولخبطت كلامها : لا تشيل همها ابد
محمد :الله يريح بالك ما رديت غير عشان اطمن واطمن ابوي خلنا نخرج عند الشباب برا وش مجلسك هنا
خالد: يوقف وينزل الدقله الي لابسها وهو يبتسم : اخرج انت انا بنتظر منى كلمهم خلها تجي يكفيها جلسه معهم
محمد: يالحبيب مافيه جلسه خلاص شفتها وش تبي
خالد: اقول ضف وجهك احسلك ياخي خليني اتهنى شوي واقف لي عضمه فبلعومي
منى: دخلت
خالد: هلا والله بالزين كله
محمد: ضربه على كتفه يوم نزلت راسها : منى تبينه يجلس ولا اخذه معي
خالد: ما يحتاج تسأل يالله ياحلو اذا حضرت الملائكه تهرب الشياطين
محمد: هههههه استخفيت انت انا شيطان منى ترضينها على اخوك
خالد: يمسكها مع يدها : ايه انا رجالها وبتسمع كلمتي
منى : ساكته ومبتسمه
محمد: انا ما سالتك ولك عشر دقائق وبجيك
خالد: بلا نذاله وين انجى عنك روح عندها لا شوفك الا و انت خارج لصلاة الفجر
محمد: هههههههه زين نشوف الي بيخليك وخرج عنهم
خالد : جلسي ياقلبي ولا تبيني اضيفك فبيتكم
منى: بتهور بعد ماراح خوفها وخجلها واضح على نبرتها : ليه نزلت الدقله حلوه عليك
خالد: ههههههههه ياحبني لك تسلم هـ العيون الي هبلت فيني .. بس وش رايك انفع عارض ازياء لدقل
منى : وبنظرت تحدي وشيطنه همست : ايه بس ما ابي احد يشوفها عليك غيري
خالد: امري انتى ايه هذى منى الي اعرفها مهو الخوافه جلسي ليه واقفه
منى : منزله راسها: لا تعال معي بنتصور بالغرفه
"""""""""""""""""""""""""""""""""""""""""""""""""" """"""""""""
بعد ما خرجو الحريم
محمد : بعد ما الكل راح دخل وهو عند الباب : مي تعالي لا تطلعين
مي : طالعه مع الدرج وهي منهده من التعب وصندهلها بيدها : خير وش تبي
محمد: شكله اليوم لقاء الحبايب بنسميه سعد عند الباب يبيك
مي : ما تحركت وعينها على جوالها الي باليد الثانيه
ام احمد: وش فيك واقفه نزلي روحيله بتخلينه عند الباب
مي :لفت وعينها على خالتها : خالتي انا خبرته ما ابي اقابله هـ الثلاث اسابيع
محمد: ما فيها شي روحيله الحين هو يبي يشوفك
مي: هو كل اسبوع شايفني
ملاك : جايه نازله مع الدرج وتدندن (اغنيه مشتاقه لك لمريم فارس ):مشتاقه لك شوق الهوى لروحي ..وحيات عينك ذابت انا روحي ..مي وش فيك بعدك ما بدلتي
مي : ماشاء الله عليك تركتيني مع المصوره تاخذ عفشها وطلعتي قبلي
ملاك: معرف اشتغل بالفستان (لابسه ترنق بيج) يالله بسرعه بدلي والحقيني نرتب الي باقي
ام احمد:بخوف عليها : لا تشلين شي ثقيل و انتي روحي لرجالك بسرعه بيجلس عند الباب لين متى
ملاك : ماما مودى وراكي كيف عند الباب
محمد: مهو انتى الحلوه الي جنبك
ملاك: تشهق وتحط يدها على صدرها : خافي ربك مخليته واقفه هنا وتسحبها وتكمل اغنيتها
مشتاقه لك شوق الهوى لروحي ..وحيات عينك ذابت انا روحي ..السبب بعدك حبيبي وتمسكها مع خدودها
مي: بقهر وهي خجلانه من اخوها الي واقف : خالتي شيليها عني
محمد: روحي وخلصينا
ملاك: راحت عند محمد وهي تغني :من زمان مشتاقه انا اشوفك والسبب بعدك حبيبي ....وتقرص خده
ام احمد: بحده : ملاك اذكرى ربك بدل هـ الاغاني سبحي ربك وروحي شوفي الشغلات
محمد: خالتي حرام عليك من الصبح وهي تشتغل معك
ام احمد: بس خلها تشوفهم هم الشغالات يعرفون يرتبون شي اذا الواحد مهو معهم
محمد: يكلمها بصوت واطي: اما خالتي صايره مثل هادم الذات
ملاك: تضربه على كتفه : شووو لا تقول كذا على ماما
محمد: ههههههه هيا روحي شتغلي كنت ابي راحتك وإنتي ما تبين
ملاك: من قال اني بشتغل لوحدي وتلف يدها على وسطه و انت معي حبيبي نشيله سوا
محمد: لا والله وش دخلني انا بشغلكم
ام احمد: وهي ترتب الهدايا وبعدين معكم ...محمد تعال طلع هذى فوق و انزل شيل الباقي
ملاك: هههههههههههه ما الي ذنب ياويلك تقول لا للسلطات العليا
محمد: كله من عينك ظهري تكسر من الوقفه وكمان اشيل هنا
ملاك : سلامتك ياعمري وتبوس خده ماما حرام مودى تعبان
ام احمد: انتم الاثنين لا جتمعتم ما منكم فايده تعالوا بسرعه تبون الفجر اياذن وحنا بعد ما نتهينا خلصوني يالله
محمد: ابشري يالغاليه بس لا تعصبين علينا ويكلم ملاك يالله بسرعه تعالي ساعدي خالتي خليني اروح ازعج خويلد شوي
ملاك: حرام عليك خليهم براحتهم
محمد: ياسلام حنا نشتغل وهم يتغزلون بعض
ملاك: تقرص خدوده ياناس احبك ولا يهمك خلص ولك احلي ليله بتغزل فيك لغايه ما تمل
محمد: تعالي الحين نطلع الغرفه
ام احمد: وهي واقفه بعيد ماسمعت همسهم : محمد يمه وبعدين معك
محمد: خالتي الحين مخليه البنات مع ارجالهم و تحطين علينا خلي عندك عدل شوي ولا اقولك روحي عند ابوي
ام احمد: خجلت وبحده بصوتها : محمد وبعدين معك منت بصاحي اليوم
محمد: البركه بنتك ماخلت فيني عقل
ملاك: ههههه وترسله بوسه في الهواء
ام احمد: وهي تدعيلهم من قلبها صدق راحه تشعر فيها مابعدها اليوم وهي تشوف الفرحه بعيونهم الاثنين وتضحك بداخلها على خبالهم : الله لايغير عليكم و خلص شغلك وخذها وروح محد بيمسكك
ملاك: ماما بنام عندك اليوم فيه ناس نوين علي
ام احمد: وهي تقرص يدها بخجل : بنت وبعدين معك
ملاك : ااااي
محمد: يشيل الهدايا : تستاهلين ماجاك روحي عادي اريح لي
ملاك: وهي تميل على امها : شوووو عيوني ماما شوفي ولدك
ام احمد:تبعدها عنها : انتى البديتي تحملي الي يجيك ولدي مهو بغلطان
ملاك : ماما حرام عليك امزح ..وتمسك فيه وبغنج ميدو حبيبي بهون عليك ترتاح فبعدي عنك
محمد: مبتسم : خالتي شيليها عني لا اطيح الي بيدي



ام احمد: هههههههه ما منكم فايده روحوا خلوني اخلص شغلي
محمد: ههههههههه افا انا مامني فايده يالغاليه ..ملاك لا تزعلين خالتي بسرعه ساعديها وين تبيني احط هذى
ام احمد: خذها لغرفه منى

عند الباب
مي : السلام عليكم
سعد : هلا والله وعليكم السلام ويسلم عليها ويبوس خدها ....وش هـ الزين حرام عليك ما تبيني اشوفك يالظالمه
مي: لابسه فستان برنزي ناعم بكم طويل ولنص الساق وعلى الخصر حزام عريض ذهبي : ليه احنا متفقين هـ الفتره ما تشوفني
سعد : لا والله وش بيصبرني عنك ثلاث اسابيع ....مثل ما شفتك اليوم بشوفك بقيه الايام عشان ما تتحديني
مي: سعد
سعد: يلف يده على كتفها : عيونه تعالي نجلس هنا
مي: تسلم عيونك ابي اروح اساعد خالتي نرتب البيت
سعد : تعالي مهو طاير الشغل
مي: همست بخجل : حبيبي خالتي تعبانه حرام تشتغل لوحدها
سعد: عندها الشغالات ومرت محمد وكلها عشر دقائق ورايح ويجلسها على الكراسي الي بالحديقه

في المجلس :
خالد :وهو يتامر : لفي ابشوفك عدل
منى: كانت واقفه بتاخذ العصير وتعطيه له ناظرته بحده على كلمته وبصوت واطي : لا والله وش قالولك وش رايك امشيلك مثل عارضات الازياء احسن
خالد: هههههههههههههه لا ارقصي
منى: خالد هاااااه العصير بيدي بشربك هو ترا
خالد: هههههههه احبك بس دخيلك لا تروشيني به... خلاص تعالي جلسي هنا
منى: ونزلت نظرها وهي تتمنى خلاص يخرج صدق حاسه بتنهبل
خالد: ههههههه تعالى و يوقف و يا خذ منها العصير ويحطه على الطاوله الحين ليه متبين تجلسين جنبي وش بسوي فيك يعني
منى: تعرف حركتك قبل شوي
خالد: هههههههه هاه وش رايك فيها بس ودي اعيدها ويقرب بيمسكها
منى: والله اناديلك امي ..التزم حدك عاد خلاص
خالد: هههههههه امك الحين عند ابوك ياحلوه
منى:بحده : خالد
خالد: ههههههه ويشيلها بين ايدينه مثل الطفل
منى: وهي صدق خجلانه منه ودها تكفخه : ياويلي خلاص معد اتحدى معك بروح عند أمي تبيني
خالد: يبوس خدها احلمي تخرجين من هنا عشان ما اشوفك بعدين يالله بوسيني ولا ماراح انزلك ..باسته على خده ... وروح ويحطها على الكنب ويجلس جنبها
منى: وجها احمر: مجنون
خالد: انتي السبب تحملي الي يجيك مني تعرفين مره شفت فلم والبطل شايل البطله و من يوم شفتك وانا اتمنا اشيلك و لا تخافين الصور بتطلع اكيد حلوه مع الحركات الي اضافتها المصوره
منى: وجع ما صدقت هي ..وانت بطل تتفرج افلام
خالد: ههههههه منى قلبي وش رايك اخذك من اليوم
منى: فرصعت عيونها فيه : وشووووو لا عيوني انا ماروح من عند امي انت وعدتني
خالد)الله يعيني عليك بس ):اوكي ممكن ننبسط الحين وتنسين الموضوع


بعد ما خرج من عندهم
وخرجت وكانوا البنات بغرفتها ينتظرونها
منى : بسم الله وش تسون هنا
ملاك : ههههههه ننتظر الاخبار
مي : هااه يالخوافه وش صار عليك
منى : وهي ترمش بعيونها ودور : ياقلبي دنا منى والاجر على الله مالت علي قال ربكه وخوف وتتربع بفستانها على السرير ..ياحليله طيبوب..مدري وش الي وقف قلبي يوم شفته فالبدايه
ملاك : ههههههه صدق ياحليلك
مي : عسى بس ما هبلتيه بكلامك
منى : ههههههه ابد ابد بس حسيته عادي كاني جالسه معكم اخذتها سوليف تصدقون تعبت وانا متنصبه كان ودي اتربع
ملاك : هههههه تسينها
مي : تشهق خبله انتي ما باقي الا تقولين طاقته وانتي تكلمينه
منى : ههههههههههههههههههه عادي نسيت عمري رفسته مره برجله يوم التصوير والمره الثانيه ضربته بكتفه..يالله ياحبايب ماما كل وحده على غرفتها ما معي غير نص ساعه ابدل..وترمش بعيونها ... ويكلمني بعلي المصون


"""""""""""""""""""""""""""""""""""""""""""""""""" """"""""""""
ثاني يوم :

ملاك راحت زارت عمها العصر وبعد ما رجعت الكل مجتمع بالصاله
ملاك : سلمت على راس عمها وهي بعدها تشعر بالخجل منه ماصارت مثل قبل تقدر تحط عينها فيه وهي تكلمه وهي منزله عينها : اخبارك عمي وينك ما شفتك اليوم
ابو محمد : الحمد لله كان عندى شغل ومعزوم على الغداء عمك وش اعلومه عساه بخير
ملاك: طيب الحمد لله ويسلم عليك
ابو محمد: الله يسلمك ويسلمه
ملاك : سلمت على راس امها وجلست: ماما تسلم عليك عمتي ام ابراهيم
ام احمد: الله يسلمك ويسلمها عساها بخير
ملاك: الحمدلله بخير
ابومحمد: محمد وينه مهو هو الي جابك
ملاك : ايه كان وراي داخل.... ماما انتي مهو خبرتيني ان مها صار فرحها
ام احمد: ايه ليه تسئلين
ملاك : لانه عمي عزمنا اليوم فبيت عمي ابو عامر لفرح مها
منى:وهي تتثاوب مالها غير ساعه قايمه ودها ترد تنام : ليه امي ما خبرتيها انها تطلقت
ملاك:بصدمه وهي تناظر منى وامها : شوووووو
ام احمد :بحده : منى كم مره اخبرك ما تتكلمين عن الناس
منى: امي ليه تخبين هي بنت عمتها وانا ما جبت شي من عندي
ملاك : ماما وش صاير انا تصدمت لما عمي خبرني وخفت اتكلم
ام احمد: ما صار شي
منى: لا صار والكل يعرف
ام احمد :منى لا تتشمتين بالناس وتعوذى... الله لا يبلانا
منى: امي خليها تستاهل امها الي جاها من كلام الناس لين الحين حرتي مابردت بالي سوته فبيتنا بس بنتها هي الي كسرت خاطري
مي: ايه خالتي منى صادقه
ام احمد: لا منتن بناتي انا ماربيتكن على الحقد
ملاك: فهموني وش الموضوع
منى: انا افهمك ياستي الموضوع ومافيه انها خرجت مع رجالها من دون علم اهلها وحملت وطلقها و عمتك ضربتها ودخلت المستشفي ورجالها رد رجعها وهي رفضت ترجع معه
ام احمد: بزعل وضح بنبرتها : ياحبك لنقل التفاصيل
ملاك: وحملها صار عليه شي
مي : لا
ام احمد : انتي تبين تروحين اليوم لهم
ملاك: عمي كلم محمد عزمنا كلنا حتي عمي ناصر
ام احمد: خلاص اذا كذا اروح معك وخواتك صعب ما باقي على عرسهن شي
ملاك: ماما كيف تبين تروحين بيت عمتي عايشه انا ما ابي اروح
ام احمد: هم خبروك انه عند بيت عمتك ام عامر
ملاك: هو قال فبيت عمي ابو عامر نفس الشي
منى : لا يحلوه هذاك اول
مي : عمك طلع متزوج وعنده بيت ثاني من زمان ومها عند مرته الثانيه
ملاك: وهي فرحانه : لالالا مهو معقول كل هـ الاحداث الخطيره تصير وما اعندي علم
منى: شفتي كيف كله من امي تقول انا اخبرها وما درينا انها ما خبرتك
ام احمد: توقف وهي زعلانه : لالا منتن بناتي الي ربيتهن ..ابو محمد هذول بناتي ما صدق انا ماربيتكم على الحقد والشماته بالناس وتكلون بلحمهم
ابو محمد: بس عاجبكن زعلتن امكن خلاص خرجتن الي بخاطركن
مي : لا يبه ما نقصد انه شماته بحد خالتي لا تزعلين
ام احمد: لا كملن كلامكن بالناس وتروح
البنات راحوا مسكوها
ملاك: ماما ما نقصد شي
منى: والله امي توبه خلاص بس لا تزعلين علينا
مي: تسلم على راسها : يالغاليه والله ما قصدنا و محنا شيلين عليهم شي يهون عليك تزعلين على بناتك
محمد: دخل وهم يعتذرون منها : وش فيكم وش مسويات
ابو محمد: زعلن امهن ويستاهلن ما يجيهن
مي: يبه والي يعافيك لا تزيدها خالتي وتبوس راسها خلاص
ام محمد: الحين وش كباركن بتفتحن بيوت و بتجلسن تغتابن بعراض الناس
ملاك: تبوسها : تؤبري البي ان شاءالله ما نعيدها مره ثانيه ويرجعونها يخلونها تجلس
منى: امي سامحينا معد نجيب سيرة العله عايشوه بشي
ام احمد: برضك بتتكلمين فيها
منى: ياربي والله ما احبها والمحبه من الله وش اسوي يعني
محمد: ما تسوين شي قومي روحي المجلس خالد جا
منى: نعممممم ليه جا الحين قال بيجي بعد اذان العشاء
محمد: روحي وسئليه ويجلس
ام احمد: روحي وشوفيه جا وخلاص
منى: زين بطلع البس ليه ما تصل قبل ما يجي
محمد: وين حاطه جوالك اتصل ما تردين
منى: توقف :يوووووه.... نسيته فوق
احمد: يجري داخل من الحوش : منى خالد جا بروح اجيب البلاستيشن وخليه يلعب معي
منى: تحط يدينها على وسطها : لا والله احلف انت بس ياويلك لو شفتك عنده امي امسكي ولدك لا شوفه
...الكل ضحك
ام احمد: حسبي الله على عدوينك يا بنت استحي
منى : يا سلام يعني الواحد ما يقول الحق بهـ البيت سبيت بعايشوه العله عساها الموت زعلتي علي تكلمت عن رجالي قلتى استحي
ابو محمد:وهو يضحك على حركاتها : منى بطلي خبال
ام احمد: الله يعين الولد بتخبلينه شفتوا قلتلكم مهي وجه عرس ما سمعتوا كلامي
محمد: خالتي ما عليك منها بيعقلها خويلد
منى: خويلد بعينك .....وتلتفت على امها .......امي حرام عليك ليه تبين تقطعين رزقي
الكل : هههههههههههههههههههههههههههههههه
ام احمد: ياربي من السانك هذا الي متبري منك خلاص ابو محمد خله ياخذها معه من الحين ويريحني من خبالها
منى: ياســـــــــــــــــــلام ما تبيني اسوي عرس وشمعنا بناتك ولا انا بنت البطه السودا هاه
محمد: ههههههههههههه امشي تعالي روحي عنده وفكينا من خبالك
منى: مهو بكيفك بطلع البس محد قله يجي الحين.. انت روح عنده
محمد: لا والله بتروحين بالي عليك عشان تبطلين خبال وتوزنين كلامك مع خالتي ويمسكها مع يدها ويمشيها
منى: يبه فكني من ولدك حرام عليك فك يدى
ام احمد: لا خلك عشان تتادبين مره ثانيه وثمنين الكلمه قبل ما تقولينها
منى : امي حرام عليك تبيني اروح كذا كاني شغالتكم (لابسه برموده ابيض واسع كانه تنوره من وسعه و بلوزه كت الوان متداخله فوشي وشعرها رافعته بشباصه و مهي حاطه مكياج غير روج فوشي لامع )
محمد: ايه وش زينك قمر تبين تطلعين ومعد تنزلين
منى: محد اخذ رايك والله انزل ملاك بطلي ضحك وجع وشيليه عني
ملاك:هههه حلال فيك الي يسويه
منى: و الله اراويك ياملاكوه ...يبه امي شلوه عني
ابو محمد: خلاها تطلع لا تزعلها
محمد: يبه هذا كله من دلعكم لها انت وخالتي امشي اشوف ويروح بها على المجلس يسحبها


"""""""""""""""""""""""""""""""""""""""""""""""""" """"""""""""

بيت ابو عامر:
مريم : مها وش فيك
مها : تنسدح على السرير : تعبت من الصباح جالسه وجعني ظهرى
مريم : الي يبي يحط الحناء يتحمل جلسته
مها : حطيته كله عشان خالتي تصدقين طلع حلو وتشوف ايدينها ورجولها (اول مره تتحناء)
مريم : ايه مشاءالله حنتها خفيفه وحلوه
مها: غريبه العاده تحبين تتحنين ما تحنيتي
مريم : تبيني ابتلش وشلون احطه وانا كل شوي اكرمك الله رايحه الحمام
مها : رجع لها المغص : آآآآه بطني
مريم: وش قالت الدكتوره معطتك له شي
مها : لا تقول عادي لاتوترين نفسك ولو زاد يمكن استخدم علاج التثبيت والله متعبني كثرت المغصات مهي مثل اول
مريم: ارتاحي ولا تتحركين كثير
مها: امانه عليك شايفتني اتحرك خالتي ماتخليني اقوم اخذ كاسه مويه تقولين اتحرك
مريم :وبالم تكبته قهرها على امها الي كان ودها هي الي تكون كذا : ايه والله.... الله يسعد ابوي فيها..ولا يغيرها
مها : وهي تناظر اختها وبصوت هامس خجول : مريم امي مهي بجايه
مريم: مدري عامر خبرها
مها: وش قالت
مريم : خلاص معليك لاتشلين هم احنا معك وافرحي ياعروسه
مها: أكيد متبي تشوفني صح وبكيت والله يامريم اني مشتاقه لها ليه تسوي فينا كذا ما تبيني انا ويزيد ليه وش سوينا لها ليه ما تسامحنا
مريم: حبيبتي لاتنكدين عمرك انتي عارفه طبع امي وتعودنا عليه قومي تجهزي عشان تخلصين بدري
مها: دق جوالها : مريم والي يعافيك اعطيني هو
مريم: تاخذه من على التسريحه : راشد
مها : مبتسمه ايه عرفته من النغمه
مريم : الله يسعدكم و لا يغير عليكم
مها: امين وترد عليه ..هلا
مريم تاشر لها وتخرج وتسكر الباب
راشد: هلا عمري اخيرا رديتي ما صارت حناء حطتها
مها : معليش حبيبي
راشد: حبيبتي وش فيك صوتك متغير
مها: لا مفيه شي
راشد: ليه كنتي تبكين احد مزعلك
مها: بكيت : امي مهي بجايه
راشد (الله لا يجيبها ): معليش حبيبتي هي للحين بعدها شايله علينا بعدين مع الوقت بترضي عليك
مها : تبكي : مدرى امي قلبها قاسي هي للحين ما رضت عن يزيد وهي تحب العيال ماهقيت بترضي عني
راشد: ياعمري لا تبكين تراني بجيك الحين اذا بظلين تبكين ومهو بلازم العشاء
مها: لا حبيبي خلاص... وتسمع موشر السرعه ...انت وش عندك الحين
راشد: في الطريق بروح للحلاق انتى خلصتي
مها: لا بعدني ....زين لاتسرع تراني سامعه الموشر ...وتثاوبت
راشد: ولا يهمك هاه نزلنا السرعه .........وش فيك تبين تنامين
مها : وتتغطاء : ايه جاني النوم ابي انام شوى ما نمت اليوم
راشد: يابعد قلبي ليه مانمتي الكم ساعه الي وانتي متحنيه
مها: اول مره احطه معرفت انام تعرف ما حبه وكله عشان خاطر خالتي
راشد: اوكي حبيبتي انا وصلت الحلاق نامي الحين واذا خلصت اكلمك
مها: ايه الله يسعدك حبيبي كلمني ما ابي اطول وتتثاوب
راشد: ههههههه ياقلبي شكلك رايحه فيها احلام سعيده
مها: وانت وياي قلبي باي
راشد: امين باي
"""""""""""""""""""""""""""""""""""""""""""""""""" """"""""""""
محمد:دخلها وهو يضحك الي تفك منه كل شوي بجهه : يالله استلم لاخرجت وما رجعت ما الي دخل
خالد: حرام عليك ليه تسحبها وش سوت
منى: تدخل وراى محمد: الله يخليك خالد غمض عيونك
محمد: ههههههههههههه
خالد: ليه وش فيه
محمد: متبيك تشوفها مهي كاشخه العروس
منى: وتخبطه على ظهره وهو شاد على يدها اليسار : وجع محمد اسكت انت السبب
محمد: هههههه لا والله ومن الي يطول لسانه
خالد: يلف يشوفها وهو يضحك : والله قمر
منى: توقف قدامه وتبعد عن محمد وبحده ويدينها على سطها : انت وش عندك ما تتصل وجاي بدرى و انت خارج ثنين
محمد: هههههههه حطت عليك..ويخبطها على راسها ..استحي ونزلي يدينك
خالد: ههههههههههههه والله العظيم انتي فله وين كنتي عني من زمان
محمد: ههههه هذى اخرة الي ما يبي العرس انخبل
منى: انت الخبل مهو هو .... بعد من قدامي ابي اروح
خالد: لا.... وش بتسوين يعني اذا ما بعدت
منى: عصبت عليهم : بعدوووو ...وبكيت كله منك انت السبب ....وتكلم محمد ...بعد عني معد احبك قال شبيهي قال
محمد: ههههه انتي الي شبيهتي ومحد قلك تجين بعدي
خالد: منى خلاص روحي البسي وتعالي ماصار شي وترا الي عليك يهبل
منى: قهرها محمد بصدق وبصوت باكي : بعد ايش.. وتجلس بعصبيه .. ما ابي اروح خلاص وانت اطلع لا شوفك بردها لك صدقني
محمد:ههههههههه والله انك قمر خالد اطلع روح المجلس الي برا ما تسمعها تبيك تروح
منى: وشهو انت الي تروح مهو هو
محمد: ههههههه طيب ردتيها وطردتيني
منى: لا بعدي بردها لك
خالد: يجلس عندها ويمسك يدها : ليه العصبيه الحين عشان لبس انا كل يوم بجي اشوفك
محمد: لا والله وش رايك تبات عندنا
خالد: تسوى فيني خير بدل الروحه والجيه
محمد: ريح راسك وخذها معك
منى:تحسست من كلمته ودموعها على خدها : لا والله قول مثل امي بعد هو بيجلس بهواه انا اروح لا
محمد: عينه على خالد ويجلس جنبها وهي تبكي صدق كسرت خاطره : منى كلها اسبوعين وبتروحين معه حاولي تاقلمين نفسك على هـ الوضع من الحين
خالد: محمد مهو وقته هـ الكلام (لانه البارح حس انها مهي متقبله بعد انها بتبعد عن اهلها )
محمد: لا ياخالد خلها تستوعب انها بتخرج من هـ البيت
منى: غطت وجها بيدينها وتبكي : لا ما ابي اروح عن امي هو يجلس عندي
محمد: ياشرله بمعني شفت ما قلت لك: ليه وافقتي تزوجين اذا ما تبين تروحين عن خالتي
منى: امي اقنعتني
خالد:حبيبتي كيف تبين تكملين دراستك برا
منى: تمسح دموعها وتناظر فيه : من قال بروح لوحدي باخذ امي معي
محمد: ههههههههه وشلون بتاخذينها وابوي يجلس لوحده
منى: يروح معنا
خالد: و انا وين بكون
منى: عادي معنا
خالد: هههههههههههههههههههه امرى لله زين انك ما حذفتيني من القائمة وضمتيني معكم
محمد: ههههههههههههههه الله يعينك ويوقف تفاهم معها سلام
خالد: على وين وش عندك
محمد: خذ راحتك معزوم على عشاء عند اهل المدام
خالد: وعمي يبي يروح
محمد: هو معزوم بس مدري
خالد: اذا بيخرج خبرني مني بجالس فلبيت وانتم منتم فيه
محمد: زين وترى ماراح نطول اذا بتجلس وراح بيخرج
خالد: اذا منى بتعزمني على العشاء ما عندي مانع
منى:وترفع راسها : أكيد ولو
خالد: انتي بتطبخينه
منى: وشوووو لا عيوني عشان توجعك بطنك بطلب عشاء من المطعم
خالد: هههههه يعني اعتراف انك ماتعرفين تطبخين
منى: لا من قال اعرف بس وامي معي عشان تشتغل وانا اتفرج
خالد: ههههههههههههههههههه
محمد: لا تعب عمرك اذا بتطبخلك اندومي او تقلي بطاطس ورز ابيض واحيان محروق هههههه
منى: لا والله تتريق حضرتك ومرتك ماتعرف
محمد: وش عليك من المدام انا مابيها تدخل المطبخ انتي رجالك الي يباك تطبخين
خالد: من قال ابيها تدخل المطبخ
منى: تعايب بالسانها لمحمد : كشيمه
خالد: ههههههههههه قسم بالله انك طفله
محمد:ههههههههههه ولا راح تكبر
منى: تخبط خالد بيده : لا تتريق علي معه
محمد وخالد : ههههههههههههههههههه وخرج عنهم محمد ودخل الصاله

ابو محمد: وش فيك تضحك
محمد: عندك وحده مجنونه متي تبي تكبر ما أعرف
ام احمد: الله يعين مدري وش بتسوى لوحدها
ابومحمد: ترجع تعقل
محمد: خالتي استعدي تبي تاخذك معها اذا سافرت
ام احمد: الله يكون بعونا قلتلكم بعدها صغيره على العرس ما سمعتم كلامي وشلون بتفتح بيت وتكون مسؤله عنه
ابومحمد: لا تخافين عليها هي الحين عشان انتي معها بكره تعتمد على نفسها
ام احمد: الله يكون بعونها ...محمد روحو انتم ابوك مهو برايح ماني برايحه
ملاك: ماما حرام عليك كيف تبيني اروح بروحي
ابو محمد : لا بتروح معك ام احمد كيف تردين العزيمه انا لو ماني بتعبان كان رحت
ام احمد: زين اتصلي عليهم وشوفي هي فين اذا فبيت عمتك ماني برايحه
ملاك : اوكي

"""""""""""""""""""""""""""""""""""""""""""""" "

بيت يزيد:
يزيد: يعدل بشماغه عند التسريحه : ياقلبي يالله تاخرنا ..ويلف ويجلس عند عياله على السرير وهم نايمين
هند: لابسه جلابيه فخمه وخارجه من غرفه الملابس: زين كاني جيت بس البس عباتي .. وش تسوي فيهم ..وتقرب منهم وهم باجمل منظر بعينها ابوهم كاشخ وكانه معرس وجهه مثل البدر وعيالها بلبسهم الابيض وداخل عليه المخمل السماوي باطرافه مطرز وملبستهم قبعات مخمل
يزيد : بضحكه وهو يهمس : ضيعتهم من بعض قلت لك لا تلبسينهم مثل بعض ماعرفهم ..ويبي يفك ملابسه عشان واحد فيهم فيه شامه فبطنه
هند : مسكت يده : حرام عليك خله ينام الي معك مشعل وهذا مشاري
يزيد : وهو يناظرها وبخبث : ابي اعرف وشلون تعرفينهم وشلون
هند : ترد ترتب ملابس مشعل وتبعده عن ابوه : واضح الفرق بينهم بس انت ما تنتبه
يزيد : وين واضح ..سكت يوم شافها مهي معه وجامعه كفوفها
هند : خلصت قراءة المعوذات والاخلاص ثلاث مرات ونفثت بكفها ومسحت على عيالها وعلى زوجها وعلى نفسها
يزيد : سحبها و مسك يدها وهو يبوس باطن كفها : مثل ما وعدتيني ما تنزلينهم لناس وحد يشوفهم
هند : ياعمري الله بيحفظهم بحفظه احنا الي علينا نحصنهم وماراح انزلهم لناس لا تخاف مهو اني خايفه من العين لا خوف عليهم مابعد ردت صحتهم وما راح يتحملون انفاس والعطور..قوم عنهم لو بتجلس عندهم بتصحيهم
يزيد : وهو يوقف ويلف يدينه حولها : لا يكون غيرانه منهم
هند : وهي مبتسمه : حرام عليك بغار مثلك من عيالي شوف وش مسوي بخدودهم وتبيني اخليك
يزيد : ضحك بصوت وهي حطت يدها على فمه تكتم ضحكته بعد يدها وباس خدها : محد قلك تغطين رجولهم عني مهبله فيني رجيلاتهم من صغرها ودي اكلها
هند : وهي تقرص عينها فيه وبضحكه : بردها لك لا تداري عضتك لمشاري شفتها
يزيد : ههههههه ماعضيته بس هو حساس مثل امه مهو مثل مشعل
هند : ايه واضح ... وتبعد عنه وتحطهم بمهدهم المحمول وتلبس عباتها وهم نازلين دق الجرس
يزيد : حط عياله على طاولة السفره ..انتظري اشوف مين




الفصل التاســع و الاربـــ { 49 } ـــــــعــــــــون

" الأخير (1) "

نهآية الغيـث .. ~




يزيد : حط عياله على طاولة السفره ..انتظري اشوف مين وقرب من الباب سمع صوتها ابتسم وهو يفتح الباب : ياهلا بمزعجة عمها غريبه ماسيرتي علينا العصر
عامر : بضحكه بصوته : ايه مهبل فبنتي انت وعيالك... ويناظر فيها الي سكتت وهي مزعجته بصياحها ومهي راضيه تروح قبل تشوف النونو..هي روحي مع عمك ويعطيها عمها ويروح
يزيد : تعال وين مروح خذ بنتك تبيني اوصل وعيالي عيونهم رايحه منها
عامر يلف ويناظره وهو يضحك : تحمل سوات خبالك فيها انت وعيالك وياسواد ليلك لو زعلتها
يزيد : وهو يضحك ويبوسها : الحين انتِ يالنتفه تتحكمين برجال بشنباتهم وتمشينهم على كيفك ..ويلف يدخل وهي تضحك ويناظر هند الي تضحك عليه ..
شروق: تضحك وبصوت تردد وهي تصف : نونو ..نونو
يزيد: يقربها من عياله : ايه النونو حبيه ويدينك لا توصل عيونه ويقربها تسلم وهو ماسك يدينها ويرفعها ..هي هذى وش بيمسكها عنهم فالسياره
هند : تاخذها منه يلبي قلبها الحبيبه مافي مثلها بس انتم تئلفون عليها الحكي صح ياعمري
شروق : ترفع يدينها لعيون هند وبتحط صباعها تمسح الظل ومسكتها
يزيد : هههههههههه هذى الي نئلف عليها بتشيل عيونك بعد وياخذها وهو يضحك بنت عويمر وبعدين معك على عيون عيالي وحرمتي اهلك ماعندهم عيون تلعبين فيها ..وكشرت بوجها
هند : يزيد لا تصيحها هاتها خلها معي ..وبتريقه بنبرتها ..ولا جوك عيالك نسيت وش تقول عنها عيون عمها لحد يزعلها ..يوم شد نظره فيها ..امش خلنا نروح لا نتاخر
يزيد : بضحكه بصوته ويقرص خدود شروق : ايه وبعدها عيون عمها والا محتره منها
هند : بتسمت وترمش بعيونها وهي صدق تغار عليه بس مستحيل تخليه يفرح ويعرف بكثر غيرتها
يزيد : مروق اليوم مستانس على الاخر : يخرب بيت عيونك ياعلياء شو حلوين ..
هند : نقهرت منه بدل مايقول اسمها يجيب اسم غيرها و بدلع : منهي علياء ان شاءالله ؟!
يزيد : يغمز غمزه سريعه وبرفع حواجبه : حرمتى الثانيه
هند : ضحكت بصوت : الحمدلله اشوى تطمنت
يزيد : رد يناظرها ومهو داري وش القصه : على شنو ..؟!
هند : مستقبلي ..! وتغطت عنه يوم لمحته بعده ماستوعب ومشت قبله للباب
يزيد :شال عياله وهو يضحك وبصوت مرتفع فهم قصدها انه ياخذ له وحده داعي عليها بالخراب ماراح تعمر معه تنهد بداخله بحب يعشقها عشق جنوني وصلها و يهمس بحب : يخرب بيت عدوينك على افكارك يالغياره





ّّّ





نوره : تدخل الغرفه : مشاء الله وش هـ الزين وش هـ الحلا
مها : هلا والله وش فيك تأخرتي
نوره : سلمت وهي تدعي لها ربي يوفقها ويسعدها ويستر عليها بعد كل الهم الي صابها : ابد سلامتك اخوك ما رضي يوصلني وبعدين يروح يجيب الورد او يطلب توصيلها للبيت اصر يجيبها بنفسه من فرحته فيك واخذنا معه وهبلوا فينا البنات على الورد وكل وحده خرجت بتشكيله من المحل و زين الي شروق مهي معهم ولا خسرتنا ونتفته
مها: تنهدت بصمت مهقيت عامر فرحان كثر مهو مقهور مني وهو يجامل عشانك بس وما يبي يصغرني قدامك ما ضنيتك ما تعرفين اخوي بس بعد تجامليني مثله ابتسمت بصعوبه وقلبها مثقل من الوجع : ياقلبي عليهم قلت لك مهو بلازم ورد وانتِ اصريتي عليه
نوره : تمسك يدها وتناظر الحناء : يزين نقشها يهبل ...وترفع عيونها تناظرها وبعدين فيه عروس ماتبي ورد معها يكفي ما سوينالك قعده حلوه تقابلين الضيوف فيها
مها :اشاحت بنظرها تنهدت بداخلها ماتبيها تشعر بالحزن الي كل لحظه يزيد من خفقان قلبها وتوترها وهي تتنهد بالم اي عروس ضيعت فرحتى وسمعتي بتهوري جلست وهي ترد عليها : تعبتكم معي وما ابي اقابل احد وين البنات ياحبني لهم ماطلعوا معك
نوره : وشلون ما تبين تقابلين الضيوف بتقابلين اهله وانتِ رافعه راسك و لاتستعجلين على عمرك بناتي الحين يجونك بس جلسوا عند خالتي اسفل يسلمون عليها
مها: تنهدت بتوتر : من جا اسفل
نوره : اهل راشد بس
مها : وبتوتر واضح بنبرتها : كلهم
نوره : حاسه فيها وبكل كلمه تخرج منها واضح المها وحزنها بس ماتبي تبين لها انها فاهمه عليها وتزيد من توترها تبي تكون سند لها وترفع عزمها : وش فيك خايفه بس امه وخواته وثنتين من خالاته اذا بيجي احد ثاني بعد مدري... قومي البسي فستانك الحين تجي المصوره
مها: نزلت راسها آآه ينوره ياليت روحي طلعت قبل اليوم بلبس كفني بيديني وانا مسوده وجه ابوي و اخواني وشلون يشفونه علي شلون بعد سواتي فيهم قلبي بيوقف من كثر همي العروس تكون خايفه من كثر خجلها وانا لبست ثوب الهم بسواتي فهلي ..وراشد على كثر كلامه ودعمه لي قلبي ما كلني منه مدري وش اسوي بعمري ياليت قلبي يوقف ورتاح
نوره : وش فيك تعبانه ؟
مها : تنهدت بداخلها و بصوت مثقل من الهم و التفكير : لا...وبهمس ...الله يهديها مريم قلت لها مابي مصوره وش يفكني من نظراتها الحين ما خلصت من كوفيره تجيني هي
نوره: مها عادي مهو مبين حملك بالعرض و لا تنسين الفستان واسع وبعدين طنشي أي سوال منها لازم تردين عليها ومريم تبي شي تذكرين يومك فيه وتفرجينه عيالك
مها: انتِ ما شفتي الكوفيره طول الوقت تسئل عرس مين ومدري وشهو خجلت منها وابيها بس تسكت عني خبرتها انه فرح اخوي وهذى اول طله لي ابي مكياج عروس وترتني بكثر اسئلتها
نوره: معليك من احد و تكلي على ربك تعالي البسيه ونشوف




ّّّ




بيت ابو محمد
في الصاله
خالد : يسلم على راسه : كيف صحتك عساك بخير (خجل انه يجلس معها لوحده وابوها فيه فطلب منها الخروج عنده اذا لوحده)
ابومحمد: الحمد لله وش اخبارك
خالد : الحمدلله بخير ويجلس بجانبه
منى كانت واقفه فرحت بطلبه يخرج يجلس مع ابوها مهي عارفه كيف تجلس معه لوحده عكس ماكانت تتوعد امامهم : عن اذنكم بروح اجيب الشاهي.... وتروح
ابو محمد: يحط يده على فخذ خالد : كيف منى معك عساكم مرتاحين
خالد: الحمدلله عمي لا تشيل هم
ابومحمد: الحمدلله.... خالد وانا عمك انت عاقل ....وابيك تطول بالك عليها ...هي بعدها صغيره والله لو مهو ثقتنا فيك وعارفينك زين ما كان زوجتها الحين
خالد: ربي يسلمك عمي ...وان شاء الله بكون قد الثقه الي اعطيتني هي .....و بحافظ عليها
ابو محمد: الله يحفظك هذا عشمي فيك
خالد : وبثقه بالغة الحدود : عمي بغيت اطلب منك طلب ويالت ماترد طلبي
ابو محمد: امر يابوك
خالد : ما يامر عليك عدوا ولا ظالم بغيت اكلمك بابتعاث منى ابيها تروح على حساب الدوله محمد بلغني انه انت بتدرسها على حسابك وانا ماني بحاب هالشي
ابو محمد : يابوك مايصير هالشي الخير واجد من فضل ربي اقدر ادرس بنتي وخلي مكان لغيرها هو محتاج يتعلم
خالد : بس ياعمي ماني بحاب هالشي وانا من البدايه مكلم محمد وضنيته انه بلغك والحمدلله نسبتها تاهلها انها تكون مبتعثه الحين امر الابتعاث ميسر مهو مثل قبل وانا ماعزمت على العرس الا و ابي اتحمل كل شي فيه
ابو محمد : وهو رافع راسه فيه وبكل كلمها قالها : والنعم فيك وفهلك يابوك مهو مقصدي اقلل من قدرك وسوي الي تبيه بس ابي منك وعد اذا منقبلت ونظمت للبعثه انا اتحمل كل مصاريف دراستها.... ونفقتها الشخصيه وكسوتها عليك حقك هالشي ماني بمعصيها عليك ومدخل بموركم
خالد : حب راسه : ابشر اوعدك وربي يسهل امورها
منى: دخلت عليهم وستغرب صمتهم حطت الشاهي : يبه تبي شاهي احمر ولا اخضر
ابو محمد: ضيفي رجالك اول
خالد: ولو ياعمي انت الخير والبركه وما يتضيف الولد قبل ابوه ولا انا غلطان
ابو محمد: يبتسم : لا منت غلطان ياولدي
منى: رفعد نظرها لخالد وبتحدي : وييي ليكون بتسحب ابوي بصفك الحين وبتبين انك مطيع وطيب ... يبه لا تخليني اغار منه تراني انا بنتك مهو هو اكيد بيقص عليك
ابو محمد:ضحكته حتى وهي قدام رجالها ما بتعقل : انتي متي بتبطلين هـ الغيره الي ما فيه احد من اخوانك مثلك
خالد: ضحك مايغفل عن شي من تصرفاتها خبله خجلها يبان برمشت عيونها وتغير لون وجها لكن مايهمها تقول الي تفكر فيه ع طول ع لسانها : هههههه اذا بتغار عليك لها حق
منى: اعطتهم الشاهي وصبت لخالد شاهي احمر وقربت منهم المعجنات وهي تقلد جدتها : يعلني فدى راس ابو محمد هو فيه مثله بين الرياجيل ياجعل حسه دوم وصيته بين العرب بكل وقت وحين هو لوفيه منه ميه كان انصلح حالنا .... و تجلس جنب ابوها من الجهه الثانيه
ابو محمد: ما قدر يمسك عمره من خبالها ههههههههههه انتي متي بتعقلين
خالد : يضحك وياشر لها صبرك انا مثله
منى: تهمس لأبوها يبه حرام عليك الحين انا مني بعاقله لا تشمته فيني شوف وشلون يضحك ..وكملت بقلبها ياويل حالي ياليتك مثله يعلني كل يوم اشوف ضروسك وش زينها
ابو محمد : يهمس لها : ياتجلسين عاقله ولا اطلعي عند اختك
خالد : كمل وهو مبتسم : مهقوتي بتعقل ابد
منى : ميلت تشوفه وبقهر : ليه قالوا لك مخبوله ابوي يقول الي يقوله عني هبيله مجنونه انت لا
ابو محمد : بحده وشد نظرته فيها : بنت
خالد: معليك منها ارويها بعدين وشلون لا
منى: وقفت خافت من ابوها وقهرها خالد الي يضحك عليها وبصوت منخفض خايفه من ابوها بس ماتقدر ماترد عليه وتخليها بقلبها : لا والله وش بتسوى يعني وتهدد قدام ابوي بعد يبه سامع وش يقول ..(سكر ضروسك زين هبله الي توني ابي اشوفها وهو بيتحكم فيني على كيفه هو )
ابو محمد:ضحك بداخله بس مابين لها وبحده : قومي وبطلي خبال وروحي خليهم يسون العشاء
خالد: عمي اذا تسمح خل العشاء علي بجيبه
ابو محمد: لا وانا عمك عشاك معنا اليوم ومتى ما حبيت تجينا بعشاك حياك الله ماني برادك
منى: ايه تري مهو أي عشاء تجيبه عشانا سبشل
ابو محمد : ناظرها بحده
خالد:يضحك بقلبه على ربكتها من نظرة ابوها
منى: طلعت مع الدرج وهي خايفه من ابوها ونظرته
ابومحمد: الله يهديها ويصلحها مدري كيف بيكون البيت من غيرها
خالد: الله يطولنا بعمرك ويخليك لنا و بتشوفها عندك كل اجازه ماراح خليها تغيب عنك




ّّّ



في السيارة
محمد: وقف عند الباب :اذا خلصتوا اتصلوا بمشي بعد العشاء
ملاك: ليه ياعمري انت اذا حبيت تمشي اتصل نروح معك شو رأيك ماما
ام احمد: ايه لا تروح وترجع وتعب عمرك ما نبي نطول
محمد: انتم اذا تبون تجلسون معهم جلسوا انا بسمر مع العيال قريب من هنا
ام احمد: لا محنا بمطولين بنسري معك اذا سريت
محمد : زين يالله هذا الباب قدامكم ويمسك يد ملاك الي جالسه فالخلف حطتها على كتفه قبل ما تنزل حبيبتي اذا صار أي شي اتصلي علي(شايل هم عمتها و مشاكلها )
ملاك: من عيوني ياروحي ... وتنزل تلحق امها ودخلوا البيت وستقبلتهم مريم وخلود وعرفتهم على اهل راشد وام راشد خجلت لما شافت ام احمد وفتكرت الموقف الي صار بالعرس وجلست تحاسب نفسها ان الي صار لولدها ومرته عقاب من الله على الي سوه
بهـ المسكينه...
ام احمد : سلمت على ام راشد ولمحت نظرة الاسف بعيونها ..الحمد لله كما ينبغي لجلال وجه وعظيم سلطانه ما ضاع حقي وانا متكله عليك يارب ورديت لي حق بنتي بالدنيا مابي منهم شي بالاخره الله يغفر لهم

بعد ما الكل وصل من خالات راشد وعماته وبناتهم لانه عازم الكل
بعد ما تعشو الرجاجيل
يزيد كلم راشد عشان يدخل

مها: وهي خايفه :مريم امنتك بالله بطني واضح
مريم: مها وش فيك هاذى عاشر مره تسئلين صدقيني مهو ظاهر مع الفستان مهو مبين أي عيب بجسمك (فستانها انبير مشغول تول مع ساتان ومن اسفل تول واسع مع تدخيلات من الساتان ونافش من اسفل بعدة طبقات مهي مبينه انها حامل و الطرحه طويله و مفروده على الشعر )
مها: مريم ما ابي انزل لهم نوره تقول المجلس مليان كل خالاته وعماته فيه
خلود: تدخل : اللهم صلي على محمد... ما شاءالله الله يستر عليك دنيا واخره وتسلم عليها
مريم : وعليه الصلاة والسلام زين انك جيتي خايفه تنزل
خلود: مازالت تشعر بخجل من مريم والتعامل معها غير عن مها حتى بالرغم من طيبة مريم لها رهبه في تعاملها تقبلت مها كبنت لها بس مهي قادره تحتوي مريم مثلها لصغر مها ومشكلتها خلتها تتقرب منها وتحس بألمها وجرحها مع انه مها بالبدايه مهي متقبلتها بس يوم شافت طيبتها حترمتها حتى وان ماوصل للحب نفسه و مريم هي الي كانت متقبله خالتها اكثر لانها كل ماشافت ابوها تشوف بنظرته اعتذار واسف عن زواجه من ثانيه على امهم حتى لو ما نطق لسانه كانه يهمس لها يابوك صبرت كثير ومعد لصبر مكان عليها ودي اعيش مع الي تعزني لا طحت على فراشي ولا تذلني وتكسرني بقسوتها ...
: يزيد توه مكلم بيدخلون الحين بس تعالي بحصنك و انتِ بعد حصني نفسك
مها: الدموع بعينها تمنت تسمع هـ الكلام من امها حضنتها : الله يخليك لنا خالتي
خلود: بعد ما حصنتها : ويخليكم لي انتم بعد يالله حبيبتي لا يدخل ابوك وانتِ ما نزلتي
مها: نزلت ودخلت في الغرفه الي كانت فيها هند يوم ولدت مجهزه لهم بيتصورون فيها بعيد عن المعازيم ولها باب جانبي
دخل ابو عامر معه راشد و يزيد وبعد ما باركوا لهم وصوه عليها خرجوا
مها : الم عظيم اعتصر قلبها وتجرعت مرارته لعد دخول عامر تمنت تشوفه معهم لو لمحه فقط بس تشوف طرف ثوبه مثل ما ناظرت ابوها ويزيد وراسها منكس لا تتحمل رفعه والنظر اليهم دون ان تنهار
راشد: يشعر بشي ناقص لا يعلم ماهو شي فاقده ليس مكتمل الليله حتى ضحكته يضحكها مجامله ونظرات عامر كانت كالسهام له قبل دخوله : باس خدها مبروك حبيبتي الله يجعل ايامنا كلها سعاده وصفاء
مها: مسكت بيده : امين
راشد: ليه هـ الدموع والخوف ياعمري
مها: ما ابي اخرج عندهم برا انت ليه عزمتهم كلهم
راشد: يبوس يدها : ابيهم كلهم يشوفون هـ القمر الي معي وام ولدي
مها: ظاهره بطني مريم تقول مهو بواضح
راشد: يبتلع ريقه بصعوبه ويبتسم وهو يناظر جسمها لا يشعر باي حنان نحو ابنه ولكن يجبر لسنانه ان يقول العكس : يابعد قلبي عليك وعليه ويلف يده على وسطها حرام عليك مهو مبين هـ الصغيرون
مها: بتخرج معي ما ابي اكون لوحدى عندهم
راشد: ويمسح خدها بنعومه : اسف انتِ بتخرجين لهم وانا بنتظرك فالسياره لين تخرجين
مها : وصدرها يرتفع بوضوح مع توترها : شلون ؟! ليه ماخبرتني ليه عازم اهلك كلهم وانت ماتبي تواجهم
راشد : بنبره صارمه : هذا عشاك انتِ عشاي سويته قبل واجهت الرجاجيل والكل وانتِ اعتذرتي عنه
مها : ناظرت فيه ودمعتها بعينها ومهي بفاهمه هو وش يقصد من حركته فيها ..لفت تشوف المصوره الي كلمتها تصورت كم صوره معه وخرج عنها




ّّّ



بيت ابو محمد
مي : جالسه بالصاله الي فوق : وش عندك خالد راح
منى: وهي تتافف : لا
مي: وش فيك ؟
منى : خليه يجلس مع ابوي ماني بنازله يخلي ابوي يعصب علي
مي : ناظرتها وهي مبتسمه : وش مسويه الي يعصب عليك
منى : ماسويت شي..وتضحك وتحرك حواجبها .. بس انا رويه الدب لا اقهره اصبري علي بروح اكشخ وحرق اعصابه
مي : ضحكت : بنت اعقلي كل شي الحين تسوينه محسوب عليك تراه زوجك
منى : ياقلبي يا مي تراني ماني خجلانه مثلك منه بس مدري ليه احب اكايده ورد عليه اذا كنت مع ابوي ومحمد
مي : ياويلي منك هذا ومالك يوم بتهبلين فيه بحركاتك اعقلي ترا عرسك بعد اسبوعين لا يرميك ويقول خلوا بنتكم عندكم لين تعقل
منى : هههههه ياعمري قصدك يهجر اهله ويعيش معنا تشاو بروح اكشخ وترسلها بوسه فالهواء




ّّّ




ملاك :كلمت مريم تبارك لمها بالنيابه عنها لانها بتخرج بس مريم طلبت منها تنتظر ودخلتها بعد خروج راشد وهي خارجه كانت صدمتها كبيره يوم كانت عمتها بوجها عند الباب الخارجي قبل تغطي وجها
ام عامر : بنظرة حقد وقهر :فرحانه بشرفك يابنت انوار وجايه تتشمتين فينا
ام احمد : من خلف بنتها بنبره صارمه و صوت منخفض: مهو بحنا الي نتشمت بحد ..والله يرد كل كيد بنحر الي يريده ..وتسحب بنتها وتخرج
مريم:بصدمه كبيره ابد ماضنت لو واحد بالأميه انه امها تحضر بيت طبينتها حتى يوم شاورها عامر انه يخلونه بفلتهم عندها رفضت وقالت ماتبيها ولا تبي تشوفها هلا يمه حياك وتسلم على راسها
ام عامر : بنظرة قرف للبيت تمنت ان معها نار وتحرقه بهله الي فيه وبحده بنبرة صوتها وهي هامسه : وين اختك ؟
مريم : بعدها بالغرفه حياك يمه ..دخلت معها والصاله ماكان فيها احد
مها: بفرحه يوم لمحتها عند الباب وهمست : امي
نوره : وهي تعدل لها الطرحه قبل ماتخرجها للمجلس : وش فيها عامر يقول مهي بجايه
مها: فرحانه وتضحك :شوفيها امي جات
نوره : تلف وبصدمه صدق عمتها وداخله بكل ثقه بعد : وشهو
ام عامر : بخطوات ثقيله تحس فيها رجولها تنغرس بالارض ومهي قادره ترفعها لكن تبان للي يشوفها انها خطوات ثقه برفعتها لراسها وانفها الشامخ
مها: الدموع بعينها شتاقت لها تبيها تسامحها وتصفح عنها عشان تبدأ حياتها صح وقربت منها وهي تسحب رجلها بثقل تبي تسلم عليها
الكل التفت وبصدمه وعم السكون للحظات الغرفه
ام عامر: تعطيها كف ثاني وتصرخ بقهر يخرج فيحه نتن من بين حروفها هاذي بنتها الي دوم تفتخر فيها بين النسوان هي الي كانت صوره منها وتتمني تشوف فيها الشي الي تمنت هي تحققه وتعيشه من صغرها لكن عكست كل امالها محروق قلبها وزاد حرقه بشوفة انوار وهي خارجه : ولك عين تلبسين فستان وتطلعين بعد ما فشلتينا قدام الناس شوفيهم وشلون جاين يضحكون عليك واولهم بنت خالك وامها الي زيك المفروض تندفن وتموت
نوره ومريم وقفو بينهم و مها مسكت بمريم وتبكي ماتبي تسمع احتقار امها وشتمها
نوره : عمتي بس كافي
ام عامر: انقلعي عن وجهي (وتمسك مها وهي بحضن مريم وتهزها مع كتوفها) يالخسيسه هـ الفستان ماتلبسه الا الي تجيب شرفها وترويه اهلها تدرين لو جدتك ام ابوك الي تفتخرين فيه وفضلتيه علي بعدها حيه كان قطتك لذيابه (ذئاب) ولاكلاب تقطع لحمك وتنهش عظمك
ام راشد:كانت داخله مع خلود تبارك وتشوفها قبل ماتدخل على الكل وصدمتها ام عامر بوجودها كم لها ما تقابلت معها ولا سمعت صوتها تكلمت بهدوء : ام عامر ابعدي عن البنت وتركيها بحالها بلاش فضايح
ام عامر: تلف تناظرها وبضحكة قهر فاح صديده وستهزاء : تبيني الحين اسكت كله بسبتك انتي ولدك الداشر الي معرفتي تربينه
ام راشد : بقهر كبته بداخلها بس اهم شي عندها عمات ولدها وخواتها ما يوصلهم صوت ويدرون وش يصير تبي تغطي فضيحة ولدها وحرمته حتى لو عرفوا بحملها ماعليها بس اهم شي ما يزيدون عليه هرج ثاني الي يجرحها بتربيتها لعيالها وبحده منخفظه بصوتها :ثنيناتهم غلطوا بس منشمت الخلق بعيالنا وخلي البنت بحالها وتتيسر مع رجالها
ام عامر : هو ولدك شايفته رجال بسواته وسفره عنها وتدخل يدها بشعر مها وشدته بقوه نزعت الشعرات من جذورها وبحده بصوتها وصرخه عليت على صرخت مها مستحيل اخليك تتهنين انتي ولدك وتحرقون قلبي عليها عندك وتذلونها ياذبحتها يا اخذتها معي الحين
ام راشد بحده : حسبي الله عليك انتِ ماتخلين احد يفرح خلي بنتك بحالها



ّّّ





خلود : كانت مصدومه يوم شافتها ماقدرت تتحرك وتدخل الغرفه تراجعت للخلف وسكرت الباب خلفها لتبعد صوتها عن الوصول للمعازيم رفعت جوالها المعلق بيدها وهي تتنفس بصعوبه من هول صدمتها : عامر امك هنا....!!
عامر: واقف عند مجلس الرجال الخارجي بجه اخري من البيت ليودع اخر المدعوين من بعض اهلهم وبحده بنبرته :متى جات
خلود:يوم سمعت حده صوته ماخبرته عن الضرب اهتز صوتها : تعال خذ مها بسرعه
عامر:بحده وهو يجتاز المسافه الفاصه : شوفيلي طريق


يزيد: اوقفه وهو شايف مشيته مريبه :وش فيك ؟!
عامر : بحده وهو يكتم غيضه همس وعينه صوب باب المجلس : تعال معي ابوي لا يعرف امي داخل مدري وش مسويه




ّّّ




مها: تصرخ وتبكي
ام عامر: غيض تملكها بجنون ودها تصرخ وتقطع لها شعرها و جها الي ياما حبته وهو بالمكياج الحين ودها تحرقه تضرب فيها وتدف مريم عنها الي تحاول ببعادها
مريم: صرخت بالم متقطع جتها الضربه على بطنها وطاحت على طرف الكرسي
خلود دخلت بتخرج البنات وام راشد ونتفضت بجزع للمنظر الي قدامها مستحيل تكون ام هذى وحش جائع يقتض على فريسته ليشبع جوعه ويملي نظره من تشوه منظرها وتمزقها ونوره تحاول بستماته لتخليصها هي وام راشد ويبعدونها عنها
خلود: صرخت وهي تشوف مها بتموت بين ايدينها وهي متقطعه بكا : ابعدي عنها يالي ماتخافين ربك
ام عامر: ناظرتها بحتقار ونفضت يدها عنها وهي مهي عارفه هي مين
خلود : تراجعت للخلف مع دفعة ام عامر ومسكتها ام راشد لا تسقط على الارض ..وتماسكت وهي تقول تكفين روحي لهلك خليك معهم لا ننفضح اخوها الحين بيدخل وتفتح صندوق بزاويه الغرفه فيه جلال وتغطيها بواحد يوم سمعت صوت عامر يناديها وترمي الثاني لنوره الي ماسكه مريم وخرجت بعد دخول العيال مع ام راشد

ويدخلون الاثنين
وشافو امهم ماسكه مها مع شعرها
عامر: يصرخ : يمــــــــــــــــــــــــــــــــــــــــه...



ّّّ




ملاك : من سحبت امها لها وهي رجولها متصلبه وثقيله وقفت وهي تسئل امها بصوت مهتز وتبتلع ريقها بصعوبه وسط جفاف حلقها : شو تقصد ؟؟..شو تقصد؟؟
ام احمد : وهي تغلي من الداخل وتشعر بهتزاز يد ابنتها التي تضغط عليها وتشدها معها وبصوت صارم :لا اسمع لك حس سامعه واياني وياك اسمع لك صوت عند رجالك عن الهرجه الي سمعتيها فاهمه ولا وصلنا البيت فهمتك



ّّّ



عامر: يبعدها عنها وده يصرخ فيها والصرخه كانت تترد بداخله انتِ ماترحمين ولا تخلين رحمت ربي تنزل ويسحبها بعيد عنها
يزيد: مسك مها وهي تبكي ومهي بقادره توقف
راشد : دخل يجري امه دقت عليه وخبرته عن الي صار ولقربه من الباب مامدها تكمل كلامها الا وهو عندهم : مـــــها (ويروح وياخذها من يد يزيد ويصرخ على عمته )عسي يدينك الكسر الله يشيلك ويريحنا منك
ام عامر: تحاول تفلت من يد عامر : الله يشيلك انت ياوجه المصايب من اخذتها ماشفنا الخير
عامر: بصرخه وحده : بس يمه كافي فضايح ..راشد خلاص اسكت ونقع برا مهو بيتك الي داش بدون اذن وحريمنا هنا..انقهر يوم شاف نوره فردت الجلال وغطت مريم معها


عمه راشد يوم سمعت الاصوات وهي عند المغاسل وشافتها مقبله عليها : وش هـ العائله الي مناسبتها يا ام راشد
ام راشد: وش فيك الحين معد تبينهم وانتي الي شجعتيني اناسبهم
عمه راشد: وش عرفني انهم بهـ الشكل (هي داريه عن حمل مها )
ام راشد: سكتي كل الي صار لهم بسبت ولد اخوك لا تفضحينا كافي الي جانا من مشاكل


مها: تصرخ وتبكي وماسكه راشد من تعبها وخوفها من كل الي يصير من تحت راسها
ام عامر: فك يديني خلني ابرد حرتي فيها الفاجره ولها عين تنزف وهي حامل بعد
ابو عامر يصرخ : عايشــــــــــــــــــــــــــــــــــــــــــــه .......ويروح ويعطيها كف
طااااااااااااااااااااااااالق
يزيد وعامر الصدمه شلتهم وعيونهم ثابته مارمشت من هول الي سمعوه و شافوه




ّّّ




مي : دخلت غرفة منى وقفت وهي مبتسمه صدق البنت ذى مصيبه اذا حطت احد براسها قربت منها
منى : تناظرها وهي مبتسمه : وش رايك ؟؟
مي : تجلس على السرير: زين اجلي كشختك ليوم ثاني هو خلاص شافك اليوم وانتِ بلبس البيت
منى : وهي تعدل شعرها : مستحيل ابي اشوفه وهو يشرق بعشاه القت نظره اخيره على نفسها ورشت من عطرها وستنشقته بعمق ...وتلف تناظرها ..دعواتك
مي وهي تضحك : ليه الاخت داشه حرب
منى وهي متجهه للباب : مهو بحرب ثار و بقتص لحقي بالحقه وهو يتعشاء الحين توها مكلمتني الشغاله ... نزلت مع الدرج وتوجهت لهم وهم جالسين فصالة العشاء وكان خالد بوجها وابوها على جنب رفع نظره وبلع لقمته بصعوبه وبحرفيه متمكنه وهو يناظرها بضحكه بداخله وبتسامه وشرب مويه وصدق جا يشرق يوم ارسلته بوسه فالهواء وهي تجلس عند ابوها وتعدل بفستانها الناعم النيلي الكت الماسك من الوسط واسع من اسفل وقصير لتحت الركبه وروج احمر والعيون مكحله
منى: برنة دلع متمكنه : يعني يحلالكم العشاء من دوني
خالد : بجرأه يرد لها حركتها : دوم الحلى فاخر العشاء وانتي حلانا ويبتسم
حمر وجها وابوها ابتسم
احمد : يجلس جنب خالد وهو زعلان من منى
ابو محمد : وينك انت ؟
احمد : فغرفتي ؟
منى : وووي وش مزعل الدلوعه
احمد : ماني مدلع ولا تكلميني
منى : عشتوو
ابو محمد : ماعاش من يزعل ولدي
احمد : وهو ياكل شوفها عندك ويناظر منى
خالد بابتسامه : وش مسويه فيك انا اخذ حقك منها
احمد بندفاع طفولي يلف عليه : ماتبيني العب معك تقول لماما مسكي ولدك عندك لا يقرب من خالد تبي تكون لوحدها معك
منى وجها قلب الوان وهي تتوعده بنظرتها
وابو محمد ناظر ولده بحده :عيب يابوك
منى : ماقدرت تاكل شي ونقلب السحر على الساحر ..




ّّّ




خلود ابعدت العاملات الي يرتبون للمباشره الي تجمعوا فالصاله على الصوت وسكرت كل الابواب الي ممكن تبعد الصوت عن قسم الضيافه وقفت عند باب المجلس بكل شموخ ماكان صاير شي : تفضلو حياكم الله للعشاء.. واحنا اهل استرو ما وجهتم.... الله يستر عليكم دنيا واخره........ ويرحملكم والديكم ويصلح لكم ذريتكم..... والسموحه منكم لو جاكم منا قصور مهو من قدركم... وتقدمتهم وفتحت صاله ثانيه كبيره على جنب فيها البوفيه
ام راشد: تكلم عمة راشد: يسلم منطوقها ياليتها هي امها ... ترفع صوتها يسلم منطوقك ياوخيتي وحنا مثل ما قلتي اهل وستر غطاء على بعضنها وناظرتها بتركيز ...ولا انا غلاطانه يا ام مشعل (عمة راشد الكبيره)
ام مشعل : بخجل : صادقه يام راشد
خلود: تقرب من ام راشد : ام راشد الله يستر عليك البيت بيتك ابيك تكونين معهم ومحد يخرج من اهلك وهو ما تعشاء ابي اروح اشوف مها وش صار عليها قلبي ما كلني على هـ البنيه
ام راشد : ابشرى من عيوني و راشد اكيد اخذها كلمته
خلود : تسلم عيونك ربي يسر الامور




ّّّ





محمد ستغرب صمتهم وهم فالسياره و عدل مراية السياره عشان يشوف وش فيها ولف عليهم وبضحكه بصوته : غريبه اول مره اوصلكم من عرس وتسكتون العاده تكون سوليف
ام احمد :بصوت هادي : وش تبي نقول مافيه شي وش زينه عرسهم هادي وبسيط يازين البساطه
محمد : وعينه عند ملاك : ماتعودت عليكم تسكتون العاده البنات لو جمعه يقلبون السياره علينا سوليف وفلانه وعلانه
ملاك : تفرك بيدينها بتوتر واضح ورجفه بقلبها وكل تفكيرها ايه الي تعرفه عمتها عنها وامها ماتبيها تكلم قدام محمد
محمد : وهو يناظر بالمرايه ويرفع صوته اكثر : الحلوه الي وراء وش فيها حتى سلامها ما سمعناه
ملاك : نتبهت له : هلا حبيبي
محمد : سمع نبرة الرجفه بصوتها عرف انه صاير شي ومايبون يتكلمون فيه وبصوت هادي وهو يمسح بنظره عليهم : ابد سلامتك يالغلآ





ّّّ





انفجار الصبر اصم الاذان الجالسه واعينهم تعليها غشاوه
غشاء الرعب مماحدث
تنفسهم اضطرب كانهم بجسد واحد
اربعتهم
انكسوا رواسهم
الم اصابهم برجفه
لاهتزاز اللارض
اصبحت الارض تهتز وتتصدع الجدران من حولهم
ليخرجهم من ماهم فيه بصرخه مدويه
صرخت الم انهيار ضياع تشت
مها صرخت وصرخت بكل جوارحها
لطمت خدها بهول وكل قوه وهي تصرخ
مريم تجرعت صدمتها والمها وخوفها على جنينها وتفقد وعيها قبل ان يذهب منها ويمكل طامتها عليها
ابو عامر انكس رأسه مع صراخ ابنته ونظرة ابنيه المعاتبه كانت كالسوط الذى شرخ قلبه
ام عامر حرق قلبها صفعته امام الجميع ولم تهتم لطلاقها بقدر اهانت رفعه ليده عليها وامام من امامهم ابنائه هم ابنائه وحده ليسوا ابنائها لاتشعر انها انجبتهم مها فقط كانت ابنتها وذهبت الان معهم صرخت وهي تنظر لهم وهم منكسرين امامها ومها تصرخ رفعت صوتها بحده : انت ترفع يدك علي يارخمه ومن قال اني ابيك هذى الساعه المباركه الي تطلقني فيها
ابو عامر ناظرها بحده وقترب منها ليصفعها ليحيل بينهم عامر
عامر: قفز وهو ينزف وجرحه غائر ليحيل بينهم لكي لا يري صفعه اخرى تقتله
ابو عامر :بحده وهو يشيح بنظره عنها : طلعها برا بيتي ما ابي اشوفها فيه
عامر: يسحب امه ويخرجها من البيت وهي تصارخ وتسب فيهم
نوره تظرب مريم على وجها وهي فكرها مشلول مع ماحدث لتصرخ : لحقوا مريم اغمى عليها
يزيد : كان يحتضن بقوه مها وصرخاتها التي انهالت لتبعد راشد عنها وناظره بحده وصوت صارم مثقل بألم :خلك برا لين نخرج اهلنا
راشد بحده : هات مرتي
يزيد : رفع نظره له وبحده مع صراخ مها الذى لا ينقطع واسكته صوت ابوه
ابو عامر : وبحده وهو يرمي عقاله ويفتح شماغه بين راشد ومريم ونوره : قومي يام شهد وهاتي غطا لها نوره التفت بجلالها وهي خجلانه من وجود راشد واخذت جلال وغطت فيه مريم
يزيد:خلها يبه ابعدي عنها يأم شهد انا بشيلها و ابتعد عن مها وهي تون بالم قطع كل اوردته للحطام وانهيار الذي زلزل كيانهم ام مطلقه وابنه فاقده الوعي والأخرى تنتحب بوجع مكلوم
اقترب ابو عامر من مها

مها: تمسك فثوب ابوها وتصرخ بصوت قطع قلب كل من سمعها : دخيلك يبه دخيلك لا تطلق امي الله يخليك كله مني ياليتني موت ولا صار هـ الشي
ابو عامر : وهو متجاهل كلامها ونظره لراشد : قوم شغل سيارتك الحين اخرجها لك




ّّّ




عامر : خرج معها وهو يعلم انها مجروحه لكنها تكابر : يمه خلاص تعالي اطلعي بوصلك البيت
ام عامر :ترفع صوتها وهي ثابته : نزل يدك عني عساها الكسر انت على ابوك الله يلعنكم
عامر: يفتح باب السياره ويتجرع مرارة وسلاطة لسانها : يمه الله يهديك بس اركبي لا احد يشوفنا وخفضي صوتك
ام عامر : بحده وهي ترمي غطها على وجها : عساهم بداهيه وش علي منهم اترك يدي بروح مع السواق ماني براكبه معك
عامر: لا بتطلعين معي ويدخلها ويسكر الباب وياشر لسواق يروح البيت




ّّّ



يزيد خرجها فالصاله الداخليه مكان جلستهم ونومها على الكنب و خالته قربت منه وهي تسئله وش فيها ناظرها بالم قاتل يوم سمع نبرة الخوف والحنيه بصوتها ليه مهو انتِ امنا ليه بلع قصته : اغمى عليها
هند توها نازله من فوق ولا تدري عن شي من الي صار كانت ترضع عيالها وصدمها الحال الي هم فيه وهي تشوف مريم ممدده ويزيد عند راسها وتسمع بكا مها وصوت الديجيه الي يوصلها بشكل خفيف من ناحية الضيوف خلود زادت من صوته لتحجب كل صوت عن الداخل ونوره ملتفه بجلالها والجوال بيدها




ّّّ




مها: تبكي وتشهق : لا يبه الله يخليك لا و تبوس يده دخيلك يبه رجعها
خلود: دخلت بعد ان سمعت راشد يطلب الخروج وخرج وهي لا تعلم مالذى حدث
مها: خالتي دخيلك خليه يرجع امي لا يطلقها
خلود: صدمه هزت كيانها ماسمعته يعاد عليها مشهدها ولكن بشكل مختلف هي من تجرعت مرارة العقم وخدمت وذلت تراها الان وهي ممدده مثل مها وهي تطلب منه ان يطلقها وتتهمها انها تريدها ان تفقد ابنها ..عاد اليها سرحانها مع صرخت مها وهي تصرخ خالتي خليه يردها لا يطلقها بصوت موجوع مهتز : ابو عامر ما هقيتها منك تطلقها بعد هـ العمر
ابو عامر:بس لا تجيبون سيرتها الحين الي فيني كافيني
مها: تبكي وتمسك بثوب ابوها : يااااااويلي ويلاااااااااه يا يمـــــــه كله مني انا السبب يبه حرام عليك الطلاق بيدمرها مثل ما دمرني
ابو عامر: مها امك غير عنك
مها: لا يبه لا .......الوحده تموت .....بس ماتشوف الذل .......بعيون الناس .......دخيلك الله يخليك ......رجعها
خلود:بصوت منخفض مجروح وخوف على عمرها من الضياع هي ماحست بالخير والامان الا بعد زواجها من ابو عامر : ابو عامر خاف ربك لا يصير فيها شي خلاص قلها انك بترجع امها
ابو عامر بحده و وجع : خلود هاتيلها عباتها خليها تروح مع رجالها ..
مها : صدمتها حدة ابوها ومن بين كل الامها قتالها الألم الي تشعر فيه الحين ماحست بالمه ومغصته مع صرخاتها لا كنها اخرستها نظرة الانكسار والرفض بعين ابوها اخرستها وهي تشعر بالسائل الزج الذي يتدفق من تحتها
خلود:تصرخ وهي تنتفض وتمسح على شعرها حين هالها ما رأت وتجلس بجانبها : لا تتحركين وتمسك يد ابو عامر الي مالاحظ أي شي ..اطلب اسعاف بسرعه البنت تنزف
ابو عامر : قام وهو منحور من منظرها وبرودة صوته كالصقيع : غطيها بعباتها رجالها يوديها عن الفضايح عرس واسعاف
دخلت عليهم هند لدخول ابراهيم لاخراج مريم من الصاله لتصدم بما ترى امامها ومها وجها يعتصر بالم قاتل ولا يظهر لها أي صوت تكحلت عينيها بجروح موجعه وتتحول من عروس لونت وجها يدي خبير الى ثكلى فقدت زوجها بيوم عرسها وحثت الالون على وجها و عصف بشعرها ريح ازالت جمال العروس وحولتها الى حطام متهشم اقتربت منها وهي تبتلع ريقها مع الوان فستانها الابيض لتمسك يدها خلود
هاتي عباتها وعباتي بروح معها بسرعه
هند : بعد ان تمالكت كل الالم الذى تشعر به ويعود لها عقلها : انتظري ثواني لا تروح بفستانها بتزيد فضيحتها وتصعد تركض مع الدرج وجلالها على راسها وتحضر جلابيه واسعه من ملابس مها التي مازالت معلق جزء منها وعباتها لتعود ولا تجد سوى يزيد يمسك باخته وعيونه كلها انكسار
خلود : اطلع عنها خلنا نبدل الي عليها
يزيد اخذ العباه من هند وفردها وهو معطيهم ظهره مواجه للباب يمنع الداخل من النظر لها وهي خلف العباه : ماني بطالع عنها بسرعه
مع ونات مها التي اختفى صوتها وهي بكامل وعيها اختفى من انصهار الأمها اختفى من مصيبتها هي السبب بماحدث عينها على فستانها الذى هتك طهره بياضه كهتكها لتشتت امها و ابيها


ّّّ



خلود: دخلت الصاله بعد ان اخذ راشد مها ويزيد لحقها وهند معه شافته جالس مكسور كسره كبير كبير هي تحس فيه حاسه بالي فيه وبوجيعته هي ماجربت انكسار الضني امام عينها مثله لكن لها احساس وعيون تدرك مكسور من ضياع بيته وعياله هي جربت الطلاق ومرارته وتجرعتها وكل جرعة تطفيها بماء مالح ليزيد من قيح المراره والمها بصوت هادي موجوع من وجعه : ابو عامر تعال اطلع غرفتك وخذ من علاجك
ابو عامر: بدون ما يناظرها : روحي هاتيه هنا ماني بقادر اوقف
خلود: تعال معي استند علي وتمسكه وتطلعه غرفته وتعطيه العلاج تحط المخده وراه ارتاح لا تجهد عمرك مهو بزين لصحتك
ابو عامر : تنهد بداخله وين ارتاح مع هـ المره الي لا ترحمنى لا انا ولا عيالها وظهر صوته ضعيف : وين الراحه
خلود : الله يطولي بعمرك ريح حالك الحين ولا تفكر كثير و بعدين قول كل الي تبي ابي انزل اشوف الضيوف قبل محد يخرج منهم معهم ام ابراهيم ومرة ولدها بس
ابو عامر : اتصلي على مريم شوفي وش صار عليها وطمنوني على مها معن ماهقوتي بيعيش ولدها
خلود : تحب راسه : ابشر بس ارتاح لا يرتفع عندك الضغط والسكر وانا بطمنك عليهم لا تشيل هم وتخفض الاضاءة وتخرج عنه وتنزل اسفل
ام ابراهيم : وهي ماتدري عن كل الي صار : وينك يامعوده لا انتي ولا البنات مافيه احد منهم
خلود: هذاني جيتك عسى محد خرج وهو ما تعشاء
ام ابراهيم : لا تشيلين هم محد خرج بعدهم فيه بس تراكم طولتوا على العرب يبون يسرون وهم ماشافوا عروس ولدهم
خلود : خبت كل المها الي تحس فيه وبتسمت ابتسامه محد يقدر يبين ان وراها جرح كبير : الله يسلمك بخبرهم الحين يتسهلون ولدهم اخذ العروس وتسهلوا
ام ابراهيم : بستنكار ابد مهي مصدقه : وشلون يجمع اهله كلهم وياخذ عروسه بدون محد يشوفها بنتنا مهي بناقصه الي نخبيها عن اهله
خلود : الله يسهل لهم طريقهم ويوفقهم بروح اخبرهم
شهد: امي حصه وين ماما مهي فيه شوق بتنام
ام ابراهيم : مدري عنها وانا امك
خلود : حبيبتي روحي نادي الشغاله تطلعكم غرفه عمه مها وبدلوا ملابسكم ونامو الحين تجي امك راحت مشوار
ام ابراهيم : وهي الشك بداخلها : وين راحت هـ الحزه (الوقت)
خلود: روحي حبيبتي
شهد: طيب امي خلود
ام ابراهيم : هم وين راحوا وش الي صاير ؟ ...... مها صار عليها شي!!
خلود: لا بس مريم تعبت شوي ودوها المستشفى ...وشافتها وجها انخطف ...لا تشيلين هم الحين نكلمهم ونشوف وش صار عليها تعالي معي نشوف ضيوفنا طولنا عليهم......وبعد ما دخلت عند اهل راشد
ام راشد : قربت منها وش صار على مها راشد جاء اخذها انا كلمته
خلود: بغصه دارتها بجداره :ايه راحوا الله يستر عليهم
ام راشد : امين




ّّّ



اخذت تبكي وتنتفض تحول وجها الى خارطه لا معالم لها من الانتفاخات قتلها بفعلته قتلها حتى وان اشعلت وانارت له الدنيا باكملها لن تستطيع سد دين فعلته
لماذا كل مره يثبت لها انه انقاء واصفئ واسماء منها ..
بياض فعائله يطوقها
كم لها وهي على حالها تعبت ندمت انها اصرت على ان تعرف وهي تحوم حول امها مترجيه معرفة ماحدث

دخل الغرفه بعد ان استغرب عدم وجودها مع اخواته اسفل شعور انتابه ان بها شيئ من بعد ان اوصلها واخبرها بذهابه لسهر تقدم ورائها نائمه ذهب ليستحم حتى يزيل ما علق به من روائح نتنه (دخان و شيشه ومعسل ) بعد ان خرج صلى وتره ودخل لينام لكنه شعر بنتفاضها صدمه شكلها وهو يراها على الضوء الخافت اشعل الابجوره الاخرى وهو يجلسها وجسمه يرجف من شكلها : وش فيك ؟؟ ليصدم بنحيبها وهي تمرغ وجها بقدمه وتقبلها ..انتفض من منظرها ورفعها وحتضنها بقوه ويريد اسكاتها ويفهم ماذا حدث لكن لا فائده لم تتفوه بحرف واحد نامت بعد فتره طويله ولم يشعر انها استقرقت في النوم حتى سمع صوت الاذان و ابعدها عنه بهدوء وقام ليصلي عند عودته كانت خالته في الصاله تسبح وبيدها اذكار الصباح ترددها تقدم وحب راسها وقطع عليها اذكارها وهو يشعر بجرح من نحيبها والم بحلقه وهمس : طلبتك يمه
ام احمد : مهي اول مره تسمع منه يمه اذا كان موجوع او فيه شي يهمه رفعت ونظرها لم تستطيع سوء قول :تم
محمد : جلس مقابل لها وهو ينظر لعينيها المجروحه من الهم : وش الي صار البارح ملاك وش فيها ؟
ام احمد : نزلت نظرها عنه : مصار شي
محمد: يمه تراك قلتي تم
ام احمد: وهي تشتت نظرها وقالتها بجرح بصدرها بصوت هامس :عرفت عن عمتها وسواتها يوم العرس
محمد :بس كذا ...هزت راسها تنهد وقام حب راسها ..الحمدلله




ّّّ




في المستشفي
مضت ساعات بعد ان اقتلعت قلوبهم على مصابهم
اقترب منه وجلس بجانبه : قوم خل ام شهد معها وروح ارتاح
ابراهيم :ناظره ولا تكلم
عامر : ياولد الخال الي فينا يكفي وزود لا تعاتب بنظرتك وربك كريم باذنه يرزقك الذريه الصالحه
ابراهيم : معليكم عتب ابد بس ..وسكت
عامر : بنظره متفحصه : كمل وش وراها
ابراهيم :بمراره ونار بصدره حتى كان كاره انه يقول عمتي :قلها تنسى ان لها بنت اسمها مريم لو صار شي لولدي
عامر : بنظره حاده وبحده بهمسه :بتحرم اختي من امها مهقيتها منك
ابراهيم: الي تبي تحرمني من ولدي مهي بام تسوي سواتها فيها
عامر يوقف مقابل له : والي بتسويه ممكن يغضب عليك ربك ويفقدك ضناك يولد الخال ترى نثر الملح على الجروح يوجع ومشي عنه راح اخذ نوره وخرج عنه وهمومه كسرت ضلوعه

ابراهيم : وهو مكانه ينظر وجها البري وشلون القلوب القاسيه تنجب قلوب رحيمه شلون كل ما تذكر شغفها ولها لطفل بين يدينها يتنهد يا الله يا مريم يمكن يضيع وهو ما كمل السابع وتضل ضحكتنا فيه وفرحتنا بحركته فبطنك مجرد ذكرى مسح وجهه بكفوفه على دخلت يزيد عليه يزيد:بعد ماصلى الفجر ورجع هند البيتها جا يشوف حال مريم : كيفها الحين
ابراهيم : الحمدلله
يزيد : يشد على كتفه وهو واقف جنبه : اتكل على ربك ومهو بمضيعها ولا مضيع ولدك استودعهم عنده هو خير حافظ
ابراهيم: يارب
يزيد : جلس جنبه وهو يهمس تحسب ممكن تصحى باي وقت : بنصلي عليه الظهر
ابراهيم :ناظره وهو يدعي لولده بالثبات وبتلع ريقه وهو يحمدالله ويثني عليه :الله يعوضهم خير



ّّّ



بمكان اخر
كان متعب توه شافه هو ماحبه بس شي تحرك داخله يوم شافه مكتمل الاطراف حس برعشه بيده وهو يراه ومازالت يده ترتعش وهو يدخل مفتاحه ليدخل بيته بدل ان يبيت اليوم هو وامه معه رحل مودعاً العالم قبل ان يراه دخل وجلس على اقرب كرسي وهو متعب رفع جواله ورد عليه وكانت امه وبصوت واهن متعب ..لا يمه بنام بس صحيني قبل بدري عشان يمدي نغسله ونصلي عليه


عن المغيرة بن شعبة رضي الله عنه، أن النبي صلى الله عليه وسلم قال : " السقط يصلى عليه" رواه أبو داود والترمذي
قال صلى الله عليه وسلم :
(الراكب خلف الجنازة والماشي حيث شاء منها والطفل يصلى عليه ) رواه أبو داود والترمذي


ّّّ



ام عامر : لم يغمض لها جفن بعد ان صلت الفجر جلست على سريرها تناظر بكل مكان وهي تتحسس صفعته وتغلي بداخلها تمنته لها وحدها صحيح لكن مهي حزينه على ذهابه هي مجروحه وجرحها كبير ولا عمره بينمحي وكله بسب ابوها رددتها بصوت هامس مع احساسها بالذل لصفعه امام الكل ماراح سامحك ابد ياعمر(ابو عامر) وعساك تتعذب الباقي من حياتك مثل ما عذبتني



ّّّ




اليوم الثاني
كان الجراح تنزف معه فكل لديه الم هناك ماسوف يعالج وينمحي وهناك ماوسم بالقلب

مريم صحيت بعد تعبها لكنها متوجعه من وجيعه امها المها طلاق امها ونخرها وخوفها ان يذهب جنينها جعلها بترقب مستمر ولا تستطيع الحركه من سريرها بعد ان طلب منها المكوث اسبوع واعطيت المثبتات

بغرفه اخرى بقسم العمليات افاقت من بنجها وهي تعلم انه رحل مودعاً الدنيا ولن تتمكن من احتضانه وضمه قبل رحيله كل من حولها يردد معوضه خير بلعت ريقها بصعوبه لكثرت الدموع التي تبتلعها عنهم من اين لي بالخير وانا ابدأ حياتي بموت طفلي وطلاق امي لم تستطع مقاومة دمعه نزلت لترحل من عينها لطلاق اهلها الذى كانت سببه دخل عليها والدها واخوتها بعد ان دفنو جنينها لعزاها وتصبيرها لتنتحب وهي تدفن وجها بصدر والدها الذى كان يتمزق من الوجع لحال ابنائه
مها من بين شهقاتها بصوت متعب وجاف : طلبت يبه طلبت دخيلك تردها
ابو عامر : لمعه بريق الدمع بعينه وتحكم فيها وهو يتقطع الى اشلاء من صوتها يدري انها تحمل نفسها الذنب للي صار مسح على راسها وبصوته فيه رنه الحنان لصغيرته الي تحملت كل الصدمات والتعب : يابوك معد يفيد شي
مها :زادت دموعها وهي تردد : دخيلك
ابو عامر وهو يبعدها عنه ويناظر بوجها الذابل وين كانت امس وين اليوم كانه جمع الربيع والخريف بوقت واحد همس بوجع :يابوك معد يفيد لانها امك تحرمت علي خلاص
صدمه للعيال الي واقفين
عامر : بحده وهو ناسي انه ابوه : شلون هي مهي طلقتها الاولى
ابو عامر : ناظره نظره صارمه خلته ينزل نظره
عامر : قرب منه وحب راسه بعد ان حاول التماسك : السموحه يبه بس صدمتني
مها : غطت فمها تكتم شهقاتها وعينها عليهم
طرق الباب وتقدم يزيد لفتحه وهو مهو مستوعب الي يصير من البارح وكان خاله بوجهه
دخل ابو ابراهيم بعد ان زار مريم سلموا العيال على راسه اقترب واجه ابو عامر وبعد ما صافحه ضغط على يده وهو يهمس بصرامه : مهقيتها منك هذى وصية ابوي لك ابتعد وهو ينحني ليحب راس مها :خطاك الشر يابوك ومعوضه خير
مها قبلت يده ولم تستطيع الرد وعقلها الصغير لا يستوعب ما قاله والدها وخالها ولقربهم منها سمعت مالم يسمعه اخوانها وش الي صاير مع امي ليه متى اطلقت متى وناظرت عامر معقوله هو مايعرف كيف انا بعرف



ّّّ



محمد : بعد صلاة العصر دخل غرفته وهو توه راد من المسجد وشافها وهي تشيل سجادتها وتلف جلالها و ترجع لسرير قرب منها : السلام عليكم ..لمح حركة شفايفها الهامسه بدون مايسمع صوتها ..ما شبعتي نوم ..ويجلس عندها ويحب راسها بعمق
ملاك:المتها روحها المختنقه اسندت راسها على صدره وتشعر ان روحها ترفرف مثل الطير الجريح الذى يحاول التحليق بجناح معطوب ومصاب ولا يستطيع الطيران ليعود ويهوي على الارض ويكسر جناحه الاخر متعبه طوال نومها وهي تصرخ تصرخ صراخ الهب حنجرتها ولم يخرج مشهد جزارها كان امامها يعود ويتكرر مراراً وتكراراً ما ينتهى ليعود ويلف الشريط مره اخرى كانت تصرخ تريد ابعاده تعبت من الصراخ المها ما تشاهده وهي بلا احساس اغمضت عينيها عنه وتعود لتفتحها بعد ان استوعبت ماذا فعل بها لتظل عينها متصلبه جاحضه وصوتها مخدر
محمد:شعر برجفتها الخفيفه وشد من احتضانه لها وهو يميل براسه نحوها ويهمس :قومي عشان تاكلين ..بعد شوي كلنا نبي نروح لجدتي
ملاك : ياليت اقدر ما بين لك التعب الي احس فيه و اجرحك ياليت بس مقدر مقدر موجوعه و انا بين ايدينك وجعي نخر عظمي مثل السوس احساسي بحبك وتقبلك لي يزيد من وجعي انك تستاهل الي احسن مني بالف مره قبلت صدره وهي تهمس بتعب : ما ابي اشوف احد تكفى خلنا نبعد بس لو اليوم خرجني من هنا ...وبكيت ..ماني قادره اواجه احد حتى ماما
محمد :مسح على يدها بحنان وصورتها وهي منكسره تقبل اقدامه ينتفض جسده معها بعدها عنه بحنيه وهمس بجديه : لك الي تبين مشينا بس توعديني ترمين كل شي خلف ظهرك ..حركت راسها ودمعتها طيح على خدها وتعود لتقبيل صدره بقوه ممتنه له على كل هالحب كل هالحنان الي يعوضها عن كل شي من حولها

"ابلغ الحديث الصمت في الحب "



ّّّ




بيت اهل شذى

في الصاله (ابو شذى – واختها وعيالها )
ام شذى : شذى تعالي ابيك فالغرفه
شذى : خير ماما شو فيه
ام شذى: تعالي ابيك وتروح وتطلع غرفة شذى
ام جهاد: وش فيها امي وش تبي منك شكلها زعلانه
شذى : مدري بروح اشوفها ..وتلحقها.. خير ماما
ام شذى :وبزعل وصوت صارم : وش هالي تخذينه (بيدها حبوب منع حمل) فيصل يدري عنك
شذى: بضحكه : ماما عشان كذا معصبه
ام شذى : بحده : جاوبيني رجالك يعرف انك تاخذينها
شذى : ايه وهو الي شاريها لي
ام شذى : ليه تستعملينها خطر عليك
شذى: تحضن امها : ماما حبيبتي احنا متفقين ما نجيب عيال الا اذا خلصنا دراسه و رجعنا هنا
ام شذى : مجنونه انتى متبين عيال تستخدمين الحبوب عشان تسببلك عقم
شذى: ماما انا قرأت وسئلت عنها هي ماتسبب عقم دايم وهي خطورتها على الي يكون عمرها في الثلاثين ممكن تسببلها عقم بس انا بعدني صغيره
ام شذى: لا تقولين صغيره ولا كبيره هي معروف انها مضره
شذى: ماما خلاص انا وفيصل متفقين وش فيها اذا ستخدمتها
ام شذى: ايه ستخدميها وبكره اذا ما جبتيله عيال يعرس عليك
شذى: وبضحكه وهي صدق خافت من كلام امها بس ايه تسوي رجالها ما يبي الحين :ههههههه عشان اذبحه
ام شذى : ايه هذا الي اخذه منك الضحك بس انا لازم اكلم فيصل
شذى: ههههههه ايش تبين تقولين له ...ماما لا تحرجين فيصل خلاص احنا متفقين على
هـ الشي
ام شذى: ماتبيني اكلمه تتركينها وتستخدمين أي مانع غيرها
شذى: اوكي ماما بس ما تكلمي فيصل
ام شذى: ليه متبيني اكلمه وانتِ تقولين هو الي شاريها ليكون تكذبين علي
شذى: والله ماما انه يعرف بس هذا شي خاص فينا محب احد يدخل فيه ممكن يزعل لو تكلمتي معه وهو الي مايبي اعيال الحين لين يخلص دراسته ما يبي ينشغل ويبيني اكمل دراستي بدون متعب واحد يشغلني عنها
ام شذى : اذا شايله هم دارستك جيبيه وخليه عندي ..يوم شافت نظرتها نفسها مصره على رائيها ....زين سوى الي يريحك بس ماتجين بعدين تشكين منه ....
شذى : تبوس امها خلاص ماما لا تزعلين علي و لاحقه على ازعاج عيالي و وغثاهم لانك انتِ الي بتربينهم هههههه
ام شذى : وهي زعلانه : خليهم يجون اول
شذى: ماما خلاص وتبوس راسها
ام شذى: الله يستر عليك ويرزقك الولد الصالح
شذى: امين ..اوكي انا بنزل لفيصل
ام شذى: ليه ما تنامين اليله عندنا
شذى: معرف انام بعيد عن فيصل
ام شذى: هاو خليه هو بعد ينام عندنا البيت وش كبره
شذى: ماما عيوني حنا عندنا جناحنا هناك و فيصل ميحب ينام هنا عشان ام جهاد تاخذ راحتها في البيت هي ورجالها
ام شذى : اختك مهي مضايقه وعندها جناحها وانتى اذا تبين نسويلك جناح مثلها وتباتون فيه
شذى: دق جوالها : يا بعد قلبي انتِ يا احلا ام بهـ الدنيا وتبوسها على خدها يلا سلام الوقت تاخر وفيصل من اول ينتظر وشوفيه رجع يتصل وتاخذ عباتها
ام شذى : فحفظ الله بكره بتجين
شذى: لا بنزور اخته عازمتنا ...وترد على جوالها ..هلا حبيبي خلاص نازله
فيصل : يالله انتظرك في السياره
شذى : اوكي




ّّّ


بعد يومين مكثتها في المستشفى خرجت اليوم لتنتقل الى بيتها بعد رفض راشد لذهابها الى بيت والدها بعد ان طلبتها منه خالتها لتجلس عندها فقط اسبوع الى ان تعود لها صحتها ها هي الان تخطوا اول عتبات دارها وهي كسيره محطمه لو قيل لها في الماضي ان هذا سوف يحدث معها لما صدقت امسك بيدها عند الباب والتفتت له وهي تشاهد ابتسامته
ادخلي برجلك اليمين..دخلت لتجد امه واختيه تستقبلانها ..



ّّّ

ملاك : مضت معه يوم خارج البيت حتى استطاعت تمالك قوتها امام الجميع عادة معه في اخر الليل من نفس اليوم لا تريد ابعاده عن اهله وهو في شوق لهم وهي تلاحظ كيف يفضل الجلوس في البيت وسط اهله على ان يجتمع مع الشباب وحتى خروجه قليل جداً حتى يعوض الايام التي يغيبها عنهم في غربته بضحكه ودلع بعد ان كان يكايدها بوالدتها :ياسلام شكلي راح اغار من ماما ....
محمد: وهو مبتسم : غاري مثل ماتبين صدق مستحيل تكونين مثل امك هي حنانها غير الله خلقها بقلب ابيض يحتوي كل من يعرفه
ملاك : سكتت شوي وهي تتامل كلامه عن امها كيف حبه لأمه ....حبيبي ابي اشوف صورك وانت صغير مع امك مي تقول كل الصور عندك
محمد : ايه فيه ويقوم ويفتح احد الادرج ويخرج كرتون متوسط الحجم تعالي شوفيها ويجلس على الكرس ويخرج الصور وبتسم بحب وحزن لشوفتها
ملاك: تجلس جنبه: اشوف لا مهو معقول هذى مي
محمد: هذى امي مي تشبها ماخلتها تتغير بشي
ملاك: تمسك صوره فيها محمد واقف على الكنب وامه جالسه جنبه وعلى رجلها وحده صغيره : حبيبي لا تقول هذا انت ما صدق
محمد: ايه انا ليه وش فيه
ملاك: بضحكه : واااو كربوجـآ تجنن و انت صغير
محمد: ياسلام يعني ماني حلو الحين
ملاك: تقرصه بخدوده بتجنن قمر وتبوس خده بقوه.. بس وانت صغير احلا بكثير وشعرك مهو غامق
محمد: شوفي هذى وانا في الروضه
ملاك: ياقلبو حماده يشبهك كثير ....دق الباب
محمد: مين الي جاي الحين
ملاك: مدري
محمد: رفع صوته : ادخل الباب مفتوح
مي : سلام عساني ما ازعجتكم
منى: دفها : ادخلي بلا ازعجتيهم مهم نايمين
ملاك:بضحكه : تعالوا بعدنا مانمنا تعالوا شوفوا الصور
منى: صور مين
محمد: صورنا وحنا صغار ويبعد الطاوله وينزل الصندوق على الارض وجلسوا معه

منى: وهي تجلس : انا باخذ صور ماعندي صور لي كلها حضرتك مجمعها عندك
محمد: لا انتي اعرفك ما تحتفظين فيها بضيعينها
مي : محمد حرام عليك ماخذ كل الصور عندك اعطينا منها
ملاك: صورة مين هذى توه مولود بالمستشفي
منى: راويني اشوف
محمد: يسحب الصوره ويشوفها وبضحكه هذى منى
منى: اشوف واااااااي ياناس يا قلبي علي حمراء مهو باينه عيوني فديتني
محمد: ههههههه شوف تمدح عمرها
مي: كانت ساكته وهي اول صوره طاحت بيدها لها وهي مع امها تمسح على خد امها ودمعتها بعينها
محمد: انتبه لها ويسلم على راسها:الله يرحمها ادعيلها
مي ابتسمت ودمعه بعينها
ملاك: تعرفي انك تشبهيها كثير
منى: محمد ابي اخذ صورة ماما عندي ....احمدوا ربكم فاكرينها انا ما اذكرها زين
محمد: خذى صوره وحده بس
مي : الله يرحمها... منى... يمكن ما تذكريها لان عمرنا ما حسينا بفقدها خالتي عوضتنا عنها بكل شي عمرك ما حسيتي انها مهي موجوده
ملاك: وقصه كبيره بحلقها :الجرح الاكبر.. لما تفقدين شخص ...وانتِ طول عمرك ماتشوفين.. الا هو بحياتك ....تحسي روحك بتطلع ...وانتِ تتمنين تشوفينه و تشمين ريحه عطره بس لو ثواني
محمد: مافيه يزيدون كلام وتنقلب جلستهم ادموع :خلاص لو ادري بتقلبون الجلسه نكد ما كان خرجت الصور
مي:بتحكم بقصه بحلقها و ابتسامه مشرقه عكس الي تحس فيه كله ولا تشوف دمعه بعين احد : خليها بنشوفها اوعدك مانبكي اعطيني البوم صورك اول ما سافرت خلى ملاك تشوف كيف كنت
ملاك:وهي تناظره ببتسامه : حكالي شو عمل اعطيني اشوفها
وجلسو يعلقون على صوره وبعدها نزلو اسفل وجهزو الجلسه ويتفرجون الفلم الي جايبته مي
محمد: لاتقولون تبوني اتابع معكم فلم هندي
مي: ياسلام شو فيه الهندي
محمد: بضحكه وهو يناظر عيون مي : تدرين عشان خاطرك يالهنديه بشوف معكم اكاذيب الهنود عليكم روحوا جيبولنا معكم بوب كورن(فشار) معتقد تحلى الجلسه من غيره
ملاك: اوكي حياتي أي واحد الي بالتوفى ولا العادي(اكياس جاهزه توضع في الميكرويف بنكهات مختلفه )
محمد: العادي
ملاك:بعد ماخلصته والبنات بعدهم بالمطبخ لانه مخذ ثواني تحط البوب كورن على الطاوله ثلاث انواع عادي وتوفي وحار وتوقف قدام الكنبه الي جالس عليها محمد و منسدح جلست عنده: قوم تعدل بجلس
محمد : بضحكه : ياربي على الحشره الحين وش كثر الكنبات الا تقوميني
ملاك : لمت فمها وقفت
محمد: يسحبها مع يدها وهو يعدل جلسته وطيح على رجوله :ليه بعدك متضايقه عمري احنا محنا الوحدنا وش تبينهم يقلون بعدين
ملاك: تبوس خده : ليه تخجل منهم اذا عمي فيه معليش انا معك انا ما راح ارضاها اخجل منه بس ماما والبنات عادي شو فيها اذا مسكت يدك وسندت راسي عليها وتبوس خده

منى : جايبه معها مكسرات وليز كيس كبير وشافتها وهي جالسه على رجوله وتبوسه وبضحكه : هيه انت وهي استحوا شوي حشمونا بنجلس معكم منتم لوحدكم
ملاك:وبجديه وهي تشوف عمرها مهي غلاطانه : شو عيوني ماعملنا شي
منى: مي تعالي شوفي اخوك ومرته بيخربونا و حنا بعدنا ماعرسنا
مي: جايه معها الشاهي: خليهم على راحتهم انتِ وش عليك ...وتشوفهم وجها صار الوان ...واييييييي انتم وش تسون
منى: ههههههههه خليهم على راحتهم هاه
محمد: هههههههههههههه متبون تجلسون طلعوا فوق خلونا نتفرج براحتنا
ملاك: الحين شو الي مهو عاجبكم كل وحده فيكم بتروح بيت زوجها وبتكون بحضنه حرام اكون مع نور عيوني على راحتي وتجلس جنبه وتلف يدها وتحط راسها على كتفه
منى: جد ضربت فيوزاتك حبيبتي لو امي شافتكم بتعطيكم كلمتين معتبره الي جالسين معنا بهل شكل
مي : تجلس وتصب الشاهي : جلسي خلاص قلتلك من قبل ملاك بتاكل عقل اخوك
ملاك : شوووو ..
منى : ايه اخذتي شبيهي مني
ملاك: لا والله عندك خالد يكفيك
محمد: يضحك على تعليقاتهم ما عمره سمعها منهم هههههههه انتم كنكم طباين
منى: ايه لحستي عقله ولا احد يصدق ان هذا محمد الي ما يعجبه شي
محمد: منى عيب عليك وش الي تغير فيني هااه تراها زوجتى مثل ما انتي اختى
ملاك: خليها حبيبي هي غيرانه لانه مافي منك ثنين وتحلم ان خالد يكون مثلك
منى: تحذف عليها كيس اليز الحار وهي صدق خجلت من اخوها وكلامها ليكون زعله : مالت عليك خالد احسن منه بعد
محمد: هههههههههههه
مي: ياربي عمرنا ماشفنا شي بدون ماتتناقرون انتِ وهي من جد طباين ياليتكم ماخذين رجال واحد كان تذابحتوا ونفكيت منكم
ملاك و منى: بصوت واحد :مالت عليك
مي ومحمد:هههههههههههههههههههههههه
منى وملاك : طالعو بعض :هههههههههههههههه
مي: خلاص سكوت الفلم حلو اسكتوا الحين خلونا نشوف
منى : وش عرفك انه حلو وانتِ بعدك ما شفتيه
مي: وصلني عنه على ايميلي والقصه تقريبا عرفتها بس ابي اشوفه
محمد: وانتِ متي بتبطلين ادمان الافلام الهنديه
مي: ماراح ابطل لو ايش
محمد: جد الله يعين سعد عليك
منى: احكيلي القصه
مي: تفرجيه وتعرفين
ملاك: لا احكي عشان نفهم بسرعه
منى: توقف الشريط يالله قولي
مي : زين شغليه وعلمك
منى : لا اول تتكلمين
محمد: ماراح يفكونك محد قلك تقولين انك تعرفين
مي: زين شغليه وبتكلم غير كذا ماراح اقول ولا حرف
ملاك : اوف منى شغليه
منى: قولي
مي: ياستي هذا قصته
موكب العرس في طريقه الى البيت يرتاح في الطريق تحت شجره مسكونه بشبح
العروس ترفع وشاحها يقع الشبح في حبها
محمد:ههههههه شي طبيعي هنود حتي جنهم واشباحهم تحب
البنات :ههههههههههههههه
ملاك: تحطيدها على فمه ايه كملي
محمد: ياكل يدها ويبوسها
مي : تطالع في محمد وهو يضحك : محمد بس
منى: تتربع :معليك طنشيه كملي
مي : ياستي بعد وصولهم البيت يضطر العريس انه يسافر في رحله تجاره تستمر لمده 5 سنوات و في الطريق يرتاح تحت نفس الشجره
الشبح(الروح) يستغرب من سفر العريس بهذى السرعه و يأخذ شكله و يروح القريه
منى: والعريس شاروخ خان ولا الشبح
مي :شاروخ راح يكون الزوج و الشبح و راني مكهرجي : الزوجه .
و جوهي شاولا : زوجه اخو الشبح .
القصه غريبه مثل ما انتوا شايفين .. بس يمكن علشان كذا اسم الفلم باهيلي Paheli ... اللي معناه riddle ..( اللغز)
محمد: اما انكم بنات ينقص عليكم بسهوله كل الافلام الهنديه وحده البطل يحب البطله وفي الاخير يزوجون كلها حب بحب واكاذيب
ملاك: تلف عليه وجها بوجهه و بجد : شو يعني انت ماتحبني الحين
محمد: ههههه وش جابك انت الحين في الموضوع
ملاك : انت تقول الحب كذب
منى: اسكتو خلاص اطلعو فوق تفاهموا
ملاك: تمسك وجهه بين يدينها : قول الصدق تحبني ولا.. لا
محمد: يسحب يدها ويكلمها بصوت واطي :انا مجنون فيك مهو بس احبك
ملاك :باست خده بقوه
ام احمد : شافتهم وهي نازله وهي رايحه على المطبخ وبحده :ملاك تعالي شوي
مي:بقلق بصوتها : خالتي ايه مصحيك فيه شي
ام احمد: لا مافيه شي بس باخذ لابوك حبوب صداع مخلصه الي عندي فوق وعدت من عندهم ....ملاك تعالي بسرعه وتروح المطبخ
منى: وهي ترفع حواجبها وبصوت ضاحك :ما سمعتي كلامي يا ويلك من امي
محمد:يقرص منى بنظرته : قومي روحي شوفيها
ملاك: شو فيكم عادي حتي اذا تكلمت ماراح اتغير انا مقتنعه بالي اعمله وتبوسه على خده راجعتلك يا قمر وتقوم
محمد:ههههه
منى:وش مسويلها انت
ملاك: مدخلك وتروح عنهم
مي : محمد انتبهلها وحطها بعيونك تراها تموت عليك
محمد: داري وانا كمان احبها


في المطبح
ملاك: خير ماما شو فيه ياعسل
ام احمد:بصوت منخفض وصارم : ابي افهم وش الحركات الي تسوينها يايمه عيب الي تسوينه قدام خواتك
ملاك: ماما ليه زعلانه انا ماسويت شي غلط
ام احمد :ملاك عيب حركاتك هذى حتى محمد يخجل منها و انتِ تسوينها.. البنت حلوها بخجلها قدام الناس وحتى مع رجالها
ملاك : ماما حرام عليك انا مغلطت فشي و شو فيها اذا بسته ولا جلست جنبه اخجل عند عمي لكن انتم لا شوفيها اذا عملت هـ الشي قدامكم
ام احمد: حبيبتي عيب الي يصير هذا شي خاص فيك انتِ و زوجك اذا تبين تسوينه خليه بغرفتكم بينكم محد يشوفه انتِ كم مره تسوينها قدامي وسكت لكن اخوانك لا يا يمه خلي عندك حيا منهم اخوك صغير اذا البنات يفهمون هو مايفهم
ملاك: بزعل ودمعتها بعينها : ماما ..
ام احمد: تقاطعها : سمعيني زين انا محب اشوفك كذا عمك لو شافك وش بيقول و احترمي خواتك الي جلسين معك و حماده الصغير وش بيكون تفكيره اذا شافكم فكري زين و لا تزعلين مني احنا هنا تعودنا على مجتمع محافض وانتِ تعرفين هـ الشي
ملاك: ماما حرام عليك انا ما سويت شي غلط عشان تعاتبيني كذا
ام احمد: حبيبتي انتِ اذا جيتي تسوين الشي شوفي الي حولك يناسبهم ولا لا عشان متكونين شاذه عنهم بتصرفاته
ملاك : زعلت : ماشي ماما تحت امرك وباستها وخرجت
منى:شافتها جايه : هاه اخذتي درس معتبر
ملاك : وهي معصبه : مو شغلك ..وتجلس جنب محمد
محمد: يكلمها بشويش: اهدي وش قالت خالتي الي زعلتي
منى و مي : سكتوا شافوا وجها كيف محمر من الزعل
ملاك: بكيت : والله مهو بيدي مهو ذنبي اني اشوف هـ الشي عادي وانتوا لا
محمد: حبيبتي خلاص اهدي و يحط يده على ظهرها ويقربها منه
ملاك : شيل ايدك لا تجي ماما وتصرخ علي بعد
ام احمد: مهو هذا قصدي افهمي الي قلته لك زين
محمد: خالتي
ام احمد: اسكت انت حسابي معك بعدين
ملاك: خلص ماما دخيلك كله الا محمد وتمسك فيه وتبكي
ام احمد:حبيبتي حاولي تفهميني
ملاك: ترفع راسها و تبكي : ماما بابا عمره ماعاتبني وكنت بوسه قدام الكل وتفرج TV وانا بحضنه ليه ماقلي هل شي خطأ ..وبترت كلامها وسكتت انه خالتها نفس الشي
ام احمد: حبيبتي فهميني مهو خطأ انك تسوينه بس فيه حركات الي يشوفك يفهمها على انك منتى محشمه الي حولك
محمد: خالتي الله يطولي بعمرك خلاص خليها على راحتها
منى: امي حرام عليك ليه تكلمينها كذا
مي: خلاص خالتي هي بتتغير بعدين اذا عاشت هنا
ملاك: لا ماراح اتغير وتحط راسها على صدر محمد
ام احمد: الله يهديك ويصلحك بس وتروح عنهم
محمد:ياعمري بس خلاص ليه تبين تزعلين خالتي منك هي تبي مصلحتك وما يرضيها احد يتكلم عليك ...ويهمس لها ...يا قلبي كل الي نجلسه هنا كم شهر وفبيتنا خذى راحتك ولا تزعلين تراني مايرضيني احد ينقد علينا بكلمه وبعدين افضل النا لحد يطقنا بعين بعدين وضحك وهو يقرص خدها يالله روقي وعدلي جلستك عشان تتفرجين ولا تبيني ازعل منك..بنات تخيلوا لو شفنا السماء وحنا جالسين فالصاله
ملاك ضحكت عليه وعلى اسلوبه وهو يقولها
ومنى : ياعيني على الرمنسيه الي طاحت عليك ياخي انا انسانه ماعندي تخيلي وخبال اشوف نجوم وحنا بالصاله
مي : تخبطها وبضحكه : الا اذا كانت سقفها قزاز(زجاج)
محمد وهو يضحك : يازين ذكائك ... يالخبله سقفنا صبه هذا دليل ان البيت طاح علينا
ملاك :ضحكت معه : وحنا بعدنا حين والسقف طايح علينا
منى : بضحك وهي تاكل ليز : وع اليز كله تراب
الكل صار يضحك عليها

منى: فهمت عليه انه يبي يغير جو : اسمع هذى .. صاحب محل دخلت عنده وحده حلوه .... وكل شوي تقول له : بكم هذا حجي ... بكم هذا حجي .... اخيرا طفش منها قال : شوفي انا ماحجيت لكني اخذت عمرة .. علشان كذا تـقـدرين تـقــولي .... ياعــمــري
محمد: هههههههه حلو يعاكس بفن زين سمعي هذى .. واحد عنده بيتين ... واحد ساكن فيه والثاني احتياط ... تعرفون ليش !!؟
منى: ليش
مي:كح كح قديمه ومغبره .. علشان اذا احد قال له يخرب بيتك .. يروح يسكن في البيت الثاني
محمد: مصيبه هذى الهنديه متخلي شي ماتعرفه
مي: ههههههه مثل الي تدلع الحين ملاك خلاص تفرجي معنها بيعجبك الفلم
منى: لوكي حبيبي اعطيني اليز الحار الي عندك
ملاك: مافي محد قال لك ترميه علي
منى: ياسلام على كيفك هو وتقوم بتاخذه
ملاك: تحطه وراها : مافي بس مودي ياكل منه
منى: حمود اخوي حبيبي خلها تعطيني
ملاك: لا ميدو هي ماتبي تعطيني ايسكريم
منى: حرام عليك يالظالمه متي قلت لك
ملاك: قبل شوي في المطبخ ميمو شاهده ..وتناظر محمد ..ترى خالد طلبته وجابه لها
محمد : وهو يضحك : من جدك يالخبه فاضحتنا ومخليته يجيبلك ايسكريم
منى : عادي عشان مايحتار كيف يجي ويده فاضيه
محمد: يلف يدينه عليها :ههههههه اذا تبين تعطين عمري الي تبيه تعطيك
منى: لا هو لي خالد مشتريه لي مافيه احد ياكل منه
ملاك: لا باكل يعني باكل شتهت ايسكريمك ولدي يبيه تبين يطلع براسه زعرور
منى: اووه منك تلوين يدي يعني

ملاك: اوكي ماشي منشان خاطر عيونك حبيبتي ..وتعطيها اياه من خلف ظهرها وتبوس محمد على خده
منى : الحين من الي بيعطيك انا ولا هو الي تبوسينه
ملاك: انتِ وهو واحد مهو شبيهك
محمد: يضحك بصوت صدق عمره ماجلس مع منى الا خلته يضحك الله يسعدها


مريم خرجت بعد اسبوع ومنعوها من أي حركه و تظل نايمه على ظهرها اسبوعين بعد على تواجد الكل معها ام ابراهيم ونوره و مرة حمد وقرب زوجها منها انكسر شي بداخلها على امها شي كبير على كثر اخطأها الي كانت تسويها ابد متوقعت انه يوصل فاهلها لطلاق ويوم عاتبت على ابوها انه لو بيطلق كان طلقها وهم صغار جتها الصدمه من عامر انه مطلقين قبل مرتين ولا هم عارفين وش السبب



ّّّ



قبل عرس منى باربعه ايام

ملاك : جالسه بالصاله الي اسفل وقفت وهي تنتفض من الخوف وتركض له وهو يصرخ ارعبها طيحته والحين يصرخ وبكل خوف ترفعه وهو يصرخ صراخ موجع مدوي : حماده شو فيك ...وغمضت عينها بقوه وهي تشوف يده ملتفه وجزء من العظم بارز منها بشكل مخيف بس ما شق الجلد وقفت برعب تتلفت حولها مافي غير الشغالات ..وهي تصرخ عليهم انتبهوا لا تمسكيه ... تركض تاخذ جوالها وتتصل على محمد (معزوم في عرس هو وابوه )ومافي شبكه معطله رجعت تحاول في رقم امها اخواتها (في الصالون والسواق معهم )وهي بتجن من صراخ اخوها حتى عمها مافيه ابراج الشبكه كلها مافي طلعت تركض مع الدرج وتاخذ عباتها ومفتاح سيارة محمد الثانيه وترفع احمد بتشيله وماقدرت وشالوه عنها الشغالات وهو يصرخ مااااماااويبكي بحده دخلت معها وحده من الشغالات وراحت فيه على اقرب مستشفى خرجت عنه وقفت برا يوم صرخ لتعديل يده وعطوه بنج فيده عشان يقدرون يعدلونها ويسون الاشعه والجبس كانت تحاول تتصل اكثر من مره فيهم كلهم وما يمسك معها بعد فتره نص ساعه رد عليها محمد كلمته وهي تبكي يجيها قبل وصوله كانت امها عندها هي والبنات عرفت يوم رجعت البيت وبلغتها الشغاله وهي تمشي متخبطه بين الاسياب ادور عليهم والبنات خلفها راحت تركض لها مسكت فيها تهدي امها وجلسوا ينتظرون الدكتور على وصول ابوهم ومحمد ..بعد ما تجبست يده وكان نايم بعد ما اعطوه مهدي لانه كسره من الدرجه الثانيه وبيرقدونه عندهم لانه حرارته راح ترتفع بسبب الكسر ملاك كانت خايفه من الي سوته ومحد يعرف غير البنات انها هي الي جابته وماستوعبت كيف ساقت السياره بدون احساس انها بمكان مايسمح فيه بالقياده وساعدها السياره كلها مظلله
منى : لا تخبرينه والله يذبحك محمد
ملاك : لا كيف ما خبره مقدر اكذب عليه
منى:تهمس : خبله انتِ خلاص نقول السواق جابنا وش بيدريه
وهم نازلين مع محمد بيوصلهم البيت ووخبروه انه السواق جايبهم شاف جيبه الهمر وناظرها بحده وهم خارجين والسواق واقف عند سيارته مسكها مع يدها وهمس بحده وهو مسكر على اسنانه : من الي جاب سيارتي هنا
ملاك : بلعت ريقها بصعوبه وهي تعرف رفضه لها لسواقه وخصوصا شدد عليها بعد حملها الله يسامحك يامنى الي خليتيني اكذب عليه
محمد : ضغط على يدها اكثر : انتي هاااه
ملاك :بلعثمه وهي خايفه :افـ..همني ..الله.. يخليك
محمد : ناظر خواته بحده وسحبها ركبها قدام وصرخ عليها : وين المفتاح ..
اعطته هو وهي يدها ترتعش
وطلب من السواق انه يرجع البيت معهم لانهم بيجيبون الي تحتاجه خالتهم وهو بيرجع معه وياخذ ابوه الي بعده فوق
محد قدر يتفوه بكلمه حتى مي يوم كانت بتوضح له صرخ عليها وسكتها واول ما وصل البيت انفجر فيهم وبحده بصوته وبدون ما يصرخ : كنتم معها ولا لا
مي : لا تعصب افهم طيب
محمد : صرخ عليها : جاوبي
ملاك : ودموعها على خدها : محد انا لوحدي معي الشغاله بس وربي ما حسيت اني هنا (قصدها فالسعوديه )
محمد : ناظر خواته : خلونا لوحدنا
منى : وهي صدق خايفه منه مع انه عمره ماضرب احد بس يخوف اذا صرخ عليهم بهدوء :روح جيب ابوي بعدين كلمها
محمد : صرخ فيها بحده : روحي عن وجهي الحين
مي : محمد صح غلطت بس....
محمد : بصراخ : طلعي انتِ وهي ولا كلمه
انسحبوا من قدامه وملاك ترجف وجلست على الكنب من صراخه عليهم خافت صدق انه يضربها ضربه يوجع يوجع هي جربته قبل لا يضربها ويجرحها هي غلطانه وعارفه غلطها صرخت قبل يقرب منها : اسفه و ربي اسفه بس لا تمد يدك الله يخليك
محمد : وقفها بعصبيه وهي تنتفض بين ايدينه :انتِ عارفه وش سويتي وش مفكره عمرك تتحدين قوانين دوله ..ويصرخ هذا كله من دلعك الزايد مايهمك لو مسكوك وش بتقولين هاااه مهم قايلين بنت خالد المتوفي ساقت وخالفت بيقولون مرت محمد ناصر الـ.. وبينحط فملفنا وبنلف نتوسط عشان نداري فضيحتنا
ملاك : وهي تشهق من صراخه ودموعها تزيد : محد انتبه محد شافني وانا محسيت الله يوفقك خلاص وانا معي رخصه دوليه
محمد: صرخ فيها بحده : دوليه وش بتفيدك هنا ممنوع ياتربية براااا الشرهه على ابوك الي خلاك تسوقين وتاخذينها تبين تفضحينا
ملاك : جرحها كلامه انا تربية برااا ابوي ماعرف يربي بعدت عنه وهي تمسح دموعها وبصوت ضعيف ومكسور من جرحه وفيه رجفه :انا اعتذرت وقلت اسفه وجرح في انا الي غلطت مهو بابا ليه شو فيها تربيتي قول انتِ بس لا تهين بابا ..اسفه مره وعشره بعد اذا تحب واذا ما عجبك وديني سلمني لهم قلهم تربية براا خالفت انظمتكم وتمسح دموعها الي اطيح مهو انا اول وحده تنقذ احد فالدوله كثير غيري وعمره محد سجل اسمائهم لانه حاله طارئه بالعكس اذا شافها احد من العسكر يكمل عنها وينقذها..
محمد : وعصابه صدق فالتت منها وبستهزاء : ايه صادقه عايشه طول عمرك هنا الي جايه الحين تعلميني
مي : نزلت ومعها شنطه صغيره تبي تخليه يخرج بس عشان يهداء شوي قبل ما يصير شي زياده بينهم لانها سمعوا كل شي تقريبا دار بينهم بدون ما تناظره : خذ الشنطه وديها لهم حطتها على الارض ولفت
ملاك انسحبت من قدامه يوم لف يكلم مي وطلعت قبلها مع الدرج وهي محروق قلبها على ايهانته لأبوها
محمد : اخذ الشنطه بعصبيه وهو يناظرها وخرج



ّّّ

بيت يزيد

هند : جلست عنده وهو يتابع التلفزيون حاله متعب من بعد طلاق امه تغير كثير انكسر ظهره هي حاسه بحالته بس صعب عليها تنفذ طلبه صعب تعيش معها ماتقدر تعيش مع الي شهرت فيها مهي قادره تضمنها هي نشرت صورتها وهي بكامل زينتها كيف لو عاشت معها ممكن تظهر شي اخر هي بس كتمت غيضها عنه عشان امه ولا بعدها ما صفي قلبها لفعلتها فيها وخايفه انها تخسر احترام يزيد لها برفضها
يزيد: من بعد مارجع هو وعامر من عند امه بعد العشاء وهو على جلسته رفضها لحد يسكن معها ذبحه كيف راح يخلونها تعيش لوحدها هو خايف من مشاكلها لو انتقل معها وهي اصلا مهي متقبلته ولا متقبله زوجته ويذكر حدتها وصراخها علىى عامر انه طلع من البيت مستحيل يرجع له وخصوصا بعد ما سلموها ورقة البيت الي ابوهم كتبه باسمها وكلمتها الي جرحتهم فيها على طيب ابوهم وهي تردد : شي طبيعي وش اتوقع من ارخمه مثله غير انه يكتبه باسمي خوف اني اعانده وما اخرج ..صدمه ليه من يوم ما اطلقت وهي ما تناديه غير كذا وش الي بينهم حتى خالهم قالهم خلوها فبيتها وزوروها بستمرار وكل ليله واحد فيكم ينام معها حتى لو ما شلتم عيالكم لين ما ينكسر الي براسها



ّّّ

بيت ابو محمد
الصباح الساعه تسعه
ابو محمد خرج وشاف سيارته انها فيه وهو منقهر من تصرفه الي مختفي طول الليل ولا احد يدري عنه توجهه لبيت الشعر لانه توه سائل منى رجع ولا لا وخبرته انه مهو فيه دخل واشعل النور وشافه وهو نايم ومغطي وجهه بشماغه اقترب منه وهو عند راسه ناداه بصوت منخفض وصارم :محمد قوم اعتدل اشوف
محمد : ماكان نايم وحس بالحركه والنور وهو تعبان مرهق ومقهور من كل الي صار هو غلط عليها بس هي غلطتها كبيره صعب يسامحها بسهوله شال شماغه عن وجهه ويجلس وبصوت فيه بحة السهر :خير يبه
ابو محمد : جلس قريب منه وهو يناظره بتفحص وبنبرة عتب : غيابك عن البيت طول الليل متدري عن اهلك تشوفه صح ..يوم نزل نظره كمل ..اذا بنتنا وهي عندنا غبت عنها ولا سئلت وش مسوي معها برا لوحدكم لا يكون هااد بيتك بالايام كل ما زعلت
محمد : رفع عيونه يناظره وهو بعده منزل راسه هو مجروح مهو ناقص عتب ابوه بعد :ماضنيتك تشك بتربيتك
ابو محمد : يحط يده على كتف ولده : يابوك الزعله وان كانت كبيره يوم تكون بينك وبين مرتك ومحد يدريبها انتم بتحثون عليها التراب وبتخمدونها لكن يوم تكبر كل من درى عنها بيحثى التراب بالعكس وبتوسع الفجوه بينكم ..وبنت خالد لو غلطت عليك تعالي وقول وش سوت بنتي وانا ابصر فيها اعرف كيف اردها لعقلها ولو انت الغلطان باخذ حقها منك
محمد: يبه ..
ابو محمد : قاطعه: اسمعني زين الحين انا وراي شغلي لكن اصحك يابوك مره ثانيه تعيد سواتك وتخرج من بيتك وسكر بابك عليكم وحلوا الي صار بينكم انتم منتم لوحدكم محد حولك يشوف ويسمع بكره بيجونك عيال ويكبرون كل مره بتبين زعلك وتهجر غرفتك وتنام بعيد عيالك بيقلدون سواتك مع حريمهم ويربت على كتفه قوم يابوك اطمن علىيها وربي يحفظ لك ولدك باذنه ورتاح و نام
محمد:ناظر ابوه بتوتر واضح : وش فيها
ابو محمد وهو يوقف : ادخل واسائلها ..ومشي عنه
محمد قام بسرعه وابوه مطنشه وهو يرد يسئله راح ودخل البيت وشماغه بيده وكان هادي مافيه احد بطريقه طلع فوق وشاف منى ببجامتها عدت من عنده ولا كنها شافته زعلانه منه ودخلت غرفتها تقدم وفتح باب غرفته وكانت ظلام التفت لمي الي خلفه
مي وهي لابسه بجامتها بتطمن عليها وتروح تنام همسة له : لا تصحيها توها نامت
محمد : مسك يدها وبعد شوي عن الباب وبهدوء الي يخلف ورائه رجفه عميقه تجتاح كل جسمه : وش فيها؟
مي : نزلت نظرها عنه وهي تهمس بحياء : نزفت شوي البارح وديناها المستشفى مع ابوي وعطوها مثبت ولازم تنام على ظهرها اسبوع ما تتحرك وتوها نامت ما رجعنا غير سبعه انتبه لها بروح انام الحين ..مشت عنه وهو عينه عليها ولا نطق بحرف دخلت غرفتها وسكرت بابها وهي تذكر شكلها البارح يوم اتصلت فيها ملاك بعد ساعه من الي صار وراحت لها وشافت وجهها شلون مخطوف وباهت من الخوف وهي تهمس لها
ملاك :بكل رهبه وخوف متدري ايه تسوي وهي جالسه على السرير و رجولها ترتعش كلمت مي تجيها همست لها بصوت باكي :معي نزيف
مي : ماستوعبت في البدايه وبعد ثواني بلعت ريقها بصعوبه وهي تقول :كثير ولا قليل وشهو تحسين
ملاك : شوي بس نقاط ماني بحاسه بشي ..وبكيت وهي تناظر مي وتسائلها ..بيروح البيبي ؟؟
مي: اهدي بكلم خالتي ونروح المستشفي لا تخافين اذا بسيط مهو برايح لا تتحركين ..انتِ وش شايله الي يجيك ؟
ملاك: ورجفه رجولها تزيد بس تتخيل انه تفقد طفلها وبصوتها الباكي: حاولت اشيل حماده وكنت اجري مع الدرج ..

محمد: دخل بهدوء وهو يعصر شماغه من بين ايدينه قرب منها وقف يشوفها على اضاءه الشمس الي تتسلل بشي بسيط من خلف الستائر يرجف من داخله لكن ما بان شي على ملامح وجهه تأمل وجها وباين عليه انها ما نامت غير بعد ما بكيت شلون قدر يخليها لوحدها وهو يعرف ضعفها وخوفها على الجنين الي كل يوم تكلمه وتحكي له وتتكلم معه كانه يسمعها ويشوفها ابتعد عنها ورجع للخلف ودخل غير ثوبه وتوضأ وتوجه بهدوء ودخل في فراشه وعطاها ظهره ما يقدر يتحمل يشوفها وهي متعبه كذا بدون ما يلمها لحضنه وزعلان منها بنفس الوقت على كذبتها وسواتها حاول ينام مع شدة ارهاقه لكن بعد فتره طويله قدر انه يروح فالنومه


ّّّ


غرفة منى

كانت تتقلب تحاول تنام مقهوره من كل الي صار اليوم دمعت عينها وهي تشد من احتضان مخدتها الصغيره قهرها الي صار لـ أحمد وكسر يده وحزنها عليه ..ضاع مخطط زفتها كانت ناويه تنزف مع احمد وهو الي يكون لابس البشت ..وزعلانه من خالد لانه زعل يوم قالت له انها تبي تطلع لوحدها ..وكملها عليها محمد بصراخه عليهم و خوفها على البيبي يصير له شي حاسه كل شي ملخبط ومتوتره لا ابعد حد ضغط نفسي كبير حاسه فيه وغير الايام صايره تركض بسرعه خلاص ما فضل غير ثلاثه ايام وتترك اهلها خايفه من كل حياتها القادمه ودراستها خايفه ودها تصرخ بكل صوتها بدل ضحكاتها الي تواجه بها اهلها لازالة التوتر امامهم دفنت وجها بالمخده وبكت بصوت انين مستحيل تتخيل خالد يصرخ عليها مثل صراخ محمد اليوم تبيه مثل ابوها وحنانه مسحت دموعها وتناولت جوالها ..لتهمس بحده حين سمعت الصوت ..يااويلك تصرخ علي وترفع صوتك ولا خليني عند ابوي احسن
خالد :انتفض من صوتها الحزين وبخوف لحالها : منى قلبي وش فيك ؟؟..ماردت عليه غير بانين باكي ..نخر وجدانه ..ياعمر احمد صار عليه شي الي تبكين
منى حركت راسها لا وبعدها همست: لا ..بس اوعدني ما تصرخ علي
خالد بحنان :قلبي احد مزعلك
منى : ايه انت ..وداركت عمرها ما تبيه يعرف عن الي يصير عند اهلها وستغلت الفرصه
خالد: بصدمه وضحك بصوته : وش مسوي
منى : قول انك موافق ما تطلع معي
خالد : مسوي عمره زعلان :افا ليه ماتبيني اطلع معك ما اشرفك يعني
منى : ردت بسرعه وهي تعدل جلستها وتمسح الاثر الباقي من عيونها :لا لا لا تفهم على كيفك ..ودلعت صوتها ..حياتي يرضيك اطلع عند الرجال اعرف بتعصب لكن انت هذا الي بتسويه بتخرج وسط حريم وما تبيني انقهر
خالد بضحكه : هههههه ريحت شياط الغيره وصلني كيف لو كنت عندك انصرع
منى : ضحكتها ضحكته :ياسلام تبيني اغار بالغصب ..وما تبيه يتمادى ..الا تعال انت وش مصحيك الحين الي رديت علي بسرعه
خالد : وهو يضحك على اسلوبها الي تغيرت من بكا لغيره لجد : ياعمري بعدني ما نمت
منى : ليه وش عندك وش تسوي
خالد : ولا شي ما جاني نوم جالس اتصفح النت وتوني مخلص جرايد اليوم ..ويكتب بجهازه المفتوح امامه
..وغلاتك عندي اطلبي الي تبين انتِ وتشوفين كان ما سويته
..صدق حبيبي اجل اذا صدق تحبني تكلمني يوم الزواج اعرف انك مشغول بس هـالشي بيثبت غلاي عندك
..بس كذا امري امر ياقلبي لك الي تبين بس هاتي رقمك
..مستحيل كلمني مسن ولا ما تقدر بس حبك كلام في كلام
..لا تتحدين فديتك ما يرجف القلب غير لك
منى : االوو وينك
خالد : معك انتِ الي معد لك صوت
..وعد تكلمني
..وعد



ّّّ

صحي على حركتها جنبه فتح عيونه ورجع سكرها من النوم بعد ثواني فتحها بكسل وهو يبتسم بداخله وريحتها تتغلقل بداخل انفاسه ...فتحت عيونها وشافته عندها وجهه جهتها ونايم على ذراعه تحت راسه سحبت عمرها بشويش ورفعت يده الثانيه ودخلت بحضنه وهي تلامس خدها لصدره وتقبله والقصه رجعت لحلقها دفنت وجها اكثر بصدره حست بحركته وصحوته من تنفسه تبيه يسامحها مستحيل تخليه يزعل منها هي حتى وان زعلانه منه ما تقوي على زعله عليها و خايفه على طفلها مستحيل تخلي الزعل بينهم يكبر لو ايه ما صار وتشتت عيالها هي جربت الحياه بين ام واب منفصلين حتى وان كانت مافيها مشاكل وعاشت بحبهم يضل المها ما ينمحي وهي كل مره مع واحد منهم حست بحركته قبلت صدره وهمست بصوت هامس ناعم مع نعومتها وبحة النوم واضحه : اسفه
محمد : ذبحته بحبها وحنانها حتى وهو يحبها عمره ما راح يوصل بحبه لها قدر الي يشعر فيه من قوة حبها له باس راسها وهو يمسح على ذراعها ويرفع نفسه يتكي على يده وبصوت بحه خشنه همس : كيفك الحين
ملاك :ناظرت وجهه ثواني ورجعت تلصق وجها بصدره بعده زعلان منها هي تعرفه زين من ملامحه يوم يكلمها وبحزن بصوتها همسة:ماني حاسه بشي بس خايفه اقوم وبصوت باكي والدموع بعيونها المغمضه ..ما بيه يروح احبه
محمد : اخذ نفس عميق ارتفع معه القفص الصدري وبعد راسها باس جبينها ويمسح على شعرها :نفذى كلام الدكتور ولا تخافين ..و لف عنها يبي يشوف الوقت وكان قريب العصر يجلس ويعتدل بجلسته وهو يمسح على وجهه ويفرك عيونه ويقوم وياخذ شور وصلى الظهر وهو يلبس بثوبه ما بقي شي وياذن العصر شافها تصلي وهي جالسه على الكرسي وقف عند التسريحه لبس ساعته وتعطر ومشط شعره وكلمها وهو يشوفها بالمرآيه بعد ما انهت صلاتها ليه ما تقدرين تصلين وانتِ واقفه
ملاك : بحزن : لا تزيدني انت بعد خجلانه من ربي الي اصلي كذا وانا اقدر امشي بس شو اسوي ما يبوني اتحرك كثير
محمد: قبل ما يرد دق الباب وراح له فتحه وكانت خالته حب راسها : متى خرجتي
ام احمد: وهي متعبه ومثقله بالوجع مصاب اثنين وكلها ايام وتودع وحده من بناتها وتترك حضنها اجابته بصوت مرهق :توني الي نص ساعه راده ملاك وينها وش مسويه
محمد: يفتح الباب بشكل اكبر وياشر لها عليها وبصوت ضاحك : شوفيها عندك عنيده اقلها لا تقومين تقوم
ملاك : شدت عيونها فيه وبصوت دلع : يالنصاب ما قلت.. وهي توقف تتقدم من امها وتفك جلالها..
ام احمد: خلك ارتاحي وش مقومك من سريرك وتوصلها وتحضنها
محمد:وهو يبي يخرج وبضحكه بصوته :استلميها خالتي ترها اتعبتني لا اكلت ولا اخذت دواها
ملاك : بعد ما باست يد امها ناظرته بحده وبرنة دلع : ترى يقولون أي توتر وكذب علي يزيدني ما يعافيني
ام احمد:تمشي معها وهي تبيها توصل السرير : بطلي دلع واياني واياك اشوفك تقومين... وتلف لمحمد ..وين تبي تروح ..
محمد: الحين ياذن العصر بروح اصلي ليه تامرين شي
ام احمد: ايه بعد ما تصلي مر على جدتك جيبها معك



بعد العصر
مجتمعين كلهم حول الجده ام فايز بغرفه جلستها ارضي قريبه من الغرفه الي تنام فيها اذا جاتهم
ام فايز : وهي تكلم ام احمد وتمسح على راس احمد النايم بحجرها : يامك اذبحوا وزعوا صدقه عن عيالكم عوذه وش الشي الي صابهم ..يامك عيون الناس ما ترحم قولي لابو محمد يصدق عنهم
ام احمد : بكل احترام وتقدير لها و لخوفها على عيالها : تامرين خالتي بخبره وباذن الله ربي بيحفظهم لي
ام فايز : لا تكونين جاهله وخليه اليوم قبل بكره يصدق الصدقه تدفع البلا لا يروح يصيب بناتنا شي بعرسهم
منى: وهي متربعه و فنجان القهوه بيدها وبضحك: يابعد قلبي يايمه خايفه علي طقني عين واموت ههههههههه
ام فايز : اسحبت عصاها تبي تضربها وهي تتعوذ من فالها: عوذه من هروجك عوذه هذا كلام وحده عاقله تقوله ما بقي عن عرسها شي
ام احمد: قرصتها بعينها تبيها تتعذر من جدتها
منى: وهي تحب راس جدتها وهي بعدها تضحك وتجلس جنب امها وتحضن يدها وبقصه بحلقها اخفتها مع ضحكها : يعلني فدي رُسكن يابعد قلبي
مي : يمه لا تعصبين عليها ترها تتغلى عليك بس
ام فايز وهي تمسح دمعتها الي نزلت غصب عنها وهي تشوف مي وكلمة منى اثر فيها وبصوت كبير يداري طعن السنين وسواتها فيه :ما ني بمعصبه يا أمك عليها تراكم بنات الغاليه الي راحت و ماشبعت منها
منى : نطت من جنب امها لجدتها وهي تحب راسها : دخيلك يمه ما شوف دمعتك والسموح منك ..وفعيونها بريق دمعه مهو بحزن لذكر امها هي ما تشوف غير امها الي ربتها بس ما تبي تجرح جدتها
ام فايز لمتها بحضنها واحمد نايم على رجلها من الجهه الثانيه : برضاي عليك يابنيتي انتي واختك تثمنن هرجتكن اذا دخلتن بيوتكن لا يعيبون علينا العرب وشوفون امك(ن) وشلون تداري ابوك(ن) سون سواتها لا يلحقك(ن) قصور
مي وهي تمسح دمعتها قامت وحبت راس جدتها : ابشري يمه بس منبيك تكدرين خاطرك ابد
ام فايز : بصوت مرتفع حدة طعنتها السنين ومناسب لسنها : ياوجه الله ياوجه الله
البنات ضحكن على جدتهن
محمد : وهو يضحك وشايل ملاك بين يدينه :بلاك يمه ترى شايل ولدي خايف عليه ولا هي بهواها عندها رجلينها لكن هو كيف بيمشي
ام فايز : وحياها العميق ما يتغيرابد مع تغير الازمان غطت فمها بشيلتها : يا امك خلها بطلع لها فوق
ملاك : وجها قالب الوان تترجاه ينزلها عند الباب وهي تدخل لجدته بس ابد ما رضي و احرجها معها لو متعوده عليها ما كان شفتها غير انه من كثر معزتها عنده بيحميها ويحمي ولدها لكن هو تقصد يحرجها وتوعدته لتردها له قربت منها وحبت راسها : شلونك يمه عساك بخير
ام فايز: الحمدلله زان لونك وش مقومك يمه من فراشك ..وتقوم منى من جنبها ..قومي عن اختك خلها تجلس
منى : تلصق فيها اكثر : مهو بشغلي مكاني ولا عشانها بتجيب حفيدكم بتغلينها علي
ملاك تجلس جنب مي ومن بعدها محمد
محمد : قومي كسرتي عظام جدتي من غيرتك
ام احمد : ملاك لا تجلسين تصلبين ظهرك تمددي واتكي وترمي لها جلالها مهو بزين لك
محمد : ويحط لها التكايه : تعالي هنا ولا قوم شيلك ..ويضحك
منى : بزعل بنبرتها : اشوف ادور الرضأ
محمد: ناظرها بعتب : هم راضين بس فيه ربع ثانيه الي ادور الرضأ
كملوا سواليفهم وزانت جمعتهم بوجود ابوهم معهم وبعد ما قاموا لصلاة المغرب ابو محمد ولده والجده بعدها على سجادتها تسبح
منى: قربت من ملاك الي صلت هي بعد فالغرفه ورجعت مكانها وتهمس لها وهي صدق مقهوره :اشوف رضيتي عنه ياخبله على طول وربي لو اني منك لا هبل فيه وخليه يحفى على رضاي عنه بعد رفعت صوته
ملاك: ابتسمت صدق نجرحت منه ما تدرين يا منى ايه الي بسوييه الي اخليه يندم صدق على اهانته همست لها عشان الجده ماتسمعهم :من قال اني بزعل منه انا اموت عليه
منى : وهي تعفس ملامح وجها وتكش بيدها عليها : مالت عليك خبله يصرخ عليك وانتِ ما كملتي كم شهر معه كيف بعد سنه
ملاك :بحب عميق ظهر مع كل نسمه هواء من حروفها :تدري شو هو بالنسبه لي غير اني احبه واعشقه ..منى تحرك راسها بستهبال ..ملاك سكرت لها فمها وانفها بقوه وبصوره مباغته ابد ما توقعتها منها
منى : بعدتها عنها وهي تدور الهواء : خبله بغيتي تموتيني
ملاك : عرفتي الحين شو هو لي الهواء الي اتنفسه


ّّّ


يوم الزواج

ام احمد على قدر تحكمها باعصابها الا انها حاسه انها تائه بشكل كبير وتحاول تشغل نفسها باي شي وينطبق عليها المثل فاضيه ومشغوله عقلها مشغول بفراق بنتها بشكل كبير وكل خوفها مهو بعدها عنها قدر هل بتنجح بحياتها وتتحمل ولا لا ..

منى: يومها كل شوي وهي تضحك وغير اريج الي دخلت عندها وتنكت عليها وهي تتصلح فالغرفه وغرفتها مطله على الصاله تشوف كل المعازيم بزجاج عاكس محد يشوفها ويسمعون صوت المطربه خلصت مكياجها وفاضل التسريحه يوم غنت المطربه اهلي لا تحرموني منه اريج قامت ترقص عندها وهي تعكس الكلام عليها وبضحك
اهلي لا تحرموني منها ترها صديقة عمري
هلي لا تحرموني منها
هلي لا تبعدوني عنها
مثل مهي صديقة عمري انا تراني صديقة عمرها (منى وبخبال معها تجاريها وبضحك تقوم وترقص وهي تقول )
تحبه
اريج تمثل انها دايخه : اموت انا اذوب ادوخ انا ...تحبه
منى : وعقلي وقلبي وروحي ياعلني ما ابكيه
اريج : بملامح حزينه : هلي الله يسامحكم ابي اروح معها
تكفون يالدوله ابتعثوني معها
ضحك كل من في الغرفه الكفيره ومصففة الشعر وملاك الي معد هي قادره تقوم من كثر ما ضحكت على خبالهم
الكوفيره : سعوديه وشغلها رائع وضعت لهم المكياج كلهم كل وجه مختلفه عن الثانيه كانه عدة ايادي الي حطته مهو يد وحده وهي بعدها تضحك :الله يسعدك يارب ويحفظك اول عروس تمر علي بمرحك ارجعي خلينا نخلص
ملاك : وهي تضحك : خافوا ربكم فيني ذبحتوني وتقوم عن السرير وهي بعدها تضحك ابي الحمام قبل اسويها على عمري
منى بتريقه وضحك : هههههه لحقي عمرك ما معنا غيار لك ياماما هههههه وتضرب يدها بيد اريج بخبال
اريج وهي تضحك وترد على جوالها وتقرب من القزاز ايه الحين انزلكم الطاوله قدامك على اليمين ايه اول طاوله شوفيها ايه تحصلينا محجوزه عليها بطاقه
منى : تكلمين مين
اريج : قفلت جوالها : البنات وصلوا بنزلهم
منى: خليهم يطلعون هنا شوي
الكوفيره: شوي حبيبتي خلينا نخلص وبعدين يجونك كذا ما راح تنتهين بدري
اريج تعدل بشكلها عند المرايه : خلاص شوي بس انزل عندهم واذا خلصتي كلميني
اريج ناعمه بشرتها مثل الاطفال بنعومتها جسمها نحيف وطولها متوسط اقصر من منى بشي بسيط لابسه فستان ازرق قصير لتحت الركبه وشعرها لونه بني شكلاته على الكتف
ملاك خرجت من الحمام والغرفه هاديه : وين راحت اريج
منى : نزلت البنات وصلوا
ملاك : وترجع تجلس على السرير : تجنن الله يحميها خبله ابد ما توقعتها كذا صايره
منى : تدرين كلمت جدتي امس عليها تخطبها لبدر معنه خساره صديقتي فيه بس نكسب اجره الدب
مي : بفستانها الاخضر البترولي الضيق بشكل الجسم ويتسع من فوق الركبه ومن اعلى بشكل قبه ملكيه واكمام طويله وزينت نحرها بعقد من الحجار الكريمه بلون فستانها ليزيد من تالقها بشعر مرفوع ليزيد من طول نحرها ورزتها دخلت وجلست على السرير جنب ملاك وتفصخ صندلها : آآه ياربي رجولي تكسرت هذا وحنا بعدنا اول الليل كيف اخره
ملاك : يابختك تحضرين العرس مهو مثلي محبوسه المفرض ماما تحبسك انتِ الي بعد اسبوع عرسك

ّّّ

عند الرجال
محمد : يفتح المويه ويعطيها احمد الي جالس عنده ما يبونه يلعب بعد ارتفاع حرارته الثلاث الايام المايضه الي عاني فيها : تبي شي تاكله اعطيك هو ..امامه صحن فيه حلويات ومعجنات للضيافه
احمد : ايه افتح لي هذى الحلاوه
محمد : بضحكه : ايه تشرط محد قدك ويفتحها ..خلها انا اكلك هي لا تاكل باليسار
احمد : لا عيب ما ابي اكلها اجل يضحون علي الرجال تاكلني قدامهم
محمد: خلاص ولا تزعل انت معذور ويحطها بيده على جلست خالد عنده ..وين كنت
خالد : رحت اجلس مع ابوي و الشياب المتقاعدين تدخل عليهم غير ادق لهم التحيه كلهم حقون الحرس الوطني ..
محمد: بضحكه : زين الي نفذت انت من يدين ابوك ومادخلته
خالد: ابوي مااجبر اخواني يدخلون لا الحرس ولا العسكريه كل برغبته
محمد: وش فيك تقولها وانت طفشان
خالد: تعبان منهد حيلي وراسي يالمني من التعب
محمد: يمسك يده :يدك حاره ليكون بتسخن
خالد: ماخذ توني بندول حاس بسخونه داخليه مكسرتني ..وش رايك تقوم معي ..ويناظر ساعته ..بروح اغير ثوبي
محمد:يربت على كتفه : لا اذا خلصت كلمني اجيك هناك...ويسمع رنة مسن وبضحكه ..انت مدمن مسن حتى يوم عرسك



" الأخير ) 2) "
خالد: بضحكه وسنانه باينه : وش اسوي العيال كلهم يسلمون ويباركون الي معنا برا حتى عبد العزيز الي يوعد يحضر العرس نهايتها يسافر مع اهله ..
محمد: يكلم احمد الي وقف : اجلس وين تبي تروح
احمد: وهو ماسك جواله : بدخل منى تبيني شوف كلمها اذا منت مصدق ..ويمد الجوال له
خالد: اخذه وهو يضحك الي محمد يحاول يسحبه منه : هلا قلبي ما تبيني انا بعد
منى : وهي تناظر امها وخواتها الي عندها وبهمس : اكيد حياتي ولو ما نستغنا بس ابي ابوي وخواني قبل عشان نتصور معهم ومع امي ..اكيد ما يزعلك هالشي
خالد : مسوي عمره زعلان : ياسلام يعني متى ادخل معك نص ساعه ما في غيرها
منى : اوكي كيف سويت الحين احسن
خالد: وبهمس : محتاج بوسه واطيب
منى:بخجل وبهمس : يبيلك ضربه على راسك وطيب وانت الصادق بااي
خالد: ضحك وهو يوقف : اختك ياهبلت فيني ياهبلتها لكم ادخل تبيكم قبل
ملاك : كل ذا تكلمين حماده ..خلاص ادق على محمد يدخله
منى: توقف:ابي اعرف وش عندك ما تبين محمد يدخل معه الحين خلاص كلمت ابوي وبيجون الحين لان ابي صوره مع امي وابوي لوحدنا وتحرك حواجبها بكيد
ملاك: ترفع صوتها وتقوم : انا تصورت معك ماما بنزل الحين نفذت طلبك ولا خرجت ومافيني شي بس انزل واجلس (بلاك ماتدرين بيدلعني عندكم ومن وراكم بيتجاهلني حتى وان كنت داريه انه من ورى قلبه بس ما ابي تجاهله وصرت اعاقبه مايسمع كلمه حلوه ولا ادلع عليه ليه ينعتني بتربيه براا )
مي : خليك ابوي الحين يجي خلينا ناخذ لنا صوره جماعيه معها ..وتتجه وتقفل ستاير الغرفه المطله على الصاله قبل دخولهم
ويدخل ابوها و اخوانها وتتصور معهم
محمد:بعد ما خلصت منى تصوير معهم مسك يد ملاك : تعالي ابي صوره لنا لوحدنا
منى: وبضحكه ويدينها على وسطها : ياسلام هي المصوره لي ولا لك انت ومرتك
محمد: بضحكه : الحين يالبخيله متصور معك ما تبيني اتصور معها لازم العدل بين الزوجه والاخت يامطالبه بحقوق الانسان
منى:تضحك : عجل علي بس وراي زفه سبشل ههههههه
محمد: وهو يلف يده على وسط ملاك : ههههههه اكيد سبشل وانتِ طارده خويلد منها ياويلك لو ما صورتي زفتك اشوف وش مهببه فيها
ملاك:وهي بتموت عليه ودها تبوسه بقوه مهبلها بشكله طالع كشخه وهو لابس ثوب اسود وتطريز على الكتف بجهه وحده واصل لذراع ابيض وغتره ابيض وفيها خط رفيه بطرفها اسود تحط يدها على صدره وبصوتها الهادي : محمد لا ضيع الوقت
محمد: ناظرها بعتب مقهور منها مهو لايق عليها ما تدلع عليه حاس عمره ناقصه شي ومضيعه شدها له اكثر وهو مفتون فيها حد الجنون بمكياجها البرونزي وفستانها العسلي المنساب على جسمها همس بصوت رزين ما يدل على أي شي من الي يدور بداخله : خلاص منى وشفتيها وجلستي وتصورتي معها الحين تلبسين عباتك و اوصلك البيت ترتاحين
ملاك:رجفت بين يدينه وهي تناظره وبعفويتها الدايمه معه :مودي حرام عليك ما بيكفي ماما الي حابستني هنا
محمد: ابتسم بداخله وهويرفع حواجبه :خلاص حصلت الي ابيه خليك
ملاك: ناظرته ومهي فاهمه عليه وتسند راسها على ذراعه وبدلع : ارعبتني دب ما حبك
مي : وهي تضحك : هههههه وش فيكم واقفين خلاص المصوره صورتكم وخلصت وخذت اكثر من وحده
محمد: اقول بلا مهزله انتِ واختك علي اليوم ويكلم المصوره صوري بسرعه
المصوره : خلصت اخدت الكم تلات صور بدك تشوفها
محمد: عطيني اشوف اذا معجبتني عيديها
ملاك : ناظرته بغيره وهي تقدمت واخذت الكمره منها ..وهو يبتسم على نظرتها شافت صورهم الاولى وهو يناظرها وهي منزله عينها بحيا مبتسمه يوم كانت تفكر تبوسه والثانيه وعيونهم تناظر بعض وباين بينها حديث طويل والثالثه وهي ميله على كتفه وجايه بعفيه مع حركة شعرها الي تحركت منه كم خصله على وجها
محمد: كان واقف خلفها : كلها حلوه ..يالله بنات فضوا الغرفه بدخل خالد هذا هو يتصل
منى : يوم شافت امها بتخرج معهم مسكت يدها : امي خليك معي
ام احمد: تحاملت كثير من الغصات ومع كل غصه تدعي لها بالتوفيق : يمه عيب اجلس معك خلاص اخوك وابوك فيه وكلها تتصورين وتخرجين
منى:تحكمت بكل اعصابها اليوم غير عن أي يوم ومهو مثل ملكتها هي تعرفه وهلها معها فليه تخاف وترتبك هي تحبه وتبيه ومستحيل اضيع لحظه من لحظات فرحها بدمعه وبكاء وعدت نفسها انها تعيش كل ثانيه فيه هو ذكري مستحيل تعوضها ابد فتحاول تجمع اكبر قدر من لحظات السعاده الي بتضل ما تنمحي من ذاكرتها ما عاشت وبدلع على امها : ابي صوره معك انتي وابوي وخالد
ام احمد: بضحكه وهي ترفع صوتها : الحمدلله والشكر تبيني اتصور بعباتي ومتغطيه معكم وش بيبان مني
منى توها تستوعب كلام امها وتناظر كل الي يضحكون فالغرفه
ابو محمد: وهو يضحك : جلسي يابوك امك لو مهي متزينه كان خليتها تكشف وجها وتتصور معك بعباتها (ابو محمد عمره ما نظرلها غير ام لبناته حتى لو بتكشف على رجالهم بيسمح لها بس بحدد لحكم سنها و يكون لبسها ساتر ومغطيه شعرها )(ام احمد ليسوا محرم لها رجال منى ومي فهي يحرم عليها الكشف عليهم الا اذا اعدة من القواعد من النساء وهي مازالت صغيره تفتن بجمالها وليست من القواعد التي اباح لهم الاسلام الكشف )
محمد : وهو يناظر البنات ويضحك : اشم ريحة غيره على عجوزنا المزيونه ..وضحكوا البنات معه
ابو محمد: بضحكه :عجز حيل عدوينك ....قوم ناد الرجال
دخل خالد ومنى منزله نظرها مبتسمه وحست بخجل العروس بحضوره الي ما كانت تشعر فيه وهو بعيد عنها
خالد:حب راس عمه الي واضح العبره من عيونه ويداريها قبل يناظرها وهو يهمس :لا تشيل همها ابد دامها معي
ابو محمد: وهو يهمس بعبره اوشكت على الخروج لولا حنكته وتداركها ويربت على كتفه : امانتك هي وادري عنك تصون الامانه الله يسعدك ويوفقك
منى:كانت واقفه على جنب بعيد عن ابوها وستغربت الي مالهم صوت رفعت نظرها على التفاته ناحيتها و تعانقت نظراتهم لترسم ابتسامه مشعه فرحه بوجه خالد ومنى ابتسامه فرح خالطها الخجل الرباني
خالد : وقف مكانه لثواني ليتأمل من سوف تكون انيسة خلوته وهو يرسم ابتسامه عذبه اظهرها من بين اوجاعه
محمد:يربت على كتف خالد: موفقين ان شاء الله اذا مافيك تخرج كلمني اجي اجلس معك بعدين
خالد: ناظره نظره سريعه هو وعمه الي عند الباب: ماشي ...قرب منها وباس خدها وهو يستنشق بعمق عطرها الي غطأ عليه عطره الرجالي ويهمس :لو احد سألني بيوم قد لا مست القمر والنجوم بقول ايه بس لا تتعبوني بوصفها عذبه خجوله اتعب وانا ادور لها كلام بشرتها مثل السحاب ورموشها مثل الريح وعيونها مثل الموج
منى :ارتجف قلبها باعمق اعاصيرالبحر حب عميق اجتاحها كاعماق البحر يبي يوقف يسند قوامه وما بعد وصل للقاع وستكان مع سكون الماء ليحركه كنعومة الزهر رفعت اهدابها مبتسمه بخجل ..مع مسكته ليدها لترتجف ابتسامتها وتهمس :يدك حاره بعدك تعبان
خالد:بهمس : يزول كل التعب دامني كحلت عيني بشوفتك
المصوره: كانت تكلم الي معها ويتهامسون (يتساسرون) سبحان ربك ما تقولين الي توها تضحك بس صدق يهبلون
الثانيه : اذكري ربك عليهم :مدام منى نبدأ تصوير
خالد: اعتدل بوقفته بيضحكها لانه شاف خوفها عليه من مسكتها ليده وهو يهمس بضحكه : هم حتى البيبي يقولو له مدام ..ايه ابدي تصوير .. ويناظر المرآيه يعدل بغترته ويزين بشته على كتفه لف لها وهو يناظر السرير ..وش يسوي هنا
منى :وهي تناظر احمد بحب وحزن وتهمس : تصور صوره وحده ونسدح ونام
خالد: مسح على خدها بحنان : بيتعافى لا تخافين عليه ..وبضحكه ..شكلي ماخذ العدوه منه ..
بعد ما انهت التصوير كلم امه واخته دخلوا عندهم وتصورا معهم
خالد: قبل ماتخرج :مطوله
منى:بهمس ماسمعه غيره وزاد خجلها بوجود اهله الي ما عتادة عليهم:يعني شي ساعتين عشانك تعبان
خالد: بضحكه : صدق قلبك رحيم ساعتين مهي بكثيره اجل لو ماني تعبان متى خرجتي
منى: وهي تناظره وتبتسم : يوم يسكرون الصاله ليه انت تحضر عرسك وتشوفه وانا لا انا ماخليت الزفه بدري غير ابي احضر واشوفه
خالد: وهو يضحك :روحي شوفيه بس ارجعي سليمه مافيك شي مكسور
منى: شعرت بحرج : بتجلس لوحدك
خالد:اذا بتشيلين همي اني لوحدي وترجعين بسرعه جلست ولا خرجت معك
منى:وتناظره بتحدي :لا عيوني اجلس لوحدك ولا تخرج يا محلاك ماشي وعيونهم بتقطعك
خالد: ضحك بصوت ناظرته اخته بابتسامه :اقول روحي بس لا تنحرقين من الغيره
منى: خرجت واخواتها ينتظرونها فالصاله عدلوا لها طرحتها وهي تضحك : استعنا على القوه بالله
مي : هههه داشه حرب الأخت
منى:ايه الله يوصلني لين الكوشه سالمه بدون سقطات والباقي يهون وسطكم
ملاك:بضحكه :ههههههه احد قلك انزفي بدري (11,30)
منى: ياسلام وش فايدة يقولون عرسي وانا مدري عنه شي غير اني اخرج لهم نص ساعه وامشي أي عرس ذا امي وين
مي : مثل ما طلبتي فالكوشه
منى: يالله طيب انزلوا عندها بعد ..وتمسك يد ملاك ..تكفيني مثل ما طلبت منك
ملاك: تدرين كسرتي خاطري بلبيه عشانك عروس والله يستر متعصب ماما وتدري عن هبالك بزفتك وتحديك مع زميلاتك القاعه وتهبل الوانها وقبلنها والتحريف الي سوتيه برضه مقبول لكن الخبال الي بتسوينه مدري وش بيجينا منه
منى: ابتسمت وبهمس وتحدي: لا تخوفيني خلاص مرتبه كل شي وبنفذه
منى وقفت خلف الباب وهي تسمع الميوزك الكلاسك ومعها العاملات من حولها رجفت يدها وتوترت غمضت عيونها وهي تسمي يوم بتدت دخلتها طلت ..
#السموحه من كل الهلالين لتحريفي في اغانيهم بس عاد ما اقدر ازعل منى على نفس نغمات الاغاني #
طلت منى بفستانها ناصع البياض وبسمه عذبه كعذوبة الاطفال
خطت خطوتها الاولى برعشه لتطل ويشع نورها بفستان ملي بالكرستالات الصغيره غير المرئيه على قماش التول المبطن بالحرير الواسع ومن اعلى ماسك على الصدر باكمامه الطويله الملتفه على يديها وطرحتها القصيره لتصل الى اسفل ظهرها وشعرها المضي بكرستالات براقه متفرقه خطت وهي تضغط بيدها على مسكتها من زهرة الكاله البيضاء الملتفه بالزهور الزرقاء الصغيره خطت اول خطواتها باتزان وثبات وهي تنظر الى الامام من تقف على المسرح تنتظرها مع اول كلمه من كلمات الاغنيه اكملت خطوتها الثانيه وشعاع ضوء ازرق مسلط عليها ليعكس كل اضاءة فستانها بتموجات
حيو منى و قولوا ما شا الله .. بزينها محدٍ أبد مثلها
تقول و طول في فعلها .. و إليا حضرت يثبت حضورها
يا بنت ناصر يا الغالي .. يبقى مكانك في العالي
يا منى بك الكل متعالي .. حتى الذهب لك سطع نوره
لا اقبلت رحبت بك القلوب .. يفرح بك الكل و يهلي
و اللي يشوفك ما يتعب .. يا نجم في السماء عالي
نعومه و رقه موسومه .. زعيمه ما هي بمعقولة
كم صار لك بالحسن والصوره .. ادهشتي بطلتك و حضورك
صرخات صديقاتها (15)غطت الصاله بصفير واريج تطلع على الكرسي وتصفر
لين : صدق محد يتحدى معها سوتها وربي كنت امزح معها وقتها
اريج تميل عليها وتضحك :دي منى ولاجر على الله ياقلبي لا تتحدينها منتى شايفه كيف الصاله كلها ابيض وازرق
لين : سكتي بسمع
من بريق لـ بريق الذهب محداً يطوله
و اللقب محداً ينوله غيرك انت يا خالد
لو ظهر مليون مثلك الحب خالد لأجلك
كلهم ياخالد ظلك عمري انت يا لغالي
دمي في عروقي خالد ينبض به خفوقي
كاشف اسرار شوقي حبي انت يا خالد
من بريق لـ بريق الذهب محداً يطوله
و اللقب محداً ينوله غيرك انت يا خالد
خالد دون الاسامي منزلك عالي و خالد
وهذا لك آخر كلامي ياخالد انت الغالي
من بريق لـ بريق الذهب محداً يطوله
و اللقب محداً ينوله غيرك انت يا خالد
وصلت عند امها على الكوشه وهي تمسك بيدها بقوه من كثر رجفة رجولها
ام احمد: مسحت دموعها قبل ما توصلها وقفت شوي ولتفوا حولها صديقاتها
احدى الطاولات حضروا هند و نوره واصايل ومعها اخواتها خوله وشيماء
خوله : بقوم اطلع معهم
اصايل بنت بلا خبال جلسي
خوله : بطلع اسلم عليهم واجلس معهم هي عازمتني غير عنكم ويوم سمعت صوت الاغنيه وشافت الاعلام ترفرف (وزعتها اريج )انخبلت وبدوا منى وزميلاتها يرقصون ومنى ماسكه ما يك مقفول وتردد الاغنيه والصوت صوت ملاك الي جالسه خلفهم
هلالي هلالي
هلالي في السماء فوق عالي
اشجع واشوف فنونه ولونه
ابيض منى وازرق صحبة الغالي
هذا ملائين البشر يشجعونه
متى ينزل ما يبالي الخصم يحترمه ويخشي فنونه
وكملت الاغنيه ملاك مع صرخات البنات ورقصهم والاعلام الزرق الي ترفرف
ضلت منى مع صديقاتها ضحكت رقصت وقبل تودعهم اخذت تنثر ورد ازرق وهي ماشيه وبالاخير رمت عليهم مجموعه كبيره مربوطه وكلهم يحولون مسكها لكن طاحت على رجول الجده قربت منها منى وباستها قبل تخرج على راسها وهي تضحك وتقولهم : الظاهر جدتي العروس الجايه

ّّّ
سيارة يزيد
معه هند ونوره
يزيد: هاه كيف كان عرس بنت ناصر
هند: ما شاء الله حلو الله يحفظها صغيره
نوره: بضحكه فلتت غصب عنها : هههههه كله كوم وخبالها هي وصديقاتها صدق لو كبيره ما سوت سواتها
يزيد:وش مسويه الي يضحكك
هند: ابد ولا شي عروس اكيد وبتفرح وش زينها يوم طلت على الناس راكزه
يزيد: راح بعالم اخر معد سمع منهم شي وهو يتخيل كيف بتكون هند بفستان العرس ناظرها ورجع ناظر الطريق وهو يرسم خيالات
ّّّ
بيت راشد
مها :كانت جالسه فالصاله صامته وعينها على التلفزيون وهو صوته منخفض ما تسمعه مسحت دمعتها وهي تحتضن المخده وتنزل راسها تعبانه ومجروحه بكيت دموع وشهقات تبتلعها بدون صوت فراق جنينها كان راح يهون عليها لو مو طلاق امها والكلام الي تسمعه من راشد زادت شهقتها وهي تبلع قصات الالم من الم بطنها رفضه انها تزور امها وتشوفها ذبحها امها ما ترد عليها ومحد يزورها غير خالتها ونوره حتى مريم ما خلاها تروح تشوفها كل عذره انتِ بعدك تعبانه ..تعبها النفسي اكبر بكثير من تعبها الجسدي تبي تكون قريبه من امها واختها تبي تشوف امها ..امها كثير تكابر وهي ما تبين انكسارها شتاقت لها وشوقها لأفتخارها فيها بين النسوان وهي تقدمها شهقت آآه يايمه بعدك بتفتخرين فيني ولا اذا انذكر اسمي تجاهلتي وحرفتي السؤال وغيرتي السيره بحنكتك بالكلام
يمه محتاتك جنبي اشكيلك
يمه راشد يحب نفسه كثير كثير وما يبالي بوجع الي حوله
يمه عمتي طيبه كل يوم تزورني وتسأل عن احوالي
يمه اول مره اسوي القهوه كلمت هند علمتني شلون اسويها
يمه يومها ضحك علي راشد يقول قهوتك مهي زينه ثقيله مدري وشلون ابوي شربها
يمه تكفين لا تبعدين عني
ّّّ
منى : بعد ما لبست عباتها وهي تتماسك اكثر من قبل حضنت امها ونزلت دمعتها وهي تشهق : امي خلاص فرحت وسويت الي براسي كلمي خالد نروح معك
ام احمد:بعتب باكي : افا عشان يقولون ما عرفت اربي وسحبوا الولد معهم ...وتمسح دمعة بنتها ..روحي ياقلبي وداريه ونتبهي عليه زين وهو تعبان
منى : بدلع : خلاص طيب بروح الحين وجهزوا غرفتي لو تعب بجيبه واجيك
ام احمد : وهي تضحك زين ياقلبي انتظركم
منى: باستها بقوه على خدها وطلعت وخالد ينتظرها عند السياره تقدم مسكها مع يدها وهي تنزل الدرج وهو يهمس : كان ماخرجتي
منى: ماردت عليه ودخلت السياره معه وهو الي ساقها مع ان الكل يطلب منه يوصلونه لكنه رفض ومشي خلفه فيصل والعيال
اول مادخلوا الغرفه فالفندق
خالد: منى قلبي خذى راحتك بدخل اخذ شور حاس جسمي كله منهد من السخونه ..ومشي عنها وهو يحط مفتاحه والبوك والجوال فالصاله على الطاوله
منى جلست فالصاله بعد ما نزلت عباتها وهي حاسه باحراج كبير دمعت عينها وبكيت وهي تمسح دموعها وتشوف المكان خالي عليها كيف بتصبر عن اهلها هي الايام الماضيه ما ضيعت دقيقه ماتكون معهم حتى النوم تنزل تنام مع جدتها بكيت اكثر ومسحت دموعها وقامت لشنطتها خرجت جوالها وشهقت مع سماعها لصوت :برجع عندكم ولا تعالوا
ملاك كانوا بعدهم في القصر وهي جالسه تنتظرهم يخلصون ما تقدر تشتغل بهدوء: منى حبيبتي صدقيني شي عادي الي تحسينه الحين لا تجلسن لوحدك اجلسي مع خالد وتكلموا..
منى: مابي اكلم امي و ابكيها قلت اكلمك ملاك الغرفه تخنقني من غيركم
ملاك: بتوتر بصوتها لحالها : ياقلبي تذكرين يوم كنت ابكي ومنهاره ما ستفدت شي غير اني نكدت على عمري الخجل الي تحسين فيه الحين طبيعي والتوتر وفقدتك لنا كلها طبيعيه هو خالد فينه عنك
منى: وهي تناظر باب الغرفه : دخل ياخذ شور تعبان تكفين خلي محمد ينتبه لجواله بكلمه اذا تعب اكثر
ملاك: شوي وتضحك توها خايفه والحين قلقانه على رجالها :اوكي حبيتي انتِ روحي الحين غيري وصلي وادعي
منى: يوم سمعت صوته خرج : ملاك باي خرج وقفلت وخبت الجوال بيدها للخلف وهو واقف عند الباب والمنشفه على راسه وببجامته
خالد: كنتي تكلمين احد كني سمعت صوت
منى: سكتت :بدون ما ترفع عيونها ومخبيه جوالها
قرب منها ..منى حياتي ..ويمسح اثر دمعه ..تبين تبكين ابكي ما راح اعاتبك ولا ازعل اكيد البدايه صعبه انك تكونين بعيد عن اهلك..وياخذ الجوال منها و يبوس يدها وهي ما سكه الجوال ..بس لا تكدرين خاطر امك اكثر هي اكيد بتفقدك
منى:بكيت :ما كلمتها كلمت ملاك
خالد:يبوس راسها : طيب حياتي بتتعشين بفستانك ولا انتظرك تغيرينه معنه يهبل شكلك فيه
منى: بحرج : بغيره ..ودخلت ستحمت وخلصت تعديل شكلها وصلت لها ركعتين مثل ما قالت لها مي اذا كانت خايفه تصلي قبل تواجهه وبعد ما خلصت رشت من عطرها رشه خفيفه وخرجت لابسه قميص ستان ابيض قصير لنص الساق باكمام الصدر انبير فتحه مربعه وشريطه وردي وبكم طويل شيفون واسع وجها خالي من المساحيق ما عدا قلوس وردي وشعرها القصير جففته تجفيف وسط وتركته منساب على وجها .تقدمت لمكان جلسته وشافته نايم على الكنب اخذت جوالها وشافت انها طولت عليه ساعه كامله وهي بالغرفه جلست على الكرسي المنفرد مقابله له ماتبي تقومه ولفت انتباها جواله صوت الرنه للمسن كل شوي وهو ما تحرك وقام صحيح الرنه منخفضه بس هذا دليل نومه العميق رفعت ارجولها ولمتها على جنب وهي جالسه تالمها تعبت من الرقص والكعب الي كانت لابسته ظلت فتره و ما حست بعمرها غير وهي غافيه صحت على صوت ونات مسحت على عيونها وقامت وقربت منه وهو حرارته مرتفعه صحته يفتح عيونه ويرجع يغمضها ناظرت حولها ما فيه شي تعطيه هو اخذت جوالها وكلمت محمد..جا هو و مي الي خلاها عندها واخذه المستشفى وما رجع غير على الساعه سته الصباح بعد ما اعطوه ابره وحطوله محلول اعطى منى الادويه و وصاها عليه وخرج هو ومي
خالد: وهو متغطي فسريره ..وعينه على منى الي واقفه وبقميصها الي زاد من شكلها الطفولي ..لا تخافين ياقلبي يومين بالكثير وتروح تغير الجو يتعبني على طوال بس غريبه هالمره ماتعبت من اول اسبوعين ..تعالي ليه واقفه بعيد
منى: وهي صدق خايفه عليه : لا بعدين تعديني انا اذا سخنت اتعب مره
خالد: وبتعب يقاوم ضحكته على شكلها الي تفرك يدينها خجل وخدودها مورده : ما راح اعديك ..تقرب وتجلس عنده ويمسك يدها ..شكلك ما كلتي شي ..حركت راسها لا ..اخذ سماعة التلفون ..وش تبين تاكلين بطلب لنا فطور بفطر وانام
منى: أي شي ..وبقلق واضح عليه ...اكيد ماراح تتعب وترتفع حرارتك مره ثانيه
خالد: يبوس يدها : قومي اعطيني دواي بوقته بتخف على طول
ّّّ
بيت ابو محمد
بعد المغرب
ام احمد: وهي تكلم الجده الي رجعت معها بعد العرس :خالتي تروحين معي بروح لمنى شوي توها مكلمتني وهي تبكي تبيني اجيها
الجده:لا يمك عظامي مهششه مقوى اقوم خليها هي تجينا
ام احمد: ما كانت تبي تخبرها انه رجالها تعبان بس رجعت قالت لها:خالتي صعبه تخلي رجالها وهو تعبان مسخن
الجده: وبفجعه : ياوجه الله وش بلاه عوذه وش الي صاير بعيالي ..وبحده وهي تناظر ام احمد..انتم ذبحتوا وزعتوا صدقه عن عيالي ولا لا
ام احمد: بهدوء بنبرتها وحنيه وقلق الام على عيالها :الله يهيك خالتي صدق ابو محمد حاشي بس الواحد مهو بلازم يعلم انه تصدق وبعدين المكتوب الي الله يريده مهو بمردود
الجده: وهي صدق قلبها ما كلها :امنت بالله ..دقي لي على بنيتي بكلمها..ليكون هي الي تعيبانه وماتبوني اعرف بعد رقيصها طول الليل
ام احمد:ابتسمت وهي تتناول جوالها : يعني منتي مصدقتني ياخاله زين الحين تسمعينها ..وبحنيه وهي تقاوم الدموع ما تظهر بعيونها ..بس لا قامت تصيح لا تعطينها وجه ابيها تضل مع رجالها وهي تداريه مهو مكلمتني تقول تعالوا خذوني عندكم انا وهو
الجده:وهي تحط يدها على فمها :ياكبرها عند ربي استخفت هي ستخفت وتاشر بيدها صكيه ما ابي اكلمها الحين ويوم تكوين عندها خليها تكلمني
راحت ام احمد مع ابو محمد لمنى
منى : من يوم فتحت لهم الباب تعلقت برقبت امها حضنتها وهي تبكي شتاقت لها
ام احمد: نزلت دمعتها من تحت غطاها وهي تلمها لحضنها
ابو محمد: سكر الباب وقرب منها وهو يمسح على شعرها : يابوك اهدي ويسحبها عن امها ورتمت بحضنه وهي تشهق بدموعها ..بس يبه بس عيب يسمعك رجالك وش تبينه يقول عنك
منى: ومن بين شهقاتها : يبه ..لا.. تخليني.. لوحدي معه ..الله يخليك.. يبه ما يدري ..ما يدري اكلمه يون ..يبه خايفه ..حرارة ما تنزل
ابو محمد: لمها لحضنه بقوه ليسكن الم مشروخ في روحه الم لن يلتحم وهي الان تضغط عليه لتعيد له نزيفه واتساع انشراخه اجلسها وهو تعود له الذكرى ليتمزق معها على ابنة الخمس سنوات ونصف التي حين سمعته يدخل البيت اتت تركض له وهي تشده مع ثوبه بصراخ باابا تعال شوف ماما تعبتني اكلمها ماترد علي لتركض قبله وترتمي بجانبها على السرير وتدير وجها بيديها وهي تقول خلاص ردي بابا جا ليرتمي بجانبها لم تحمله قدماه من صدمته وترتعش يده وتفر دموعه وهو يمد يده ليغمض لها عينيها و يحتضن ابنته التي مازالت تريد ايقاضها قرابت الساعتين قضتها مع والدتها وهي لا تعلم انها رحلت عنها ..ليبعدها عنه قليلاً وبصوت متعب ..خليني ادخل اشوفه..دخل وهي تتبعه ..اقترب منه وشعر بحرارة عن بعد تصل اليه قبل ان يلمسه ..يبه خالد تسمعني .. ويحط يده على راسه ..ولا يصدر سوى انين ..رفع نظره لها وهي تجلس بجانبه بشكل طفولي رجلها تحتها وهي مرتديه بنطلون جينز و تيشيرت..وما زال اثر الدموع على خدها ..كلمي اخوك بسرعه يجي نشيله نوديه ..
بعد ذهابه جلست مع امها وهي تبكي بعد ان كلمت ام احمد امه تبلغها عن تعبه وهي في الطريق اليهم
ام احمد: يمه عيب ناخذك معنا خلاص امه الحين جايه روحي معهم اذا كان تعبان جلسوا عن اهله
منى: امي ما عرفهم اخجل منهم كلموا خالد نروح معكم البيت
ام احمد: يا يمه عيب هو مهو لوحده الي ناخذه عنده اهل بيشيلونه ويبون يطمنون عليه واذا ما تبين تروحين عندهم خليك هنا وحنا كل شوي نطمن عليك و يجيك احد منا
بعد وصول ام خالد وشافت حال منى واثار البكاء عليها و وجها الخالي من أي زينه لا يزينها سوا خجلها منها بتورد خدودها وجفناها التي اكتست لون وردي من البكا
ام خالد وهي توجه كلامها لمنى بحنيه بعد ان كلمت ابو خالد وخبرها انه بيظل ثلاث ساعات فالمستشفي وبيخذه معه البيت :قومي يمه خذيلك ملابس لكم الكم يوم الي بتجلسون عندنا ماني بمخليته هنا لا عندك شي تطبخين عليه ولا شي غير اكل السوق ...شيليلك كم قطعه خالد دولابه مليان هناك ..ولا تخجلين مافيه فالبيت غير انا وعمك والعيال كلاً فبيته
ام احمد: تربت على ظهر بنتها الملتصقه بها في جلستها : قومي يمه خلصي قبل يوصل عمك ..وتهمس لها ..خذى ملابس ساتره
اول يوم قضته منى فبيت عمها كانت خجلانه ماتخرج من الغرفه غير يوم تبي الحمام وطول الوقت عنده وهو ما يدري عن احد من شدة حرارته ما يرفع راسه الشربه والعلاج بالعافيه ياخذها دق بابها بعد صلاة العصر قامت فتحته وكان عمها يبي يشوفه حبت راسه بخجل وبعدت عن الباب وهي ترد عليه الحمدلله بخير ..احسن الحين شوي
دخل ابو خالد وشاف انه نايم وحرارته اخف من الليل ناظرها قبل ما يخرج : تعالي يابوك تقهوي معنا هو نايم الحين ..خرجت معه وكانت ام خالد جالسه فالصاله وعندها القهوه وهي قبل شوي خارجه من عندها ..اخذت الدله من عمتها وهي صبت لهم القهوه واخذت فنجالها وجلست بعد عمتها وام خالد تكلم رجالها
ام خالد: كلم(ن) البنات الحين بيجن يشوفن اخوهن معني قايلت(ن) لهن لا يجن الحين يزعجونه بعيالهن الله يهديهم
ابو خالد: خليهن يجن يسلن منى شوي بسوليفهن وتحصل احد تسولف معه بدل الشيبان الي معها ولدك مهو بضاره شي بيقوم مثل الحصان
منى : بحيا وصوت منخفض: لا يبه البركه فيك انت وامي وين شيبان الله يحفظكم
ابو خالد : وهو يضحك : راحت علينا يبوك والي بسنك الحين معد يبون سوليفنا
منى : وهي تقوم تصب فنجانه : اذا سوليفكم يبه ما تعجبنا ضيعنا علومنا و اصولنا اجل
ام خالد: خلك انتي عروس وتبين تقهوينا
منى: وهي تصب لها وبخجل وضحكه بصوتها وبدت تفك شوي عن نفسها: اذا عروس مالها يدين يعني ..ونسيت عمرها وهي تقول بمرح ...ترى انقهر من الي تجي وترتز وتبي الكل يخدمها لانها عروس ..وخجلت بعد كلامها وهي تسمع ضحكة عمها وهو يقول ...والنعم والله فبنت ناصر
ام خالد: وهي تجلسها جنبها وماسكه يدها :تربيت ام محمد الحشيمه ماعليها بزود (هي تنادي ام احمد بام محمد حتى بعد معرفتها انها مهي امه )
جلس خالد ثلاث ايام وهو تعبان لكن اليوم الثالث كان يقدر يقوم ويصلي وجوه اخوانه بالمجلس وهم يعلقون عليه الي فشلهم معرس وتعبان وهو داخل عليهم لابس بطانيه باكمام ..بعد ما خرجوا اخوانه دخل وحصل امه وهي جالسه عند التلفزيون وتسمع محاضره بقناة البدايه جلس عندها وهو ينسدح ويحط راسه على رجولها
ام خالد: وش فيك يمه عسى ما نت بتعبان وتتحسس راسه
خالد:بصوت مبحوح :لا الحمدلله احسن الحين وهو يناظر الصاله وين منى
ام خالد: دخلت المطبخ تقول بتسوي عصير الله يهديها ولا كني قايلت(ن) لها ما بيها تسوي شي يافشلتي فهلها ندخلها المطبخ وهي بعدها ما كملت اسبوع
خالد: ضحك بصوت متعب ومبحوح من اثر الالتهاب وهو يبوس يد امه :يمه متفشله على سوات عصير ..(وهو يغمض عيونه بتعب بلاك ماتدرين يمه انها ماتدخل المطبخ وماتعرف شي )
في المطبخ
منى: وهي بصوت ضاحك والسماعه باذنها والجوال مثبته فبنطلونها :مي بذبحك وشوهك قبل عرسك لو ما طلع زين
مي : وهي تضحك : يابنت سوي مثل ماقلت بيطلع يهبل خلصيني بس نص ساعه بسوات عصير عيدي علي الي حطتيه قبل تشغلين الخلاط
منى: ثلج ونعناع ..وهي تاخذ اليمون من يد الشغاله الي عصرته ..و اهو جالسه اصفي عليه اليمون
مي: لاتحطين سكر كثير فيه ولا حلي لرجالك بعسل
منى: بقرف : لا ماني حاطه عسل مسويه لنا كلنا بشيله له هو يحطه ولا يحط سكر ..وتقفله وتشغل الخلاط ..الا تعالي انا كيف اعطيه شي بارد وحلقه ملتهب حق الله ذبحتني امه
مي : ضحكت بصوت عالي من خبال اختها : مهي بذابحتك لا يشربه على طول بيكون دافي شوي
منى: بتناحه :اهاااا خلاص مشكورين ياعسل نردها لك باااي .. وتطلب من الشغاله كاسات العصير وصبت فيها العصير وبتسوي فيها فن جات بتقطع اليمون تزين فيه الكاسه مع ورق نعناع صغير ما عرفت توزن الحجم الصغير رفعت نظرها لشغاله ..تعالي قطعي اليمون حلقه صغير ..لمن شافتها مافهمت قطعيه كذا دائره بس متساوي.. خلصت وشالت الكاسات دخلت عليهم وهو عند امه
خالد: يناظرها وهو مبتسم على شكلها وهي لابسه فستان بكم طويل واسع وفوق الركبه رمادي مع جينز اسود ضيق وشعرها المصبوغ هايليت بخصل ثلجي نازل على كتوفها والقصه مثبته على الجنب بورده صغيره رمادي واسود



منى: حطت العصير على الطاوله :ماحليته يمه كم احطلك سكر
ام خالد: خليه كل واحد يحط لعمره يمه الي يبيه جلسي بس
منى: عادي يمه وش فيها ..خالد احليه لك بعسل ولا سكر
خالد: تعدل بجلسته : لا تحطين عسل ماحبه
ام خالد: لا حليه له بعسل
خالد: يمه الحين من الي بيشربه انا ولا انتِ ماحب العسل
ام خالد: ايه الشي الزين ماتبيه خله يعالج لك حلقك
منى: تناظرهم وتضحك بصوت منخفض على خناق امه له لانها هي بعد ما تحبه وامها تجبرها تاخذه اذا تعبت
خالد :ايه ضحكي لكن بتشربينه مثلي بالعسل اذا بشربه
منى: لا ماحبه وانا ماني تعبانه الي اخذه ..وبدلع ..وانا اسمع كلام امي يوم اكون تعبانه واخذه ..
خالد : وهو يضحك : ايه واضح تسمعين الكلام وانتِ يجبرونك عليه
منى: تجلس قريب منه وبيدها كاسته وكاستها : المهم اخذه ماقول لا ..وتعطيه كاسته اشربه اجل مر بدون سكر اذا ماتبي عسل
خالد: اخذه منها وضحكه بكلامه المبحوح: يا مقواكن يالنسوان
ام خالد: وهي تضحك : يامقوانا الي نبي مصلحتك ماتبي تحليه بعسل اشربه مر ..وتشيل عنه السكر
خالد: جلس يضحك هو منى على حركة امه
منى: شربت من عصيرها وهي واثقه انه زين ذاقته قبل تجيبه وحلت كاستها ميلت تكلمه بهمس : الحين ليه لابس بطنيتي
خالد: يبتسم ويناظرها ويهمس: مدري من الي امس تقول البسها تدفيك لا تبرد
منى: بتحدي : امس مهو اليوم انت طيب خلاص كلمت مي يشترون وحده لك بس ترى اسود مهي ازرق عشان ما تتلخبط
خالد: يحرك راسه ومثل الصغار: مابي على كيفك انتِ ازرق وانا لا خلاص خليها الاسود لك انا هذى عاجبتني
منى:ارتفع صوتها وهي تقول : ياااسلام ..وخجلت من امه الي ناظرتهم وسكتت
خالد: ضحك وهو يناظر امه : يمه ترى بكره برجع الفندق الحمدلله مافيني غير العافيه
ام خالد: وهي تبتسم على بالها منى فرحانه انهم بيكنون لوحدهم : سوي الي تبيه يمه بس انتبه لعمرك
منى: من قهرها يوم صدت امه تشوف التلفزيون قرصته من قهرها منه وهي تهمس بقهر وخجل وبدون ماتحس بالي تقوله :يالدب فشلتني فيها الحين تقول ماتبي تجلس عندنا ولا مستخفه تبي تكون معه لوحدها
خالد :ضحك ضحك لين دمعت عيونه وقام يكح وهي ولع وجها وصار الوان من ضحكه
ثاني يوم وهم خارجين من عند اهله بعد الغداء
منى:وهي تترجاه وبزعل وماسكه عمرها عن تبكي :تكفى خالد حدي مشتاقه ابي اشوف امي والبنات
خالد:وصوته بعده فيه بحه بس خفيفه : الحين الي يسمعك يقول قايل لا قلت لك في الليل اوديك احد يروح قبل العصر لناس
منى: بزعل وهي تربع يدينها حولينها :هذول اهلي باي وقت ادخل عليهم ..
خالد: وهو يناظر جهتها وبحنيه بصوته :الحين بتسوين زعله من لا شي
منى: تلف عليه وهي الدمعه بعينها ونبرة صوتها فيها حزن:ثلاث ايام ماشوفت اهلي
خالد:يوم لمح دمعتها :خلاص كلميهم اذا مهم بنايمين وديتك
منى: امي ماتنام هالوقت
خالد:سكت عنها مايبيها تدخل وهي تبكي وصلها بيتهم وقبل تنزل : ترى محنا مطولين نصلي العصر ونمشي
منى: شهقت بصوت وتناظر ساعة السياره:ثلث ساعه بس
خالد:بضحكه: اقول نزلي بس لا تفر دموعك علي الحين وتدخلين ويضنوني ضاربك
منى:نزلت ولا ردت عليه وهي صدق من يوم شافت بيتهم وهي مخنوقه وماسكه بكاها دخل معها وفتحت له المجلس ودخلت الصاله وفعلا حصلت امها وراحت تركض لها وهي تلمها
ام احمد: تسلم عليها منهو جايبك وش فيك تبكين
منى: وهي مطوقتها ودمعتها على خدها : خالد امي مشتاقه لك بموت من شوقي
محمد:نازل ولابس ثوبه ينتظر ياذن ويخرج : ياهلا والله أي ريح جابت العروس علينا ..ويوصلها ويسلم عليها ..اخبارك ..وين خالد
منى:تمسح دموعها : الحمدلله بخير ..فالمجلس
محمد: مسح دمعتها الي نزلت وبقلق وهو فتقدها كثير فالبيت :مزعلك شي
منى: ارتمت عليه وتشهق :اشتقتلكم
محمد: يسلم على راسها :دلوعه ترى حتا حنا ولهنا عليك ..وبضحكه ..بس صدق ارتاحت اذونا من ازعاجك
منى: بعدت عنه وهي ادفه :دب منتفخ
محمد: هههههه خليني اشوف الي ارعبه العرس وسخن معه ..وراح عنها
ام احمد: تجلس وتجلسها معها :اخبارك يمه عساك بخير ورجالك كيف سوى الحين
منى: وهي تفصخ شيلتها وبعباتها : طيب ..وتميل على ذراع امها ونزلت دمعتها..يازين بيتنا وريحته ..وبصوت معاتب ..ليه ماجيتيني اشوفك وانا كل يوم اقلك تعالي
ام احمد: تلف يدها على ظهرها وتمسح عليه :ياقلبي تراني انتفض كل يوم ابي شوفتك بس اصبر عمري انتي الحين فبيتك وعند اهلك الثانين وانتي تكلميني كل شوي ..قومي روحي شوفي جدتك اكيد صحت الحين
جلست مع اهلها وقبل المغرب قبل تمشي
منى: حماده قله بس ينتظر شوي
مي : وش تبين انا اجيبه لك
منى: ابي اشيل لابتوبي معي
مي: منى وين تشيلينه ورجالك تعبان واي وقت الي بتفتحينه خلاص خليه هنا عن تعرف خالتي هي من البدايه مارضيت تاخذينه
منى: يوم يكون نايم بدل مجلس طفشانه اشغله وتروح وتاخذه وخرجت وهو في السياره
ّّّ
ملاك كانت منسدحه وراسها فحجر الجده وهي تمسح على شعرها وتسولف عليها ودخل محمد وجلس وهو يسمع سوليف جدته
الجده : يازينه اول كل الجيران تعرف بعضها وقلوبهم على بعض مهو الحين الجار ما يعرف جاره
ام احمد: حتى الاهل معد يعرفون بعضهم مثل قبل مشغلتهم الدنيا عن بعض
الجده: الله يكفينا شرها وش حلاتنا يوم كنا نسير (نزور)على الي حولنا كل وحده معها خضرتها تقطفها وتنجزها لغداها لاحد كان يعرف السكر ولا الضغط ولا الامراض الي منتشره وش كان زينا وحنا نفطر التمر والخبيز والسمن والعسل و الشمس تدخل علينا بحوشتنا مهو الحين هالتكيف كسر عظامنا وبيوت مسكره علينا مندري ليل من نهار اذا ما خرجنا وسمعنا الاذان
ملاك: وهي شوي وتنام مع مسحتها لشعرها ذكرتها بجدتها لفت راسها تشوف الجده : يمه انتِ كنت تعرفين جدتي قبل
الجده: منعرفهم زين بس جدتك ابوها حرمته الثانيه نعرفها من فخذتنا وتمسك خدها وتناظر عيونها سبحان الله لا جدتك ولا امك اخذت عيون امها ضيعت وش اسمها كان صعيب
ملاك : جلست وهي قلبها ينتفض بين ضلوعها :يمه انتي قد شفتي جدتي ام امي
الجده : وهي تحاول تذكر : ايه كنت وقتها صغيره يوم كنا نجتمع حنا والبنيات ونروح نبي نشوفها كانت غريبه علينا وقتها ماكملت الست سنين يوم جابها جدك معه وهو يشتغل بتوصيل البضايع الكل محد كان يبيها لانها غريبه و ماكملت السنه الا وهي جايبه جدتك وتموت الكل حزن عليها الصغيرو الكبير يافيها طيبه حتى وهي متفهم لهجتنا ماعمرها قصرت عن احد وجدتك ربتها عمتك وزوجتها ولدها وحيدها
ملاك: نزلت دموعها وهي تناظر محمد وتحب راس جدتها و يدها : متدرين يمه وش كثر ريحتيني الله يريحك بجنات نعيمه
مي: دخلت وفيدها زبديه صغيره وهي حاطه قناع على وجها : خالتي ماتبين احطلك انتِ و ملاك
الجده : انتى وش مسويه بعمرك
محمد: يبتسم على شكلها وعيونه عند ملاك الي قامت وجات عنده وهي تسند راسها على كتفه وتقبل ذراعه
مي : يمه وش رايك احطلك منه يخلي وجهك وش زينه يبرق
الجده : قومي عني وش ابيبه تبين وجهك وش زينه توضي واحسني الوضؤ يمك هو نورك مهو الخبيص الي تحطينه
ام احمد:وهي تضحك بداخلها على هدت الجده على مي الي خجلتها : خالتي الله يهديك هذا ينعم لها بشرتها هي بعدها صغيره وتحتاج تعتني فيها ..وعشان تشيل الخجل من مي وبضحكه قالتها ..تراني بحطه اذا بتحطين معي ..وبجيبلك حنتك احني شعرك بها
ّّّ
قبل اذان العشاء
منى: بعد ما صلت وغيرت ولبست برموده مع بدي ماسك فالرقبه وبدون اكمام واسع ورفعت شعرها بكلبس وخصل خفيفه ع الوجه وقفت عند باب الغرفه شافته وهو جالس وعلى رجوله الاب بتوب وبضحكه رجعت الغرفه وخرجت جهازها وشالته معها وخرجت الصاله وبدون ماتكلمه جلست على كنبه منفرده وشغلته وهي عارفه ان عينه عليها
خالد: من لحظة خروجها وهو يشوف وش تسوي لا وبعد تفتحه ياسلام : وش تسوين
منى : وش شايف انت شغال النت عندك
خالد:مصدقه عمرها هي بدل ماتسولف معي تبي نت : لا مهو شغال وش تبين فيه
منى:وبكل عفيويه : تقوم وتجيب الكونكت من شنطتها وتخرج وتشبكه : ياليتني اخذت جهازي معي عند اهلك كان تسليت فالليل و الكل نايم بدل ما انا طفشانه
خالد: يحط جهازه على الطاوله ويناظرها وهو متكي على ذراعه: الحين انتِ من صدقك بدل تسولفين على راسي بتدخلين نت وطنشيني
منى: وهي ماخذتها عادي : ايه وش فيها اسولف وانا افرفر فيه فيها شي منت جالس على جهازك بعد ...ترفع نظرها له وهي تقرصه بعينها ..فيه نت تضحك علي يعني
خالد: ليه تخذين كل شي تحدي
منى: بستنكار:ما تحديتك ...! متى تحديتك ؟؟
خالد: طنشها ورجع لجهازه
منى: خالد
خالد:بدون مايناظرها :ممم
منى: خالد اكلمك تراني
خالد: وبدون ما يناظرها ادري انك تكلميني وش تبين
منى: سكرت جهازها وقفت وسحبت جهازه من على رجوله ولصغره بسرعه كان بين يدينها : يوم اكلمك لا ترد علي كذا وما تناظرني انا ماطنشتك يوم كلمتني
خالد: يسحبه من يدها وبجديه : عيب عليك تسحبينه كذا وكل شي بتخذينه تحدي ولا مثل ما اسوي تسوين كذا بنتعب بحياتنا بدل ما تشغلين جهازك كان جيتي جلستي عندي والشي نشوفه مع بعض
منى: خنقتها العبره من كلامه ونزلت راسها وهو يكلمها وهمست : انا ماني كذا
خالد: يجلسها عنده :ادري انك كل شي عندك بعفويه وعادي ابي نبدأ حياتنا مهو بتحدي نتفاهم على أي شي حتى لو تافه احيان الاشياء التافه الي نتهاون فيها تجرحنا من بعض يعني انتِ الحين يوم شفتيني فاتح الجهاز وماعجبك لو طلبتي مني اقفله ونسولف كان قفلته
منى:وهي صدق الدمعه بعينها محبوسه وتبرق : مازعلت انك فاتحه فرحت قلت اتصفح انا بعد عمري ما جلست يومين بدون ادخل نت
خالد: يمسح على شعرها و يحط جهازه على رجولها خذى تصفحي مثل ماتبين بس لا تقفلين الصفحه الي فاتحها احمل فلم بشوفه
منى:زعلها الي فكر فيها كذا بزعل : ما ابي شي خلاص وكتفت يدينها
خالد: لف يده على كتفها وقربها منه وهو يكلمها عند اذنها : الحين انا اكلمك لمصلحتنا وتزعلين اكيد تفكيري وتفكيرك مهو واحد ويوم انتي قلتي الي اتفكيرن فيه وانا الي افكر فيه وضحت الصوره صح ولا انا غلطان يعني لو ماقلنا الشي الي بداخلنا شلون بنفهم بعض واحنا كل واحد من بيت له افكاره وطريقته الي عاش عليها مع اهله انتي تشوفينه عادي لانه اهلك فاهمين عليك
منى: حست بدفئ يده الي على كتفها وهي منزله نظرها ورعشه هزت جسمها على خفيف همست: اسفه ماكان قصدي
خالد: وهو يرفع وجها : ممكن طلب صغير ما ابي اسمع الاسف منك كثير على أي شي يصير خلي الكلمه يوم يكون شي يستاهل تتأسفين عليه عشان يكون لها قيمتها ونشعر فيها لا تصير ما سخه ولا لاها معني مجرد كلمه نقولها تفنني بعتذارك مثل ما تبين بغير هـ الكلمه و يلف يدينه حولها ويحضنها و يبوس خدها ويبعدها عنه هذا اعتذاري دورك ابي اعتذار منك
منى: الخجل ذبحها وهي تدرو لها حل ضحكت بداخلها وبلعت ضحتها لا تظهر وهي مبتسمه : غمض عيونك طيب ..غمض وقامت من عنده
خالد: على وقفتها مسكها مع يدها وهو مغمض على وين اعتذري ..
منى: بعتذر بس انتظر ..
وفك يدها وبعدت عنه ..
منى : وبصوت ضاحك ..الشرده نص المرجله قوم صلي بلا مسخره ..
خالد: وهو مفتح عيونه صدق خبله وبتهبله بحركاتها ورسلته بوسه فالهوء وهي شارده يوم تحرك بيمسكها
دخلت غرفتها وهو خلفها يوم شافته قريب منها وما يمديها تدخل الحمام وتسكره لفت ونقزت فوق السرير وهي واقفه بطولها وتصرخ ..
منى : اعتذرت خلاص ياويلك تقرب
ويوم قرب وهو يضحك ..
منى : بعد لا شوتك وتحرك رجولها تبعده عنها ..
ماقدر يمسك عمره من الضحك وهي تنط على السرير وتشوت تبي تبعده حاول يمسك رجلها ماقدر وهو يضحك سحب المفرش وطاحت على السرير..ومن عفرتتتها لفت يوم بيمسكها ونطت بسرعه وخرجت الصاله جلس مكانه مره يضحك مره يكح من صدره
منى: وهي تاخذ نفس وقلبها ينبض بسرعه وتضحك يوم شافته ما لحقها وسمعت كحته زادت قربت وهي تبي تشوفه من بعيد مع الباب الا هو فوجها ارعبها صدق وصرخت صرخه قويه من قلبها
خالد: سكر فمها وهو يضحك : بس يالخبله فضحتينا الامن لو سمعك بيجي يضن فيك شي ..ويبعد عنها ويجلس تعبه صدره ورجع كح اكثر من مره خلف بعض
منى : اعطته موية الصحه الي على الطاوله وهي تجلس : ارعبتني بغيت توقف قلبي لو وقف ماني مخليه اهلي يسامحونك
خالد: ضحك وهو يرش عليها شي بسيط من المويه ويوقف ويميل عليها وهو منحني :هذا اذا حصلوني وقتها يحاسبوني بيكون عقلي راح معك وجسد بدون عقل وش يفيد..ويوقف يوم شاف وجها شلون تغير ..بنزل اصلي واشتري لنا أي شي تبين شي محدد اجيبه معي
منى: نطت واقفه فيها خرجه وماتخرج معه : بروح معك ..
خالد: وين تروحين معي بصلي فالمسجد هنا فالفندق خلاص خليك ماني بمطول ويقرب منها يبوس خدها تبين شي
منى: ايسكريم
خالد: رفع نظره لها ويقرصها بعيونه : شوف النذاله تبين تكلينه قدامي وانا تعبان
منى : خلاص ماابي غير ..وتعد على اصابعها ..ليز ودريتوز و جلكسي بالمكسرات والويفر والساده ووو
خالد: هههههههه فيه بعد يا بابا ماتبين حلاو ام العود
منى: وهي تبعد عنه : مانقول لا جيب معك
خالد: صدق ما ينعرف لك الحين انا قلت بخرج من الفندق بجيب شي من هنا .. باس يدها وخذ المفتاح وخرج
منى: صلت العشاء وكلمت اريج يوم شافت مسج منها وهي تكلمها كانت جالسه فالصاله و على رجولها الاب توب خالد فتحت المفضله بالنت وهي تتصفح المنتديات الي يدخلها بدت عيونها تلف وتتنقل من واحد لثاني وهي مهي مصدقه الي تشوفه قفلت من اريج لانها معد هي قادره تركز على الكلام معها صغرت الصفحه ورجعت تشوف الجهاز وتبحث فيه مهي مصدقه ليه طيب ليه .. رفعت نظرها لصوت الباب
خالد:دخل مبتسم والاكياس بيده :السلام على الحلوين الي يتعبون بابا يجيب لهم حلاوه ويسحب حلاوه مصاص بقلب احمر ويمدها لها..وش فيك؟
منى: ظلت تناظره وهي مكانها وعينها عليه ولا رمشت وصرخت وهي تنط عنده:ليه ماقلتلي ليه تخبي علي ليه وتخنقه وهي تصرخ لا وتضحك علي يوم احكيك عنها هااااه
خالد: ضحك بصوت وهو يبعد يدينها عن حلقه :وش الي شفته هااه
منى: قربت من وجهه وهي تهمس :نجم سهيل
خالد: ناظرها وضحك بصوت عالي وهو يتقدم لجهازه : يالمصيبه محد قدر يعرف وشلون عرفتي
منى : نطت قبله وسحبت الجهاز وتوقف على الكنب وهي تصرخ : منت ماخذه بكمل ..وصارت تنط وهي تصرخ وهي مستانسه من صدق ... وااااو خالد كاتب واااو ماني مصدقه
خالد: وبجديه بصوته وهو مبتسم ويمسكها ويكتفها تجلس ويسحب الجهاز من يدها : بس فضحتيني ..مهي لي
منى: كذاب وربي لك شوف عيونك شلون تضحك...وضحكت ..بخبر امي الي تهزئني عندها
خالد: سكر فمها وبجديه وملامح جاده : منى سمعيني زين ياويلك احد يعرف
منى: ابعدت يده وبجديه بصوتها: وش فيها اذا عرفوا عيب
خالد:فيها كلام كثير ما حب اجيب لنفسي الكلام والنظره المستهزئه منهم انتي عشانك بنت تنظرين لها شي حلو لكن الشباب بيشفونه نقص فيني الي اكتب
منى:باست خده بقوه وبمرح : ماني مصدقه ..وبجديه وهي تلتفت له ...بذبحك لو خليته يكلمها يوم العرس حرام عليك تراني كرهتها الحماره جالسه تلعب على ولد عمها واخو طليقها كله عشان تحرق قلوبهم ..وتلف يدها على ذراعه احكيلي بسرعه معد فيني انطر كل الي تبي تكتبه
خالد: ضحك وبعثر لها شعرها :ههههه صدق انك خبله انتي وش اسمك الحين هناك ليكون رئيسه الحزب في المضاربه الي مسويتها
منى:حطت يدينها على فمها وهي تبعد عنه وصدق الغيره اكلت لها دماغها كله وبجديه بصوتها :خالد من اليوم انت تكتب وانا انزل وارد على البنات ماعندي رجال يرد عليهم حلوه ذي اخليك ترد عليهم وانا اتفرج عليك
خالد: ههههههه ياغياره ..ومعد فيه يقاوم عمره عنها باسها بحب عميق
(حكاية خالد مع الكتابه : اول ماتعرف على قراءة القصص وهو في المرحله المتوسطه في السنه الثالثه حين كان يشاهد اخته الجامعيه ومعها كتاب يصاحبها باستمرار ولا تنتهي منه وكل ما سئلها عنه قالت له كتاب يوم حب يعرف وش الكتاب الي ما تنتهي منه دخل غرفتها وهي في الجامعه بحث عنه بكل مكان وحصله وجد مجموعه اخرى منه اخذ وحد من القصص(روايات عبير) التي كانت تغلفها بتجليد سميك وتنقله من روايه الى اخري حين تريد قرائتها حتى لا تلفت انتباه احد ان بيدها روايه وبسبب الصور التي عليها كان بمكان والدتها ان تهزئها واخذ واحده وحين انهاها اعادها واخذ اخري واستمر يقرأ معها دون علمها عشق القصص واصبح يبحث هو بنفسه عن القصص وحين يسأل من معه هل احد يقرأ دون ان يخبرهم كانت تنطلق منهم تعليقات ساخره واقلها انهم مهم بنات و اصبح يعشق القصص ويقتني لكتاب بارزين ولا يهمه حين يكون في البيت وبيده روايه لكاتب كبير لانه اخذ طريقة اخته بتغليف الكتاب وحين سافر بدأ بالكتابه في روايات قصيره وطويله ولكن كل من معه لم يلاحظ ذلك )
ّّّ
قبل الزواج بيوم منى طلبت من خالد تروح بيت اهلها وتجلس معهم طول اليوم وتنام عندهم وافق لها وهو نشغل مع محمد يساعده هو وسعد لان سعد مسوي عشاء الرجال قبل يوم عرسه بليله في خيام في مخيم كبير اعده ليوم العرس وكان عشاء قمه في الروعه مابين القاء قصائد شعريه لأحد الشعراء من قبيلتهم الي حضر العرس وطرب ورمي بارود ستانس كل من حضر للعرس وسعوا صدورهم بعيد عن ضوضأ المدينه وقصور الافراح ورسمياتها
اليوم الثاني ويوم العرس كان خفيف بالنسبه للمعرس وابو محمد لانه مافيه تعب ومعازيم غير اهليتهم
عند الحريم
مريم :ابتسمت بحياء لمنى الي جالسه تتغزل فيها
منى: ياربي فديتك مي تهبلين انتي وخدودك يابنت وجهك صاير معد فيه لون من كثر هـ الحمار و انتي ما خرجتي للعالم
مي: بنعومه وخجل :منى تكفين بس حدي متوتره مدري شلون تحملتي يومها
منى: بضحك:هههههه لا مسمح لك تقارنين بينا يختي كل ما اذكر شكلي وشكلك الحين احس اني مخبوله مخرجينها من مستشفي
ملاك : تضحك : وانتِ الصادقه مهو أي مستشفى من شهار (مستشفى للامراض النفسيه)
منى: بحده وضحك: مالمجنون غيرك انتِ ولدك يالدب
مي: بتوتر: ملاك كلمتي خالتي ومحمد
منى: يابختك بتسافرين على طول مهو مثلي بجلس لين اخلص اوراق التقديم للبعثه
مي: وهي تفرك بيدها والتوتر وضح بصوتها : بالعكس تمنيت اجلس هنا على الأقل اسبوع وبعدين اسافر بس سعد مصر حتى عرس الرجال قدمه عشان يومها ما يكون عنده شي يشغله
ملاك : منى شوفي الطريق لعمي ومحمد هم عند الباب ..وتكلم مي ..مي قلبي لا تتوترين باين الرجفه بيدك ..
مي:ملاك تاكدي من لبسي جاهز الي بروح فيه
ملاك تقوم وتفتح الدولاب : ايه شوفيه وشنطتك في السياره من اول بس ماما تقول بلاشي تشيلي الذهب بتاخذه معها بس خذى كسسواراتك الي رتبناها
ام احمد: دخلت وهي تسحب رجولها بثقل مهي قادره تقاوم انها ما تبكي هذى مي انيستها فالبيت هذى صوره منها تشوف نفسها فيها بحياها و رزانتها ..قتربت منها ويوم حضنتها ماقدرت ما تبكي وهي تشد من احتضانها باستها وهي تحصنها مع جريان الدم بعروقها باستها وهمست والدمعه على خدها وتمسح دمعة مي : الله يوفقك ياقلبي ويسعدك ..وتحط يدها على قلب مي وهي تهمس تدعي بصوت.. يارب مع كل نبضه من نبضها ازدها ايمانً وسعاده
مي :وتحاول تتماسك ماتبكي وتعدم وجها وتبوس يد خالتها وراسها وهمست بنبره باكيه :ادعيلي خالتي وتقرب من اذنها وتهمس حاسه قلبي بيوقف من خفقاته
ام احمد : تحضنها وتهمس فاذنها : لا تخافين ومثل ما قلت لك لا تخلين خجلك يدمر حياتك معه ولا تنسين انه رضى ربك منى رضى رجالك بدون ما تخلفين الله وحكمي عقلك مثل ما عودتيني قبل كل شي تسوينه وباستها على دخلت ابو محمد
ابو محمد: وقف مكانه وهو يذكر الله عليها قرب منها وهي تحب يده لف يدينه حولها ودمعت عينه ماقدر ينطق حرف واحد لها ما قدر هذى ريحة الغاليه شبيهت امها الي كل ما شافها كانه يشوفها قدامه مسح دمعته بغترته قبل يبعد عنها ويحب راسها وجتر الصوت بصعوبه ليظهره مهتز : الله يبارك لك يابوك ويوفقك ليجلس على الكرسي ويغطي وجهه بغترته ويبكي لم يحتمل فراقها لا يحتمل ان تغيب عنه مي غاليه زود عن خوانها الي عمره ما بي فرق بينهم بمعاملته
مي يوم شافت دموع ابوها بكيت من قلبها بصوت وهي ماسكه محمد
ام احمد : تدري ان ابو محمد يعز مي من معزته لامها ولشبها الغيره بقلبها منها عمره ما اظهرتها شي طبيعي تغار حتى لو وهي ميته هي بشر ولو نزعت الغيره من قلوب النساء لكان اولى ان تنزع من قلب ام المؤمنين رضوان ربي عليها السيده عائشه حين كانت تغار من خديجه رضي الله عنها وهي ميته
اقتربت منه وهي تربت على كتفه وتبتلع دموعها :ابو محمد اذكر ربك صيحت البنت وبتعدم زينتها ..يمه مي خلاص لا تخربين مكياجك وتظهرين لناس وعيونك محمره وتاخذ منديل وتبعدها عن محمد الي يربت على ظهرها و تشوف مكياجها وحمدت ربها انه كله ضد الماء ولا الدموع الي معبيه خدها كان غسلته ...عطوني مويه لها ..وجلستها وهي ترقيها وتنفث عليها يوم شافت ارتعاشها
منى وملاك عطوها ظهرهم وهم يبكون بس ما يبونها تشوفهم
ابو محمد : بعد ما تماسك وخرج الى كان كاتمه بدمعته الي نزلت وقف بعد ما مسح دموعه وقرب منها ويمسكها مع يدها : قومي يبه خلينا نتصور ويدخل رجالك طيارتك ما بقي عليها كثير
تصورت معهم وخرجت خالتها والبنات ويدخل سعد الي قبل ما يرفع نظره فيها كان يحصنها من نظرته خاف يعجب فيها ويدخل الشيطان بنظرته واخذ يردد
"توكلت على الحي الذي لا يموت والحمدلله الذي لم يتخذ ولداً ولم يكن له شريك في الملك اللهم احفها من جميع جوانبها و جنب الشيطان عنا و احمنا بحماك لا اله الا انت عليك توكنا وبك نبدأ " رفع نظره وهو يسمي لحسن ما رآى اقترب منها وقبل جبينها وهي متكحله بحيائها ولم ترفع عينيها اقترب من اذنها وهو يهمس بارك الله لي ولكِ وجمع بيننا بخير ياقلبي
مي : من دخوله عليها لا تعلم ماذا حدث لها استكانت رجفتها وخوفها استكان كل عضو بها وبعد سماعها لعذب كلامه سري بحسدها كسريان الماء ليطفي ضماء العطشان وقفت بينه هو وابيها ولتقطت لها صوره معهم ومحمد يقف بجانب سعد
ابو محمد:يقبل جبينها قبل خروجه ويخرج هو محمد
مي رفعت نظرها يوم كان يقولها بضحكه وهو يهمس شكلي صفر على اليمين واليسار بجانبك بتسمت وهمست :بسم الله عليك الحال من بعضه
سعد:بضحكه وهو يمسك يدها ويهمس : وش جاب الفرجال للمرسام بدونها هو ولا شي
مي ضحكت بصوت منخفض وهي تتذكر منى واسمائها له وهمست :وانت كل تشبيهاتك رياضيات ماغلطت منى يوم تلعب باسمك بجوالي
سعد : بضحك : هي وينها ماتبارك لي ياني حاقد عليها لو كان عرسها بعدنا كان رميت عليها طرطيعه من طرطيعها الي تبهذلنا فيها زمان لكن الحين وش يفكني من رجالها
بعد ما انهت تصويرها
وقفت في الصاله وسعد يدخل غرفة اهله مع اخته يبدل ثوبه وهي تنزل وتبدأ زفتها
نزلت وكانت جدتها واقفه عند الباب سلمت عليها وحبت يدها وراسها وهي تدعيلها ودموعها فعيونها وتمسحها بشيلتها تقدمت بجانب الباب واول ما بدت تسمع الصوت اخذت نفس عميق و هي تناظر خالتها الي تشجعها بعيونها سمت وبدت اول خطوتها للخروج طلت وقفت بخجل كلمعه الؤلؤ وبريقه بين احشاء صدفته بشموخ لا يظهياها احد بطلتها وقفت بثبات لثواني خطت خطواتها بتالق وبريق ملفت لكل من يناظرها ورسمت ابتسامتها الصافيه العذبه طلت بفستانها الابيض بقماش الدنتيل من اعلى ويتسع بتدخيلات من قماش الستان من اسفل وتسريحه رومانيه مموجه بطول شعرها وتغطيها طرحه دنتيل فاخر مثبته على الراس وتجمع اسفل الشعر و وتنساب باكمام وتسير خلفها لتعطيها فخامه رفعت راسها ليزيد من بريق نحرها عقدها الالماس خطت وهي تسمع اعذب الالحان الرومانيه الهادئه وامامها طفلتان من بنات اخوت سعد ينثران الورد وهما ترتديان فساتين تفته بقصه رومانيه عبرت مسارها وبيدها مسكتها من احب الورد لقلبها ورد الجوري بنعومة ملمسها المخملي العذب
وزينت القاعه بمفارش سوداء وعليها قطع من الستان الاحمر وورود حمراء والكوشه كانت كقطعة الؤلؤ وبها برق الورد الاحمر اكملت مسارها لتقف حين وصولها وتعزف المطربه
وملاك ومنى حولها
لتخطوا ام احمد مجبره بطلب من بناتها على اغنية ست الحبايب ياحبيبه بفستانها الذهبي وهي تبتلع دموعها عن الهطول وهي ترى اجمل زهراتها الثلاث يقفن بانتظارها ومن بالصاله دمعت عينه لمرآها وهي تسير ورجفت شفتيها تعلن عن عدم قدرتها على السيطره لمشاعرها وصلت لهن ليقبلن راسها و البسنها طقم من الالماس
لتعلوا اصوات الصديقات بتشجيع وصفير
ام شذى وهي تهمس لبناتها وتمسح دموعها : الله يوفق بناتها ويستر عليهم ما شفت بحشمتهن وش زينهن وهن مستترات وتقرص شذى بيدها شوفي وانتي تعانديني يوم اقلك خلي فستانك بكمام وترفضين يوم عرسك شوفي وش زينهن فساتينهن ساتره ولا وحده دخلت على رجالها وهي متعريه
شذى: وهي تدعك مكان قبضة امها وهي تضحك: يمه حرام عليك فستاني ماكان عاري مره
لم تطل بجلستها بعد ان بارك لها الجميع عادت الى الغرفه لتبدل فستانها بعد ان اغتسلت وازالت كل المساحيق من جسمها و تصفف شعرها لها مصففة الشعر بستشوار ولف اطرافه المدرجه ..ارتدت فستانها بكم قصير الذي يصل الى نصف الفخذ مع بنطلون جينز فاتح ورتدت بوتها
ملاك : بسرعه مي محمد يقول عجلي
مي : خلاص ما بقي شي بس عبباتي يوووه انتظري ما صليت وتري وتنزل بوتها كلميه بس شوي اصلي
ملاك:اوكي صلي وبجيب جدتي تسلمين عليها قبل تخرجين ..خرجت عنها وكلمت محمد وراحت جابت الجده معها وكانت لا بسه عباتها ومتحجبه ودعت الكل و انتظرت عند السياره تبي تودع ابوها سلمت عليه وراحت مع سعد وصلهم السواق للمطار
الجده : وهي جالسه في الغرفه وتمسح دموعها
ام احمد: تربت على كتفها وهي تحاول تصبر عمرها : خالتي محمد بيوصل ملاك البيت روحي معها الحين انا بعدني ماجمعت اغراضنا
الجده: برجع لبيتي مع بناتي
ام احمد وهي تحب راسها والعبره خانقتها : خليك معي اسبوع تصبريني على غيبتهم عني
الجده : وهي تضغط على يدها بحنان ممتنه لها لتحفيها وحنانها لعيال بنتها كنهم قطعه منها : ابشري ماردك وانتي بمكانت الغاليه
ّّّ
بيت ابو محمد
محمد : بعد ما دخل جدته غرفتها وهي مستنده عليه خرج وطلع يركض لغرفته وهو عند الباب وبضحكه بصوته : ياويلك مني لو بدلتي فستانك قبل اجي سامعه
ملاك: وهي تلف حولين نفسها بفستانها اليلكي وشعرها بتسريحه متداخله بطول شعرها بشكل ضفيره من الخلف مزينه بشرائط صغيره : شوفني قدامك شو تبي كمان ما مليت عينك منه
محمد: ويحملها بين يدينه وبزعل : لا تلفين خطر عليك وعمري ما راح امل من النظر لك يا قلبي ..وابي اجلس اسولف معك وانتي بزينتك ولا الزينه بس لهم وانا لا
ملاك : باسته بنعومه اذا تبي كل مره بتزين لك مثل العروس بس اطلب انت واذا متزينت لنظر عيني بتزين لمين متهمني أي عين تشوفني غير عيونك يا حبي
محمد: باس خدها ونزلها بروح اجيب ابوي وخالتي جهزي لنا جلسه معتبره زين سوى فينا سعد الي ماخلا عشاء الرجال بنفس اليوم
ّّّ
منى : بعد ما رفعت كل اغراضهم مع امها كلمها خالد تخرج : امي خالد برا باقي شي ولا اروح خلاص
ام احمد: لا ياقلبي الله يستر عليك اخرجي لرجالك ونتبهي لعمرك
منى: لبست عباتها وباستها وخرجت ..واول ماطلعت فالسياره بعد ما سلمت ..وتخرج ورده حمراء اخذتها من مسكت مي وتعطيها له ..
خالد: وبضحكه : وحشتيني ما ابي ورده اكيد سرقتها من داخل ابي اسمع كلمه حلوه مهو ورد حرام عليك تاركتني لوحدي يومين ما شفتك
منى: بشاعريه : ترد ورده مني قطفتها يديني من بين كل خواتها عشان ترتوي بيدين حبيبي وتخجل اوراقها من مسكته لها ويزيد فوحها لتخترق انفاسه
خالد : ناظرها ثواني وهي مغطيه وجها ما يشوف منه شي ويمسك يدها ويبوسها : اقبل يدين قطفت وعطت من فوح جسدها عطر يروي الورد ويسكت انفاسه ..وبضحكه بنبرته ..صدق المثل من عاشر الناس اربعين يوم صار مثلهم انتي ماكملتي اسبوع واشوف فيه بوادر تحسن بالرمنسيه ويمكن تكمل بمشروع كاتبه مستقبلاَ



منى: بضحكه : وهي صدق مشتاقه له ولهانه عليه وبهمس :انا مستحيل حياتي
وصلوا غرفتهم واول ما نزلت عباتها وخالد جالس
خالد: منى بسرعه ابي اشوف وش لبستي ما يكفي تشوفك عيون الناس قبل اكحل عيني بشوفتك
منى:وهي تشد من عباتها وبضحك : لا مابي تشوفه بعدين تعصب علي اعرف ما بيعجبك
خالد: وقف وقرب منها وهو صدق شاك انها تسوي أي شي يتوقعه مع جنانها وبجديه بنبرته : منى اشوف وش لابسه ولو ماعجبني احلمي بعد اليوم انك تخرجين من البيت وانا ما شفت وش لابسه
منى: بجديه بنبرتها : عيوني مهو بنا الي ينقالي هالكلام انا ربيبت ناصر وانوار واسأل امك اذا متدري عن امي وتفصخ عباتها بزعل وهي لابسه فستان حرير ناعم غبار الورد ماسك بشكل سمكه مع جكت جبيرلحمي و ورود صغيره بنفس لون الفستان ونفس الورود منها بشعرها
خالد: صدق انحرج منها وافتنه شكلها الطفولي بس هي الي خلته يقول الي يقوله : قرب منها وهو يحب راسها ما قصدت انتي الي قلتيه شككني بصراحه من كثر مقالبك تخلين الواحد يشك فيك
منى: بزعل وهي تبعد عنه : ولو يعني منت عارف تربيتي المفروض ولا واحد فالاميه يدخل الشك لقلبك
خالد: يلف يدينه على وسطها وهو يهمس عند اذنها : عمري انتِ يهون عليك تزعلين علي وانا ميت شوق لك ويلفها يشوف وجها والدموع بعينها تكفين ياعمر خالد كله انتي الا دموعك
منى: بجديه بنبرتها وهي تهمس : كل شي عندي اتقبله الااحد يشك بتربية اهلي لي ما ارضى على امي وابوي كلمه اذا صدق تعزني لا تغلط عليهم
خالد:قبل جبينها بعمق وهو حاس بجرحه لها انتقل ليعتصر قلبه : اقدر اقول اسف لاني غلطت قلطه كبيره بحقك وحق اهلك ياقلبي واوعدك معد اعيدها ابد واذا غلطت عليهم بيوم ازعلي علي ..وبضحكه بس عاد ليطول زعلك ما اتحمل ويقرص خدها خلاص عاد فكيها من تكشيره ..ويمسح على شفاتها يهبل لونها الوردي ..
ّّّ
وصلت رحلتهم بالسلامه الي راح تكون بجوله في كذا مدينه مع قروب سياحي لمدة (15) يوم
كانت البدايه في النمسا
في الفندق
مي كانت متعبه جسدينا وتضغط روحها المخنوقه لبعدها عن اهلها لتزيد من تعب جسدها ازالت عبائتها وعلقتها في حين سعد يدخل الشنط من العامل لداخل الغرفه وقفت وهي منكسه راسها حياء من تواجدها معه
سعد: ابتسم وهو يقترب منها ويبعد شعرها عن وجها :مي ناظريني
مي: رفعت نظرها بخجل
سعد:بهدوء وحنيه :اذا صدق لي معزه عندك لا تخلين خجلك الي دوم يبعدك عني حاجز بينا انا اعشقك مهو لجمالك ولا لجسمك صحيح كلها فتنه من ربي لكن اعشق فيك اسلوبك وذكائك عمري ما كلمتك بموضوع الى احصل له عندك اجابه و رآى سديد ومقنع ويهمس عند اذنها بنبره حنونه لا بعد حد..ولا تفكرين انه بيوم بجبرك على شي وانتي منتى مستعده له حنا بشر الله ميزنا بالعقل محنا بهايم .. توضي وخلينا نصلي و خذيلك شور دافي ونامي
مي: احرجها كلامه اكثر من انه ريحها وقصتها زادت بحلقها لتخنقها وتظهر عبرتها وهي تلجى لصدره لتريح راسها وتبحث عن الامان والسكن وتبكي
سعد:يحنيه : مي اسف اذ احرجتك و جرحتك بس ما كان قصدي غير راحتك هي اهم شي عندي
مي : وهي ترفع راسها وبدون ما تناظره وتبعد قليل عنه وبهمس :لا تتاسف انا مخنوقه لبعد اهلي وخرجت العبره
سعد بمرح وهو يمسح خدودها بيدينه الثنتين ويضحك : اذا العبره كل مره بتخرج ياهلابها وانتي بين ايديني ..يالله قلبي التعب باين بعيونك روحي انتي استحمي قبلي
ّّّ
منى: بعد ان اكملت جميع اوراقها
خالد :قرر انهم يسافرون ماليزيا قبل دوامهم بثلاث اسابيع شهر عسل ومن هناك تكون وجهتهم الى لندن ومنها يكون قضوا مع اهلهم اكبر وقت من الاجازه ..وقرر الانتقال الى شقه مفروشه بدل الفندق ولهم الحين منتقلين ثلاثه ايام
منى: وهي في المطبخ ترتب الغداء مرسلته امها مع السواق : خالد حبيبي ممكن تجي شوي
خالد: وهو عند الباب : هلا عيوني وش تبين
منى: شيل الصينيه(تبسي كبيره فيها الاكل ) ثقيل علي
خالد: وهو يشيله : مقدر اناعلى الدلع ..ويدلع صوته كانه بنت ..يااالبي ظهري اتكسر
منى: وهي تضحك وتخبطه على ظهره ومعها الببسي بكيس :ياحلااام تعبتي ياقلبوا بعدك ما شفتي شي (عادت كلامه لها يوم ماتبي تسوي شغله )
بعد ما تغدوا وخلصوا غداهم خالد عند المغاسل الخارجيه بجانب الحمام قام يغسل ويتوضأ مع سماعه لاذان العصر منى اقتربت منه دون ان يشعر بها ورمت المفرقعات (طرطيعه) وهي تحمل كميره فيديو صغيره جداً وضحكت حتى دمعت عينها وهي ترى منظره منتفضاّ وهو مرعوب من الصوت الذى كان بين اقدامه ليختل توازنه وبحركات عشوائيه بيديه ورجليه و يتزحلق وضرب بجانب راسه في الجدار وهي مستميته عليه من الضحك التفت لها بنظره حاده وناريه لم تشعر بها ليقف ويقترب منها ويخرسها بكف نزل على صفحة خدها لتبتلع ضحكاتها مع صدمتها وتسقط الكمره من يدها وهو يقف امامها يصرخ : كل شي عندك مرح ولعب بس كافي حتى الوضوء وعبادة ربك ادخلينها بلعبك وبتعد عنها وهي متصلبه مكانها
لم تتوقع منه ان يفعلها ولو بعد سنوات كيف وهي لم تكمل الشهر انتفضت وهي تقف مكانها لتركض الى المجلس وتجلس باحد اركانه وهي تبكي
ّّّ
الفندق
مي : ياعمري قوم كلها ثلث ساعه و يحرك الباص
سعد:مكسر من رحلة امس والمطر الي كان اكثر الوقت انقلب :يالقبي خلاص اليوم محنا بريحين معهم مهو تقولين شفتي المنطقه الي بيرحونها اليوم خلينا هنا واذا صحيت نلف ونتسوق خليني انام
مي : بجديه : قوم بلا كسل الرحله مع مرشد غير اعرف اشياء ممكن معرفها ولا اعرف تواريخها واحداثها ..وشافت انه بيطنشها ويكمل نومه باسته على خده بخجل تكفى حبيبي قوم اذا خرجنا بيروح كل الكسل الي فيك
سعد: وهو يفتح نص عين وببتسامه : بوسي الخد الثاني عشان تفتح عيني ويكون فيه عدل مايزعل واحد انك فضلتيه على اخوه
مي : ضحكت وهي تسحبه مع يده تجلسه: قوله لايزعل اول متلبس ابوسه
سعد: خليك عند كلمتك ..وقام ودخل اخذ له شور على السريع وخرج وملابسه مثل ما تعود كل يوم جاهزه هي مطقمتله على ذوقها خلص لبس وتعطر قامت وقفت عنده سكرت له ساعته وهو على طول نزل نفسه لمستوها وياشر على خده باسته ولفت بتمشي وصرخت وهي بين ايدينه شايلها ..سمعيني أي شي من القصائد الي تحفظينها انزلك
مي :اذا خرجنا وحنا في الباص اقلك
سعد: تبينه يحرك لا تقولين بظل شايلك وماني خارج
مي : سعد
سعد : ما سمعت اسمي بتقصدين فيه
مي ضحكت : طيب ..وبخجل موسموم على خدودها
أحبـك كالبـدر الـذي فـاض نـوره
علـى فيـح جنـات و خـضـر تــلال.
سعد : يوم شافها سكتت.. كملي ..ما قلت بيت قلت قصيده
مي: كملت وبحرج منه :
وجـهـك و الـبــدر إذ ا بـــرزا
لأعــيــن الـعـالــم بـــــدران.
أنـا و الـحـب تـوأمـان خلقـنـا
و تلانـا فـي العـشـق كــل حبـيـب.
و أدرك الليل سر الحـب فـي قلبـي
فظـل يهـرع خلـف الصـبـح نـشـوا.
فتنت منـك بأوصـاف مجـردة فـي
القلـ ب منهـ ا معـانٍ مـا لهـا صــور
فلو كان لـي قلبـا ن عشـت بواحـد
و أبقيـت قلبـاً فـي هــواك يـعـذب.
أحـبـك حـتـى كــأن الـهـوى
تجـمـع و ارتــاح فــي أضـلـعـي.
و تعطلـت لغـة الكـلام وخاطبـت
عينـي فـي لـغـة الـهـوى عيـنـاك.
أشكو الغـرام إليكـم فاقبلـوا شغفـي
و لـو شكـوت لصخـر رق و احترقـا.
و تمـنـى نـظـرة يشـفـيبـهـا
عـلـة الـشـوق فـكـانـت مهـلـكـا.
سـوف تلهـو بنـا الحيـاة وتسخـر
فـتـعـال أحــبــك الآن أكــثــر.
و الله ما طلعـت شمـس و لاغابـت
إلا و ذكــرك مـتــروك بأنـفـاسـي.
سكرنا و لم نشرب من الخمر جرعة
ولكـن أحاديـث الغـرام هـي الخـمـر.
سعد : تنهد وهو يرآى وجها المشتعل من حياها وهي مغمضه عينيها وتقولها بصوت كتغريد البلبل همس : صوتك وانفاسك هي الخمر الذى ارتوي منه بفيض من الرحمن لا حرمني لذته بدنيتاً وجنانً
ّّّ
خالد: دخل الغرفه وهو ممسك براسه الذى به قطرات من الدم مسحها بمنديل وهو مقهور لرد فعله كيف يصفعها كيف اخذ منديل نظيف ووضعه مكان الم ولبس الطاقيه وشماغه وخرج وهو يسمع انينها خرج مسرع يريد الابتعاد قليلا لا يستطيع التحمل لسماعه بكائها وهو يعتصر من الوجع لما فعله بها لماذا تصرف كذلك وكسر ضحكتها لماذا ذهب الى المسجد وقبل دخوله دخل الميضأ(مكان الوضؤ) توضأ لعل الله يفرج همه بوضوئه فالم روحه يطبق عليه ويخنقه لعلها تزول مع نهائه لوضوئه صلي العصر وغادر كل من بالمسجد لكنه لم يستطع الخروج متعب من فعلته متعب كيف يواجها كيف ولتفت الى الذي يتحدث امامه وضنه يكلمه وهو يقول لا بتكون عن ترويع المسلمين... لا ياشيخ ماتنفع تكون محاضره افضل تكون بخطبة الجمعه ..ايه كثر المزاح والترويع لخلق الله ومايدرون انه منهي عنه
ابتسم خالد وهو يحمدالله وقام من مكانه كانها رساله انقاذ من ربه له دخل البيت وكان هادي
منى: بكت بحرقه حتى حست بالوعه وخذت تركض الى الحمام وتفرغ كل ما تناولته وقفت لتغسل فمها ووجها واثار يده على خدها لتعود لنحيبها الموجع اقفلت الباب بقوه لتستحم وتطفي المها لانها اتسخ جزء من ملابسها من ترجيعها حتى وهي تستحم دموعها لم تقف خرجت ورتدت ملابسها وجلالها لتصلى ودموعها لم تجف
بعد ان انهت صلاتها تمددت لم تستطيع ان تقف عن سجادتها ونامت على جنبها عليها وهي تغطي وجها بذراعها والاخرى تحت راسها كان بامكانه الصراخ عليها تهزيئها لكن ضربها عمره محد من اهلها مد يده عليها بكت بشهقات مكتومه بصوت انين موجع
خالد: وقف عند باب الغرفه انينها طعنات بصدره يحس بالم بكل جسمه لصوتها كوخزات الابر ورجوله ثقيله يسحبها سحب حتى وصل اليها ويجلس بجانبها ويرفع راسها ويلمها بين يدينه وهي لم تقاومه بل زاد صوت بكائها الموجع ليفجر له ضلوعه ويهمس بالم اختناق صوته بين حباله الصوتيه.. انتي غلطي ورد فعلي من روعتي ماكنت بعقلي يوم سويتها كنت تحت تاثير الرعبه منى قلبي خلاص ذبحتيني بصوتك تكفين خلاص ويمسح على ظهرها يحاول من تهدئتها لكن ظلت تبكي فتره
منى:مقهوره من ضربه وكلامه بكيت لين شعرت انها تعبت ابتعدت عنه ودون ان تناظره وبصوت لم يظهر بوضوح من بين شهقاتها : ما يشفع لك ..وقفت وتجهت للسرير وهي مازالت تلتف بجلالها لترفع غطائه وتدخل بداخله وتغطي حتى راسها
خالد: قام وهو مكسور من داخله عليها وعلى حاله اقترب منها ليسمعها تئن ..
منى: خليني لوحدي ...
خالد :ويرفع الغطأ عن وجها بخليك الحين بس بينا تفاهم ويحب راسها ويبعد عنها ويخرج ليجلس فالصاله وهو يزفر الم وحسره انزل شماغه و الطاقيه وقد وقف الدم و هو يريد ان يتمدد لمح كمرتها ليقف بوجع وياخذها ويلف شريطها الذى لم يقفل ومازال شغال ويشاهد صورته التي ابتسم لها بحسره كانت مضحكه بصدق لكنها طاعنه لوجدانه وهو يسمع صوته دون ان يشاهد ما احدث من شرخ بينهم اقفلها و اخذ جهازها هو الذى على الطاوله امامه وفتحه يريد ان يجمع اكبر قدر من الكلام الذي سمعه لعل يكون هو ما يمحي ما حدث بربطه بربه ودينه ويكون حجه تغفر له بسببها
تصفح الكثير والكثير لم يشعر بالوقت وهو يقرأ الا مع اذان المغرب قام ليتوضأ ودخل الغرفه وهي نائمه والتكيف مغلق اشعله عليها وحين عودته قرر ان يوقضها للصلاه بعد عودته توجها لها وحين رفع عنها الغطأ كانت تتصب عرق وخدها عليه اثرواضح لقوة الصفعه التي نزلت عليه قبله وهو ينتفض لحرارة جسمها ليحاول ايقاضها وقام ويقفل التكيف عاد عندها ليرفعها يجلسها ..منى قلبي قومي تنفسها كان حار يعلم ضعف جسمها وهو لا يقاوم الحراره ترتفع به بسهوله ازال عنها جلالها ليحملها بملابسها ثوبها القصير ويدخلها تحت الماء و يقفل السداده مع تفتيحها لعيونها وتريد الخروج ..خليك لا تتحركين ..ويركض ليحضر قليل من قوالب الثلج التي في الثلاجها ليضيفها لتختلط مع الماء ويمرر احد القوالب على خدها الملتهب كالتهاب روحه وحتراق انفاسه وهي تحاول ابعاده امسك يدها ليقبلها ويصب الماء على راسها ثواني قليله وشعر انها بدت تفيق من الحراره وتنخفض عنها حين فتحت عينيها قبل جبينها بقوه وهو يردد بداخله الحمدلله ..بجيب روبك انتظري.. احضره ..انزعي الي عليك والبسي الروب وفرد لها الروب وهو حاجز بينهم ونزعت ملابسها والبسها هو لياخذ ملابسها من يدها لتدخل يدها الاخرى وحين اراد وضع ملابسها بجانب السله انتبه لملابسها المتسخه ليزيد من لوعته عليها اخرجها وهو يغطي شعرها ويعيدها الى السرير ويغطيها ويحضر لها الماء لتشرب وبندول يعلم انها لن تاكل وهي بهذا الحال جلس بجانبها فتره قبل اذان العشاء فتحت عيونها وهي منتفخه اجفانها من كثر ما بكت لامس جبينها ولم يكن هناك سوى شي بسيط من الحراره مسك يدها التي تبعد شعرها عن وجها وقبلها قومي اذا تعبانه اوديك المستشفى خلعتي قلبي من مكانه عليك
منى: جلست وهي تلف روبها عليها بحكام وصوت ابح من البكاء: وش الي صار لي
خالد: يمسح على شعرها ويحب راسها ارتفعت حرارتك قومي ياقلبي اذا بعدك تعبانه اوديك
منى: تسند راسها لظهر السرير :وبدون ما تناظره : لا
خالد: مسح على راسها بصوت موجوع يظهر الوجع من بين تنفس حروفه وهو يخرجها : منى تكفين قومي صلي المغرب الي فاتك وبنزل اصلي العشاء ولا رجعت تكفين ابيك تسمعيني ونتفاهم باس راسها وقام بدون ما يزيد حرف دخل توضأ واخذ له ثوب نظيف لبسه ومسح على شعره ومشطه بحذر بدون ما يخدش الجرح وخرج بدون شماغ
منى: نزلت راسها عنه وهو يغير و مهي قادره ما تبكي انتظرت لين خرج ونزلت دموعها مسحتها وهي تقوم وترجع تاخذ لها شور و تتوضأ وتلبس وتصلي خلصت قبل رجوعه رجع وهي واقفه عند التسريحه تلم شعرها بمشبك صيني
خالد..اذا خلصتي تعالي الصاله ابيك ..راح شال صحون غداهم الي بعدها على الطاوله ورتب الطاوله وحط الصحون في المغسله بعد ما افرغ الباقي من الاكل بكيس خاص له شغل الغلايه وسوالهم كوبين كبتشينوا وخرج وهو ينتظرها فالصاله شوي وجات مسكها مع يدها وجلسها عنده وهو لا ف يده على كتفها تنهد وهو يشوف الاثر من جهته على وجها حب راسها ..منى ابيك قبل تشوفين شي وانتي احكمي بنفسك مسك الكمره شغلها وقربها منها ..
منى: بعدتها عنها وهي تنزل دموعها ما ابي اشوف
خالد : اغمض عيونه وهو يلمها له اكثر منى اذا ما شفتي وفهمتي الي بقوله بعد ما راح تستوعبينه غير بعد ماتشوفين حط الكمره بين ايدينها ودموعها على خدها وهي شغاله هو ابتسم مره ثانيه لشكله لكن هي زادت دموعها ..وقف الصوره ..منى شوفي شكلي هنا شوفي نظرتي بالبدايه كيف ورجع شغلها وشفيها هنا وحده ..حركت راسها لا ..لف وجها جهته وهو يمسح دموعها ياعمري نظرتي الاولى و احد مصدوم ومرعوب والثانيه دخل فيها شيطان يبي ينتقم لعمره وانتي شفتي بعينك كيف الظره مختلفه وتر الاسلام نهى عن ترويع المسلمين حتى لو بالمزح ويسحب الجهاز ويفتح الصفحه لم يقفلها شوفي بعينك الاحاديث
ويبوس خدها بخفيف ما يبي يالمها اذا موجوعه منه ...لا دخلين الشيطان بينا وتفرحينه وعد منى اني مهما ارتعبت او عصبت بعد كذ ا امسك عمري وما ارفع يدي ابد عليك منى هذى اول مره امد يدى عمري ما ضربت وجي اضرب روحي ترى الضربه اذا انتي تضنين انها بجسدك هي بروحي الصفعه فيني اكثر من الي تحسين فيها الحين
منى: ومن بين دموعها كانت تشوف الكلام مع سماعها لكلامه الامها ما تقرأ ياما روعت اخوانها وارعبتهم بس ما تعرف انه انها ممكن ربي ما يامنها من فزع اعظم يوم يوم القيامه سندر راسها لصدره وهي تبكي وتشهق ..سامحنى ما كنت اعرف كنت احب العب وارعب اخواني مدرى مدرى انه ما يجوز
خالد: ياعمري حتى انا مكنت اعرف انه لاهالحد غير يوم سمعت الشيخ يتكلم عنها وطلعت وشفتها قومي خلينا نخرج مثل محنا مخططين نتعشاء برا ..وبضحكه ..ونخلي الشيطان يموت حره وحسره الي ما قدر علينا
حرّم النبي صلى الله عليه وسلم تخويف المسلم وترويعه ونهى عن إدخال الرعب عليه بأي وسيلة فقد كان الصحابة رضي الله عنهم يسيرون مرة مع النبيفي سفر فاستراحوا ونام رجل منهم فقام بعضهم إلى حبل معه فأخذه وأمَرَّهُ على جسد أخيه النائم ففزع فقال صلى الله عليه وسلم " لا يحل لمسلم أن يروع مسلمًا "رواه أبو داود
وروى ابن عمر رضي الله عنه قال: قال رسول الله((من أخاف مؤمنًا كان حقًا على الله أن لا يؤمّنه من أفزاع يوم القيامة))

بعد سته اشهر


بيت ابراهيم

مريم : تداعب ابنها (تيم) الذى يكمل السته اشهر بعد ان ماتت رعبا عليه وهي تنجبه في نهاية السابع ويكمل الشهرين وهو بين الاجهزه خوفا عليه وليكتمل نموه
برهيم : كان يحمل اغراض التيم الحليب والحفائض : ليه نومتيه وياخذه منها
مريم برعب على ولدها وهو بين يدين ابوه : حرام عليك تكفي مترعبه لي توه رضع ونام شوي يقوم لا تقومه
ابراهيم يدخلبه الغرفه وهي تتبعه ينومه فسريرهم ويلبس ثوب البييت وينام جنبه وهو يداعب انفه بخد ابنه
مريم : غطتهم وهي تقبل خد براهيم بحب عميق لا تشعر به الا من عانت حرمان الضنا ووقف معها زوجهاهمست عند اذنه : انتبه لا تنقلب عليه
ابراهيم يسحب يدها الي على كتفه ويقبل باطنها : ريحته وريحت امه تخدرني وتجيب لي النوم
مريم : بتسمت وهي تسحب يدها منه :عاد عن العياره الحين لا خذته بحصل ريحتك مطبوعه فيه وبتلصق فيني ..


ّّّ

شمايل : وهي تعبانه من الحمل وهي بشهرها الثالث تعبت كثير من الوحم وضعفت ما فيه شي يجلس بمعدتها كله ترجعه ولها اسبوعين بدت تتحسن حالها جالسه مع عمتها في الحوش والقهوه والحليب بترامس
ام حسن :حرمه كبيره في السن لا تستطيع الحركه بمفردها لكنها حكيمه ونبيهه وبصوت اتعبته السنون :يابنتي اذا الوعه الي معك من رجالك روحي بيت اهلك ولا يموت وليدك من الجوع يابنيتي مهو بعيب كثير يتنسون على رجالهم وتجيهن لوعه ما يقبلن الاكل
شمايل باحترام عميق كعمق مشاعرها لها تحبها محبه فاقت كل الحدود كانت لها السند بعد الله بزواجها تنصحها بدون ما تنتظر منها السؤال : يمه لوعتي مهو من رجالي نفسي صاده عن الاكل واذا اكلته مايطب بطني بس الحمدلله اليوم اكلت شوي
حسن : يجلس في مكانه بينهن ويتكي وبيده حبات رطب يناول امه الينها ويعطي زوجته وبحنيه ويحطها بيدها وهو ماسكها : كليها الله يجعلها ثابته بجوفك ويرد صحتك عليك
شمايل : اعطته حبتين من الي بيدينها الي حطها وكانت ثلاث : كل انت هذى باكل حبه
حسن : السنه تكلين ثلاث ولا سبع وامي لوني محصل الين كان جبته لها لكن ماتقوى على هذا ويكلمها بصوت منخفض : كلمتي الدكتوره
شمايل:تتكي معه على نفس المركى: ايه تقول عادي خليك على الفتمين والحبوب اذا خلصتي الثالث يبدا يخف
حسن : شلون هي بلاه مهو بفيها ميثبت بجوفها اكل خلينا نشوف وحده غيرها
شمايل :تبتسم وتمسك يده : لا فيه كثير مثلي وتهمس بصوت منخفض اكثر تدري امك تضن لوعتي بسبتك مسكينه كسرت خاطري وهي تقولي روحي بيت اهلك ولا يموت ولدك
حسن : ضحك : يابعد حي يمه ماتدرين انها متوحمه علي وعلى ريحتي ماتبي فرقاي
شمايل :مبتسمه خجل وتهمس بزعل : الشرهه علي الي اخبرك بتمسكها لي الحين
حسن : لا يالغاليه ماتدرين انه زاد من كثر غلاك عندي
(شمايل :بداية حياتها كانت مكسوره لان والدها تحمل كل امور زواجها كانت تضن منه انه يوفر عليه حتى تكون هي ليست بحمل لاحد سواه ليهديها هي وبيتها لزوجها ولكن منذ يومها الاول اخبرها حسن عن تكفل والدها بكل شي وهو خجل منها ومنه فتح لها قلبه ليخبرها باسراره بدت تجد نفسها تنجرف معه وتفعل المثل كان يداري صحتها اكثر منها ومالم تلاحظه هي وهو لاحظه انها حين تكون بمنطقه مزروعه بنباتات بلا رائحه لا يتعب صدرها فزرع لها ارضية الحوش بالعشب وبركن الحوش نافوره تدفق الماء فهي ماخفف عنها فنسبة الاكسجين من الخضره والماء هي ماتجعلها تتنفس بسهوله واذا كنتم تسألون عن قلبي فاني جعلت القلب للخالق يتصرف به كيف يشاء فحبي لحمد عميق بعمق طفولتي لن ينمحي ويظل ذكرى ومعزه خاصه له بقلبي لا يعلمها سوى خالقي ولم اخن زوجي ولو لثواني بالتفكير بغيره فلول عرضوا علي رجال الدنيا وحمد معهم مافرطت في زوجي فهو زوج دنيا واخره وله من المعزه والغلا ما يحجب ناظري عمن سواه ولو كان غالي




ّّّ

في المستشفى لندن
ملاك: بتعب جيبه اعطيني هو
محمد:وهو يبوس راسها ويتناول ولده من سريره ويحط بين يدينها بكل حنان ويرجع ولف يده حول كتفها :سميه مثل ما تبين بعد التعب الي تعبتيه ابد ما يحق لي اتشرط و اسمي
ملاك :تميل راسها على كتفه وهي تداعب خد صغيها بطراف اصابع يدها :ما في راسي اسم كلها طارت ..وبقصه مريره لا تمحيها الايام وقطرة دمعه زحفت لطرف عينيها ..بس زمان كنت اقول لبابا اذا جبت اول حفيد بسميه خالد عليك كنت بس ازرع فيه امل مفقود لاني ابد متوقعت اني اتزوج ويصير املي المفقود جنه بالنسبه لي وعمرها خيرك علي
محمد: حب راسها وهو يتنفس مع اطرابها :ام خالد يهون عليك خالد يحس بدمعتك وهو بين يدينك لاول مره
ملاك : لفت وجها ناحيت كتفه ودموعها على خدها وهي تهمس بحشرجه بصوتها : لا مايهون علي بس ابوه عادي هو مقدر اخبي عنه دموعي لان مافيه احد بيمسحها لي غيره
محمد: يمسح دموعها وهو يبوس خدها :على قد ما احب اشوفها على كثر ما تحسسني بقربك مني




ّّّ

في دبي
في احد الفنادق
عامر: جالس مع احد الاصدقاء القداما له وهو اكبر منه عمره في الاربعينات :لا الاهل مهم معي تعرف مدارس وخلاص بنتي الحين عندها دراسه مهو مثل اول باي وقت يكنون معي
جسار :رجل اعمال سعودي وعايش بدبي بضحكه :ههههه خذلك مره اجل وخليها لسفرياتك
عامر : وبنبره حازمه :الزواج مهو بلعب ولا تنسى "فإن خفتم الا تعدلوا فواحده" انت بعدك على حالك تعدد
جسار:وبضحك الي اعرف اني ماني بعادل معها اسرحها بس اسكت اخوك طاحله على طيحه هالمره نقص عليه فيها بدل مهو اقص على الخلق ما قد شفت بقوتها يامقوى قلبها ماتهاب من احد
عامر: هههههه دواك خلها طلع حرة حريمك المساكين
جسار : ماني بجسار كان ماكسرت خشمها بس محروق قلبي قصت علي العجوز ابد معطيتها عمرها انا على اخر عمري اخذ وحده اكبر مني ابد ماهقيتها غير بوسط الثلاثينات وطلع نظرتي فلقه طايشه
عامر: ضحك من قلبه على حركاته بوجه وبلع ضحكته ورجف قلبه ونخلع من مكانه يوم سمع صوتها تناديه لف ناظرها وكانت صدمت حياته
جسار : بحده الحين شايفتني مع الرجال وش مقربك
ام عامر انربط السانها وهي عيونها تدور بمكانها وتصلبت رجولها
جسار انقهر منها الي عينها ما شلتها عن عامر حتى وهو معطيها جنبه وصاد عنها وقف وهو يودعه ..اشوفك مره ثانيه اذا منت مسافر الليله ..وسحبها مع يدها ومشابها للمصعد وطلع لجناحهم
عامر : تصلب كل جسمه ولا قدر يتحرك فيه عصب واحد من اعصابه وطاح من على الكرسي وهو جالس واسعفوه الي حوله
فوق بعد ماوصل الغرفه حذفها وهي يسحب فيها سحب مهي راضيه تمشي طاحت على الارض وصرخ يالعجوز ولك عين تناظرين وانتي معي وش تبين اطلقك وتلفين عليه اكيد جازلك صغير ومزيون وعنده من الله خير واجد ويصفقها على وجها يوم ماشافها نزلت عينها ولا كنه يكلمها رجم عليها تفوو عليك من مره ياقوا قلبك ما تنزل لك دمعه انتي طالق طالق طالق وورقتك الليله تكون عندك الي مثلك ما عليه حسافه ولا تفكرين كثير تراه عنده مره وما يشوف غيرها بين النسوان كلهم حتى لو عرضتي عمرك عليه مهو بمناظرك خرج عنها وهي مكانها
ام عامر : ما تحرك لها جفن من بعد ما شافت ولدها

ّّّ

مي : سعد تكفي خلني اسافر مع خالتي بس اشوف خلود الصغير
سعد: مي حرام عليك فكري بصحتك الحين مرسلين لك صوره اول باول وغير انك شايفته على الكمره مهو مكفيك يضرك السفر
مي : لا مهو بضارني انا بنهاية الخامس ما ياثر علي
سعد : وهو يرجع لتصحيح الكتب الي بيده : ياعمري لك علي وعد اول ماتخلصين الاربعين اسافر معك وخليك تشوفينه وخوانك يشفون ولدك


ّّّ


خالد : وين وين جلسي ماني بماخذك معي
منى: تتخصر : ياااسلاااام هي امي ولا امك الي تبي تروح تستقبلها حدي بموت من الوله عليها وعلى حضنها بنتظرك لين توصل يمكن تخليك توصلها المستشفى على طول
خالد : شوي ويضحك على شكلها وهي حاطه يدينها على وسطها وبنطلونها العلاقي بشبحات وبطنها بارز : منى ياقلبي تعب عليك اجيبها واجي اخذك على طول
منى: وهي تلبس بعباتها وتلف ايشاربها وتلف يدها بذراعه :مايحتاج ياقلبي تتعب عمرك وتمسح على صدره تراني ادور راحتك وبعدين.. بدلع وهي تسحب يده وتحطها على بطنها ....البيبي يبي شوف جدته شف شلون فرحان
خالد: وهو يضحك صدق مافي احلي من دلعها على قلبه وحياته معها ضحك و احيان يعصب عليها و بسلوبها ترجع هي تخليه يوافق على الي تبيه : ياعمري اجلسي خلصي دروسك لين ارجع اذاشفتي امك منتى براجعه مذاكره بدري
منى:تخسي دراسه عند شوفتي لامي ..ويوم شافت نظرته لها بحده حطت يدها على خده ..خلاص حبيبي تكسر بخاطري يعني و تسحبه مع فنيلته تنزل راسه لها وتبوسه
خالد : وهو ماسك ضحكته : فيها شي لو قلتي نزل راسك بد السحبه ولا رفعتي عمرك شوي وبستي
منى: وهي تشهق وبضحك : تبي البيبي يطير بحلقي الي امغط عمري عشان اوصل خدك
خالد: ضحك بصوت : ههههههه هاتي شنطتك خليه يجي وتشوفين الوجه الثاني
منى: ويصوت قوي بتريقه : اموووت عليك يالحمش ..ويوم ناظرها سكرت فمها وصرخت وركضت تلحقه يوم لف بيمشي عنها وتتعلق بذراعه



ّّّ

بيت راشد

مها بمراره تجرعتها ابتلعت قصتها وهي تنزف قيحاً مولماً لا تستطيع ابتصاقه ملتصقا باحشائها ويزيد مراره مختلطه بطعم الدم كريه براائحه نتنه تستنشقه مع انفاسها وضعت يدها على فمها وانفها لم تعد تستطيع احتمال المراره وراحة الدم واقدامها متصلبه لا تسطيع الركض افرغت مافي جوفها على الارض...اخرجت مرارة ونتانت ماقرأت اخذت تلوع كبدها مع ذكرى الحروف لبشعه مسحت فمها بمنديل وهي تحاول الجلوس على الكنب وهي كل عرق بداخلها ينزف صديداَ دخل عليها لينتفض جسمها بغيض اقفلت فمها وانفها تشم منه رائحه بشعه كبشاعة الجثث المتعفنه
راشد صرخ فيها وهو اهاله مرآى منها : وش فيك ..ليراى جهازه مفتوح امامها فصرخ بها وهو يخطو نحوه : من قال لك تفتحينه هاااه ولم يكمل وهو يرى ماكانت تقرأ صفعها على وجها ليوقفها ويحذف بها بعيد عنه
مها صرخت متوجعه لترميه بكل ما حولها من مخدات وهي تصرخ بقثيان موجع وتريد ابتصاق طعم التراب العفن من فمها صرخت بكلمات متلاحقه لا يقف بطريقها سوى قصات الألم : اختك ياحقير خلصوا بنات العالم ترجع على اختك
راشد : شدها مع شعرها وهو يعيد صفعها مرارا وتكرارا وهو يصرخ : وش تقولين مالحقير غيرك انتي وامك وينهال عليها بالشتم
مها من بين كل اوجاعها بصقت عليه دم من فمها وهي تعود لتصرخ وبنفاس متقطعه من الضرب : تلعب على هتكت عرضك بنفسك سهى سهى تخوني مع سهى اختك كل ليله وقول بكره يعقل لكن سهى ..وقف مصدوم لا يقبل أي حديث باخته فاخته منزهه عن القذاره التي تتحدث بها ..خطى ليمسك بها صرخت به روح وشوف الجهاز روح كلمها وعبث بجهازها عشان تصدق اخترقت جهازها و انت اخترقت عرضك كلام دنستبه عرضك انا زوجتك عمري ما سمعته منك كلام فاحش فاحش وتغطي اذنها مع صفعته لها عليه ليرتج صوت الهواء بداخله وتسقط على الارض ليسحبها ويضعها امام الجهاز وهو لا يصدقها ويصرخ فرجيني هي ليجد المحادثه معها لازالت مفتوحه وهي تتجول بين صور اخته ويدها ترجف مع ضغطت كل زر كانها تودع الحياه لاصابعها وتنتزع منها الروح ليسحب من بين يديها الجهاز ويحطمه في الجدار ليحدث انتشار لشضايا بكل مكان بعيدا عنه ويصم اذنهم صوت لارتطام ليبعدها عنه وهو يصرخ بها طاااااالق يخرج راكضا لا يري لا يري أي شي بطريقه ليجتاز البيت والدرج وبرجله يفتح الباب وهو ليس مقفل ويشاهدها تلعب بشعرها المصبوغ وهي ترتدي برموده بيضاء بانت ركبتاها وهي جالسه وبدي حفر بلونين احمرو ازرق ليلتقط منها الجهاز ليرى ما اعمى بصيرته رمي الاب بتجهاها بكل قوته ليرتطم بجسمها النحيف لترتد معه وتلتصق بالجدار وهي تصرخ صرخه ارتج لها جدران البيت وينهال عليها بضربات موجعه وهو يتذكر كيف تعرف عليها بمحادثه جماعيه مع احدى صديقاتها لكنها كانت ترفض ان تاحدثه بالتلفون شهران وهو كل ليله معها شهران علمها فنون الغزل والعزف على اوتار قلبها شهران وهو يصب نظرها بفواحش الحديث ابعد عنها بعنف بضربه على راسه ليسقط بجانبها
ابو راشد خر بجوارهم حاول ابعاده عنها والجميع يحاول لكن لم احد يستطيع تخليصها من بين يديه وهو ينهال عليها بضربات موجعه وهي فاقده الوعي ضربه على راسه بجهز الحاسوب وخر بجانبها جلس وهو لا يستطيع التنفس لا يعلم ماذا حدث او ماذا يفعل اقترب ريان من ابيه وهو يوقفه ويصرخ يبه ما ماتت وراشد بعد حي خلنا نطلب الاسعاف
نقلا الي المستشفى وسجل الحاله بحادث سياره وتدبر امر سياره صدمها بالجدار ليداري هول فضيحته التي لا يعلم ما سببها الا اذا كان هناك من مس شرفه



ّّّ

الطبيب : الحمدلله على سلامتك
عامر: وش جابني هنا
الطبيب : ريح انت الحين وابيج تهدي عمرك شي بسيط وحمدلله عدى بخير
عامر: كم الساعه الحين
الطبيب عشر الليل انت طحت عليهم و نقلوك هنا
عامر حاول الجلوس ليعيده الطبيب..خلك لا تتحرك
عامر : رحلتي الساعه( 12 )
الطبيب يربت على كتفه مقدر اخرجك وخلك يومين عندنا انت ما معك احد من اهلك
عامر : لا وبخرج الحين
الطبيب : اهدى وسمعني زين انت تعرضت لبداية جلطه وربي لطف فيك الي نتقلت على طول لهنا فصعب انك تسافر وتتعرض لضغط جوي ممكن تنتكس حالتك فجلس يومين نتاكد من صحتك وتطلع



ّّّ

يزيد
كان جايب لها اغراض من عند خالته وبعض الحلى الي مسويته هند ليقف عند الباب وهو ينادي عليها لتخرج له الشغاله وهي ترجف من خوفها وهي تصرخ وتطلب منه مساعدة مها ركض الى الاعلى ليجدها مليئه بالكثير من الدماء من حولها ليلفها في بطانيه ويحملها ليدخلها المستشفى وهو يتوعد براشد واهله شر وعيد وهو يكمل الاوراق كان ركان يقف مع المحقق ليذهب ويطبق على حلقه وهو يصرخ وين اخوك الكلب وينه ابعده المحقق واتي اخر لمسكه مع وقوف ابوراشد امامه ليصرخ والله هالمره لا ذبحه لك وش سوت الي يمد يده عليها وش سوت
ابو راشد وكل من حوله بحالة صمت و ذهول
المحقق : اخوي وش الي صاير سهى اختك الي منفعل هذا حادث وقدر الله
يزيد : صرخ سهى مين
ابو راشد يحاول تهدئته : سهى بنتي هي وراشد صار عليهم حادث وهم الحين هنا
يزيد صمت لثواني ليمسك ابو راشد واختى من الي ضاربها
ابو راشد اصيب بهول لا يعلم ماذا يحدث


ّّّ


ام عامر :ظلت لساعات طويله وهي مكانها لا تتحرك وكل شريط الماضي يسير ببط امام عينيها صرخاتها وهي تريد رويته صرخات صدمتها صرخات رعبها وترملها صرخات اطلقتها مدويه ..لتعود وتصرخ بمراره وهي تزف اليه تكرهه هو من قتل اخوه هو كيف تزف اليه كرهت الجده التي كانت تسمعها ابشع الكلام وانها سوف تخطف ابنها الثاني منها و وتبعد الجميع عنها كرهت والدها وهو يعيد تزويجها لتزداد كرها له حين يزف اخاها الى احد اقارب من قتل زوجها كرهتهم جميعا تكههم



ّّّ


بيت ابو عامر


خلود : وقفت امام المرآه اشهر هزت ثقتها بنفسها روايتها لام عامر كيف يرضى من كانت بين احضانه تلك المرأه بامرأه مثلها لا تملك حتى ربع جمالها الم عظيم يعتصر قلبها وتبتهل كل ليله الى خالقها ان يحفظ لها بيتها لا تريد ان تعود لضياعها هي ربيبت بيت عمها وزوجت ابنهم التي لا تنجب من كانت خادمه الجميع منذ اينعت خدمت بدون كلل ولكن ليس بيدهاا انها يتيمه ليس بيدها انها عقيم ليس بيدها تزوج عليها ابن عمها لتظل بنفس البيت لتدلل الاخرى وهي ترى وتتحسر لتحقد عليها الزوجه الثانيه وتتفنن بتلقينها شتي الدروس والوان الالم من صفعات العم وابنه ولا احد يصدقها مهما دافعت وصرخت لتخرجها من بيتها الذى ربيت بين جدرانه وزفت بين جدرانه لتنحر بينها وتشهد عليها تلك الجدران على كل ماضيها لو تنطق تلك الجدران لنطقت بصرخات الم وتقول لهم كفئ اعتقوها لتعتق لتعتق وترمى بالشارع باخر الليل ليس معها شوى شنطه صغيرها بها قطع لا معنى لها وورقه واحده تكرموا عليها بها ابنت من هي فقط لماذا طردت لماذا كذب و أتهام زائف لانها سوف تقتل حفيدهم هي تقتل هي لم تتعلم فنون القتل لو قويت لقتلت العشرات من امثالهم سارت طويلا وهي متعبه لتلجى الى احد المستشفيات لتمكث به ليلتها وهي لا تتحرك من مكانها وحين اكتشف امرها اكتشف على يد رحيمه رحمتها واصبحت تغسل انجس مكان به لكنها كانت تراه ارفع مكان مع من كانت تعش معهم من هنا جنت اول وريقات اسدت جوعها واطفئت رمق عيشها ظلت اربع سنوات بين جدران المستشفى لا تخرج منها الا اذا اردت غرض لتستتربه وحين خروجها للبحث عن سكن تصدم بسياره على يد عامر ومعه والده ومن هنا بدت معرفتهم بها
تحركت من وقفتها لتعيد الروج الى مكانه مع دخول زوجها المتعب كبر كثيرا بعد طلاقه هل كان يحبها لم تقوى حتى على سواله
ابو عامر : جلس على الكرسي وهو يناظرها متغيره عليه لها فتره من بعد الي صار وحاس ان فيها شي نادها بصوت هامس فلم تسمعه علم انها عقلها مشغول مثل كل مره رفع صوته اكثر لتلتفت اليه وتقترب بهمسها الرقيق الذى يطرب له اذنه لسماعه
خلود: هلا امر
ابوعامر يربت بجانبه لتاتي وتجلس ويمسك يدها لترجف يدها ويضغط عليها وبلطف ولين بنبرته : خلود وش الي مكدر خاطرك لك فتره مهي صغيره ..لمح اهتزاز اجفانها ..لا تقولين مافيك شي الشي الي فيك ما يخليك تنامين الليل
خلود : وهي تناظر يدها وتنفسها يطرب كانها ابنة السادسه عشر حين تريد الاعتراف وليس من اجتازت ذلك باشواط لتصبح في الواحد والاربعين : انت تحبها
ابو عامر:بستنكار : منهي ؟!!
خلود بهمس متقطع يصعب عليعها نطق اسمها بعد ان رآت جمالها : ام عامر
ابو عامر ضحك وهو يدير وجها نحوه : وهذا الي مشغل تفكيرك ..ترها تحرمت علي الحين
خلود : بتسرع : مهو هذا الي كسر ظهرك اذا كنت تبيها وماتقدر توصلها
ابو عامر ضحك بمراره يضغط علىى يدها : لا تشكين بغلاتك عندي بيوم غلآك محد وصله حتى جمال ام عامر الشرع حرم اني اجيب سيرة طليقتي غير بالخير بس انتي خبرتيني بكل تفاصيل ما ضيك حتى وان كان يطعن ...ما ضي كله طعون مع كل طعنه ينكسر ضلع من ضلوعي ام عامر ..صمت ثواني ونطق بصعوبه ..زوجة اخوي الوحيد ابوي تزوج ثلاث بس ماجاب غير وهو كبير بالعمر انا واخوي عامر ..تزوجها وماكمل اسبوع من زواجه ويندهس بسيارة ولد طايش ويموت من وقتها سمعت صراخها بذوني وهي تصرخ تبي تشوفه عروس مالها اسبوع يموت رجالها وتترمل قضت عدتها فبيتها واسمع صراخها كل يوم هي وجدتي تعاتبها بنت مادخلت وقتها (16) قضت عدتها واليوم الاخير لها يوم بتخرج من البيت ابوي خطبها لي وقتها عارضته لكنه حلف علي انه يغضب علي ليوم الدين وابوها عطها بدون شورها نسيوا انها ارمله محد يجبرها تزوجتها بعد شهرين من انتهاء عدتها لا انا قادر اتقبل من كانت لأخوى ولا هي فرق كبير بكل شي بيني وبينه هو الله يرحمه صوره من ابوي بشدته و حتى بصوته يرج بجدران البيت لو يتكلم الكل يهابه حتى بنيته كان فيه ضخامه لكن انا كنت عكسه بكل شي ما ني بضعيف بس مسالم رايح فحالي وحال دراستي الي ابي اخلصها وجدتي وامي زادوا الامور تعقيد حقدوا عليها وخصوصا جدتي كانت تشوفها شؤم علينا ومن يوم اخذها اخوي مات واني بلحقه كنت احزن لحالها بس وين اخرجها وانا بعدني طالب اجبروني على العرس وانا ماحيلتي حتى وظيفه ومصروفي من اهلي امي من قهرها على عامر ماطولت كم شهر وماتت ..وزاد كره جدتي لها و هي من يومها وقبل عرسها معروف عنها سلاطت لسانها زادت مع الضغوط الي حولينها لين بدت تتطاول معي ويومها ضربتها ومعد طاولت علي يوم جابت عامر وقتها كنت مع ابوي بالديره ويوم رجعت الكل يبارك لي بعامر و مشيعه عند الكل اني موصيها تسميه كبت القهر بقلبي وعرف مقدار غلآ المرحوم عندها الي عاشت معه اسبواع واحد وقدرته وسمت عليه وانا الي لي بكمل السنه ما الي قدر عندها كنت اسايرها وحاول امشي امورنا لكن بيوم دخلت وكانت
تشتم جدتي وتطاولت علي بالكلام ماقدرت امسك عمري وطلقتها وعامر ماكمل السنه وقتها رجعتها وحشمتها لكن هي محشمت عمرها اخوها الصغير اخذ وحده بعد كم سنه من اهل قتال اخوي ولدهم بعده مسجون منحكم فيه البنت من عيال عمومت اهلها..حقدت عليها ولا ريحتها ابد فعيشتها ..ودبرت لها مكيده وخلت اخوها يطلقها انا يوم دريت جنيت وطلقتها وهي عندها الاربعه وقتها ابوي فتره وتوفى جاني ابوها قبل تنتهي عدتها ارجعها وحلف علي اني ماطلقها وتظل معي لو اخذ عليها ثلاث بس ما يبي وحده فظحته فبيته وكل الكلام كانت تسمعه رديتها وهي وحده ثانيه لا انا اعرفها ولا اهلها صارت مخلوق معد احد يقدر يعرفه احيان تكون طيبه وحيان الشر متجسد فيها بعد وفاة ابوي بكم شهر جوا اهل الولد يطلبون العفوا وانا معد لي خاطر بشي ابوي وامي وراحوا وجدتي طريحة فراش ولو حكمت عليه بزهق نفس ومهو براد اخوي لي اعتقته لوجه الله حتى ديته حلفت عليهم انها تتوزع للفقارا والايتام وسلمناها لشيخ وهو تكفل فيها هي من بعدها ما صارت تنظر لي غير اني خسيس ضيعت دم اخوي و رجالها وحتى يوم اطلقها تخرج الطلقه ربي كاتبها ماكون مبيت نيتها لها ابد
شلت يد من يقف عند الباب وهو يسمع والباب مفتوح اعتصر الم وحزن لامه وابوه وحياتهم التي عاشوها اراد اسكاته لا يتحمل اكثر من هذا لم يعد يحتمل اكثر طرق الباب بيد ترتعش وصوت مهتز وهو ينادي : يبه
ابو عامر انتفض بروعه وهو لا يريد احد من ابنائه يعلم أي شي من ما ضيهم : هلا يبه ادخل
خلود لم تستطيع الحركه من مكانها شعرت بحزن عميق لحال ام عامر ولو بيدها تذهب اليها لتواسيها
يزيد: وهو لا يستطيع النظر اليه حتى لا يرا مقدار الالم الذي يعصف به من مصائب تحدث معهم ..
ابو عامر :وش فيك يابوك
يزيد يبه مها في المسشفى تعبانه ورجالها واخته مسوين حادث
حب يخفف الصدمه على ابوه ويشركهم بالحادث حتى تهون عليه فجيعته في ابنته التي للمره الثانيه تضرب وتفقد جنينها
التبس الامر عليهم وضنوا ان الثلاثه في الحادث وهذا ماحب ايصاله لهم كبدايه




ّّّ

مها بعد ان تعافت خرجت من المستشفى وطلبت ان تذهب عند امها بعد علمها لما اصابها
كانت تعيش مع امها وهي هيكل اسود يتحرك في البيت بلا صوت ولا تستطيع روية شي منها سوى جزء من وجهها كانت تبكي لحال امها وعامر حتى حين علم بما اصابها اكمل الشهر ولم ياتي اليها يرفض روئيتها لم يستطيع احتمال ان يراها بعد ما سمع من قذارت جاسر



ّّّ




بعد ثلاث سنوات


بيت ابو محمد


احمد : يصرخ وهو يركض خلفه : عمخ بعينك يالاثول ياتقول عم ياخال
خالد : يركض ليدخل خلف جدته ويطوق عنقها وهو يصرخ من خلفها : امي حبيبي شوفي عمخ يقول ثول من ثول
احمد: وهو يحاول يسحبه من خلف امه وهو يصرخ : بعد عن امي يالدب مهو ثول اثول ما تفتهم
خالد: ويبوسها على راسها يكايده : حبيبي امي ..ويحرك شفايفه غبي بس بالانجليزي " Stupid"
ام احمد تضحك عليه وعلى حركاته
احمد: سحبه وهو صدق غيران منه ويكلم امك: شيليهم رجعيهم عند بناتك ازعجوني
خالد صرخ وهو ينط : ابي اروح لمودي حبيبي
ام احمد : ضحكت من قلب وهي تقول الله لا يفضحنا اسكت قول بابا
احمد : يضحك : زين ماجاتك الثانيه الي تفقع مرارتك من دلعها..ماكمل كلامه الا يسمع صوتها بيد الشغاله
خالد: وهو يركض لها : لوني حبيبي تعالي امي تقول نروح عند ماما وتمسك فيه
لانا : وهي تحرك راسها مع كل حرف وشعرها الناعم المقصوص قصير يتحرك معها وبنعومه بصوتها ودلع :ماما موني
احمد ضحك عليهم وعلى تدليعاتهم لاهلهم من قلب مثل ما يسمعون فالبيت يقولن
لانا بنت منى لكن على قولت منى متبريه منها مهي بنتي ملاك رضعتها وخذت االدلع كله من الرضاعه هههه لانا ماتزور جدانها وتنام عندهم اهل خالد لانها متاقدر تجلس من غيراخوها معها هي وخالد مايفترقون حتى يوم يخذونها متروح اذا ماكان معها

كانوا واقفين واكثر كلاماتهم يدخلون فيها كلمات بالنجليزي خصوصا ااذ كانوهم الاثنين يتكلمون بدون محد يكلمهم عربي يوم سمعوا الصوت كانت اشكالهم تحف الاثنين وهم شاردين ويركضون عند ام احمد
احمد ابد ماقدر يمسك عمره ويضحك من قلب وهو يصورهم ويشوف هجوم تسنيم بنت مي عليهم وهي تقومهم من عند امه وهم من خوفهم منها يتخبون خلف ظهرها
تسنيم اكبر من لانا بشهرين لكن الي يشوف حركاتها يعطيها من سن خالد وفق شتنا بين هداء مي وحركات بنتها الي صوره من منى
ومنى يوم يقولها هذا بنتك انتي صوره منك مهي مثل امها تعلق عليهم الحمدلله شوفوا ابوها بعدين احكموا هي عليه الجتا



ّّّ

بيت يزيد

هند كل مره تكلم اخوها ويرفض الزواج من بعد ماخطب اول مره العنود واهلها ردوه لانهم مايضمنون خريج مصحات للمخدرات وخطب بعدها بفتره مرتين ومن وقتها معد كلمته وكانت كل عزمها هالمره تكلمه بدت معه بلاكلام عن مشروعهم الصغيرالي بدا فيه يوسف من بعد مانقل وظيفته للمدينه ماقدر يتحمل تعليقات الموظفين والناس الي وله الي كانوا عارفين انه يتعاطى نقل وسكن المدينه وهند اعطته المبلغ الي عندها وبدوا بمشروع بسيط في اول سنه ومن ثم كبر لين مصار مشروع مربح ارباح خياليه لهم وبدت شركتهم تكبر وتوسع وفتحوا لها فرع ثاني بمكه وكان ارباحه لم يحلم بيوم يوسف ان يجنيها وتكون عنه كل هـ الاموال عمره ما ينسئ فظل اخته عليه وبنا مسجد لامه وابوه وكفل ايتام وعمره ما نقص خيره مع كل عمل يطلب فيه وجه الله
هند: متفكر توسع الي فمكه
يوسف : لا الحين مكتفين ..ايه تراني صفيت الارباح واودعت لك ارباحك بحسابك
هند: خلك الحين من الارباح بكلمك بموضوع قبل يجي يزيد والعيال
يوسف : خير فيه شي مزعلك فيه يزيد
هند: وتبتسم : مهو بيزيد الي مزعلني انت متى تبي تعرس الخير والحمدلله عندك
يوسف : هند متى ما ربي كتب عرست
هند باصرار : الله امرنا بالسعي ... اسعى يعبدي وانا اسعي معك ما قال اتكلوا وتقاعسوا ..يوسف انت بتدخل خلاص الثلاث وثلاثين وانت معرست ومتى بتربي عيالك ..انا شفت لك وحده
يوسف : وهو وده يعرس اليوم قبل بكره بس خايف ينرفض مثل الثلاث مرات السابقه : منهي
هند: بثبات وبدون تردد : مها اخت يزيد
يوسف : تبيني اخذ مطلقه
هند: يوسف مطلقه مافيها عيب وبعدين مها بعدها صغيره وتناسبك ومعتقد عمي وخوانها بيردونك وهم عارفين انك تغيرت ورجال ينشد فيك الظهر والبنت انظلمت كثير ودي انها تعيش حياتها انا يوم فكرت اختارلك دورت الي تريحك مهو تشقيك مها طيبه وحنونه اذا كسبتها بتكون ظلك الي ما يعصاك وين متروح هو معك

ّّّ


راشد
ابتعد عن العالم وعن كل من حوله بعد ان فقد ذاكرته نتيجه لضربه التي تلقها من والده تعب والمه كثيرا دون ان يعرف سبب ماحدث وقهره انه السبب في ضياع ابنه وفقدانه لذاكرته
سهى خرجت بعد فتره طويله من المستشفى وهي تعاني من كسور متفرقه بجسمها لكنها لم تتفوه بكلمه وهي كل ضنها راشد علم بمحادثاتها وكتمت سرها لا احد سوف يعلمه ما دام هو فاقد لذاكرته


مها
اخبرتهم بطلاقها وانتهت عدتها بعد ساعات قليله من اجهاضها لجنينها ويحرم عليها راشد الا بعقد جديد وكتمت ماحدث معه ومع اخته وجعلته في طي الماضي وسترت عليهم لعل الله يستر عليها بجناته نعيمه

قوله تعالى : { والكاظمين الغيظ والعافين عن الناس }

نزلت الى اسفل البيت موحش بدون اخوتها واولادهم مريم لا تحضر اليوم شتاقت لتيم وابناء يزيد حين يعبثون بكل شي شتاقت الى صرخات شروق معهم التي تحاول تقليد من بسنها من الصبيه
دخلت المطبخ فلم تجد احد امها لا تاتي هنا اصبحت منعزله لاتخرج من دارها ولا تتفوه بكلمه هي ليست خرساء ولكن كلامها فقط لعامر حتى وان لم يحضر لا تنسى اول مره حضر عامر لرويتها بعد انقطاع الشهرين امسكت به وهي تأن ببكاء موجع وهي تقول قول لسميك تعبت تعبت الجبل معد فيه يقاوم الريح لم يفهم احد منهم ما تعنيه سواه هو فقط من قام من مكانه وهو لا يحتمل ما يسمع ليخبر اخيه الذى يعاتبها كل ماحصل معها ليرق لها قلبه ..لكن هي عزلت عمرها عن الجميع حتى وان كانت معهم وتسمعهم اصبحت بفكر مشوشو ولا احد يستطيع رفع غطائها عن وجها
دخلت عليها وهالها مارأت وقفت بعجز لا تستطيع الحركه امها تغطي تشوه وجهها الذى دوما كان لها فخر اًلم تستطع ان تكمل النظر اليها وهي تمرر يدها على خدها المشوه ودمعتها تسيل بصمت على خدها
ام عامر : نظرت الى المرآه وهي تمسح دمعتها لتبتسم لها بالم لولا هذا لما استطاع احد ايقافي ..لن اسامحكم ما حيت لن اغفر لاحد منهم حتى ساعة موتي سوف ادعوا عليهم حتى جاسر رأيت به جسد عامر ولكن حين اقتربت منه كرهته


ّّّ



فيصل وشذى لهم سنه ونص رجعوا الرياض

شذى : خرجت من عند والدتها وهي تداري دمعتها عن النزول وسكاكين تقطع احشائها صعدت الى جواره ولم تستطيع التفوه بحرف وحين رأته انه متجه الى شقتهم التي انتقلوا اليها بعد عودتهم همست بوجع تبتلعه : ودني أي مكان غير البيت مخنوقه
فيصل : يعلم مابها فلم يسئلها ويتعبها ويتعب نفسه هي تغيرت كثير منذ عودتهم او بالاحرى منذ ان علمت انها لن تستطيع الانجاب بسهوله تجرع مرارة الشوك بداخله وهو ينظر اليها هو السبب بكل اوجاعها هو من سبب لها كل ما تعاني والان يتحمل معها وتعب من كثرت الكلام من حوله فكر ان ياخذها ويبتعد عن كل من هنا حتى تعود له حبيبته وزوجته هي بدت حتى تبعده عنها لتغوص بعالم الامها واوجاعها
ابتعد قليلا عن ضوضا السيارات ليدخل بأحد مخططات التي لم يبدأ البناء بها اوقف السياره وهي في صمتها نزل وفرش فرشه لتنزل وتجلس وتمدد جسدها المتعب وروحها المقتاله
جلس بجوارها ليست اول مره ياتي بها الي هنا كل مره بعد فترت علاج فاشله تتدمر نفسيتها لها يومان بعدت عند اهلها حتى لم تكن تكلمه وحين اتصلت به فورا ذهب واخضرها يشتاق لها لا يريدها ان تظل بهذا الحال يخاف ان ياتي يوم ويضعف بسبب من حوله وطلبهم منه ان يتزوج اخرى
رفع راسها على فخذه وهو صامت شعر بدموعها الصامته تغسل جسده وتحرقه ..هو سبب الامها واوجاعها ..فتره وشعر بانتظام تنفسها وهو يمسح على راسها ويدعي ربي يعوضه خير ويسامحه على جهله وتقصيره بحقوقه وانه نسي وتجاهل بجبروته وشبابه
قوله تعالى في سورة الإسراء: {وَلَا تَقْتُلُوا أَوْلَادَكُمْ خَشْيَةَ إِمْلَاقٍ نَحْنُ نَرْزُقُهُمْ وَإِيَّاكُمْ إِنَّ قَتْلَهُمْ كَانَ خِطْئًا كَبِيرًا (31)}.
هو يعتبر روحه اجرم بحق ربه ويستحق العقاب اجرم بحق زوجته حين اجبرها ان تاخذ الحبوب دون كشف طبي وهي كان لديها ضعف ولم يعلماء ذلك
مسح على راسها بالم وهو تتردد على مسمعه كلماتها التي كانت كالطعنات لا تقول انه عاجبك ادري فيك لا تكذب علي ..اخذت تبكي وهي ترددها عليه مرارا وتكرارا لتغيرر جسمها الذى اصبح ممتلي بسبب الادويه وحين تريد الخروج ترتدي ملابسها ثم تنزعها وترفض الخروج لو استمرت على هذا الحال يريد الذهاب بها الي طبيب نفسي لانها لم تعد تثق بنفسها حتى وهي معه فكر في التبني لكن مازال هناك وقت امامه وهي صغيره

ّّّ

بعد سنوات

عشها الكثير من هنا ماكتب لهم ان يعيشوا انجبوا وضحكوا ولعبوا مع ابنائهم


ملاك ومحمد: حياه بنيت على الصبر والتجاوز عن الخطا كان قبطانها خير قائد فستطاع ان يرسؤ بسفيسنته وهو يحمل زوجه محبه وعاشقه من كاس العشق حتى الثماله معها ثلاثة اولاد وابنه


فيصل وشذى : بعد معاناه صبر وحتسب بها حتى قدر ان يعيد ثقت زوجته ليمنحها الله بعد ان لجئت لربها وطلبت منه هو وليس من عباده العون رزقت بثلاثه اطفال مع تناولها لعلاجها المنشط الهرموني ولدان وبنت



يزيد وهند : هنا هند من رست بمكرب اسرتها و بنت اساسات سليمه لتسلمها لزوجها ليكون خير مشرف عليها اصبح عندها خمسه ثلاثه اولاد وبنتان ويزيد اصبح قلبه معلق بأبنتيه وهي تونبه وتصحح له اخطائه حتى لا يشعر ابنائه بالفرق بينهم



ابراهيم ومريم : لم يرزقاء سوى بتيم الذى ملا عليهم البيت بهجه وسعاده

حمد و اصايل : كان يتمنى خلفت البنات لكن الله رزقه بخمسه من الابناء اكبرهم هزاع واتت ابنه وحيده بعد سنوات لتروي ضمئه وشوقه لها


حسن وشمايل :عندها ولدان وهي حامل


سعد ومي : لديها من الابناء اثنان واالبنات ثلاثه

عامر ونوره : رزقاء بولد واحد لكنه لم يكمل السنه وتوفي و ربيا بناتهم الثلاثه احسن تربيه

يوسف ومها :حاولت ان تبدأ حياه جديده وترمي الماضي خلف ظهرها باشواكه وهي سعيده مع روحانيته يوسف والتزامه دون تزمت وعندها احمد ومحمد

خالد منى : تخرجت بعد دراسه متعبه لتصبح طبيبة اطفال ولديها ابنه اكلت عقل والدها من دلعها وتغار منها و ولد...وكما هي بدلعها الذى لا ينتهي مع خالد


ّّّ

بيت ابو العنود

الفتاه المحتسبه المؤمنه التي رضيت بقدر ربها لها وصبر مات والداها لتمكث في البيت وحيده لينتقل مها ركان ابن اخيها للعيش لتزوجه بعد تخرجه ولكي لا تسبب له احراج بسكن بنت له في البيت دور اخر حتى يكون بجوارها تقدم لها العديد من الخطاب حين كانت في الاربعين من عمرها لاكنها رفضت لانها لم تعد بسن يسمح لها بالزواج
لماذا لم يسمح لها الي نظرة المجتمع
ام بسبب العادات والتقاليد التي تشربت بعروقنا حتى كاس الثماله

هناك رساله حدثت في عهد نبينا اشعر انها لنا بهذا الزمان لا اعلم الاتشعري مثلي لها

الا ترين ان هناك رساله من الله سبحانه وتعالى لنا لهذا الزمان وتاخر سن الزواج الا تري عمر السيده خديجه حين تزوجها الرسول صلى الله عليه وسلم وفي ذالك العهد كانت تعد امره كبيره الا تري ان هذا الرساله تقول لكي تزوجي يافتاه باي الاعمار كنتي ولا تقولي اني اصبحت كبيره الا وانها هي من انجبت جميع ابناء النبي القاسم وعبدالله وزينب ورقيه وام كلثوم وفاطمه وكان له ابن واحد من ماريه القبطيه وهو ابراهيم وجميعهم ماتوا في حياته ما عدا ابنته فاطمه بعده بسته اشهر اليس هذه رساله انه عمرك تستطيعين الانجاب لماذا نغفل عن هذا ونسير خلف عاداتنا وكلام الناس الذى اثقل صدورنا

"فالحياه مليئه بالحجاره فلا تتعثري بها بل اجمعيها وابني سلما تصعدي به نحو النجاح ابني هذا السلم ورتقي فلن يقف بطريك احد دام انكي لم تخالفي كلام ربك فاستعيني به وصعدي "





بعد
0
0
0
0
0
0
ّّّ

وهي تنظر لهم وهم حولها و بالم تتجرعه ربت وتعبت وعانت معهم وودعتهم وتنتظر دورها عانت الم فراق كل واحد منهم وتجرعته حسرات وكل كاس يزيدها سقم و يكسر ضلع من ضلوعها مسجاه على سريرها حركتها ثقيله وترتجف اذا ارادت الجلوس لم يعد لها القدره والصحه لتستطيع فعل ماتريد تسند على يد احدهم كي يجلسها ويضع خلفها مخده حتى لا تسقط ..ضعف بصرها ..وسمعها ..راته يقترب منها وتبينت معالمه بقربه ويحملها بيديه ..تسمع صوته وهو يهمس لها بحنان كابيه وجده ..امي شوفي هذى ملاك ..امي سامعتني ..اشارة براسها علامة الاجابه فقربها منها تاملتها كانها هي العينان عيناها بلمعة زرقتها لون الشعر لكن البشره اسمر منها بقليل ترقرقت الدموع بعينيها ..رفعت يديها المرتجفتين ..فقربها منها ..حضنتها وهو يمسكها حتى لاتسقط منها ابنت الشهرين .. وحضنت الماضي معها ..مازالت بعقلها لم تفقده لكن سقيت حتى حد الثماله من هذه الحياه ترجوا حسن الخاتمه ..سقطت حبات الؤلؤ كبريق..يسيل ويبرق على خدها المتجعد ..كاثر تعرية الرياح على صخور الصحراء لتزيد من مكانتها..شعرت بيده على خدها ..يعلني فدى ترابك يالغاليه لا تبكين وقبل جبينها ..و حتظنها هي وابنته ..سمع خطوات تقترب منه ..انت وش سويت بالغاليه قم انت وبنتك لا بارك الله بعدوينك انا كل ما جيت احصلك بمكاني ..رفع راسه عنها وهي مازالت تحتضن ابنته و مغمضه عينيها ..قبلها عليها ..و اذاق ملح دمعها ..على شفاتاه ..يعلني ماذوق حسرتك بيوم يمه ..احتضنها الاخر و حوطها بذراعيه واسند راسها على صدره ..اهتزت شفتها وبصوت ضعيف ..يارب حسن الخاتمه ..
احمد بلوعه و هو يعلم مقدار ما عانته بحياتها : يمه الله يطولي بعمرك لا تقولين كذا الله يخليك لي يالغاليه
خالد يا خذ منها ابنته الصغرى ملاك ويحملها بيد واليد الاخري يقبل يدها ويستنشق عبير صبرها وايمانها : يمه انتي ريحه الغالين يالغاليه الله يجعل يومي قبل يومك..الله يجعلك ذخر لنا
ام احمد : بضعف صوتها : لا يمه لا تقول كذا الله يحسن خاتمته بي.. يكفيني الي مر علي ربيت و كبرت ودعتهم كلهم ..بس هذا حال الدنيا يايمه و هذه هي الحياه ارحام تدفع وارض تبلع..محد بيروح قبل يومه ..وانا اخذت نصيبي منها ..
هذه هي الحياه كتساقط اوراق الخريف ..لتحل مع حلول الربيع اوراق اخرى غيرها
فاليوم لك و غداً لغيرك
فهذه هي ام احمد في التاسعه و الثمانين من عمرها ربت وتعبت وسهرت و ودعت زوجها وابنائها محمد ملاك مي منى جميعهم الى مثواه الاخير وتنتظر يومها ..عاشت حياتها كورقه شقائق النعمان بقوتها ..خُـــلقت في البريه دون زراعه من احد تذبل فتموت فتحياء مره اخرى بمكان اخر مع موت كل واحد تموت فترجع بايمانها للحياه مع احفادها وابنها احمد فاليوم حولها احفاد وغدا تنتظر وحدتها لتلحق باحبتها من ودعتهم

