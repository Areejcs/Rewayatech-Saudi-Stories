





يزوي : ألوووه ؟
سيف بكل عصبية : وينها الشيخه ماترد . ؟؟؟؟؟؟
يزوي : ويت سيفوووو ويت ابوي ع الخط . . ( علقته ع الخط وهيه تضرب ويها : اويه اويه شو اقوله بيذبحها والله بيذبحها )
ماطولت دقايق وردت كلمته . .
يزوي : ألووه . .
سيف وهو يتنهد بقهر : هاااااااا .!!! وينهاا !!!
يزوي ماخطرت في بالها اي فكره فـ اكتفت وقالت : تسبح .!
سيف : تستهبلين علي حظرتج .!! من امس لين اليوم تسبح !!
يزوي : لا مش جيه . . . ( وهيه يبين عليها تجذب ) بس شسمه رقدت ونشت وسبحت
يقاطعها : بس جذب !!!!!!!!!! مهوؤر وين !!!!
يزوي : اووووووه . . ياخي معصبة وماتبي ترمسك .!
سيف : الحين تودين لها الفون الحين .!!!!
يزوي : سيف انا ما يخصنيه !!! عقب تحرج علي مهروه مافيني .!!!
سيف : ما بتحرج عليج ( وهو يعض شفايفه بقوه ويمسك اعصابه ) : بسرعه يزوي قولي !!!!!!
يزوي: انا مالي خص ماااااالي خص ! ليش ادخلوني بمشاكلكم . .
سيف : لانج اختها يالدعمه !!!!!!! ابا اكلمها الحين ماتفهمين شوه . . والله بسوي مشاكل وبتلاقيني عند باب بيتكم . .
يزوي بدون مبالاه : والله انت بتروح فيها . .
سيف : اوكيه اوكيه . . باي
يزوي تروعت : ايييييييه تعال .! والله بحاول فيها اخر مره جان ما طاعت لا ادخلنيه مره ثانيه .!
سيف : انزين . !
يزوي : يالله باي شو تتريا .!
سيف : بتم ع الخط بسمع . .
يزوي : ياخي يا تبند يا ما بسير
سيف : اووووووووووووه انزييين باي
يزوي : باي . .
ع طول اتصلت فـ مهره . .
مهره : هلآ الجاززززي . . سمعي سمعي اهداء ( تطول ع المسجل ) روووح يا طاير وقله قله قله ( تعلي صوتها ) قلبي فيه الفين عله . . الحياه بعده ممله وحالي من بعده تدهور . . .
يزوي: ايييييييييييييه انتي . .
مهره تقصر ع المسجل : شفيج شفيج .!!!
يزوي : رمسي سيف . . اتصلبي قبل شوي ويتحرطم ياخي بسج زعل . .
مهره : جب !!!!! مااابي . .
يزوي : عشااااني والله قال بي عند بيتنا . .
مهره: والله خل يي . . ابوي الي بيأدبه وبيقوله ماشي عرس . .
يزوي : اقولج شي !!! طززززززززز فيكم اثننيكم . . لا ادخلوني بسوالفكم . . باي
مهره : باي . .
كانت بترد البيت .. جان تلف الدوار بتكمل حواطه وهيه اطول ع الاغنيه وتقول : عناد ما برد البييييييييييييت . . اانا براويك يا سيفو والله مارد البيت . . ماعليه
دقايق بس ورد اتصل فـ يزوي مره ثانيه . .
يزوي : ياخي شوف مهور طالعه من صباح الله خير .! وللحين ماردت انزين تبا تجتلها تذبحها بزوالكم مالي خص ولا تحشرنيه !!!!!! انا ثانويه عامه وابا ادرس عدل .!!
سيف وهو فاج عينه ومنصدم وحده مفول : مهووووووور برع البيت ؟؟؟
يزوي ( ياويلج يا اختي . . والله رحتي فيها ) : هييييه . .
سيف : اتصلي بها الحينه وسايريها فالرمسه .!!! وقوليلها وينج بالضبط وتتصلين فيني تقولين لي .! والله يا يزووووووووي والله وانا احلف
يزوي تقاطعه : لو عرفت مهووور اني قلتلج بتشوفين شي ما شفتيه . . حفظنااها . . والله مادري جيه مسوتلك اعتبار واخاف منك انا .!!
سيف بعصبيه : يلاااااااا . . !
يزوي : انزيييييييييييييييييييين . .ّ!!
وبندت عنه سوت الي قاله وعطته خبر . . .
.
.
الحبيبه موقفه السياره ومنزله الجامه شويه وهيه ترتعش من البرد . . تفكر تنزل ولا ما تنزل ؟ خل انزل .! كل شي بسويه اليوم عناد فيك يا سيفوووه. . . !!!
ومن بطلت باب السياره بتنزل ما حست الا بايد تسكر الباب مره ثانيه . . رفعت راسها تشوف منو ما ظهر منها غير : اوه ماي قد .!
سيف بابتسامه مصنعه ( وهو يرمسها من الجامه ) : ماشاء الله حبيبي شو تسوين اهني ؟
رفعت الجامه بسرعه بس كانت ايده اسرع : يالله سكري ع ايدي لو فيج خير سكري .!
مهره تطالعه : وخر ايدك !!!
سيف بنظره حاده : نزلي .!
مهره بعناد من دون ماتطالعه : ماااااا بنزل .! وبلا فضايح . .
سيف وهو يعض ع شفايفه : نزززززززززززززززلي .!ّ!!!
مهره : ماااااااااابي .!!!!!!!!!!! مالك خص . .
سيف اكثر شي تنرفزه هالكلمه . . ( مالك خص . . هاا . . طرطور عندها انا . . قاعدين نلعب من سنتين انا وهيه . . )
يوم حست ان الحمق خلاص بينطر من عيونه وحست ان جامه السياره بيجعلها وبيكسرها ع راسها بطلت الباب ونزلت . . .
تبين انها مش متروعه ابد : هااا !!
مطها من ايدها بشبه عنف . . . وهو يجدمها صوب البحر اكثر شوي ويدور مكان خالي مافيه حد . . وهيه تتافف
سيف بحمق : جاااااااب لا تتاففين . .
مهره بـ عناد : اووووووف اوف اوف . . .
سيف يحركها بسرعه بغت تتخرطف بس سحبها من ايدها
مهره تصارخ : ايييييييييييه طيرتني . . !
سيف يصد يطالعها بعين مفتوحه ع الاخر : لا تصارخين لا اعطيج بكس افرج فـ الدبه والله . .
مهره تخيلت الفكره وابتسمت . . ( كيف شكلي وانا فالدبه ؟ ) > وايد متفيجه .!
عقب ما تجدم وحصل مكان مناسب خلاها تجاابله . . .
وبنظره ابد ما تطمن قالها : ليش ما تردين يوم اتصلبج .؟
لفت راسها الصوب الثاني وصخت . .
سيف : طااااااااالعيني وكلميني عدل اشوف .!!!!!!!!!!
مهره بحاجب مرفوع وهيه تطالعه بعناد : كيفي .!
سيف يطالعها بحده وبنظره اشد : شو قلنا نحن ؟
لفت ويهها بعيد عنه . . زخ ذقنها وخلاها تطالعه وبصوت عصبي : يوم ارمسج طالعيني .!!! شو قلنا نحن ؟
مهره تخوز ايده عنها : لاااااا تصارخ عليّه .!!!!
سيف بهدوء : اوكي .!! ما بصارخ عليج .!!! ( وبصوت اعلى ) : ليششششششش ماتردين وانا حاااارق فونج .ّ!!!!!!!!!!!!



مهره بعصبيه اكثر : حااااااااااجز تذكره من ورااااايه وبتساااافر لبناااان حق الصايعات والمايعات الضايعات وعاطني خبر قبل السفر ب 3 ايام عشان يا حيوانه يا مهووووووووووور لا تفكرين تخربين علي ولا تفكرين تبطلين حلجج تراني حجزت وخلصت.!!!!!!! وطالع ويا ست الحسن حصوووه .!!! وحليلها خاااااطرها تسير القريه تلعب .!!!!!!! وانت عاااد خوي شمه .!! راعي فزعه .!! شاد حيلك انا بوديييييييييييييج .!!! ومااااااااااا قلتلي بعد .! انا لو ما اتصلت ف حمود اخوك جاااان انا مااااادري . . وعقبها رديييييييتوو وناقع وياها سوالف 6 ساااااااااعاااات .ّ!! انا محترقه احاااتي وانت حظرتك متفيييييزر يالس ويااها . . لااا وفوق هاا كله اتصل تقولي ( تعيب ع صوته ) دقيقه حبيبي دقيقه وبتصل( تصارخ بقوه ) دقيقه فعينك يالزززفت يالخايس . . رقدت عنك اتصلت بي ( ترد تعيب ع صوته ) راقده حبيبي ؟ نوم العوافي . ! ( تعصب اكثر ) ولا افتكرت فيييييييني ولا بررت موقفك .!!! نشيت من رقادي لا مسج ولا حتى اتصااااااااال . . . ويوم اتصلت ( تعيب عليه ) انا فدبي حبيبي . . حبك برص يالقرف ياللوعه . !! ومادري ما تبا منو يسمعك !!! ما يندرابك عند امنوه كنت تخفف صوتك جيييه . . !!! يوميييييييييييين مخلنيه زاااويه والحين شاد حيلك مشتط لاني من امس مارديت عليك بس . .


سيف يرد عليها بنفس اسلوبها : ياااااا بقره اظني قلتلج ان نسيبي يبا حد يسير ويااااه لبنان يخلص اورااقه . . و عويش اختي قالتلي سير ويااااه عشان ما يتصيع . . وحجزت التذكره يوم كنتي فعرس الهاانم ريموه .!!! وقلتيلي ( يقلد ع صوتها ) حشره ما اسمعك حبي .. عقب بكلمك . . واترقصتي وشاده حيلج اكلمج بالبي بي ماتردين علي يالسه تترقصين . !!!!!! قلتلج بعاند فيج وبسوي شي ما يرضيج لو رقصتي جدام الحريم وما سويتي لي اعتبار ورقصتي وعااااندت فيج وحجزت وما قلتلج عشان أأدبج .! مثل ماا انتي ما تسمعين رمستي يا بقره اعرف كيف ااروايييييييييج .! واحمدي ربج قلتلج بعد .!!!! ( يضربها ع راسها بخفيف ) مخج قوطي . . حصوص تامه في بيتنا . . وخالوه مسافره تتعالج ويا ريلها . . واخوها انا قايلج انه محجوز . . يدي بيوديها ؟؟ اميه جداااااااااامج قالت لا تكسر بخاطر بنت خالتك . . ويا بقره يا بقره يا بقره انتي تدرين يوم ما ارمسج عدل يكونون شباب عندي .!!!!! وهاك اليوم يو قوم سعود وعلوه من دبي .!!! وخليتهم كلهم يرقدون فالميلس .!! اتصلت بج شوي بطمن عليج كنتي راقده خليتج ترقدين وسرت عندهم الميلس سهر للصبح!! بليستيشن ووورقه وعقب يوم نشيتي انا رااقد متى بطرشلج مسج ؟؟؟ وبعدين يالعنززززز يا مهروؤؤؤ انا مودي اميه دبي .!!! يوم انج كبرتي وخرفتي ونسيتي انه اميه كل شهر عندها موعد فـ مستشفى دبي انا شوو ذنبي ؟؟ ويوم خفيت صوتي امااايا كانت قريبه مني ما رمت ارمسج عدل . .!!!! ما كنت ويا حد يا بقرره . . شفتي انج قوووطي .!!!
سكتت ولفت راسها الويه الثاني . .
سيف : شفتي انج غلطانه .!! كم مره تسوين هالحركات واقولج افهمي عقب اتصرفي .!!! ابد ماتعطين الواحد مجال .!!! غبيه وحده .!
مهور تطالعه بعصيبه : لا تقول غبيه .!! محد غبي غيرك . !!!
سيف قابض ضحكته : تصارخين ع ريلج ماشاء الله . . !!!
مهور استحت شوي بس ردت بعصبيه : بعدك مش ريلي انزين . .
سيف وحايب مرفوع : لا تعقين خيط وخيط سمعتي .!
لفت راسها بعيد . .
سيف : يالله تآسفي . .
مهور طالعته بقهر : خيييييييييييير ؟؟
سيف : خيرين !!! يالله تاسفي اشوف .!!!
مهور : حامض ع بوزك . .
سيف : لااه.؟ تاسفي تاسفي اشوف . .
مهور وهيه تمشي بعيد عنه : يالله باي . .
رد قبضها من ايدها وبملامح جااااده خلاها تجابله وبابتسامه ميته : اخر مره ارمسج وتتجاهليني وتمشين .! صدقيني ما بعديها لج مره ثانيه .!
بلعت ريجها . .
سيف : تآسفي .!
مهور بقهر وبصوت عالي : ما بتأسسسسف والي ما تروم تواصله بأيدك واصله بريولك . .
وخوزت ايدها عنه وربعت صوب السياره . .
ابتسم . !! ( صدقيني حركتج ما بتعدي ع خير .! ) . .
.
.
.

البارت الـ 2
يزوي : كيف تخلينه بهالحاله انتي خبله . !
مهره : يووووووووووووووووووولي . . مسويلي فيها انا الريال . . بس فالح يصارخ علي ويتحرطم ويتأمرر . . يطيييييييير لو فيه خير
يزوي : انزين اطلعي برع خليني ادرس !!
مهره : نعم اختي ؟
يزوي : شوووووووو ما ادرس يعني !!! حرام وراي امتحانات ما تبوني انجح انتو شو
مهره عاقده حياتها : خلصيني عندج لين الساعه 10 فليل وانا بي بوطي راسي . .
يزوي : انزين انزين !!! روحي يلا
مهره تطالعها بنظرة : اقص ايدي لو ما وراج ششي !
يزوي : مهوووووووووووووور
مهره تقوم : طللللللعت هاااه . .
وطلعت من الحجره . .
يزوي تسير وراها وتقفل الباب على طول . . وتشل المبايل وتحطه فاذنها
يزوي : هاه حموود . .
حمود : اكيد تتحرطم كانت ع سيفوه اخويه
يزوي : وفيه غيره يعني . .
حمود : هههههههههههههههه والله انهم ميانين . .
يزوي : انت خلك منهم . . خبرني شسويت . .
حمود : افففف اسكتي لا تقهريني . .
يزوي : شوووو قول . .
حمود : ترا اشتريت العطر الي حظرتج قلتيه ويوم عطيتها قالت مش ذوقي . . رفعت ضغطي والله . .
يزوي : بعد هاي هبله حصووووووووه . . باخذ الهديه انزين شو هالمذهب
حمود : انا ادري فيها هالهبله !!!
يزوي : انزيين قول واليوم ما شفتها . .
حمود : لا ماشفتها . . ياخي من القفطه يالس احاوط فالفريج . .
يزوي : حمود والامتحانااااااات يعني . .
حمود : يزوي خلي عنج الامتحانات . . انا وانتي من ملجو مهور وسيفو للحين نعيد وما نفلح . . كم كمممملنا ؟ سنتين ؟
يزوي : هيه وهاي الثالثه . . هههههههههههه والله شي يفششل . .
حمود : ياعممممي . .
يزوي : لالا ابويه كيفك انته انا ناويه هالسنه انجح . .
حمود : يلا عاد لا تخونين . .
يزوي : قلتلك شد حيلك . . يا العنززززززز لو تبا تخطبها لازم تشتغل . . وين بتحصل احين شغل يناسب شهادة ثاني ثانوي !!!!!!
حمود : انا ريال ماعلي خوف . . حتى لو اشتغل حمالي . .
يزوي : هيه حمالي هاه . . هاييييييج الساعه اذا حصو شافت ويهك اصلا . .
حمود : تقولين يعني
يزوي : هيه رد البيت وادرسس خلنا ننجح بسنا والله مصخناها . . حتى الحمير مره مرتين يفلحون . .
حمود : لو سمحتي لا تشبهيني فالحمار . .
يزوي : يلااااااا يلااا اانا ورايه دراسه مش فاضيه . .
حمود : ايييه عن المصاخه اصبري خل اوصل البيت . .
يزوي : افففف . .
حمود :اصلا انا عند باب البيت . . يلا يلا باي ..
يزوي : باي . .
.
.
.
عويش : وينج انتي ؟ ما قلتلج مري علينا البيت اليوم ؟
مهره : مضاربه ويا اخوج ما يصير ايييكم . .
عويش : اقولج لا تتفلسفين . . تعالي بيتي مش بيت امي . .
مهره : اخاف تسويلي حركه بركه ويكون سيفوه موجود اهناك ولا شي . .
عويش : عاد تبينها من الله انتتتتتتتتي . . تعالي تعالي يلا . .
مهره : انزين باجر الصبح بمر بشلهم . .
عويش : مهور كل يوم تقولين باجر وباجر .. تعالي شلي الاغراض وخلصيني . .
مهره : افف يالله يايه . .
عويش : باي . .
مهره : باي . .
وصعدت فوق لبست عباتها وشلت السويج وجابلت ابوها . .
بو مهره : ويييين العزم . .
مهره تبتسم وتبوس راس ابوها : ابويه فديتك انته اهني . .
بو مهره عاقد حياته . .
مهره " الله يستر " : بسير بشل اغراض عن عويش وبرد
بو مهره يطالعها : الساعه كم الحين . .
مهره تشوف ساعتها : 8 وربع . .
بو مهره : قبل الـ 10 انتي في البيت . .
مهره تبتسم : افداااااااااااك انا الغالي . . " تبوس راسه " مع السلامه . .
بو مهره : شوي شوي فالدرررررب . .
مهره من بعيد : ان شاء الله . . .
بو مهره من عقب ما راحت : الله يحفظج يارب . . .
شوي وسار فوق . . دق الباب . .
بو مهره : يزوي ؟
يزوي تركض وتفتح الباب : هلا ابويه . .
بو مهره : ليش قافله الباب ؟
يزوي : آآآآ .. كنت ابدل ملابسي ابويه . .
بو مهره يشوف ملابسها : بس ما تغيرت ثيابج !
يزوي : كنت توني ببدل ملابسي . .
بو مهره يطالعها بعين صارمه . .
يزوي تبتسم ابتسامه بارده . .
بو مهره : درستي عدل اليوم
يزوي : هيه ابويه . .
بو مهره : بيضي الويه عاد نفس اختج . . باقيلها سنه وبتتخرج من الجامعه وبشهاده بكالريوس . . مش انتي كم سنه تعيدين ثانوية . . عيب عليج لا وراج لا عيال لا هم لا مشاكل ليش ما تخلين تركيزج كله للدراسسسه . .
يزوي تطالع ابوها : ان شاء الله ابويه انا واعدتنك هالسنه ان شاء الله ناجحه ناجحه
بو مهره :كل سنه تقولينها . .
يزوي :بتشوف
بو مهره : يالله بدلي ملابسج وردي افتحي الباب سمعتي . .
يزوي تضرب له تحيه : حاظر سيدي . .
بو مهره يبتسم : انا بروح اوطي راسي . . يوم بتوصل اختج خل تمر علي وتخبرني انها وصلت
يزوي : ان شاء الله . .
وراح عنها . . وسكرت الباب وهيه تقول فخاطرها " اششششششوا "
.
.
.
حمود : السلام عليكم . .
سيف + حصوه : وعليكم السلام . .
حمود يطالعهم : ماشاء الله متجمعين . .
حصوه بدلع : دومنا نيلس ويا بعض . .
سيف ابتسم : حياااك ايلس . .
يلس حمود جريب من سيف وعينه على حصوه كيف مندمجه بنظراتها لـ سيف .
حصوه : سيفاني شوف هالفيديو . . بتموت ضحك . . " تمد له فونها "
حمود فج عينه وفخاطره " سيفآني !!!!!!!!!!!!!!!!!! . . لو تدري عنك مهور بس "
سيف يشل الفون ويتابع ويضحك بهستيريا . .
حمود يرمس سيفوه : سمعت انك متزاعل ويا العروس
حصوه ع طول ترد : بليز حمود لا تنكدد عليه ! من الصبح وهو مضايج
سيف ما يرد يشوف الفيديو ويضحك . .
حمود يطالع حصوه ويحس بقهر . . " وايد مستآنسه فاليلسه معاه ؟ شاقه الحلج وتضحكييين وشاده حيلج . . "
حصوه تشوف نظرات حمود : ليش تطالعني جيييه ؟؟
حمود يبتسم ابتسامه مصنطعه : سلامتج . . بس مستغرب من وناستج .. !!
حصوه تطالع سيف وتبتسم . .
حمود عقد حياته . .
سيف من عقب ما خلص الفيديو مد لها الفون : روعه الصراحه . . فناااان الي مسونه . .
حصوه : براويك بعد اشياء تضضضضحك وايد . .
سيف يقوم : لا ماله داعي برؤؤح عندي كم شغله . .
حمود ارتاح . .
حصوه تقوم : وين بتسير .!!!
حمود بصوت واطي : لا قومي ألوي عليه بعد وقوليله ودني وياك ..
حصوه : سيفوه لا تطلع والله يوم انت محد البيت ضييييييييييج . . ودني وييييياك اي مكان
حمود فج عينه " هاي من صدقها ولا تتمصخر "
سيف : بسير عند عويش اختي وبرد . .
حصوه : الله كشخه انا من زمان ما شفت عويش بعد بسلم عليها . .
سيف يبتسم : يالله روحي لبسي عباتج . .
حصوه :اوكي دقايق والله ما بطووووووووول . . . " وركضت تصعد فوق "
شوي ونزلت من الدري . .
حصوه بدلع : سيفاني . .
حمود يبلع غيضه . .
سيف : هلااا " يطالعها "
حصوه : لاتروح عني بليززز . .
سيف يبتسم : اترياج ما بروح . .
حصوه تبتسم : اوكي . .
وراحت فوق وهيه شاقه الحلج . .
حمود يوقف : من صدقك بتوديها وياك ؟
سيف : وليش لا . .
حمود عاقد حياته : ومهره مالها قدر عندك . .ولا حشيمه ع الاقل
سيف : حمود حصوه صغيره ومهره بيكون تفكيرها تفكير يهال لو فكرت بحصوه بشكل غلط . . وبعديين ما بينا ششي اصصصلا . . مجرد علاقه ريال بـ بنت خالته وبحكم انه اهلها محد هو ملزوم فيها . . بسسس


حمود : حصوه صغيره ؟ حصوه 18 !! وحده عااااااااقل سيف . . وعاقل عدل . .
سيف يتنهد : حمود الله يخليك لا تسويلي فيها . .
حمود يفكر : انا بي وياكم
سيف يطالعه : شووه ؟
حمود : مش توك تقول ما بينكم شي وعادي ؟
سيف : تبغي تي تعال . . محد بيمنعك . .
حمود ابتسم ابتسامة نصر . .
سيف : خلاص انا بركب السياره ويوم بتي حصوه تعالو سوى . . اترياها اوكي ؟
حمود يبتسم : افا عليك . .
.
.
.
.
.
البارت الـ 3
يتبآوسون . .
عويش : شهالحلا . . شهالزييييييين
مهره تبتسم : احم احم . . عشان تعرفين اخوج محظوظ اصلا . .
عويش : ههههههههههه واي عالعيايز الي يشوفون حالهم علينا . .
مهره عاقده حياتها : عيوز تتنطحج ان شاء الله . . مش تقولين عيوز جدام سيفو بصفعج . !!!!
عويش : ليش ان شاء الله
مهره تعدل قصتها : شو ليش بعد . . عقب يتم يدقق يقول هيه والله هاي كبرت وصارت عيوز . .
عويش : وين كبرتي بعدج شباب . .
مهره تبتسم : هالشهر بدش الـ 22 . . ما يبين علي صح
عويش تبتسم : والله انج خبله . . ايلسي ايلسي . ..
مهره فاجه عينها : حق شو ايلس . . عطيني الاغراض برووؤح . .
عويش : حق شو مستعيله . . بتشربين شي . .
مهره : لا وين ابويه متوعد لي . . مافيني اطول
عويش : كوب تركش ما يضرب . . ولا ما تبين . ؟
مهره : لا دام السالفه فيها تركش اترييي بفصخ العباه . .
مهره تفصخ عباتها . . كانت لابسه برمود اسود وتيشيرت كت آبيض ساده . . وعلى طول بطلت القباضه وفلت شعرها الاسود .
سيف حزتها يدش ومتلصقه فيه حصوه ويجابل مهره : السلام " وعينه بتركيز ع مهره " عليكم ..
مهره عينها على حصوه وبصدمه : عليكم السلام
سيف قابض اعصابه : لبسي عباتج حمدان بيدخل . .
مهره لبست عباتها على طول . .
حمود : هود هود . .
عويش تي : هدا فديتك ادخل . .
حمود متفاجأ : مهووووووور . . " يسير صوبها على طول " شحالج مرت آخويه " متعمد " العزيززه . . والله لج وحششششششششه . . عاش من شافج . .
مهره تبتسم بغصه وبآلها عند حصوه الي لاصقه ف سيف : عاشت ايامك . . انت الي غااااط . . وينك ما تبين . .
حمود : والله فالدنيا . . وشحال يزوي اختج ؟ مالها حسسس
مهره بعيون ضيجه : مالها حس ؟ متأكد . .
حمود بقفطه : هههههههه هيه . . ايلسي ايلسي جي واقفه . .
مهره تيلس وييلس حمود قريب منها . . وع الغنفه الي مجابلتنها قعد سيف وحذاله بالضبط حصوه !
حصوه من بعيد : شحالج . .
مهره ترمس حمود وتتجاهل حصوه : شخبارك ؟ شوو تدرس ولا تلعب ؟
حمود تم يشوف نظرات حصوه المفتشله . . بس ما حب يعلق . . : يوم يزوي بتنجح انا بنجح
سيف : مهره . !
مهره تطالع سيف . .
سيف : سمعتيها شو قالتلج ؟
مهره : منو هي ؟
سيف عاقد حياته . .
مهره : عويش ؟ " تطالع عويش الي تعابل فالفواله " كلمتيني ؟
عويش ترمس من بعيد : لاءءءءء . .
مهره : أوكي . . " تطالع حمود " انزييين . . ع الاقل يزوي شاده حيلها تدرس . .
حمود الي بدا يخاف من الجو المتكهرب : ما صدق . . يزوي تدرس . .!!!!!!
قام سيف بعصبيه ومسك ايد مهره وسحبها لين برررا الفله . . .
مهره تخوز ايده : افف عورتني ياالدفشش . .
سيف : روحي بيتكم . .
مهره عاقده حياتها : شوووووه ؟
سيف : اطلعي من اهني وروحي بيتكم . .
مهره : طاع ويهك بس . . وخر وخر . . " وتمشي شوي بترد تدخل "
يرد يسحبها سيف بقوه . .
مهره : اففففففف شو تبا مني . !! مش مساع اشوفك ومسويلي فيها زعلان . . شو تبا الحين
سيف : احسن لج ! ردي البيت . .
مهره تمثل انها ترجف : واي خفت . . الصراحه قوي انت . .
سيف يرفع ايده بيصفعها كف . . لكن ع اخر لحظه نزل ايده . .
مهره بصدمه : معقوله . .
سيف يصد الصوب الثاني . .
مهره : ها كله عشان مارديت ع الخانووم . . ؟
سيف يتنهد . .
مهره تبتسم ببرود : يا حيك والله . .
سيف : خلاص اسكتي . .
مهره : ولا يهمك . . الحين بروحلها وببوس راسها وبستسمح منها . .
ردت تمشي عنه ورد يمسك اييدها . .
سيف : تعااااالي اهني . .
مهره من غير ما تطالعه : نعم . .
سيف : لا تروحين مكان . .
مهره تطالعه : ليش ؟ براضيها . . " تبتسم " ما يهون عليك تنجرح . .
سيف : اعتقد سمعتيني صح "؟ ما بتروحين مكان . . بس خلاص بلا سوالف عناد واسمعي الرمسه . .
مهره تخوز ايده : لا تلمسسسسني . .
سيف عاقد حياته : انتي على شو شايفه روحج . .
مهره : وانت على شو مكبر راسك علي . . انجلع عني يلا .
سيف يرد يمسك ايدها : شوووووووووفي . . يوم اكلمج تمي واقفه قلتلج ماحب هالحركات انا
مهره تطالعه عين بعين : وانا ألف مره قلتلك مش كلمتك الي تمشيني . .
سيف : والله . . وهذي حلفه لو تحركتي من اهني ما بيستوي خير . .
مهره : لا والله . . " تمثل انها ترجف " خوفتني اكثر . .
سيف يطالعها وهيه ترد له النظرة بقوه !
سيف : بعطيج طراق بطير راسج اهناك . .لا تطالعيني جي . .
مهره عاقده حياتها : يعني انت تطالعني جي عادي . .
سيف : انا ريال . .
مهره : لا واااااااااالللللللللللللللللللللللللللللللللللللله . .
سيف يمسك حلجها : لا تصارخين يااااااااـ عنزززززززززززززززز . .
مهره تعض ايده ويوخر ايده على طول ..
سيف : بلللللللل . . جلببببببببب مش آدمييه . .
مهره : جلب الي ياي وياك اوكي . .
تمشي عنه بدش داخل ويرد يسحب ايدها . .
مهره : افف شتبي . .
سيف : قلتلج لو دشيتي داخل ما بيستوي خيرر . .
مهره : انا ما ابا يستوي خير اصلا . . انا ها الي ابيه . . مشااااااكل . . ماتعرفني ؟ اموت ع المشاكل . .
ومشت عنه بتسير . . وهيه تمشي تحس بشي يمشي على جتفها . . .
صرصـــــــــــــــــــــور !!!!!!!!!!!!!!!!!!!!!!!!!!!!!!!!!!!!
مهره صرخت من قمه راسسسسسسسسها من الخوف وشلت نعالها وتمت تضرب جتفها بقوه وتحاول اتوخر الصرصور . . سيف تم يشوفها وناقع من الضحك ما يدري شسالفه بس يعرف ان في حشره اكيد ولا مهره ما بتشل النعال وبتضرب جتفها بعنف . .
سار صوبها عقب ما شاف انها ما وقفت صريخ . .
سيف يمسك ايدها : خلاصص . . جتفج بيطيييييييييح . .
مهره : بفصخ ثياااااااااااااااابي . . " تطالعه بصدمه " اكيد دش داخل . .
سيف فاج عينه : انتي خبله . . قسم بالله بعطيج بكس بطيرج لين البيت . . بفصخ ثيابي اونه . .
مهره تنزل دمعتها : ياحيوان اتخيل اتكون داخل ثيابي . .
سيف مبتسم وتم يشوف الارض : هكو . . طاح . . شوووفي . .
مهره نزلت راسها وشافت ان الصرصور نفسه الي طايح . .
سيف : مسكين يالس يعري . . كسرتي ريوله . .
مهره على طول حظنت سيف من الخوف وتمت تصيح شرات اليهال . .
سيف : هههههههههههههه . . بس حبيبي بس . . هههههههههههههههههههه
مهره وهيه حاظنته تقرص ظهره : يا النذل لا تضحك . .
سيف : هههههههههههههههههه كل هالخقققققه . . وكل هالعناد والراس اليابس . . وتصيحين ع صرصور . . ههههههههههههههههههههههههه
مهره تخوز عنه : خايسسسسسسس قوم عني . .
سيف : قايم عنج اانا . .انتي الي حاظنتني . .
مهره تمسح دموعها . .
سيف يأشر ع جتفها : صرصووووووووووور . .
مهره تصارخ : ويييييييييييييييين . . وتضرب جتفها بأييدها . .
سيف : هههههههههههههههههههههه اقص عليج . .
مهره تشل نعالها وتضربه ع جتفه : يااااااالنعال يالننننننذل . .
سيف تعور صدق : آآآآىىي . . بس خلاص خلاصصصصصصصص . .
مهره تمت تضربه تضربه وتضربه . .اولا من القفطه لانه شافها وهيه تضرب عمرها . . وثانيا لانها صاحت جدامه عشان الصرصور . . وثالثا عشان خافت توا . .
حصوه تي : سيف شوه فيك تصارخ . .
مهره وقفت وتمت تطالع حصوه . .
سيف ماسك جتفه ويطالع مهره : تبين تنضربين صح . .
مهره عاقده حياتها : انت اصلا كل شي تروم تسويه الي انك تضربني . .
سيف يعض ع شفايفه وهيه تطالعه وتبتسم . .
سيف : لا تكونين واثقه جي لاني جد بصفعج . .
مهره : والله ماترؤؤؤؤؤؤؤؤؤوم . .
سيف : يوزي عني ولاجد بتتضربين . .
حصوه انقهرت لان سيف تجاهلها بالمرررره . . وتمت واقفه بحرقه . .
مهره صدت شافت حصوه بعدها واقفه . .
مهره تبتسم : ابا اخذ راحتي ويا ريلي . . ممكنن ؟
حصوه تبلع ريجها وتطالع سيف : اروح ؟
سيف : هيه روحي شوي وبني احنا . .
انقهرت حصوه وراحت على طول داخل وسكرت الباب بالقو . .
سيف يطالع مهره : شتبينها حاطه راسج براسها . .
مهره عاقده حياتها : ما تشوفها لاصقه فيك يعني . .
سيف : وانتي شو ما تبين حد يلصق فيني . .
مهره :لا والله . . حق شو ريلي عيل . . خذها ع راسي اذا جي . .
سيف مبتسم : ياويلي على الي يغارون . .
مهره تطالعه وعاقده حياتها : لا تغتر بنفسك وايد . .انا ما اغار . .بس انت حقي انا وبس . . محد يشاركني فيك . .
سيف يعدل قصتها الي نازله ع ويهها : انا لج انتي وبس . . ومحد بيشاركج فيني . .
مهره تبتسم بحيا . .
سيف : هيه خلج جي . . مش ماده بوز قبل شوي . .
مهره : انت اصطلب عقب بصطلب انا . .
سيف يقرص خدها : عيااااااره . .
مهره : طالعه عليك . .
سيف يمسك ايدها وهيه توخر ايده ..
سيف فاج عينه : شفيج . .
مهره بحيا بس تحاول ما تبين : ماشي لا تمسكني لين ما نعرس . .
سيف : هاتي ايدج ولا بصمج بكس . .
مهره : انت شو ترمس واحد من الشباب ؟ بصمج بكس . . بعطيج طراق . .
سيف يبتسم : من حبي لج كله ابا اضربج شسوي . .
مهره : ماتروم اصلا ..
سيف : ليش وايد واثقه ..
مهره : لاني اعرفك لو شوووو ماصار ما تمد ايدك علي . .
سيف : لا تستغلين هالنقطه سمعتي . .
مهره تبتسم :سمعت . .
سيف : يالله هاتي ايدج . .
مهره : مابا قلتلك . .
سيف يبتسم : هاتي خلصيني . .
مهره : ماااااااااباا .. " تمشي عنه شوي "
سيف يمسك ايدها : بتنضربين . . تمي اهني لا تتحركين . .
جابلها ولصقها فاليدار . . تم يطالعها بنظرات خبث . .
سيف : محلوه . .
مهره تضرب جتفه : انا الي بصصفعك الحين والله . .
سيف: ههههه تسوينها . . يوم ضربتي ريلج بنعال بعد شباقي . .
مهره : محد قالك تطنز علي . .
سكت سيف وتم يطالع ملامحها وهو مبتسم .. من كثر ما هي مستحيه منزله راسها ما تقدر ترفعه . .
تقرب منها وايد . . بأس يبهتها بحنان وطول فالبوسه . .
سيف بحنان : يالله اتخرجي من الجامعه خلصينا نبا نتزوج . .
مهره تبتسم بحيا . .: ان شاء الله . .
سيف : واي واي ع الي يستحون . . ايييه لا تستحين جدامي اتخبل . .
مهره تضرب جتفه : وخرر وخر . .
سيف : وين وين . .
مهره : بس لاه . . بندش داخل . .
سيف بصوت واطي : مليتي مني . .
مهره تطالع عيونه : انته شعندك اليوم ؟
سيف مبتسم : مشتاقلج بس . .
مهره تطالعه وتبتسم : فديتك انا . .
سيف يحط ايده ع قلبه : ابوووووووووي انا . . اموت ؟ اموت ؟
مهره : بسم الله عليك " تبتسم " حمار لا تقول جي . .
سيف يبوس راسها : احبج . .
مهره تتـــقرب منه وتبوس خشمه : وانا احبك . .
سيف تم مغمض عينه مافتحها . . .
عقب ثواني بسيطه . . مسكت ايده . .
سيف فج عينه . .
مهره بنبره هاديه : ترى وايد يضايقني وجودك معاها . . احنا بنات ونعرف بعض . . وانا اشوف نيتها شينه والله . .
سيف : ماعليج منها شتبين فيها. . كبري عقلج حبيبي هاي الا ياهل . .
مهره : حبيبي لا اتم تقول لي ياهل ما ياهل . . انت اتشوفها ياهل بس هيه بنت فاهمه وعاقله الحين . .
سيف : انتي وحمدان متفقين ع الرمسه ؟
مهره : ليش ؟
سيف : ييقولي نفس الكلام . .
مهره : شفت . .الكل ملاحظ . . انت ليش مش قادر تلاحظ . .
سيف : لاني اشوفها تتصرف بعفويه حياتي . . لا تكبرين المسأله . . قلتلج خالتي محد وماعندها حد ومعتمده علي . . يعني حرام . . حسي فيها . . لا ام حواليها ولا شي . .
مهره تطالعه : انا من انولدت ما عندي ام . . لكنك ما قلت هالكلام . .
سيف سكت . .
مهره تصد الصوب الثاني . .
سيف يرد ويهها ويخليها تطالعه : انا امج . . وانا ابوج . . وانا كل اهلج . .
مهره : لا تقول لي ان امها محد وتكسر الخاطر . . ع الاقل امها عايشه وبتردلها . .لكن خل قلبك عند الي جد ما عندهم ام فالدنيا . . " تبتسم وفيها غصه " قوم سيف خلني بدش داخل باخذ الاغراض وبروح . . الوقت بدا يمشي . .
سيف يمسك ايدها : والله ماتروحين مكان . . يالله عاد حبيبي . .
مهره : مافيني شي . .
سيف يحط ايده الهنتين ع ويهها : بردانه ؟
مهره : موت . .
سيف : وليش ما تقولين من الصبح . .
مهره ماردت . .
سيف تم يحرك ايده ع ويهها عسب تدفى . .
مهره : خلاص بس . .
سيف يبوس ايدها : انا اسف . . حقج علي . .
مهره تطالعه . .
سيف : والله يرحم امج ويغفرلها يارب . . هاي حكمت ربج . .
مهره تبتسم . .
سيف : لاتزعلين حياتي . .
مهره : ان شاء الله . .
سيف : شرايج اعزمج ع تركش . .
مهره تبتسم : تغريني يعني . .توها اختك تغريني داخل . . والحين انته !
سيف : اوه عاد تقارنين تركش عواش ف التركش الي بعزمج عليه . .
مهره تبتسم . .
سيف : هاه شرايج . .
مهره : انزين . .
سيف يمسك ايدها : يالله نعطيهم خبر . .
مهره : اوكي . .
سيف : ولا اقولج " يطلع من جيبه السويج " انتي سبقيني ركبي السياره لين اردلج . .
مهره عاقده حياتها : بروح معاك . . " ترص ع ايده " وايدي فأيدك بعد ..
سيف : ااااخ منكم يالحريم . . يالله امششي مش لازم نعطيهم خبر . .
مهره تطالعه وتمد له سويجه : روح بسيارتك وبروح بسيارتي . . بلحقك انا . .
سيف عاقد حياته : عفوووووووووووووا ؟
مهره : شفيك عشان ما اطول وارد البيت على طول . .
سيف : انتي جي جي بتردين فديتج ! نسيتي عويش تبغي تعطيج اغراض . .
مهره : احين بشل الاغراض
سيف : كل هذا عشان ماتبين تركبين وياي . ." يتنهد بضيج " يالله اوكي . .
مهره : يالله عااااااااااد
سيف يطالعها : شفيج حبيبي عادي . . يالله روحي شلي الاغراض عشان ما نبطي . . عطيني السويج . .
سارت مهره داخل وطنشته ما عطته السويج . .
عويش : انتو ويييييييييين هالكثر . . ؟؟؟ّ!
مهره تبتسم وعينها ف عين حصوه : بطلع ويا ريلي . . " تطالع عويش " اليوم متراضين تعرفين عاد لازم يراضيني ويعزمني ع مكان حلوو . .
عويش : وانا حق منو مسويه هالاكل . . وهالقهوه
مهره : عووووويش انتي ما تدرين انا من متى زعلانه ويا اخوج عشان ناسسس !! ف الله يخليج طوفيها لي الييوم . .
حمود : وانا كيف برد يعني . .
مهره : تصدق نسسيناكم ههههههههههههه . . " تقصد حصوه "
عويش : بروح بييب لج الاغراض وبرد . .
مهره : اووكي . . " ترمس حمود " اندوك . . ها سويجه . . ردو فيه وانا برده البيت . .
حمود مبتسم : انتي تعجبيني
مهره تبتسم وتي عويش وتعطيها الاغراض . .
مهره : عاااد اسمحيلي . . لان المندوب يضيع ما يقدر يوصله بيتنا وبيتج الوحيد ما يضيييييع ويدله بسرعه . . متعبتنج ادري . .
عويش : بعد حرمت اخويه بستحملج . .
مهره : لا والله . . خلي عنج والله انج تحبيني . .
عويش : هههههههههههه روحي روحي فكيني . .
مهره : فديتج انا . . " تطالع حمود " تششاو . .
حمود يسويلها بآي . : الله وياج . .
اما حصوه كانت اتابع الموقف بقهر . . اول ما راحت مهره جان تقول لحمود . .
حصوه تقوم :انا بسير وياهم بخليهم يوصلوني البيت
حمود مستغرب : اانا بوصلج ..
حصوه تطالعه : مااااااابغي . .
وتقوم تطلع بسرعه . .
>
<
مهره : هههههههههه انزين ليش يعني . . تشك فـ سواقتي ؟
سيف : عن الاستهبال . .
مهره : انزين شووووووووووو فيها . .
سيف : ما احب . . يا انا اسوق يا ما بركب السياره
مهره : افا . . يعني ما تبغي تشوف سواقتي كيف . .
سيف عاقد حياته : اللهم طولج يا روح . . وبعدين معاااااااااج
مهره : هههههههههههههههههههههههههه . " تعطيه سويجها " ها يالله سووق . . حشا . .
ركب سيف وركبت مهره حذاله . . شوي ويت حصوه وهيه تركض . .
سيف نزل الجامه ع طول : شفييج
حصوه : سيف عادي تردني البيت
سيف : ليش ماتردين وياحمدان ؟
حصوه : حمود قال لي انه بيطول وانا ابغي ارد الحين الحيييييين . .
سيف : يالله اركبي . .
حصوه : اوكي . . " تبتسم "
وركبت السياره . .
مهره انقهرت وارتفع ضغطها مليووووووووووون . . تمت طول الدرب صاده عنه بعيد . . وهو كل شوي يمسك ايدها وهيه تخوز ايدها . . كل شوي يهمس لها وهيه مطنششششه . .
.
----------------------------------------------------

.
.
.
البارت الـ 4
حصه : سيف حد فالبيت ؟
سيف يطالعها من الجامه : مادري ليش
حصه : كيف ماتدري ؟
سيف : قوم امايا اضن
حصه : تظظن ؟؟؟؟؟
مهره تصدلها : ليش تسألين ؟
حصه تطالع سيف : لاني مابا ارد البيت وما يكون حد فيه . .
مهره : وناويه تنشبين لي يعني . .
سيف يصد يطالع مهره وبصوت جدي : مـــــــــــــــهر ه !
مهره تطالعه : شو ليش تطالعني . . قلت الصدق انا . . تبا تنشب لي وتخرب علينا
سيف بنظره عصبيه : صخي خلاص . .
مهره : انا الي آصخخخخخخ ؟؟؟
سيف : اسمعي الرمسه . . " ببرود " خلي اليوم يعدي على خير . .
مهره : وقف السياره . .
سيف عاقد حياته : شوووووه ؟
مهره : وووووووقف السياره اقووووووووولك
سيف : بعطيج طراق والله
مهره تصارخ : قسم بالله لو ما وقفت السياره اني ببطل الباب وبعق روحي . .
على طول سيف يا على ينب ووقف السياره ونزلت مهره وقام سيف ونزل وراها . .
مهره : لا تلحقني خلاص روح اقعد معاها ف بيتكم ويوم بتخلص هات سيارتي بيتنا ..
سيف : يا بنت الناس حق شو تكبرين السالفه . . ألف مره قلتلج
مهره تقاطعه : قللللللللتلج انه هي ماعندها حد وووووو اهلها مسافرين وتامه روححححها ياخي بسسسسسسرسسس تعبت وانا اراعييييييييها خلها تراعيني بعد . .
سيف : خلاص حبيبي انا اوعدج هاي اخر مره تخرب علينا
مهره تطالعه . .
سيف :اوعدج خلاص . .
حصوه تتجدم وتدق هررن . .
سيف يصد جان تنزل الجامه . .
حصوه : يعني لين متىىى . . تعبت وانا اتريا
مهره بغيض يايه تنطق بس سيف حطا ايده ع حلجها بقوه : خلاصصصصص خلاص قلتلج اتحملي اخر مره
مهره تتحرطم بس هو مايسمع ولا يفهم لانه حاط ايده وضضضحك . .
مهره تخوز ايده : خاااااايس انت وياها . .
وتسير صوب السياره وتبطل الباب وتشوف حصوه يالسه جدام مكانها
مهره : نعم فديتج ؟
حصوه : ترى انتي نزلتي ما بتردين !
مهره : عفوا . . ؟؟؟ " تطالع سيف "
حصوه تطالع سيف : خلاص انا يلست جدام بتنزلوووووووني يعني والله مايسسسوا الا مكان
سيف يسير صوبهم ويشوف مهره : خلاص خليها . . " بصوت واطي " قلتلج اخر مره اتحملي
مهره تطالع سيف بغيض وبصوت عالي : قسم بالله اني ما اقعد ورى . . خلها تركب ورى احسنلها . . احين بتبدي هالعنسسسسسلانه علي انا
سيف : ما ابديها عليج يا اميييييييييه . . بس مافيها شي الا مكان ايلسي ورا ما يستوي شي
مهره فاجه عينها : احين انا حرمتك وانا الي ايلس ورى ؟
سيف يتنهد : اقولج شي . . تعالي سسسسسوقي وانا الي بيلس ورى . .
مهره وحصه تمو يطالعون سيف وهو ما سوا سالفه راح ورى ويلس . .
ما علقت مهره وسارت تحرك السياره بتسوق . . واول ما ركبت السياره تفاجئت ان حصوه نزلت وراحت تيلس ورى . .
مهره بغيض فخاطرها " قاعدين نلعب احنا !!!! .. سم يسمج ان شاء الله ويفكني منج "
تمت تسوق وهيه مطنششششششششششششششششششه خير شر . . حاطه كل حرتها فالسواقه .. تسوق بسرعه جنونية !
سيف بحنان : حبيبي خفي السرعه شويه . .
حصوه تمت صاده تطالع سيف بقهر ع كلمة " حبيبي "
ومهره برد خاطرها " طشوووونه " وخفت السرعه . .
اول ما وصلو البيت . . تمت تترياهم ينزلون . .
حصوه تطالع سيف : يالله انزل . .
سيف : انزلي وبلحقج . ! بسلم ع حرمتي قبل لا اروح
حصوه : خلاص بترياك . .
سيف : شوه تتريني الله يهديج . . روحي داخل دقايق وبي انا . .
حصوه : انزين بتريااااك . .
سيف : روحي اترييني داخل مش اهني . .
حصوه : ليش ؟
سيف : شوه ليش بعد . . حرمتي ابا اقعد معاها يمكن ابوسها ما يصير ابوسها جدامج بعد
حصوه بقهر بطلت باب السياره ونزلت . .
وسيف عقبها نزل وركب جدام . .
حصوه تمت معصبه وتمشي بقهر لين دشت البيت . .
سيف : يالله حركي . .
مهره تطالعه بصدمه : شوه
سيف : شو الي شو بعد ؟ حرركي يلا . .
مهره : وين احررك . .
سيف مبتسم : بعوضج عن التخريب الي صار . .
مهره مبتسمه غصب من الفرحه :صدق
سيف : هههههههههههههههههههههههههه . . خيبه لهالدرجه . .
جان تحرررك السياره وتششششششخط ويل بعد . .
سيف : يالخبببببببله . .
مهره تطالعه : اول مرررره تطلع منك هالشجاعه يعني . .
سيف : كله ولا زعل العروس
مهره : هييييه مفتكر ف زعلي الحييييين . . مادري منو كان قبل شوي يهازب عشان وحده زعطووووطه
سيف : ع طاري الزعطوطه . . اتريي شوي ..
مهره تطالعه : شو تسوي ؟
سيف يتصل ع البيت : اصبري . . ألووو . .
حصوه : هلا سيفففففففف . . وينك انته بعدني اترياك
سيف : حصوه ترى امايا فالبيت يعني ماله داعي الخوف . . وحمدان بعد شويه وبيوصل . . يالله مع السلامه
حصوه : لحظظظظظظه
طوط طوط طوط . .
مهره : مع انه ماله داعي تخبرها بس يلاا بمشششيها . .
سيف : لان ماباها تطلع كل شوي برى والجو بدا يظلم وهاي ياهل بتم تتريا
مهره : ذبحتنا ياهل وياهل . . مادري ليش تشوفها ياهل . . تراك الا اكبر عنها ب 4 سنوات
سيف : ماعليج منها انتي . . تفكيرها تفكير يهال ومخها صغيير
مهره : وااااااي بتبط جبدي تراك
سيف : خلاص خلاص !! سدي طاريها احنا طالعين نغير جو . . " يعقد حياته " انتي وين يايه . .
مهره : بننزل المنتجع . . ابا اتمشا وياك يعني !
سيف : منتجع ابوج هالوقت . .
مهره تطالعه : لو منزلتنك البيت وايد احسن
سيف : هههههههههههههه امزح معاج ياخي . .
مهره : حيوان . .
سيف : بصمج كف . . عيب يلاا . .
يرن فون مهره . .
سيف : منو ؟
مهره تشوف المتصل وتعطيه الفون : رمسها . .
سيف يبتسم : مرحبا الساع
يزوي : بسم الله الرحمن الرحيم
سيف : سامعه صوت ابليس ؟
يزوي : انتو شو تسووون
سيف مبتسم : بعد شو نسوي . . الي انسويه انتي شو يخصج ؟
يزوي : لا صدق ما اتمصخر
سيف : لا والله . . ولا انا اتمصخر . . نعم شو تبين
يزوي : ابا مهور ابا اطمن عليها وابا اقولها كم شي
سيف : قوليلي بقولها . .
يزوي : عطني ايااااااااااااها
سيف يمد الفون : تبا ترمسج . .
مهره ترمس : ألوو . .
يزوي : ايه يالخايسه متى لحقتو تتراضون
مهره : هههههههههه قبل شويه
يزوي : هرووووم . . المهم متى بتردين ؟؟؟؟
مهره : انا قايله لابويه انه بحدود الـ 10 بكون فالبيت والحين بعدها 9 . .
يزوي : تمي لين الفيييييييييير بعد . .
مهره : قولي قولي . .اكيد ابويه سار مكان . .
يزوي : اول شي قال لي انه بيرقد لكن عقب رد ياني قال بيروح مطار دبي بيشل ربيعه من المطار وبيوديه بوظبي . . وبيتم اهناك وعقب صلاه الفيررر بيرد راك . .
مهره : فدييييييييييييييتج انا وفديت هالاخبار الحلوووووه . .
سيف : شو قوليلي . .
مهره : يلا اوكي اذا صار شي يديد خبريني اوكي ؟
يزوي : يالله اوكي . .
مهره : وانتي اسمعي اقعدي ادرسي عن اللعبان وراج امتحان باجر . .
يزوي : انزيييييييييين
مهره : باي . .
يزوي : باي . .
سيف : شفيها ؟
مهره : ابوي طالع وبيرد ع الفير .. يعني اليوم حصوه تحلم تشوفك . .
سيف : لا اختي الغاليه ورايه دوام . .
مهره ادق جتفه بقوه : لا اتقول اختي . .
سيف يأشر : بركني اهني . . " يطالعها " اونج تبين تفعدين معايه لين الفير . .
مهره : وليش ما اقعد معاك . . ع الاقل تعوضني عن الزعل الي زعلتني اياه والقهر الي اكلتني اياه . .
سيف : اسميها مطالبج ما تخلص
مهره تسويله مالت : . .
سيف مبتسم : فديتج انا . . يالله انزلي انزلي . .
.
.
.
.
البارت الـ 5
يزوي : لا يعني لاااااااااااااااااااااا
حمود : انزين ليش ابا افضفضلج ياخي
يزوي : فضفضلي اهننننني فالفون
حمود : من شو خايفه مش واثقه فيني
يزوي : حمود السالفه مش سالفه ثقه . . انته اتعرفني انت اكثر واحد فالدنيا اثق فيه وبعديييين احنا اهل واعرف انك ما بتضرني بس بعد ما اقدر ادخخخخلك البيت ومحد فيه
حمود : انزين بندرس
يزوي : اوكي اتصل لسيفوه وقوله خل يخلص هياته بسرعه ويرد ويا مهور يقعدون فالبيت ويانا وعقب بندرس سوا . .
حمود : اسميج انتي بعد قوطي
يزوي : جب لا تسبني . .
حمود : لسانج انتي واختج كل وحده اطول عن الثاني
يزوي : جب جب لا تغير السالفه . .
حمود : انزيين اوكي بدقله . . اترييي " يمسك فونه الثاني ويتصل "
سيف : هلا حمود . .
حمود يحط سبيكر : لا تسب ها ولا تقول كلام وصخ ترا حاطنك سبيكر . . شحالك
سيف : بخييير . . شعندك
حمود : طلبتك
سيف : مش وقتك يعني خلصني
حمود : ادريبك طالع ويا العروس لكن لو تقدرون تخلصون هياته بسرعه وتردون بيتها عشان اروح عند اختها وتدرسني . . ماشاء الله تعرف تشرح
سيف : هيه والدليل انها راسبه وياك سنتين مادري ثلاث ههههههههههههههه
يزوي : هههههههههههه حيوان ما يقصد يجرحني
حمود : ههههههههههههههههههه اييه لا تجرحها . .
سيف : اجرح منو
حمود : آآآ مهوووور . . بتزعل لو قلت جي عن اختها
سيف : ما تزعل . . يزوي غاليه علي وانا روحي مارضى عليها
يزوي : اووووووووووب اول مره . والله وطلعت غاليه عند سيفوه
حمود : خبرني شو الترتيب الحين
سيف : خلاص تمام عطنا بس ساعتين وبنرد البيت . .
حمود : اوكي اخويه . .
سيف : وداعه الله . .
حمود : ساعتين . . مش جنه وايد
يزوي : برايه خلهم يتراضون . .
حمود : يزوي ياخي شسوي فيها هاي الحين العميا الي ما تحس . .
يزوي : ودرها خلاص لين متى بتم تحبها . . ياخي ما منها فايده
حمود مبوز : يزوي لا تقولين جي . . احس اتحططططم
يزوي : اااااااااااتتتتتتحططططططم . . يمكن تطيح على ببببببببوزك وتفهم وتتعلم
حمود يحط ايده ع قلبه : والله قلبي يعورني . . ليش يوم حبيييييت واول حب طلع الحب من طرف واحد
يزوي : حظظظك النحسس . . قرادت حظك . .
حمود : ههههههههههه خايسه على فكره
يزوي : هههههههههه بسك لا تسويلنا افلام هنديه . . بند خلني ادرس
حمود : طااع ويهج . . من صدقج انتي شو
يزوي : هيه قلتلك هالسنه ابا انجح
حمود بحماس : عيل خلاص بشد حيلي جد
يزوي : مليت مابا اتم اعيد اعنبوه
حمود : والله حتى انا . .
يزوي : عيل يالله فارج خلني ادرس اخلص علشان يوم ادرسك اكون فاهمه شسالفه
حمود : انزييين . . يالله . . بااااي
يزوي : لحظظظظظظظه حمود
حمود : هااه
يزوي : اقولك انت بترد البيت ؟
حمود : هيه ليش . .
يزوي : بتجابلها . .
حمود : هيه صح . . شسوي
يزوي : مممممم
حمود : اثقل عليها صح . . اسوي عمري مش مهتم واروح عنها غرفتي
يزوي : عداااااااال . . خف علي توم كروز . . بتموووت عليك عاد هي . . ولا بتسويلك سالفه ولا بتفتكر فيك
حمود : هيه والله صدقتي . . عيل شسوي
يزوي : اقعد فالصاله اكيد هيه تامه اهناك تتريا سيفوه دامه طالع ويا مهور . . ف تم اهناك شوف تلفزيون وخلها هي بروحها اذا بغت تسولف معاك . . بس المهم كون حواليها . .
حمود : تمممممممم
يزوي : يالله فارج . .
حمود : تمام . . باي . .
يزوي : باي . .
.
.
.
سيف : يالله عاد فجي ايدج . .
مهره : ماااااااابا . . كمل مشي . .
سيف : ياربي
مهره : بعد شو تبا اكثر . . حرررمتك تقودك . .
سيف : انزين ما احب امشي جي . .
مهره : مابي . . خل نوصل عقب . .
سيف : يعني بتقولين لي اني ما شايف المكان ؟. تراني شايفنه . .
يحط ايده ع ايدها يبي ينزلها من عينه بس مهره ايدها اقوى . .
مهره : مااااااابا نزل ايدك . . لين نوصل عقب بفج ايدي . .
سيف : عنيده .
مهره مبتسمه : طالع ـه ع واحد . .
سيف : يا حيوانه قولي طالعه ع ريلي لا تقولين طالعه ع واحد .
مهره : ان شاء الله . . طالعه ع ريلي
سيف مبتسم : عفيه . .
مهره : يلا شوي وبنوووصل . .
سيف : يالله نزلي ايدج عيل
مهره : اصصصصصصببرر . .
سيف : صبرنا
مهره : واحد . . اثنييييييين . . ثلااثثثه . .
وفجت ايدها عن عينه . .
سيف متفاجأ وتام مصدوم . .
الاضائه وايد خافته . . مجابل البحر طاولة عريضه مع كرسيين مجابلين بعض . . الشموع منوره المكان ومنورة البحر بأضائه رومنسية رهيييييييييبه . . الشموع كانت حيييييل طوال . . وفالنص باقه حمممرا كبييره . . وكله ولا الاكل . . من كل الانواع . . لحوم وعيوش و سلطات وعصاير . . شي رهييييييب . . واحلى شي النسيم البارد فالشتآء . .
مهره مبتسمه : شرايك . .
سيف فاج عينه . . : متى لحقتي تسوين كل ها . . والله مش مصدق الي اشوفه . .
مهره : مسج فديتك واحد بس يحل الموضوع كله . .
سيف : طرشتي مسج حق امنوه ان شاء الله
مهره : مالك خصص . .
سيف: بهالسرعه
مهره : اول ما اتصل بك حمود جان اطرش مسج وطبعا كل شي بأجره فاتصرفو بسرعه . .
سيف مبتسم : فديتج انا
مهره : بس حبيبي طبعا يوم بنطلع من اهني بتسير تدفع حساب كل ها وحساب الرشوه وحساب السرعه القصوى
سيف : هههههههههههههههههههههههههههههههههه حقيره
مهره مبتسمه : بعد ابتلشت فيني شو بتسوي . . صدق ارمس ما اتمصخر
سيف :ان شاء الله
مهره مبتسمه . .
سيف مبتسم بحنان : هاتي ايدج . .
ومسك ايدها وتجدمو علشان يروحون صوب الطاوله بقرب اكثر . .
رجع لها الكرسي ورى علشان تيلس . . وعقبها راح عشان ييلس مجابلنها . .
سيف يزاعق : تسمعيني . .
مهره تضحك : هيه يا حمار . . يخرب بيت الرومانسية المزعجه . . خف صوتك
سيف فاج عينه : انتي وايد بعيد ما اسمعج شو تقولين والله . .
سحب كرسيه وتجدم لين عندها . . وحطا كرسيه حذالها . .
مهره تطالعه : اخيييه مول مش برستيج
سيف : برستيج انتم نسولف واحنا نصارخ الله يهديج . . " يبتسم " البرستيج بقربج فديتج
مهره ترتب له لقمه خفيفه بشوكه وتحطه فحلجه . .
سيف : يممم . .
مهره تبتسم : بالعافيه عليك حياتي . .
سيف يسحب ايدها ويبوسها . . : الله لا يحرمني من دلالج . . والله فرحتيني . .
مهره : هذا المطلوب . .
سيف : مفاجاه روعه . . " يبتسم بحنان " والاروع وجودج . .
مهره مستحيه بس تحاول ما تبين . .
سيف :استحي استحي عادي
مهره : ما استحي انا
سيف : كل ها وما تستحييين " يقرص خدها وهو مبتسم " خدج احمممر . . صرتي طمااطه
مهره : آآآآي . . لا تقرصني . . " تنزل ايده وتمت قابضه ايده بقوة "
سيف : منو بياكل كل هذا الحينه . .
مهره مبتسمه . .
سيف : مسسرفه مسرفه
مهره : يلا عاد يوم واحد ما يسوي شي . .انا فخاطري كنت اسويلك جي يعني . .
سيف : اهم شي ما خليتيه فخاطرج حبيبي . . سوي الي تبينه . . وبعدين بتصل فالربع يون بيهجمون عليه ف دقيقه ماعليج . . حتى الصحن بينلحس
مهره :هيه اذا جي مش خساره عيل . .
سيف : شرايج ادق لحمود يمر على اختج يزوي ويييبها اهني . . ياكلون بعد منها وعقب نتمشى كلنا سوى اهني . . وعقب نرد البيت عشان يدرسون . . شو تقولين
مهره : فكرة حلوه . . ع الاقل تنفتح نفسيتتهم للدراسه . .
سيف ياخذ تلفونه ويكتب مسج لحمود سريع ويودر الفون . .
من عقب ما ودر الفون مسك ايدها وخلاها توقف . .
مهره : شفييك . .
سيف يسحبها ويتمشون ع البحر من قرب . .
مهره : برررررررررررررررد . .
سيف : حماره لابسه قصير تحت العباه كيف ما بتبردين
مهره : شدراني اني بطلع وبحوط فهالبرد . .
سيف يفصخ غترته ويحطيها شرات الشال ع جتفها . . واستانست ع حركته وايد . .
مهره مبتسمه : ياي كشخه الشي . .
سيف مبتسم : هبله حبيبي . .
مهره ادق جتفه : لا اتقولي هبله . . بتم احوط فيه . . عشان الناس يغارون
سيف : وشتبينهم يغارون
مهره : بس جي كيفي . . عسب هم مساكين ماعندهم حد يدفيهم . . وانا عندي . .
سيف : احين غترتي دفتج . .
مهره : يعني احسن عن قبل شوي . .
سيف : انزين جوفي اهناك . .
صدت مهره وجابلت البحر وياها من ورى وحظنها بحنااان وهو منزل راسه حاط راسه ع رقبتها . . مخلي ويهه لاصق فويهها . .
سيف : والحييييين . .
اما البنت انشششششششلت مره وحده . . لا اسمع لا ارى لا اتكلم . . ما تقدر تنطق بـ ولا حررررررررررف . . فاجئها بحركته ! ماعطاها مجال تستوعب سرعة الحركه الي سواها . . كل الي سوته بلعت ريجها وتمت صاخه بحيا تتمتع بدفوة اللحظة . .
.
.
.



.
البارت الـ 6
حمود : شوفي انا والله كنت واصل البيت توني وسيفوه طرش مسج . . قولي ما بتين دقي لسيفوه خبريه خليني بسير روحي . .
يزوي : كيف اخلي البيت خالي يعني . . اخاف ابويه ييي في اي وقت
حمود : عاد اتفاهمي ويا مهور كيفج . .
يزوي : اففف . . خلاص دقيقه بلبس عباتي . .
حمود : انا برا اترياج
يزوي :انزين اترياني لين اخلص
حمود : اوكي . .
يزوي : باي . .
حمود : باي ..
حمود : اتريييييي اقولج . .
طوط طوط طوط
حمود : افف سخيفه . .
رد اتصل بها . .
يزوي : هاه بعدني توك مبند
حمود : ياحماره هاتي الكتاب وياج
يزوي : كتاب شووووو
حمود : كتاب امتحان باجر يابقره
يزوي : هيييييييه انزين انزين باي . .
حمود : باي ..
وبند وتم يترياها . .
ااما يزوي تمت متوتره وتتصل فمهور لكن مهور مودره تلفونها فالسياره . . عقب عناء لبست عباتها وحطت جحال وقلوس خفيف وطلعت . .
ركبت السياره . .
يزوي من دون لا تطالعه : السلـام عليكم . .
حمود مبتسم : عليج السلام والرحمه . .
يزوي : يالله فكنا حررك . .
حمود : سكررررري الباب انزين
يزوي قفطت وسكرت الباب . .
حمود : انتي ايه بلاج مستحيه . .
يزوي : مش مستحيه من زييييييييييينك استحي منك . . لكن مفتشله وقافطه وخايفه
حمود : مفتشله ليش
يزوي : لاني راكبه وياك
حمود مبتسم : وقافطه ليش . . ؟
يزوي : لاني يالسه حذالك . .
حمود قابض ضحكته : وخايفه ليش . . ؟
يزوي : مننننك طططططططبعا ومن وجودك . . انت تخوف ترى . .
حمود يشغل المسجل وهو مبتسم ع الاذاعه ووو يصد ويطالعها : الحين انا اخووووف يزوي . .
لما جت عينك في عيني .. وابتدى بينهـم كـلام
قلتلك مليـون بحبـك .. قلتها من غيـر كـلام
طب ماقلتش أي حاجـه .. وأنت سامع كل حاجـه
من يوميها يا حبيبـي .. رمشي مش عايز ينـام

العيون قالـت معانـي .. عن هوايا وعن حناني
بس تاهت من لسانـي .. كلها في لحظـة هيـام
قولي ليه أنده بصوتـي .. مانت سامعني بسكاتي
والكلام باين في عيني .. يحكي ع الشوق والغرام
بلعت ريجها برعب وبندت المسجل من غير ما تحس : الاغنيه سخيفه . .
حمود : حرام عليج والله انها طرر . . " يرد يشغل المسجل " افا خلصصت . .
يزوي تحس قلبها يدق بقو . . تمت حاطه ايدها ع قلبها باستغراب مش عارفه ليش . .
يزوي " شفيني . . انا ليش قلبي يدق . . ليش من حط عينه في عيني جي صااار ليش . . لا مستحييل . . خسسسسسسسي هذا الا حمود يعني . . صديييقي . . ياربي شسااالفه شسالفه . . حسبي الله عليج يا مهور . . حسبي الله عليك يا سيفوه "
حمود مبتسم ويصدلها : شعندج ساكته ؟
يزوي تصد الصوب الثاني : وانت شعندك شاق الحلج ؟
حمود : ههههههههه انا معاج كيف ماا اشق الحلج . . وجودج حلو والله . .
يزوي تصد تطالعه
حمود : جان زين طلعتي اختي بالغلط . . اففففف بجابلج طول الوقت
بلعت ريجها وابتسمت : الحمدلله اني مش اختك . . وع ما اتنززززل . .
حمود يطالعها بنظرة ساحره : صدق ؟
يزوي تحس قلبها يدق " شفيني انا شفيني . . ف الفون ما احس جي والله ما احس جي "
حمود يسوق ويطالع جدامه : صدق ياليازيه
يزوي : صدق يا حمدان . .
حمود من غير لا يطالعها : لا تزقريني حمدان ..
يزوي : حمدان
حمود : لا تزقريني حمدان قلتلج . .
يزوي : حممممممممدان !
حمود يطالعها عين بعين: لاتزقريني حمدان . .
يزوي تبلع ريجها : حمود . .
حمود : هيه اتحرا . .
يزوي تصد الصوب الثاني " لاااا والله لو يلست بعد زياده بروح فييييها بروح فيها "
حمود : اكيد حصوه مجروحه الحين . .
يزوي تطالعه . .
حمود مبتسم بضيج : اكيد مسكينه قاعده وتنطر سيفوه .. وقلبها متحرقص ومحترق
يزوي : لهالدرجه شال همها . .
حمود : انتي اكثر وحده تعرفين شكثر تعنيلي . .
يزوي : تحب غيرك . . بعدك راضي بهالشي . .
حمود : راضي ..
يزوي تطالعه بتمعن : صعبه صح . .
حمود يحط ايده ع قلبه : وايد قسم بالله
يزوي : يعور هالشعور . .
حمود ساكت ويسمعها . .
يزوي : بسنا بسنا همممممم . .
يت بتشغل الـ أف أم . .
حمود بدون ما يقصد لمس ايدها : لا تشغلينه . .

اخلق الاعذار من لمسة ايديك
والمس جروحي واداويها دواك


يزوي تشل ايدها بسرعه : حمود اسرع خلنا نوصل بسرعه علشان ندرس . .
حمود يطالعها : شوه فيج يزوي .؟
يزوي من دون لا تطالعه : ماااششي . .
حمود: لا صدق صدق شوه فيج .. ؟
يزوي : قلتلك مافيني شي . .
حمود : ليش ما تبين تخبريني . . تتحريني ما ادري . . مبين . .
يزوي تطالعه باهتمام : شوه الي مبين . .
حمود بابتسامه بارده : كل شي . .
يزوي : شوه ارمس . .
حمود : سلامتج . .
يزوي بتوتر : شوه الي باين !!!!!!!!
حمود : تصرفاتج فضحتج . .
يزوي : فضحتني ّ!!!!!!!!!!!!!
حمود مبتسم : اهدي . . عادي . .
يزوي بلعت ريجها . . " لا مستحيل مستحيل انه كشفني . . مش لهالدرررجه !! لالالا هو يعرفني عدل علشششششان جي كشفني . . يا فشششششششششششيلتي كيف بطالعه الحين !! كيف بتصرف وكييييييييييف برمسه !!! "
حمود : وصدقيني اخر مره . .
يزوي بتوتر اكثر : شو الي اخر مره . .
حمود : يزوي بلا لف ودوران . .
يزوي : . .
حمود : ادري انج مضايقه من وجودج معايه . . وما حبيتي اني امر عليج . .
يزوي تحط ايدها ع قلبها " الحمدلله "
حمود : عشان جي اقولج اخر مره امر عليج يعني لا تحاتين . .
يزوي : لا حمود انت فاهم غلط . .
حمود يطالعها عين بعين : فهميني . .
يزوي تطالع ملامحه وعينه بتركيز . . عينه متوسطه . . لا هي كبيره ولا صغيره . . رموشه طوال الواحد يلاحظها لـو غمض ولو فتح . . حواجبه مقرونآت مرتبات ع طول العين . . ويهه نحيف بشكل خفيف مخلنه وسيم . . شفايفه صغييييره وخشمه مثل ما يقولون سلسبيل . . مطول شعره لين تحت اذنه ومغطي الشعر بـ كآب فيراري . .
حمود : شفيج تطالعيني جي . . حللتيني . .
يزوي : لانك اهبل . . وتلوع الجبد
حمود فاج عينه : بذمتج . .
يزوي : اسكت اسكت
حمود : يمكن عشان جي حصوه لايعه جبدها مني . .لان سيفوه احلى عني . .
يزوي تحط ايدها ع قلبها " وينج يامهور وينج . . اسميني بسفل فيج " : مابا اسمع صوتك لين نووووووصل
حمود : شفتي انج مضايقه . .
يزوي تصد تطالعه : مش مضايقه بس ورانا امتحااان باجر لازم ندرسسس عدل ولازم نفلح ولازم ننجح صح ولا لاء . !! ما اتفقنا ان هالسنه لازم نعديها . . بسسسنا من الاعاده ! لو حمار جان فهم المنهههههج . .
حمود : انزين انزين خلاااااص . . بنروحلهم وبندرس ان شاء الله . .
يزوي : . . .
حمود : وبعد . . في شي مضايقنج غير الدراسه . .
يزوي تطالعه : مافي شي . .
حمود يطالعها : والله ششي . . بتعلميني فيج !!!!
يزوي : اخاف ابويه ييي ولا ششي . .
حمود : احين الساعه 11 ونص . . ابوج لين الفير بيكون مممممحد . . يلا عاد . .
يزوي : والله هاي مهور تسوي كل شي غلط ف غلط . .
حمود : قصدج احنا الغلط . .
يزوي : . . .
حمود : هم متزوجين واحنا لاء . .
يزوي : اكيد . . هي محلله له وعادي لو يلست معاه لين باجر . . احنا لاء
حمود : يزوي بردج البيت الحين . .
يزوي تطالعه : عن الاستهبال . .خلاص الحين وصلنا . .
حمود : . .
يزوي : شوه فيك معصصصصصب . .
حمود يطالعها ببرود : مش معصب . . انا ما اعصب . . متى عصبت اصلا ؟
يزوي تتنهد وتمد له الكتب : شششششلهم هاه " وفرتهم ع ريله ونزلت من السياره "
.
.
.

.
.
البارت الـ 7
مهره تشهق وتقوم عن حظنه . . .
سيف : بسم الله شوه فيج . .
مهره تطالع : يزوي . .
سيف يصد وين مهره ما تشوف . . : بل هاي كيف دلت المكان من غير لا تتصل . .
مهره تخش ويهها ف صدر سيف : يا فشيلتي شافتك وانت حاظنني . .
سيف : لا والله . . ؟ وشو يعني ان شاء الله ؟ لا تخليني ابوسج جدامها . .
مهره تقوم عن صدره : هيه خير ان شاء الله . .
سيف : والله تراها تقربت وببوسج جدامها لا تسويلي هالحركات . .
مهره :تبا تتصفع سوها . .
سيف : مهور تتحدين
مهره : ما اتحدى بس يويلك لو سويتها
سيف : بتندمين
مهره : جب جب . .
سيف : مهوووووور . .
يزوي تقربت : مهوووووووووووووووووووووووور . . سيييييييفووووووووه !!!!!!!!!!!! يا حميييييير
مهره ماكانت لافه الشيله . . مطلعه شوي من قصتها ومخليه الشيله مفتوحه . .
سيف سحب مهره و دخل راسه داخل الشيله و باسها ع رقبتها . . وهمس لها : عشان بس تتأدبين . .
يزوي من الفشله سكرت عيونها بايدينها الهنتين ولفت ورى ومشت بسرعه ودعمت صدر حمود بقوة . .
حمود يمسكها : شفيييييييييييج . .
يزوي انشلت الدنيا فيها . . مستحيل . . مستحيل يكون حمود . . يارب بنقالي . . هندي . .عامل نظافه راااااااااااضيه بس ما يكون حمود لاء لاء . .
حمود بطل ايدها عن عيونها : بلاج . . ليش تصيحين . . ؟؟؟؟
يزوي نزلت عينها : . .
حمود : شوووووووووووووه فيج لا تخوفيني " يرجف "
يزوي ملاحظه ايدينه ترجف : مافيني شي . .
حمود يرفع راسها : عيل ليش تصيحين . .
يزوي تمت تطالع عيونه . . ايدينه الي ع ويهها . . مشاعر غريبه ف قلبها . . نبضها يدق بقوووه . . تحس انها ريشه شوي وبطير . . تحس انها كوب شفاف كل الي فيها قاعد ييبين . . رجفه وخوف واحساس حلو . . احساس حلو انه اييدينه ماسكتنها .. ماعرفت كيف توصف الشعور ولا عرفت تتصرف . .
مهره ادز سيف : حيوووووووان حقيير " وشافت الموقف وانصدمت " شوف . .
سيف صد : شوو . . شفييج ؟
وشاف عيون حمدان المركزه ع عيون يزوي . . وايدينه ترججججف وهو حاطنها ع ويهها . .
مهره : . . .!!!
سيف : هايييل الاثنين . .
مهره : يحبون بعض ّ!
سيف باستغراب : كييف . .
مهره باستغراب اكثر : ومتى . .
سيف يطالع مهره : بس خلاص . . لا تشوفينهم . . بتحرجينهم جيه . .
مهره تطالع سيف . .
سيف : ليش تطالعيني . .
مهره تمد ايدها وتعطيه بكسسسسسس من الزين . .
سيف : اخخخخخخخخخخخخخخخخخخ " مسك خده "
مهره : على حركتك السخيفه . .
سيف مبتسم : ماعليه . . اتخرجي انتي فكيني .. وشوفي شـ بسوي فيج جدامها ..
مهره : انزين انزين
سيف : اتذكري كلامي
مهره : متذكككككره . .
سيف : ماعليه مهرو . .
مهره تبتسم .: تعال نمشي شوي بعيد عنهم . .
سيف : نمشي ؟ قولي نطيير . . قولي نحلققق . .
مهره : هههههههههههه . .
سيف مبتسم : يعلني ما خلا منج . .
مهره مبتسمه : ولا منك حياتي ..
سيف : كم باقلج انتي كم باقلج . . "؟؟
مهره : اتريا بس 4 شهور . . خلاص ما باقي شي . .
سيف يمسك ايدينها بحنان ويتمشون . .
مهره : هاانت . .
سيف : خلصتي كل الزهبه حبيبي ؟
مهره : هيييه حبيبي . . .
سيف يمسك خصرها : كل شي كل شي . .
مهره : هيه كل شي كل شي . .
سيف : حتى شسمه . .
مهره تطالعه : . .
سيف بخبث : شسمه شسمه . .
مهره تضرب جتفه : يا قليل الادبببببببببببببببببب يا حيوان . .
سيف : ههههههههههههههههههه شوه فيج اسأل انزين . .
مهره : مالك خصص . .
سيف : انزين سؤال سؤال . .
مهره : شووه
سيف : شو الاغراض الي عند عويش
مهره بارتباك : هاه . .
سيف : شو الاغراض الي طالبتنها خصيصصصصصا من لندن ويابهم المندوب بيت عويش ؟
مهره تبلع ريجها : عادي شرات اغراض هاييج المره . .
سيف : لا مش علي . .
مهره : شوه مشششششش عليك ان شاء الله .. وخر وخر عني . .
سيف يجابلها ويمشي على ورى : اعترفي . .
مهره : انت شفيييييييييييك
سيف : كل ما تطلبين اغراض من برا وويييبهم المندوب بيت عويش تخليني انا امر وايييبلج الاغراض البيييت . . ليش هالمره قلتي حق عويش لا تعطين سيفوه وانا الي بمر اشلهم . .
مهره بتموت من الفشششششله ولا تعرف ترمس وتحاول اطلع خرطه بأي طريقه : لاني خفت اتشوف اغراضي . . بعد عروس لازم ما تشوف شي من الزهبه . .
سيف بخبث يطالع عيونها : مهوووووووور . . حبيبيييييي . . علي انا هالرمسه ..
مهره ادق جتفه : بسسسسسسسس خوز عني . .
وتعطيه ظهرها وتمشي عكس دربه . .
سيف : هههههههههههههههه " يمسك ايدها بقوه ويخليها ترد تجابله " تعالي تعالي . .
مهره : لو رديت ترمس بنفس الموضوع بروح البيت صدقني . .
سيف يبتسم : خلاص خلاص . . بس حبيت اقولج انا شفت الاغراض . .
مهره وقفت : خراط . .
سيف : والله شفت . .
مهره تبلع ريجها : شو شفت . .
سيف : اقول يعني . .
مهره : لالالالاا . . جذاب جذاااااااااااب . . كيف ششششششششفت اصلا . .
سيف مبتسم بخبث : حبيبي . . انا وين كنت قاعد ؟
مهره : حذالي بعد وين . .
سيف يسويلها بالاشاره بصبعه لا : قبلها حبيبي. . يوم وصلنا حصوه البيت
مهره غمضت عينها بقوه : شت . .
سيف : قاعد ورى صح . .
مهره تبلع ريجها وميته فشله : والاغراض ورى . .
سيف بخبث : وعلى حظي تحتي بعد الكيس حطيتيه . . وعلى حظي الاحلى انه قميص واحد من قمصان النوم طاح تحت . . وعلى حظج انتي الاسود اني انا الي شليته وحطيته فالكيس عقب ما شفته . . " يبتسم اكثر " احممر هاه . .
مهره : خاااااايسسسسسسسسسسسسسسسسسسسسسسسسسس . . وصصصصصصصصصصصخ . . قليل ادبببببببببب . . " تمت تدق صدره بقوه " مافيك ادببببببب اصلا . . على فكره امك ما عرفت تربيييييييييك . .
سيف ميت ضحك : بل بل بل بل . . هههههههههههههههههه
مهره : خلاص جددددددددددددد وخر عني . .
وعطته ظهرها ومشت بسرعه وهيه ميته من الفشله وحاطه ايدها ع ويهها تحس بحراره : لا مستحيل مستحيل . . اخخخخخخخخيييييييييييييييييه . . شهالاحرااج شهالاحراااااااااااااااااااج
اما سيف تم يضحك بحاله فظيعه لين ما رن تلفونه . .
.
.
.
يزوي تعطيه ظهرها : مافيني شي . . . والله شي سخيف . .
حمود يروحلها ويجابلها : الحين تخبريني . .
يزوي تطالعه : انته ليش ترجف ؟
حمود : ماعرف . . " يشوف ايده " انا ليش ارجف !!!
يزوي : مادري . .
حمود : خفت انه صارلج شي . . تعورتي . . او مادري مادري . .
يزوي : انا شفت سيفوه السخيف اول ما لمحني جان يسحب مهور ويبوسها . .
حمود بدت تخف رجفته : بس ؟
يزوي : هيه بس .. واستحيت " ترد تحط ايدها ع ويهها " استحيت وايد عسبت جي . .
حمود : عنلاتج يا يزووووووووي . . خرعتيني عالفاضي . .
يزوي تفج ايدها . . : والله فشله الموقف . .
حمود : مالت عليج . . انا لو شفت سيفوه سواها ! بتم واقف اتمتع فالمنظر . .
يزوي : ماصخ تراك
حمود : هههههههههههههه حرام عليج . .
يزوي تشوف ايده : خازت الرجفه ؟
حمود يشوف ايده : هيه خازت . .
يزوي تبتسم . .
حمود : الله . . اكل . . " يمشي " تعالي نروح ناكل . .
لحقته يزوي وتمو ياكلون بشهية لانهم جد يواع ـه . .
عقب الاكل والدددددددددح . .
حمود : واااه . . والله الاكل نعمه . .
يزوي : هيه والله " تشرب عصير " كل شي لذيييييييذ صراحه . .
حمود : اختج فنتك . . هيه الي متفننه . .
يزوي : هيه اعرف . . من الورد الاحمر . .
حمود : يالله انتي شدي حيلج . .
يزوي تطالعه . .
حمود : يوم بتعرسين لازم ادلعين ريلج شرات ما تسوي مهور . .
يزوي تبلع ريجها بحرقه . .
حمود : شووه ليش تطالعيني . . لازم تتفنين . .
يزوي تطالعه : بتفنن . . ليش ما اتفنن . . اول ما انجح من الثانويه باخذ الليسن وعقب بعرس . .
حمود : شدخل الليسن ف العرس . .
يزوي : يوم عندي ليسني متى ما ابا بدلع ريلي فـ أي مكان . . بروم احجز وبروم اتفنن وبروم انا بنفسسسسسي اسوي كل شي وارتب كل ششي وبس اقوله ييي المكان . .
حمود بتمعن : ايووووا . . " تحمس " يالله استعيلي عيل وخذيه ..
يزوي : ليش باخذك انته يعني عشان استعيل . .
حمود انصدم . .
يزوي افتشلت ما توقعت لسانها يخون فيها ويقول جي ّ!
حمود : لا اقصد . . ابا اشوف تفننج وجي . .
يزوي تطالع عيونه : ما بتشوف شي .. بصفتك شوه تشوف . .
حمود يبلع ريجه ويصد الصوب الثاني . .
يزوي بعد ارتبكت وصدت الصوب الثاني ..
حمود يبا يلطف الجو : اصصلا حتى لو ما خذتي الليسن بس دقيلي وانا بروح اسوي كل شي عنج . .
يزوي متعمده : لاء . انا ابا اتفنن حق ريلي بروحي . . ابا اسوي كل شي من قلبي اناا . . مش حد يسويه . .
حمود بنظرة جاده : انتي تترييين حد ؟
يزوي صخت . .
حمود : حد في بالج ؟
يزوي تبتسم : لاء ..
حمود : متاكده . ؟
يزوي : متاكده . .
حمود : يبين انج تحبين عيل . .
يزوي : احب !
حمود : هيه . .
يزوي تصد : لا ما احب . . انا ارمس بشكل عام . . " تطالعه " شفت حركات مهور وتحمست . . قلت فخاطري اسوي جي بعد
حمود بضيج خفيف : ايوا . . بتسوين ان شاءا لله
يزوي : وان شاء الله حرمتك تسويلك انت بعد . .
حمود : انا الي بسوي حق حرمتي . . " يغمض عينه " ااااه وينها بس ماتدري عن هوا داري . . الله يسامحها . .
يزوي تطالعه . .
حمود : حصوه معذبتني حيييل . .
يزوي تغمض عينها بقوة وتمسك قلبها . . ما تدري ليش يوم تشوفه وهو يرمس عنها تتألم . . ف الفون ما كان يعورها الشعووور ابدا ! ليش يوم هو جدامها اختلفففف الشعور !!!!
حمود بطالعها : يزوي . .
يزوي تحاول تبين انها عادي : هاه . .
حمود : تتوقعين بي اليوم الي تحبني فيه ؟
يزوي : هيه . . بإذن الله
حمود : صدق ؟
يزوي : ان شاء الله ااتمنى . . اتفائل . .
حمود : انزين كيف ومتى . .
يزوي تبتسم : ان شاء الله قريب . .
حمود : يااارب يارب . . الله يسمع منج . .
يزوي : انت عاد لا اطيح روحك وايد عليها . . خلك ثقيل شرات سيفوه . . يعاملها عادي جنها ما تعنيله . . علشان جي هي ذايبه فيه . .
حمود : متى بتشوفني متى . . متى بتشوفني وبتلاحظ بكل شي فيني . .
يزوي : قررررريب ان شاء الله . .
حمود : يعووورني " ماسك قلبه " وايد يعورني . .
يزوي : ليش ؟
حمود : انا قاعد افكر فيها اهني وهي . . " يبتسم ببرود " تفكر ف سيفوه وحارقه عمرها عليه . . ووترياااه ع نار يوصل . . وو " يحط ايده ع بدايه خشمه من فوق ويرص عليه . ." ماعرف اوصفلج . .
هدوء بسيط ..
يزوي تلعب بالشوكه : لما فجاه تكتشف بدون سابق انذار انك تحب !! و قاعد مع الي تحبه وهو يفكر بغيرك . . قاعد معاه وهو يطري شخص ثاني وباله مع شخص ثاني !!! . . قاعد معاه وهو ماااااا يشوفك لانه يشوف الي يحبه . . لدرجه تخيل شووو . . انه دمووعك تنزل عليه ووانت معاه وما يشوفها . ." تمسح دمعتها بسرعه " ياقوووتها . . صدق شعور يعوور . .
حمود يرفع راسه ويمسح دمعته : تعرفين الشعور صح . . حاسه فيني ؟
يزوي : اعرفه . . حاسه والله
حمود : محد يفهمني ويحس فيني غيرج ..
يزوي تبتسم : هونها . . بتهووووووون ان شاء الله
حمود يطالعها : ان شاء الله . . وباخذ على كلامج . . انها ممكن تحبني في يوم . .
يزوي تقوم : اترياها . . واكيد بتحبك . .
حمود : بترياها . . طول العممر . ." يمسح دمعته " انتي وين رايحه . .
يزوي : بتمشى شوي " تبتسم " الجو بارد ومن زمان ما يانا البررد جيه . . خاطري اتمشى ع البحر فهالبروده . .
حمود : ماتخافين . .الدنيا ظلام . .
يزوي : ليش قالولك انا مهور " تبتسم " انا ما اخاف . .
حمود : خلاص بترياج اهني . .
يزوي تبتسم ومشت وقبل لا تروح قالتله : حمود . .
حمود رفع راسه يطالعها : هلا . .
يزوي : تخيل تخيل . . ان انا حصوه . . وقلتلك بروح اتمشى بروحي لا تلحقني . . وكنت مجروووووووووحه وايييييييد وايد . . بتخليني ؟
حمود يوقف : لاطبعا . . بلحقج وما بخليج بروحج دقيقه
يزوي تصد الصوب الثاني وخلت دمعتها تنزل . .
حمود : بس مع االلاسف الحين انتي يزوي مش حصوه . .
يزوي عاطتنه الظهر وتنزل دموعها : صصصح . . مالت عليك حمار . .
حمود : بل ليش . .
يزوي تمشي : كيفي . . يالله جب بتمشى وبرجع . .
ومسحت دموعها بظهر ايدها . .
تجامل حبي الطاهر وتهواني غصب يا فلان
يسمونه طرف واحد حبيب يجامل الثاني
وانا ادري نهايتنا واغامر لو انا خسران
واعرف اني بقول انته نسيت وحبك الجاني
وانا والله يا حبي اعرف اني انا غلطان
ولكن سنة الدنيا، تحب، ولازم اتعاني
انا عايش مع نفسي وشوقي يحترق عطشان
وامني نفسي بحبك ويمكن تصدق اشجاني
انا ما اندم على وقتي فكيف بحبكم ندمان
كفاية شوقتك يا خل تبدد كامل احزاني
تبين اكذب على نفسي واقول احنا ترانا اخوان
صعب والله يا خلي اعدك باقي اخواني
انا يمكن علشان الحب ابقى للفجر سهران
احس اني انا منفي وساكن داخل اوطاني
شعور الضد وسط الضد وسط الحب والهجران
شعور العاجز القادر شعوري دون وجداني
ولكن خلني ببقى شخص قد عافته الاحزان
واكمل قصتي وياك وراضي بالذي جاني
ترى هذا الغرام الي نعيشه للاسف يا فلان
يسمونه طرف واحد، حبيب يجامل الثاني
.
البارت الـ 8
دقيقه وحده وجابلها حمود : تتحريني بخليج . . حسيت ان فيج شي وماقدرت . .
يزوي تطالع عيونه . . يتكلم بصدق يبين عليه . . ما يصنطع اي مشاعر . . " تغمض عينها " كيف جيي كيف .!!
حمود : شفيج يزوي خبريني .؟
يزوي ما تطالعه : مافيني شي . .
حمود : كيف مافيج شي . . انتي من شفتيني وانتي مش طبيعيه . . . فيج شي ؟ مضايقنج شي ؟ انا زعلتج في شي ؟
يزوي تطالعه : يهممك ؟
حمود : اكيد يهمني . .
يزوي : ليش يهمك . .
حمود : كيف تسأليني هالسؤال ! يعني ما تعرفين غلاتج عندي . . ماتهونين عليه . .
يزوي : ليش ما اهون . .
حمود : انتي شرات اختي واكثر . .
يزوي بصوت واطي : اختي . .
حمود ما سمعها : شو قلتي ؟
يزوي : ماشي اخويه . . سلـامت راسك " تبتسم " يالله نروح ندرس . .
حمود : خلينا نتمشى قبل . . عقب بندرس
يزوي : لازم ندرس حمود
حمود : قلتلج بندرس بس خلينا نتمشى قبل !!!
يزوي : انزين . .
حمود يسحب ايدها ويمشيها بسرعه . .
يزوي : حممود بيطييييييييييح . .
حمود يبتسم ويطالعها : ما بطيحين انا زاخنج . .
يزوي تودر ايده : انته حيوان . . حق شو تمسك ايدي ان شاء الله . . اشوفك مصختها . .
حمود : يزوي لا تخليني احطج براسي . .
يزوي : لا حطني الله يخليك . .
حمود : يزوي والله بفرج فالماي . .
يزوي : ههههههههههههههههههههههههههههههههه خير ان شاء الله
حمود : والله بفررررررررج بالماي يزوي !!!!!!!!
يزوي تطالع نبرة الجد والتهديد فيه وهيه تعرف هالنبره . . يسويها يسويها . .
حمود : خفتي هاه . .
يزوي : لا ماخفتتتتتتت . . ادريبك ما تروم
حمود : اوكي . .
ويتقرب منها وجاااان تفلت بعمممممممرها وتتتتتتتركض تركضض وهو يلحقها . .
يزوي تصارخ : خلاااااااص لا تحلقننننني . .
حمود : استسسسسسسلمي اول . .
يزوي توقف وتتنفس بصعوبه وتحط ايدها ع قلبها : واي تعبت . .
حمود يوقف : عافان الله مافيها لياقه . . ماتركضين انتي ؟
يزوي : لاء . .
حمود : المفروض بين فتره وفتره تين تركضين ع البحر . .
يزوي : ومنو بيييبني ان شاء الله
حمود : انا . !!
يزوي تطالعه وحمود حس انها اتهور يوم قالها ..
حمود : آآ يعني شرات اليوم . . بنخلي مهور وسواف يطلعون ويا بعض واحنا بني نركض اهني . .
يزوي : خيررر ان شاء الله . .
حمود : المهم يزوي اباج بسالفه . .
يزوي تطالعه : شووو ؟
حمود يمسك ايدها ويرجعها ع ورا مما يخليها تفقد توازنها
وطششششششششششششششششششششششششششش !
ع الشاطي . .
يزوي ترررررررجف من برودة الماي وتقوم بسرعه . .
حمود : عشان ما تعانديني مره ثانية . .
اما يزوي ترجف وترجف . . وايدينها ترجف بشكل ملحوظ وفظيع . . وتشوف عمرها وشيلتها انخرسست بكبرها وعباتها وكل شي فيها . .
حمود بتعجب : اوبس . .
يزوي بعصبيه : خوز , . .
تمت تمشي ، تبغي تروح صوب سيارة مهور . .
حمود : تعالي وين رايحه !
يزوي تصارخ وتصد له : مالك خص لا تللللللللللحقني . .
حمود : عثره . . " بصوت هادي " اعصابج . . بلاج يزوي . .
يزوي تراويه ايدها : شوفني كيف اررررررعشش . . شوف حالتي . . شوف عباتي . .شوف ششششيلتي . . " تعق الشيله " شوف شعررررري . .
انصدم حمود . .
يزوي تصيح : انت ما تحسسسسسسس . . مافيك احسسسسساس . . شوفني كيف ارررررررجف . . بموت من الالم والبروووووده وكل شي فيني متأثثثثثثثثثثثثر . .
حمود : تعالي بوديج السيارة " يمسك ايدها "
تخوز ايدها بسرعه : لا تلمسني بروح بروووووووحي . .
حمود : والله العظيم ما بخليج . . " يلاحظ ان في ريال خاطف "
يسحبها من ايدها ويخليها وراه لين يروح الريال عشان ما يشوف شعرها . .
عقبها بدقيقه . .
حمود يجابلها : لبسي شيلتج . .
يزوي تصيح : شالفايده . . كل شي فيني مفضوح . .
حمود باستغراب : شو المفضووووح . . انتي عن شو ترمسين . .
يزوي : ارمس عنننني " تطالعه وتطالع عيونه " انا جدامك كاششششفه . . مفضوحه . . كل شي فيني لو تبطل عيونك عدل بتلاحظه بس انت معماي لكن مش قادر تششوف . .
حمود : انا مش فاهم شي والله مش فاهم شي . .
يزوي ادز صدره : وخر عني . .
حمود يتقرب منها اكثر : ما بخليج والله ما بخليج . .
يزوي : قلتلك وخررررررررر . . " تصارخ " انت ما بتحس والله ما بتحسسس . .
حمود : انا اسف . . وايد اسف لاني عقيتج فالماي . . ما ظنيت انج بتتعبين جي ولا بترجفين جي " يشوف ايدها " ولا كل شي فيج يرتعش لهالدرجه والله ماظنيت . . " يغمض عينه " الله ياخذننننني ان شاء الله . . شسويت فيج شسويت . .
يزوي هدت : لا تدعي ع عمرك . .
حمود : قسم بالله ما اقصد اسوي فيج جي . . دخيلج اهدي . .
يزوي بدت تهدا وبنفس الوقت ما هان عليها حمود وهو بهالحاله ماعرفت شتقول غير : انا هاديه .. بس بردانه . . ودني السياره . .
حمود : بوديج السياره بس دخيلج اهدي . .
يزوي بهدوء : قلتلك هديت . .
حمود يرفع شيلتها ويحطها ع راسها ويسحب ايدها يقودها لين السيارة . .
ركبت ورى واستغرب بس ما قال شي . . وشغل الدفايه على طووول . .
عقب هدوء بسيط : سيفوه لو ركب سيارته وشافها ماي بيذبحك . .
حمود يطالعها من الجامه . .
يزوي بابتسامه مصنطعه : حممار خرستني بالماي البارد . .
حمود بنبره جديه : والله اسف وماراح اعيدها والله
يزوي تنزل راسها : تتأسف . . !! ما يفيد الاسف خلاص . .
حمود : ليش ما يفيد . .
يزوي : لاني طحت في الهوى وخلاص . .
حمود : الهوى !.
يزوي : الماي يعني . .
حمود : ممممممم . .
يزوي تبتسم : شرايك تتصل لحصوه : . .
حمود : شدخل حصوه الحين |؟؟؟؟
يزوي : عشان نلطف الجو شويه . . وايلس انصحك واعلمك كيف ترمس بدال ما يالسين جي نطالع بعض . .
حمود : ممم . .
يزوي : دق دق يلا . . ما تحاتيها ؟ ما تبي تعرف هي شتسوي الحين ؟؟ بشوو تفكرر ؟ شو شاغل بالها . ؟؟؟
حمود : بلا . .
يزوي : دق عيل . .
حمود : خلاص يزوي بعدييييين
يزوي : يلاا عاد مش مشتاق لصوووتها . . " تبتسم " هااااا ؟ قول قول عادي
حمود يبتسم : امبلا . .
يزوي : باين الشششششوووووق فيك . . دق بلا مكاابررررررر . .
حمود مسك فونه ودق ع البيت وردت على طول . .
حصوه : حمممممممممممود !!
حمود يودر الفون بعيد عشان ما تسمعه حصوه : عيون حمود . . فدى راسج حمود . .
يزوي ابتسمت . .
حمود : ألووو . . هلا حصوه بلاج ؟
حصوه : وينه سييييييييفاني ؟؟؟
حمود : سيفاني ! تسألين عن سيفاني . . !!
حصوه : وووووووووينه ؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟
حمود : مع حرمته . .
حصوه : . . .
يزوي بصوت واطي : رمسها عن سيف في البدايه عشان ما تبند ..
حمود يطالعها من الجامه ويأشرلها بأوكي : وايد مستانس ومرتاح
حصوه : والله ؟
حمود : هيه والله . . مستانسين هو ومهور . .
حصوه : شو سوت له ؟؟
حمود : مادري . . مدلعتننننه
يزوي بصوت واطي : ارمس عن التفاصيييييل يا غبي . . عشان تطول المكالمه وتسمع صوتها اكثر !
حمود : آآ ما خلت شي ما سوته . . .طالبتله شرات الافلام طاوله شطولها وشعرضها فيها كل الاكل الي يخطر ع بالج . .
حصوه بقهر : افففففففففف
حمود : ليش افف . .المفروض تفرحين له لانه فرحان . .!
يزوي تضرب جتفه : انت مالك خص . . خلها تتأفف احين بتتضايج منك وبتبند يا حمار . .
حصوه : خلاص بااااااااي
حمود يطالع يزوي : انتي كيف عرفتي . .
حصوه : عرفت شووو ؟؟؟؟
يزوي تحط ايدها ع راسها : ياربي شقى غبي هالريال . .
حصوه : انت شو تقوووووول !!
حمود : سلامتج . .
يزوي تطالعه وتسويله مالت : وانا اقول ليش ما تحبك يا قراده حظك . . قولها تبين عشا . .
حمود : تبين عششا
حصوه : لا مشكور مابي تعشييييييييت . .
يزوي : قولها شي فخاطرج تبين ايييبلج شي معين . .
حمود : شي فخاطرج تبين شي معـــــــــ ( ماكملها لانها قاطعته )
حصوه : اففف مابا شيييييييييي منك خلاص
يزوي : ايييب طاري سيفوه مره ثانيه . . قوول اي شي !!!! عسب ما تبند
حمود : آآ حصصوه
حصوه : يلا حمود بزي انا . . باي . .
وبندت فويهه ..
حمود ابتسم . .
يزوي بقهر : حقيره . .
حمود يصد لها ورى : لا تسبينها . .
يزوي : تبند فويهك عادي عندك !!!!!!!!!!!
حمود بانفعال بسيط : مش مشكله بس لا تسبينها . .
يزوي : لهالدرجه . .!!
بطلت باب السياره ونزلت . .
لحقها حمود : وين رااااااايحه وانتي بكبرج خرسسانه . . تمي داخل لين تدفييين وتنشف ملاااااابسسسج . .
يزوي : حمود خلاص لا تسوي روحك مهتم فيني . .
حمود : انا ما اهتم فييييييييج . . انا اتصرف ع طبيعتي . .
يزوي تطالعه عين بعين : هاي تصرفاتك ويالكل .؟
حمود : اكيد ويا الكل . . هذا انااا وهااا طبعي .!!!!!!!!! دشي داخل يلا
يزوي : ما بدش . .
حمود يمسك جتفها : يزوي انا عمري ماعصبت وانتي تعرفيني عدل من عرفتج للحين ولا يوم عصبت عليج او عصبت على حد . . انفعل . . اتنرفز . . لكن ماااااا اعصصب . . ف لاتخليني اعصصصصصصصصصصصب عليج الحين . .
يزوي تعطيه ظهرها وتنزل دموعها . . " ياربي ما اقدر اضبط روحي جدامه . . ما اقدر . . انجذب له بشكل كبيييييييير . . لصوته . . لنبرته . . لاسلوبه . . لكل شي لكل شي . . ما اقدر اشوفه جدامي ما ااقدر . . احسني اضضضضضعف . . احسني اصير وحده يديده حتى انا ماقمت اعررررررررفني . . انا شقاعد يصيررررررر فيني ( تحط ايدها ع ويهها ) شقاعد يصير فيني ياربي "
حمود يجابلها : اسف . . والله اسسسسسف . . ماقصصصصصصصد والله اني ماقصد اصيحج . .
يزوي مسحت دموعها : انت ما صيحتني . .
حمود : يزوي انتي من متى حساسه ؟ ماكنتي جي . . ماحيدج جييييه . . سنتين ونص ارمسج عمريييي ما شفتج تصيحين الا يوم ترمسيني عن فقدانج لحنان امج . . عمممرج ما صحتي لـ اي سبب . . ليش يالسه تصيحين فهميني . . شو الي معذبنج هالقد . .
يزوي تغطي ايدينها بويهها : لا تشوفني حمود لا تشوفني . .
حمود انعصر قلبه بالحيل . . : اموت ولا اشوفج تصيحين جيه . . ان شااااااااء الله اموووووت ولا تنزل دمووووووووعج يا بنتتتتت .. لا تصيحين والله تحززززززنيني . .
يزوي تبطل باب السياره وتقعد ورى . . وعلى طول بطل حمود الباب وراها وقعد حذالها وصك الباب . .
حمود : اعتبريني مش موجود . .صيحي . . اتكلمييييي . . قولي الي تبينه . . انا بس بسمعج والله ما بعلق . .
يزوي : قلبي معورني عليك حمود . . بس " تمسح دموعها بظهر ايدها "
حمود يطالعها . .
يزوي : تحب وحده ماتدري عنك وتتعذب عليها وهيه ما تحس . . وتعاملك معامله قاسيه لان في بالها حد ثاني . . مجرد هالشعور الي تمر فيه يخليني اتأثر . .
حمود : فديتج يا يزوي . . واللله فديتج . . محد يحس فيني الا انتي . . من يومي اقولج هالكلمه
يزوي : بتم تحبها حمود ؟
حمود يطالع عيونها : هيه . .
يزوي : ما بتتخلا عنها ؟
حمود : هيه . .
يزوي : حتى لو حب من طرف واحد .؟
حمود : هيييه . .
يزوي تبتسم : ريحتني . .
حمود : ليش ؟
يزوي فخاطرها " لاني بسوي نفس الي تسويه . . وبعاني نفس الي تعانيه " : عشان اتشمت فيك طول الوقت . .
حمود : هههههههههههههههههه نذذذذذذذله . .
يزوي تبتسم : يالله انزل من السيارة .
حمود : افا ليششش .؟
يزوي : اابا افصخ شيلتي ابا اتقرب من الدفايه ادفى واخلي شعري يدفى وعقب بلبس شيلتي وبنزل . .
حمود : اطول ع الدفايه اكثر ؟
يزوي : لا جي اوكي . . اخاف انشوي عقب . .
حمود : سخييييفه . .
يزوي : طالعه عليك . .
حمود : انا بدرس على بين ما تين . .
يزوي تبتسم : انزيين . .
حمود يبتسم : اترياج . .
يزوي : انزيييييييين
حمود : لا تتاخرين !!!
يزوي : اووووووووهوو . . خلصصصصني . .
حمود : انزييييييين . .
ونزل عنها . .
يزوي : شو الي طحتي عليه يا يزوي شوووه . . الله المسستعان . . الله يصبرني بس . .
.
.
.
سيف : ألوو
حصوه : انت ويننننننننننننننننننننننننننننننننن وينك للحين ؟؟؟؟؟؟؟؟
سيف مبتسم : ويا حرمتي . . ليش ؟
حصوه : خالوه " يعني امه " سألت عنك وقلتلها انك طالع ويا مهره . .
سيف وقف : نعم ؟
حصوه : قلتلها انك طالع ويا مهره رايحين تتمشون وجان تعصب قالت فهالليل ؟ وهاي مهره ما تستحي . . لو عندها ام تربيها جان ما طلعت وياك هالوقت . . وقالتلي اتصل فيك واقولك اترد البيت الحين . . تبيك ضروري . .
سيف بعصبيه : انتي كييييييييييييييييييييييييييييف تقولين لأمااااااااااايااااااااا كييييييييييييييييييييف . .
حصوه : ماعرف اجذب !! سالتني وخبرتها . .
سيف يبلع ريجه بقهر : حسبي الله عليج . . حسبي الله عليج ونعم الوكيل . . قالتلي مهره عنج بس دافعت عنج . . والله انج داهيه مش يااااااااهل . . عقررررررربه . . حسبي الله علييييييييييييييييييييييييييج من بنتتتتتتتتتتت
حصوه : لا تتحسب علي " تصيح " سألتني وجاوبتها انا . .
سيف : بندي . .ليتني ماعطيتج ويه من البدايه . . فقدت شيفتح . . " وبند فويهها وتم منقهر "
مهره يوم صدت ما شافته وراها استغربت . . تمت واقفه تترياه وااااااايد وما شافته يا . .ضربها وسواس ورجعت له وشافته واقف عند البحر . .
مهره : حبيبي ؟
سيف يصد يطالعها . .
مهره لاحظت عصبيته : شسالفه . . ؟شصاير . .!!
سيف يعض شفايفه بقوه ..
مهره : شووووووو خبرني . . خوفتني . .
سيف : اوني بعوضج . . اووووووووني . . استغفر الله
مهره : حبيبي شسالفه لا تخرعني اكثر عن جيه . .
سيف : حصوه . .
مهره : شفيها بعد هذي ..
سيف : خبرت امي . .
مهره بصدمه : عن ؟
سيف يطالع مهره : انج معايه الحين . .
مهره تغمض عينها بقوة . .
سيف يمسك ايدها : الحين بروحلها وبوضحلها كل شي . .
مهره ساكته . .
سيف : بسيرررر الحين وبشششششرحلها لا تحاتين . .
مهره : تششششششرحلها شوووه " بصدمه وفاجه عينها " انت مستوعبببببببب الي سوته هالحيووووووانه . . انت اتععععععععععرف امك شششو بتسوي الحيييييييييييين . .
سيف : والله اعرف انها حيييييييوانه وخايسه . . ومش مستوعب الي سوته . . ولا ادري امي شـ ناويه . .
مهره تصارخ : كله مننننننننننننك . . ما تسمع رمستي من البدايه . . من البدايه قلتلك ابتتتتتتتتتتتعد عنها لا ترممممممسها هاي خايسسسسسسسسه . . وتقول لي ياهل وياهل . . خل تنننننننننننفعك هالياهل الحييييييييييين . .
سيف : لا ترمسيني بهالطريقه . . ولا ترمسيني بهالنبررررررره . .
مهره : لاوالله . . وانت لك ويه ترمسسسسسس بعد . . شـ بتسوي بالمصيبه شـ بتسسسسسسسسسسسوي الحين . .
سيف يتنهد : اهدي انتي خليني افكر . .
مهره : بعدك بتفكككككككككككر . .!!!!!!!!!!!!!!!!!!!!
سيف : حبيييييييييبي انتي ما تخلين الواحد يركز في شي . . لا تنفعلين جيييييه بسسسسسس خليني افكر انزيييين . .
مهره : بردت دودتك الحين ؟ ؟ ارتحتتتتتتت . . فهمت واخيرااااااا انها مش ياهل فهمتتتتتتت . .
سيف : ذبحتيني " يصارخ " قلتلج فهمت وعرفت انها ساااااقطه وبنت كللللللللب . .
مهره تسكت . .
سيف يصد الصوب الثاني . .
مهره : روووووووح عند امك شـ تتريا . .
سيف يطالعها . .
مهره : روووووووووووح .!!!!!!!!!!!!
سيف : لا تردين وانتي بهالحاله . . خلي حمود يسوق ويردكم ..
مهره : انت رووووووح خلصني ..
سيف يرفع صبعه بتهديد : سمعتيني ولا لاء . .
مهره تصد الصوب الثاني : اللهم طولج يا رووووووح . .
سيف : سمعتييييييييني ولا لاء " يحرك ويهها ويخليها تجابله بعصبيه " تخلينه يردكم انتي ما تسوقين وانتي بهالحاله . .
مهره تصارخ : انت رووووح الحين وخلاص . .
سيف يطالعها عين بعين . .
مهره : خلااااااااااص برد معاه خلصصصصصصني رووووح . .
سيف : وانتي شو بتسوين اهني ان شاء الله ؟؟ تعالي معايه لين عندهم . .
مهره ساكته ومشت معاه . .
سيف متوتر بدرجه فظيعه وهيه معصبه بدرجه افظع . . . .
على هالوضع لمحو محمد وسارو صوبه . .
سيف : وين سيارتي ؟
حمود : شوه مستوي . .
سيف : مهور بتخبرك . . وين مبركن السياره ؟
حمود يأشر : اهناك . .
سيف يمشي بيروح . .
حمود : لحظه !!!!!
سيف يطالعه . .
حمود : دقيقه بس . . يزوي اهناك . .
وسبقهم صوب السياره ودق الدريشه . .
يزوي تبطل الباب وتنزل : كنت توني بنزل . .
حمود : امشي تعالي . .
يزوي مستغربه : وين . .
حمود : يلا . .
ومشو مره ثانيه رادين لـ وين ما مهره وسيف واقفين . .
يزوي : بلاكم ؟ توكم متراضين لحقتو تتضاربون . .
سيف : حمود . . انت تسوق وانت تردهم البيت . . ما تخليها تسوق سمعت ولا لاء . .
حمود مستغرب : ان شاء الله . .
سيف يطالع مهره : يوم بدقلج ردي مش تحقرين . .
مهره من غير لا تطالعه : روح حل مشكلت امك اول . .
سيف يجابلها : يوم ارمسج طالعيني . . ألف مره قلتلج هالحركه ما ادانيها ..
مهره تطالعه عين بعين . . وبنظرات عتاب ولوم . . بنظرات ما تبشر بخير . . مما خلا سيف وايد يخاف من الي بيصير . . مش منها ّ!!!! من الي بيصير ويا امه . . احساس مهره جداَ قوي . . ومثل ما قالت . . ماتظن يصير خير !
سيف : دخيلج . . يوم بدقلج ردي . . " يمسك ايدها " بنحلها . . ويتنحل ان شاء الله
مهره تطالعه : روح يالله . .
سيف تقرب منها وباس راسها : اسف خربت لج اليوم كله بدال لا اعوض عنه . .
وغاب عن عينها . .
--------------------------------------------------------------------------------

.
.
.
البارت الـ 9
يزوي : شسالفه مهور خبريني . .
حمود : مهاري ارمسسي خوفتينا . .
مهره تطالعه : امك عرفت انه كان معايه . .
حمود عاقد حياته : كيييييييييف عرفت . .
مهره تتنهد : حصوه خبرتها ..
حمود عض ع شفايفه . .
يزوي : انزين شو يعني لو عرفت امه . .
مهره بانفعال : انتي نسيتي شو . . نسيتي انه بـ طلعة روح وافقت علييييي . . نسيتي ان بطلعت روح وكانت بتبببرا منه لو ملج علي . . نسيتي العذاب وهو يترجاااااها شكثثثثثثثثر عشان توافق . .
حمود : امي معقده . . وايد تقليديه . . ما ترضى الا في بنت العم او بنت الخال . . ما تحب تطلع بعيد عن هالطرفين اببببببببببببببدا . .
يزوي : انزين انتو مالجين الحين خلاص من شو خايفين بعد . .
مهره : انتي ما تعرفين عموووووووووووووووووه ماتعرفيييييييييييييييينها . .
حمود : اهدي مهره خلاص . .
مهره تطالع يزوي : اكثر عن مره قايلتله لا ترووووووووحلها لا تشوفها لين العرس . . منقود وعييييب وانت مش من صلبي لو سويتها . . حتى تلفوووووووووووون ممنوع ما تررررررررررررررررضى ما ترضى يرمسني . .
يزوي : أنزيييييييييين انتو مالجيييييييييييييين . .
مهره : يزوي تستهبلين . . كم مره كنت اتشكالج واقولج انه يتعنى يتمشا فالشارع بس عسبت ما اطب عليه وتشوفه يرمسسسسسسني وتسويله قصه . .
يزوي : بس احيد كنتو خاطبين اهني . .
مهره : لا فديتج كناااااا مالجيييييييييييييييييييييين . .
يزوي تطالع حمود : بعد امك عليها تفكير ..
حمود : شسويلها . . والله راسها يابس ما تقتنع . . مول ماتحظررت ولا تحب التحظر ولا عندها خرابيط رمسني برمسك وبشوفك فالملجه . . ملجه عرس وعقب طززززز . . بزوال الاثنين . .
يزوي : يعني شو بتسوي الحين
حمود يطالع مهره . .
مهره تطالع حمود : تحييد . .
حمود : احيد . .
يزوي : شووووووو . . خبروني . .
حمود : طبت مره بيت عويش وشافتهم متلاقين اهناك . . شرشحته ودعت عليه وما خلت شي ما قالته . .
مهره تبتسم بعذاب : وقالت اني بنت شوارع ومافيني ادب ولا اخلاق . .
حمود يطالع يزوي : ما خلت شي ما قالته هاك اليوم . . وتمت 7 شهور لين رضت عليه ورمسته . .
يزوي : عثثثثثثره . .
مهره : شو الي بيصير الحين . . هاك اليوم في بيت عويش كان ظهر وجي سوت . . الحين بتعرف ان رواحنا وفليل شو بتسوي شو بتسسسسوي " تحط ايدها ع راسها " يارب ياااااااارب . .
يزوي تمسك مهره : اهدي ان شاء الله كل خير حبيبتي . . لا تسوين فنفسج جيه . .
مهره : والله قلبي مقبووووووض . . احس شي جايد بيصير والله . .
يزوي : لا ان شاء الله ما بيصير الا كل خيييير . .
حمود : قومو بوصلكم البيت . .
مهره تطالع حمود : انا بوصلك البيت ووبدقلك خبرني الاحداث اول باول . . سيفوه ما بيدقلي بسرعه لين ما يهدا بيكلممممممممني وانا ماقدر اتريا . .
حمود : لا اسمحيلي . . سيفوه قالي انا اسوق وما اخليج تسوقين جي . . يالله يالله . . ان شاء الله كل خير . . ركبي . . " يطالع يزوي " وانتي شفيج تطالعيني . . يالله اركبي
وركبو السيارة . .
.
.
.
ام سيف : سمعتني ولا لاءءءءءءءءءءءءءء ّ!!!!!!!!!!!!! تباني ارضضضضى عليييك تاخذ بنت خالتك . . حشيييييييم وتربيتي وماعليها خرابيط شرات الخايسه الي ماخذنها تهيت فالليالي لا حسيت ولا رقيب . .
سيف : لا تغلطين امايا ع حرمممممممتي . .
ام سيف : حرمت عليك عيشتك ان شاء الله يا مال الطم الي يطم راسسسك يالهرم . .
سيف يتنهد : امايا اذكري الله . .
ام سيف بعصبيه : سمعتني ولا لاء . . يا تاخذ حصصصصه ولا انسى انه عندك ام . .
سيف يصارخ : هالسافله ما اخذها لو اموت لوووووووووووووو اموت . .
ام سيف : السالفه بنت الشوارع الي كنت ويااااااااااااها وياي من عندها . . يالوصصصصصصخ يالخايس . . ماعرفت ارربيك والله ماعرفت اربيك . . اطلع من البيت . . ولو عرست بمهره والله انا لا امك ولا تفكر تيني ..
سيف تتجمع الدموع فعينه : امايا لا تسوين جي فيني حرام عليج . . انا ابا رضاااج
ام سيف : تبا رضايه . .؟؟ خذ بنت خالتك وعقب برايك جان بتاخذ الي ما تنطرى . .
سيف : مهره بتموت امايا بتموووت . . البنت تغار علي من نفسها وين احط عليها شريجه بعد . .
ام سيف : يا شششششين السرج على البقر . . بعد هاي تعرف تغار ؟؟ شافت شكلها الي شرات البومه . . خسسسسسسفه ما تتشاهد شو حبيت فيها مادري . .
سيف يتنهد : حرام عليج . . والله حرام عليج . . كل من شافها صل ع النبي من حلاتها وانتي بس تنقدين فيها . . كل الحريم يبووونها وانتي مش داشششه بالج ليش امايا ليش .؟؟ كل الحريم يبون الزيييين لعيالهم ليش انتي ما تبين لي الزييييييييين
ام سيف :الزين عند بنت خالتك . .
سيف : انا مابا امايا ماباها . . انا عايف شوفتها كيف تبيني اخخخخخخذها . .
ام سيف : هيه هذا الصصصح . . عوف شوفتها وعقب العرس بتحبها . . مش حاب لي هايييج البومه السوسه الي عقب العرس بتطلع على حقيقتها . . تتحراها تحبك . . " تسويله مالت " مالت عليك يالحمار . . ماخذتنك طمممممع . .
سيف : لا حول ولا قوة الا بالله العلي العظيم .
ام سيف : لا اطولها وهي قصيره ! قلتلك كلمتين وبس ماشي عقبهم . . وروح كمل رغيدك وياها لين تشبع . .
تنهد سيف بضيج وطلع من البيت وهو مخنوق . . .
سيف : احين هاي كيف بخبرها . . بتموت والله . . عادي تيب شوجن وتذبح حصوه وامي فوقها . . " يحط ايده ع بدايه خشمه ويهوس عليه بقوة " شسوي ياربي . .
انتبه لـ فونه يرن . . المتصل " حرمتي "
تنهد بضيج : شقولها الحين . . .
سيف : ألو . .
مهره : شصار . .
سيف : ماشفتها ..
مهره : كيف ما شفتها ؟؟؟؟؟
سيف : ما خلتني اشوفها . . قافله ع روحها الباب . .
مهره : ياربيه . .
سيف : وينج ؟ وصلتي البيت ؟
مهره : هيه قبل شويه . .
سيف : حمود كيف بيرد . .
مهره : قال بيرد ويا تاكسي ما خليته حلفت عليه يشل سيارتي ما رضى . . الحين قاعد ويا يزوي يدرسون لين يمر عليه ربيعه . .
سيف : انا بمر . .
مهره : انت نااااااااقصصصصصص مشاكل . .
سيف : شسوي اتم فالبيت وهيه ما بتفتح لي . .
مهره : شفتها ؟
سيف : لا . . بغيتها جدامي والله كنت بسفل فيها واللله . .
مهره : لا تسفل فيها ولا شي . . انت منك الغلط لانك ما سمعت رمستي من البدايه . .
سيف : يالله بيييج الحين . .
مهره : خلني معاك ع الخط . .
سيف يركب السياره : ليش يعني . .
مهره تطيح ع السرير : مادري . . احس بخوف . .
سيف : من شو خايفه . .
مهره : والله ماعرف . .
سيف " اخ من احساسج القوي يا بنت " : لا تخافين حبيبي . . ماكو اي شي يخوف . .
مهره تحط ايدها ع قلبها : مادري والله . . هالمره قلبي وايد خايف . .
سيف : فديت قلبج . .
مهره : . . .
سيف : استحيتي . .
مهره : مول مش وقتتتتتتتتك انته بعد ..
سيف يبتسم بعذاب : انا احبج . .
مهره تمسك قلبها بقوه : لا ترمس جي . . تخوفني والله . .
سيف يتنهد ..
مهره : ارمس . . طمني . .قول لي انه ما بيصير شي . . قول لي انه امك ما بتفرقنا . . ريحني بكلامك . . لا تسسسسكت . .
سيف : . . .
مهره : حرام عليك لا تسكت . .
عقب هدوءءء بسيط . . .
سيف : بطلي الباب . .
مهره تتنهد : الباب مفتوح . .
نزل سيف من السياره وبطل الباب وسكره وراه . .
سيف : وينج بييج . .
مهره : انا فالحجره . . اترياني دقيقه ببدل وبيييك . .
سيف : بييج الحجره . .
مهره :يويلك والله بكس . .
سيف : ما بسويلج سالفه . . ياينج والله . .
مهره يايه تمشي صوب الباب عسب تقفله لكنه اسرع فتح الباب
مهره : لا تستهبل . .
سيف يرمس فالفون : بندي من اهني . .
مهره فرت الفون ع السرير : عن الخبال . . اطلع . .
سيف فاج عينه : شوه فيج انتي . . اهني نفس الصاله نفس السياره نفس اي مكان . .
مهره تتنهد وتلف الصوب الثاني : ياربي . .
سكر سيف الباب ومشى عنها وراح صوب سريرها وانسدح على عرض . .
مهره خافت اكثر . . قفلت باب الحجره وسارت صوبه وقعدت ع السرير
سيف : ليش قفلتي الباب . . يمكن يزوي تي . .
" مهره ويزوي يتشاركون الغرفه "
مهره : خلك منها . . برايها بترقد فالغرفه الثانيه لو تعبت
سيف : بيفهمون غلط " يطالع السقف " ماله داعي تسوين شبهات . .
مهره تتنهد : خبرني شو صار . .
سيف : ماصار شي حبيبي . .
مهره : لا تخخخخخخخخخخبي عنني . . خبرننننني . .
سيف : . . .
مهره : حرام عليك خبرني " تنزل دموعها " شو الي ناوي يصير وانا ما اعرفه . .
سيف يرفع عينه ويشوفها تصيح . . قام على طول وتقرب منها وحطا ايده ع ويهها . .
سيف : ليش تصيحين . .
مهره وعيونها متغرفه دموع : خايفه تخليني . . خايفه امك تفرقنا . .
سيف : ما يفرقنا الا الموت . .
مهره : بعدني خايفه . . " غمضت عينها وخلت الدموع تنزل "
سيف : انا معاج الحين . . من شو خايفه !!!
مهره : انت الحين معايه . . بس عقب . .
سيف يرفع راسها ويخليها اطالعه : الحين وعقب وبعد عقب بتمين معايه . . خلاص بلا صياح . .
مهره ما ردت عليه وتمت تصيح بهدوءءء . .
سيف : ياربيه منج . .
سحبها لحظنه وهو قاعد . . ورص عليها . . خلا ظهرها يلاصق بطنه بالقو . . وجمع ايدينه ولمها من رقبتها بقووه ..
تمت تصيح وتصيح لين خف صياحها . .
سيف : ماتحسين اني معاج الحين . .
مهره بصوت مبحوح : بلى . .
سيف : بعدج خايفه
مهره : لاء . .
سيف : خلاص . . انا بتم اهني . . لاصق فيييج . . الحين وطول العمر ان شاء الله . . ما بخلييييج . .
مهره : اكيد . .
سيف يبوس خدها : اكيد حبيبببي . .
مهره تمت فحظنه ماتحركت وغمضت عينها : لا تودرني الله يخليك . .
سيف : ما اودرج حبيبي . . ولا دقيقه . . اهدي انتي وارتاحي . . وصفي لي بالج . .
.
البارت الـ 10
على الساعه 4ونص الفير فتحت عينها . . تمت تتجلب . .
مهره : انا كييف يييت اهني . ." غمضت عينها " اشم ريحته . . " تلف يمين ويسار "
رفعت قمبصها وشمت ريحته فيها . . حست قلبها انقبض بالقو . .
مهره : فديت ريحته . .
قعدت ع السرير وتمت تذكر . . شصار ؟ شلي صار . . اخر شي احيده سيف حاظنني . . وعقب احيد اني صحت . . وعقب قرا عليه قران . . " تبتسم " رقدني و رآح . .
قامت من مكانها وراحت تصلي وعقبها طلعت برا الحجره . .
يزوي يت فويهها : سبحان الله . . توه سيفوه داقلي يقولي شوفيها بعدها نايمه ولا . . ردي دشي داخل والبسي شيله حمود برا . .
مهره : سيفوه وينه ؟ وحمود ليش لين الحين عندنا . . ابويه ما يا ؟
يزوي تمد لها الفون: هذو سيفوه رمسيه . . وابويه لا ما يا . . بس اتصل وسألني لو وصلتي البيت وقلتله هيه وراقده . . قالي اواعيج واقولج ماتروحين الجامعه اليوم عشان توصليني المدرسه امتحن وترديني يوم اخلص . . وحموود انا وهو قاعدين ندرس . . باقيلنا كميه كبيره بنتم نواصل لين الامتحان شوه بنسوي . .
مهره تشل الفون : ها حبيبي . . " ترمس يزوي " خلاص روحي كملي دراسه . .
سيف ينسدح : ليش قمتي . .
مهره : يمكن حسيت انك محد عني عسب جي . .
سيف : عياره . . مودرنج من ساعتين . .
مهره : صدق
سيف : صدق . .
مهره تعض ع شفايفها : مش مطمنه انا ابدا . .
سيف يبتسم : اطمني حبيبي مافي شي . . " يغمض عينه " انا ابا ارقد . . تعباااان . . سهرتيني انتي اليوم واايد
مهره مبوزه : شو يرقدك عاده ماباقي شي وبتروح الدوام
سيف : واعيني 7 بالضبط . . محتااااج ارقد حبيبي والله
مهره : مم خلاص اوكي . .
سيف : احبج
مهره تبتسم : احبك
سيف : لا تخافين ولا تحاتين شي . .
مهره : ان شاء الله
سيف : يالله حياتي فمان الله
مهره : ربي يحفظك . . .
.
.
.
يزوي : بس عاد خلاص . .
حمود يمسح دموعه : اخويه بياخذها اخويه . . عاشقه اخويه واانا الي ميت فيها من كم سسنه وماتحس فيني . . وببياخذها جييييه بسس جييه . . " يحط ايده ع قلبه " قلبي يحرقني حراااااااق . . فوادي يتقطع يزوي يتقطع
يزوي تمسح دمعتها : بس عاد بسس . . ما يسوى عليك والله ما يسوى عليك هالحب الي مطلع عيووونك . . لا تصيح عليها كااااااافي . . خلاص ما تفيد دموعك . . انت فكر ف معاناه سيف ومعاناه مهره . . هالحب الي بينهم اذا دخلت حصه فيه شو بيصير . .
حمود : وانا يزوي وانااا .. وااناااااا الي قلبي يحتتترق كل دقيقه يوم اشوفها متلهفه عليه . . والحين بتصير عروسسسسسته . . مالي رب ؟ مالي حق اضييييييييق وازعل !!!!!! " يقوم "
يزوي : والله ماتتتحرك من اهني . . " تمسك ايده " والله ما اخليك تطلع وانت بهالحاله . .
حمود يطالعها : شتبين فيني . . خليني . . لو اموت خليني افتككككككككك مابي افكر بشي
يزوي : بسم الله عليك حمود لا تقول هالكلام . .
حمود يقعد ويجمع ايده ع راسه : شسوي الحين شسوي . .
يزوي تفكر : روح عند امك . . وقول لامك انك تحبها وميت فيها وانت تبيها . .
حمود : امي ما بتسويلي سالفه
يزوي : وليش ما يكون العكسس
حمود يطالعها . .
يزوي : حاول ع الاقل عشان ما تندم . . يمكن تقتنع
حمود : ويمكن لا
يزوي : بس يمكن تقتنع ليش متشاءم . . ع الاقل سو الي عليك ياخي . .
حمود : انا ماعرف كيف اشكرج ع كل الي تسوينه
يزوي : كون مستانس بس . . ها الي ابيه . .
حمود يطالعها . .
يزوي : مابي شي غيره
حمود يبلع ريجه . .
يزوي تبتسم . .
حمود : حماره والله . .
يزوي : افا . . انا حماره . . اساعدك ومن متىىىى واحين تقولي حماره
حمود : لاني ماعرف حياتي بدونج كيف بتكون . . ماعرف حياتي بدونج كيف بمشيها و كيف بتصرف
يزوي تطالعه . .
حمود : انا بدونج ماعرف اتصرف والله . . انتي تعرفين تقنعيني . . افكارج تعيبني . . دومج تلقين لي حلول لكل مشاكلي . . واقفه معايه بالحلوه والمرره . .
يزوي تبتسم : منو يتحملك انته منو
حمود يبتسم : بس انتي والله
يزوي تسوي روحها تصيح : بس خلاص تأثرت . .
حمود يبتسم : حماره . .
يزوي : هاا الحين شو تحسس ؟
حمود : دامني معاج استوي خبل . . مينون . . اهبل ! ماعرف اصيح ولا اضحك . .
يزوي : اضحك احسسن . .
حمود يبتسم : هاتي الكتاب واشرحيلي مقتطفات خلينا نفلح . .
يزوي تبتسم : اوكي . .
حمود : اقولج . .
يزوي تطالعه : شوه
حمود : شرايج نروح المطبخ نسويلنا كوفي يخلينا نصصحصح شويه
يزوي : حلووو . .
حمود : مطبخكم ها الصوب صح .
يزوي : هيه . .
ويمشون سوى رايحين المطبخ . .
حمود : مسكينه مهور . . عاد تغار عليه من ظلها ! كيف لو ع راسها شريجه ..
يزوي : انا مادري كيف بسوي روحي ماعرف جدامها والله
حمود فاج عينه : اتحمممممممممملي " يطالعها بتوعيد وتهديد " مش تخورينها عاد . . انتو ترقدون سوا وسوالفكم ما تخلص طول الليل تقرقرون مش يطيح لسانج ويفللللللت !!! سمعتي
يزوي : لا توصي ماراح اقول شي . .
حمود : من تحسين انج بتخورينها كلميني فالبي بي . .
يزوي : اوكي . .
دخلو المطبخ . .
حمود : وين تحطون النسكافيه ؟؟
يزوي : اهني . . " وتبطل السده واطلع كرتون النسكافيه . . طلعت منه كيسين "
حمود شل الغوري وحط فيه ماي حار وفوره . .
يزوي : خلاص فااااار هاته . .
حمود ربع مره وحده : ووووووووووووووووووووينه ؟؟
يزوي تربع وراه وهيه زايغه : امييييييييييييه شوووووووه
حمود : انتي تقولين فااااااار
يزوي : حقير كلب . . انا اقولك الماي فاررر . .
كانو اثنينهم صوب الثلاجه . . قريب من بعض ومجابلين بعض بشكل كبيييييير . . ارتبك حمود وصد الصوب الثاني . .
حمود : انزين انا اتحريت تقولين فار . .
يزوي ارتبكت وعكست دربها بتلف الصوب الثاني بس مسك ايدها . .
حمود بارتباك : لحظة . .
يزوي من مسك جتفها مااااااااتتتتتتتتتت . . تحس الروح فيها طايره وتحلق من المستحى والارتباك . .
حمود " انا ليش مرتبك . . وليش احس بهالاحساس وليش قلبي ينبض جيه " . !!!
يزوي تصد وتجابله وحمود من حطت عينها ف عينه تخربط بكبره . . حس انه ضايع !َ
مش عارف شو الي يصير ؟ وشو الي قاعد يحس فيه ؟ ؟

حدتني آلظروف وَخلتني آعشق أثنين
مو القصصد إنـي ألعـب ولآ أشـبع مزآآجـي
هي الفكرهـ كلهآ حب لكـن فيه قلبيـن
الأول اانا اهواه والثآنـي يرخص الغالي عشآني
الثاني يدللني وكنهآ الدنيآ مآ فيههآ مني إثنين
وأحس معه الأيآم تركض من حلوهآ كنهآ ثوآآني
والاول حبـي له قوي من قوته أبكي بين نآرين
يخليني أتحسر ع نفسي وعلى حبـي الأولآني
يا ناس في مرة ضعتو بين حب اثنين ؟
حب تتمنآه بالأول ويطلع بالثآني
يزوي نزلت راسها . .
حمود رفع ايده بيلمس ويهها لكنها تحركت بسرعه وراحت صوب الماي . .
حمود لحقها ببطء فظيع وهو يشوف رجفته وحالته حاله !!
حمود : يزوي
يزوي " لا حمود لا . . دخيلك مش وقته "
حمود : طالعيني . .
يزوي ما تطالعه . .
حمود بهدوء : ارمسج جد انا ..
يزوي تبتسم : حمووووود وخر ولا بحرقك بالغوري كله . . " تصب فاكواب "
حمود يبلع ريجه : شو الي يصير . .
يزوي : ماااشي " تطالعه وتبتسم " هااا تذكرت حصوه صصح . .
حمود فخاطره " اكيد تذكرت حصوه وصار فيني جيه اكييد "
يزوي تمد لو الكوب : يالله اشرب . .
حمود يطالعها . .
يزوي : يلاااااااااا .!!!
حمود يطالعها وما يعرف يتكلم . .
يزوي : لا تطالعني
حمود : يالله خلينا نكمل دراسه . .
يزوي تبتسم : يالله . .
مشت قبله ولحقها وتعمد يتقرب منها وحطا ايده ع قلبه وهو يحس بالنبض يزيد . .
حمود : لااااااااااا . . شي مش طبيعي يصير
يزوي تصد ورا تطالعه : خف صوتك ياحمار احين بتسمع مهور بتعصب بتقول انتو ما تدرسون . .
حمود يطالعها وهي تتحرطم . .
يزوي : اكلم امنوه انا . .
حمود ما يتكلم . .
يزوي يايه تأشر بايدها ع ويهه : الووو . .
مسك ايدها وخلاها ترتبك . . وتصد ويهها
حمود : ليش . .
صدت اكثر . .
حمود : ليش ماتخليني اشوفج كل ما اتقرب منج . .
يزوي فخاطرها " عشان ما انفضح " .
حمود : ردي . .
يزوي وخرت ايده بسرعه وعطته ظهرها : يالله ورانا دراسسه . .
حمود ينزل الكوب من ايده ويحطه ع الارض ويجابلها . . وتصد عنه . .
يزوي : ودرني خلاص . .
حمود يحرك ويهها بايده ويخليها تجابله . . شوي شوي لين رفع راسها . .
يزوي ماتت اهني . . ماعرفت تتصرف ابدا ! تلعثمت . .
حمود : انتي بعد ..
يزوي تطالعه بعيون خايفه . .
حمود : تحسين بلي احس فيه . .
يزوي تبلع ريجه : انته ليش بـ شو تحس . .
حمود : بـ . . . " ماقدر يقولها "
يزوي تطالعه : بشوه . .
حمود حس على روحه : ماشي . . .
يزوي تبتسم عمدا : انت اهبببببل . .
حمود " ليكون بس من صوبي وهي ما تحس بشي . . ماراح اقولها . . اخاف اقولها واخسرها "
يزوي : يالله يالله ورانا دراسه . .
حمود : لاء يزوي . . بروح البيت
يزوي تصد تطالعه : ليش . .
حمود : خلاص بس بدرس اهناك . .
يزوي : بس انت مش فاهم
حمود :بفهم روحي ..
يزوي : ممم على راحتك ..
حمود يبتسم : بينا ألووو . .
يزوي تبتسم : تمام . .
حمود يشل الكوب : بشله ويايه
يزوي عاقده حياتها : ترده عاده مش تسرقه . .
حمود :بل إلا كوب . .
يزوي :كوبنا ما نعطيه حد . .
حمود : انزين انزين ! يالله . . . " يطالع عيونها " تبين شي . .
يزوي تبتسم : سلامتك . .
حمود : خلي البي بي في ايدج . .
يزوي : اوكي . .
حمود : ما بتوصليني لين الباب يعني
يزوي : يعني اشكره احنا فالحوشش . . روح روح يلا . .
حمود : انزين اونه حركات مصاروه . . عاوز حاقه يا قوزي . .
يزوي : حمود اطلع برا
حمود : ههههههههههههه . . يالله فمان الله
يزوي : فمان الكريم . .
.
.
البارت الـ 11
على الساعه 6 ونص الصبح . . 
يزوي : مهووور . . نشششي . . 
مهره تفتح عينها بتعب : شفيج حشرتيني . .
يزوي : نششي بدلي يلا بتوديني المدرسه
مهره تمسك فونها تشوف الوقت : حششا توها 6 ونص يعني
يزوي : لين تقومين يلااااا . . 
مهره تثاوب . . 
يزوي : يلاااااا . . 
مهره تشل قوطي الكلينكس وتفره عليه : اسكتي حشرتيني . .
يزوي : يلا يلا يلااااااااااااااا
مهره يايه تقوم بتضربها لكن يزوي شلت بعمرها وشردت . . 
مهره : اعنبوها من نششبه . . 
رن فونها . . 
مهره بصوت مسطل : الوه . . 
سيف : صحححححح النوووووم يا حلووو . . 
مهره تثاوب . .
سيف : يااالله . . انا اقول ليش ما واعيتيني . . بروحج راقده 
مهره : انزين انت قلتلي 7 . . 
سيف يبتسم ابتسامه بارده : انزين ادري . . ها شو نفسيه يزوي. .
مهره : ما ادريبها . . توني بطلت عيوني
سيف : حمود الهرم راد البيت الفير . .
مهره : ادريبه . . كنت بعدني اتجلب واشوفهم فالحوش يسولفون وعقب رحت ارقد
سيف : شو بينهم ؟
مهره : للحين مادري
سيف : ما قالتلج شي يزوي
مهره : ولا شي . .
سيف : ممممم . . زين حبيبي . . انا بشوف هالدعمه لو قال لي شي بخبرج . . المهم . . شو عندج اليوووم ؟
مهره تحج شعرها : بوصلها المدرسه وعقب بروح عندي امتحان الفاينل ماقدر ما اداوم .. وبخلص الامتحان بدري ان شاء الله وبمر عليها بشلها من المدرسه . . وعقب مممممم مادري . . ابي اشووفك . . شرايك
سيف : هاه . . ممم . . لا شوي بكون مشغول . . 
مهره عاقده حياتها : في شوه مشغول
سيف " شقولها الحين " : اميه بطرشني الشارجه ايييب اغراض . .
مهره : شو اغراضه ان شاء الله ؟
سيف : مادري حياتي . . هي قالتلي روح وهات الاغراض بس . . تعرفينها انتي مول ما تقول شي . . بس روح وتعال . . 
مهره : بترد اليوم . . ؟
سيف يغمض عينه بتعب : هيه اكيد . .
مهره : زين حياتي . . طمني عنك اول بأول . .
سيف : ان شاء الله . . 
مهره : حبي ؟
سيف : امري . .
مهره : في شي ما اعرفه ؟
سيف : . . . . 
مهره : خبرني . . لا تخليني انصدم في يوم . .
سيف : ما بتنصدمين 
مهره : اكيد
سيف : اكيد
مهره : يعني مافي شي
سيف : مافي شي حبي خلاص . .
مهره : انزييين عيل . . تيك كيييير
سيف : ان شاء الله . . 
مهره : . . . 
سيف : شو قولي . .ادري فيج رمسه
مهره : مش مرتاحه ماعرف ليش . . " تحط ايدها ع قلبها " كتمه واحس قلبي مكبوت . .
سيف : يدلع قلبج . . امس كان فهالحاله ويوم رقدتج وخليتج بحظني صار قلبج زين . . 
مهره تبتسم : ما بتي ادلع قلبي عيل اليوم قبل لا تروح الشارجه . . 
سيف : ودي والله . .
مهره : خلني اشوفك . . لو شويه . .
سيف : . . 
مهره : بوديها المدرسه وبشوفك على طول قبل ما اروح الدوام . . 
سيف : لحقتي تشتاقيلي . .
مهره : شفت عاد . .
سيف : بتاخر ع الدوام حبيبي . .
مهره : يالله عاد شوي بس .. والله محتاجه اشوفك عسب ارتاح . . 
سيف " لو شفتج بيبن فيني كل شي . . ماقدر ماقدر " خليها باجر . . شرايج
مهره : يعني انا اقولك قلبي مكبوت اليوم والحين وانت حظرتك تقول لي باجر .؟؟؟؟ خلاص طز فيك مابي اشوفك . . يالله باي . .
سيف : حبي لحظه
طوط طوط طوط . . 
سيف : استغفر الله . . . 
يفكر شويه . . 
سيف : زعلتي في وقتج " يغمض عينه " عشان ما ادقيلي فالدرب واجذب عليج اكثر . .
.
.
.
يزوي : لا تنسسى اهم شي تقرا المعوذات واذكار الصباح واذكار الامتحان وان شاء الله علامه كااااااااامله بعد . . 
حمود : اقولج خل انجح انا اول . . ماباها العلامه الكامله . . 
يزوي : اويه هكي مهور يت . . يلا باي . . 
وبندت فويهه . . 
مهره : جهزتي ولا ؟
يزوي : جاهزه اترياج . .
مهره : يلا مشينا . .
يزوي : بلاه ويهج مصفر وشاحب . . ؟ 
مهره : مادري ماحس براحه . .
يزوي : من شو ؟
مهره : مادري مادري . . يالله اركبي السياره . . 
يزوي بارتباك : سيفوه زعلج في شي . .
مهره : سيفوه وراه شي اصلا .. اركبي خلصيني يلاا . .
يزوي : اففففففففف كله تحرج علينا . . انزيييييييييين حشششى . . 
على سكوت بسيط . . رن فون مهره . . 
مهره : هلا ابويه . . 
بو مهره : وينكم ؟ 
مهره : اوصل يزوي المدرسه . .
بو مهره : انا ما برجع اليوم . . عادي اتمون روحكم ولا اخلي عمكم يشلكم يوديكم بيته . .
مهره : لالالا . . بنتم فالبيت اريح لنا ابويه . . يزوي وراها امتحانات وبيت عمي صدعه وين بتذاكر . .
بو مهره : خليها تشد حيلها . . خليها تبيض ويهنا عاده . . 
مهره تبتسم : ان شاء الله بتبيضه . .
بو مهره : قوليلها ابوج يدعيلج . . وسلمي عليها . . وعن الهياته الزايده . . 
مهره : ان شاء الله ابويه
بو مهره : التلفون بايدي لو في شي كلموني على طول . .
مهره : ان شاء الله . . 
بو مهره : استودعكم الله . . 
مهره : الرب يحرسك . . 
وبندت . . 
يزوي تبطل باب السياره : دعواتج . . ادريبج معصبه ما بتدعيلي . . 
وتنزل من السيارة . .
مهره ادق لها هرن . . ردت يزوي . .
يزوي : شوووووووز
مهره : قلامتج يلي تبين تنجحين . . " تسويلها مالت " 
يزوي شلت القلامه وسكرت الباب بالقو وراحت . .
مهره : ربي يوفقج يختي . . وان شاء الله تنجحييييييييييييييين . . 
شغلت اذاعه القران . . وتوكلت الجامعه . . في بالها تشد حيلها . . لازم تشد حيلها وتخلص وتنجح هالكوورسس عشان يرضى ابوها انها تعرسس . . . 
.
.
. 
.
.
البارت الـ 12
على الساعه 10 ونص الصبح . . 
ام سيف تبوس حصوه : ألف مبروك حبيبتي . . . " تسلم ع سيف وتبوسه " الف مبروك فديتك . . الحييين انت كفوو . . انت تربيتي . . ما قصت عليك حرمممه . . 
سيف يتنهد : يالله خل نرد . . 
ام سيف : شو تردووون ؟؟؟
سيف : انرد راس الخيمة . . 
ام سيف : لالالالا . . مابتردون ولا شي. . تمو اتمشو الحينه عقب بنرد 
سيف يطالع امه : انا قلتلج بي هالمحكمه لان مهره عندها معارف في هايييج المحكمه وبيخبرونها . . بسسسسسس . . مابروح ولامكاااااااان !! سمعتيني امايا ؟ ولا والله برد المحكمه وبطلقها الحينه
حصوه تطالع خالتها وتبلع ريجها : خلاص خالوه .. بنرد . . 
ام سيف عاقده حياتها : انته ع شو يحبونك الناس . . 
سيف ركب السياره وماسوى سالفه وعقبها يت حصوه وقعدت جدام . . 
سيف :أنزلي . . امي بتيلس جدام . . 
ام سيف : لااااا . . مايستوي . . الريال وحرمته ييلسون جدام . . 
سيف : اللهم طولج ياروح . . 
وحرك بسرعه جنونية راد راس الخيمة . . 
ام سيف : جووووف لازم نستعيل فالعرس . . شو رايج اميه حصه ؟
حصوه تبتسم : هيه عموه احسن . . 
ام سيف : عقب اسبوعين يناسبج .. 
حصوه : ليش اسبوعين . ؟ اسبوووع بس . .
ام سيف : لا لا عشان تلحقين تزهبين شويه . . اسبوعين زيينين . . 
سيف ساكت . .
ام سيف : بنسوي الحفله في البيت مش فـ صالة . . 
حصوه تطالع عمتها : ليشش . . انا ابا في صاله
ام سيف : يا اميه في صاله يبالها نحجز قبلها بششهر ولا شهرين . . ما يستوي جيه بهالسرعه
سيف : وليش الحفللللللله اصلا . . " يطالع حصوه " ما تبين حفله انتي بالاساس . . كفايا ماخذنج غصصصصصصصب . .
حصوه : عادي بصبر عليك لين تحبني . .
سيف يطالعها : حبج برصص ان شاء الله . . 
ام سيف : سييييييييف !!!!!!!!!!!!! وانا جدامك ماشي احترررام . . 
سيف : . . .
ام سيف : بعد اسبوعين ان شاء الله وانا بتكفل في كل شي . . لاتحاتين امي حصه . . وعلى الاقل امج بترد هالاسبوع . . بتلحق تحظر وتستانس فيج . .
حصوه تبتسم . .
.
.
.
ركبت السياره ومسكت فونها . . 
مهره : معقوله ! ولا مس كول . . ولا مسج !! ما كلفت ع روحك حتى تراضيني . . 
فرت الفون بقوة ورى . . وسارت مدرسة يزوي . . 
وتمت تترياها . . دقايق ويت يزوي . . 
يزوي : وه وه .. السلام عليكم
مهره : وعليكم السلام ورحمه الله وبركاته
يزوي : سسسسسسسسسسسهل سهل الحمدلله . . 
مهره تبتسم : سمعناها وايد
يزوي : لا جد سهل . .
مهره : حفظتها كلماتج السهله هذي
يزوي : ياخي حليت عدل . . 
مهره تبتسم بدون نفس : كل شي بيبين يا بنت الادبي . .
يزوي : لا تطنزين هاه . . 
مهره : ما اطنز . . 
يزوي : باجر علي عربي . . يعني ما بحاتي وبذبح روحي
مهره : عيل لو مشيتي ع هالرمسه . . انا اشهد انتي ناججججججحه بجداره .. 
يزوي : جب جب . . انتي شو سويتي . . 
مهره تحج راسها : كان صعب . . يعله مادري من وين ياييب الامتحان . . 
يزوي : صصصصعب واخر شي صافتنهم . . امتياز امتياز امتيييييياز . . حتى جيدا جدا ماششي . .
مهره : صلييييييي ع النبي . . تف تف عن الحسسد . .
يزوي : اللهم صلي وسلم على سيدنا محمد . . بس صدقققق . . اعنبوج انزلي شويه . . كيف انا اختج واللقاعه ما طلعت فيني . .
مهره : لانج فاشششله . . 
يزوي : حرام لا تحبطيني جي " تشوف الدرب " انتي وين سايره . .
مهره : عند عويش . .
يزوي : ليش . .
مهره : لاني عويش ما تخبي علي وبتخبرني لو في شي صاير وانا ما اعرفه
يزوي ارتبكت . . 
مهره : هاتي تلفوني بدقلها بطالعها وين . . فريته ورى . .
يزوي : لاااااا تروحيييييين . . 
مهره عاقده حياتها : ليش
يزوي : امس خبرني حمود يوم كنا ندرس . . شسمه . . 
مهره : شوه
يزوي : شسمه هذا الله يسلمج
مهره : شو خلصيني
يزوي : انه امه بتسير اهناك تقييل عندها وبتتغدا وجي
مهره : اففف . . 
يزوي : ردي ردي البيت بكرامه احسن . . 
يرن فون مهره . . 
مهره : سيري شوفي فوني . .
يزوي صدت ورا وتمت تدور ويابته . .
مهره عاقده حياتها وتشوف المتصل : حمود ليش متصل . . غريبه . . بند بعد بو رنه . . 
وردت دقلته . . 
مهره : ألوو
حمود : ساعه لين تردين . .
مهره : امحققق . . ما وحالك . .رنتين وبندت . . 
حمود : والله 3 رنات . . 
مهره تبتسم : شعندك . .اصبحنا واصبح الملك . . 
حمود عن قصد عشان توصل الرمسه لـ يزوي : انزين جامليني على الاقل واساليني شسويت فالامتحان
مهره : هيه صح شسويت فالامتحان
يزوي بتموت الفضول ذابحنها . . وتحاول ما تبين
حمود : تااااااااافه . . 
مهره : هههههههههههههههههههه عز الله صفيتو الرسوب عدل انتو الاثنين
حمود : ليش
مهره : كل سنه . . كل سنه سبحان الله نفس الرمسسسسسه . . غيرو شويه يمكن اذا نوعتو تنجحووووون . . 
حمود : يالسبااااله . . . " فهم من كلام مهره ان يزوي بعد قالت انه سهل " خلاص خلصت حايتي معاج باي . .
مهره : اي حايه . . ما خذت شي
حمود : المهم اني اعرف . . 
مهره : يالهرم شو وراك . . خبرني
حمود : والله متصل اعرف شيء وعرفته
مهره : عرفت شوووووووو انزين
حمود : انتي بلاج جي لصقه . . فكيني يلا بندي . . افف ما ينلام سيفوه فيج
مهره : من حوبتكم سيفوه وسيفوه صرنا كله نضااارب
حمود : يهال يهال عافان الله
مهره تبتسم : مالت عليك . . يالله انزين خلاص .. تامر ع شي بعد
يزوي كحت عن عمد
حمود فهم ان يزوي معاها : آآ . . انتي وين ؟
مهره : توني شاله يزوي من المدرسه وكنت بمر على عويش بس غيرت راييي
حمود : ليييييش . . سيرووو ونسو عويش مسكينه يالسه بروحها . . توها داقتلي متمللله . .
مهره عاقده حياتها :نعم ؟ كيف انت قايل لـ يزوي غير هالرمسسسسه
يزوي ماتت وحمود راح فيها . . 
مهره تطالع يزوي . . : كيف يقول لي انه عويش فالبيت روحها ومتملله
يزوي تصارخ : شووو . . حمود نسيت امس قايل انته انه امك بتسير عند عويش بتيلس لين الغدا . .
حمود : هاه . . . " استوعب " هيييييييييييه صح صح صح . . 
مهره : شو وراكم انتو الاثنين . . ليش يالسين تجذبون علي . .
حمود : لا يا حماره ما اجذب عليج . . بس هي متملله لان امي تعرفين .. كله تنكد عليها . .كل شوي تنتقد . . ماتعرف تيلس وماتتحرطم . . فـ كانت متملله وانا قلتلج روحيلها . .!!! ما قلت شي جذب ولا قلتلج انه امي مش عندها
مهره : انته تعرف امك ما ادانيني بعد اروحلها ليش 
حمود : هيه صح لا تروحيين احسن . . انا غاب عن بالي . .الواحد ما ينسا ! كلتيني بقشوري . .
مهره : يالله انزين فارج . .
حمود : ليش لاه . . خلينا نسولف ملان . . مش عارف وين اروح . . >> نغزه
مهره تبتسم: يعني تباني اعزمك واقول لك تعال بيتنا . . 
حمود : اوكي الحين ياي
مهره : طاع ويهك انا ما قلتلك تعال اصلا . .
حمود : بي بي . . اصلا بدرسس . . وانتي روحي اتصلي في سيفوه ولا تكابرين " عقب دق ايده ع يبهته .. تذكر ان احسن ما ادق عشان ما تشك وما تسمع صوت امه معاه وحصوه " ولا اقولج لالالا تتتصلين . . خلي سيفوه اصلا يحس ع دمه ويراضيج . . لازم الريال اصلا دوم الي يراضي . .
مهره : صح صدقك
حمود : هيه لان الحرمه ناقصه عقل وبقره . . الريال دومه فهيم . . مظلومين احنا محد عارف قيمتنا تصدقين . .
مهره : ههههههههههه اقولك انت يبالك تروح مجلس الامه . . تنفع صراحه . . 
حمود : اطنززززززززي شعليج . . عقب يوم بكون في مجلس الامه لا تسوين روحج تعرفيني وتخقين ع ربيعاتج وتقولين ترى هذا اخو ريلي . . بقول جذابه ماعرفها اصلا . . 
مهره بنبرة خبث : يمكن ما اقول اخو ريلي . . يمكن اقول شي ثاني
حمود : شو بتقولين . .
مهره تطالع يزوي : يعني يمكن شي ثاني مني مناك . .
حمود : شو شو قولي . . مهرو بلا نغزات اوكيه
مهره : سلااااااامتك ماشي . . 
حمود : كنت افكر امر اخذلكم باسكن روبنز . . لكن الحين بيييب حق يزوي وما بيييب لج 
مهره تبتسم : لازم ما بتيب لي . . معلووم 
حمود : ع فكره انتي وايد سخيفه . . وانا سخيف اكثر يوم داقلج . . فارجي فارجي . . 
مهره : هههههههه اوكي حمود مادري منو بيسقبلك فالبيت
حمود : انزين شو تبين اي نوع .. بالفانيلا ولا بالشكولاتا 
مهره نقعت من الضحك . . 
مهره : كل هذااا عششششششان بتي بيتنا . لهالدرجه بيتنا كنزز
يزوي ابتسمت . .
حمود : فكيني فكيني شو تبين . . 
مهره : انزين ما بتسال يزوي ع الاقل شو تبا . . 
حمود يعرف اصلا يزوي شو تحب . . لان كذا مره كان يرمسها وهيه تاكل باسكن وتقوله شو الي يعيبها . . لكن ساير ويا مهره . . 
حمود : اساليها شووووو تبا انزين . . 
مهره : شرايك ترمسها احسن وتسالها بنفسك
حمود : هاه . . . لاااا ما يحتاي عادي
مهره : متاكد . .
حمود يبا يقول ويصارخ ويقولها " عطييييييني بكلمها " لكن ماطلعت منه وقال : متاكد بعد شو
مهره : كيفك . . ضيعت الفرصه " تصد " شو تبين تاكلين من باسكن . . 
يزوي في خاطرها " يالهرم ما تبا ترمسني . . ماعليه انا بروايك . . لا وبعد ما تعرف شو يعيبني .. خساره العشره بسسسس " : ابا الله يسلمج فانيلا خالي بدون مكسرات وبدون شي وعليه بس جووكلت 
حمود : تمام . . وانتي ؟
مهره : نفسها . .
حمود : خلاص اوكي فارجي يلا . .
مهره : باي . .
حمود : باي . .
بندت عنه وهيه تحس براحه شويه .. وايد ضحكت . . كانت محتاجه تضحك وتغير نفسيتها شويه . . ومكالمه حمود وايد ساعدت . . 
.
.
. 
البارت الـ 13
.
.
.
عويش : انتي وين امايه ؟
ام سيف : فالبيت اميه
عويش : اليوم صوت الوالده حلوو . . 
ام سيف : مستانسه يا عسى الله يونس ايام الجميع 
عويش: اوه اوه . . ليش مستانسه ونسيني معاج . . 
ام سيف يايه تتكلم بس حصوه زقرتها : خالووووووووه
ام سيف : ها اميه . .
حصوه : بندي شوي ابا اقولج شي ضروري
ام سيف : عويش بدقلج عقب شويه
عويش : ان شاء الله امايا . . فمان الله
ام سيف : الله وياج
حصوه : خالوه لا تقولين لها
ام سيف : ليش ما اقولها . . ويديه بنتي بتفرح
حصوه : خالوه نسيتي ان عويش ربيعت مهره الروح بالروح . . وبتخبرها على طول وبتضارب ويا سيفوه
ام سيف : خل تضارب وياه يمكن تودره وتفكنا
حصوه : لالالالا خالوه .. سيفوه حزتها بيكنسل العرس وبيكنسل كل شي وبيطلقني . . فكري خالوه لا تستعيلين
ام سيف : هيه والله صدقج . . 
حصوه : خلي الحفله تعدي على خير . . وخلينا نعرس انا وهو حتى بالسر لين اثبت بولد ان شاء الله حزتها في شي بيربطني فيه وما بيقدر يطلقني . . 
ام سيف : والله انج ذكيه 
حصوه : تربيتج " تبتسم "
ام سيف : الا تربيت امج اختي الغاليه . . عرفت تربي بنات حكيمات . . 
حصوه تبتسم . . 
ام سيف : وين راح هو ؟
حصوه : مادريبه طلع . . 
ام سيف : يالله عاده من اليوم بنستلم الدريول وبنسير انخلص لج زهبتج
حصوه تبوس راس ام سيف : ماقصرتي عموه . . الله لا يحرمني منج
.
.
.
حمود : قولي شكرا ع الاقل . . تدح دح بقرر عافان الله
مهره غصصت . .
يزوي بعصبيه : اييه قول ما شاء الله . . كليت اختي . .
حمود فاج عينه ويسوي لـ يزوي بايده من غير ما يرمس " ماعليه " : ماشاء الله 
مهره : نذذذذذذذل . . اعنبوك مش عين عليك . . صارووخ !!!
حمود :تراج انتي تاكلين شرات البقر . . كلي شوي شوي ما بيطير . .
مهره : احب اكل الايسكريم بسرعه عشان ما يذوووووب انزيين . . ما احبه ذايب
حمود : ما طلعتي ع اختج عيل
مهره تبتسم : وانت شدراك انها ما تاكل الا ايسكريم ذايب
يزوي حطت ايدها ع ويهها " دوم مفشلنا ويا لسانه "
حمود : هاااه شوفي " ياشر ع كوبها " تاكله ذايب . . يعني لهالدرجه عمي انا . . >> وهو اصلا ما شافه الخراط
مهره : ايوووا . . ماشاء الله عيون قباقيب عليك .. مااشاء الله
حمود : مابرد عليج لانج حرمت اخويه بس
مهره : هيييييييها .. هالريل الي مادري وين ارضه من سماه
يرن فونها . .
مهره : بسم الله . . لو طاريه مليون . . "
حمود : ردي
مهره : ما برد
يزوي : رددددددي
مهره تطالعهم : بسم الله بلاكم . . 
يزوي : ردي بعد شوه . . تراضووو
حمود : هيييه يالله نشي نشي رمسيه بعيد > تصريفه يبونها تقوم
مهره شلت الفون وربعت حجرتها :ألوووه
سيف تم ساكت . . 
مهره : الووو . . 
سيف : . .
مهره : هه متصل بالغلط شكله .. 
وبندت الفون . .
سيف يغمض عينه عقب ما بندت فويهه : مش مغلط . . والله مش مغلط . . بس محتاي اسمع حسسج . . ااااااااخخخخخخخخخ . .تحملي . . تحملي بس اسبوعين . . وبي اراضيج بلهفه واحب ريولج لو تبين . . بس تحملي هالاسبوعين وتمي زعلانه . . 
.
.
.
يزوي : صدق حليت زين ؟
حمود : هيه والله وايد اوكي . .
يزوي : الحمدلله . . " تبتسم " 
حمود ينزل راسه : عرسو . . 
يزوي : جذاااااااااااااب " تصد يمين يسار تتاكد لو مهره موجوده ، وبصوت واطي " متى . . 
حمود : قبل كم ساعه . . 
يزوي : يعني خلاصصصصص
حمود : خلاص . .
يزوي : ماعليه حمود قو قلبك . . 
حمود يبتسم: ماعليج قلبي قوي . . 
يزوي : اشغل نفسك بالدراسه وخل الدراسه هدفك الوحيد ،، كل ما تذكرتها ادرس ادرس وانشغل بالدراسه . . والله جيه بتفلح فالدراسه وبتفلح انك ما شغلت بالك ف وحده ما عادت تصلح لك . . 
حمود : تتوقعين اني بقدر
يزوي : شد حيلك وبتقدر . . سو الي قلتلك عليه وحط الدراسه رقم واحد . .وبتقدر
حمود : بمشي ع كلامج ،، مثل كل مره . .
يزوي تبتسم : الله يقوي قلبك . .
حمود يقوم : خلاص عيل انا بروح البيت الحين . . منها بدرس ومنها عسب ما يطب ابوج فجاه
يزوي : لا ابويه ما بي موول هالفتره . . قايل انه بيطول . . اول مره يسويها
حمود : يمكن معرسسس . . 
يزوي : جان زين .. ع الاقل وحده تسليه بدال الوحده الي عايشنها . . 
حمود : عادي عندج ؟
يزوي : اكيد عادي . .ابوي مسكين من الشغل للبيت ومن البيت للشغل . . نادرا حتى ما يطلع ويا ربعه . . واذا طلع يطلع مال نص ساعه ويرد . . وبعدين احنا مش دايمين له . . مصيري انا بعرس ومهور بتعرس ومحد بيتم له فالبيت
حمود انقرص قلبه : تعرسين
يزوي ماحست بروحها يوم قالت جي ..
حمود يبتسم : صدق نسيت ان ممكن يييج نصيبج بأي وقت
يزوي تبتسم : احيانا الواحد يتمنى نصيب . . لكن مع الاسف ما يصير
حمود ما فهم ع يزوي . . حطا المثل ع نفسه بس . . : صدقج ، ادري تقصدين حالي انا . . احب وحده طلعت من نصيب اخوي . .
يزوي تبتسم " اقصد نفسي " . . : هيه . . الله كرييييم . .
حمود : تامريني على شي
يزوي : سلامتك . . 
حمود : بتدرسين الحين
يزوي : هيه اكيد بدرس .. 
حمود :بسوي نفس ما قلتي بالحرف . . 
يزوي : شاطر يا طالبي . .
حمود يبتسم : اشكرووكي معلمتي الفاضله . .
يزوي : روح روح يلا
حمود : ع فكره انتي وايد تطرديني هاه. . طلعي طلعي الباسكن الي كلتيه
يزوي : الله يقررررررررفك . .
حمود : يالله خلاص برووح بروح . . . " يمشي شوي ويرد يصد " اقولج
يزوي : هاه
حمود : لو شفتها اول ما ادخل البيت شو اسوي
يزوي : مممممممممم . .
حمود : اسلم عليها ولا
يزوي : هيه . .بس سلام وروح غرفتك
حمود : ولو كلمتني ؟
يزوي : يعني هيه قبل يوم ما خذت الي تحبه مارمستك بترمسك الحين وعندها الي تحبه
حمود : وايد اغتريت صح هههههههههههههه
يزوي تعرف انه يضحك مال قهر وحرقه فابتسمت بس . . : ادرس هاه . . 
حمود : ان شاء الله . . يالله مع السلامه الغاليه " ارتبك ! طلعت منه عفويا " 
حتى يزوي ارتبكت واستحت بس عشان ما تبين : ياربيه منو قدي ااذا انا غاليه عند الشيخ حمود
حمود يسويلها مالت : اطنزي . . 
يزوي : من نص ساعه تقول بتروح . . يلا ضيعت الوقت ترا .!!!
حمود : مالت عليج والله . . خلاص والله بروح الحين صدقيني . . 
وراح . . 
.
.
.
عويش : سيفووه بلاك . ؟؟؟ والله انته مش طبيعي
سيف : مافيني شي بس ياينج ايلس عندج حرام . . 
عويش : لا فديتك مش حرام . . البيت بيتك . . ايلس قد ما تبا . . بس اول مره تيني هالوقت . . وحزت دوامك وانت مش مداوم اليوم واشوفك عاقد النونه مش ع طبيعتك . . خبرني بسسمعك . . 
سيف : خليني عويش اهني وروحي . .
عويش مستغربه . . : اسويلك شي تشربه . ؟
سيف : سويلي الي تشربه مهور دوم يوم تيج . . . 
عويش : تركش . .
سيف يهز راسه بـ هيه . . 
عويش : ان شاء الله . . 
وتقوم عنه . . 
اما سيف تم قاعد فالصاله ويشوف الغنفات الي مجابلتنه . . بنفس الوقت تقريبا قبل 4 سنوات . . مرت الاحداث جدام عينه . . يلس يشوفها وهو يطالع الغنفات جنها تصير الحين . .
> 
< 
> 
عويش : انزين خلاص حبيبتي لا تصييييييييحين . . ع الاقل نجحتي ونسبتج والله حلوووه . . مش شراتي انا مالت علي . . ريلي ما خلاني اكمل دراسه وطلعني من المدرسه . .
مهره تمسح دموعها : بس انا كنت اتوقع اكثثثر . . 
عويش : يا مهوووووور عادي . . لكن تكفي ان نسبتج حلوه . . يالله عاد لا تدلعين
كان سيف واقف بعيييد . . ورى اليدار . . يوايق كل شويه يشوفها ويرد ينخش . . يسمع الحوار ويسمع صياحها وفواده يتقطع . . 
عويش : بروح بسويلج عصير ليمون بالنعناع علشان تعدين وبرجعلج . . 
وراحت . . 
سيف تقرب بسرعه . . : مهاري
مهره ترفع راسها وتمسح دموعها . . 
سيف يقعد ع الغنفه الي حذالها : حرام عليج تصيحين على نسبه حلوه مثل هذي . . نسبتج روعه والله
مهره : روح عن تي اختك . .
سيف : مهااري عااد .. كلميني انزين خبريني شو إلي مضايقنج 
مهره : كنت اتوقع اكثر عن جي " تنزل دموعها . . "
((( سيف . . للحين اذكر . . حزتها كنت ابا امسح دمعتتتتتتج . . كنت ابا احظنج واقولج لا تصيييييحين ماتحمل اشوف دموووعج . . لكن ما كانت فيني الجراه اسويها . . كنت بس اطالعج وانتي تصيحين وماقدر اسوي شي . . ))) 
يرد يكمل ذكراه . . 
سيف : تبيني ااسير اضارب وياهم . . 
مهره ما ترد عليه
سيف : بمشع المديره من شعرها وبعطيها بكسات ع راسها وبييب سياره بصيح ويل ع كشتها . .
مهره : هههههههههههههه حرام . . 
سيف يبتسم : هيييييه جيه اضحكي . . والله ما يليق عليج الزعل والله . . 
مهره تبتسم . . 
((( سيف . . حزتها انا كنت ابا اصارخ واقولج لا تبتسمين جدامي . . اذوووب . . احس كل شي فيني يذوب ويسييييييح . . احس اني مابي شي غير اقرص خدج . . . لكن كنت بس اطالعج وانتي تبتسمين وماقدر اسوي شي . . . ))))
يرد يكمل ذكراه . .
مهره : رووح خلاص الحين بتي عويش . . 
سيف : عادي تعطيني رقمج . . 
مهره :لا طبعا . . 
سيف :ليش . . 
مهره : ماقدر . .
سيف :بس بطمن عليج بمسجات . . 
مهره :لا . . 
سيف : دخيلج . . والله مسج واحد كل اسبوع . .
مهره : لالالالا . . 
سيف : انا اقدر اخذه من عويش من دون لا تدري . . لكن انا ابا اخذه منج انتي بنفسج . .
مهره : اسفه سيف ما اقدر . .
سيف : ما تبين تطمنين علي . . ما تبين تعرفين اخباري . . ما تشتاقيلي ؟ انا اشتاقلج انزين
مهره بلعت ريجها بحيا : روح .. 
سيف مبوز : على راحتج . . 
مهره : لحظة . . 
سيف يبتسم : غيرتي رايج
مهره : لا . . بس لا تروح وانت مبوز . .
سيف : عطيني رقمج ما ببوز . . 
مهره : مابعطيك خلاص . .
عويش : سيفوووووه !!!
سيف ارتبك : هاه . . 
عويش : شو تبا . . ليش ياي عند مهووور
سيف : كنت ياي اسلم عليها وشفتها تصيح ف كنت اسالها بلاج ما تجاوب . . 
عويش : روح يلاا " معصبه " بسسسرعه
سيف :انزين انزين .! 
وراح . . 
((( سيف . . حزتها كنت ابا اهمس لج بشفاتي اني احبج . . لكن مول ما حصلت الفرصه . . فاكتفيت اني اشوفج من بعيد وانتي ترمسين عويش وانا ماقدر اسوي شي )))
سيف بصوت هادي : عقبها انتظرت 8 شهور . . اشوفج فيها كل اسبوع من بعييييد ومرات اسابيع ما تزورين عويش وانا كنت اموت فيها . . لين ما وصلت فيني خلاص وووووو مارمت اتحمل . . قلت لـ عويش ترمس امايا وتخطبج والحمدلله الكل وافق مع اني كنت صغييييير ويوم ابوج ما رضى بخطبة طويله اصريت انه نملج . . وما خليت شي ما سويته عشان ماتروحين من ايدي . . عشان بس اقدر امسكج واحظنج من غير ما احس انه في شي يمنعني . . كنت ابا اقولج حبيبي . . حياتي . . عمري غناتي قلبي روحي " يغمض عينه " كنت ابا كل ما اشتاقلج اشوووفج وما اتم اتريا لين كل نهاية اسبوع تزورين فيه عويش عشان اي واشوفج حتى لو من بعيييييييييييييد . . " يفتح عينه وتنزل دمعه حااااره ويرد يغمض عينه " والحين . . انتي ع ذمتي . . وحلالي . . وانا ميت ع شوفتج ومش قادر . . مع ان كل الظروف تسمح اني اشوفج متى ما ابا لكن قلبي " يمسك قلبه " لو شافج بيعترف لج بامور بتذبحج . . بتعور قلبج . . وانا ماقدر . . ماقدر اشوفج تصيحين وتتعذبين وتتألمين وقلبج يعورج . . انا يوم واحد ما اتحمل . . كيف لو خبرتج من الحين كيف . . لو شفتج بنهار . .بقولج انا اباج انتي وبس ومابا حد غيرج . . 
.
.
. 
.
.
البارت الـ 14
عويش : اندوك فديتك
مدت له صينية صغيره فيه كوب التركش + ماي بارد + صحن صغير فيه بسكوت بجوكلت 
مسح دموعه قبل لا تلاحظ اخته . . .
عويش : تباني اسويلك شي بعد . . 
سيف يطالعها : تذكرين اول يوم حبيت فيه مهره . .
عويش تبتسم : ياحظها هالمـهره . . في كل وقت تنطرى . . 
سيف :ياحظنها ! " يبتسم باستهزاء " الا قولي يا تعاستها . .
عويش : بسم الله ليش تقول جيه . . ؟
سيف : ماعلينا . . تذكرين ولا ؟
عويش : اكيد اذكر . . 
سيف : خبريني الموقف .. ابي اسمعه منج
عويش : ليش . .. نسيت ؟
سيف : لا بس ابي اسمع . . " ويشل كوب التركش ويشرب . . "
عويش : مممممم . . كنا اول ثانوي ومهور ابوها ما ياها يشلها . . وانت سارق سياره ابوي وياي تمر علي المدرسه . . . حززززززززتها
> 
< 
عويش : سيفوه ربيعتي بتركب ويانا . .
سيف : اخييييييييييه انا هالسوالف الي ما احبههها 
عويش : يلا عاد سيفوه حرام والله من متى هيه تتريا وماياها ويالسه تتصل ع البيت والشغاله تقول ابوها محد ساير بوظبي . . مادري كيف ماخبرها ابوها قبل . . ويا منو بترؤؤؤؤؤؤؤوح يعني
سيف : خل امها تيييييييها بعد شوه
عويش : امها ميته
سيف باندماج : صدق
عويش : هيه والله العظيم . . اصلا هيه حتى ماشافت امها وماتذكرها مول . . لان عقبها بكم سنه يابت اختها وماتت 
سيف : كيف ماتت ؟؟؟
عويش : اوووووووه بخبرك عقب الحين البنت تتريا . .
سيف : سيري سيري ازقريها يلا . .
عويش : انزين
> 
< 
عويش : عقبها رحت وزقرت مهور . . 
سيف : وكنت اشوفها عدل وهيه تمشي معاج . . كانت وايد مستحيه
عويش : ركبت ويانا السياره وقعدت وراك . . 
سيف : كنت اسوق واشوفها . . اسوق واشوفها . . وهيه بالمره ما رفعت عينها تطالعني . .
عويش : كانت وايد مستحيه وتسبني طول الوقت واحنا نمشي اصلا . . بس انا اصريت عليها . .
سيف : كنتي مش معرسه حزتها . . سرنا بيتنا اول شي . . انتي نزلتي قلتي بتيبين لها كتاب ماذكر شو الكتاب
عويش : جغرافيا . . كانت تبا تنقل لانها غابت وفاتها وايد وانا ماكنت يايبه الكتاب حزتها واليوم الي عقبه بيكون علينا امتحان وهي فايتنها وتبا تنقل . .
سيف : نزلتي من السيارة وتمينا بروحنا . . 
> 
< 
> 
مهره تكح . .
سيف يطالعها من الجامه : صحه . .
مهره : شكرا . .
سيف ابتسم : ما يقولون شكرا حق الي يكح . . 
مهره رفعت راسها وطاحت عيونها في عيونه . . كان يطالعها من الجامه الجداميه وهيه من رفعت عينها شافت الجامه وشافت عيونه . . . 
مهره بارتباك نزلت راسها ع طول : عيل . .
سيف : يقولون على قلبك . .
مهره : انزين
سيف ابتسم . . ونزل راسه عشان ما يحرجها . .
> 
< 
> 
سيف : دقايق وانتي يييتي . . 
عويش : وسرنا وصلناهم البيت . . . وفالرده انت لوعت جبدي ماعندك غير جمله وحده
سيف : رمسيني عنها . . 
عويش : هيييه . . وانا ماعندي شغله غير اقولك عنها . . 
.
.
.
سيف : انزين كيف يعني . . 
عويش : شو الي كيف . . ماتت بحكمه الله . . ربت باختها الثانية وعقبها بكم شهر ماتت . . 
سيف : حرام . .
عويش : الله يرحمها ان شاء الله
سيف : بس ابوهم رباهم
عويش : هيه . . وماعرس المسكين بس عشان ما ييب لهم مرت ابو تلعوزهم . . هو صح شديد وعصبي شوي لكن وايد طيب وايد وايد بعد . . 
سيف : يحليلهم . . هم بس بنتين ؟
عويش : هيه . . مهره الاكبر وعقبها يزوي . . 
سيف يبتسم : مسكينه همتني . .
عويش : بس سيفوه لوعت جبدي اطلع برا . . 
سيف : انزين انتي كيف بتذاكرين حق الامتحان ؟
عويش : عقب ساعتين روح بيتهم شل الكتاب وتعال . . 
سيف : منو بيطلع لي . .
عويش : اكيد الشغاله
سيف :افف . .
> 
< 
> 
سيف : ورحت بيتهم . . رحت بيتهم من عق بما قلتي لي على طول . . ماقدرت انطر ساعتين . . مادري ليش . . ماكان فيني شعور بس كنت ابا اروحلها . . 
عويش تبتسم . . 
سيف يغمض عينه : وعلى حظي . . كانت الساعه 5 ونص العصر . . وشغالتهم تعق الزباله ومحد عندهم يفتح الباب غيرها . . كانت طالعه بدون شيله ولا عباه . . تتحرا انج انتي الي يايه . . ماتدري اني انا لانج رقدتي وما خبرتيها . . 
> 
< 
> 
مهره : دشي دشي . . ماقدر اطلع . . 
سيف يدخل : السلام عليكم . . 
مهره مصدومه . . كانت طالعه بـ تشيرت وشلحه . . 
سيف يبتسم : انتي قلتي دشي دشي . .
مهره : انا قلت دشي دشي . . ما قلت دش دش . . 
سيف : ههههههههه 
مهره عاقده حياتها : ما يضحك . . 
سيف ينزل راسه : ان شاء الله . . من بعد اذنج الكتاب بس . .
مهره تمد ايدها : اندوك . . 
سيف ياي بيشل الكتاب بس مهره فجاه استوعبت انها طالعه بهالمنظر بلا شيله ولا شي يستررها . . 
مهره تسحب الكتاب مره ثانيه : اوييييييييييييييييييه . . كيف شفتني جيييه . . " تمت تضربه بالكتاب ع جتفه " انت قليل ادب . . صايع ضاااااايع . . 
سيف :اخ اخخخخخ . . " يمسك الكتاب " صبري انزين صبررري . . 
وربعت مره وحده داخل . . لبست لها عباه ولمت شعرها ولبست شيله وردت ظهرت . . كان واقف بعده عند الباب وماسك مكان الضربه . . 
سيف يطالعها . . 
مهره متلومه : سوري . .
سيف : هاتي الكتاب يلا . . 
مهره : جد سوري اخوي والله . . 
سيف تم يطالعها وهيه مفتشله ومتلومه . . ابتسم لا ارادي . . 
مهره : ماحسيت بروحي
سيف : ماعليه . . مااصار شي اختي عادي . . 
مهره تمد ايدها : ها الكتاب وهاي اوراق ملخصات انا سسويتها بتستفيد منها عويش . .
سيف يشل كل شي : مشكورة . . 
مهره تبتسم . . 
سيف تم يطالع ابتسامتها ماتحرك . . مع انها كانت تترياه يفارج !!
مهره رفعت عينها لانها مستغربه ليش هو واقف . . 
مهره : تبا شي . .
سيف : ماي . .
مهره : هاه . . 
سيف :ماي عندكم ؟
مهره : لاء ..
سيف قفط . . 
مهره : اقصد هيه عندنا . .
وردت تركض ودشت داخل . . وهو ابتسم وتساند ع اليدار يترياها . . مجرد ما تساند يت . . 
سيف : ماشاء الله عليج . . سريعه . . 
مهره تبتسم . .
سيف يشل الماي : ماقصرتي . . 
مهره ردت تطالعه بمعنى متى ناوي تروح خلصنا !!
سيف : عيل خلاص بروح انا . .
>> لا يا شيخ . . توك حسيت يعني . . 
مهره تبتسم : انزين . . 
سيف : مع السلامه
مهره : مع السلامه
وطلع وم الفشله سكرت الباب بسرعه بس ما تسكر وسمعت صرخه
سيف : ااااااااااااااااااااااااه صبببببببببببببببببببببببببببببببببببببعي . .
مهره ردت تبطل الباب : سوري والله سوووووووري . . 
ع طول سارت صوبه : استوالك شي . .
سيف يتلوى ويتحرك يمين يسار من العوار : اقولج صبعي صبعي تقولين لي استوالك شي . . اااااااااااااااااااااااااه عادي انكسسر عادي . .
مهره تعض ع شفايفها : والله اني ماقصد والله . . وايد سوري والله
سيف : روحي هاتي ثلج شو تتتتتتترييييييين . . 
ركضت يابتله ثلج وردت . . : اندوك
سيف كان ماسك صبعه بايده الثانيه ويتألم من الخاطر . . ماقادر يشل الثلج . . 
مهره سارت وحطت الثلج ع صبعه . . 
> 
< 
سيف مبتسم : ماتوقعت هالحركه منها بس سكت . . ماكنت متفيج احس بمشاعر حب وخرابيط لانه صدق صبعي كان يعورني . . 
> 
< 
مهره : سامحني اخويه سامحني
سيف عقب ما حس انه صبعه صار ثلج وخف العوق شوي : مشكوره . . 
مهره : على الضربه ؟
سيف : هههههههههه لا لا . . مشكورة على الثلج . . 
مهره : العفو . . 
سيف : يالله خلاص بروح . . ودخيلج حاسبي مره ثانيه عشان ما توهقين ضحيه غيري . .
مهره : ان شاء الله . . " متلومه وقافطه "
سيف : وعادي ما صار شي . . الا صبع يعني . .
مهره تطالعه . . 
سيف يبتسم : خلاص لا تفتشلين والله عادي . . 
مهره : اذا عورك زياده روح المستشفى مش زين
سيف : مايهمج صبعي ريال ولد ريااال . . ما عنده سوالف مستشفيات . . 
مهره ماردت عليه . .
سيف : يالله بالعدال على الباب . .
سكرت الباب بشويش وتاكدت الف مره انه مش موجود وتنهدت تنهيده فظييييييييييييييييييعه
> 
< 
> 
عويش : عقبها كانت كل نص ساعه تتصل فيني وتسألني عن صبعك . . كانت وايد متلومه . .
سيف : وانا كل ما امسك صبعي اذكرها واذكر التفاصيل هذي وابتسم . . لين ما حسيت ان المشاعر الي فيني كبرت
عويش : اول الفترات كل اسالتها عن صبعك لين ما صار احسن . . وعقبها بدت تتغير الاساله . . قامت تسال عنك وعن احوالك . . وقمت اوصل سلااام . . 
سيف ابتسم : وعقبها قمت اشوفها من وراج يوم كانت تيج البيت . . ومع الايام . . " يغمض عينه " عشقتها . . والله عشقتها . . 
.
.
. البارت الـ 15
بعد اسبوعين بالضبط . . 
حصوه : حطيلي اسود اهني بعد . . 
ام سيف : بس يا اميه جي شكلج احلى
حصوه : لا خالوه لو حطت هالصوب بعد اسود بيطلع احلى
ام سيف : كيفج . . يالله خل تخلصج ماشي وقت الناس يتريونج وانتي وايد ابطيتي . . 
حصوه : خلاص خالوه ربع ساعه بس وبطلع لهم . . 
.
.
.
حمود : بالعكس عادي ما احس بشي
يزوي : صدق حمود ؟
حمود : والله . . يعني اشوفها فالبيت دوم واتلاقى وياها . . قلبي يعورني شوي بس وعقب خلاص .. 
يزوي تبتسم : شفت كيف . . تذكر يوم اقولك بس ركز فالدراسه . . وبتبدى تتناساها . . 
حمود : انزين ليش ما تناسيتج انتي . .
يزوي : . . .
حمود : ليش انتي في بالي وايد . . 
يزوي : . . 
حمود : من ازعل اكلمج من اضيق اكلمج من افرح اكلمج . . من امل اكلمج !! ماعندي شغل الا اكلمج ليش
يزوي : عشان اتعودنا على بعض
حمود : تفسيرينها تعود
يزوي : هيه
حموود : مم يمكن بعد . . 
يزوي تغير السالفه : المهم شو الترتيب الحين
حمود : مثل ما قلتلج اتفقي معاها وقوليلها بنروح المطعم حمود عازمنا . !! واهناك بناكل سوى وبنضمن انها معانا وما بتروح مكان او تسمع شي وتشك وتروح بيتنا . .
يزوي : تممم 
" يندق الجرس "
يزوي : يلا بخليك الحين
حمود : اوكي . . يزوي لحظة
يزوي : هاه
حمود : متى النتايج
يزوي : اصبببر ما وحالك . . من كم يوم مخلصص
حمود : احاااااااااتي 
يزوي : زين اول مره. . كل سنه ما تسوي سالفه . . 
حمود : لاني درست بضمير جد ابا انجح . . وبعد استانست فهالامتحانات كنت كل يوم مطيح عندج وندرس سوا . . تبين الصدق .. حتى لو ما نجحت بتكون فتره حلوه بحياتي
يزوي تتنهد " كلامك وايد حلو " : ممم
يندق الجرس مره ثانية . . 
يزوي : يلا خلاص بخليك . . بشوف الشغاله ليش للحين ما بطلت الباب . . 
حمود : اوكي باي
يزوي : باي . . 
> 
< 
مهره : دخلي حياج . .
عويش : اعنبوكم ساعه لين تفجون الباب
مهره : والله مادريبها الشغاله وين مرتغده ماتفتح الباب
يزوي تطلع : ياويل حالي عويش البرنسيسه عندنا
عويش تبتسم : خششمج
يتخاشمون . . 
عويش : شحالكم . .
يزوي : الحمدلله . . 
مهره بتعب : عايشين . . 
يدخلون الصاله . . وتروح يزوي المطبخ تسوي عصير . .
عويش: وينج غاطه عني . .لا ادقين لا تسالين لا تمرين
مهره تتنهد : والي يصصير فيني شويه . . 
عويش: شو يصير خبريني
مهره : بروحي ماعرف . . انتي خبريني لا تخبين علي عويش
عويش : والله ما اخبي عليج شي . .اصلا انا ماعرف شو الي يصير . . اشوفج قطعتي عني مره وحده وسيف كل يوووووم يييني وبس يقعد ع غنفتي ويدمممع ماعرف شو فيكم . .شو صارلكم . . اعنبوو عين ما صلت على النبي . . قبل شحلاتكم . . شو ياكم الحيينه
مهره : سيف من اسبوعين ونص ما يكلمني . . ما يدقلي . . مايرد على اتصالاتي . . مايرد على مسجاتي . . لييييين قبل ساعه وانا اطرشله مسج رد محتاجتلك ما يرد علييي عويش ما يرد . . 
عويش تحط ايدها ع قلبها : ليش انزين . . زعلتيه في شي
مهره : زعلته في شوه الله يهديج . . انا ابا اكلمه ابشره اقوله اني نجحت ويلا خل نعرسس . . صرت زاهبه لك وبنفضى لعرسسنا . . ماششششي ما يرد علي مختفي . .ماعاطني المجال ابشره حتى . . تخيلي حتى ابوي يقولي وينه سيفوه يالله خل ييي وحددو العرس وعرسو . . كنتو مشتطين ليش بردتو عن الموضوع الحين وانا ساكته ماعرف شو ارررررررررررد علييييييه " تطالع عويش ودموعها تنزل " تتوقعين خلاص ما يباني . .
عويش : شو هالكلام . . انا اقولج كل ما يييني ماعنده غير اسمج والله يا مهور والله
مهره : ليش ما يكلمني ولا يشوفني ولا يسويلي اعتبار
عويش : ماعرف مهور ماعرف . . شو صابه . . ااخاف طايح فورطه ولا مشكله
مهره : انا خوفي اكبر عن جي . . اخاف امج قايلتله يبتعد عني . . اخاف امج قالتله يطلقني . .
عويش : امايا !!!!!!!!!
مهره تغمض عينها : حصوه خبرت امج ان انا وسيفوه تشاوفنا فليل وكنا بروحنا . . 
عويش : شوووووووووووووووووه . . " تصارخ " حسبي الله عليج يا حصوه 
مهره تتنهد وتحط ايدها ع قلبها : انا قلبي يعورني . . انا وايد تعبانه عويش . . 
عويش تشوف مهره . . هالات سودا . . والعين متورمه . . وشكلها وحده مرييييضه حيل . .
مهره تبلع ريجها : شسويت عسبت الاقي كل هذا انا شسويت
عويش : قومي معاي . .
مهره تطالعها : وين . .
عويش : قومي لبسي عباتج . . 
قامت مهره ولبست عباتها . . وطلعو . . 
عويش : يالله اركبي بنروح بـ سيارتج . . 
مهره : اندوج انتي سوقي .. انا ماروم . . 
عويش شلت المفتاح وحركت السيارة . . 
مهره : وين بتروحين . .
عويش :عند امي
مهره : شووووووو . . رديني الحييييييين
عويش : مابردج . .لازم نكلمها ونشوووووف شسالفه . . .
مهره : دخيلج يزوي . . سيفوه لو عرف اني رحت لامه وسمعتني كلام بيضايق وبيزعل 
عويش : سيفوه بروحه فحاله وانا خليتكم ع راحتكم وايد . . وانا مادري امي ورا السالفه اصلا !! لازم نواجهها نعرف شسسسسسالفتتتتتتها . . شتبي اميه برايه تشاوفتو معاريس تراكم مافيها شي يعني ّ!!!!!
مهره ساكته . . 
.
.
.
يزوي : حمود ألحقنننننننننننننننننننننننني
حمود :شفيج شصااااااااير
يزوي : عويش شلت مهور وطلعو من البيت مادري وين رايحين
حمود :احلفي
يزوي : والله والله
حمود : استغغر الله !!!!!!!!!!!!!! شنسسسسسسسسوي الحين
يزوي : مادري مادري . . . . .
حمود : كيف ماتدرين
يزوي : اتصل ف سيفوه خبره . .
حمود : اوكي . .باي . .
بند عنها وتم يتصل ف سيف لكن سيف ما يرد . . !
.
.
.
:: ماشاء الله عليها 
: وايد حلؤؤه
::: هيه تبارك الرحمن . . جميله جميله
: والله يا زين ما اختارت ام سيف . . لو عندها اخت باخذها حق ولدي لو تشابهها
::: ماعليج ترى نصه مكياج بعد
كلللللللوؤؤؤؤؤؤؤؤؤؤؤؤؤؤؤؤششششششششششششششششششششششش
بدت الزغاريط والاغاني تشل المكان . . والتصفيق . . قعدت ع الكوشه الصغيره الي مسوينها ف البيت . . وألتمو البنات يرقصون ويصفقووون . . 
.
.
.
عويش : ليش عند بيتنا هالكثر سيايييير . .
مهره عاقده حياتها : وليش مزينين البيت . .منو عندكم بيعرس
عويش مستغربه : انا من 5 ايام ما ييييت بيتنا . . ماشفت هالزينه اصلا . . شسالفه . .
مهره : ليكون ملجه حمود وماخبرتونا . .
عويش: تسويها اميه تخطبله وتخليه يملج واحنا ما ندري . . 
مهره : مش وقته عيل لا تودينا . 
عويش : لالالا حبيبتي اليوم لازم نواجه اميه والي فيها فيها . .
مهره : يا عويش دخيلج
عويش : لا تحاولين مهور . . يالله انزلي . .
نزلت مهره ونزلت عويش ودخلو البيت وهم مستغربين من زحمه الحريم . . اثنينهم ف نفس الوقت يت عينهم على حصوه . .
مهره مسكت ايد عويش لانها كانت بطيح : حصوه ؟!
عويش مستغربه : حصوه شتسوي ع الكوشه . 
مهره : شلي يصير عويش خبريني . . 
صدت يمين وشافته . . بـ البشت الاسود . . يمشي وعينه جدااام بس . . عينه ع العروس . . يمشي وكل تركيزه فيها . . يمشي بخطوات تزيد وكل ما زادت تطعن مهره اكثر واكثر . .
عويش ماعرفت ترمس . . ولا عرفت تنطق . . ومهره انهااااااااااارت . . . تمت ترجف وترجف ودموعها تنزل بغززززززززززززززززززززززززره بدون حسبان . . 
حب راسها ويلس حذالها . . ومن يلس شاف مهره . . عينه بعينها . . 
كانت واقفه بصدمه . . مذهوووله . . دموعها تنزل بسسس ورا بعض . . وهيه بس مذهوله ونظرات الذهل فيها . . مارام يتحمل وقف على طول . . ومن وقف طلعت برا البيت . . 
.
.
. البارت الـ 16 والاخيــــــــــــر



عويش تلحقها : مهووووووووور . . 
بس مهره ركبت السياره وراحت .. 
حصوه : ايلس وين بتروح . . .
ام سيف تي صوبهم من شافت سيف واقف : شعندك واقف . . ايلس فضحتنا
حصوه تامه بوسواس وخايفه . . 
سيف يطالع حصوه : محد يكرهج فالدنيا كثري . . 
و ودرها وطلع . . . !
تمت حصوه مصدومه فالبدايه ويوم شافت انه صدق قام من الكوشه وراح . . قامت وراه وهيه تصيح . . الناس مستغربه .!!! محد مستوعب شو الي يصير . . هاي مسرحيه ولا شسالفه بالضضضضضضبط . . . 
الكل يسال والكل يررمس ليش المعرس قام وليش العروس قاعده تصيح وماسكه ايده تترجاه . . الحوار ما كان يسمعه الا حصوه وسيف لان صوت الاغاني عالي . .
حصوه : دخيلك لا ترووووووح . . دخيلك " ماسكه ايده وهو عاطنها الظهر " انا ماقدر اعيش بدونك سواف لاتروووووووح الله يخليك . . . والله راااااضيه راضيه عيش معايه بدون ما تحبني لكن لا تخليييييييييييييييييييييييييييييييييييييييييني . . .دخيييييييييلك . . 
ام سيف تقربت ويالسه تسمع . . 
سيف من غير ما يشوفها : هدي ايديييييييييييي احسنلج . . " وهد ايدها بقوة "
جان اطيح حصوه ع الارض وتسير صوب ريله . . كل شي فيها صار اسود . . الاسود مطاير ع ويهها من الصياح . . 
حصوه : لا تخليني انا احبك . . شووووووووووو تحب فيها اصلا . . ليش تحبها وماتحبني ليش . . .؟؟؟؟ حرام عليك . انا ما احبها لانها تحببببببببك . . اكرهههها لانك تحبها . . انا ميته فيك . . انا ماسويت شي غلط . . انا حبيت ولد خالتي . . حرام تكون لي حرام ؟ انا ما فرقتكم والله لكننننننننننن بغيتك تكون لييي . . " سيف يصد ويطالعها ع الارض وماسكه ريله وتصيح والناس كلها تطالع " انا بس حبيتك . . بس بغيتك لي . . عمري ما جرحت مهره ولا اذيتها . . انا بس غيرتي عليك لانك كنت معاها خلتني اقول لـ خالوه . . ولا تذذذذذذذكر اني مره طريت لخالوه شيي . . كنت استفزها ما انكرررر . . بس عمري ما اذيتها . . شـ غلطتي سيف شـ غلطتي ؟ اني حبيييييييتك . . شفت فيك شي ما شفته في حد . . اسلوبك . . كلامك . . حناااانك لـ مهره من البدايه خلاني انجذذذذذذب لك . . طريقت كلامك معاها تذبحني وخلتني اتخبل عليك . . والله ما غلطت في شي . . بس حبيتك . . بس بغيتك تكون لي . . انا مااا ابا اأذي مهره بعد ولا ابا اجرحها . . هي ماضرتني بشي . .بالعكسسسس تحملتني " تنزل دموعها " واللله ما بتعرض لها ولا برمسها بس لا تخليني . . تشوف هالفشله واالفضيحه هذي الي صارت ؟ والناسسسسسسسسس كلها الي يالسه تطالع ؟؟ انا مستعده انساها ااذا بترد معايه الكوشه . . دخيلك . . لاتخلي الناس يتشمتون فيني . . " تصيح من قلبها " انا بس حبيتك والله . . بس عشقت كل شي فيك . . . 
سيف : اسف . . انا قلبي لوحده بس . . وانا بكبري ما انفع الا لـ وحده .. اسمحيلي . . 
حصوه تصارخ : لا تروووووووووووووووح . . "ماسك ريله بقوة " دخيلك لا تروح
سيف بقوة اكثر تحرك وخلاها بهالحاله جدام كل الناسسسس ! وطلع . . 
.
.
.
مهره فالسياره تصيح منهاره . . تمشي وماتعرف وين تروح . . تمت تصيح وتصيح وتصيح لين ما وقفت السياره صوب البحر . . 
عقب 10 دقايق
اتصل فيها سيف وعلى طول من شافت رقمه ردت عليه . . 
مهره : يا حقييييييييييييييير . . يا حقيييير . . كيف كيييييييف تاخذ غيررررررررررري . . اانا لك وانت لييييييييييييييييييي . . انت حقي بروحي كيف تستجررررررررررررأ وتششششششوف وحده بفسسسسسستان ابيض عاااااااااااااااااااري . . تشوف وحده لابسسسسسه فستان ابيضضضضض وكاشختتتتتتتتتتتتتتتتتتتتتتتتتتلك . . واانااا سيفو وانااااااااا . . اناا الي اونك تترياني بالفستان من 3 سنيييييييييييييييييييييين . . كيييييييف قدرت يا حقير كييييييييف
سيف كان داقلها من الايفون . . وعلى طول طلع موقعها : لا تتحركين من مكانج . .
مهره : خاايسسسسسسس شتبي فيني . . رووووووووووووووووح لها روووووووح . . حاااقرني اسبووووووووووووووووعييييييييييين لانك تتزهب . . تتزهب يا معرسسسسسسسسسسسسس . . تتزهب وانا احترق اترررررررررررررقبك . . احترق اباا ابشرك اني اتخرجت بامتيازززززززز وانت يالخايس ماخذ غييييييييريييي . . لابس بشت اسود حق اكره انسسانه في حياتتتتتتتتتتتتتتتتتتتتتتتيييييييييييييي . . 
تمت يسمعها وهيه تصيح وهيه تنوح وهيه تتشكا وهيه تنحرق . . وقلبه وفواده يتقطع على حالها بس ما يقدر يقول شي . .يسوق بسرعه يبغي يوصلها بسرعه ويشرحلها كل شي ما يقدر يتحمل اكثر . . . 
دقايق وووصل عندها . . 
بطل الباب عليها : انزلي 
مهره تصارخ : خوز عني ولا بلم عليك الناس كلها . . 
سيف يسحبها وينزلها من السياره ويحظنها . . تم يصيح بهدوء وهيه تنووح بصوت مسموع . .
سيف : انا لج انتي وبس . . لج انتي مش لـ غيرج . . 
مهره تصيح وتضرب صدره : ليش تحظني قوم عني . . 
سيف يرص عليها بالقو : انتي ما بتصيحين الا اهني . . عندي انا وفحظني انا . . 
مهره : ليش خذتها ليشششششششش . . . حرام عليك حراااام . . كيف تشوفها جيه وهيه مش متغطيه عنننننننننك . . متعدلتلك . . " تصارخ " كيف تبوس راسها كيييييف . . انا حرمتك مش هي انااااااا . . انا الي كنت تبا تشوفني فالفسسسسسستان وتروح تشوف غيري سيفوه . . " تضرب جتفه " خاايييين خاااااااااااايييييييين
سيف يمسك جتفها بقوه ويخليها تشوفه : لا حبيبي لا . . انا مش خاين . . والله مش خاين . . انا لما بحبها ولما برمسها بأرادتي ولما باخذها من قلبي اهني سميني خاين . . لكن والله صار الموقف اجباري . . غصب عني . .
مهره بعيون ضيجه وتنزل دموعها : ذاك اليوم يوم يييت عندي البيت . . كنت تحس انك متلوم مني وكاسره خاطرك فـ ييييت تقص علي بكلمتين وترقدني عشان ما افكر صح وما ازخك . .
سيف : لا حبيبي والله لا
مهره تقاطعه : جب جذاااااااب . . "تصيح " قصيت علي وخليتني مصخره عندك . . 
سيف : حياتي والله انتي فاهمه غلط قسم بالله
مهره تطالعه : بسالك سؤال . . وجاوبني بصراحه . . وربي ياخذ روحي الحين لو جذبت علي بحرف
سيف : . . 
مهره : اليوم الي قلتلي ما بشوفج فيه . . " دموعها متجمعه في عيونها " كنت معاها صح . .
سيف غمض عينه على طول ونزلت ايده من ع جتفها . . 
مهره بذهول : كنت عندها . . 
سيف نزل راسه . .
مهره تنزل دموعها بغزره : ما طعت تيني انا عشششششان تروحلها . . قلتلي عندك شغل فالشارجه وانت رحت تهيت معاها . . قصيت علي عشانها . . .حبيبي انا مهاري تقص علي وطلعت مع غيري . . .
سيف : عطيني مجال اتكلم
مهره : تتكلم . . .شـ بتقول .؟ بتقول عن الحقراااااااااااااااااااااااااااااااااااااااان ؟؟ بتقول عن الاسابيع الي ودرتني فيها وماترد علي فيها . . بتقول كيف عانيت اناااااا من غيابك وكيف عانيت وصرت شرات المياااانننننننننين بس اسال وافكر شفيك وشصارلك والف وسواس فينييييييييييييييي . . " تصارخ " طلقننننننننننننننننننننننننننننننننني
سيف انصعق : انتي شو تقولين
مهره تصارخ : طلقني خلاص مابيك . . مابيييييييك وروح كمل العرسسس . . روح يتريونك المعازيم . . روووووووووووووووووووووووووووح " تضربه وتشرمخ ويهه باضافرها " ككككككلب . . خاين . . خخخخخخخخخخخايس . . قصيت علي . . خليتني اصدقك واحببببببببببك وانت تلععععععععععععب فينيييييييييي . . كيف هنت عليك كييييييييييييييف . . ليش تاخذني وانت ما تبيني ليششششششششششششش
سيف : انا ؟ انا اطلقج ؟؟ " يدق راسها بخفيف " انتي مافيج مخ ولا مافيج عقل . . انا ما اعيش بدونج اصلا . . انتي نظر عيني . . انتي غناتي . . انتي قلبي . . انتي الي ملكتي رووووووووووووووووحي . . انتي اول عشق واخر عشششششق . . انتي ماشي قبلج حد ولا عقبج حد . . "يمسك ايدها " حتى لو قلتي الي قلتيه عاذرنج . . وعاطنج الليت الاخضر قولي الي تبينه . . ما بزعل عليج ولا بشيل فخاطري . . والله من حقج كل شي تقولينه . . بس خليني ارمس . . عطيني مجال ارمس . .
مهره تمشي عنه بشويش صوب البحر وتقعد عالرمل . . راح صوبها وجابلها وقعد . . 
سيف : صح . . هاك اليوم قلبي كان معورني . . وكنتي وايد ضيقانه وكنتي وايد حاسه انه في شي . . انا بعد . . امي فاجئتني وكنت مجتاجلج . . محتاج اشوفج واتم معاج واقولج الي صار وندور حل . . بس صدقيني كان الشي بدون حل . . علشان جي ما قلتلج . . وانتي ماكنتي بحالتج تذكريين . . وايد خايفه وانا ابا اطمنج قد ما اقدر وماقدرت اطمنج بالفون .. اضطريت ايييج وارقدج بين ايدي عشان ترتاحين وعشان تطمنين اني معاج . . وسبحان الله دومه قلبج يحس . . امي اتوعدت انها تتبرى ولسانها ما ينطق لي بـ ولا حرف لو ماخذت حصوه . . وقالتلي لو ما خذتها ما برضى طول عمممممممممممممري . . كان راسها يابسسسسس حبيبي والله ترمس باسلوب وايد اقوى عن كل مره والي فراسها بتسويه بتسويه . . ماقدرت اقول لاء حبيبي هاي امي . . ماقدر اعصيها . . ماقدر اطلع وهي شاله علي . . سكت ماعرفت شقول . . تعبت والله تعبت نفسسسسسسسسسسسسج . . ماتتصورين شكثر كنت اعاني انا فغيابج . . والله العظيم بس مطيح في بيت عويش واتذكر كل زاويه شفتج فيها . . كيف تقولين اني ماحبج . . حرام عليج انا اعشقج والله اعشقج . . اكتشفت فهالفتره اني ماستغني عنج ابدا . . وان كان رضيت بهالزواج ترى بس عشان امي . . والله لا حبا في حصوه ولا في الي خلفوها . . 
مهره تمت تنزل دموعها . . 
سيف : وعن اليوم الي رحت فيه الشارجه . . انا خفت اشوفج ولساني وانتي تطالعيني يخوني . . بيقولج على طول الصصصدق . . بيقولج اني رايح املج فالمحكمه . . خفت تشوفين بعد نظرات التعب والحزن الي فيني وبتكشفيني وبتحسين على طول . . والله هالاسباب ماشي غيرها . . 
مهره غمضت عينها بهدوء وتمت تصيييح بدون صوت . . 
عقب ثواني بسيطه
مهره تطالعه بتعب : انا وايد تعبانه . . والله العظيم وايد تعبانه . . انا من اسبوعين ما طاح في بطني غير مااااي وبسكوت كل يوم وبندول نايت عشان ارقد . . هاي حالتي انا والله . . 
سيف : وانا وايد تعبان كنت لاني ماشوفج ولا اسمع صوتج ولا حتى اطمن عليج . . .حياتي بدونج ما تسوى حبيبي والله ما تسوى . . 
مهره تتقرب منه وتحظنه وتصيييح باقوى طاقه عندها . . .
وهو بس يربت ع جتفها من غير ما يرمس . .
سيف : طلعي كل الي في خاطرج . . صيحي . . اضربي . . سبي . .لكن لا تخليني . .
مهره بصوت مبحوح : انا ماقدر اخليك اصلا 
سيف يغمض عينه : ابوي انا . . فديت الي صوته راح من الصياح . . 
مهره تقوم عنه : كيف يييت اهني . . 
سيف : ماقدرت . . من طاحت عيني بعينج ما تحملت طلعت على طول وماسويت سالفه لحد . . 
مهره : وامك . . 
سيف :مادري . . ماعرف . . ماتوقعت اصلا اني بهالقوه اطلع واخلي الناس بحاله دهشة . .
مهره : كل هذا عشاني . .
سيف يمسك ويهها : عشانج انتي . .
مهره تبتسم بتعب . .
سيف : حرام عليج والله ويهج ذوى . . حتى خدودج اختفت . . ليش جي سويتي 
مهره : مش بايدي .. كيف يهنالي اكل وانت محد عندي كيف ؟
سيف : ياعمري انتي .... " يبتسم " فديتج والله
مهره : لاتخليني مره ثانية . . الله يخليك . .
سيف : ما بخليج طول العمر بإذن الله
مهره : ان شاء الله . . 
سيف فاج عينه : تخرجتي
مهره تهز راسها بمعنى هيه . . 
سيف يقومها : صدق صدق اتخرجتي . . 
مهره : هييييه
سيف : وبامتياز ؟
مهره : هيه . . 
سيف يبوس خدها : الف مبروك . . والله بيضتي الويه . 
مهره تنزل راسها بحيا . .
سيف : اويه مالح . . 
مهره : شو المالح . . 
سيف : شربت دموعج . . والطعم مالج . . " يبتسم " 
مهره ابتسمت بتعب . .
سيف : خلاص يعني بنعرس
مهره : اتمنى 
سيف : بنعرس بعد شو . . خلاص ابوج ماله رمسه الحينه
مهره تبتسم . .
سيف : متى تبين حبيبي . . "يبتسم"
مهره : والله لو اليوم راضيه . . بلا حفله بلا خرابيط . . تعقدت خلاص مابي فستان ابيض . . 
سيف : صدق . .
مهره : والله صدق . .
سيف : من باجر نعرس . . 
مهره : من الصبح بعد
سيف يمسك ويهها بحنان : لهالدرحه تبيني . . 
مهره تنخش في صدره : لهالدرجه مابي اخسرك ومابيك تروح عني وابي احتويك وماتروح ولا تشوف غيري . . .
.
.
.
يزوي : احلفففف
حمود : والله عويش خبرتني انه مارد العرس بعد من عقب ماودرها
يزوي تحط ايدها ع قلبها : الحممممدلله . . 
حمود : . .. 
يزوي : استانست صح ؟
حمود : لا . . بالعكس ماحسيت بشي ولا افتكرت فالموضوع اصلا . . 
يزوي: غريبه
حمود : هيه والله
يزوي : كيف ماتحس بشي وهي عذبتك وصيحتك
حمود : مادري .. ماعرف والله
يزوي : مممممممم
حمود : اقولج ويت دقيقه ع الخط
وماعطاها المجال ترمس رد ع الخط
يزوي : اول مره يسسسسسسسسسسسويها .. من عرفته عمره ما سواااهااا ورد ع الخط وانا اكلمممه . . لا والساعه 2 بعد !!!! انا بوريك 
اندق الباب . . فرت الفون بسرعه ومسكت الريموت
بو مهره : انتي ليش للحين واعيه ؟؟
يزوي : اجازه ابويه وانا ملانه . . 
بو مهره : ماشي اجازه ما اجازه . . بندي الليت ويا الله ارقدي اشوف
يزوي : ان شاء الله
بو مهره : اختج وييين
يزوي : . . .
بو مهره بصوت عالي : وينها ما تسمعيني
يزوي : عويش دقت وقالتلي انهم كانو يتناقشون عن العرس وعقب مهور من التعب غفلت 
بو مهره : استغفر الله . . هالبنت بتشيب لي راسي اكثر من ما هو شايب
يزوي : بيت عويش ماعليها خوف ابويه
بو مهره: ماعليه دواها عندي اول ما ترد . . وانتي يلا اشوف ارقدي وسكري ليتات الغرفه
يزوي : ان شاء الله . . 
ومن طلع سكرت الليتات وانخشت فالسرير وشلت الفون : الوه
حمود : عندي لج بشاره
يزوي : شووه
حمود : نسبتج 70 . . انتي ناجححه . . 
يزوي تصارخ : شووووووووووووووووووو
حمود : اششششششششش ابوج بييييييييج الحين . . 
يزوي تربع وتطلع من الغرفه . . 
بو مهره : بلاااااااج
يزوي : نجحتتتتتتتتتتتت ابوي نجححححححححححت . . يبت 70 . . 
بو مهره حظنها : الف مبروووووووووووووووووووووووووووك واخيرا . . الحمدلله يارب الحمممممممدلله . . 
يزوي : شفت قلتلك بنججججججح 
بو مهره : مع انج كل سنه تقولينها بس اهم شي سويتيها . . " يبتسم " تستاهلين بنيتي تستاهلين . . تبين تشوفين تلفزيون برايج لا ترقدين . . دامج ناجحه الي تبينه سويه
يزوي : هههههههه فديتك يا ابويه . . 
بو مهره يبتسم : عقبال الجامعه ان شاء الله
يزوي : ليش السالفه فيها جامعه ابويه
بو مهره : هيه عيل شو . . ماشي عرس لين ماتخلصين الجامعه . . 
يزوي : ايوووا . . " نحج راسها " يالله ابوي تصبح ع خير . . 
بو مهره : وانتي من اهله . . 
يزوي ترد للفون : سوري بس ماتحملت ما اخبر ابوي. . 
حمود .: . .
يزوي : حمود انت كم يبت ؟؟؟
حمود يبتسم : رسبت طبعا . . شرات كل مره . . 
يزوي : جذاب
حمود : والله العظيم 
يزوي : . .
حمود : اني نجحت ويبت 77.5
يزوي : هااااااااااااااااااااااه
حمود : شفتتتتتتتتتتتتي كيف . . مواهب مكنونه اصلا
يزوي : الف الف الف مبروووووووك . . الحمدلله والله استانست انننننننننننننننا . . تستاهل حمود والله
حمود : وانتي تستاهلين . . فرح ابوج ؟
يزوي : وايد
حمود : الحمدلله
يزوي : تخيل يقولي ماشي عرس لين ماتخلصين جامعه هههههههههههه ما يراعي مشاعري بالقو مخلصه مدرسه
حمود : ليش مستعيله وتبين تعرسين ان شاء الله . . حد في بالج ؟ تبين حد ؟؟؟
يزوي : بسم الله كليتني . . لا محد بس اقول يعني مافيني ع الدراسه
حمود : لاللالا فيج . . خل عنج يلا . . كملي دراسه ع الاقل المعرس يكون نفسه فهالفتره
يزوي : اي معرس
حمود : يعني معرس المستقبل
يزوي : اها . . 
حمود : يزووويــــــو
يزوي : هاه . . 
حمود ينسدح ع السرير : احس اني .. . .
يزوي قلبها يدق موت . . 
حمود : احبج
يزوي انصعقت وسكتت . . : شوه
حمود : احس اني احبج
يزوي " شكثثثثثثثر اتمنيييت اسمعها . . شكثثثثثثثثر عانيت يا حمود شكثثثثثثثر . . شكثرررررر تحمممممممممملت وشكثر صبببببرت . .والله مش مصدقه والله " 
حمود : ما بكابر اكثر عن جي .. .الي احسه من صوبج ما احسه اخوه او شي عادي .. 
يزوي : . . 
حمود : قولي . .
يزوي : اقول شو
حمود : انج اتحبيني بعد . .
يزوي : لا والله
حمود : لانج تحبيني .. فـ لاتكابرين شرات ما اكابر . . لان يوم نكون سوى ونتشاوف مشاعرنا تفضح . . انا كنت معماي قبل . . لكن يوم حسيت بمشاعري قمت احس بمشاعرج . . 
يزوي : . ..
حمود : قولي انج اتحبيني ريحي بالي . . 
يزوي : بيريحك بالك لو قلتلك احبك . .
حمود : وايد والله
يزوي تدمع : عيل انا احبك والله 
حمود : . .,
يزوي : . ..
عقب هدوء طوووووووووووويييييييييييييييييييييييييييييييل . . 
حمود : نتزوج
يزوي : ههههههههه خذوه فغلوه يعني
حمود يبتسم : اتمصخر . . 
يزوي : . . . 
حمود : صج صج يزوي . . ليش ما نتزوج . . 
يزوي : شو نتزوج حمود شفيك اشتطيت
حمود : مع مهره وسيف . . . خلينا نعرس . . متى ما عزمو نعزم معاهم وتكون الفرحه فرتين . . دخيلج لا ترديني . . 
يزوي : حمود شفيك . . توك معترفلي بمشاعرك . . خلني استوعبها قبل . . 
حمود : . . 
يزوي : انت اتحبني حمود صدق . . 
حمود : هيه والله
يزوي : حمود . . . " عينها ادمع ع الخفيف " انا عانيت وايد . . كنت اسمعك وانت ترمس عنها وانا قلبي يحترق . . كنت اطلع لك حلول من تحت الارض عشان ترمسها . . كنت اساعدك عشان تكسب قلبها . . كنننننننت اهديك وانت تصيح ع وحده ثانية . . كنت اسوي وايد والله . . وايد سويت لاني احبكككككككك من قلبي . . اتمنالك السعاده حتى لو مش ويايه والله . . 
حمود : ليش ما قلتي لي .. ليش سكتي
يزوي : شالفايده وانت غرمان في حب وحده ثانية
حمود : انا حبيت فيج كل شي والله كل شي . . حبيت فيج كل شي قبل لا اشوفج حتتتتتى . . انتي تفهميني تعرفيني تستوعبيني تسعدنيني وتحزنيني وكل شي . . شو ابا فغييييييرج اصلا . . شو حبيت فيها ؟ تصدقين ماعرف شحبيت فيها والله . . 
يزوي : حمود . . 
حمود : امري . . 
يزوي : نتوكل على الله ونعرس معاهم " تبتسم " ابي اعيش معاك قبل لا تغير رايك
حمود : ههههههههههههههه نلعب يزوي عشان اغير راييي ؟ 
يزوي تبتسم . . وحمود ابتسم . . وعم الهدوء شوي وراحو فـ رقده من دون لا يحسون . . 
.
.
.
بعد شهر ونص . . يزوي وحمود عرسو . . وطبعا مهره وسيف عرسو بعد . . واثنينهم فالمحكمه بدون لا دق ولا خرابيط ولا حفلات . . مجرد محكمه وكل واحد شل حرمته وتوكل . . ماسافرو لان سيف ما عطوه اجازه . . ولان حمود يادوب حصل له شغله وما بيعطونه وهو توه يديد اجازه . . . ام سيف سامحت سيف لان عويش راحت عندها وعطتها من الكلام الزين الي يقنع ويخلي الواحد يصطلب شوي ويفهم . . حصوه من عقب السالفه شلوها اهلها وياهم برا . . وهي اختارت الشي بنفسها عشان تبتعد عن سيف وعن حب سيف وماتشوفه مع مهره وتلجأ انها تخرب عليهم . . اختارت واخيرا راحته . . . 
مهره تبوس راسه : احبك . . 
سيف يبوس يبهتها : اموت فيج .. .
مهره تمسك ايده وتحطها ع قلبها . . : تعرف هذا . . 
سيف : شفيه
مهره : لــَك مَنزلـّن فيه بآلحّيْل مَرمؤوقّ ، وسّط آإلحشآإ بإقصّى آلضمْـآيآ . .



النهــــــــــــــــــــــــــــــــــــــــــــــ ــــــــــــــــــــــــــــــــــــــــــايــــــ ــــــــــــــــــــــــــــــــــــــــــــــــــ ــــه 


