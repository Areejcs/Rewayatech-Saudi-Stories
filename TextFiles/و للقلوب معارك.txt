
تجلبت في فراشي كذا مره ...تعبت من الدوااام ...بس والله مجبوره ...قمت وتسبحت وصليت ..لبست عباتي الي البسها من حوالي السنه ما غيرتها...حتى والله فشله بس شو اسوي ..لبست الشيله السادا الي ما عليه اي زخرفه او اكسسوار ..وظهرت الصاله ...نسيت كل همي واانا اجوف امايه يالسه ومخليه الريوق ...يلست على الارض عدالها بعد ما حبيت راسها
: صباح الخير اماايه
امايه بصوتها الي يرتجف : صباااح النور ...شمسه ..هاا بتروحيين الدواام ؟؟
قلت : هيه ..ما فيني اتاخر ..عن يخصم المدير من الراتب
حسيت امااايه عندها موضوع : امايه بلاج ...شي صاااير ؟؟
امايه : شمسه ابويه فواتير الكهربا من شهرين ما دفعناها ..اخافهم يقطعونهااا
سكتت ..اخر الشهر والراتب مخلص ..ما عندي غير 500 درهم اباها لاغراض البيت .
قلت وانا شايله الهم ..: خلاص امايه انا بمر علييهم بعد الدوام
امايه وهو تدعى لي : الله يوفقج ويحميج ويخليج ...ويرزقج بولد الحلال
ابتسمت ..: عيل وينها عليوه ؟
امايه : عليا راقده


هذي ما بتودر طبع الرقاد والكسل والاهمال ...قمت بوعييها حرااام امايه تيلس اروحها..قمت وانا اخلي سندويجه الجبن فالصينيه ...

امايه : وين رايحه حرااام خليها ترقد عندها اجازه

قلت : امايه لازم ادور لها شغل انا تعبت وهيه بس راقده وتتطلب ...

قمت وفتحت باب غرفتها ..جفتها وهيه نايمه على الارض ومتغطيه بشرشف والجو برد ...اووه نسيت اشتري لها بطانيه ...رحمتها ..سكرت الباب وظهرت ...شليت شنطتي وطلعت ...ركبت السياره...شغلت اذاعه القرآن الكريم ..سيارتي متواضعه خذتها بالاقساط ...وللحين اسدد الدين ...رفعت راسي وجفت طااارق يطالعني ...طارق ولد يرانا وزميلي فالشغل ...هو الي ساعدني اتوظف ...ابتسمت له ..وحركت السياره ...تبعني ..












كايد








دخلت قسمي الي فالبيت ...فريت عمري على السرير ..تعبااان ...سهرااان طول الليل ..فجاءه انفتح الباب بقو ...هذا اكيد عبدالله ...اوووف هب متفيج له الحيين انا ...


عبدالله : كااايد ...كاااايد
رديت : هممممم
قال : قوم الله يغربل ابليسك الحكومه برع ...ابويه وامايه فصاله الطعام ...لازم تنزل تتريق
قلت : ماابا
قال : لا ما فينا على الصدعه من الفير ..قووووووووووووووووم
قمت ...دخلت الحمام وخليت راسي تحت المغسله ...الماي بااارد ...شهقت ...رفعت راسي ..مررت اصابعي فشعري ..وقفت جدااام المرااياا ..يعني هم من امس ما يعرفون اذا نمت فالبيت والحييين بيسالون عني ...والله عايله متخلفه ...مشطت شعري ..طولان ...لازم اتحلق ...اوووف ..رتبت قميصي ما فيني على المحاظرااات من الصبح..تقربت من المرااياا وانااجوف السواد الي تحت عيني ...ونزلت ما احب هالبروتكولات على الصبـــــــــــح


دخلت اخر واااحد صاله الطعام ...عبدالله يالس على يمين ابويه...وعداله آحمد ...وعدالهم روضه ...والصوب الثاني مروان..وكرسيه فاضي ...وامايه مجابله ابويه


قلت : صبااح الخيير
الكل بصوت هااامس : صبااح النور
حشى هالخوف كله من ..امايه ..رحت وانا متافف صوب كرسيه ..ابا ارقد ...
اماايه : كااايد وين ناايم امس ..!
فريت قطعه التوست وسكت...اذا ناقشت بتصيير مصيبه ...





عبدالله











الله يستر ..كم مره نبهته ما يتاخر ...بس من 3 شهور وهوه على هذي الحااله ,,,اماايه سكتت وااايد ...صح انا مثله ما اهتم فالعايله ولا اعطي اي اهتمام لكلام امايه ...والبيت بس فندق ...بس اماايه متسلطه ...


ما رد عليييها ..قلت : انا بروح الدووااام
ابويه : يا هذا الدوام الي صادعنا فيه اقولك تعال الشركه ويايه
قلت : بس انا ما احب شغل الشركاات
رتبت دريسي (البدله العسكريه ) ولبست الجااكيت الاسود الي لركبه وظهرت ...بروح المركز ...ركبت سيارتي الرنج السودا ...احب اللون الاسود ..لانه يعبر عني ...شغلت الموسيقى الاجنبيه وتحركت







روضه







اووف ...لازم يعني هالرسميات على الصبح ...قمت من على الريوق ..بعد ما قام ابويه ..ومروان اخوي راح صوب غرفته .......طالعت يوسف
: أحمدوه ....امس شو تسوي فالمول ..

طالعني كااايد وقام وهو يدز الكرسي بقو ...حشى شو هالاخلاق من الصبح

امايه : كااايد ...كااايد

طلع من غير لا يرد على امايه ...محد فالبيت جيه الا هوه ..وعبدالله ...اما الباقيين وانا منهم ..ما نقدر نقول لامايه لا ...كاايد اخويه العود ...وبعده عبدالله ..وبعدين آحمد العله...ومروان اخر واااحد واصغرنا ..انا اكبر عنه ...

آحمد : وانتي شو دخلج ؟

قلت : بسك من ترقيم البنات ..خلهن فحالهن

قلدني وهو يعايب على طريقه كلامي ...اتكلم بدلع ..: خلهن فحالهن

قال : خليهن هن يودرني ...لو جفتيهن امس كيف يتبعني

صرخت امااايه : بس من هالرمسه الحييين

انتفظت انا وآحمد ...غمزلي ..واشر ان وقته الشرده ...طلعت من غرفه الطعاام ورحت فوق غرفتي ...







طارق






تبعتها للشغل ...دخلنا
قلت : صبااح الخير شمسه
قالت : هلا طاارق صباح النور

طالعتها ...حسيت انها مهتمه من شي ...بالها هب عندي ...دخلت المكتب وهيه راحت مكتبها ...غرقت فشغلي ...بس هيه على باالي ...طالعت الساعه 3 ونص ..الكل ظهر من الدوام الا الاشخاص الملتزميين ...يعني ينعدون على الاصابع ..طالعتها وهيه طالعه ..استغربت ولا مره طنشت ...ربعت صوبها


: شمسه ...شمسه
التفت صوبي : هلا طاارق
قلت وانا منحرج من اسئلتي الزااايده عن اللزوم : وين ..غريبه ؟؟
طالعتني ...قالت : بروح الكهربا ابا اسدد الفواتير
عسب جيه مضااايجه ...اكيد ما عندها فلوس انا عارف وضعهم ...صح وضعي قريب منها ...بس نحن احسن قلت : محتايه شي .......
قاطعتني وهيه معصبه : لا
روحت عني وانا وقف فنص الممر ...انا عارف ان نفسها عزيزه بس شو اسوي ..احس اني مسؤول عنها ...ومسؤول عن عايلتها...انا رمست امايه ..وخلاص هيه اليوم بتكلم امها عسب تخطبها لي ...







عليا






وعيت من الرقاد الساعه 1 الظهر ...اووف ما سويت الغدا ...تغسلت بسرعه ورحت صوب المطبخ ما فيني على صدعه شمسه ..دخلت المطبخ وبديت اقطع البصل والثوم ...متى الله يفرجها وافتك من هالبيت ..وياخذني وااااحد عنده فلوس ...وارتاح ...يلست اتخيل وسرحت بافكاري لحد ما سمعت صوت امايه تزقرني


طلعت بعد مالفيت شيله الصلاه على راسي


امايه : روحي جوفي حد يدق الباب


اوووه ...رحت وفتحت الباب جفت ام طاارق ..هذي شو يايبنها الحييين ...سلمت عليها


قالت : شحالج عليا ؟؟


رديت : الحمد الله تفضلي خالتي


ابتسمت وراحت صوب الصاله عند امايه ...دخلت المطبخ وكملت طباااخ .....بعد نص سااعه طلعت ام طاارق ...يرانا وناس طيبين وااااايد ...وطارق يحب شموس اختي بس هيه ما اعرف اذا تحبه ...بس انا احس انه يحبهاا وااايد ...شغلها وساعدها تقص الليسن (رخصه القياده) وهو انسان طيب ..وامايه تحبه وااايد ...ما عندي اخوان ...بس نحن الثنتين


طلعت ورحت صوب امايه ...الساعه الحيين 3 ...


قلت : هاه امايه شو تبا ام طارق ؟؟


ضحكت امايه: خطبت شمسه لطاارق


طالعتها ...شمسوه بتروح ..نحن بعدها نضييع ...قلت : صدق ؟؟


قالت امايه بفرح : هيييه ...


وطارق قال انه بيسكنها وياه فبيت اهله وبتكون جريبه منا ..وغير جيه راتبها ما بياخذ منه شي ....طالعت امايه...طاارق وااايد طيب ..


طالعت امايه الي سرحت : امااايه بلاج ؟؟


قالت : لا بس خاطري اختج توافق ...اخافها تقول لا


قلت : ما اضني ترفض ...هيه تحبه


امايه : بنت !!!!!


ضحكت ورحت صوب الحجره ...شغلت التلفزيون ...واخير بيصير عندنا عرس ...خليت على وحده من القنوات المحليه...ماشي عندنا دش ...اوووف ...كم مره قلت لشمسه ابا دش ...ما فيه شي بعد التلفزيون ..سكرته وطلعت يوم سمعت صوت امايه وهيه تزقرني...شو بعد الحيين ...حد يا يخطبني ..ضحكت ...وطلعت ...


جفت شمسه فويهي ...رحت اركض ولويت علييها : مبرووووووك


طالعت امايه : بلاها استخفت هذي ؟؟


ضحكت : ااه حب وغرام من ورانا ...


فتحت عيونها على الاخر :بلاج انتي شي شاربه ؟؟


ضحكت امايه : تعالي بخبرج السالفه تعالي شمسوه ... ..وانتي روحي غرفي الغدا ..وهاتيه ..ولاتنسين كيسه الدوا مالي ..


قلت : ان شاء الله


طرده محترمه ...طلعت ورحت صوب المطبخ ...






شمسه






وانا اسمع رمست امااايه ...تذكرت موقفي وياه اليوم...ما انكران طاارق له معزه خااصه عندي ...ما انكر ان له عوااطف عندي ...بس استعيل ...


سمعت امايه : سمعي يا شمسه انا ما برد ام طاررق ...وطارق مرمسني اروحه من قبل ...والريال يباج ..وهو قال الي تبينه بيصير


قلت : انا ...امايه


امايه مسكت ايدي بكل حنان : لا تحاتينا يا شمسه جوفي حياتج


قلت : وعليوه ..وانتي ؟؟


طالعتني امايه : انتي بتكونيين عدالنا


يلست افكر....انا ما بلقي احسن منه ..عاارفه انه عارف ظروفنا ويباني ..


انتبهت على عليوه وهيه ادش شاله الغدا ...: يلا نتغدا


بديت اتغدى ...وقمت بعدين دخلت الغرفه ..ورجعت طلعت ..صرخت : عليوه روحي السياره بتحصلين بطاانيه فالكرسي الوراني ...هاتيها لج


راحت تربع وهي تعدل شيلتها ...ادري انها كبيره بس احاتيها ...جفت امايه وهي تاكل ادويتها ..تذكرت اخر غيبوبه سكر يوم يتها ...ما عرفت شو اسوي ..اتصلت لطارق وهو وداها المستشفى ..محتايين ريال فالبيت ...تنهدت بتعب ...صليت ورقدت ...







آحمد






دخلت غرفتي ...بدلت ملابسي ..لبست قميص ازرق غامج ..وبنطلون جينز فاااتح ...عدلت شعري الي مطولنه ...لبست نظارتي الشمسيه وجفت شكلي : وتبا البنات ما يحبنك ؟


ضحكت ...تعطرت وظهرت صوب غرفه امايه ...اكيد ما بتردني انا دلوعها..انا الي لي كل الي اباه ...


دقيت الباب ..ومن دقتي عرفت اني انا ...قالت : ادخل


دخلت ..اول ما جفتها صفرت ...ضحكت ...قلت : شو هالحلاوه يا ام يوسف


طالعتني وقالت ..: فديتك وين بتتظهر الحيين ؟؟


قلت : ويا الربع


قالت : حراام عليكم حد يساعد ابوكم...عبدالله فالشرطه ..وكااايد من ثلاث شهور وهو حالته حاله...وانته بس تاخذ راتب ولك مكتب تركض فيه الخيــــــــــــــــول ..


رحت صوبها وحبيتها على راسها : فديتج والله ما احب الشغل ...امايه


امايه : هلا


قلت : ابا فلوس ...مفلس على الاخر


طالعتني وراحت صوب كبتها ..وطلعت من الكبت مفتاح الخزنه ...فتحتها وطلعت وهي تاشر : يسدنك لنهااايه الاسبوع فاااهم


قلت : هيييه اكييد ...كم ؟؟


طالعتني : 10 الالف


يالله حلوات ...قلت : امايه ابا بطاقه سحب شرات عبدالله وكااايد ...ابويه ينزل لهم اخر الشهر حتى رويض الي اصغر عني ينزللها ومروان بعد


طالعتني امايه .: انته نسيت شو مسوي حضرتك ...نزلك لشهر وخلصته فاسبوع


ضحكت : جربوني مره ثاانيه


قالت : ابوك كان ناوي يمنع عنك المصرووف ...بس انا تدخلت ...وهو ما يدري بكل هالفلوس بس يعطيك باليد بدايه الشهر ما ايدري انهن ما يكملن اسبوع ..


ضحكت وحبيتها على راسها ...جفتو واحد عمره 22 ياخذ مصرووفه من ابوه ...هيه انا ...عبدالله ما ياخذ يكتفي براتبه ما ادري كيف عااايش هذا ...وكااايد ما ادري عنه شي ...يطلع من بدايه الليل وما يرد الا نهايته وباقي اليوم راقد ..طلعت من غرفتي ..رحت صوب الصاله جفت مروان


: مروان قوم ادرس


قال : يا الخسف آجازه المنتصف


ضحكت وطلعت ...صدق اني خسف ...اووه نسيت سويج سيارتي ..طالعت الاصنصير ..مافيني اتريا ..طلعت بسرعه وانا اركض على الدري ...خطفت وسمعت صوت صدمني ..طالع من غرفه كااايد ...وقفت عند باب غرفته...لا الصوت من الغرفه ..






روضه






رحت صوب غرفه امايه ..انا مخلصه التقنيه ...واهلي اكيد ما بيخلوني اشتغل ...رحت صوب غرفتها ودقيت


ياني صوت امايه ..انتفضت ...بس مدلعه آحمد ...: ادخل


دخلت ورحت صوبها ...قالت : خير شو بلاج ..؟


بلعت ريقي : امااايه ابا اروح السوق ..اليوم طيف بتي عندي


طالعتني امايه : لا ماشي روحه


قلت : ليش ..؟؟


قالت وهي تصرخ : روضه يلاااا روحي غرفتج


حرااام والله كل البزا لهذا آحمد وانا لا...والله حرااااام ..رحت غرفتي سكرت الباب ويلست اصيييج ولا مره امايه حست فيني والا حتى يلست وياي تسولف شرات باقي الامهات ...
غيث





طلعت من الشركه وقت الغدا ....ركبت سيارتي ...اتصلت لجواهر
: الو
ردت: الو هلا غيث
قلت : حبيبتي ..انا بتاخر بمر على امااايه وبرجع بعدين البيت
قالت : لا حراااام ابا اروح وياك من زمان ما جفت خالوه
قلت : مره ثااانيه,,بس بسلم علييها وبرجع ...لا تتغدين عني
ضحكت : وانا اقدر
سكرت التلفون ...جواهر بنت خالتي ...متزوجنها من 4 شهور ...مرتاااح وااايد وياها ...ابوها وامها متوفيين ...وزوج خالتي وصاني علييها ...لفيت صوب بيت اهلي ...نزلت من السياره بعد ما صيحت هرن
دخلت الصاله ..لقيت امااايه ...سلمت عليها
اماايه : شحاللك الغالي عساك بخيير وشخبار جواااهر
قلت : انا بخير ..وجواهر زعلانه تبا تجوفج وانا مايبتها
قالت : الله يهديك ..لو يبتها بتتغدون عندي
ضحكت : مشتاق لطباخج ...ان شاء الله باجر بمر انا وياها
ضحكت : هههه مرحبابكم
قلت : عيل وين لطيفه ..وعذاري ؟؟
امايه : لطيفه فغرفتها ويا ولدها ...وعذاري فالمستشفى بعده ما خلص دوامها ..
قمت وقلت : بروح اسلم عليها
بعد وفاه ابويه احس اني مسؤول عنهن ...رحت صوب غرفتها ..فتحت الباب بس ما لقيتها ..اكيد فغرفه عبود ...
رحت صوب غرفته ...فتحت الباب وانصدمت بمخده تظرب على ويهي ...غطيت على ويهي وانا اسمع صرااااخ عبود ولطيفه ...يت صوبي تربع


: غيث تعورت ؟؟؟


سمعت صوت عبود : تعولت خالي
غطيت على ويهي وسكت ...حسيت به يقترب مني ..ويشد كندورتي ...نزلت بسرعه ومسكته وفريته فوق ..ورجعت امسكه وانا اسمعه وهو يصااااارخ
ضحكت لطيفه ...تقربت منها وحبيتها ...لطيفه طالبه الطلاق من ريلها ......متزوجه واحد من برع العايله ...بس طلع نذل...وهيه الحيين من شهرين فالبيت ...ولا سال عن الولد ..بس الحمد الله انه ما سال لان لطيفه بتتخبل لو خذه منها ...رحت صوبها ولويت علييها


قالت : شخبارك غيث ..؟؟
قلت : بخيير الحمد الله
قالت : عيل وين جواهر ؟
قلت : فالبيت ...باااجر بنتغدى عندكم
سمعت صوت ورايه : غيـــــــــــــــــــــــث
التفت وجفت عذاري وهي راده من المستشفى ...يت صوبي وفرت عمرها فحضني ...هذي دلوعتي ...
قلت : ما بسج من المستشفى ...ما تبين تقدميين استقالتج وترتاحيين فالبيت
كل مره اقولها هالكلام ...لاني اعرفها تغتاض ...ضربتي على جتفي : بس عااد غيث ...حرااام عليك
ضحكت عليييها ...
قلت : يلا انا بروح حبيبتي تترياني
ضحكن عليه...طلعت بروح واسمع صوت عبود يركض ورايه ...ولطيفه تهزبه : خالي ...ابا اروح الدكااان
كسر خااطري ...دوم ينشد عن ابوه ...ويسال وين ابويه ...جفت لطيفه اطالعه ...واداري دمعتها ...شليته وقلت
: بوديك احلى سنتر هب الا دكااان
قال : هيييه ..ابويه كان يوديني
قلت وانا احاول اغير الموضوع : بتي وياي عند عموه جواااهر
قال : هييه احبها طيييبه
قلت : يلا
غمزت لـ لطيفه وطلعت ....ورحت صوب البيت وانا كل سااعه اقول لعبود انه يقعد على الكرسي ..اخر شي نزلت وخليته فالكرسي الوراني ,,,لفيت وجفته مبوز ...حتى فبيتي له غرفه العاب ...كل العايله تحبه وتشفق عليييه



عبدالله






رجعت من الدوام على الساعه 3 الظهر ..دشيت البيت وجفت آحمد ...رحت صوبه ..فريت عمري على الكنبه


: شو ميلسنك هنيه


قال : راجع توني من المول


هزيت راسي ...لاحول ولا قوه االا بالله ...طالعني ..وقال : شو فيه اخوك كايد


طالعته وانا فاااج عيوني على الاخر : اخوي ...ليش هو هب اخوك ؟؟


قال : سمعني تراه اليوم سمعت صوت فغرفته ...حد يصيح او يتالم ...


وقف قلبي ...قلت : ودقيت الباب؟؟


قال : لا شو يخصني انا


طالعته معصب..: يا اخي انته ما فيك رحمه ..ما فيك قلب


قال : سمعني ...ان عندي شك ..صراااحه احسه يا مدمن يا مريض نفسيا


صرخت : هذا اذا انته تتكلم عن اخوك جيييه شو خليت لناس اه..؟؟


طالعني وقال : على العموم انا خبرتك وانته تصرف انا ما يخصني


عفدت عليه ومسكته من قميصه وقلت وانا ارص على اسناني : اذا سمعت انك خبرت امااايه بتجوف


شد عمره من بين ايديه...طالعني بنظره حاااده وروح ....واللعنه ...


طلعت اركض صوب غرفه كااايد ...بس انصدمت وانا اجوف امااايه رايحه صوب غرفه كااايد ...لو امايه حست بس انه مدمن ...اضني بتفره برع البيت ...محد حاس فيه ..


غمضت عيني وقلت : امااايه


التفت : عبدالله انته رجعت من الدوام ؟؟


رحت صوبها : هييه ....


التفت بعدها صوب غرفه كااايد ودقت الباب ...بلعت ريقي ...قلت : يمكن نااايم


طالعتني ...وقالت : اباه ضروري ...شو فيك انته واقف هنييه


قلت : لا ماشي


دقت الباب بقو ...وقلبي يدق اكثر ...لا ..ما ابا اجوف كااايد جيه ...ما ابا ...رحت صوبها وانا اجوفها فتحت الباب ...دخلت وراها ...مشغل التكييف ونحن فعز الشتاء ...والغرفه جوها كانها فالقطب الجنوبي ...راحت امااايه صوب الستاره وفتحتها ...دخلت الاناره فالغرفه كاامله ...التفت وجفت كااايد نايم بلبنطلون بدون قميص ...هذا ناوي يموت ....وغير جيه ...تحسه كانه جثه ..التفت وجفت برواز لصوره عداله ...التفت وانا اسمع امااايه تصرخ : كاااااااااااااااايد


ما تحرك ابدا ...رحت صوب الصوره...قلبتها وجفت صوره زوجته ....اماايه يلست اطالع ....توقعتها ترحمه وتظهر ...بس ابدا ...زادت صرااخ : كاااايد قوم اقولك


قال وهو فعز نومه : منى دخيلج بس ربع سااعه


انصدمت ...يتحسبها زوجته ...ما قدرت اوقف اكثر ....للحين كااايد منصدم من وفاتها ...للحين وهو يعاني ...


قلت : امااايه دخيلج خليه انا بوعيه


طالعتني : اباكم بعد نص سااعه كلكم تحت ....


قلت : ان شاء الله


طلعت امايه ....مسكت ايده ويلست اضربه بخفه ..: كااايد قوووم


تقلب ...فج عيونه الي صاايره حمرااا ...التفت وجفت درج من الطاوله الي عدال كرفايته مفتوح ...ياني فظول اطالع شو داخلها ...بس فاخر لحضه قال : شو مدخلنك غرفتي ؟؟


طالعته وقلت: امايه تبانا تحت يلا قوم ..


قال : اووه هذا وقته


قلت : يلا تراني طلعتها من غرفتك بالغصب ...وبعدين شو هالغرفه الوصخه ...يا اخي جوف المكان عدالك ...نعلانك مفرره ...اللحاف على الارض ...التلفزيون مشغل وانته مخلنه جيه ...اربع تلفونات على الطاوله الي عدالك ...شو هالجو الي انته راقد فيـــــــــــــــــهـ ..بس احلى شي التلفزيون مقصر على الصوت اخر شي ...


طالعني ...رد تلحف ...ضربته : قووووم







روضه







اندق عليـــــــــــه الباب ...فتحت عيوني بالغصب ...شكلي رقدت وانا اصيييح ...قلت : ادخل


دخلت البشكاره وقالت : مدام كبير يريد انتي تحت عند المسبح


طالعتها وهزيت راسي ...صدرت اوامر صاااحبه الجلاله ...نزلت بالبجامه القصيره الي للركبه ...ادري انها بتهزبني ...هذا هب منظر بنت او على قولتها ليدي ...اوووف ...نزلت ورحت عند المسبح ...الجو بااارد ...تنفست براحه...جفت مروان يالس يلعب بتلفونه ...يحليله


رحت صوبه : مروان ...


طالعني ورجع يطالع شاشه موبايله ...قلت : امااايه بعد يابتك هنييه


قال بدفاشه : هيه


حشى ...التفت وجفت عبدالله نازل ...والله هذا شيخهم كلهم ...رحت صوبه ..قلت : وانته بعد ؟؟


ضحك : شو اسوي ...


قلت : بااقي كااايد وآحمد


قال : لا تحاتيين كااايد الحيين بينزل ...اما آحمد ما ادري عنه شي


قلت : ابويه رجع من الشركه ؟؟


قال : لا ....رويض ليش هالاجتماااع ؟؟


قلت : ما ادري


قال : انتي ما منج فااايده طووول


ضحكت عليه : عبدالله حرااام عليك روحي مضااايجه


طالعني وقال : شو فيها اخت اخوها ...اه شو فيها ؟؟


قلت : اماايه رفضت اروح المول ...ابا اروح


اشر على عيونه: انا بوصلج..وبنزل وياااج شو تبين بعد


قلت : لا لا ما فيني على امايه ...انته تروم تتفاهم وياااها انا ما اقدر اخاااف


قال : على مسؤليتي ..


التفتنا ونحن نجوف كاايد الي نازل ...كاسر خاااطري حاله ...


قلت لعبدالله وانا اجوفه يطالع كاايد بألم : شخباره الحييين ؟؟


قال :ما ادري شو اقول .........


طالعت كااايد الي فر عمره على الكرسي ...شكله متغير 180 درجه...التفتنا على صوت ضحك آحمد وامااايه





كايد




نزلت وانا اسحب عمري ...عادي امايه تقتحم عليه الغرفه ...يلست وصرخت على الخدامه
: ميري ..ميييييييري وصمخ...هاتي قهوه نسكافيه اي شي راسي بينفجر
راحت الخدامه تركض التفت على اماايه : كااااايد لا تصااارخ جيه عنبوه ...
تاففت فخاطري ...تعاملنا شرات اليهال ...قلت : شو سبب الاجتمااع السعيد ؟؟
طالعوني كلهم ...كيف جيه ارمس امايه...التفت وطاحت عيني على قسمي (جناحي ) الي كنت ساكن فيه ايام منى ...قلبي عورني ...ما اقدر ايلس مختنق ابا انسى كل شي
انتبهت على صوت امااايه : سمعوني اليوم خالتكم ام هاادف بتي عندنا اناعازمتنها على العشاء ...حركاتكم وبلاويكم ماابا اجوفها اليوم ...كلكم تنزلون وتقعدون ويانا
التفتنا كلنا على الكرسي الي دزه عبدالله وطلع...وامايه تصااارخ عليـــــــــــــــــــــــــه ....قمت راسي بينفجر .,,طلعت ..هب متفيجين لخالوه ...طلعت على الدري وانا اسمع صوت باب عبدالله الي سمعوه من الطابق الاول ....يعيبني يوم يتمرد على امااايه ...


شمسه


طلعت من المطبخ بعد ما سويت العشا ...رحت صوب عليوه الي يالسه على الارض وتجوف مسلسل رقيه وسبيجه ...اندق الباب قلت : قومي روحي فتحي الباب
قالت : لا والله انا اجوف المسلسل روحي انتي ...
امايه : انا بروح
قلت : لا امايه يلسي انتي ....
طالعت عليوه بنظرات وقمت ...وانا اقول : ما عليه مره ثااانيه بتفاهم وياااج
فتحت الباب وانا معصبه ...انحرجت وانا اجوف طاارق ماسك ضحكته ....قال : شحالج شمسه
بلعت ريقي ...ليش منحرجه هالكثر ...لانه خطبج يا لغبيه ...اكيد سمعني وانا اصارخ على عليوه السباله ...
قال : بوقف وااايد
قلت : سمحلي ...تفضل
دخل والابتسامه على ويههه ...غاظني ..عطيته ظهري بروح ...قال : شمسه ..
لفيت يالله خلني اروح ...قال : سوري ما قصدت اليوم اضايقبج فالشغل
قلت : لالا اانا الي كان اسلوبي غلط
طالعني بتامل ...ما عرفت شو اسوي ...نقزت متروعه على صوت عليوه : طرووووق انته هني ؟؟؟
طالعتها ...كانت لابسه شيله البيت ....قالت : بلاكم جيه واقفين فالميلس ...والله حاله
غمزت بعينها ...كان خااطري اقوم اذبحها ...طلعت بسرعه وانا اسمعها تضحك ويا طااارق ...نحن متعوديين عليه ...هو الي يخلصلنا واااايد من الامور ...وعليوه دوووم تتغايض وياااه ....دخلت الغرفه وانا احاول انظم دقات قلبي ...ابتسامته تذبحني ....تذكرت كلام عليوه (( شو تبين بعد هو يحبج ...وسيم ..حليو ...يشتغل ...وامه بعد تباج لولدها ...صدق انج بطرانه))
صدقها....ما جذبت عليوه يوم قالت هالرمســـــــــــــــــــهـ



جواهر



لبست وكشخت ...التفت وجفت غيث عند المرايا ...يعدل غترته ..ويكشخ ...اغااااااااااااااار يا ناس حد يفهمني ...رحت صوبه ...قلت : بس خلااااااص
طالعني وضحك ...قلت : بس غيث عبود مسوي صدعه يبا يروح المول
ما حسيت الا وهو يسحبني لحضنه ..ابتسمت ...قال : يا عيون غيث ...غيث ما يجوف غيرج ...
قلت : بس خاااطري ادخل صبوعي فعيون البنات الي يجوفنك
ضحك بقو ...سحبت عمري من بين ايديه ...وتعطرت وقلت : يلا
فتحت الباب ونزلت وانا اجوف عبود يالس على الكرسي ...ومؤدب اول مره جيه ...
قلت : عبود يلا نسير
قال : انزين وين حالي
التفتنا على غيث : يلا وصل حالك .((يعايب عليه )) ضحكت ....ورحنا وركبنا السياره ...خليته ورى وربطت حزااام الامان ....
قال غيث : هيه ما فيني يصير لك شي بتذبحنا لطيفه
ضحكت : حراااااااااام عليك يحليها ولدها الوحيييد
طالعني وحرك السياره ...شايل هم اخته ...وهم الناس كلها ...هالشي الي خلاني احبه ...طيبه قلبه وحبه للكل ..........
فالمول (عنـــــــــــــــد الالعااب )
ما شاء الله عليه عبود ...يالس يلعب وانا وغيث نراقبه ...ضحكت عليه يوم طاااح ...يلس يطالعنا ...وقف غيث يوم جافه يتظارب ويا ولد ثاااني ....وقفت وركضت صوبه ...
البنت : سلطان تعال ...عيب
مسكت ايده بقو ....قال : عموه نوره يظربني
مسك غيث عبود ...واعتذر من هذي الي اسمها نوره ...رحنا بيبي شوب ...شريت له البسه ...وهدااايا ...وغيث ما قصر ...على اخر الليل ...رحنا صوب بيت خالتي ...نزل عبود ...ويت الخدامه وشلت الاكياس ...حب غيث ونزل ..رحنا البيت ...اول ما وصلت كنت تعبانه ...خلاص حدي...دخلت الغرفه ...فريت العباه على الكرفااايه ...لحقني غيث ..
غيث : بخذ شور سريع وبطلع
فريت عمري على الكرفاايه اترياه يظهر ...تذكرت بعد وفاه ابويه وامايه بحاادث سياره,,,عشت ويا قوم خالوه.....واول ما خلصت الثانويه ملج عليه غيث ...انتبهت على صوت تلفونه الي يرن ..(( مســـــــــــج )) ياني فضول ...طالعت ساعتي الالماس الي هداني اياها غيث يوم عيد ميلادي ...الساعه 12 ...قمت ورحت صوب التلفون ..مسكته
سمعت صرخه : جواااااااااااااااااااااااهر
انتفضت ولفيت جفت غيث وهو يطالعني ومبين عليه العصبيه ...
قال وهو معصب : ليشت تتعبثين بتلفوني ؟؟
قلت : انا ....انا
يا صوبي وخذ التلفون بقو من ايدي ...سكرت عيني بقو وانا اسمع الباب يتسكر بقو...فريت عمري على الكرفااايه ...غبيه ...ليش سويت جيه ...اكيـــــــــــــــــــــــــــد زعل


روضه



طالعت الساعه ...باقي ساعه عن توصل خالتي وعيالها وزوجها...دخلت الحمام (عزكم الله ) خذت شور سرريع ....وطلعت ...تنوره جينز ...وبلوزه بيج ...رتبت شعري ......خليت كريمات على ويهي ...وجلوس ...وتجحلت بازرق...شعري اسود كثيف ... ...خليته كله على طرف وااااحد ...تعطرت ....الله يستر ...اكيد عبدالله ما بييلس ويانا ...انا متاكده ..لانه بعد ما تناقش ويا امايه ظهر غرفته بسرعه ...وجفته بعدين يركب سيارته ...انا ما الومه ...من حقه الي يسويه ....فريت عمري على الكرفااايه ...اليوم بجوفه ...مشتاقتله موووووووت


آحمد


طلعت بسرعه غرفته امايه وانا اسمعها تصااااارخ ...دخلت : شو صااااااير ؟؟
قالت وهي تفر كوب المااي الي فايدها : اخوك عبدالله ....



نهايه البارت

البارت الثاني











{ مٌنقذي ...!










أنتِ سـر سأكتمه ،
لان إفشاءهُ يعني نهايتي .. مَحبوبتي ..!












طلعت من البيت وانا مضايج ...افكر فكــــــــــــــــــايد ...اذا كان مدمن ...شو بسوي ...مسكت راسي ... ..طلعت من البيت وانا اسمع صوت صرااخ امايه وآحمد يهديها .. تباني ايلس ويا خالوه وعيالها..كيف ايلس وياهم وهيه عارفه كل شي ...عارفه اني ما احب قعدتهم ..وهيه تعرف السبب ...شغلت الراديو على الاذآعه...سمعت الاعلان ...(( قد تنصدم بادمان شخص عزيز عليك ....فلا تهمل الموضوع ...بل اذهب الي مراكز علاج الادمان........)) بندت الراديو ....ليش انا ما فكرت اسوي جيه ....سمعت هرن وراي ...الاشاره صااارت خضرا ...لفيت فالشوارع ...لحد ما وقفت عدال احد المراكز الخاصه المعروفه لعلاج الادمان ...وقفت سيارتي ونزلت ...دخلت المركز وانا اجوف السكيورتي على الباب ...المكان راقي ونظيف ...رحت صوب الرسيبشن ...
قلت : لو سمحت ابا اجوف اي دكتور يقدر يساااعدني
طالعني ...وبعدين قال : بجوف جداول الدكاتره اذا فيه اي حد فاااضي
طالعته ...شو بعد حد فاضي انا مستعيييل ....يارب اكلم اي دكتور ...التفت وهو يقول : من حضك احسن دكتوره عندنا ..الحين بيخلص دوامها ...بس تقدر تلحق عليها فالمكتب الي فالدور الثاني ...ثاني مكتب على ايدك اليمين

طلعت صوب الاصنصير....ضغطت على الطابق الثاني ...حرمه...ما اثق بالحريم ...وكيف حرمه تعالج مدمنيين ... امري لله ...بجوفها ...وبعدين بقرر ...وصلت الطابق الثاني ...مريت عدال اول مكتب ..(( الدكتور محمد الـ......))....لا ..الي فالرسبشن قال المكتب الثاني ...وقف اقرا اسمها (( عذراء الـ.........)) تقربت من الباب ودقيت ...كنت متردد ....كنت بروح ...بس سمعت صوت رقيق : ادخــــــــــــل
فتحت الباب ...انصدمت شكلها متوقعه حد ثاني ...قلت : ممكن اتكلم ويااج دكتوره
طالعتني وابتسمت ....شكلها طيبه ورقيقه ...وهذا غير انها حلوه ...قالت : تفضل
يلست على الكرسي جدامها ...قالت : خير اخوي ...محتاي شي ...في خااطرك شي...؟!
طالعتها ...اسلوبها يشجع ...قلت : هب انا راعي المشكله...
ابتسمت : هب مهم منو صاحب المشكله ....بس بما انك هني فاكيد عندك موضوع والا شو رايك ..!
خف التوتر ...قالت وهي تضحك : سمحلي شو تبا ...شاي ..قهوه ...
قلت : لا شكرا
قربت مني علبه شوكلاته فاخر : تفضل
خذت الشوكلاته ...ما حبيت اردها ....قلت : صااحب المشكله اخوي
هزت راسها تباني اكمل ...قلت : عندي شك انه مدمن
طالعتني ...: وكيف حسيت انه مدمن ؟؟
قلت : تصرفاااته ...احس بهالشي ..ومن شغلي وانا اجوف اشكاال والوان ...حسيت بهالشي ...واهلي بعد
قالت : عفوا ...بس شو مجال شغلك ؟؟
رديت : انا ضابط فالشرطه ...
قالت : انزين...اخوك قريب منك ؟؟
قلت : هيه اقرب اخواني لي
قالت : خلاص ...حاول تتقرب منه اكثر ...واذا اعترف لك ..راجعني ...لان اذا انا يت وقلتله ابي اعالجك ...ما بيرضى وبيعاند ...ونص العلاج من المريض نفسه ...اباك تخليه يصارحك ...وبعدين تعال والباقي عليه ....ولا تخااف ولا تحاااتي ...مرحله وبتمر
قلت : دكتوره...كيف اتاكد ؟؟
قالت : من ايده ...اذا فيها علامات الابر ...واذا كان ما يستخدم الابر ...بتلاحظ من خلال جسمه الي يضعف ...احيانا تحسه هب وياااك ...غير انه اتيه فترات يهلوس
تذكرته يوم يطرا منى ...ويتحسب انها وياه فالغرفه...قلت : دكتوره ممكن رقم مكتبج
عطتني الكرت ...وطلعت من عندها ...وانا ناووي اساعد كااااايد ...دقيت تلفون لآحمد : الو
آحمد : هلا والله
قلت : قوووم خالتك عندكم ؟؟
قال : هيـــــــــــــــــه
قلت : وكااايد موجود ؟؟
رد : لا
قلت : اوك يلا اجلب ويهك
قال : بترجع البيت
قلت : لا
وين راح كااايد ...مسكت تلفوني ودقيت على كل تلفوناته ...ما يرد ...قلبي مثل النااار عليه ...كااايد وايد يعنيلي ..انا بالتحديد ...ساعدني اطلع من اكبر مشكله فحياتي ...ولازم اساعده هو محتايني ...





روضه


ربعت صوب البلكونه وانا اجوفه نازل هو وطيف ...شهقت يوم جفته ...حطيت ايدي على قلبي ...ركضت صوب المرايا ...لبست شيلتي بطريقه حلوه ...ونزلت ...كنت اركض على الدري ...صدمت بـ آحمد
آحمد: بلاااج مستعيله ؟؟
قلت : خالتي وصلت
طالعني وقال : انزين ما يحتاي تربعين جيه
طنشته ورحت صوب الصاله ...دخلت وسلمت على خالوه وطيف ...رحت صوب طيف
: شحالج حبيبتي ؟؟
قالت : بخييير وينج انتي من خلصت الكليه ما جفناااج
كنت فخاااطري اباه يشتاق لي ...بس حتى هو ما زارنا ..معقوله ما اشتاق لي قالت : وين رحتي؟؟
قلت وانا ابتسم: وياااج
ضحكت : ههههههه والله انتي هب وياي
التفتنا على صوت خالوه : عيل وين الشباب ؟؟!
امايه : عبدالله وكااايد طلعوا ...وآحمد احيين بينزل صوب الميلس ...عاد تعرفيين آحمد ما يصبر عن هادف
ااه لا تقوليين اسمه ...دخيلج يا امااااايه ...قلت لِ طيف : شو رايج نروح صاله الالعاب نلعب بليارد ؟؟
قالت : والله فكره ...يلا قومي
نزلنا صاااله الالعاب ...بدينا نلعب ...كنت مركزه على الكره البيضاء ...بس يوم سمعت ضحكته ارتبكت ..رفعت راسي وجفته هو وآحمد داااشين
قال : السلام عليكم ...شحالج روضه ؟؟
قلت : بخير شحالك انته هاادف
قال : بخيير
عصبت يوم لف على آحمد : شكلهن البنات يلعبن ...خلهن نحن بنرجع بعدين
عصبت انا ما صدقت اجوفك ...بطولك وعرضك وهيبتك ...رحت صوبهم خليت ايدي على خصري : لا والله وليش ما تلعبون ويانا ؟؟
طالعني آحمد ..: لا والله ...اقول جلبي ويهج انااااا العب وياااج
قلت : هيييه والا خيفان بنت تغلبك
ضحك : هههههههههههههههههههههههه
طالعت هادف ابا استفزه ..ابا يتقرب مني ...يحس فيني : وانته شرات ولد خالتك ما تبا بنت تغلبك ؟؟
طالعني بتحدي : ما عاشت ولا كانت الي تغلبني انا هادف الـ...........
رفعت حاجبي وقلت : الميدان يا حميدااااااااااااااااااااااااان
صفرت طيف : عااااااااااااشو ...يلا انا اشجع روضه
آحمد : وانا اكيييييييييييييييد هااااااادف
هادف : وااذا فزت ...بطلعكم مره كلكم وبعشيكم على حسابي
قلت : يلا
رحنا صوب طااوله البليارد ...تفديت فخااااااااااطري كاااااااااااااايد ...هو الي علمني عليــــها ...وكنت دووم اتحداه ...ومنى الله يرحمها تشجعه...وكل ما يطيح كوره تبوسه على خده ...ابتسمت بحزن ...شو الي يالسه اسويه ...يلا بنبدا

،،،،


فشقه مشبوهه ...بنات ...شباب ...حشيش ...مخدرات ...دعاااره...موسيقى هااابطه ....رقص ...فهالمكان الي بعيد عن شخصيته ...بعيد عن قناعاته ...بعيد عن وضعه الاجتماااعي ...يحتقر نفسه كل ما يدش هالشقه ..ما يطالع البنات لانهن ما يهمنه ...اهم شي الكيـــــــــــــــــــــــــف ....اهم شي يضبط مـخه ...اهم شي ياااخذ هالماده الي تريحه ...هيه ...هذاااااااااا كاااااااااااااااااااااايد ....





كااايد




ما ابا اكون فها المكان ...بس مضطر ...جسمي يصرخ يبي المخدر ...احس بخلايا جسمي تتشنج ...يلست فالصاله ..نزلت راسي بعد ما جفت حركااات خليعه ...صوت الموسيقى فكل مكان ...وينه هذا ...كنت ارتجف ...يا صوبي حسن
قلت : وين المخدرات ؟؟
قال : الفلوس قبل
فريت عليه فلوس وااايد حتى ما حسبتها كم ...فر عليه المطلوب...طلعت من الشقه ..ركبت السياره مستعيل ...طلعت الابره ...ربطت على زند ايدي ..خليت المحلول المخدر فالابره ..قربتها من ايدي ....غمضت عيني بقو .....تنفست براحه بعد ما دخل المخدر لجسمي ...ارخيت راسي على كرسي السياره ....خلاص احس براحــــــــــــــــــــــــــــــــــــــه الحيــــــــــــــــــــــــن.. أبا انسى كل المشآهد الجديمه , الله يسآمحج يا امـآيه , الله يسآمحج ,
حرقتيها وحرقتي قلبي عليهـآ ...!!




غيث



ضربت بالباب وظهرت من الغرفه ...ابا افهم ليش تشك فيني ...ما شي ثقه عنبوه ...فريت عمري على كنبه الصااله ....غطيت على ويهي ...معصب ما ابي اجوفها اذا جفتها برتكب جريمــــــــــــــــــــــــه
مسكت التلفون ...قريت المسج (( غيث حبيبي اترياك باااجر ....وبسويلك الاكل الي تباه ...تصبح على خير )) ...تنهدت ...يالله يا جواهــــــــــــــــــــــر ....تشكين فيني ...ليش ...ابا افهم ...سمعت صوت الباب ..غطيت على ويهي
سمعت صوتها وشكلها صايحه : غيث
ما رديت عليها ..
قالت بصوت متقطع : غـــ..يـــث ...انا ...اســــــــ....فـــه
قمت ايدي وطالعتها وهي واقفه ...دق قلبي بقو وانا اجوفها ...قمت ورحت صوبها ...وقفت جدامها ..قلت : اخر مره
هزت راسها : هيــــــــــــ...ــــه اخر ..مـــــــ,...ــــــره ..
مسكت ايدها وحبيتها : والله ما اجوف فالدنيا غيرج ...جواهر عيوني ...ابا احس انج واثقه فيني ...
قالت : خلاص ..ان شاء الله
مسكتها من ايدها ودخلت وياها الغرفه ...مهما سوت انا احبهـــــــــــــــــــــا ...بنت خالتي ...اصغر عني بوايد ..7 سنين ...بس احبها ..تعلقت فيها من يوم صغااار ..بس من يوم تزوجتها وهي على هالحـآل , ما اعرف شو السبب , تحسسني انا وآحد صآيع ضآيع همه الوحيد البنات , اقل تصـرف اسويه تشك فيني , محآصرتني في كل تصـرف , ابا حريتي , اعرف اني متزوج , بس انا اتضآيج من تدخلها في كل صغيره وكبيـره , اطفر منهـآ , الله يهديهـآ



روضه


بدينا نلعب ...ولا مره حسيت انه مهتم لوجودي ...ولا مره حسيت انه يطالعني بنظرات حب ...بس بعدني احبه ...ليش جيه انا ...والله تعبت ..ما قدرت اركز فالكور...وبالتالي هو غلبني ...طالعني وقال : لا تتحديني مره ثااانيه
سكتت ...ما ابا اتحداك ..اباك تكون لي انا بس ...بس عمرك ما بتحس ..مسكتني طيف من ايدي وقالت : نحن بنطلع الحديقه يلا
آحمد : فكه من صدعتكن
طلعنا ...تنهدت واانا احس بالجو البارد ...ارتجفت...احب فصل الشتاء ...التفت على صوت طيف : وين عبدالله ؟؟
يحليلج يا طيف ..دوم البنات جيه فالعايله يحبن شخص ما يحبهن ...انا وانتي ..
قلت : طيف ...لا تسالين عنه
طالعتني وقالت : صدقج ...بس مهما كان هذا ولـــــــــــــــد خالتي
طالعتها وقلت : ولد خالتج ما سوالج قدر ...وراح يبي يخطب وحده فقيره منتفه وبيودرج انتي الي محيره من يوم كنتي ياهل له
حسيت عيونها انملت بالدموع ...شو قلت انا ...قالت بصوت يرتجف : برايه ...انا ما اباه
قلت : لا تنكرين ...مبين فعيونج ...صح امايه هددته اذا خذ هالبنت بتتبرا منه ...وابويه ويا امايه طبعا ...صح هو ودرها ...بس عبدالله بعده يحبها
قالت طيف بعصبيه : بس البنت تزوجت
قلت : هيـــــــــــــــــــــــه ادري ...بس عبدالله ما بياخذج غياض فامايه ...بياخذ اي بنت الا انتي فاااهمه
طالعتني وقالت : ودامه هو ما يباني فانا ما اباه بعد ...والف وااحد يتمنى نظره مني
ودرتني ودخلت ...شو الي سويته ..الله يغربل ابليسك يا عبدالله ..انا شو دخلني بينكم ...صدق اني هبله ..هو فك عمره وطلع من البيت ..التفت وجفت سياره كااايد وقفت بس هو ما نزل ...خفت ...حسيت انه شي مستوي ...رحت صوب السياره ..فتحت الباب جفته...انصدمت ...شكله فاااقد الوعي ...تقربت منه
: كاااايد ...كااايد
تروعت يوم ما رد عليـــــه ...فتح عيونه ...حسيته يهاذي ...هب عارف هو وين ...خفت ...مسكته من ايده طلعته ..خليته يستند عليه ..كنت بصيــــــــــح ..احسني بطيح ويااااه ...صرخت وانا احس بثقل جسمه عليه ....خفت ..اذا جافته امااايه بتسوي مصيبـــــه ...دخلته من الباب الوراني ...فتحت الاصنصير وودخلته وياي وهو يترنح ...لا يكون شاارب شي ...لا ما اعتقد ...دمعت عيني ...حالته ما تسر ...انفتح الاصنصير ..ان شاء الله محد يجوفني ...وصلته غرفته بالغصب ...فر عمره على السرير وهو يقول كلام هب مفهوم ...مسكت تلفوني وانا ارتجف ...
: الحق علينا عبدالله ...كااايد ما اعرف شو فيه ؟؟؟



عــــــــــــــــــــــــذاري

طلعت من المستشفى ...المستشفى حياتي ...المرضى متعلقه فيهم بشكل غير طبيعي ...ركبت سيارتي ...طالعت الساعه ..1 فالليل ...غيث بيسوي سالفه لو درى ...دووم يقولي اذا عندي دوام فالليل اتصله وارجع وياه...بس ما احب اعبل عليه ..حركت السياره ..الشوراع مليانه ناس ...باجر الجمعه ..اجازه...اوه يعني غيث بيتغدى عندنا ...بسوي باااجر الحلو ...اما الطبخ الثاني على لطيفه ...ما ابي اعرس بعد ما جفت لطيفه وتجربتها جدام عينــــــــــــــي ...يحليلها صبرت عليها وفالاخير حتى الطلاق هب راضي يطلقها ....حتى عن عبود ما يسال ...وقفت السياره ودخلت البيت ...اهلي متفهمين...ما يرفضون شغلي وتاخيري ..دخلت البيت وجفت امايه فالصاله ...رحت صوبها وحبيتها على راسها
قالت : بغيت اطمن انج وصلتي
ابتسمت : يلا امايه روحي رقدي فديتـــــــــــــــج
رحت صوب غرفتي...دخلت اخذ شور ...وسالفه الي ياني اليوم المكتب شاغله بالي ...ابي اتاكد اذا اخوه مدمن او لا ..يا حبي لشغلي ..حتى فوقت راحتي افكر فيه ..ضحكت وطلعت من الحمام ((عزكم الله )) ..فريت عمري على الكرفااايه ابا انااام ابا ارتاااااااااااااااااااااااااااااح




عبدالله



بغيت اتخبل وانا اسمع كلام روضه ...سرعت صوب البيت ...دشيت بسرعه وركضت على الدري صوب غرفه كااايد ...الحمد الله اني دخلت من الباب الوراني ما فيني على الصدعه ...فتحت باب الغرفه وجفت روضه تصيـــــح ,,,رحت صوبها
: شو صاارر..؟؟
قالت : ما اعرف بس كاايد تعبان
لفيت وجفته نايم على السرير ..ما ابيها تنصدم فاخوها العود ..قلت : طلعي انتي الحين ..
رحت صوبه ,,عفدت على الكرفايه ...رفعت ايد قميصه ...مسكت راسي من الصدمــــــه ,,,لا ما اصدق ..كااايد مدمن ...دمعت عيني وحسيت بجسمي يرتجف بقو ...معقوله ..اخوي العود ..قدوتي ..مدمن ...وين كنا عنه يوم كان محتاي لنا ..وين ..وين كنت انا عنه يوم هو يعاني ..وانا يوم عانيت ..اول واحد لقيته ...هو ......مسكت راسي بتخبل ...كيف اتصرف ...شو اسوي ...يااااااااااااااااااااااااارب ...
تقربت منه ...حبيته على راسه ...تحت تاثير المخدر ما يحس فيني ...ما ببين له اني عرفت ...بحاول اتصرف ...طلعت من غرفته ....اول ما سكرت الباب ..مسحت دموعي ...رفعت راسي وجفت طيف جدامي ...نزلت عيني ومريت من عدالها
قالت : ما بتسلم عليه
قلت : شحالج طيف ؟؟
قالت بصوت يرتجف :تذكر اسمي زين والله ...
قلت : طيف والله هب وقتهـ .......
التفت على مروان اخويه وهو يقول : ما شاء الله لقائات من ورانا
طالعته بنص عيــــــــــــــــن : مرووووووووووووووواان
طيف نزلت دمعتها وراحت ...شو هالمشاكل الي على راسي ..اوووف



عليا



دخلت عند شمسوه الغرفه ...جفتها سرحااانه ..اكيد تفكر باطارق ..رحت صوبها ...
قلت : شو تبن عشا ؟؟الساعه 1
طالعتني وقالت : الله يهديج ..الساعه 1 الحيين ...امايه رقدت ؟؟
قلت : هيه ..رقدت بعد ما تعشت ...يلا شمسوه
طالعتني وقالت : يلا ...بس لا تكليين شي حااار ...ما فيني على صراخج فالليل من القولون
ضحكت : اوك ...يلا الحيين بموت من اليوع
طلعنا ورحنا صوب المطبخ...يلست اطبخ ..قلت : شمسوه شو بتردين على طارق ..يحليله اليوم يلس وسولف ويا امايه وراح
طالعتني وقالت : بوافق
صرخت فالمطبخ ورحت حضنتها ...ضحكت ...قلت : واخيـــــــــــــرا بفتك منج
دزتني : يا لهبله ...
ضحكت وقلت : ياااارب ترزقني بواااحد عنده فلوس ..وسيم ...ويحبني واحبه
دزتني شمسوه : يالهبله شو هالدعاء ...ما يصير جيه بدل لا تقوليين يارب ترزقني بواحد يخااف ربه
قلت : شمسوه اباه وسييييييييييييييييييييم
ضحكت : بعدج مراهقه
قلت وانا اخلي ايدي على خصري: ياسلااااام عمري 21 وتقوليين مراهقه
ضحكت ..: جوفي الاكل لا يحترق
الي يسمعها يقول ذبيحه ...هيه الا بيضتين ..وشويه بطاطس مقلي ...
رحت صوب الصينيه ...وخليت البيض فصحن والبطاط فصحن ثاني وخليت الخبز ..مال امس بس يلا ما فيه شي ...وشليت الداقوس (الفلفل ) وخليته ..ما حسيتا لا بشموس تاخذ الفلفل وتقول : فلفل لالالالالالالالا فيج قولون
قلت : حراام عليــــــــــــــج احبه
ضحكت : تحبينه والا تحبين زوج المستقبل الوسيـــــــــــــــــــم
ضربتها ...وطلعنا نضحك من المطبخ ...يمكن نحن فقرا ...ما عندنا شي ...بس اهم شي عندنا كرامتنا...الحمد الله ...عايشين مرتاحييين ...طبعا هاكله ..كلام شمسه ...بس انا ابا اللبس شرات البنات ..ابا اطلع واروح الاسواق ..ابا اشتري ..ابا كل شي ...دايما شمسه تعاتبني ..بس والله هب فايدي ...





آحمد





يلست اطالع هادف الي كان سرحان قلت : حووه وين رحت ؟؟
طالعني وقال : لا وياااك
رن تلفوني ...هذي ندى ...هذا وقتها...هذا خامس اتصال لازم ارد...استاذنت ....رحت صوب الحديقه رديت : آلـــــــــــــــــــــو
قالت : حبيبي وينك انته واعدني اليوم تبات عندي
قلت : اوك ..بس قوم خالتي عندي..ساعه وبكون عندج
قالت: حرااام الساعه 1 ...آحمد مشتاقتلك
قلت : وانا بعـــــــــــــــــــــــــــــــد بس صبري عليه نص ساعه وبكون عندج فالفله
قالت : اترياك
عطتني بوسه ..وسكرت ..ضحكت ..تبون تعرفونها منوه ..ما بقول ...التفت وانا اجوف عبدالله طاالع من البيت بسيارته ..



ندى



لبست قميص نوم قصير لونه بيج ..فتحت شعري الغجري الطويــــــل ..لونه بني ..تعطرت من ((فيري سكسي )) ويلست اتريا ...المكان كله شموع ..والاضاءه خافته ..احب الاجواء الرومنسيه سمعت صوت باب الصاله ينفج..ركضت بسرعه مشتاقتله ..من اكثر من اسبوعيــــــــــــن ما جفته ...نزلت اركض ..وقفت على اخر درجه وانا اجوفه وهو داخل ...دق قلبي بقو ..ما قدرت امسك نفسي ركضت صوبه وفريت عمري فحضنـــــــــــــــــــهـ وصحت
مسح على راسي : بلاج حبي
قلت : تاخرت واااااايد
ضحك ...شلني بين ايديه ..وقال : بتخليني واقف
تقربت منه وبسته على خده...قلت : نزلني انزين
قال : لا بشلج للغرفه
يلست اضحك وهو يربع صوب الغرفه وانا بين ايديه تعلقت فيه اكثـــــــــــر واكثر ...
دخلنا الغرفه ...خلاني على الكنبه ويلسنا على الكنبه..تقرب مني وقال : ادري مقصر بس......
قلت : آحمد من رجعنا من تركيا وانته تقول انك بتخبر اهللك بموضوع زواجنـــــــــا قال وهو يتنهد : عندي مشاكل فالبيت حاليا ...ما اقدر
ماا ادري ليش تضايجت : آحمد والله تعبت ..هب حاله هذي
طالعني وقال وهو منرفز : شو تبيني اسوي...قلت لج ما اقدر ..مـــــــــا اقدر
صرخت : لا تقـــــــــــــــــــــــــــــدر
طالعني وقال : شكلج متنرفزه
طالعته وقلبي يدق بقو...خلى ايده فمخباه ..وطلع ضرف ..اكيـــــــــــد فيه فلوس ..ارتجفت وصحت : ما ابي فلوس عندي الي يكفيني
قال : دامج زوجتي انا الي اصرف عليـــــــــــــج
طلع وانا اسمع ضربه الباب ...فريت عمري على الكرفايه وصحت ...تعبت من التفكيــر ..تعبت من هالعيشه ...ياليتني ماجفتك ولا عرفتك ...وحبيتك انا غبيــــــــــــــــهـ




آحمد





سرعت بالسياره ...كيف اقول لاهلي ..هب قادر ..امايه بتذبحني ...اووف ...وقفت عند الاشاره الحمرا ...ورجعت فبالي اول مره جفت ندى فيهــــــــــــــــا
(( يالس اتمشى ويا ربعي ونحن فلبنان ...اللـــــــــــــــــهـ الجو اكثر من روعه ...والبنات ...لا تسالوني عن البنات ...كنا في وسط بيروت ...دخلنا كوفي موجود فالمكان ..وكان الكل يالس يتابع مباراه ايطاليا وفرنسا النهائيه ...يلست ويا هادف ولد خالتي ...وعبدالله ومايد ...كنا نتابع ويا االكل ...صراااحه اغلب اليالسين يشجعون ايطاليا ...واول ما فازت ايطاليا الكل قام يرقص ويصارخ ونحن وياهم
...قمت من المكان ..بعد ما تعبت ...هادف والشله يلسوا يحتفلون ...وانا قمت قلت برجع الفندق وبرقد ...تعبان ...رحت امشي ...الشارع فاااضي ..الكل فالكوفيات وهالسوالف ...سمعت صوت ..شكلها مشكله ..جفت بنت تركض بشعرها العجري صوب الشارع ...ما ادري كيف طاحت عيني على السياره الي يايه مسرعه ...وانا اسمع ريال عوود يصرخ :ندى
ما ادري كيف عفدت صوبها ومسكتها وطحت انا وياها على رصيف الجهه المقابله ...رفعت راسي واانا هب مصدق اني نجيت ...ابتعدت عن البنت باحراج وانا اسمعها ..تتالم ...انحرجت اني طحت فوقها ..رفعت جسمي ...حسيت بايد عليه
: مشكور ما قصرت الله يطول بعمرك
جفت الشايب ينزل لمستوه البنت وانا مركز ...: ندى انتي بخير
هزت راسها وصاحت ...جسمهااا روووعه ...باقي اجوف ويها ...
قال الشايب : خلاص الي تبينه بيصيــــر بنرجع الامارات
من الامارات ...طالعت البنت بس هذي كاشفه شعرها ...وحالتها حاله ..شكلها لبنانيه ...جفت الابو وهو يساندها ...وقف قلبي يوم جفت ويها ...هذي قمــــــــــــــر شويه عليها ...
قال وهو يمد ايده : عبد الرحمن الـ........
طالعته ...هذا المليونير الاماراتي الي فلبنان ...وهذي بنته .....تاجر معرووف
قلت : انا آحمد الــ........... من الامارات ..
طالعني وقال: حي الله اهل البلاد ...مشكور ما قصرت يا آحمد ...تفضل ويانا
قلت باحراج ما عدا اني حاب اتعرف على البنت...يالله يالبنات شو سويتن بآحمد ...اربع وراهن ربيع (اركض وراهن )) ..
قلت : لا ان شاء الله مره ثااانيه
قال : لا والله الحين بتتفضل انته انقذت بنتي الوحيـــــــــــــده ...هذي ندى دلوعه ابوها ..
يالله هالبنت غير عن الكل ...قلت : بس ......
قال : لا بس ولا شي تعال انته الحييين ويانا البيت ..وربعك اتصل لهم ...يلا
جفت واحد شكله من البوديجارديه..يركض صوبنا : طال عمرك ...السياره جاهزه
كانت البنت الي اسمها ندى مغطيه على ويهــــــــــا ...احسه زعلانه ...
مسكني من ايدي وقال: يلا يا آحمد نحن فذيج الساعه الي نجوف حد من البلاد
ركبت وياهم السياره .........))
ما كنت عارف اني فالاخيـــر بتزوجها ...ومن غير علم اهلي ...اااه ..شو اسوي..خليت عمري فمشكله ما اقدر اظهر منها ...رن تلفوني ...مسكته ...جفت (( الحثاله 2)) هالبنات ...والله العظيم ما عندهن سالفه ...بس يلا ..
: الو
ردت بمياعه : حبيبي آحمد ...شخبارك ؟؟
قلت وانا ابا انسى كل مشاكلي : دامج بخير انا بخيــــــــــر
قالت : عمري ابا اجوفك باااجر ضروري
قلت : وين ما تبين ؟؟
قالت : فشقه
لا ...فشقه ...هذي سهله وااااايد ...قلت : االعنوان ؟؟
قالت : في ___ شارع _______
قلت : خلاص يا عمري تم
قالت : بس لا اطالع غيري
ضحكت باعلى ما عندي: وانا اقدر








غيث






فتحت عيوني على الساعه 10 الصبــــــــــــــح ..اليوم يوم راحتي من الهم ..اليوم الجمعه ..بروح اخذ شور وبعدين بمر على اهلي وبخلي جواااهر عندهم ..وبروح اصلي وبرجع اتغدى ...ما فيني على حشره لطيفه ...التفت وانا اسمع صوت الباب ينفج
جواهر ببتسامه تذبح : صباح الخيـــــــــــر
قلت : صبــــــــاح الورد
ابتسمت : يلا بنروح عند خالوه ...مشتاقتلها
ضحكت : يلا بنجهز وبنروح ....





لطيفه





حبيت امايه على راسها ويلست عدالها : صباح الخير
قالت :صباح النور
التفت لـ عبود الي يلعب : عبود تعال حب يدوه ..يلا
يا يربع صوبها وحبها على راسها : صباح الحير يدوه
ضحكت وباسته ...قلت : امايه بروح ويا الدريول السوق ابا اشتري اغراض للغدا
قالت : هيه صح بيزورنا غيث اليوم ...روحي جدامج الرحمن
رحت ولبست عبود وهو يضحك ويسولف ...الله يخليه لي ان شاء الله ..طلعت من البيت بعد ما لبست عباتي ...ركبت السياره
: شحالك صدييق ؟؟
قال : بخير ...
صدييق دريولنا من عشر سنين ...يحليله واااايد طيب ..حتى عبود يحبه...نزلت السوبر ماركت ...اليوم لازم اسوي الاكل الي يحبه غيث ...دخلت ويلست اختار بين الاغراض
قلت : عبود لا تمط العباه خلني امشي زين
قال : ماما ..ماما
قلت : حبيبي بس.....
قال : جوفي بابا
تاففت فخاطري ...اكيد جاف واحد لابس كندوره وغتره وعقال وقال بابا ...طنشته ...ويلست اكمل الاغراض ...اخاااف انسى شي
وقفت عند قسم الحلويات الي جدامي ..قلت : عبود تبا حلاوه ؟؟شو تبا هالبطاط والا الثاني ..؟؟
ماسمعت رد ...تلفت على عمري ما لقيته ..بغيت اتخبل ..وين راح ...ارتجفت ...ودرت الاغراض ويلست ادور فالسوبر ماركت ادوره ...كنت ارتجف من الخاااطر ...وقفت ويبست فمكااني وانا اجوف منصور وهو حاضن عبـــــــــــــــــــود ...حسيت بالقهر منه ...رحت صوبهم بعد ما حاولت امسك اعصابي ...
قلت : عبـــــــــــــــود ..تعاااااال
رفع منصور عيونه وطالعني ...لا ياربي لا اضعف جدامه ...هذا حقيـــر ما يستاهل ...من شهرين ما نشد عن عبود ..
قال : ما بتسلميين عليه لطيفه ؟؟
طالعني عبود ..ما ابا ابوه يطيح من عينه
..قلت : شحالك ؟؟
ما تريته يرد ...رحت صوب عبود ..ومسكته من ايده ..ابا اسحبــــــــــــهـ من بين ايدين منصور ...بس وقفت مكاني وانا احس بايد منصور على ايدي ..سحبتها وانا منفعله وقلت وانا راصه على اسناني : انتته نسيت اني طالبه الطلاق ....
قال : لطيفه ......
سكتنا ونحن نسمع عبـــــــــــود : بابا متى نرجع البيت ...
ارتجفت ..حرااام الي يصير لعبود ...نزل منصور لمستواه ...حبه على راسه وقال : قريب ان شاء الله
رفع راسه وطالعني .......نزلت دمعتي ...مسكت عبود من ايده وسحبته من غير لا اعطي اهتمام لصوت صيااااحه......وانا اسمعه وهو ينادي ابوي ...ركبت السياره ودرت الاغراض وما شريتها....حضنته ويلست اصيـــــــــــــــــــح ...بياخذه مني ...انا متاكده ...حقير ...عبود يصيح يحاول يبتعد عني ...بس ما خليته ..ضميته لحضني ونزلت من السياره ...اول ما خليت ريلي فالصاله شهقت بصوت عاااااالي ..ما قدرت امسك نفسي...خلاااااص ...جفت امايه
قالت : لطيفه شو فيج ؟؟؟؟!!!
صحت اكثر وربعت غرفتي وانا احضن عبود الي يتكلم بس ما اسمعه ..اسمع صوت المشاحنات الي كانت بيني وبين منصور ...صوت اهله ...هب قاااادره ...دخلت الغرفه ..قفلتها على نفسي ...انسدحت وانا اصيـــــــــح وعبود يحضني ويمسح دموعي
: ليش ماما .؟؟
طالعته ...كل ماا اجوفك اذكر ابوك ...نفس الشكل ..تقرب مني وحبني على خدي ...لميته فحضني...ما ابي افقده اذا فقدته بتخبل ..رصيت عليه اكثر واكثر ...غمضت عيني وانا اسمع صوت عذاري وامايه ينادون عليه ...بس ...ما اقدر افتــــــــح الباب ..بس حضنت عبود ...وغفيت على السرير ...
غيث





طلعت صوب بيت اهلي
طالعت جواهر الي من ركبنا وهيه ساكته ...مسكت ايدها : حياتي شو فيــــــــج ؟؟
قالت وهي تبتسم : لا ما فيني شي بس ابا اظهر صدقه على روح ابويه وامايه
طالعتها وابتسمت ...اصلا انا من اسبوع مسوي هالشي بس هيه ما تدري : خلاااص ...باجر بعطيج شيك وخلي الرقم الي يعيبج
ابتسمت بفرح : ما تقصر الله يخليك لي ان شاء الله
طالعتها ..ابتسمت ...ملامحها بريئه ...نزلت البيت ومسكت جواهر من ايدها ...دخلنا البيت ...غريبه امايه دوم تكون موجوده ...ما لقيت حد
لفيت صوبها : وينهم غريبه ؟؟
قالت : يمكن فوق ...نطلع
طلعت اركض على الدري ..وجواهر تضحك وانا ماسك ايدها صرخت : يا اهل البيت
جفت امايه يالسه ويا عذاري واشكالهم متغيره ...في شي صاااير متاكد..رحت صوبهم ...قلت : شو صاير ؟؟
مسكتني عذاري من ايدي : لطيفه يا غيث من ساعتين قافله على عمرها الغرفه وهب طايعه تفتح
طالعتهم : شو صااااير حد قالها شي ...؟؟
امايه: طلعت السوق وردت على هالحال
عصبت : امايه كيف تخلينها تطلع وهيه حالتها النفسيه هالايام زفت
جواهر مسكتني من جتفي : اهدى غيــــث
رحت صوب الباب دقيت عليها ما ترد ...سمعت شهقت عذاري ...هذي ابا افهم اذا جيه حساسه كيف تتعامل ويا المرضى ..ما ااعرف ...قلت : جواهر روحي غرفتي وبتلقين فدرج المكتب مفاتيح لغرف البيت هاتيهن وتعالي بسرعه
ركضت جواهر ...طالعت امايه الي مرتبكه ...الله يهديهم بس ...التفت وانا اجوف جواهر وهيه تمد لي المفاتيح ...دخلت المفاتيح ويلست اجرب وكل مره اتوتر اكثر واكثر ...اذا صار فلطيفه شي ...ما عرفت شو اسوي ...انفتح الباب ..فتحت الباب وانا ادعي ربي انه يحفظها ..جمدت مكاني وانا اجوفها نايمه وحاضنه عبود بتملك ...تقربت منها ...التفت وجفت عذاري ...قلت بهمس: شلي عبود غرفته ..
تقربت وشلت عبود ..قلتلهم يطلعون برع ...طلعوا...رحت صوبها ....يلست على الكرفااايه ...ويها صاير احمر من كثر الصاااايح ...شو صااار ابا افهم ...قلت : لطيـــــفه
هزيتها بايدي ...فتحت عينها ..وقامت شرات الخبله : وين عبـــــــــــــــــــــــود ...بياخذه ..
مسكتها اهديها: عبود نايم عند عذاري
فرت عمرها فحضني ويلست تصيـــــــــــح وتتكلم ماا فهمت منها شي ..
قلتلها : لا تتكلمين الحين ارتاحي
ساعدتها تنسدح على الكرفايه وظهرت ورحت صوب غرفه عذاري ...دخلت ولقيتهم كلهم ملتفين حول عبود
عبــــــــــــــــــود : جفت بابا
فتحت عيني على الاخر ...منصـــــــــــــــور رجع البلاد ...وجافها
كمل عبــــــــــود : وقال بياخذني وياه انا وماماا .....
عصبت ...ياخذ لطيفه...رحت صوبه وانا اسمع عذاري وجواهر يتهامسن ...مسكته
صرخ : حالو تعور
طالعته اذا خذه منصور بتتخبل لطيفه ...قلت : حبيبي شو صااااار باالضبط ..؟؟وين جفت ابوك..وشو قال ؟؟
قال : حالو انا تعبان وماما تصيــــــح
عصبت بس تمالكت اعصابي ..قلت : ليش صاحت ماما ؟؟
قال وهو يبتسم : بابا مسك ايدها وهيه عصبت ...ليش صاااحت ...بابا يحبها
طالعته وسكت ...شو اخرتها وياك يا منصور؟؟؟؟؟؟؟؟؟؟؟؟؟؟؟




روضه





وعيت الصبح ...اليوم اليمعه ...نزلت تحت ...روحت ريحه العود الي معبيه البيت ...جفت ابويه يالس جدام التلفزيــــــــــــــــــون ...رحت وحضنته ...حبيته على راسه
: هلا بروضه شحالج ابويه ؟
رديت : الحمد الله ...
ابويه غير عن امايـــــــــــــهـ ..طيب ...بس امايه مسيطره على كل الامور ...الشركات شركاتها وابويه هو الي يديرها ...هو الي يشتغل عندها ...التفت على صوت آحمد وهو نازل يصفر ...
ابويه : آحمد يهودي ما تسلم ؟؟؟
راح صوب ابويه ...جفت ويهه ..تروعت شكله ما راقد طول الليل ...حب ابويه على راسه ..ومروان بعد نزل ..ضحكنا وسولفنا ..بس اول ما سمعنا صوت امايه وهي نازله سكتنا ...عبدالله وراها ...كايد وين ...من امس ما جفته ...ما قدرت اروح غرفته ...عبدالله طردني ...التفت صوب مروان وتذكرته يوم يقولي جاف طيف تكلم عبدالله وصااحت ...اليوم برمسهــــــــــــــا ...





جواهر





طلع غيث وهو مضاايج ...اموت يوم اجوفه جيـــــهـ ...ما الومه لطيفه وااايد تعذبت ما صدقنا انها رجعت عندنا البيت مره ثانيه ...يطلع بمصيبه ثانيه ...اصلا غيث كان حاس بهالشي ...ودرت خالوه وعذاري عند عبود الي من رجع البيت وهو يتكلم عن ابوه ...الي يسمعه يقول هنيه الدنيا ...طلعت رحت صوب غرفه لطيفه دقيت الباب ودخلت ...جفتها واقفه جدام الدريشــــــــــــــــه ...وفاجه شعرها الي لونها اسود ...وطويل لتحت خصرها ..وكثيف ...رحت صوبها ..خليت ايدي على جتفها
قلت : اهدي يا لطيفه وتصرفي بحكمه
لفت وهي تمسح دموعها : بياخذه مني ...بياخذ روحي مني
قلت بعصبيه : يخسي الا هوه ياخذه ...غيث بيربيه لج ما عليج
قالت وهي تهز راسها : قلبي ناغزني ...
حضنتها ....لطيفه واااااايد جريبه مني ...احبها واااايد لانها هيه الي قربتني من غيث وهيه الي خلتني احبه اكثر واكثر ........................



غيث




دخلت المسيد وانا مضايج ...بس سبحان الله تحس عمرك تنسى كل همومك وانته فبيت الله ...نسيت كل شي بعد التكبير ...خشعت فصلاتي
: السلام عليكم ورحمه الله
لفيت على ايدي اليسار : السلام عليكم ورحمه الله
سلمت على الي يالسين عدالي ...ظهرت ورحت صوب البيت ...لطيفه محتايتني الحين لازم ما ابين ضعفي جدامها...وقفت السياره ..دخلت البيت ..فتحت باب الصاله ..تفاجأت بعبود يفر عمره عليه ...نزلت وحضنته
قال : انا فرحان
طالعته وانا اتنهد ...ياليتني اقدر اعوضك عن ابوك ..ياليتني اقدر امحي ابوك النذل من ذاكرتك ..وذاكرت امك ...انا عارف لطيفه ...كانت تعاني وسااااااكته ...ياليتها خبرتني ...كنت بذبحـــــــــــــــــــه ..رفعت راسي وجفت جواهر ..ابتسمت لها
قالت : حبيبي شو موقفنك عند الباب ...دش
دخلت ...رحت صوبها ...مسكت ايدها : شخبار لطيفه ؟؟
قالت وهي تبتسم وانا عااارف علاقه لطيفه وجواهر : لا تحاتي .,...هيه الحين
سكتنا ونحن نجوف لطيفه نازله هيه وعذاري
قلت : هاه ....شو مسويلي غدا
لطيفه : اوه سوري انا ما سويت لك شي من ايدي ..
رحت صوبها حضنتها ...قلت : ما عليه لا تتلوميين ....ابا اتعشى عندكم
ضحكن عليه كلهن ...عذاري برقتها المعروفه : وانا بسوي الكيــــــــــــــك ...والحلويات
طالعتها وقلت : بس الله يعين ريلج على طباخج ما تعرفيــــن تطبخين
طالعتني وشكلها بتصــــــيح : حراااااااااااام
ضحكنا عليها ...جفت امايه نازله وهي تقول: يلا الغدا بيبرد ...
رحنا صوب الغدا ...وعبود يسولف وانا ادعى انه ما ايب طاري منصـــــــــــــور



آحمد



من امس ما رقدت افكر في ندى ....ما ادري ...احس اني ظالمنها وااايد ...ما اقدر اقول لاهلي ...وفنفس الوقت ما اقدر اتخلى عنها ....تذكرت شكلها يوم كنا على العشا لاول مره
(( ابو ندى : مشكور يا آحمد ما قصرت
ابتسمت وانا اطالع الحزن فعيونها ...قلت : لا شكر على واجب طال عمرك
قال : ندى بلاج فديتج ما تعشيتي
قالت وصوتها يرتجف : ما اشتهي
قامت من على الطاوله ...وانا اطالع كل شي فيهــــــــــا ...شعرها الغجري ...وجسمها المنحوت ...التفت على ابوها وهو يتنهد
قلت : سمحلي بس انا احس ان فيه مشكله ....
قاطعني: ندى تبا ترد البلاد
قلت وانا ابتسم : وشو المشكله ؟؟
قال : ما ابا ارجعها هناك ...ما ابا ارجع مره ثانيه عندي خلافات ويا العايله ...كلهم بيطمعون فيها لانها بنتي الوحيده ...واملاكي كلهن لها ...
طالعته ...احييين ندى لها كل هالعز ...وشو المشاكل الي بينهم ...كنت بسال بس رن تلفونه
: الو ...هلا ...هيه نعم ...يعني فيه خطر ؟؟
استغربت ...وزاد فضولي ...شو الخطر ..طالعته وهو يتنهد ويسكر السماااعه
شكلي يلست وااااايد ...قلت : اسمحلي طال عمرك انا بروح
قال : ما تقدر تظهر ...وما بخليك تظهر
انصدمت ...ليش ...؟؟؟؟شو الي صااااااااااااااار ...))









نهـــــــــــــــــاية البارت
نلتقي قريباً مع البارت الثآلث ..!
البارت الثالث






















يتحدثون كثيراً عن الصدمآت ..!



ياترى هل هُنآك شيء يفوق الصدمـه ,



لأنني اظن انني اعيش هذه الحآله ,



بكل ما تحمل من ألم ,,!!
























فتحت عيني على صوت لامارا...هذي الي من صغري هيه الي تهتم فيني ...وللحين ...احس اني طفله ...



قالت : ندى حبيبتي ئومي تقبريني



فتحت عيني بكسل ...ابتسمت وانا اجوفها وهي ترتب العفسه الي فالغرفه ...سحبت نفسي من بين البطاانيات ودخلت الحمام ...جفت شكلي ...عيوني متورمه من كثر الصاااايح ...خذت شور ...وطلعت وانا لابسه شورت ابيض فوق الركبه ...وقميص عاااري الكتف ...صوفي لونه بيج ...مشطت شعري ...لامارا طلعت ...تعرفني يوم اكون مضااايجه ..مسكت الشال القطني الي لونه مثل لون القميص ..لفيته على جسمي يدفيني ...نزلت الحديقه تحت ...ابا اطلع من جو الكئابه ...نزلت بسرعه على الدري ...



سمعت لامارا تصرخ : البسي شي تقيل ...منشان لا تاخدي برد ..



قلت : لحقيني بكوب الكوفي



طلعت ولبست الشبشب ...تمشيت فالحديقه ...مسكت ورده الجوري الي لونها وردي ...ريحتها حلوه ..قطرات الندى على الورده شكلها تحفه ...نفخت فايدي احس بالبرد ...عن ازجم ...حسيت بايد تتلمس ايدي ...هو ...هذا آحمد ...غمضت عيني ..دايما جيه ضعيفه ..دايما ..حسيت فيه وهو يتقرب مني ...ايده على خصري ..قال وهو يحبني على كتفي : انآ اسف



ما قدرت ارد ..كنت بردانه ..خايفه...بس لما حسيت بوجوده وياي ...تغير كل شي ...هذي مشكلتي ...ضعيفه وااااايد ..لفني صوبه



: ندى والله عندي ظروف ..ومشاكل



ما ادري ليش اسامحه جيه ..قلت وانا احس بحب غير طبيعي يجرفني صوبه ..: خلاااص انا امس كنت متنرفزه ...



ما كملت كلامي لانه مسكني من ايدي وخطف يركض ويسحبني وياه ...ضحكت ..ركضت وراه وانا احس بايده على ايدي ...شعري يطاااير ..وانا اضحك بفرحه...كل هذا لانه هو وياي ....تبعته وين ما يروح ...راح صوب سيارته ...فتحها وانا وقفه ومستغربه طلع قفص فيه عصااافير اثنيين ...صرخت من الفرحه وحضنته ...هو يعرفني احب هالامور ...



قالي : من امس ما رقدت زين جيه



تقربت منه وحبيته على خده ...طالعني وقال : هيه جيه اباج



ضحكت ..التفتنا على صوت لامارا : مسيو آحمد هون ..ايه كتير منيح هلق راح نجهز لكن الفطور ...وبلالك هالكوفي على الصبــــــــــــــــح



قال : مبسوطه ؟؟



قلت :هيـــــــــــــــه ...بس..



طالعني وهو خيفانه : شو بس ؟؟



قلت : ابا ...ابا اغير لبسي بردانه



طالعني وضحك ..ووسحبني لحضنه ...ابا ارتاح ...ابا الكل يعرف انه زوجي ...واهم شي اهلــــــــــــــــــه ...انا ما يهني حد ...


















روضه




















آحمد طلع من الصبح ما عدا انها هب من عوايده ...دخلت غرفتي بعد ما تريقت وخذت شور ..يلست امشط شعري ...



التفت على صوت الباب الي يندق : ادخل



دخل عبدالله وهو لابس البجامه ضحكت على شكله ورحت صوبه ...حبيته على خده : شو بلاك جيه ؟؟؟ شكلك هب نااايم لا انته ولا آحمد ...



طالعني وابتسم : انا واعدنج اوديج المول ...بس امس ظهرت ...واليوم بنروح انا وانتي ...



طالعته وقلت : يلا ساعه وبجهز



قال : خيبـــــــــــــــــه ساعه كامل



ضحكت : عيل تباني اظهر هب حلوه



قال : اصلا انتي قمـــــــــــــــــــــــــــــــر



ياليته يحس هالهادف بس...ياليته يحس ..مول هب عاطني ويه ...والله تعبت ...احسني بصارحه قريب ..



قال : هيه وين رحتي يلا...عن اودرج ...



ضحكت : ههههههههههههههه



رحت وتعدلت ...كشخت تعطرت من مس ديور وطلعت اركض ...جفت مروان يالس يتابع مسلسل تركي فالتلفزيون قلت : وين عبدالله



قال بدفاشه : ما اعرف



شو بلاه هذا ...حشا ما يكلم حد ...بعيد عنا ...على الاقل انا وعبدالله دايما ويا بعض ....وعبدالله مع كااايد ...وآحمد فحاله بس بعده احسن من هذا ...رحت صوبه ابا افتح وياه اي موضوع ..هو الحين فسن المراهقه



قلت : بروح السوق تبا شي



طالعني بنظره ...ما عرفت شو افسرها ...قال : لا سلامتج



طالعته : اكيـــــــــــــــد



التفت على الشغاله الي داشه بالمكنسه الكهربائيه ..بلبسها القصيــــــــر ويالسه تدلع



قلت : مارينا روحي غرفتي قبل



طالعتني وهيه معصبه وراحت وانا اجوف مروان يطالعها ...قلت وانا اهزه : ما عليك منها ...هذي قليله ادب ...هاه ما تبا شي



قام من على الكرسي ..وقفت ...هو اطول مني ...احسني قزمه يوم اوقف جدام اي حد من اخواني وخصوصا كااايد ...



قال وهو يتقرب مني : لا



بلعت ريجي ...حشى التفت على صوت عبدالله : يا لهبله اترياج فالسياره انا ...



مسكت شنطتي وركضت صوبه ...والله انك شيخهم يا عبدالله..ركبت السياره



قلت : شو هذا عبدالله المكان كله اسود جنا داشين بيت اشباح



ضحك ..: ههههههههههههههههه



مسكت ايده : شو صار بينك انته وطيف امـــــــــس ؟؟



طالعني وخلى عمره هب مهتم : ماشي ...سلمت عليـــها بس



قلت : طيف تحبك يا عبدالله ؟؟



طالعني وقال: وانا ما احبها ...طيف ياهل انا عمري 26 سنه وهي 16 سنه يعني كبر مروان اخويه ...انتي شو تقوليــــــــــــــن



تاففت : شو يعني ...عااادي



قال : لا هب عادي ...ما بخذ انا ياهل



قلت بتهور : والبنت الي حبيتها جم كان عمرها؟!!



حسيته ارتبك ..والدليل انه ما قدر يسيطرعلى السياره ...طالعته وقلت : انا اسفه



قال وهو مركز على الطريج : عمرها ...20 سنه ..



قلت : وشو الي خلاك تحبها ؟؟



طالعني وقال : برائتها ...فقرها ...قوه شخصيتها



قلت : اهاا



دوم هذيل جيه يطالعون برع ...والله طيف جميـــــــــله ...بس شو اقول ...

آحمد
















حسيت بحد يهزني ...تقلبت على السرير ...فتحت عيني ...جفت ندى وهيه تقول : امك تتصل ..



قمت بسرعه وانا متروع ...خذت التلفون من ايدها ورديت وانا فعز نومي : الو



امايه : وينك انته ؟؟



توترت ...طالعت ندى وهي تلبس شبشبها وتلف الروب عليها وتدخل الحمام ...قلت : الا هنيه ويا الربع



قالت : تعال اباك الحين فالبيت



قلت : شي صااااير ؟؟



قالت : تعال انته وتطلع امره على غرفتي فااااااهم



قلت : ان شاء الله



سكرت التلفون ...شو تباني امايه ...وراها مصيبه وانا حاس بهالشي ....التفت على صوت ندى وهي زعلانه : بتروح ؟؟



قلت : هيه ...امايه تباني ..



طلعت من السرير ..جفتها وهي واقفه جدام المرايا تمشط شعرها ...رحت صوبها



: حبيبي لا تزعليــــــــــن برجع اليوم وببات عندج ..



قامت بسرعه ومسكت ايدي : وعد



قلت وانا اقرصها على خدها : وعد .....يلا بدش بخذ شور وبطلع



..خذت شور ...طلعت وانا احاتي ...شو تباني امايه ...لا يكون كااايد وراه سالفه والا سوى شي ...ما ادري ...دخلت البيت ..وجفت مروان فويهي



قلت : شو صاااير ..؟؟



قال : وانا شدراني عنكم



اوووه هذا ما منه مول فااااايده ..ودرته ورحت اركض صوب غرفه امايه ...دقيت الباب ...سمعت صوت ابويه ..: ادخل



بلعت ريجي ...لا يكون امايه عرفت بموضوع ندى ؟؟؟؟



روضه



لفيت السوق كااامل ...وشتريت الي اباه



قلت : مشكور عبدالله



قال :وانا منو عندي غيرج ...



ضحكت ...قلت :عبدالله



قال : لبيه



قلت : كاااايد من امس ما ظهر من غرفته



اعتفس ويهه عبدالله ...حسيته مخبي شي ...قال : لا تحاتيين ..كااايد تعبان شوي تعرفين من توفت منى وهو على هالحال



طالعته....حسيته يجذب ...



طلعنا من المول وردينا البيت ...دخلت البيت وانا اضحــــك وعبدالله يغايضني ...بس سكتنا يوم سمعنا صوت آحمد ...شكلها مشكله صااايره ..تروعت طالعت عبدالله ...ودرني عبدالله ودخل بسرعه ..التفت وجفت مروان..دزني وظهر من البيت وهو معصب ...شو مستوي ...حسيت عمري بصيـــــــــــــــح ...ركضت صوب الطابق الثاني ...سمعت آحمد يصااارخ : انا هب ياااااااااااااااااااهل تتحكمون فيني ..



وقفت اطالعهم ...امايه متنرفزه...وابويه واقف يحايز من بينهم ...
















لطيفه





















طلع غيث من عندنا ...رجعت غرفتي ...ااه يا منصور تبي تاخذه انا متاكده



(( كنت كاشخه ومتعدله ما مر على زواجي اكثر من اسبوعين ..طلعت وجفت ام منصور ..رحت صوبها وحبيتها على راسها : صبااح الخير



قالت : قصدج مساء الخير



حسيتها تبين اني وااايد رقدت ...مسكت نفسي وابتسمت ماعدا ان الساعه 10 الصبح ..وخوات منصور للحين ما وعن ...قالت : وينه الغالي منصور؟؟



ما ادري ليش ما ارتاح لها قلت : يسبح وبيطلع ..



حاست بوزها : يسبح والا ما تبينه ييلس ويانا



انصدمت ...حسيت الدموع تتجمع فعيني ...ابا اتكلم بس ما قدرت ...جفت منصور وهو طالع من غرفته ...راح سيده صوب امه وحبها على راسها ويلس عدالها



: فديتك يالغــــــــــــــــــــــالي



طالعتني : خلي ريوج حقه



قمت من مكاني وانا احاول ابتسم ورحت صوب المطبخ ...دخلت وجهزت له الريوق ...رجعت وما لقيته ...انصدمت : عيل وينه منصور ؟؟



قالت : طلع



قلت : حراااااااااام



قالت : شو تبينه يستأذن منج ؟؟؟



قلت : لا بس انا سويت الريوج



قالت : خليه البنات بياكلنه



خليته ورحت صوب غرفتي ...شو هالحاله ...يالس اجهز صارلي ساعه واخر شي ..ياكلنه خواته ..انا عادي عندي ..بس ليش امه تعاملني جيه ما ادري ....سمعت الباب يندق ..مسحت دموعي وفتحت الباب



قالت : اليوم بنات خالت منصور بين واباج تيلسين ويانا



زين بعد بغير ويوه ...ابا اجوف بنات ايلس اسولف وياهن وارتاح لهن ..))



ما كنت ادري ان لما اجوف بنات خالته بتصير لي هالمصايب كلهـــــــــــــا










***








ما صدقت الكلام الي تقوله امايه ...التفت صوب ابويه ...انا اتزوج طيف ...



قلت : بس هيه تحب اخويه



قالت امايه بتسلط : سمعني طيف بتكون لك



صرخت : بس انا هب ياااهل تتحكمون فيني



امايه : وانا اقول محد بياخذ طيف الا انته



مسكت راسي وانا معصب ..طالعت عبدالله وقلت : جفت شو سويت فيني ...انا ما اباها انتو ما تفهموووووووون



ابويه : آحمد لا تعلي صوتك ونحن موجوديــــن



طالعته وانا اكتم غيضي ..التفت على امايه : سمعني يا آحمد كلامي انا الي بيمشي ...غصبا عنك ...فااااهم



وطيت راسي ...ما اقدر اقول لا ...انا معتمد على امايه ....مصروفي ...ومصروف ندى ...ندى بتزوج عليهــــــــا ..ومنو بخذ ...بخذ البنت الي تعشق الارض الي يمشي عليهـــــــــــــا اخويه



رفعت راسي وجفت عبدالله يطالعني منصدم ..طلعت وانا اجوف عيون روضه عليه ...وقفت عند الباب وانا عاطي امايه ظهري : امايه البنت تبا اخويـــــه



صرخت امايه : سمعني يا آحمد طيف بتكون لك انته فاااااااااااااهم



وطيت راسي ...شو اقول ..طلعت من غرفه امايه ...ما اقدر استحمل اكثر ..ركبت سيارتي ...وطلعـــــــــــــت من البيت ,,,,,ما حسيت بعمري الا عدال فلتي انا وندى ...نزلت ابا اجوفها ......


كايد





















فتحت عيني بتعب ...وين انا...غرفتي ...خليت ايدي على راسي ...ما اذكر شي من الي صااار امس ...التفت وانا اسمع صوت الباب ينفج بدفاااشه ...رفعت راسي وجفت عبدالله يطالعني بعتب ...بلعت ريجي لا يكون كشفوني ....



قال :وين كنت امس.؟؟



فريت البطاانيه وقلت : انتبه انته تكلم اخوك الي اكبر منك ..انا هب اصغر عيالك



سكت..نزل راسه وتقرب مني ..خلى ايده على جتفي : كايد ...شو صاير ؟؟



غمضت عيني ...عبدالله حاس فيني ...قلت برتباك : ما شي ...ما صاير شي



قال : بس انته متغير هالفتره



قلت : لا متغير ولا شياته بس انته.......



قاطعني : كااايد انته بعدك ما تخطيت وفاه منى



فتحت عيني على الاخر ...قلت وانا اباا اهرب : تخطيت هالشي ..واذا تباني اعرس باجر بعرس



طالعني وقال : حط عينك فعيني وقول هالكلام



رفعت راسي ...ما قدرت اقول له شي ...حسيت ان دمعتي بتنزل ..من وفاة منى ما صحت ...ولا حتى اول يوم فالعزا ...حسيت اني هب قادر اتحمل الموقف



تقرب مني عبدالله وانا جامد فمكاني ....حضني ...قال بهمس : طلع الي فخاطرك ...كااايد صيح ...نزل دموعك ...اغسل عقده الذنب الي تحس فيها ...عبر عن الي فقلبك



ارتجفت ...غمضت عيني وانا احس بدموعي تبلل ويهي ...صحت ..الا انهرت ...رصيت على عبدالله ...قلت : ســــــــــــــــــــــ..ــــــا...عـ....ـــــد نــ....ـــــي



مسح على راسي ..قالي : اهدى الحين ..



صرخت : كيف اهدى وانا السبب فموتها كيف



مسكت راسي وانا اتذكر كل الي صاااااااار ...ليش ...ليش ...يوم طلبت اني ابعدها عن امي ما رضيت , ليش ما خذت لها بيت بروحهـآ جرحوهـآ وقهروها , ورمسوا في شرفها ,, وانا ما ادري , رآحت مني



حسيت بايد عبدالله على جتفي ..: كااايد ما كنت انته الغلطااااااااااان



صرخت : لا انا الغلطااااااااااااااااان انا الي ذبحتها ...



ما قدرت استحمل ودرته ودخلت الحمــــــــــــام اباا اهرب ...خلاااااااااص اصلا انا انتهيــــــــــت ...














شمسه


























وعيت من رقادي ...قمت بسرعه تاخرت على الدوااام .، ماهي الا نص سآعه وانا واصله الدوآم , دخلت مكتبي الي اتقآسمه ويا " حميد "



اول ما دخلت قام ويا صوبي قلت : صبآح الخير



قال : صدق هالكلآم الي ينقآل بين الزملاء ؟



قلت وانا افر شنطتي على الطاوله : اي كلآم ؟؟



قال : انتي وطـآرق !!



هربت بنظراتي وقلت : هيييه صدق ... ليش ؟



تقرب وقعد مجابلني وقال : لانه مستحيل يكون صدق يا شمسه , مستحيييـل



انا اابا اعرف انتي اقل وحده هنيه , لا مكيآج ولا كشخه بس تعجبيني , ليش ما ادري .!



قلت بعصبيه , : وانت اكبر خقآق هنيييه , ولو سمحت ابا ابدى شغل .



ابتسم , ابتسآمه ما ريحتني وقال : يصير خيـر


















عبدالله


















وقفت مصــــــــــــدوم وانا اجوف كاايد يدخل الحمام ...بدا يوثق فيني ...بدا يخبرني ...اليوم قدرت اني اخليه ينزل دموعه ...التفت وجفت الدرج الي دايما مسكرنه وقافلنه ...رحت صوبه وانا اسمع صوت كاايد وهو منهار فالحمام عزكم الله ...رحت وحاولت افتح الدرج ...بس مقفول ...دخلت مفتاح سويج سيارتي ...على حافه الدرج ...وحاولت اكسره ...مره ...مرتين ...والثالثه انكسر ...التفت وانا خيفان ان كايد يجوفني ...فتحت الدرج ...وجفت الابر ...وقفت اطالع ...سمعت صوت باب ينفتح ...شليت الاكياس الي فيها الابر والحبوب .سكرت الدرج..وطلعت بسرعه ورحت صوب غرفتي ...بجوفه الحيــــن شو بيسوي ..



دخلت غرفتي ...خليت الحبوب فاخر درج من المكتب الي فالغرفه ...تنهدت ...مدمن يا كايد ...اخرتك مدمن....انفتح الباب وجفت مروان...بعد هالولد مراهـــــــــق ..الله يعين شو وراه



قال : دريت شو صار ؟



فريت عمري على الكرفايه : لا شو صااار ؟؟



قال وهو ييلس على الكرسي الي مجابلني : آحمد امايه تباه ياخذ طيف



قلت وانا اطالع السقف : هيه دريت



وقف : وما بتسوي شي ؟؟



قلت : لا شو تباني اسوي ...ما يهمني



طالعني وقال : على راحتك



طلع من الغرفه ...ورجعت اسرح ..اهم شي اني احاول اخلي كايد يدخل مركز العلاج ...هذا اهم شي الحيــــــــــــن

















ندى















طلعت من مركز التجميــــــــــــــل ...هذا آحمد فديته فجه لي,,,ركبت السياره ورحت صوب الفله ..الساعه اربع العصر ...اليوم تاخرت ...لبست نظارتي الشمسيه...وسرعت بالسياره ..وصلت البيت تفاجأت يوم جفت سياره آحمد ...غريبه ...دخلت البيت بسرعه وانا اركض ...جفت لامارا فويهي



قلت : آحمد هنيه ؟؟



قالت : ايه ..رجع بعد ما طلعتي



طالعتها وقلت : شوو ...وليش ما خبرتيني ..؟؟



قالت : مسيو آحمد هيك طلب



ودرتهأ وخطفت اركض على الدري وانا ارفع تنورتي البيج الي لحد الركبــــه ...انا جيه متعوده ...ولبسي دايما جيه ...فتحت الباب ...التفت وجفته نااايم على السرير ...رحت صوب السرير ...يلست على الطرف ....يلس امسح بايدي على شعره ...من ويهه مبين انه مضااايج وانا اعرفه آحمد ...



جفته فتح عينه ...مسك ايدي وحبها ...يلست اطالعه وقلبي يدق بقو ..



قلت بهمس : شو صاااااااااااير ؟؟



قال وهو يرفع جسمه ويجابلني : ندى ...انتي عارفه اني احبـــــــــج صح ..



طالعته وقلت : اكيــــد انته تتحسبني بعدني زعلانه



ما رد عليـــــه ...تم يطالعني .....مررت اصابعي على ويهه ...وانا اتذكر



(( طلعت وانا اسمع ابويه لآحمد يقول : لا ما بخليك تطلع



وقفت اطالعهم ...ابويه طالعني ...آحمد وقف مستغرب



قال : في خطر...حرب



شهقت ...خفت ..حرب..رحت بسرعه صوب ابويه : ابويه ...شو صاااير ..؟؟



قال : ما اعرف شي للحين بس انا بطلع...



راح صوب آحمد وقال : اذا صار شي طلعوا من لبنان ...انا بكلم واحد من المعارف يامن لكم تذاكر



آحمد : وربعي ...انا لازم اطلع اجوفهم



طالعته ...ومسكت ايد ابويه متروعــــه ...قلت : لا تودرني باباتي ...



قال وهو يحضني : لا تخافييين ..انا لازم اطلع الحيـــــــــــن



التفت وجفت هذا الي اسمه آحمد ...ماسك تلفونه ويكلم واحد ...ويقوله طلعوا من لبنان ... مسكت ايد ابويه ..سحب ايده وراح صوب مكتبه ...لحقته وآحمد ورانا ...



قلتـ : شو بتسوي ؟؟؟؟



قال : سمعي يا ندى هذا رقم حساب ...فتحته لج ..اذا احتجتي شي ...ساامعه



عطاني الورقه ,,,,تروعت ...مسكتها ...وجفت ابويه يلبس جاكيته ويطلع



التفت يوم حسيت بايد على جتفي : لا تخافين



ارتجفت ...كيف ماا اخاف ..صرخت : لامارااااا ...وينج



يت تركض ...قلت : فهموني شو صاااااااااااااير ؟؟؟



قالت : اهدي الحين ...



التفت وانا اسمع صوت التلفزيون اشتغل ...صرخت وانا اجوف هذا الي اسمه آحمد مشغل التلفزيون : انته فااااااااااااضي



جفته يقلب بين القنوات ..خلى على القنوات الاخباريه ...تروعت وانا اجوف الاخبـــــــــــار ...صحت : باباتي ...اباه الحين



قامت لامارا تركض : انا بتصل له هلق ...



طالعتها ...ما كنت ادري شو بيصير ........)))




كايد






















فريت عمــــــــري على الكرفايه ..جسمي بدا يطلب المخدر ...رفعت قميصي وجفت ايدي كيف صااااايره ...كلها علامات زرقا ...تعبت ...بس ما اقدر ...خلاص السم يجري فدمي ...فتحت الدرج ابا حبوب او اي شي ...انصدمت يوم ما حصلت شي ...بغيت اتخبل...مسكت راسي ..الدرج كان متروس ....وين رااااااح ...لا والله هب وقته ...جسمي يتشنج ...قمت بسرعه ..ورحت صوب شقه حســــــــــن ابا اخذ المخدرات باي طريقه .....












عبدالله
















وقفت فالبلكونه ...اكيـــــــــــد بيطلع ياخذ المخدر ..ابا اعرف من وين ...ببلغ على المكان ..وبعدين بخذك تتعالج .....يلست اتريا .,,تاخر ...يلست على الكرسي ...شكله اليوم ما بيظهر ...مسكت تلفوني ..فتحت المسجات ...مسج من عند طيف ...ادري ...مستغربين ..بس هيه دوم ترسل لي ..بس ما ارد عليهـــــــــــا ...ماا ادري كيف اهلها معطينها تلفون ...هذا هادف كيف مخلي اخته جيـــــــــــــه ...



((يحـــــــــن قلبي للحبايب ويشتاق ...والشوق يرسم طيفهم في منامي ....احبـــــــــــــــــــــهم ...واسهر مع الحب تواق ...فيهم حديث النفس واحلى كلامي ...لو يعرف المحبوب قدره بالاعمـــــــاق ما يبتعد عن وصل اهله ثواني ))



هب عاارف كيف اتصرف وياها...شو اسوي بهالياهل ,,,,لو تعرف بس ان آحمد بيخطبها ...لا تقولون آحمد ما وافق ...آحمد ما يقدر يقول لا لمايه ...يمكن احسن له يعرس بدل لا يهيت ويا فلانه وعلانه شرات ماهو مسوي الحيــــــــــــــــــــن ...وهادف اشد عنه بعد ......فزيت من مكاني واناا اجوف كااايد شغل سيارته .,.ربعت شليت سويجي بلحقه .......

















أحمد
















ابتعدت عن ندى ...وانا اجوف تلفوني يرن ...((( الحثاله 2 )) اووه مواعدنها فالشقه ..قمت بسرعه ..



ندى : عندك شي ضروري ؟؟



قلت : هيه حبيبتي .....ما اعتقد اني برجع هاليوميــــــــــــــــــن...



تقربت مني ...احسها صغيره ...قالت بهمس : كل مره اشتاقلك اكثــــــــــــــر



قلتلها وانا اللعب بخصل شعرها : وانا اكثـــــــــــــــر



تقربت مني وحبتي برقه على خدي ...يلست اتـأملها ...بتخونها يا آحمد ...انزين هذي هب اول مره ولا اخر مره ...تقربت منها ..مسكت ايدها وحبيتها وقلت : يلا انا الحيـــــــــــن بروح



طلعت بسرعه ...ما ابيها تشك للحضه اني اخونها ...












كايد
















دخلت الشقه وانا متخبل ابي اي شي ...ابي شي يخليني انسى الي حولي ...



جفت حسن ياي صوبي وفحضنه بنت من اياهم : هلا والله



قلت وانا راص على اسناني وحاس بجسمي كله عرق : ابا اي شي



طالعني وقال : انزين تسلي ويا هالبنت لحد ما اطلع لك الي تباه ...



كمل وهو يترنج ...ترا اسمها : ميمي



التفت صوب البنت وانا في قمت الغضب ...تقربت مني بجسمها الي كاشفه ثلاث ارباعه ...نزلت عينــــــــــي ...يلست على الكرسي ..ما حسيت الا بهالبنت الرخيصه...تتقرب مني ..ويلست عدالي ...مالت بجسمها صوبي ...يلست تلعب بازرار قميصي ...دزيتها



قلت :روحي من جدامي



ضحكت : ليش يا حلو ..تصدق من اكثر من شهر وانا اجوفك كل يوم اتي هنيه ...واحلف لك محد لمسني ...ما ابا الا انت



طالعتها بحتقار ...وقمت وين راح هالحســـــــــــن ...مسكتني من ايدي : لا تعذبني انزين لا تطلـــــــــــــع ...ايلس املي عيوني من جوفتك ..



دخلت بنت ثاننيه ...قالت : اووه سوري ..شكلكم مشغوليـــــــــن



ميمي : لا تعالي ...



يلست عدالها ...جسمي يرتجف ..وينه هذا ...سمعت البنت الي دخلت علينا تقول : مواعده اليوم وااااحد اذا طاااح بنطيح على كنـــــــــــــــز



ميمي : تبينه يطيح بس فالدعااااره...والا ..المخدرات



ضحكت وردت : لا فالاثنين ...انا متاكده من الاولى ..بس الثانيــــــــه احس صعبه ...بس بخلي الحبوب له فالعصير..



قمت من مكاني بطلــــــــــــع ...خلاص ما استحمل ...هذيلا شو من البشـــــــر...قمت ودخلت الغرفه الثانيه...جفت حسن واقف ويا واحد



صرخت : حسن خلصني ..



قال : انزين بلاك جيه ...



عطاني فايدي ...قلت : هذا ما يكفيني



قال: هذا الي عندي



قلت وانا امسك ايده ..: دخيلك ...بموووووووووووت



دزني: انا ما يخصني



حسيت بالذل...هذي ااخره كل مدمن ...كنت بطلع بس وقفت يوم سمعت صوت هب غريب ...وقف الدم فعروقي ..ما عرفت شو اسوي ...آحمد ...اخوي الي اصغر عني ...وياي فنفس الدرب ...آحمد مدمن ...ما صدقت ...كذبت عمري ...اكيد تشابه اصوات ...ركضت صوب الغرفه الي ياي منها الصوت ...فتحت الباب ..وقف الدم فعروقي ..وانا اجوف بنت فحضنه ...البنت الي توها تتكلم عن المخدارت , هآي تبا اطيحه في نفس البلا الي انا فيه



فج عيونه : كااااااااااااااااااااااااايد



ما قدرت استوعب الي اجوفه ...مسكته من جتفه وسحبتــــــــــــــــه من الشقه ...مسكني حسن من ايدي : ما يخصك فزبايني



صرخت : زباينك يا الحقييييييييييييييييييييير ...هذاااااااااااااا اخوي



ما حسيت بعمري الا وانا اصفع حســـــــــــــن كف على ويهه ...صح انا ضعت خلااااااااااااص انتهيت ...بس اخوي كان بينتهي جدام عيني ...اخوي كان بيغرق فدناسه الدعااااره ...المخدرات ..الخمر ..والبنات .....لا لا لا يمكن اسمح بهالشي ...الكل التموا حولي ...سحبت آحمد وانا اسمعه وهو يقول : ودرنــــــــــــــــــــــــي



طلعت من الشقه وجفت عبدالله فويهي ...وعبدالله بعد ....لا لا ما اقدر استحمل الصدمه ...فريت آحمد عليه وقلت : الحقنــــــــــــــــــــــــي



ركبت السياره ...جسمي يتشنج اكثر واكثر ...خلاص ..دورت فجيوبي ...ما لقيت المخدر الي عطاااني اياه حسن الزبااااااااااااااله ...اكيد طاااح وانا اتضارب وياااهم



مسكت تلفوني وانا ارتجف : ..عبدالله الحقني بسيارتك ...ولا تخلي آحمد يروح مكااان



رحت اقرب مكان لي ...البحـــــــــــــر وقفت ...نزل عبدالله وآحمد ما نزل من السياره ...كنت اررتجف ما عدا ان الجو هب بارد ....



قال عبدالله : فهمني شو صااااااااير ؟؟



قلت وانا اصرخ عليـــــــــــــــه : شو الي خلاك تروح الشقه



قال وهو منرفز : اخـــــــــــــوي الكبير يروح هالشقه ...بغيت اجوف



صرخت : لا تغيـــــــــــــر الموضوع



صرخ عليه: انا ما اغير شي ...جفتك ولحقتك ...وعلى فكره ...كل الي فالشقه الحيــــــــــن بيكونون فالسجن لاني بلغت عنهم



نزل آحمد ويا صوبي وهو معصب ...مسكني من قميصي ...ما قدرت ادزه ...حسيت الدنيا ادور فيني ...اجوفه اثنين هب وااااااااااااااااحد ...قال وكلامه يتردد فاذني: مره ثانيه لا تدخل فيني ...ابتعد عني ...جفت عبدالله يركض صوبي وهو يصااااااااارخ : كااااااااااااايد كااايد ...ومن بعدها ما حسيت بشي




أحمد

















رجعت بيتنا وانا معصب ما يحق له يدخل فيني ..انا حر بتصرفااااتي ...فريت سويج سياره عبدالله الي ركبتها ورحت بعد ما تظاربت ويا كااايد ...ما كنت متوقع انهم يراقبوني ...شو يبون فيني ...ابا افهم ..انا مبتعد عنهم وعن صدعتهم ...جفت امايه فويهي ...لا حول..احين يتفتح سالفه طيف ...



قالت : رجعت الحييين نص الليل البيت



تقربت منها وحبيتا يدها : امااايه فديتـــــــ........



قاطعتني : اسمعني يا آحمد ...اذا ما نفذت كلامي انا لا امك ولا اعرفك



طالعتها منصدم ...لا ما اقدر على زعل امايه ...وهب قادر اقول لها اني متزوج ...قلت : امايه بس



قالت : لا بس ولا شي ...روح تسبح ...وارجع بنتفاهم على موضوع الخطوبه ...هاالاسبوع ان شاء الله بخطبها لك ...بنت خاللتك ما بياخذها الا واحد من عيال ...عبدالله الـ.............



طالعتها ...وطيت راسي وقلت : ان شأء الله ...خلاص الي تامرين فيـــــــــــــه بيصير



حضنتني ...وانا احس اني مجبور على هالشي ...سحبت عمري من حضن امايه وطلعت غرفتي..الله يغربلك يا كــــــــــــــــــــايد...ضيعت عليه بنت ما تتضيـــــــــــــــــــــع ....اااه من وين طاحت عليه العله طيف بس من وين ...














عبدالله


























دخلت البيت وانا واااصل حدي ...جفت آحمد يالس ويا امايه فصاله ..وهو يضحك ويخطط ويا امايه للخطوبه



قال : وينه اخوك ؟



قلت : منو منهم ...مروآآآآآآآآآآن واالا كاااااااااااااااايد ؟؟



طالعني بنص عين تقرب مني وهو ماسك الفوطه وينشف شعره ...: كااايد الي مخلي عمره شرطي يتبعني وين ما رحت



تنفست براحه ...يعني هو يتوقع ان كايد تبعه وطلعه من الشقه ...الحمد الله ...هذا الي كنت احاتيه ...: سيارتك فالحجز يا شاطر



طالعني شكله ما فهم ...انا بلغت على الشقه وقلت لربعي الي مداووومين فالمركز ياخذون سياره آحمد الحجز ...ويقولن انها موقفه بالغلط .......وساده الدرب ...



قال : طلعها بااااجر



قلت : ما مطلعنها



امــــــــــايه ..: صار لكم ساااعه تتكلمون ما خلصتوا



قلت : بالمناسبه امااايه كاااااااااااااايد سافر



قامت معصبه وآحمد التفت مستغرب : سااااااااااااااااافر ؟؟



دخل علينــــــــــــــا ابويه ...قال وهو مضااايج : شو هالمصايب الي تنزل على راسنا



طالعناه منصدمين ...امايه : شو صاااير ...؟؟



قال : بنات حمد الله يرحمه



طالعتهم مستغربين شو صاااير ..امايه : يلا كل واااحد منكم على غرفته



حسيت ان فيــــــــــــه سالفه ....وخصوصا ان ابويه معصب...منو هذيلا بنات حمد......















روضه

ما طلعت من غرفتي ...ما فيني على المشاكل ..حسيت انه في شي صاااير ..عبدالله تبع كااايد وآحمد رجع البيت معصــــــــــــــب ...دخلت غرفتي...رن تلفوني ..هذي طيف ...هالبنت صح اصغر عنـــــــــــي ...بس افهم عليها وتفهمني ..ويكفي انها اخت هادف



رديت : آلو



قالت : هلا وينج انتي ؟؟



قلت وانا اضحك على خبالها :فالبيت



قالت بهمس : عبدالله موجود؟



تنهدت ...هذي لو عرفت ان آحمد بيخطبها ...عادي تنجلط ...قلت : هيه



قالت : فديـــــــــــــــته



دخل عليه مروان من غير لا يدق الباب ...قلت وانا ما عطيتنه سالفه : اقول لا تتفدينه مهير وااايد هو ما درى عن هوى دارج



صرخ مروان : ابا لابــــــــــــــــج الحيـــــــــــــــــــــــــــــن



اشرت عليه ...وقلت : خذه واطـــــــــــــلع برع ...ومره ثاانيه دق الباب



طلع وضرب بالباب بقو...رديت : طيف..ما بتين عندنا البيت ...



قالت : تولهت عليه



قلت : حشآ امس جايفتنه



قالت : صح ما خبرتج ...طرشت له مسج وما رد عليـــــــــــــه كسر خاااطري



قلتلها : اصلا هو اليوم مضايج ..



قالت : يعله فيني ولا فيه



لا هالبنت لازم تتغير ...شو بيصير اذا خذها آحمد ...لا مستحيل اتخيل الوضـــــــــــع .....



قلت ابا اغير الموضوع : طيف...ابا اغير تلفوني ...شو رايج نشتري نفس النوعيــــــــــــــــهـ



قالت : هيه صح



الحمد الله ..وبدت ترمس عن التلفونات وشو يديد ..وهالسوالف ...سكرت من عندها ..ورحت صوب غرفه كاايد ...اباا اطمن عليـــــــــــه .,..دقيت الباب ...



التفت وانا اسمع صوت مروان من الصاله : لا اتعبين عمرج ...هب موجود



قلت: ما رجع ؟؟



ما رد عليه ...جفت عبدالله ..رحت صوبه : وين كاااااااااااااايد ؟؟



قال: سافر ...خله يغير جو ...يبا يرتاح الريال..



قلت : طيف اتصلت تسال عنك........



قاطعني وصرخ :هالبنت ما بتعتقني لوجه الله ...خلااااااااااص ما ابيها



سكت ..ما عرفت شو اسوي يوم جفت آحمد واقف وراى عبدالله ...ويطالعنا بنظرات مافهمتها ......









نهـــــــــــــــــــــــــــايه البارت



البارت الرابع












وكآن اللقآء غريب , وسريع
فهل نلتقي مره آخرى , وبِظروف آخرى عما قريب ؟!









وقفت اتريا المواجهه ...بيلس اتفرج ...سمعت عبدالله يقول: آحمد انآآآآآآآ
ضحك آحمد : ههههههههههههه سمعني انا بخذها بس عشان خااطر امايه بس هيه ما تعنيني ..تروم تشبع فيهآآآآآآآآآ
طالعه عبدالله منصدم: آحمد هذي بنت ........
آحمد وهو يحرك ايده بعدم اهتمام : ادري والله ادري ...بنت خالتي ووشو يعني؟؟؟؟؟
طالعت روضه الي ركضت غرفتها ...هذيلا شو من البشر ...قمت وشليت اللاب توب ودخلت غرفتي ..احسن لي ما اظهر منها ...بس مهما كان ما يتكلم عن طيف جيـــــــــه والله هالبنت بطيح عند واااحد وغد مثل آحمد ..ما اقول غير الله يعينها ..طلعت السيجاره ...محد يدري اني ادوخ ...ما ادري ليش هالتوتر ..ليش اعصب كل ما احس ان آحمد بيعرس ...يمكن لاني اغااار منه ...مسكت السيجاره وبديت اخذ نفس ...دخلتها بكل قوه لرئتي وطلعتها ..من يوم ما سافر آحمد لبنان واماايه تميزه
اتذكر كيف كانت حالتها
(( بعد ما سافر آحمد لبنان ...وعينا الصبح على صوت صياح امايه ...نزلت اركض بالبيجامه ...
قالت : حرب ...اخوك يا مروان بيروح من بين ايدينا
ركضت صوب التلفزيون ...فتحت على القنوات الاخباريه ...لبنان فيها حرب ...وسفاره الامارات ..بترجع كل المواطنين ....يلسنا نتريا ...ابويه سوى مكالماته ...وبعد بدايه الحرب ...مطار لبنان تسكر ...يعني ما يقدر يطلع ...تخبلت اماااايه ...ابويه سوى مكالماته ..وعرف ان مافيه حد من الامارات في لبنان ...كلهم بيرجعون عن طريق سوريا ...فاليوم الثاني ..رجع هادف ولد خالتي وربع آحمد ...وآحمد ما رجع ...بغينا نتخبل ...حسينا ان خسرناه ...مر اكثر من اسبوع ..وامايه اذا وعت من اغمائها ..بدت تصيح....حالتها كانت صعبه ...وروضه بعد ..الكل اجتمع فبيتنا..وكلنا كناا نتريا اي خبر ...الكل كان يتوقع الاسوء...بس ونحن يالسين دخل آحمد ...قامو امايه وابويه يركضون صوبه ...امايه كانت ما مصدقه...حتى انا عيوني دمعت ..وحمدت ربي انه رجع ..ومن ذاك اليوم واماااايه تميزه ...ادلعه عن الكل ...))
طفيت السجاره ..ويلست على اللاب ....اكيد الشات


















روضه




احتقره ...كيف يقول جيه عن طيف..والله انه سبال ..يلست اتخيل ان هااادف يقول انه ما يباني ...ما اعرف كيف عبدالله تمالك اعصابه وما مد ايده على آحمد ....فريت عمري على السرير ..صحت ابا اشكي لحد ...ابا حد يفهمني ..بس ابدا ما بحصل حد ارمسه عن مشااعري ..امايه ناويه تخطب طيف لـ أحمد جريب ...ياليتني اقدر اقولها لا ...لا توافقين ...انا متاكده انها تحب عبدالله ...شو تحب اصلا هالمراهقه ما مخليتنها فحالها ...










لطيفه










نزلت اركض على الدري بعد ماسمعت ان منصور عندنا فالبيت ...محد فالبيت االا انا وامــــــــــــايه ...عذاري رايحه الدواام...دخلت الميلس بعد ما لفيت شيلتي على راسي
طالعته : شو يايبنك ؟؟
ما رد عليه ...صد صوب امايه وقال : عمتي قولي لغيث اني اباه.......
صرخت : شو يايبنـــــــــــــــــــــــــــــــــــــــك؟؟
يت امايه صوبي: لطيفه عيب عليج ............
قلت : امايه لا تدخلون فيني خليني اتفاهم وياه
رفع راسه ...يلس يطالعني ...طلعت امايه تتصل لغيث ...قلت : بعيد عنك تاااآآآآآآخذ عبود مني فااااااااااااااااااهم
تقرب مني وقال : بخذه رضيتي والا انرضيتي ...
قلت : ما بتاااآآآآآآآآآآآآآآخذه
تقرب مني ...وقال : انا ابوه ...والمحكمه والقانون فصفي فاااهمه
قلت بعصبيه : ومنو قال انه ولدك
فتح عيونه على الاخر ...طالعني منصدم ...مسكني من معصم ايدي وشدني له وانا اتنفس بقو : شو قصدج ؟؟
قلت وانا ابي اقهره : هب ولدك ...عبود من ريال غيرك
ما احسيت الا بالحراره على ويهي ..ما قدرت امسك نفسي طحت على الارض ...انهرت : تضربني يا الحقير
نزل لمستواي ...وقال : اما عذبتــــــــــــــــج ...وخليتج تقولين ان الله حق ما اكون منصـــــــــــــــــــور
صرخت وانا اجوفه بيطلع : لا تاااااخذه قلتلك انته هب ابوه
طلع وضرب بالباب بقو ...انهرت وطحت على الارض اصيـــــــــــــــح ...ما ادري كم من الوقت مر ما حسيت الا بغيث فوق راسي ويطالعني بعصبيـه
















غيث













طلعت بروح الدوام ...بس فاخر لحضه لفيت صوب بيتنا بسلم على امايه بطمن على لطيفه ...وقفت عند الباب وانا اسمع تلفوني يرن ...هذي امايه ...دخلت البيت ..وجفتها سكرت السمااعه ويت تركض صوبي حسيت ان مصيبه صارت
قالت : الحق منصور يا البييت هنيه
طالعتها منصدم ...وكملت وهيه مرتبكه ..: لطيفه تشادت وياه فالكلام ...وقالت ...وقالت .....
قلتلها : شو قالت ؟؟
قالت : انه هب ابو عبود
بغيت اتخبل ...كيف تقول لطيفه هالكلام ...عصبت ...شو الي يالسه تقوله ...هذي اكيد استخفت ...
قلت وانا معصب : وينها ؟؟
اشرت امايه على الميلس ..رحت اربع وفتحت الباب ...جفتها تصيح وطاايحه على الارض ...سودتي ويهي يا لطيفه ...شو الي قلتله ...رفعت ويها ...جفت شفايفها تنزف ..طالعتها وهيه انهارت وقالت : ضربني الحقيـــــــــــــر
حضنتني ...ما ادري كيف اتصرف ..قلت : لطيفه الكلام الي قلتيه ...
قاطعتني وهيه تبتعد عني وتصارخ : اقولكم هب ولــــــــــــــده عبود هب ولده
ودرتني وراحت ...رفعت شعري بعصبيه ........ااه منج يا لطيفه ...شو تبوني اسوي الحين ...انا الي انا ...حسيت اني بتخبل وانا اسمع الكلام ...كيف ريلها ...كيف تقول هالكلام ....كيـــــــــــــف..صح انا ما اداني منصور ..وماا اطيقه ...بس بعد الكلام الي قالته لطيفه ما ينقال ...كنت ناوي اروح له اليوم واتفاهم وياه ...بس بعد الي صار ..ما اقدر اراويه ويهي ....الله يهديج يا لطيفه

الضيجه مستمره , من صوب جوآهر ومن صوب لطيفه ,
جوآهر امس وعت تصآرخ في الليل , وهي تقول لي لا تودرني ,
كآنت تهذي , من تزوجنا وهي على هالحال , ما اعرف شو السبب , وهي تتهرب مني , ما تبا تخبرني شي , متضآيج من الصوبين ,
















عبدالله












وعيت من الرقاد ...جفت امايه على راسي : وين اخوك؟
تجلبت الجهه الثانيه : ساااافر
قالت : ويــــــــــــــن؟؟
قلت : ما اعرف ....
قالت وهي تضربني على جتفي : عبدالله يوم اكلمك ,,قووووووم وكلمني
اعتدلت ويلست على الكرفايه وانا اعدل شعري...امايه : وين رااااح ...وكيف يسافر جيه .حتى ما خذ وياه ملابس ولا شي ؟؟
قلت : امايه خلوه يرتاح ...وهو بيرجع
امايه : انته شو تخربط؟؟
قلت : امايه من ماتت منى وهو حالته حاله ...ما تبينه يسافر ويرتاح
سكتت امايه ...شكلها اقتنعت ..قلت : امايه منو بنات حمــــــــــــــد الي طراهن ابويه
طالعتني وقالت : قريب بتعرف ......
وطلعت....رجعت ارقد ...تعبااااان بعد ضرابه امس ..رن تلفوني...اوووه هذا وقته ...رفعته وجفت مصبح يتصل بك ...اوهو ...
: آلوووو
قال : هلا بالغالي
قلت :هلا والله
قال : نبا نجوفك اليوم ...عندنا ..تعرف وين مكان دوريتنا عند شارع (_______)
قلت : ان شاء الله ...يلا اجلب ويهك برقد ..
سكرت التلفون ورديت ابا ارقد ..بس مروان اقتحم عليه الغرفه ...
قلت : خير يا طيــــــــــــــــــــــــــــــر
قال : انته بتسكت على اخوك آحمد بعد الكلام الي قاله عن طيف
قلت : شو تباني اسوي هذا آحمد من يوم يومه جيه ...
سمعت صفقه الباب ... ..رديت ارقــــــــــــــــــــــــــــد















عليا















مثل كل مره ...اكيد انتوا مليتوا فما بالكم انا ...يالسه اطبخ فالمطبخ ...فالحــــــــر ...سمعت صوت الباب ...محد غير ام طارق الحين يايه ...اووف ..سكرت على القدر ورحت صوب الباب فتحته ...قلت : هــــــلآ
بس سكتت يوم جفت ريال واقف فويهي ...شكله كبير ..ويهه فيه لحيه ..ومبين عليه العز ..وقفت وراى الباب
قال بدفاشه : وين امج يا بنت ؟؟
عصبت هذ شو يخصه فينا : منو بغيت ..؟؟
قال : هب هذا بيت حمد الـ..........
قلت وانا خانقتني العبره ..الله يرحمك يا ابويه : هيـــــــــــه
قال : زقري امج
ارتبكت...رحت اربع صوب امايه ...كانت منسدحه تعبانه ...قلت : امااايه قومي ريال يبا يكلمج برع
قامت امايه مخترعه ...: ريال ...منو هذا
قلت : ما اعرف بس هوه يعرف ابويه ..وشكله مبين عليه العز
قامت امايه وهي مرتبكه شكلها عرفته ..قالت بصيغه الامر : دشي داخل وقفلي عليــــــــج الباب ولا تظهرين
قلت : ليش ؟؟
قالت بحده : سمعي الكلام وروحي غرفتج
اول مره امايه ترمسني جيه ...رحت صوب غرفتي ..دخلت وسكرت الباب ..وقفت وراى الباب ابا اسمع .,.بس ماشي صوت ..منو هذا ..مليت ..مرت ربع ساااعه ..وهنيه انصدمت وانا اسمع صوت الريال يصااارخ ...ما قدرت افهم شي ..غير بعض الكلمات...بناتج ....ما عرفتي تربينهن ..عصبت ..منو هذا الي بكل وقاااحه ياي يرمس عنا فبيتنا ولامايه التعبانه ...فتحت الباب ما رمت استحمل يوم سمعت صوت امايه تصيح : دخيلك لا تاخذهن ..انته
قال : الناس يرمسون عنهن وانتي ..........
طلعت وصرخت : تخسي الا انت ..نحن اشرف من الشرف فآآآآآآآآآآآآآآآهم ..الحمد الله متربيات احسن تربيه
قام وقف فويهي : والي متربيه ترفع صوتها على اكبر منها
صرخت وانا اجوف امايه تصيح : وانته منوه اصلا عشان تدخل فحياتنا ابا افهم
صرخت امايه : عليا سكتي ودخلي غرفتج ...يلاااااااااااااااااااا
وقفت مبهته كيف امايه تسمح له يتكلم عنا ...قلت : ما بطلع الا يوم هو يطلع من بيتنا ...وقفت جدامه وقلت : اطلع برررررررررررررررررع
ما حسيت الا بكف على ويهي ..ما جفت بعده شي ..تميت اترنح ...مسكت وين ظربني...وصحت بصوت عاااالي ...ما حسيتا لا بامايه تلوي عليه ..
..وتقول: دخيلك خلنا في حالنا يا ابو كــــــــــــــــــــــــــــــــايد
ارتجفت ...منو هذا ابا افهم ...وليش امايه تترجاه ..
راح بيطلع وانا خاطري اقوم واظربه ..واعلمه ما يمد ايده مره ثانيه عليه ...هوه لا ابويه ولا اخويـــــــــــــــــه .....
وقبل لا يظهر قال : علمي بناتج الادب يا عايشـــــــــه
حسيت بامايه وهيه هب قادره توقف ..طلع ..التفت صوبها ودموعي على ويهي : منو هذا ؟؟ منو هذا امايه وكيف تسمحين له يمد ايده عليه ...؟؟؟
ظربتني على ايدي : انا ما قايلتلج لا تظهرين
طالعتها وانا منصدمه ...دخلت غرفتي وانهرت ...ولا عمره حد مد ايده عليه ...طول عمري محد جاف دمعتي ..منو هذا الي خلاني جيه ...حقييييييييييييييير...انهرت ..ما حسيت االا بشمسه تدخل عليه ...اول ما جفتها ...صحت ..ما رمت اسكت ...
: فهميني شو صاآآآآآآآآير ؟؟؟!!!!!!!!!!!!!
ما قدرت ارمس ...بس كنت اشاهق واحس قلبي بيوقف ...لو كان لنا ابوي يحمينا ما مد ايده الحقيـــر ...لو كان لي اخ عزوه وسند ..ما اهاني انا وامايه ...صرخت من القهر : حقيير
قالت : عليا لا تخوفيني شو صااااير ...ردي ...
ما قدرت ارمس فريت عمري فحضنها...صحت ....


















شمسه















ما عرفت شو صاااير...امايه ما طلعت من غرفتها ...وعليا تصيح ...حسيت عمري بموت من القهر ..
رحت صوب غرفه امايه : امااايه ..فتحي الباب انا شمسه ..دخيلج
انفتح الباب ...شكل امايه صااايحه ...رحت صوبها ..مسكت ايدها : شو صاااير .؟؟
قالت : ابو كاايد كاان هنيه
شهقت : عمي...شو الي طرى على باله وخلاه اي من توفى ابويه ما جفناه ...من 16 سنه ...
طالعتني وقالت : عمج ياي يقول اني ما عرفت اربيكن ..وان انتي دايره على حل شعرج
سكرت على اذني ...: هذا اكيـــــــــــــد تخبل...شو يقول
كانت امايه اطالعني بنظرات شك ...رحت صوبها ...قلت : واقسم بالله يا امايه والله .....
مسكت ايدي: ما يحتاي تحلفين انا مصدقتنج
قلت وانا مضااايجه : شو قال بالضبط
قالت : قال انج مرابعه واااحد من الي يشتغلون وياااج
طاارق ..اكيد يقصد طااارق ..ابا افهم يوم ما نشد عنا من توفى ابويه ...شو يايبنه الحين ...الله على الظالم ...غطيت ويهي وصحت ...: والله يا امايه اني ما سويت شي غلط
قالت : خلي هذا اختج عليا ...طلعت وتضاربت وياه ...ومد ايده عليها
هنيه ما قدرت استحمل ...يمد ايده على عليا ..هو حتى ما يعرف شي عنا ...امايه ربتنا ...وصرفت علينا ...لحد ما كبرنا ..ما طالبته بشي...وما عرست ...هذي يزاتها ...ما بسكت له ...يتحسبنا ضعاف ما بنقدر عليـــــــــــــــــــه ....
قلت : والله يا امايه دموعج ما تنزل بسبه واااحد حقير ...انآآآآآآ بتفاهم وياه
امــــــايه : لا تسوين شي يا شمسه نحن ما نروم عليه
صرخت : لا نرووووم .....عيل يتكلم فشرف بنت اخوه ....ويظرب عليا ...امايه ما اروم اسكت ...الغصه واقفه هنيه (( اشرت على حلقها )) ما اقدر ما ارد ...
طلعت بس وقفت يوم سمعت امايه : شمسه ماشي طلعه من البيت ....
وقفت ونزلت راسي : بس .....
صرخت : ما بنسوي مشاكل ويا عمج ..مهما كان هذا عمج ..لا تعصيني يا شمسه ..
ما قدرت اطلع ...صحت ورحت صوب غرفه عليا ...دخلت وهيه على حالها ...
رحت صوبها قالت : منو هذا ابا افهم ...؟؟
يلست عدالها : هذا عمــــــــــــــــــــج
شهقت : عمــــــــــي ؟؟
قلت : هيه ...
قالت : بس انا ما ادري عنه ...وينه عنا كل هالسنين ..وينه ...ويوم جفته يظربني ...يمد ايده يا شمسه
لويت عليها اهديها ...لحد ما نامت فحضني ...جفت الساعه ...9 فالليل ...وقت دوا امايه ...بقوم اسوي عشا ..دخلت الغرفه بدلت ملابس ...جفت موبايلي يرن (( سندي في الحياه )) طااارق...فريت التلفون وظهرت صوب المطبخ بسوي العشا .......
دموعي ما نشفت ....انا ...انا مرابعه شباب ..منو الي وصله الكلام بس ..منوه ...يا على بالي جابر...محد غيره
((بتندمين على الكلام الي قلتيه ))
محد غيره والا عمي طول عمرنا ما نشد عنا ...حطيت الاكل فالصينه وطلعت ورحت الصاله خليته ...رحت وصب غرفه امــــــــــــــــــــــــايه ...لازم تاكل ..عشان الدوا


عليا











عمي ...وينه هذا عنا ...ابا افهم من وين ظهر ....خليت ايدي على ويهي ...يعل ايدك الكســــــــــــــــــــــــــر ان شاء الله ...مسحت دموعي ...سمعت صرخه فالبيت...وقف قلبي وركضت صوب الغرفه الي ياي منها الصوت ...غرفه امـــــــــــايه ...دخلت وجفت امايه طايحه على الارض...وشمسه تصيـــــــــــــح
وقفت مذهوله ...ما عرفت شو اسوي ...جفت شمسه تركض صوب الغرفه طلعت تلفونها ما سمعت الا : طاااااااااااااارق الحق عليه امايه تعبانه
صحت شرات اليهال ...ركضت صوب امايه ...مسكت ايدها وحبيتها ...رفعت راسي وجفت طارق دخل الغرفه علينا ...طارق كل شي بالنسبه لنا ...جفته وهو يسند امايه هو وشمسه وطلعوا ...وقفت مثل الي هب عارف يتصرف...ركضت صوب الباب العود ...جفتهم ركبوها السياره وراحوااااااااااا وانا واقفه مصدومه .....شو اسوي ...شو اسوي ..دخلت الصاله ..جفت ادويه امايه ...يلست على الارض وانا اصيح ...ركضت صوب غرفه شمسه وطلعت سويج سيارتها ...مسحت دموعي ...ولبست عباتي ...













عبدالله













طلعت من البيت صوب المكان الي فيه ربعي ...لبست اللبس العسكري ورحت ...وقفت عدال الدوريه ...نزلت وسلمت عليهم ...يلسنا على كراسي وبدينا نسولف
مصبح : جفت مباراه العين والوصل امس
ضحكت فخاطري انته لو تدري شو صارل لي امس ...ههههه : لا والله مالحقت عليها
قال : افتكيت ...احترقت اعصابنا واخر شي تعادل
ضحكت ...يا صوبنا سالم ...وهزاع ...سلمت عليهم ...ربعي من فتره ما جفتهم
لفيت صوب سالم : شخبارها الهنوف ( بنته الصغيره ) عساها بخيير الحين ؟؟
قال : الحمد الله ...بخير
قلت : يعني ما بتسافرون المانيا؟؟
قال : لا والله ...
التفتنا على سياره بتمر ...اشر لي مصبح : دخيــــــــــــلك قوم وقف البنيه وخذ منها الليسن والملكيــــــــــــــه
قلت : وانا شو دخلني ؟؟
سالم : دخيلك قوم نبا نجوف البنات دوم يتبزن علينا ...وتقولك ناسيه البطااقه ..قوم عبدالله
قمت بعد اصرار منهم ..ما عدا انها هب شغلتي ...رحت وقفت البنت ...دقيت على الدريشه : الليسن والملكيـــــــــــــــــــــــه لو سمحتي
فتحت الجامه ..بس السياره مظلمه ...قلت : لو سمحتي .........
سمعت بنت تشهق ...وانهارت تصيـــــــــح ...قالولي يدلعن ...بس هب يصيحن ...وقفت مصدووم هب عارف شو اسوي ؟؟؟؟
ما عرفت شو اسوي يوم سمعت البنت تصيح ...
قلت : شو فيج ؟؟
قالت : دخيلك انا ما عندي ليسن
طالعتها وقلت : يوم ما عندج ليسن ليش تسوقين ...الي تسوينه غلط ..و
قالت وهي تصيح : امايه فالمستشفى ...دخيلك ابا اروح لها
كسرت خاطري ...التفت وجفت الشباب يطالعوني ...ويضحكون ...قلت : يلسي على الكرسي الثاني
التفت منصدمه ...قلت : جدامج دوريه ثاانيه حتى لو مشيتج هو بيمسكونج ...انا بوصلج
طالعتني خيفااانه ...قلت : انا رجل امن كوني واثقه ..
قامت ...طالعت الشباب وركبت سيارتها ...وحركت ...جفت تلفوني يرن ..هذا مصبح ..لبسته..التفت وجفتها تصيح ومغطيه على ويها ...طالعتها ...
كسرت خاطري : لا تصيحين ان شاء الله ما عليها شر
شهقت : خـ..يــفــ....ــــــــآآآآآنــ...ـــــه.
سكت وانا اسمعها تدعى : يااارب مالي غيرها ...يااارب اشفيها ..يااارب
وصلتها عند المستشفى وهيه بعدها تصيــــــــــــــــــح ..
قلت :وصلنا
نزلت تركض من السياره...نزلت ومسكتها من ايدها ...التف منصدمه
ارتبكت خليت السويج فايدها ...ورحت ...ناااس وايد محتايين ,...ووضعهم صعب ...هالبنت لو غيري جافها ...شو بيسون فيها ..شو بيسوون ...بنت صغيره ...وحلوه تمشي جيه فالشارع بس ما الومها ..هذي امها ...رحت امشي صوب الشارع العام ...وقفت تكسي وركبت ورحت صوب الشباب الحين بيستلموني .....اول ما نزلت يو يربعون صوبي
سالم : واخيــــــــــــــر تعرفت على وحده ...منو هذي ومن وين تعرفها ؟؟؟
ضحكت ...مسكني مصبح من ايدي : واخير ظهرت من صمتك ...وتقولي بعد حبيبتك الاوليه ما بتحب
قلت : شباب.....
بس محد سمعني يلسوا يتمصخرون ...صرخت : شبــــــــــــــــــــاآآآآآآآآآب
طالعوني ...قلت : البنت تسوق وما عندها ليسن ...وامها فالمستشفى عسب جيه وصلتها
طالعوني ..سالم : ياطيب انته يا حنون ...هيه حلوه ؟؟
هيه من ناحيه حلوه ...فهيه صارووخ ...صراحه اول بنت اجوفها بعد ريم ..وتدخل مزاجي ....شكلها قمر ..ما حسيت الا بمصبح يهزني : لا الريال طاااااااااااااح!!!!!
ضحكت ورحت صوب سيارتي...شو صار الحين عندها ..



جوآهر













مررت ايدي على رقبتي وانا أحس بغصه , ما اقدر اكمل جيـه ,
المشآهد ترجع لي بعنف ,
" كمآ تدين تدآن , مثل ما خليتي ريلي يحبج ويتعلق فيج وانتي تلعبين عليه ,
بيي اليوم الي تآخذ وحده ريلج عنج وبعدها بتحسيين , "
مسكت راسي , انا شو سويت في حياتي , شووووه , ليش كل مره صوتها يرد في ذهني , من اشوف غيث اتخبل , اكيد بيحب وحده غيري , آكييييييييييييييـد




نهآيه البارت

البارت الـرآبـــع " 2 "














أن افقدكِ أنتي بالذات .!


هذا هو أقسى فقد ، لآني افقد ذآتي معكِ ..!!!
















دخلت المستشفى وانا اركض ودموعي تنزل غصبن عني ...رحت صوب الطواري .....جفت طااارق واقف ...ركضت عنده ...مسكته وقلت بتوتر : وينهم ؟


طالعني وسكت ..التفت على صوت شمسه وهي تصيح : شو يابج ؟؟


قلت : وين امـــــــــــــــــــــــــــايه ..؟؟


قالت : بيدخلونها العمليات الحين ..


حضنت شمسه ويلست اصيــــــــــــــــــــــــــــــــــح ....ما اقدر اعيش بلا امايه ..التفتنا على صوت الدكتور : يا جماعه ...


قلت : شو صاير ؟؟


قال : شدوا حيلكم


صرخت فالمستشفى ...لا امااايه ...لا تودريني ..التفت على شمسه الي طاااحت مغمي عليها ...ركض صوبها طااارق ...التموا عليهـــــــــــــــا الممرضات ...وانا رحت صوب غرفه امايه ...جفتهم مغطينها بالابيض ...كلام الحقييير الي اسمه عمي ..يتردد فاذني ..ما عرفتي تربين بناتج...رحت صوبها وانا احس عمري بموت وبتبعها ...شو فايده الحياه بلاها ...شو انا ...انا ولا شي بدونها ...شهقت..خليت ايدي على شفايفي اكتم شهقاتي ....سحبت الكرسي ويلست عدالها وانا اردد...ان الصبر عند الصدمه الاولى ...سكتي...لا تصيحين ...تقربت منها ويلست ..


قلت وعيوني تهل منها الدموع : امـــــــــــــــــايه ليش رحتي ؟؟..وكيف ...كيف تـ...ودريـــــــــنـ...ـــــــي ,,,انا ما اقدر اعيش بلااااج ...امــــــــــــايه ردي علي ...دخيلج ...


نزلت راسي وانهرت ..قلت : والله يا امايه بنتقم منه ...هو السبب ...والله بخليه يصيح دم ...


شهقت ...: امايه سامحيني ...سامحيـــــــــــــــــــني ...


طلعت وانا منهاره ما قدرت ايلس اكثر من جيـــــــــــــــــــه ... ...يلست امشي فممر المستشفى ما اعرف وين اروح ...مشيت ..لحد ما حسيت بحد يمسكني من ايدي التفت .............

















طارق























الصدمه كبيره عليه وعليهن ...ما قدرت استحمل الخبر ...وقبل لا استوعب شي ...طاحت شمسه جدامي ....بعد امهن شو بيصير ...ركضت صوبها ..شليتها من على الارض ...والتمن عليه الممرضات ...دخلنها غرفه ..تبعتهن بس ما خلني ادخل ..حاولت اتماسك ...راحت ام شمسه الي اعتبرها شرات امايه ...عليا ...وين راحت ...رحت اركض فالممرات ..جفتها تمشي ..مسكتها من ايدها : تعالي


قالت بذهول : طارق ...امايه ماتت !!!!!!!!!!!!


سكت ...شو اقول ...مسكتها من ايدها تبعتني ...اعرف انها هب حاسه بشي ...وصلت لحد الغرفه الي فيها شمسه ..سمعنا صوت صريــــــــــــــخ ...وقفت مكاني منصدم...دخلت اركض انا وعليا ...جفنا شمسه منهاره...والممرضات يحاولن يعطنها ابره مهدي ...وهيه تصااارخ واطالعني ...ما رمت استحمل...صرخت على الممرضات ...: ودرنها




















كايد



















فتحت عيني بالغصب ....وين انا ...شو صاير ..بغيت ارفع جسمي ..بس ما قدرت احس عمري متكسر ..كل الي اذكره .....الشقه .....آحمد .....عبدالله ...رفعت ايدي ..جفت الابره والمغذي ...مستشفى ...وقف قلبي ...بيعرفون اني اتعاطى ..قمت بسرعه والدنيا تلف فيني ...احس اني بطيح على الارض ....وقف قلبي يوم سمعت الباب ينفج...الله يغربل ابليسك يا عبدالله...


التفت على صوت رقيق : مســـــــــــــــاء الخير


طالعتها بحتقار وقلت : وين انا ؟؟


ابتسمت ..تقربت مني وهي تقولي : ارتاح الحيــــــــــــــــــــــــن


صرخت : ما ابا ارتاح...


شديت الابره من ايدي وما اهتميت بالدم الي ينزف ...ما حسيت الا بثنين يثبتوني على السرير وهيه واقفه ...


صرخت وانا اتضارب ويآآآآآآآآآآآآهم : ودرونـــــــــــــــــــــــــي


قالت : اهدى الحين وارجع نام


صرخت : خلوني اآآآآآآآآظهر ....


ثبتوني على السرير ...يلست هيه مجابلتني : انته هنيه لمصلحتك ...نحن هنيه بنساعدك تتخطى ادمانك وترجع .........


صرخت : ومنو قالج اني ابا اتعالج!!!!!!؟؟؟؟؟


قالت بهدوء يقهرني : عيوونك تقول


طلعت وانا اطالعها ومستغرب منها ..شدراها اني ابا اتعالج ..غمضت عيني وانا احس ان جسمي يتشنج ...صرخت ابا المخدرات ............
















عذاري

هالمريض شكله وااااااااااايد عنيد ....الله يعيني عليه ...لبست عباتي وانا فمكتبي ...وشليت شنطتي ابا اطلع بس سمعت الباب يندق التفت وجفت الدكتور محمد ...


ابتسم : سمعت انج يتي المكتب عندي بس مالقيتني ؟؟


قلت : هيه ...عرفت عن المريض اليديد الي دخلناه المركز


قال : كايد الـ..........؟؟


قلت : هيه ..


قال : ماكنت اتوقع صراحه ان شخص بمستواه يدمن ...


قاطعته : ليش هو حاله من حال غيره ...هيه صح ابا اغير نظام يوم المرضى


قال وهو يبتسم : على راحتج ...المركز وصاحب المركز تحت امرج


تجاهلت كلامه ...المركز ملك لمحمد ...اعرف انه معجب فيني ...بس انا ما اطيقه


قلت ابا اغير الموضوع : نبا نسوي دوري رياضي شو رايك ؟؟


قال : فكره حلوه وانتي دكتوره نفسييه وعارفه كيف تتعاملين مع المدمنين


كمل : شو رايج ننزل نشرب كوفي ...؟؟


طالعته ...كم مره عزمني وكنت ارفض ..قلت وانا منحرجه : غير المره ...الدريول يترياني تحت


طلعت بعد ما خذت شنطتي ...نزلت وركبت السياره ...من الصبح للحين الساعه 8 فالليل انا فالمركز ....تعبانه.....















روضه























وعيت الصبح ...اليوم بروح المول ويا طيف..خذت شور لبست ..ودقيت تلفون...ما ترد ...رحت دقيت على بيتهم ...وقف قلبي


: الو


رديت : الو ..صباح الخيــــــــــــــــــر


رد هادف : صباح النور ......منو وياي ؟؟


حسيت بطعنه فصدري ...ما عرفني ...رديت وصوتي كان بيخوني : انا ...انا روضه


قال هلاااااا روضه شحالج ؟؟


ما رمت استحمل ...ابا اقوله كل شي ...قلت بتهور : هادف ..اابا اجوفك ممكن؟؟؟


حسيته استغرب..قلت : لا تخبر حد ابا اجوفك بس انته


قال بتردد : ليش شي صااير ؟؟


قلت : لا بس.......


قال: خلاص وين تبيني اجوفج ؟؟


قلت : فمطعم .....على الغدا


قال : خلاص اوك


شو الي سويته ...ليش قلت له ابا اجوفك ...بس والله فرحانه انه ما ردني وقال لا ..ركضت غرفتي وبديت اجهز ...لبست بدله لونها بيج ...خليت مكياج خفيف على ويهي ...وتعطرت ...لبست العباه ..ما يهمني امايه تسمح لي اروح اهم شي اجوفه ...اهم شي اقوله كل الي فخاطري خلاص تعبت ........
























هادف





































مواصل وسهران من امس وانا يالس اكلم القلب ...قمت ودقيت الباب على طيف...بس شكلها بعدها نايمه ...طلعت بروح الصاله ...رن التلفون ...رديت وكانت روضه بنت خالتي ...بس ما اعرف شو تباني ..شووراها هالبنت ...بروح وبجوف ...طلعت غرفتي ...لبست جينز وقميص رصاصي ماسك على جسمي ...الله يخلي صاله الاثقال ...رتبت شعري ...وركبت سيارتي ... ..ورحت صوب المطعم ..نزلت ويلست اترياها ..جفتها يايه وتبتسم ..بادلتها الابتسامه ...يلست


مبين انها مرتبكه ...قلت انا ارمس : شحالج روضه؟؟


قالت : بخيـــــــــــــــر شحالك هادف


قلت : بخير ...شو صاااير ؟؟


طالعتني مرتبكه ..نزلت راسها وقالت: هادف...انا ..انا احبــــــــــــــــــــك


انصدمت ...عمري ما بينت له اي عاطفه ...ولا تهمني ...شو ارد الحين ..طالعتها وقلت : روضه انا احبج ...


طالعتني فرحانه ..كملت : بس انتي شرات طيف


انصدمت ...حسيتها بتصيح...قلت : روضه ..آنا اسف بس ما اقدر اخدع عليج واقول احبج وانتي ما تعنين لي اي شي ...
قالت : بس انا ........



قاطعتها : انتي ما تملكين صفات البنت الي اباها


طالعتني والدموع فعيونها قلت : ابا بنت شخصيتها قويه ولها استقلاليتها وانتي ..


انتبهت على عمري يوم قامت تركض وراحت ...شو الي قلته ..اكيـــــــــد جرحت مشاعرها ...اووف ...بس هيه ابدا ما بينت لي انها تحبني ..ولا عمري حسيت فيها ...اصلا شو مضايج بي ...هذي ياهل شرات طيف..ماذيه عبدالله ...اووف ...اصلا ما تجذبني ..انا ابا بنت ادوخني يوم اجوفها ...قمت من مكاني وركبت سيارتي ..اووف يا غباء البنات ......
























عبدالله






























نزلت بتغدى ...العايله كلها مجتمعه ...التفت وما جفت روضه ..وينها ...


امايه : ميري وين روضه ؟؟؟؟


ميري : نايم ماما


غريبه ...اكيد ميري تكذب ...اعرفها ...يلست اكل ..التفت على ابويه ...شكله مهموم ...


قلت : ابويه فيك شي ؟؟


قال : لا ماشي ....بس اباكم كلكم بعد الغدا


طالعته مستغرب ...غريبه ابويه عمره من ماكان جيه ...التف على صوت آحمد : انا بظهر


امايه : بعد ما تيلس ويا ابوك بتظهر ..فااااهم


مروان وهو يعايب على آحمد : هزبوه ...ويك ويك ويك


طالعته ومسكت ضحكتي ....ياترى شو صار بالبنت الي وصلتها امس المستشفى ...طول الليل ..ربعي يتمصخرون عليه ..التفتنا كلنا على صوت روضه الي دخلت البيت وهي تشاهق ومنهاره ...وقفت مصدوم ...التفت امـــــــــــــــــايه ...: روضــــــــــــــــــــــه ...تعااااااااااااااااااالي


بس روضه ركضت وركبت غرفتها ..جفت مروان قام بيلحقها ...بس امايه قالت : كملوا غداكــــــــــــــــــــــــم ..محد يقوم


طالعت ابويه الي هب ويانا ...يلست وبالي عند روضه امايه مول هب مهتمه فيهاااا ...طالعت آحمد الي مكمل بلع ولا هامنه حد ...هالادمي متى بيتغير ابا افهم ....


التفت على صوت آحمد : امايه متى بتخطبين لي طيف؟؟؟؟


طالعته بحتقار ...ردت : هاليومين بكلم امها ..لا تحاتي ..


طالعت مروان وهو حده معصـــب ,,,سمعت ابويه يقول : تعالوا اباكم ...وزقروا روضه ..


قمت ابا انتهز الفرصه : انا بناديها وبرجع


طلعت ركض من غير لا اهتم ....فتحت باب الغرفه ..وجفته طايحه على السرير ومنهاره....ما عرفت شوى اسوي ..رحت صوبها


خليت ايدي على راسها : روضاني ...قومي حياتي


فرت عمرها فحضني وقعدت تشاهق ...خفت عليها ...قلت : شو صاااير؟؟


رفعت راسها وهيه تحاول تغطي ويهاا ..رفعته غصبا عنها : روضه فهميني


مسحت دموعها وقالت : متضاربه ويا ربيعتي


قلت : وين كنتي ؟؟


قالت : فالسوق


قلت : شو صااار بالضبط ؟؟


قالت : ما اابا اتكلم


تقربت منها وحبيتها على رااسها ...: حبيبي غسلي ويهج ونزلي تحت ابويه يبانا


قالت وهي تصيــــح : ما اآآآآآقدر


قلت : لازم تنزلين يلا اااا قومي


دخلت الحمام عزكم الله وانا اتبعها بنظراتي ..غسلت ويها ..وطلعت ويها صاير احمر ...احسها تجذب عليه ...هب هذا سبب صياحها ...طلعت وانا ماسك ايدها نزلنا


جفت الكل فالصاله ...


ابويه : يلسوا .......







مروان






































حسيت اني بموت من الغيض من هالحقييير آحمد ...يالسه يتفاهم ويا امايه على الخطوبه ...وابويه حالته حاله ...وقف قلبي وانا اجوف روضه وشكله كيف معتفس ...بس امايه ما اهتمت ولا حتى نشدت عنها


يلسنا كلنا ...ابويه ..قال : اليوم بكلمكم فموضوع انا مخبنه عنكم من سنين ...


طالعته وقلت فخاطري ..لايكون انا هب و لدهم ...


ابويه : لكم عــــــم


شهقنا كلنا وانصدمنا ...وكمل : وبنات بيعيشن ويانا


التفت وانا اجوف ابتسامه آحمد الخبيثه ...


كمل ابويه : ابوهن متوفي من 16 سنه ...واليوم توفت امهن ..بروح وبخذهن من بيتهن وبيبهن يعيشن هنيه ...


آحمد : ابويه اقدر اي وياك؟؟


لا حول ولا قوه الا بلاه ...البنات همه الاول والاخير ..يا اخي ..هذيلا امهن متوفيه هب متفيجات لقله ادبك ....بس شو اقول ..اذا رمست بيقولي انته تسكت طووول


التفتنا على صوت عبدالله ..:وليش كنت مخبي علينا وجودهم ، وبعدين يمكن يقولن لا ....


ابويه بعصبيه بعد ما تجآهل سؤال عبدالله الاول : هب على كيفهن ...انا ما بخلي بنات اخوي روحهن فبيت ...يسون الي يبنه


قاام معصب وطلعت وراه امايه ...طالعت روضه وهيه سرحانه ...قامت وطلعت ...



هادف





























رديت البيت فالليل ...دخلت غرفتي وفريت عمري على السرير ...ما حسيت الا بالباب ينفج بدفاااااشه ..عرفتها ...هذي طيف


حسيت فيها وهيه تكفخني على جتفي ...قمت مخترع...: شو فيج ؟؟


طالعتها ..لايكون عرفت الكلام الي قلته لروضه...اكيد روضه قالت لها ...هالبنات يهال وما يفهمن ..واحييين بتعذبني ...اوووه رديت : قوووم وصلني بيت خالتي


قلت : شو عندج هناك ؟؟


قالت : ابا اجوف رويض ادق عليها تلفون ما ترد ...


زين للحين ما انفضحنا ..لا تفرح وااايد احين بتروح وبتلقاها فاجه مناحه ...يالله من وين يتني هالبلوه ...قلت : انا تعبان ...........


ما كملت لان طيف كفختني على راسي : قوووووم يلا


سمعت كفخت الباب ...اوووف ...قمت ...وخذت السويج ...رن تلفوني ...هذا آحمد ...: الو


رد : هلا بالغالي


قلت : احين انا ياي صوبكم


قال : والله ؟؟ منو وياك ؟؟ طيف ؟؟


استغربت ...ليش ينشد عنها ...قلت : هييييه


سمعت صرخه طيف ....: هاااااااااااااااااااااااااااااااااااادف وصمخ .اتريآآآآآآآآآآآآآآآآآآآآآآآآآآآك عند السياآآآآآآآآآآآآآآآآآآآآآآآره


ضحك آحمد ...قلت : يلا اجلب ويهك قبل لا تقتحم علي طيف الغرفه


طلعت وجفتهاآآ كاشخه ...كل هذا حق عبدالله ...وعمره ما بيحس فيها,,, وياما قلت هالكلام بس ما فادها ...طلعنا ورحنا صوب بيت خالتي ......




















مروان


































كنت واقف جدام النافوره الي فمدخل البيت ....افكر ...طلع لي بنات عم ...جفت سياره ادش البيت ...هذا هااادف ...نزلت طيف ورقعت بالباب ...اضني انكسر...يت صوبي


قلت : سلمي انزين ؟؟؟


قالت بدلعها المعروووف : اووف يلا هب متفيجه للياهل الحين


قلت : يا الغبيه انتي قدي فالعمر


طالعتني بطرف عينها ...وبعدين تغيرن ملامحها ويت صوبي ...قالت : مروان عبدالله هنيه ؟؟؟


ضحكت فخاطري ...قلت : هييييه ولا تروحين له نصيحه ...هو معصب اليوم ...ما ادري شو بلاه!!!!!!!


قالت : فديته


طالعتها ورفعت حاجبي ....: بنت !!!!!!!!!!!


قالت : بروح اجوف رووويض باااي


ضربتني على جتفي وراحت...هالبنت خبله .....


مسكت تلفوني ...دقيت لعبدالله ....رد : الو


قلت : ياك الموت يا تارك الصلاآآآآآآآآآآآآآآآآآآآآآآآآآه


قال : طيف عندنا ؟؟؟


ضحكت : نيههههأأأأأأأأأأأأأأأأأي


قال : يلا انا بقوم اشرد من البيت ....بااااااااااي


ضحكت ....آحمد ناوي على نيه ...الله يستر ...كيف بتتقبل طيف انها تاخذه ابا افهم........





























لطيفه





























من راح منصور وانا حابسه عمري فغرفتي ....خيفآآآآآآآآآآآآآآآآنه ...شو بيسوي ...


رجعت بالذاكره للورى


(( بعد ما قالت لي ام منصور ان بنات خالت منصور بيزورنا ....رحت غرفتي...قررت اني اسوي اكل فالمطبخ ..رحت وسويت حلويات ...وبعدها طلعت خذ تشور ..تجحلت ....كنت لابسه بدله عيناويه ...كشششششششخه ...فتحت شعري ...ورسمت عيوني ..بقلم كحل ...وخليت لمعه عيناويه ...تعطرت ...وسمعت الباب يندق ...وقبل لا اقول ادخل ..انفتح الباب بدفاااشه ...التفت ...وجفت ...بشاير اخت منصور قالت : تعااالي الصاله البنات يبن يجوفنج


طالعتها وابتسمت ..: الحين بظهر


طالعتني من فوق لتحت وطلعت ...ليش احسهم يكرهوني ...انا شو سويت ..تمالكت نفسي...التفت على صوت الباب الي ينفج مره ثااانيه ..لا يكون ام منصور ...غمضت عيني ...حسيت بايد منصور وهو يتلمس شعري ...التفت ...مسكت دموعي يوم جفته ...تقرب مني وباسني على خدي ...قال : شو فيـــــــــج ؟؟


ضحكت : لا ما فيني شي ...بس بروح الميلس ...بنات خالتك هنيه


حسيت انه ارتبك ...قلت وانا اخلي ايدي على خده : شو فيك ؟؟


قال : لا ماشي ....نطلع حتى انا ابا اسلم عليهن


تفاجات ...قلت : عادي تطلع جدامهن؟؟


قال : هيييه عادي ...نحن متربين ويا بعض ...وهن متعودات عليه


مسكت ايده وقلت : يلاااا


طالعني بنظره ما فهمتها ...مسك ايدي...وقبل لا ندخل الميلس سحبها ...تفاجأت ..بس اكيد لان امه تضايج من هالحركات ...او انه ينحرج يكون جيه جدام بنات خالته ...دشيت وكانت اول مره ادش عليـــــــــــــــــهم ...ابتسمت وانا اجوف بنتين وحده يالسه عدال ام منصور وكانت يالله يالله مخليه الشيله على راسها ...والثانيه متحجبه ويالسه عدال بشاير ...


قلت : مساء الخير ..


كنت خيفااانه ...تحس انك غريب من بينهم ..دورت على منصور ما لقيته...التفت وجفته يسلم عليهن ....مد ايده وسلم على الي يالسه عدال بشاير ...وزقرني : لطيفه تعالي


رحت صوبه ...قال : هذي عفرا


طالعته ...جفتها اطالعني..بس ما فهمت نضرتها ...تقربت مني وباستني وسلمت عليه...قلت : شخبارج ؟؟؟


قالت : بخيـــر الحمد الله


التف وانا اجوف البنت الثانيه ...مدت ايدها لمنصور...حسيته ارتبك ...يمكن هو يخاف اني اغآآآآآآر ...ورفعت شيلتها تعدلها ..وتمت ماسكه ايد منصور واطالعه...حسيت قلبي ينمزع ...حسيت بنار فقلبي ..طالعتها ..سمعت منصور وهو يقول : هذي العنود


طالعتني من فوق لتحت ...حسيتها تكرهني ...طالعتها ...كنت بتقرب وبحبها ...بس هيه مدت ايدها بكل غرور....))


رجعت للواقع على صوت الباب الي انفج ...وكانت عذاري ..يت ولمتني فحضنها


قلت وانا ابتسم : شخبار دوامج اليوم ؟؟


قالت : مريض يديد ...بس غامض ...


قلت : اها ..وشخبار محمد ؟؟


قالت وهيه تتافف : اووف ...لا تيبن طاريه


كملت : لطيفه هالمريض غير ابي اعرف عنه كل شي


طالعتها وقلت : عذاري لا تتهورين ...انتي تعالجينهم بعد عشرين يوم ...يعني بعد ما يتخلص جسمهم من المخدر ...لا ادشين غرفهم قبل والا .......


قالت : لا حرااام شكله طيب


قلت : عذاري ...هذا هب تخصصج ...انتي تعالجينهم نفسيا بعد الادمان


طالعتني وغيرت السالفه ...اخاف عليها عنيده ...قلت : منصور اليوم يا عندنا البيت


قاطعتني : ادري امايه خبرتني كل شي...انتي اكيد تخبلتي ؟؟؟


قلت : عذاري والله هب ناقصه ...بروح اكلم جوااهر احسن




























دخلت بيت خالوه...ابي اجوفه...رحت اربع فوق ...صدمت فشي جدامي بغيت اطيح ...ما حسيت بعمري الا فحضن حد ...رفعت راسي وجفت آحمد ...وقف قلبي


قال وهو يطالعني بنظرات غريبه : سلمتي


ارتبكت وسحبت عمري من بين ايديه ...التفت وجفت خالوه ...انحرجت ...رحت صوبها وسلمت عليهآ...ابتسمت لي


قالت : عيل شخبارها امج ؟؟


قلت: بخير


بلعت ريجي ...قلت : انا بروح عند روضه


ركضت على الدري ...بروح لروضه ...بس حسيت بآحمد وراي...شو يبا ابا افهم ...وقفت عند باب روضه ..بدق الباب ...بس حسيت فيه وهو يمسكني من ايدي ويخليني مجابلتنه ...طالعته ...كان خاطري اصفعه على ويهه ...


قلت : أحـمـ,,,


ما كملت الا واجوف عبدالله طالع من حجرته مستعيل ....نزل ..ابا ازقره ...بس آحمد وقف وغطي عليه


قال : ابا اكلمج ممكن ؟؟


استغربت : نعم !!!!!!!!!


تقرب مني...ارتجفت ...قال : ابي اتكلم وياااج ممكن


غمز لي ...وقف قلبي ...هذا شو سالفته اليوم ...اكيــــــــــــــد شارب ...خطف مروان ...ويلس يطالعنا ...بلعت ريجي ...قلت : قول


قال بعد ما مسك ايدي هب هنيه...فالحديقه ...سحبني وانا اتبعه ...هب عارفه وين اروووح ...سحبت ايدي يوم وصلنا الحديقه ...قال : تفضلي


يلست على الكرسي ويلس هو مجابلني ....قال : انا احبـــــــــــــــــــــج


حسيت يا انا ما اسمع ....يا انا ما اجوف ...وانا الي جدامي عبدالله هب آحمد ...طالعته وبلعت ريجي...مسك ايدي ...: طيف لا تعذبيني ...انا بخطبج ...


وقف وانا منفعله : انته شو تخربط؟؟؟؟!!!!


قال وهو يتقرب مني ...مسكني من خصري وشدني له ...هنيه صدق وقف قلبي ....تمنيت الارض تنشق وتبلعني ...ما اباك انت ...ابا عبدالله ...اباه هو الي يتقرب مني ...تقرب مني وهمس وانا احس اني بموت : باجر هالخبر بيكون عند آمج


فتحت عيني بعد ما شهقت ...لا دخيلك لا تسويهاآآآآآآ




***







هب راضي عن الي قاعد يصير ...طلعت غرفتي ...جفتهـآ وياه ...دخلت الغرفه وطلعت على البلكونه ....سمعت صوت ....تقربت من حافه البلكونه ...وطالعت تحت ...جفتهـآ فحضنه ..هنيه ..تنفست بقو ...دخلت وسكرت باب البلكونه وفريت عمري على السرير ...شو حارنك يا مروان...خلهم ما يخصك فيهم...قمت ...رحت صوبه غرفه روضه ...اللاب مالي مفيرس ...وبخذ لابها ...ما اصبر عن الجات ..وعن الماسنجر ...والتهكير ...عشقي ...دقيت الباب عليها ..ما ردت ...دقيت مره ثااانيه ..بعد مافيه رد ...يمكن طلعت ويا عبدالله ...بس انا جفته بروحه ظااهر ...فتحت الباب ...الغرفه مظلمه ....فتحت اضاءه الابجوره...ما لقيتها ..جفت اللاب على الطاوله ..شليته وكنت بظهر ...بس سمعت صوت حد يون فالحمام ( عزكم الله ) ..باب الحمام مفتوح ....فتحت الباب وجفت شي ...............وقف شعر جسمي ..فريت اللاب وركضت وانا اجوف روضه غرقانه فالدم ...والمشرط مفرور عدالها ..........انتحرت


















احمد




















مجبور على هالشي ...قربتها مني وانا اتخيلها ندى ....وجفت ويه ندى ...قلت : انا احبج


حسيتها منصدمه التفتنا على صرخه مروان ...ياني يربع ومسكني من ايدي : الحق روضــــــــــــــــــه انتحرت ...


وقف الدم بعروقي ...خطفت اركض وانا اسمع طيف تصيح وتركض وراي انا ومروان...فتحت باب حجرتها ...وطاحت عيني عليها وهيه طايحه فالحمام ( عزكم الله ) ...مسكت راسي ....سمعت شهقت طيف..ارتبكت...التفت على مروان الي ركض وشلها من على ارضيه الحمام وصرخ : شغل سياااااااااااااارتك بسرعه


ركضت صوب السياره ....شغلتها ...نزل مروان وهيه بين ايديه ...فتح الباب وخلاها فالكرسي الوراني ...ما تريت حد ...دست على البترول وطرت على اقرب مستشفى























طيف




















جسمي يرتجف ...واحس اني برجع كل الي فبطني ....منظر الدم يخرع ...ركضت وراى مروان...اول ما وصلت الحوش ...جفت مروان واقف وملابسه ملطخه بدم روضه ....رحت صوبه ...مسكته من جتفه وانا ارتجف : وينها؟؟؟


التفت ...قال ...: آحمد الحقير راح و ودرني ...


ما فهمت شي ...التفت عليه وهو خاطف يركض ....ركضت وراه ...جفته يدش غرفه كايد ...وياخذ سويج سياره وينزل


صرخت : وين بترووووح ..؟؟


قال : بلحقهم المستشفى


شهقت ..وانا اشوفه يغادر الغرفه , شو الي قاعده اسويه , لازم اتبعه ...جفته يشغل السياره ...فتحت باب السياره وركبت عداله ..التفت صوبه وانا خيفانه : تعرف تسوق ؟؟؟


طالعني بعصبيه ...نفس نظره عبدالله ...اربكني وآيد ...قال : اذا ما تبين نزلي


غمضت عيني وانا احسه يحرك السياره ....وقف قلبي ...كان يسوق بتهور ...يلست اتشاهد ...اكيد نحن بنموت .....التف على صوت باب سيارته ...نزل


مسحت دموعي وتبعته ...ركضنا فممرات المستشفى ...طاحت عيني على آحمد وهو يكلم دكتور ...مسكت مروان واشرات بايدي ...خطف مروان يربع ...وقفت وانا اجوف عبدالله عدال آحمد ...رحت صوبهم ....مسك عبدالله راسه ....وجفته يكلم الدكتور سألت مروان


: شو صاااار ...قول انها بخيــــــــــــر ...دخيلك..!!!


تم يطالعني وقال : الحمد الله ....بس الدكتور يبا يعرضها على دكتور نفسي ...وعبدالله رفض


دكتور نفسي ...ليش ...روضه هب مينونه ...ودرتهم وفتحت باب الغرفه ...جفته طايحه على السرير ...شعرها متناثر ...ويها شاحب,,والشاش ملفوف على معصمها ...ليش بس ابا افهم ...ليش ...التف على مروان وهو داش ...راح صوبها وحب ايدها ...حسيت بآحمد وراي ...


قال : لا تصيحين ان شاء الله ما عليها شر


















مروآن




























حسيت فيها وهيه تتحرك...طالعتها ...فتحت عيونها...الحزن مرسوم على ويها رسم ...


قلت : سلامات


طالعتني وصااحت ...ما حسيت الا بعبدالله يلمها ....طالعته ...عبدالله وااايد وجوده مهم فحياتنا ....


سمعته يقول : ااحين بتظهرين ؟؟


قالت وهي تشاهق : ابا ارجع البيت ....دخيلك عبدالله



طالعته وانا اتسال ...والدكتور النفسي ...هز راسه بالنفي ...لازم نعرف شو اسبابها ...اكيد عدم الاهتمام ...امايه طول ما تهتم فيها ...التفتنا على تلفون آحمد الي يرن ...وشكله انحرج ...اكيد وحده من الخايسات ربايعه ...طالعت طيف الي عيونها على عبدالله ....تحبه ...طالعت آحمد وهو يطلع ...رن تلفوني ...امايه


قلت وانا اطالع عبدالله : امايه


صرخت روضه : لا تخبرهآآآآآآآآآآآآآآآآآآآآآ


هزيت راسي بتفهم ...رديت : الو


قالت وهيه تصارخ : مروان ...وينكم انتوا ...بنات عمكم الحين بين البيت اباكم الحييين عندي فاهم


طوط .,,طوط ....طوط


سكرت فويهي ..تنهدت ...خبرت عبدالله ...ظهرنا روضه من المستشفى ....وحصلت لي هزبه من عبدالله ...كيف اسوق وانا ما عندي رخصه ....















شمسه























مذهوله ...فحاله صدمه...مشغلين القرآن...وكل يرانا ويانا ...يعزونا بوفاه امايه ..راحت ...التفت على عليا ...جفت ملامحها جامده ....ما صاااحت ...وانا دموعي ما وقفن ....على الساعه 11 فضى البيت ...رحت صوب غرفه عليا ...دقيت الباب ...فتحته وجفتها ماسكه بطنها..شكلها تتألم


قلت : فيج شي ؟؟


قالت بجمود : لا لا تحاتيني ...جوفي شكلج انتي كيف صاااير ..!!


التفت وانا اسمع صوت الباب يندق ....اكيد طارق ....رحت بسرعه بفتح الباب ...انصدمت ويبست مكاني يوم جفت عمي بو كااايد


قال : احسن الله عزاكم


قلت وانا اداري دموعي ...: البقاء والدوام لله


قال : ما بتقولين لي تفضل يا بنت حمد ؟؟


قلت : تفضل


هذا الي رمس عني ....وسبب الهم لامايه...التفت على صوت عليا : خيرررر شو يايبنك بيتنا ...ترانا نحن ما فينا ادب ..وأمنا ( هنيه شهقت ولا قدرت تكمل ...انهارت )


وقفت يابسه مكاني يوم جفت عمي يتقرب منها ويلوي عليها وهي تضربه ...صحت ...حسيت عمري على القوه الي انا فيها ...ياااااااااااااهل ...ابا حد يطبطب عليه ...ابا حد يقولي ما عليه ...بتكونين بخير...شهقت ...


قال : بنات انا ما بخليكن هنيه اروحكن ....
طالعته عليا ...نظراتها كلها كره ...قالت : ونحن ما بنظهر من هنيه


قال : انتن بتروحن وياي بيتي


قالت وهي تصارخ : انا ما بظهرررررررررررررررررر


طالعتها وقلت : عليا احترمي عمج


تذكرت امايه وهيه تقول ...مهما كان هذا عمج ...هنيه طالعتني عليا تلومني


قال : تعالن ...يلا الحين بتروحن بيتي


التفت على عليا وقلت : لبسي عباتج


كيف تبونا نعيش بنات فبيت اروحنا ...اذا حد هجم علينا ..اذا صار اي شي ...ما اروم اتحمل المسؤليه ...خلااااص انا تعبت ...على الاقل فبيت عمي بحس بالامان ...طالعت عليا ما تحركت


قلت : علياااااااااااا يلاآآآآآآآآآآآآآآآآآآآآآآآآآآآآآآ


شهقت وركضت غرفتها ...ودعت البيت ركن ركن ..دخلت غرفه امايه وانهرت ...كلامها وياي اخر مره يرن فاذني ...لميت اهم اغراض لنا...ورحت صوب عليا ...لازم اكون قاسيه وياها ...هيه عنيده ...قلت : يلاآآآآ


مسكت ايدي : بتودينا نعيش عند الي ذبح امج يا شمسه


صرخت: انتي شوه ما تحسين حرآآآآآآآآآآآآآآآآآآم عليج ...انا تعبت خلاآآآآآآآآآآآآآآص ...كيف تبينا نعيش بروحنا ...تقربت منها ...انا تعبت فهميني


طالعتني وقالت : هيه انتي بتودريني عند عمي وبتعرسين ....وبتاخذين طااارق وانا ........


ما صرت اهمج ...اهم شي حبيب القلب


ما قدرت امسك عمري...صفعتها كف ...حسيت صدى صوته يتردد فالبيت ،


متى انا فكرت في عمري عشآن تتهمني هالاتهآم


طول عمري وهم اول شي في حيآتي ,


تقربت مني ويها صار احمر ...شهقت ...شو سويت انا ...قالت بصوت يرتجف : سواها قبل عمج ...خطفت من جدامي ...غطيت على ويهي ..هل الي اسويه صح...والا ..لا, ما صرت افرق بين الصح والغلط ...!!


طلعت بسرعه ...ابا الحقها وقفت عند باب البيت لفحني الهوا البارد ..جفتها واقفه ...وعمي يتريانا فالسياره ..اول ما جافتني فتحت الباب الوراني وركبت وعيونها كلها دموع ...التف جفت طارق ...نزلت راسي ...وركبت عدال عمي ...ما قدرت اوقف دموعي ...شو بيصير فحياتنا شوه ...؟؟





نهآية البارت ,!


البارت الخامس ،





رجعت البيت وانا امشي بالسياره ورا عبدالله ...ومروان بسياره كايد ...وطيف ركبت ويا عبدالله وروضه ...التف على تلفوني...هذي ندى ...رديت
: الو
قالت : يا عمري وينك ؟؟
بعصبيه قلت: فالمستشفى
شهقت : شو فيك ؟؟
قلت : لا ما فيني شي بس اختي تعبانه ...اقول انا هب متفيج الحين ..(( سكرت ))
ما كنت متفيج لندى ...سكرت عنها ودخلنا سيايرنا البيت ...اول ما دخلنا طلعت روضه غرفتها ...لحقها عبدالله ...يلست فالصاله ...انا وطيفومروان...نزلت امايه ..
: زين شرفتوا
طالعتها ...قلت .امايه متى بيوصلن بنات عمي
شهقت طيف...هذي ما فاهمه شي ..سمعت مروان يكلمها ويقولها ....
امايه : بعد شوي ...وين عبدالله وروضه ؟؟؟
قلت : عبدالله عند روضه روضه مريضه شوي
امايه : اها انزين خلو عبدالله ينزل...وروضه هب مهم وجودها
طالعت طيف...الي تلفونها يرن ...شكله هادف ...رحت صوبها وانا اجوف نظراتها الحايره ...ونظرات مروان المترقبه ...يلست على ركبتي عدالها ...وقلت : كلامنا ما خلص
غمزت لها ورحت ...هيه ما تهمني اهم شي الفلوس ...والفلوس من عند امايه ...يعني اهم شي امايه ...جفتها تطلع من الباب وهيه تقول : باااي مروآن
ضحكت فخاطري ...مروان: تعال وين رايح ابوك احين بيرجع ...ما بتيلس تجوف بنات عمك
والله زين ...قلت : لا برجع الحين بس بغير ملابسي ...وانت جوف شكلك كيف اضني بيزيغن يوم يجوفنك ....طلعت وسبحت ونزلت
عليا
رفعت راسي وانا اجوف القصر الي عايش فيه عمي ....ونحن كنا ما لاقين ناكل ...ضحكت بستهزاء ...وطاحت دمعتي ...الله يرحمج يا امايه...
نزلت ...شمسه مسكت ايدي ...ما اعرف يمكن لاني فمكان غريب احس بالخوف ...احس اني ارتجف ...دخلنا ....يلست اطالع البيت باستغراب
التف صوب بوكايد ...هب قادره اقوله عمي ...قال : مرحبا بنات تفضلن ...روضه بتفرح يوم بتجوفكن
روضه ...اكيد بنته ....جفت شمسه تصيح ...لفيت ويهي عنها ...بعده الكف معلم على ويهي....انفتح الباب ...جفت صاله فخم ...الاثاث روووعه ....طاحت عيني على ثلاثه شباب يالسين وياهم حرمه كبيره ...حسيت بجسمي يرتجف ...مسكت ايد شمسه بقو ...وهيه نفس الشي مسكت ايدي ...
وقف عمي وقال ...وهو ياشر ...هذا آحمد ...طالعته ..كان يطالعني بنظرات غامضه ...حسيته قليل ادب ...بعدت عيني عنه ...اشر على الثاني ...وهذا مروان اصغر عيالي ...ضحك مروان وقال: مرحبابكن
طالعته ...هذا غير عنهم ..عيونه وساااع ...اسمراني ...شعره مطولنه ...وضعيف بشكل فضيييع التف وقال ..: وهذا عبدالله
طالعته ....شاب ..طويل وعريض ..اسمراني ...ملامحه حاده ...له هيبه ...عيونه ناعسه ....وين جايفتنه ...شهقت ..التفتا كلهم صوبي ...نزلت راسي ...هذا الي وصلني المستشفى ...طالعته شكله عرفني ...انحرجت منه ...مسكت ايد شمسه ورصيت عليها ...تقربت من الحرمه وقالت: منو منكن شمسه ...؟؟
عمي اشر وقال : هذي ...
سلمت علينا ....حسيتها مغروره ...ما ادي ليش ...زقرت البشكاره ..: وصليهن غرفتهن ...
لفينا بنتبع البشكاره ...التفت وجفت هذا الي اسمه عبدالله يطالعني من فوق لتحت ...ارتجفت ..دخل الغرفه ..كنت هلكانه ...فريت عمري على السرير ...الله يعيني على هالبيت ...كيف بعيش ويااهم ...


عبدالله



انصدمت يوم جفتها ...هذي هيه البنت ...يعني هيه بنت عمي ...نظراتها كانت حاده للكل ...اختها الثانيه ما رفعت راسها ...راقبتها وهيه بتظهر ....حسيت بشعور غريب صوبها ..ما ادري ..نزلت راسي ...شو اسوي بروضه...دخلت غرفه روضه ...وطلعت كل الاشياء الحاده من داخل الغرفه ...التفت لي : اطمن ما بعيدها
شهقت ...رحت صوبها : ليش فهميني ...تبين تموتين كافره ؟؟
صاحت : لا تودرني بروحي عبدالله ...دخيلك
لميتها فحضني ...وقلت: رقدي الحين انا بتم هنيه لا تخافين
ما قدرت ارقد ....جفتها وهيه ترقد ...جفت معصمها ....ليش ...رجعت تذكرت نظرات عليا ...التف على تلفوني الي يهتز على الطاوله : منصور يتصل بك
هذا متى رجع البلاد....باجر برمسه ...يلست على الكرسي وانا اطلع روضه ...مسحت على راسها.....


طيف

...التفت على صوت هادف .: بلاج ارمسج من ساعه ما تردين من ركبتي السياره وانتي سرحانه
طالعته ...انا واعده عيال عمي اني ما اخبر حد ...بس ما قدرت ...قلت : روضه
صد صوبي : بلاها ؟؟
قلت : انتحـــــــــــــــــــــــــرت
غمضت وانا اسمع بريك السياره ...قال : شوووووه ؟؟
قلت ودمعتي نزلت : انتحرت ...بس لحقنا عليها
قال: شخبارها الحيــــــــــــن؟؟
طالعته ...قلت : ما ادري ...عبدالله عندها
سرح هادف ...وانا سرحت وانا اتذكر ايد آحمد على خصري ...مسكت راسي ...شو هالمصيبه ...يااارب ما يخطبني ...امايه بتغصبني ...انا حاسه ان كل هذا مخطط من امايه وخالتي .......
شو اسوي ...انا لازم اكلم عبدالله ...هو الي بيحل الموضوع ........

شمسه

احس عضامي متكسره ...التفت على صوت عليا وهيه تتنهد ...الكلام الي قالته جرحني ...التفت وانا اسمع تلفوني يرن...رفعته ..طـــارق...شهقت وصحت ....ماا اقدر اكلمه ..كلام عليا يرن فاذني ...فريت عمري على الكرفايه وتغطيت ابا ارقد...من التعب ما حسيت ابدا ...خلااااااص تعبت ...وينج يا امايه ...مسحت دمعتي واانا ادعى لها ...
هادف
فريت عمري على الكرفايه ...شو الي سويته ...سكرت على اذني وانا اتذكر الكلام الي قلته لروضه ...صدق اني حقير وما استحي ...حد يقول هالكلام لبنت خالته...على الاقل هيه احسن من الخايسات الي يرمسن وياي على التلفون ...انا لازم اتصرف لازم ...بس هب الحين بترياها تهدى ...وبعدين برمسها ....التفت على تلفوني الي يرن ...هذي وحده من البنات ..مسكت التلفون وغلقته وانا احس بغصـــــهـ ...انا السبب ...انــــــــــــــــــــــا
عليا
حسيت عمري بختنق ...ما اقدر ايلس اكثر من جيه ...احسني هب قادره اتنفس ...مسكت تلفون شمسه ...6 مكالمات من طارق ...خليته فمخباي وطلعت ...شو الي قلته اليوم لشمسه ...انا غلطت...وقفت فالحديقه ..الجو بارد ...
شهقت وصحت ...الا انهرت وانا اتذكر كل يوم ..اوع الصبح واصطبح بويها المنور ...حسيت بقطرات ماي ...رفعت راسي ...مــطر ..الله يرحمج يا امايه ويغسل قبرج بالما والثلج والبرد ....شهقت اكثر ...زاد المطر ..ما رمت اتحرك غطيت على ويهي ...
عبدالله
قمت مفزوع وانا اسمع حركه فالغرفه ...التف وجفت تلفوني ...منصور شو يبا ..شو سالفته اليوم ...اكيد يبا يخبرني شي ...قمت ورفعت شعري ...وقفت عند الستاره ...انصدمت وانا اجوف عليا واقفه فالحديقه ...والمطر قووي ...هذي اكيد تخبلت ..التف جفت روووضه غاطه فنوم عميــــــــــق...نزلت تحت ....وقفت وراها ...سمعتها وهي تصيح ...قلبي تقطع عليها ...بس كيف طالعه جيه لازم تتغطى ...شعرها لخصرها ..متناثر ...والماي بلله ....حسيت بمشاعر غريبه ..ما كنت احسها الا صوب الريم ....
: احم احم
التفت وكان ويها احمـــــــــــــــــــــــــر ...شكلها منهاره ....قلت : اسف بس......
قاطعتني : خير شو تبا ما يكفي الي سواه ابوك بعد ياي انته .......
طالعته مستغرب ...الي يجوفها يقول ضعيفه بس هيه غير ...شخصيتها غريبه ..
قلت : انا .....
قاطعتني وهي تحاول تمسك اعصابها ...: ممكن تروح من هنيه ...خلني اروحي
قلت : بس انتي بتمرضين ........
صرخت : شو يخصك فيني ....انته منوه علشان تكلمني ...ااااااااه
حسيت بدمي يفور ...ما احب حد يصرخ فويهي ...كنت بتقرب منها وبلفها بكف على ويها بس التفتنا انا وهيه على صوت بنت .........
عليا شهقت : شمســــــــــــــــــهـ
التف صوب شمسه ...تحسها عاقله على عكس عليا : عليوه ليش ترمسين ويا ولد عمج بهالطريقه؟؟؟
قالت : الي يسمعج تقووولين ولد عمي يقول متربي ويانا هب ما يعرف عنا شي طووول
طالعتها بنظره ناريه ...انا ما كنت اعرف بوجودهن ...والا كنت ساعدتهم ....التفتنا كلنا على صوت التلفون الي يرن ...جفت عليا اطالع التلفون وفرته على شمسه
وقالت بنبره هب حلوه : هذا حبيب القلب طروووق يتصل ...حاشرني ردي عليه
حسيت اني ضايع وهب فاااهم شي ...منو هذا طااارق ...خذت التلفون من بين ايد شمسه الي اكتفت انها اطالعني ....رديت عليه
: الو نعم
الطرف الثاني : ...........
قلت : نعـــــــــــــــــــــــــم ؟؟
قال : اخوي شكلي غلطان اسمح لي
قلت وانا اطالع شمسه الي مرتبكه ..: يلا ولا ادق على هالتلفون مره ثااانيه
سكرت ....صرخت عليا: انته منو سمحلك تسوي جيه ؟؟؟؟؟؟؟!!!!!!
هنيه ما قدرت استحمل ...رحت صوبها وانا معصب ...مسكتها من ايدها وشديتها صوبي وانا ارص على اسناني ...كانت ترتجف وملابسها كلها ماااي : سمعي يوم ترمسين وياي لا ترفعين صوتج ...ولو ما فيج ادب ...بعلمج انا اياه
رفعت راسها وطالعتني : بتضربني نفس ما سوى ابوك
قلت : هيه وبكسر راسج بعـــــــــــــــــد
دزيتها على شمسه وقلت وانا معصب : ومره ثانيه يوم تظهرين من غرفتج خلي شيله على راسج البيت كله شباب
شكلها احين انتبهت على عمرها ...شهقت وركضت ...
وقفت وانا احس بالغيظ منها ...الله يعينا عليها ...التفت على صوت شمسه
: عبدالله روح غرفتك ....وان شاء الله هالموضوع ما بيتكرر
كبرت بعيني شمسه ...قلت : منو طااارق ؟؟؟
طالعتني وهيه منحرجه ...وبعدين قالت : الي بقولك اياه الحيـــن انه هو خطيبــي
طالعتها ...كل شي فحياتهن ما نعرفه ...قلت : انا آسف.,,,
قالت : لا ...بالعكس حسستني ا ن ورانا ريال ...وعليا ما تقصد
قاطعتها : لا تقصد..انتي خلاااص روحي رقدي الحين
راحت من جدامي ..تميت سرحان بمنظر المطر ...يا على بالي كااايد ...ابا اجوفه ...لازم اجوفه ...تولهت عليـــه ....ابتسمت وانا اتذكر
(( الشوارع كلها ماي ...والشباب يشلون بسيايرهم ...كنت فالدوريه ويا ربعي ...مر علينا كااايد ...رحت وقفته
: الليسن والملكيه اخوي ؟؟
سمعت ضحكت منى الي لها رنه...غير رقتها المعروفه فيها ...ما قدرت امسك عمري...ابا انفجر اضحك ..بس مسكت عمري
كايد : دخيلك لا تفشلنا وياي الحرمه ...فضيحه ما عندي لا ليسن ولا ملكيه ...هذا غير اان هذي سياره اخويه سرقتها
انفجرت فويهه ضحك ...قلت : على وين العزم انته والمدام؟؟
قال : صدق ما تستحي ؟؟؟
بوزت اوني ...طالعت منى الي قالت : كااايد حبيبي حراااااام
التف لها كااايد...وقال : دخيلج لا ترمسين جيه لا اتهور
ضحكت عليهم وقلت : ايه يلا مروا ...لا تفشلوني الحييين
مرت السياره ))
الله يرحمج يا منى ..كانت اخت ..واكثر ...بعدها ضااع كااايد ...


عذاري


يالسه فمكتبي ...اقرا ملفات المرضى ..بس كنت ماسكه ملفه ...ملف كااايد الـ......للحين ما اعرف عنه شي ...لازم اعرف كل شي من عند اخوه...وبعدها ببدا جلسات العلاج ...رفعت راسي على صوت تلفوني الي يرن ( غيثاني ) فديت اخويه ...رديت
: الو هلا عمري
قال : شخبارج فديتج؟؟
قالت : بخيـــر
قال: ليش ما قلتي لي ان سيارتج مختربه ؟؟
ابتسمت : ما ابي اعبل عليك
قال: افا ..منو وصلج المركز الصبح؟؟
قلت : الدريول
قال: خلاااص عيل انا بمر عليــــــــــــــــــــج
ابتسمت : اترياك
قال : متى تخلصين
قلت : الساعه 10...يعني بعد سااعه ..
سكرت وانا اسمع صوت الباب ...انفتح ...ابتسمت وانا اجوف ابو الهنوف ...احد المرضى الي اعالجهم ...وباقله ايام وبيظهر ...
قلت : هلااا ابو الهنوف ...تفضل
قال : اخاف اكون ازعجتج دكتوره
ضحكت : لا ازعاج ولا شي ...تعال تفضل
حسيته مرتبك ...في خاطره شي ,,,قلت: تولهت على بنتك
قال : هيه ..من اسبوع ما مروا يزوروني ....غريبه
قلت : يمكن انشغلوا ..
قال : لا ام الهنوف ما تتاخر عليه
قلت: ههههههه شكلك مشتاق لام الهنوف ...صح ؟؟
ابتسم وهو يحك شعره...: تبين الصدق ..هيــــه
ضحكت : خلاااص باجر ان شاء الله قبل لا اي هنيه بمر عليهم البيت ...زين
ضحك : ولا مره طلعت من مكتبج مضااايج
ابتسمت له ...هالمريض وااااااااااااايد طيب ...قصته تقطع القلب ....
طلع وهو مرتاح ...وانا بعد مرتاااحه ...بس في بالي كاايد ...رحت صوب غرفتـــــه ,,ما سمعت اي حس ..تذكرت لطيفه يوم تحذرني بس ما قدرت ...احسه غامض ..وهالشي يثير الدكتور النفسي ..فتحت الباب ...الغرفه مظلمه ....تقربت شوي شوي ...ما حسيتا لا بحد يمسكني ويثبتني على اليدار ...حسيت اني بموت من الخوف ...منو بيساعدني الحييين ..تميت اتنفس بقو...ابا اصارخ هب قارده ...غمضت عيني وانا احس بانفاسه قريب مني ...دق قلبي بقو ...خفت ...يلست ادعي على عمري شو دخلني غرفته ....

________________________


حسيت بخطوات فغرفتي ...كنت هلكاان ...ابا المخدر ...اموت فاليوم مايه مره يوم يتشنج جسمي ..قد شعر راسي ندمان ...كرهت المخدارت ..ابا اجوف عبدالله ...تولهت عليه ...فتحت ستاره الغرفه بعد ما بندت الاضاءه ...احب هالاجواء...الجو ممطر ...حسيت بحد يدش غرفتي ...وقفت بحيث اني ما انجاف ..من الاناراه الي برع انعكست وجفت ان الي دشت بنت ...من خصرها المرسوم رسم ...عرفتها هذي الدكتوره الي دشت عليه اول مره ..انا خلاااص ابا اظهر من هالسجن ...وماشي الا اني اهجم عليها ...ومهما كان هذي حرمه ...مسكتها وثبتها على اليدار وانا احس برتجافها ...تقربت منها ...من اول ما دشيت المستشفى وانا مقهور منها ...احسها مغروره ...قلت : ابا اظهـــــــــــــــــــــــــــــــــر ...
قالت وهي ترتجف : بس،،،،،،،،،،،،،،
قاطعتها وانا اصرخ : بظهر قلتلج ...
التف على صوت الباب الي انفتح والاناره ...جفت دكتوري ..الدكتور محمد ...
محمد : كااايد ابتعد عن عذاري
قلت وانا اصارخ : ما ببتعد الا يوم اظهر ...قلتلكم ابا اظهـــــــــــــــــــر
تقرب مني دكتور محمد ..مسكني من ايدي ...وشدني صوبه بحيث اني ابتعد عن الدكتوره ...انا ضعيف ...جسمي بعد المخدر خلاااص ...صار ضعيف ..كنت ارتجف واحس بالنوبه بتيني من اول ويدي ...التفتنا على صوت الي اسمها عذاري وهيه تصيح ...شهقت غطت على ويها وطلعت ...الدكتور محمد ركض وراها : عذاري ...عذاري
وقفت مبهت...الباب يتسكر اوتماتيكيا وينقفل ...ما يفتح الا بكرت مع الدكتور ...ضربت ايدي على الطاوله ...بس لو مالحقها كنت بخليها تفتح لي الباب ...يلست على الارض وانا احس راسي بينفجر ...طحت على الارض وانا احس جسمي يصرخ ...خلااااص والله تعبت ...............


غيث



ادق لها ما ترد ...خفت ...شو بلاها ...نزلت المركز ورحت صوب مكتبها وقفت منصدم وانا اسمع صوتها تصيح ...وصوت
: عذاري حياتي بس خلااااص لا تصيحين
حسيت دمي يفور ...فتحت الباب وجفت الدكتور محمد ...الي التفت صوبي...ما واحيت استوعب الا وانا احس بعذاري تفر عمرها فحضني وتصيح
طالعت محمد بعصبيه : شـــــــــــــــــــــــــــــو صاااااااااااااااااار ؟؟؟
قال وهو مرتبك : ماشي بس عذاري دشت على واحد من المدمنين
هنيه ما قدرت استحمل ...خفت عليها من اول انا هب راضي على شغلتها ...مسكتها وقلت : صار لج شي ؟؟
شهقت : لااااااااااااا
مسحت دموعها ...قلت : يلااا
طالعت محمد وطلعت وانا ماسك عذاري من ايدها وهيه منهاره....اول ما ركبت السياره
قلت: انتي خبله ادشين غرفه مدمن
ما ردت ...صرخت ما قدرت اتمالك اعصابي : على جثتي تردين للمركز,,,خلااااااااااااااااص هذا اخر يوم ...فااااااااااااااااااااااااهمه
ما ردت عليه ..بس حضنت عمرها ...دخلت السياره فمدخل البيت جفت امايه وعبود ولطيفه برع ...نزلت عذاري تركض ..يت صوبي لطيفه
: شو صاااااااااااااااااير؟؟؟؟؟؟!!!
قلت : اختج الهبله اليوم دشت على مدمن غرفته ..تخيلي هجم عليهااا فهميها انها خلااااااااص تحلم تروح المركز مره ثااانيه ..


وصلت البيت متضآيج , دخلت الغرفه وشفت جوآهر سرحآنه وما حست فيني , كآنت بملابس النوم وريحة عطرها اغرتني , تقربت منها وهي على حالها , تتأمل في المنظر الخارجي من زجآج النآفذه
لميتها ، ارتجفت بِ خوف ,
قلت بصوت هآمس : شو فيج ؟
قالت : خوفتني ,
قلت لها : متضآيج , ابآج تغيرين لي مودي جوآهر هالليله , نسيني تعبي سآمعه
طآلعتني و ابتسمت بِ هدوء : أنزين
ضحكت وقلت : بخذ شور وبرجع لج ,


،

قمت متضآيج ورضخت بالباب ,
اول مره يصير هالشي بيني انا وجوآهـر , اول مره ترفض قربي منها
ما فهمت شو الي صار , بس رفضتني , حسيت بِ أهانه ,
شغلت الزقآير وبديت اتنفسها بقوه ,
سمعت صوت خطوآتها وراي ,
قلت : جوآهر رجعي الغرفه
بس بعدها وآقفه , ما رآحت .. تنفست بعمق وبضيج ,
قلت : ليش فهميني ؟؟!!
بس سكوتها خلى اعصابي تثور , لفيت لها وشديتها لِ حضني وانا اشوف دموعها تهل بِصمت : فهميني جوآهر,,!
قالت وهي تحاول تبتعد عني : تعورني , عورت ايدي ودرني غيث , ودرني
بس انا هب قادر استوعب , قلت : جوآهر من فتره وانتي هب طبيعيه ,, فهميني انا غيث هب انسآن غريب , زوجج , وابوج والي تبينه
صرخت في ويهي , : انا احبك , والله احبك ,, بس ,,,,,,,
ودرتني ورآحت وانا وآقف بِ صمت, رفضها لي زاد من رغبتي فيها ,
ابا اعرف شو السر ورج يا جوآهر ,
فريت عمري على الكنبه , وكملت باكيت كآمل من الزقـآير , وما حسيت الا الفير وهي تمرر اصابعها على ويهي بنعومـه ,
فتحت عيوني بِ تعب , قالت : خلنى نترك هالبيت غيث , مابا اعيش بروحي , طول ما انت غايب عن البيت , احس بوحده قاتله , خلنى نسكن ويا اهلك
رفعت جسمي وقلت : بس هذا كآن شرطج , نعيش في بيت اهلج
ردت بِعنف : والحين ابا اطلع من هالمكآن , بتنفذ والا لا يا غيث !
وقفت وراها وهي عاطيتني ظهرها , قلت : انتي تآمرين امر
قالت : شكراً
مديتا يدي ابا اتلمس شعرها , بس منعت نفسي ,
في حآجز , ليلة البارحه ما تنسى ,!




شمسه

انتبهت على صوت الباب الي يندق ...دخلت الخدامه ...قالت ان ام كايد تبانا ننزل نتريق ...نزلت بعد ما لبست شيلتي ...بس عليا بعدها راقده ...شكلها ما نامت امس ...اصلا حد ناام ...طلعت وانا انزل التفت على صوت شاب : صباح الخير
ابتسمت وانا اجوف مروان...قلت : صباح النور
نزل وقال : لحقيني ...بعدج ما تعرفين البيت زين
ارتحت له على عكس اخوه الثاني ...آحمد على ما اعتقد ....بس ويـــن كااايد ..؟؟؟...نزلت ...دخلنا ...حسيت برجفه وانا اجوف الكل يالسين في جو هادي ...رحت ويلست عدال مروان...
رفعت راسي وجفت هذا الي اسمه آحمد ...ابتسم ..نزلت راسي...وين عبدالله ...وروضه عيل ...رفعت راسي على صوت حرمه عمي : عيل وين اختج عليا ؟؟
نبرتها ما تعيبني فالكلام احسها مغروره : نايمه
قالت : مره ثانيه كلكم توعون نفس الوقت ...العايله كلها تجتمع على الريوق
صخيت ...التفت على صوت آحمد : امااايه فديتج
قالت : عيون امك
شمعنى الدلع لآحمد ...احسه امه تميزه...جفت مروانياكل وهب مهتم ...
قال بصوت واطي : بتتعودين على هالوضع
قلت : وين الباقين ؟؟
قال : عبدالله طلع الدوام ..دوامه الساعه 5 الفير ..والحين 7 ..وروضه تعبانه ...وكااايد ...سكت
طالعته ...قال : يقولون مسافر
ما فهمت ...كيف يعني يقولون ...آحمد بعده يتناقش ويا امه ....
آحمد : امااايه ,,,اجلي الموضوع
امه : مستحيل
حسيت بمروان يكتم ضحكته ...طالعته ..قال : امايه تبا تزوج آحمد ...وطيف العروس بنت خالتي ...بس طيف تحب عبدالله
سكتت ...شو اقول ...التفتنا على صوت الباب الي انفج ودخلت بنت ...قصيره...شكلها بيبي ...شعرها لخصرها مثناثر باهمال ...ويها شاحب يدل على انها تعبانه ...لابسه قميص صوفي مغطي ايدها كامله لاصابعها ...وبنطلون وسيع ..
قالت بصوت هادي : صباااح الخير
نقزت وانا اسمع صوت حرمه عمي : روووضه ....عنبوه سنه لحد ما تنزلين
طالعت مروان الي يطالع روووضه بكل لهفه وخوف ...شكلها واااايد تعباانه ..بس رووضه ما ردت ..اكتفت بالابتسامه لي ...شكلها عرفت بسالفتنا ......
اول ما خلصت الريوق ...فتحت باب الغرفه على عليا ...سمعتها تشهق ...بعدها تصيح ...من يوم تضاربت ويا عبدالله فالليل ...تقربت منها وخليت ايدي على جتفها
صرخت : ابتعدي عني ...ما ابا اجوفج
ادري انها متاثره من الي صار ...بس حتى انا تعبااانه ...رحت صوب المرايا ...فتحت شعري ويلست امشطه ...مسكت التلفون ودقيت لطارق
ياني صوته وشكله تعبان : الو
صحت ...احس ان طاارق هو الانسان الوحيد الي اقدر افضض له ...قال : شمسه حياااتي شو فيج ...من امس ما رقدت احاتيج
قلت : طااارق محتايتنك ...
قال : يا عيون طاارق وقلبه انتي ...حبيبتي لا تسوين بعمرج جيه ...بغيت اتخبل يوم طحتي فالمستشفى
سكت ..ما عرفت شو اقول ...حتى انا احبه واموووت فيه ..قلت : نحن فبيت عمي
قال : ادري...بس منو الي رد عليه امس ؟؟
قلت: هذا عبدالله ولد عمي
سكت ...حسته تضاااايج من الخاطر ...قلت : طااارق عليا متغيره
قال : صبري عليها ....
سكرت وفريت عمري على السرير ........


روضه


وقفت عند المرايا وكلام الحقييير هادف يتردد فاذني ...مسكت شعري ..ابا اتغيير ..خلااااص ..بقص شعري ..بغير ستايلي ...الباب اندق ..التفت وجفت عبدالله بلبسه العسكري
قال : وعيتي
رحت صوبه ...وحضنته : هيه
قلت : عبدالله
قال : امري
قلت : ابا سياره
سكت ...شكله ما فهمني ...قلت : ابا سياره
قال : بس امايه،،،،،،،،،،
قلت : ما يهمني ...بتشري لي والا ...
قال : باااجر احلى سياره عند الباب ..
ضحكت ...وقلت : ابا اظهر من البيت
طالعني مستغرب قلت : بروووح المول
قال : تبيني اوصلج
قلت : لا بروح ويا السايق
حبني على راسي ...قال: مره ثااانيه لا تخوفيني عليج
طالعته وسكت...رن تلفونه ...ورد ..سمعته يتفق ويا ربيعه يلتقون على البحر


منصور


صوت البحر يخليك تفكر ...تشكي همومك ...تنسى كل شي ...وتذكر كل شي فنفس الوقت ...التفت على صوت تنهيده عبدالله ...قلت من غير لا التفت صوبه : شكلك انته الي بتشكيلي ....ااااه
قال : شو فيك ؟؟
سرحت بمنظر البحر : قصدك شو ما فيني ؟؟
عبدالله : منصور ...تكلم
قلت وانا اتذكر كلام لطيفه ..(( انته هب ابوه )) : عبود ؟؟
قال بلهفه : بلااااه ؟؟
قلت : انته تعرف ان امه ماخذتنه عندها ..ما اقدر احرمه منها ...وفنفس الوقت انا صبرت 5 سنين اتريا هالولد
قال : انته شفتها ؟؟
قلت : هيه وياليتني ما جفتها ...كلامها يذبحني...وبعد كملت قبل لا اظهر مديت ايدي ...ما اعرف ليش جيه تصرفت ...يمكن من زوود العصبيه ...تنرفزت من كلامها ...
قال : هيه شو قالت ؟؟
قالت : هب انا ابو عبوود
ضحك عبدالله : ههههههههههههههه
هنيه لفيت ويهي صوبه ابا ارقعه ببكس على ويهه ...بس هو قال : دخيلك وانته تصدق كلامها ؟؟؟
قلت : اكيد لاااا بس ليش؟؟؟؟؟
قال : خيفانه تاخذ الولد عنها...
طالعت البحر : المشكله ما اقدر اعذبها ...انته......
ما حسيت الا بعبدالله يلفني صوبه ويمسكني من جتفه : ادري انك تحبهاااا ...بس الي سويته فيها صعب ...وصعب انها تنسى
قلت : والحل ؟؟
قال : انا اقولك ...خيرها ...بين الطلااااق
طالعته بعصبيه: انته تخبلت ؟!!!!
قال : وعبـــود ...وهذيج الساعه بترد لك ...وعاد انته صلح الامور
طالعته : بنفذ ...بس اذا طلبت الطلاق ...بذبحك
قال: خلانا الحين من هالسالفه ...ابا اشري سياره
طالعته وقلت: بلاها سيارتك الرنج شزينها
قال : ابا سياره هديه لاختي
قلت : شو من السياير ؟؟
قال : مورسدس
رحنا بناخذ سياره لاخت عبدالله وانا افكر ....شو بسوي ويا لطيفه ...رن تلفوني وكانت العنود ...سكرت فويها وغلقته ......

روضه


الاحساس بالنقص شي فضييييع ...محد يحسه الا الي يعيشه ...تحس انك ولا شي ...ما لك اي اهميه ...مجرد شخص يقضي عمره ...وبيي اليوم الي بينتهي من دون ان يذكره حد ...هذا شعوري ....ابا اشكي ...بس لمن ...امايه الي ما تنشد عني ...والا لاخواني الي كل واااااحد مشغول بهمه ...ابا صدر حنون يحتويني ...ينسيني كل الكلام الي انقال لي ...كلام هااادف طعنه ...هزت كياني ...زعزعت ثقتي بنفسي ...مسحت دموعي ...لبست عباتي ونزلت اركض على الدري ...ما بيهمني حد ...كنت البنت الي تراعي الكل ...بس محد راعاها ....اهتم بالكل ...بس محد حتى التفت صوبها يوم ونت وقاااالت ااااه ....والشخص الي لازم يطبط عليها هو الي طعنها ...ركبت السياره
: شهمير روح الموووول
ابا اعوض عن زمن الطاااااااعه العميا لامايه ...ابا اعاندها ...بتغيييييييير ...ولا يهمني حد الا نفسي ...روضــــه ...روضه وبس ...محد غيرها
...دخلت المول وتوجهت للصالون الموجود فيه ...دخلت فتحت شعري ...كل الي فالصالون التفتن ...شعري طووووويل ...لونه اسود ....وكثيف ...قلت : اباج تقصينه قصه الفراوله ...وتسوين لي هاي لايت
يلست على الكرسي وانا اسمع صوت المقص ...ياليت مثل ما اغير شكلي ...واغير اطباعي ...انسى حب هااادف ...ما ادري كم سرحت وفكرت ...رجعت للواقع على صوت الفلبينيه ..:
Good ?
طالعت عمري ...انبهرت ...تغير شكلي 180% ....رحت وسويت تنظيف بشره ...منكير وبديكير ....كنت بتحنا بس الجرح الي فايدي منعني ...طلعت ورحت ادخل من محل واطلع من الثاني ...لحد ما حسيتا يدي بتنكسر من الاكياس الي شايلتنها فايدي ....اتصلت على السايق الي طلع وشل الاكياس ...كنت اشخط ببطاقه السحب وما همني شي ...ما خليت عطر الا اشتريته ...ما خليت ميكب من اغلى واشهر الماركات....
طلعت من المول ...رجعت البيت ...طالعت شكلي بالمرايا ...قعدت اصيــــــــــح ....ما اعرف ليش انهرت ....سمعت الباب يندق ..مسحت دموعي دش مروانورفع فويهي مفتاااح ...شهقت ..عبدالله اشترى لي سياره.....



احمد





طلعت من البيت وانا طاااااااااااااااير بالسياره ...شو فيها ندى ...حسيت قلبي بيوقف ....وقفت عند المستشفى وركضت فالممر الطويل ...جفت لامار واقفه برع
رحت صوبها وانا اصااارخ : شو صااااااار ؟؟!!!
قالت : ما بعرف ...بس هيه كتير تعبانه ....
رفعت شعري عن يبهتي بعصبيه ....شو ياها امس مرمسنها وكل شي اوكيه ....يلست اتريا ...حسيت ب..لمارا تهز جتفي ...رفعت راسي وجفت دكتوره ...رحت صوبها اركض : شو فيهااا ندى ...فهميني ؟؟!!!
قالت : انته زوجها ....؟؟؟
قلت : هيه
قالت : اسفه ..........
هنيه حسيت الدنيا اسودت بعيني ...مسكت بالكرسي لا اطيح ...افقد ندى ...لا ما اقدر ...ما اقدر ..
قالت : المدام فقدت الجنين
انهرت ويلست على الكرسي ......هب عارف احمد الله والا شو اسوي ...الحمد الله انها بخير ...
قالت : تقدر تجوفها هيه محتايتنك الحين ....
طالعت لمارا ...قالت : انته السبب
فتحت عيني على الاخر : انا!!!!!!!!!!!!!!!!
قالت : امبارح كنت كتير قاسي معها ...ندى حساسه ...واضايقت كتير بعد ما كلمتك وانته سكرت بوشها ...
مسكت راسي ...قلت : اختي كانت تعبانه
قالت لمارا وهيه شوي وتصارخ : وهادي مرتك كمان ...حراااام الي بتعملو فيهاااا حرااام
ودرتها ودخلت ...سكت عنها لانها ام ندى ..هيه ندى وااايد تحبها ...دخلت الغرفه المظلمه ...فتحت الستاره وطاحت عيني على ملاكي البريئ النايم ...تقربت منها ...اعشقاها ..والله تعبت ....اعيش حياه مزدوجه ...تقربت يلست على الكرسي ...مسكت ايدها وحبيتها وما قدرت ابعدها عني ...ريحتها ...نعومتها ...انتبهت على صوتها الي يعزف على اوتار قلبي ...
قالت : آحــ....ــمد
قلت وانا اتقرب منها وبهمس : عيونه وقلبه الي تبينه
نزلت دمعتها ..مسحت الدمعه بطرف ايدي : الا دمعتج غاليــــه لا تصيحن
قالت : كنت ابا بيبي يشبهك ...حتى لو ودرتني يبقى هو وياي
خليت ايدي على شفايفها : ان شاء الله اموت قبل لا اودرج....
طالعتني وقالت : آحمد تحبني ؟؟!!!!
طالعتها...ما جاوبت على السؤال ...طالعت عيونها ..تقربت منها ..وطبعت بوسه على خدها ...
قلت : دموعج طعمهن مااااااااااااااااالح
ضحكت ...فديت هالضحكه ......ما اقدر ...قلبي لغير ندى ما يدق ...بندت عينها ورفعت راسي وجفتت لامارا ...طالعتني وابتسمت وناولتني كوب كوفي ...شربت ...ورجعت بالذاكره للورى
(( مسكتها من ايدها بقو : ندى لازم نظهر من بيروت
صارخت : انا ما بظهر من غير ابويه
قلت : بس انتي امانه عندي وابوج قال ...اظهرج
قالت : ما بظهر
شديتها من ايدها صوبي ...ضربت بصدري ونزلت راسها : ابوج بيظهر ...يترياج فمكان ثاني ...يلااااااااااااااا لا تموتينا ويااج يا ندى
لفت وجافت لامارا ...قلت : بنطلع على سوريا عن طريق البر ....
قالت وهي تهز راسها ودموعها تهل ...: باباتي ما اظهر من دونه
اسرتني دموعها ...حسيتها بيبي ...تقربت منها ...ومسحت دموعها : ندى نفذي كلام ابوج ...
طالعتني ولامارا كلمتها ....اخير اقتنعت ...سمعنا صوت انفجار قوي ...ما حسيت الا بندى فحضني ...هنيه دق قلبي بقو ...طالعتها ..مشاعري تجاها غير عن البنات ...
قلت : يلاااا ما شي وقت
مسكت ايدها وطلعنا ...
لامارا وهيه تصااارخ ..والدخان مالي المكان : السواق مش موجود ...
قلت : اناااا بسوق
خذت السويج وركبن ندى عدالي ولامارا ورا....كانت لامار تقرا قران وندى حاضنه نفسها وتصيح ...رفعت راسها تبا اطالع المناظر
صرخت : لا اطااااالعين
طالعتني والدموع فعينها ...ما اباها تجوف المناظر الي تزيــــغ ....
رن تلفوني :الو
رديت : هلا
قال : احمد
قلت : ابو ندى ...وينك انته ؟؟!!
ما حسيت الا بندى تاخذ التلفون مني ...قالت : باباتي وينك ؟؟!!
قال : بروح الحيين صوب سوريا
شهقت : حتى نحن باباتي وعدني ما تودرني
قال : انا وراكم ...اجوفكم الحيييييييين
شهقت : باباتي بموت الخوف ....
التفت على صوت صرختها : باباتي ...باباتي
قلت : انقطع الخط ...ما تجوفين الدنيا انتي ما وقت رمسه فالتلفونات
رفعت راسها وجافت الدمار الي صاير ...شهقت وانهارت ...
صرخت : ما اجوف باباتي ورانا
لامار : حبيبت قلبي ...ما بيبين معنا شي هلق
صارخت : لاالالالالالالالالالا وقف السياره
قلت : انتي اكيد تخبلتي نحن الحيين فحدود سوريا ...
اول ما وصلنا سوريا ...التفت صوبها : ابوج ورانا صدقيني
ويها شاااحب وهذا ما يلغي الجمال الرباني الي الله عطاها اياه...طلعت من السياره ...وطلعت هيه نتريا بو ندى ولامار معانا ...يلسنا نجوف السيارات يايات صوبنا
تقربت مني هيه ...كان شعرها يطاير والوقت الظهر ...
حسيت فيها وهيه تمسك قميصي : عطشانه آحمد ابا ماااي
طالعتها ...اشفقت عليها .....رحت صوب الدكاكين ....خذت غرشتين ماي ...صبيت الاولى على راسي ..وانا احس بالحر ...بس التفت باقوى ما عندي وقطرات الماي المختلطه بالعرق اطايرت ...على صوت انفجار قوي ...فريت غرشه الماي وركضت ...حسيت قلبي بيوقف ..شو الي صار...سمعت صرخه ندى ...والدخان الاسود عبى المكان ...التف وجفت الجسر انقصف ...وانهد ...وكل السيارت صارت ركااااااااااام ...ركضت وراى ندى الي صارت مثل الخبله تركض صوب الدمار...صوب الدخان الاسود ...ركضت وكنت اسرع منها ..مسكتها من خصرها وشديتها ...لحد ما طاحت على الارض كانت تصااارخ ..ما فهمت منها شي ...بس كنت احس بقبلها الي بيوقف من كثر ما يدق ...واسمعها تشهق بسم ابوها ..
قلت : بس خلاااص ندى
انهارت بين ايديه ....فقدت الوعي ...شليتها وركضت صوب لامار ...الي فتحت السياره ...ومن هذاك اليوم وهيه لي انا ....آحمد ))




نهايه البارت

البارت السـآدس







قد أخفي خلف كل ذالك البرود
قلب ينكسر لِ أنين حبيبتي ،
لا يعرفون من أنـآ ...!!






بعد ما رجعت من الدوام نمت ...ما ادري كم مر من الوقت...رفعت تلفوني...المغرب ...خذت شور وطلعت ..صليت ...وبعدها قلت بروح اجوف مرواناذا عطى روضه سويج السياره ...طلعت بس وقفت وانا اسمع صوت حد يصيح فغرفه آحمد ...فتحت الباب وانصدمت وانا اجوف آحمد منهار ...ركضت صوبه ..
قلت : شو صاااااااااااير ؟؟
قال : بختنق ...عبدالله انا تعبان ....
ما ادري شو بلاه بس ولا مره جفت آحمد جيه ...ولا مره فحياته صاااح جدامي ...تقربت منه ولويت عليها وهو منهار بشكل فضييع هذا لو ميت له حد
قلت : شو صاير الي يجوفك يقول حد مات لك ؟؟!!
تاكدت من هالشي بعد ما انهار آحمد اكثر ...حد مات ..من ربعه ..
قلت : ربيعك
قال : ياليتني انا الي مت يا عبدالله
وقف قلبي ...لا آحمد شو بلااااااه...قلت: آحمد تعوذ من ابليس وفهمني
قال : خلني بروحي
قلت : لا ما بخليك ...
قال : عبدالله لا تزيدها عليه اطلع برع
تنهدت وطلعت ...جفتها فويهي ...قلت بسكت وبروح ...بس وقفت وانا اسمع صوتها
: يعلكم فهالحال واردي يا عيال الـ..........
فتحت عيوني على الاخر لفيت صوبها : ليش تكرهينا ؟؟شو سوينا لج ...هذا بدل لا تشكرين ابويه الي سكنج عنده
ضحكت ...حسيت اني بموت من الغيض ...رحت صوبها بس تعوذت من ابليس فاخر دقيقه
قالت : هب عليا الي يتفضل عليها حد شراتك " اشرت بحتقار " وشرات ابوك ...النذل
صرخت : عليـــــــــــــــــــــــــــــــــــــــا
غمضت عيني وفجيتها وما لقيتها جدامي ...نزلت بروح اجوف دكتوره كايد ...لازم اجوفها ...طلعت وما جفت سياره روضه ...شكلها طلعت فيــــها ...التف على مروان الي يالس يسولف ويا شمسه فالحديقه
رحت صوبهم ...يمكن حد يعرف شو بلاه آحمد ...
قلت : مساء الخيييييير
ردوا : هلا مساء النور
قلت : مروان تعرف شو فيه آحمد ..؟؟!!
قال: لا هو اصلا ظهر من الصبح وما رد الا توه ...حسيت به مضااايج بس ما باا انشد عنه
طالعته بنظره ...ما لازم بنات عمي يعرفن كل شي عنا...
قلت : انا بظهر بااااي
قال :عبدالله ...ترا طيف بترجع الحين من السوق ..رايحه ويا روضه
التف عليه ...وغيضي الي من عليا كنت بظهره فيه ....بس ما عطاني مجال ...فر عمره فالمسبح ...ضحكت وطلعت ...




مروآن




طلعت من المسبح اشاهق ...ضحكت عليه شمسه
طالعتها : الله يغربل ابليس حد قالي ارمس ويا عبدالله ...بس هذا حظي
ضحكت هيه بعدها ...قلت : عليا وين؟؟!!
تنهدت وقالت : احيدها فالغرفه
اتكيت على حافه المسبح : وشو فيهااا؟؟
قالت : بعدها متاثره بوفاه امايه ...تصدق ما لقينا وقت نحزن فيه كل شي مر بسرعه
قلت : الله يرحمها ...انا بجوف عليا ...وانتي ابتعدي احسها متحسسه منج في شي ...
قالت : انته شو عرفك بهذا كله ؟؟!!
قال : انا اعرف كــل صغيــره وكبيـــره فالبيت فديتج
طالعتني وقالت : خلاااص ..انته حاول تتصرف ...




عليا





احيين احس براحه يوم رفعت ضغطه ...ما ادري ليش يستفزني صوته وو جوده ....فتحت الستاره ...وجفت شمسه عند المسبح ويا هذا الي اسمه مروان....وهو يسبح ...صدق انه قليل ادب ...وشمسه شراته ...ماا ادري ليش اكره الكل صرت...فريت عمري على السرير بدمرهم كلهم ’ كلهم
عليا ما بتكون بالضعف الي كآنت عليه , كيف سمحت لِ هالريال يأذي امي ,
وانا سآكته , نفس ما اذاها , بأذيه ,
وبدمره هو وعيـآله



لطيفه


قرارهم كآن سريع ، ردة غيث لِ بيتنا كآنت بِ سبب ,
لازم انفرد بِ غيث واكلمه , وهذا الي صار


،


لفيت صوبه يوم قال : من اول ايام عرسنا وهيه تشك فيني تخيلي اول يوم شو سوت ؟؟!!
قلت وانا احاول امسك ضحكتي: شو سوت ؟؟!!
قال وهو مركز على البحر وصوته الي يخليك تخبر كل الي فخاطرك : تخيلي ..قالت انا يلست اطالع الرقاصات الي يرقصن
انفجرت ضحك على جوااهر هذي اكيد تخبلت قلت : انزين
قال : اقولج ساعه يلست احايل فيها للفير ...هذا اول يوم لي وياها
قلت : غيث طول باللك عليها ...انته تعرف انها تحبك
قال : انا احبها بعد هيه تعبتني وياها ...انا بتصرف
قلت : لا تتهور
قال : لا تحاتين ، انا احس انها مخبيه علي شي , لازم اعرفه
رن تلفونه ...طالعني وقال هذا منصور ...دق قلبي بقو ....











من اول ما دشت المول وانا اجوفها ..عيبتني واااااايد ...شدني الحزن الي فعيونها ...يلست بعيييد عنها ....البنت الي وياها من اول ما دشن تسولف ...اما هيه ساكته وسرحانه ...شعرها الي خصلاته مصبوغه بلون الذهب متناثره باهمال ...التفت على تلفوني الي يرن
رديت : الو
قالت بصوتها الي يكسر كل شي فيني ...فديتها : وين الالعاب ؟؟
ضحكت : الحيين يا عمري انا فالمول بشتري لج وبرجع
قالت : تاخرت انا روحي فالبيت
قلت : يلا الحييين بطلع
سكرت التلفون والتفت على البودجارديه الي وياي ...: هاشم روح محل الالعاب واشتري ...
وانا يلست اراقبها ...بعدها سرحانه ...انزين فيصل شو تباها ...شربت الكوفي ...رن تلفوني ..لا يكون رغد مره ثااانيه ...لا هالمره من المكتب ...سكرت التلفون ...قايل لهم انا ما متفيج اليوم ...عنبوه ما استاهل يوم رااااحه ...مشيت بسرعه ما اباا حد يعرفني ...ما فيني على لمه البنات ...عشان جيه ما اخلي البودجاريه يمشون ورايه وانا فالسوق ...اخليهم شوي بعيد عني ...ركبت سيارتي ...بعد ما تاكدت ان هشام طلع وهو ورايه ...رحت صوب البيت الي اعيش فيه .....دخلت وانا احس بالكأبه ...كل شي فيه مظلم ...



روضه



انتهت على طيف الي تهزني
: ارمسج من ساعه ما تردين
قلت : انا ما يخصني تفاهمي انتي ويا آحمد ...
قالت : اقولج امايه اليوم رمستني فالموضوع ...رويض دخيلج ساعديني
تنهدت : ما اقدر ...
رن تلفونها ...وردت
: الو هلا هادف
وقف قلبي ...اكره هالاسم تصدقون...ما اطيقه صرت ...جفتها اطالعني ...قالت : يسلم عليج
ابتسمت بسخريه...وما رديت ...قالت : والله ؟؟؟؟؟؟؟؟؟ّ
طالعتها وههي تلم اغراضها الي متفرفره على الطاوله ....قالت : قومي هادف يقول الدنيا برع مطر ...ما فينا على الزحمه ونحن رادين للبيت
شليت سويج السياره وطلعنا ...فالطريج المطر يضرب بقو على زجاج السياره ...ما احس بالخوف ...تعرفون انا كنت خواااافه لدرجه فضيعه بس الحيين صار ما يهمني شي ...ما يهمني حتى امايه صارت ما تهمني ...وقفت فالمدخل ونزلت ...حسيت برجفه من المطر ...رفعت راسي وقطرات المطر تضرب فويهي ..ابتسمت ...التفت على صوت طيف وهي تشهق : عبدالله
التفت عليها وهيه رايحه تربع صوب سيارته ...سكرت السياره ودخلت لا امرض ...ركضت على الدري رايحه صوب غرفتي ...



مروآن



ودرت شمسه ورحت صوب غرفتها هيه وعليا ..دقيت الباب ...بس محد رد...دقيت مره ثاانيه ..وفتحت وهيه تصاارخ : خييييييييييير
ضحكت : عفانا الله بلااااااااااااج جيه ؟؟؟!!!
انحرجت ...قلت : ممكن نهذر ويا بعض .
طالعتني ...احسها تبا ترمس ويا حد ...قلت : على العموم انا فالصاله الرياضيه الي تحت ...
نزلت وانا اجوف روضه داشه غرفتها ...نزلت الصاله الرياضيه ...ابا جسمي يعضل ...بديت اشيل الاثقال ...
الصاله الرياضيه كلها زجاج ...بحيث انك تشوف الي برع بس الي برع ما يجوفك ...وهي مطله على حديقه البيت ...المنظر رووووعه ...خصوصا الاناراه الي برع خافته ...وغير جيه المطر الي ينزل بغزاره ...يالله من زمان ما يانا مطر ...التفت على صوت الباب الي يندق ...دخلت عليا
خلوني اوصفها لكم ...طولها معتدل ....بيضا وعيونها وساااع ..رموشه كثيفه ...ملامحها حاده..وشخصيتها غريبه ...قويه وضعيفه فنفس الوقت
اما شمسه ...قصيره شرات روضه ...سمرا ...انفها فيه شموخ ...وعيونها وآسعه
اتبهت عليها يوم قالت : شو بغيت ؟!!!!
ضحكت : تشلين وياي اثقال
فتحت عيونها على الاخر ...ضحكت ...وقفت ورحت صوبها : اعتبريني اخوج ...ورمسيني اذا تضايجتي من شي
طالعتني وانملت عيونها دموع ...وبعدها لفت الصوب الثاني : مطر .
التف ورحنا انا وهيه صوب الزجاج نراقب زخات المطـــــــــــر الي تنهمر بقوه ...



عبدالله


رفعت راسي وانا احس بالمطر ...احين الشوارع زحمه ....سمعت صوت حد يصرخ باسمي ...التف وجفت طيف واقفه عدالي وخرسانه ماي من راسها لريولها وهيه تشاهق
طالعتها ...قلت وانا اصااارخ : انتي تخبلتي .؟؟!!!بتمرضين ؟؟؟؟؟؟؟؟؟؟؟؟؟؟؟
صارخت وقالت : ابا ارمسك ...
اول مره تكون جديه ....مسكتني من ايدي وما عطتني مجال ...سحبتني صوب الحديقه ..الهبله هذي ناويه تمرض ...
قلت : شو فيــــج ؟؟
قالت وهيه تتقرب مني : ما ابا آحمد ..دخيلك عبدالله
طالعتها شو اقول ...انا مالي خص فالموضوع ...وآحمد اليوم حالته حاله ...
قلت :انا برمسه وبحاوله
ما حسيت الا بالرعد يضرب المكان ..واضاءه البرق كانت مرعبه ...ما حسيت الا بطيف تتقرب مني تحتمي فيني ....وهيه ترتجف ..رفعت راسها ..ابتعدت عنها ...شو هالموقف المحرج الحييين ...هذي ممكن تصير زوجه اخوك ...هذا غير انها بنت خالتك
قلت : دخلي داخل .......
طالعتني ..وركضت وهيه منحرجه دخلت داخل البيت ..........



عليا




طالعته وقلت : انت غير عنهم
قال : وجه نظر
قلت : تدرس ؟؟
قال : ثآلث ثانوي
طالعته وقلت : شد حيلك
قال : شو مستوي بينج انتي وشمسه؟؟!!
طالعته مستغربه ...قلت: شمسه خبرتك
قال : وليش ما تخبرني ...هيه اعتبرتني اخوها ...
لفيت ويهي بسرعه عنه وقلت: بس انته هب اخـــــــــــــــــــوي
شهقت يوم سمعت صوت الرعد القوي ...وحسيت برجفه وانا اجوف فالظلام وبين اناره الحديقه الخافته شاب طويل وبنت الي يشوفها يقول فحضنه ...طالعت مروان الي يلس يطالع بتدقيق ورص عيونه بدقه
قلت : منوه ذيلا ؟؟؟!!
قال : طيف بنت خالتي ...............وعبدالله
لفيت بساله شو علاقتهم ببعض ..بس ما جفت الا ويهه وهو يطلع من الصاله الرياضه وهو مضايج ...ما فهمت شي ...شكله يقول انه يحب هالبنت الحليوه الي اسمها طيف ...طلعت بسرعه فوق ...لحقته : مروآآآآآآآآآآآآآآآآآآآآآن ,, مروآآآآآآآآآآآآآآآآآآآآآآآآن
ضربت بشخص رفعت راسي وجفت هذا الي اسمه آحمد ...شكله متغير
قال وهو منزل راسه : سوري
ودرني وظهر .............طالعته ...ركضت وجفت شمسه ...ما ادري ليش انا مضايجه منها ...يمكن لانها ضربتني...ودرتها وطلعت ...ما اعرف اي غرفه غرفه مروآن
انتبهت على الصوت الي وراي..التف وجفت هذي الي اسمها طيف ..صايره حمرا ...
قالت : مرحبا
ابتسمت ما عدا اني ما اطيقها...شو هالحركات الماصخه الي تسويها ..قلت : وين غرفه مروان؟؟؟!!
قالت : الي جدامج
وخطفت ودشه الغرفه الثانيه ..ِشكلها غرفه روضه...دقيت باب غرفه مروان...
قال : ادخل
فجيت الباب وجفته يالس على الكمبيوتر ...رحت صوبه .....انبهرت بغرفته ,,
قال : تبيني اعلمج على الكمبيوتر ؟!!
طالعته وقلت : هيه بس قبل قولي انته تحب طيف؟؟!!
قام بسرعه من على الجهاز ,,,وصرخ : اناااااااااااااااااااااااااااااااا
ضحكت عليه وقلت : هيه
ضحك : طيف خطيبت احمد
قلت وانا اعقد حواجبي: قصدك عبدالله ؟؟!!!
قال : لا ..سكت ...وبعدين قال : هيه تحب عبدالله ...بس آحمد خاطبنها
عشان جيه آحمد معصب ...قلت : وانته ؟؟؟؟؟؟؟!!!!!!!!!!!
قال: شوه ؟!
قلت: منو تحب ؟؟!!
قال : الكمبيوتر الي جدامي
ضحكت ........





احمد




طلعت من البيت ...رحت صوب الفله ..دخلت سيارتي ...ودخلت ...جفت لامارا ...
قلت : جهزتي غرفه ندى بتظهر باجر الصبح ؟؟
قالت : كل شي جاهز
طالعتها ..تنهدت ويلست على الكراسي الي جدام طاوله المطبخ الطوووويله ..خلت جدامي كوب كابتشينو ...هذا وقته ..خصوصا مع جو المطر والبرد ...خذته وبديت اشرب
قلت : انتي تعرفين اني احبها ؟؟
قالت: وكمان بعرف انك كل شي بالنسبه لندى
قلت : بس انا ما اقدر اخبر اهلي
قالت : بس انته هيك عم تظلمها
قلت : اعرف
ودرتني وراحت ........رجعت بالذاكره للورى (( شليتها لاقرب مشفى ...حسيتها بتموت من كثر ما تصارخ منهاره ...استمر وضعها جيه اسبوع ..ووبعدها طلعنا من المستشفى انا وهيه ولامار
لامارا : وين نروح هلق ؟؟
قلت : انا حجزت بفندق
ندى : ابا ارجع بيروت
قلت : الدنيا دمار ما تقدرين
ما عطيتها مجال ترد ...مسكت ايدها وسحبتها صوب السياره وهيه ما عارضت كانت ساااكته ودموعها تنزل بصمت على ابوها ...
فالفندق ...دخلت هيه الغرفه..وتبعتها لامار ..دخلت انا غرفه ثانيه وفريت عمري على السرير وما حسيت الا بتلفوني الي يرن ...
رفعت التلفون ...صوت لامار ...تباني فاللوبي تحت ...نزلت...
قالت : ندى فخطر ؟؟؟!!!
فتحت عيني : شوه ..!!
قالت : بترجعها على الامارات
قلت : اكيـــد
قالت : بس فيه مشكله كبيره بين ابو ندى و عماما
طالعتها : شو المشكله ؟؟
قالت : متهمين ابوها انه احتال على ابوه ووكتب كل املاكهن باسم ابو ندى
وقلت : وهالكلام صح !!!
قالت : لا طبعا ...جد ندى عمل هيك لان ابنه الثاني بيخسر فلوسه على النسوان وكل
يوم يتجوز وحده شكل
قلت : وشو دخل ندى ؟؟!!!
قالت : الاملاك هلق كلهن باسمها...وهيه اصغر من السن القانوني...
طالعتها ...مسكت راسي ..ابا اارجع البلاد ..قلت : والحل ؟؟!!
قالت : تتزوجها
طالعتها وانا منصدم ...ما عرفت شو اسوي ...ما مر يومين الا نحن فالمحكمه...وعقدت عليها ...وهيه فعالم ثاني ...ما تسوي شي الا يوم تقولها لامارا ..وانا بعد ...رجعت البلاد ...شريت لها الفله وخليتها فيها ....وكل يوم اغرق اكثر فحبها .....)) ما انكر اني متعدد العلاقات النسآئيه , بس ندى أجمل شي صـآر لي ,
وبالرغم من هذا , احياناً اهرب منه , هب فآهم نفسي
بس الي متآكد منه , اني اذا شفتها متأذيه , اتخبل






لطيفه






ركبنا السياره وانا متوتره ...سندت راسي على السيت ...وراح فكري لبعيييد ...
(( كنت فالشهر السابع ...لبست الفستان...مضاايجه ...بس فستان الحمل حلو ...احمر فاااقع ...وتحت الصدر نفس الشريطه السوده ...مجمعه الفستان وبعدها وسيع ...عشان لا يبين واااااايد بطني ....ابتسمت وانا اجوف شكلي بكل رضا ...كنت مسويه بف ...وباقي شعري فير ...اليوم عرس عفرا اخت العنود ...ما اعرف كيف العنود بتعيش اروحها ...غريبه ما معرسه ما عدا انها هيه الاكبر ...وعليها جمااال بعد ....طلعت من الجناح الي حاجزنه منصور حقي ...انا وياه ...رحت صوب جناح العروس ...ابا اجوفها ...بس وقفت وانا اسمع اثنين يتهامسون ....الاصوات هب غريبه ...منصـــور
تقربت اكثر وانا ارتجف ...سمعت صوت وحده اكرها ...الي هيه العنود اخت عفرا...شو سالفتها .....وايقت من الطرف ...خليت ايدي على قلبي يوم جفتها واقفه بلا شيله ويالسه تسولف وياه ...انملت عيوني دموع ...جفته يتقرب منها...ويهمس لها بأذنها ...وهيه ضحكت ضحكه دلع ...حسيت برجفه يوم جفته يبوسها على خدها...هنيه ما قدرت استحمـــل ...ما قدرت ....ركضت صوب غرفتي ...واول ما دخلت الغرفه وطيت بجوتيه على الفستان وطحت على بطني ...وصرخت من شده لاالم.......وانتهى كل شي ...))
شهقت يوم حسيت بايد غيث : نزلي لطيفه صار لج سااعه
فتحت الباب ونزلت ورحت لعبود.......






عبدالله




جفت آحمد وهو يظهر من البيت ...غريبه توه منهـــــــــــــار .....انا لازم اعرف شو فيه ...دوم اجسس على اخواني وتطلع لي مصيبه ..يا خوفي من المصيبه الي بتصيير بس يا خوفي ..وقفت وانا منصدم من آحمد الي نزل فيلا ...ما احيد حد من ربعه يعيش هنيه ...فتحت باب السياره ونزلت ...رحت صوب ...الحارس الموجود ...رفعت ياقه الجاكيت ابا اغطي على راسي عن المطر
قلت : السلام عليكم
الحارس : وعليكم السلام ...
قلت : بيت منو هذا ؟؟
قال : آحمد الـ..........
هنيه انصدمت ...ركبت السياره وسرعت ........شو السالفه ....ليش عنده بيت بروحه ...باجر بعرف كل شي ...بطلع من الصبح وبروح للفيلا...وبفهم كل شي ........






منصور


تعطرت ...مرتبك ...لالالا لازم ما ارتبك ....فتح باب البيت وظهرت ...رحت صوب بيت قوم غيث...هو قالي اروح له البيت ....نزلت...مطر ...والمطر يعني خيـــر ...ياااارب ...نزلت مستعيل ودقيت الجرس ...ظهر لي غيث ودخلني الميلس ...
...ابا اجوفها هيه واتفاهم وياها ...ابا اقولها ...قطع تفكيري دخول الخدامه بالاكل ...وغيث وشكله رسمي ...يتعامل برسميه هب جني نسيب ...
قلت : ابا اجوف ام عبــــد الله ..
طالعني ..واستغرب ...قال : والله هيه قالت لي انا اتفاهم ويااك ...وانته عارف هيه شو تبا ؟؟
قلت : غيث انته ترضاها عبدالله يعيش مشتت بيني وبينها ....
سكت وتم يطالعني ...وبعدين قام ..: انا بحاول اخليها تنزل ...بس اذا ما طاعت ..انته عارف الباقي
سكت...شو بقولها الحييين ...بعد شو بتقول ...بقول الصدق ...مرت ربع سااعه ...تصدقون فقدت الامل ..احس مستحيــــــل تنزل الي سويته فيها فوق الاحتمال ...التفت على الباب الي انفج...ودخل عبود ...فر عمره فحضني ....رصيت عليه ...صار لي شهرين ما جفته ...يلست ابوسه ...ياني هالولد بعد موت ...تعرفون شو يعني موت ، سميته عبدالله على اعز ربعي ...التفت على صوت الباب مره ثانيه ...جفتها ...وقفت والله احبـــهـــا ....
قلت : شحالج لطيفه ؟؟!!
ردت : بخير ...
يلست مجابلتني ..يلس عبود يحبني ...ضحكت ...مشتاق له..لريحته..لكل شي فيه.....
تقربت منه ..: بابا روح لم ملابسك ....
رفعت راسي يوم خطف يربع ....وهو يصااارخ : بروح ويا بابا
طالعت لطيفه الي تغير شكل ويها ...لا لا تضعف يا منصور ...لا تقول بشفق عليها ...ما رحمتك ...خلتك تتعذب ...
يلست ابا اللعب باعصابها ..قالت : منصور
يا لبيه قلب منصور وعيونه....فديت هالصوت ...رفعت عيني اتريا شو بتقول : بتاخذ عبود ؟؟!!
قلت وانا اوقف وااروح صوبها ...ارتبكت وانا ارتبكت اكثر ...بس حاولت ما ابين لها ..
قلت : سمعي ...عندج حلين ...يا ترجعين لي
شهقت وقالت بانفعال ..: نجوم السما اقرب لك ...
قلت وانا اتجاهل كلامها ..: والا اخذ عبدالله ...
يلست وخليت ريل على ريل ....وقلت : وانا الحيين ابا ردج ..بالمره ترا عبود يلم ملابسه تلقينه فوق ....
طالعتني بنظرات ناريه وظهرت من الميلس وهيه تركض ....ياارب ترجع لي...بتخبل اذا تركتها ..
يلست اتريا ...وطالت المده



غيث


التفت على لطيفه الي دخلت غرفتها ...رحت صوبها اركض انا وامايه وعذاري ..من يوم دش عبود يلم ملابسه ونحن على اعصابنا ...جفتها تصيح ...فتحت شنطه وبدت تفر ملابسها وقفنا منصدمين ...رحت صوبها ومسكتها من ايدها : بترجعين له ...بترجعين له يا لطيفه
شهقت وقالت : ما يخصكم فيني ...خلاااااااااااص
ما حسيت بعمري الا وانا اضغط على ايدها ...: لطيفه لا تتخبلين انتي نسيتي العذاب الي تعذبتيه
صرخت : ودرني ...ودرنـــــــــــــــــــــــــــي ...
هذا كله لان النذل بياخذ عبـــود ...
قالت عذاري : لطيفه لا تتهورين
صرخت : انتوا ما تحسون فيني ...


تقربت مني وقالت : بياخذ عبدالله ...والا ارجع له ...بياخذ روحي مني ..غيث انا اموووت اذا ابتعد عني عبود ..تعرف شو يعني اموت...تبا العنود تربيه ...تبا حرمه ابوه تربيه
انهارت لطيفه وقفت انا مصدوم ...بس لازم ما خليها تتهور: لطيفه اذا طلعتي من البيت ما تردين له فاااااااااااااااااااااااااهمه ...فاااااااااااااااااااهمه
وطلعت وانا اجوف الصدمه على ويهه الموجودين وجـــواهر أطالع من بعيد ...!





نهآية البارت

البارت السآدس







مُحرمة ..!








تتنآثر دموعي بصمت , كنت احس بغصة كبيرة
بعد كل الحب الي بيني وبينه , من يوم كنا يهال , يتركني
عشآن الحل الي انا كنت ادور عنه ,
عيال ، لطيفة خذته مني , بسبب الولد ,
مره وياي , ومره وياها منصور
متخبط وهب قآدر يتخذ قرار , حتى الأيآم الي يتركها عشـآني
ما طلقها .!
ليش أنا طلقني ، لِ هدرجه هب غالية عنده ,
أكيـد شرطهـآ هي عشآن ترجع له انه يطلقني ,
مسحت دموعي وانا احس بخطوآت خالتي في الغرفه ,
: يعني لين متى بتميين جيـه ؟؟!
رديت : المشكلة ما ادري , ما ادري
طلعت وسكرت الباب , عفرا اختي مسـآفرة ويا ريلها , يدرس برا , وانا هنيه
مـآلي غير خالتي , آمـه ,
اشم ريحته في المكآن هو ترك البيت , يآبني هنيه قبل لا ينهي كل شي
ليش , يخآف علي ..!
والا يبا يتخلص من الذنب ,,,
انا ولطيفة في معركـة , منو منـآ بيأخذ قلبه ، قلب منصور وللأبد ؟؟!

رجعت بِ الذأكرة لِ المآضي

(( دخل عليه وهو منهار ...مسكت عمري ...كنت متضايجه بس رسمت ابتسامه على ويهي ...
قال وهو يتقرب مني ويخلي راسه على صدري: ما تقربت منها ..ما لمستها ..انتي بس الي فبالي
قلت وانا بموت من الغصه : منصور الي تسويه غلط ...لطيفه الحين زوجتك
مسكني بقو من ايدي : كله منج انتي وامايه قلت لكم ما ابا عيال ...ما تفهموون ...انا اباج انتي بس ...
قلت وانا اتالم من ايده : منصور تعورني
نزل نظره ...جاف كيف ماسكني رفع ايدي وحبها بس انا سحبت ايدي : روح للعروس
قال : ما اباها
قلت : منصور ....
قال: خلااص اول ما تيب لي الولد الي بيشيل اسمي بطلقها ووبخذه ..انتي بتربينه
طالعته ...والله ابا عيال ....لفيت عنه وقلت : روح نفذ الي تقوله
طلع ...انهرت انا ...بيكون فحضن وحده غيري ...بتلمسه ...بيعطيها من الحب الي بالاصل هو لي انا ...بيقولها الكلام الي لي انا ...صحت وانهرت اكثر ...مصيره ينساني ))






روضة


أنتبهت على طيف الي تفر عمرها على السرير وملابسها كلها مـآي
تنهدت : آآه ـ أحبـه والله أحبـه , فديت صوته ، ,
فزت من على السرير وركضت صوبي : أتخبل على شكله , جسمه , عريض وعضلات ,
أحس قلبي يرتجف يوم اشوفـه ,
نهرتها : بنت , عيب هالرمسة , وبعدين انتي نآسية مخطط امـآيه وخآلتي ,
كل هالمشآكـل بسبب الفلوس , وعمر عبدالله ما همته المـآده
مستحيل يرتبط فيج , عشآن بس ما تروحين لِ شخص غريب من برا العايلة , طمعان فيج
طآلعتني بغضب : روضة الي يسمعج يقول اني هب حلوه ,
أنا الف وآحد يتمنآني , قمر ,
بس أخوج رآفضني عشآن الفلوس انا اعرف , ما يبا يرضخ لِ أمج بعد ما رضخ لها في المآضي
وتخلى عن البنت الي يحبهـآ ,
رديت : ودآمه جيـه ليش تعلقين عمرج فيه أكثر
يلست على الكرسي وقالت : هالامر هب بِ ايدي ,


التفت على الباب الي انفج بقو , امآيه ,
ارتعشت بخوف , بس حاولت اتمآسك
قالت : وين سويج سيارتج ؟!
قلت لها : ليش ؟!
ردت بعصبية : اعتقد في سآيق , ماله دآعي ابداً تسوقين , شو تبين الناس تقول , أن بنتي تسوق سيارة , ما يبون يخلون لها سايق , عيزآنيين عن راتبه ,,!
قلت وانا اعطيها ظهري : بس انا ابا اسوق
صرخت متنآسيه وجود طيف : اقوووووووووووولج هـآتي السويج ..!
خليت عمري ما اسمعها , تسكر الباب بقو وقعدت على الارض , خلاص ريولي ما قادره تشلني , مرات اقول , شو سر كره امايه لي , ليش انا بالذات ,
الي اعرفه ان البنت الوحيده دايماً تكون محط اهتمام امها
الا انا ,
ليش ..!!
انتبهت لِ نظرآت طيف وهي اطالعني
قلت : لا تحآتين انا اقوى عن قبـل ,






عذاري


وقفت اطآلع لطيفة وهي طآلعه ويا ريلها , ما صدقت ,
وكلآم غيث صدمني اكثـر , شفته يروح صوب غرفته
التفت لِ جوآهر الي من رجعت بيتنا وهي هب على طبيعتهـآ ,
قلت : هدي غيث , لاتخلينه يتهور
طآلعتني وهي هب عآرفه شو تسوي , قلت : يلا يا جوآهر هو محتآجنج الحين ,


غـآدرت الصالة ودشيت غرفتي ,
بآجر برجع الدوآم , خليت امـآية ترمس غيث ,
وأخيراً وآفق ,
مسكت تلفوني وارسلت رساله لٍ المدير محمد
ابلغه اني بداوم واعتذر عن الأيآم المـآضية ,
رد : المركز مُظلم بغيآبج
رميت التلفون على السرير , ما يهمني كلآمه الحلو , ولا يوم بيهمني , ما اطيقة ..!!







شمسة

دخلت الغرفة ، ملل ,
عمي اليوم كلمني , رفض اني ارجع الشغل
قلت له اني مدينه فلوس من البنك على راتبي
قال : انا بتصـرف ,
مابا اقعد في البيت , ما احب ولا اتقبل ان حد يأخذ القرارت عني وانا الي كنت اتخذ قرارات بيتنا كلها ,
انسدحت على السرير , تلفوني يرن ,
رفعته وشفت اسم جابر
هذا شو يبا , ما يكفي انه ,, انه ....
رجعت بِ الذاكره للورى , اليوم الي صار بيني وبينه خلاف , هو اليوم الي عمي يا فيه
وتكلم عن سمعتي , معقولة يكون نذل لِ هدرجـه ,
معقولة هو الي يكون خبر عمي عن علاقتي بِ طـآرق
رديت وانا ابا اعرف شو السالفه بالضبط ,,!
قال : الـــو
رديت : شو تبـآ ..!
رد : من فتره ما اداومين , سمعت ان والدتج توفت , قلت بعزيج
رديت : شكراً ما قصرت ,,,
قال : عمج اليوم كآن عندنا في الدوآم
فزيت من على السرير , وقلت : ليييييييييييييييش ..!
قال : كلم المدير عشآن يقبل استقآلتج
رديت بعنف : بس انا ما قدمت الاستقآله
ضحك : بس عمج قدمها , وهو تفآهم ويا المدير
حسيت بدوخـه , ما قدرت اسيطر على عمري , دموعي هلت بصمت
قال : شمسه , ترى انا مكلم عمج ، و وعدني انج تكونين لي ....!
طآح التلفون من ايدي ,
لا , لاهنيه وكفآية ..!!
قمت بسرعه وانا رايحه صوب غرفة عمـي , كنت بدق الباب بس صوت عمي وزوجته
ينسمع
حرمة عمي : ترى انا ما بستحملهن ولا بدفع درهم من ديون بنت اخوك , تصرف انت
قال : يا حرمه استهدي بالله , في شخص متقدم لهـآ , و من مهرهـآ بندفع دينها ,
والريال مكلمني من قبل , اصلاً هو الي خبرني عن سواد ويهـآ ,
ارتجفت , ما قدرت اتمآسك , رخيصة صرت لِ هدرجـه
وين قوتج يا شمسه تكلمي , بس في شي لجمني , ما خلاني اتكلم ,
رديت لِ غرفتي ,
كيف بدفع الديون , ما عندي فلوس ما عندي
كنت يالله يالله امشي عمري ومصآريف البيت ,
جزء كبير من الراتب , رآح للبنك
رفعت تلفوني وخليت صوتي عـآدي , دقيت لِ طآرق , لحظآت وصلني صوته بلهفه
: وينج انتي , كل ما ادق ما تردين ..
قلت : طـآرق ، اذا بعت سيارتي كم بتيب ..!
سكت لحظـآت وقال : انتي ليش ..!
قآطعته : بتغطي الدين الي في البنك .!!
رد : اكيد لا ...!
بلعت ريقي وبديت اجهش بالبكآء , خلاص , الظآهر ان الدرب مسدود جدآمـي , قلت
: طـآرق , عمي بيزوجني لِ جآبر
صمت ,
صمت
صمت
جيه انتهت المكآلمـة ,
الصمت ما استمر , دخول عليا للغرفه , خلاني انهار اكثـر ,
طآلعتني منصدمـة ,
قلت لها التفآصيل ماعدا انها ما سألتني ,
ولا حتى قالت لي شوا سوي ,
من وين كل هالحقد يا عليا ما احيدج جيـه ,
قطع افكآري صوتهـآ , : خلي طآرق يتقدم لج , و بعدها بنتصـرف ..!
قلت : شو اقوله , تعال اخطبني , انا بنت ياعليا ما اقدر اقوله جيييـه , أحس بقلل من عمري
هو سآكت على غير العـآدة ,
شكله هب سآكت , تلفوني يعلن وصول مسج , رفعته
" الله يوفقج يا شمسه , أنسيني "





كايد





التفت على صوت الدكتور محمد : لا انته الحيين اوكيه ..وخلال هاليومين تقدر تظهر وتدخل ويا المرضى الثانيين وفيه برنامج مخليتنه الدكتوره عذاري بتمشي عليه ...
رفعت راسي يوم قال اسمها ...انا اكيد تخبلت ...شو الي سويته فالبنت
قلت : هيه بخيـــر؟؟!!
تنهد وقال : من سالفتك وياها ما داومت
سكتت ...شو اقول ...قلت : ابا اكلم اخـــوي
قال : هذا كله تحدده الدكتوره عذاري ...انا ما يخصني ...مرحله العلاج وياي شارفت على الانتهاء
يعني هيه الحين بتستلمني ...ياالله ..شو الي قاهرني منها ما ادري ...تقهرني يوم اجوفها ..احسها فيه غرور ...اخر زمن بنت تعالج مدمنين ...سمعت الباب يتسكر ...الحمد الله ...نوبات الالم والتشنج بدت تقل ....فتحت الستاره الي لونها اصفر فاااتح ...وبديت اركز فالمنظر الخارجي ....يت في بالي منى ...كانت تحب هالاجواء ...يوم يكون الجو مغيم ...جفت المرضى الثانيين ...موجودين فحديقه المركز ...من دخلت المركز ما فكرت افتح الستاره الا اليوم ...ما ادري ليش ...يلست ارقب تحركاتهم ...تنهدت متى ترجع هذي اداوم ...ابا اظهر ...ابا اتنفس هوا طبيعي ...على الاقل احسن من الاربع يدران الي مجابلنهن ....يا في بالي عبدالله ...يوم بجوفه بضربه ضرب ...بطلع فيه عذاب الايام الماضيـــه ...ضحكت ...والله انك ريال يا عبدالله...عرفت كيف تساعدني ...

(( كان شبه منهار ....محد يعرف مكانه الا انا ...طرت بسيارتي ...وقفت عند البحر ...وجفته ...عبدالله ...جسمه متغير ...صاااير ضعيف شرات مروان الخديه ...التفت على تلفوني الي يرن ..هذي منى ..
رديت : الو
قالت : لقيته ؟؟؟!!
قلت : هيه ...سكري الحين ...بطمنج بعدين
سكرت ...منى تهتم بالكل ...رحت صوبه ...ما انتبه لي
قلت : بطول ؟؟؟ تتامل البحر ...؟؟
قال بهدوء : شو تباني اسوي ..؟؟ََ!!
قلت : عبدالله يوم ترمسني طالعني ...عبدالله
بس هو ما لف صوبي ...رحت وقفت جدامه ...طالعني ..نزل راسه ...رفعت راسه وقلت : عبدالله ولد الـ,,,,,,,ما ينزل راسه ...فاااااااااااهم
قال : حرموني منها يا كايد ...حرموني من البنت الي احبها
قلت بلهجه شديده : الي خلقها ما خلق غيرها
قال: اليوم عرسها...اليوم بتكون لغيري
قلت : وشو يعني ...الله يهنيها ...يلااا ما ابا اجوفك جيه ...عبدالله البنات يتمننك ...انته بس اشر على الي تباها وانا بخطبها لك
قال : ما باا غيرها
صرخت : واهلك ما يبونها ...نسيت الفرق الي بينها وبينا ....نحن ما ناخذ من مستواهم ...ادري بتقولي هذا كلام امايه ...ما اقول انه صح ...بس انا خذت منى...وما كنت مختارنها ...بس الله اسعدني وياااااها ...عبدالله ...تبا الناس تشمت فيك ..." ضربته على جتفه " اباك تكون قوي ....ما تسقط من اول مواجهه ....
طالعني وقال : هيه ترا الي ايده فالنار ...غير ...
مسكته بقو ..قلت : انا اتعذب اكثر عنك يوم اجوفك جيه فااااااهم ..لا تقول هالكلام ...انته عاااارف غلاتك عندي ...وفاااااااااااهم
قال بتردد : انا اسف ...
قلت: ما بقبل اسفك لحد ما تعزمني على العشا
ضحك : فاللك طيــــــــــــــــــــــب ...من المكآن الي تباه ))












جوآهر












وقفت اطلعه وهو معصب , كل مره اقدر امتص غضبه وأخليه يصير أهدى
بس المره اكتفيت اني اشوفه
طآلعني وقال بعصبية : انا كم بتحمـل , انتي والا لطيفة والا عذاري ..!
قآطعته :لا تحآتيني انا
تقرب مني وشدني من ايدي : انتي شو فيج ..!
كآن يطالعني في عيوني ، ارتبكت , ما عرفت شوا سوي , تدآفعت الذكريات لِ راسي
قبل امس ,
ليته ينحذف من ذآكرتي


" المسـآء , وغيث ما رد البيت ,
رن تلفوني رفعته وكآن شخص قديم , مابا اتذكره
كلمآت زوجته ترن في اذني للحين
قلت : شو تبا الحين , انا متزوجه خلاص
قال : انا عند بيتج , طلعي
ارتبكت , حسيت بالخوف يتسلل في قلبي , البيت ما فيه الا الخدم , وانا بس , انا
غيث محد ,
قال بصوت عالي :طلعــــــــــــــــي اقولج ,
قلت : مابا
قال : ما بسوي شي , بعطيج غرض بس , هو يخصج , تعالي
قلت : انت وعدتني تنسآني , انا كنت مرآهقه , ما حبيتك ولا انت حبيتني , انت كنت تبا توصل لي جسمي بس , وزين اني كشفتك قبل لا افقد نفسي
قال : جوآهر طلعي الحين ..!
كنت متهوره , لبست شيلتي , كآن قبل لا يصير الحآدث لِ أمايه وابويه , ويرحلون من حيآتي
دأيماً نلتقي ورى البيت , يوقف بِ سيارته وايي اركب , المسـآء , محد يدري
امايه ما تحس ,
كنت متهوره , وتهوري ما قدرت اسيطر عليه
ظهرت له , وليتني ما ظهرت ,
ركبت السياره , واول مره احس انه متخبل جيه ,
قال وهو يسيطر على جسمي ويقربني منه : انتي الحين متزوجه , يعني ما تخآفين من شي , ريحيني ..!!
شهقت بخوف , كنت بفتح الباب بس مسكرنه ,
صرخت : افتتتتتتتتح الباب , افتح الباب اقولك ,
بس هو كآن ما يشوف جدآمه ، الرغبة عآميتنه ,
كنت احس بِ انفآسه قربي , ايده على جسمي , غمضت عيني برفض , صورة غيث جدآمي ،
حسيت بالبرد , كشف عن جسمي ,
حالة الخوف سيطرت علي , لحظآت , بس الحمد الله , ما استمرت , دفعته بِ اقوى ما عندي , ضرب ظهره بقو بالسياره , وتألم , عفدت على كرسيه وفتحت الباب ونزلت اركض وانا احاول أسكر ازرار لبسي , المكآن مظلم ,
وانا اركض والغبار يطآير حولي , صوت الريح يخوف
بس صوته وهو يصآرخ علي خوفني اكثر ,
دخلت البيت وانا منهاره
سكرت البيبان ,
ركضت لغرفتي ودموعي تغطي ويه , ارتجفت تحت الماي وانا اخذ شور
كل ما افكر في غيث احس اني حقيره وما استأهله, ما استآهله ,
يلست امسح على ويهي بعنف , وانا اتذكر الحقير كيف تقرب مني ,
انا السبب كيف طلعت له , كييييييييييف , غبية ادري
بس خفت غيث يرجع البيت ويشوفه , ويشك فيني , كنت اباه يروح بِ اي طريقة ,
طلعت من الحمآم , وقفت جدام المرايا وانا اشوف نفسي
بديت احس اني ما اعرفهـآ , ما اعرف هالانسآنه الي وآقفه جدآمي
ما اعرف نفسي ,

تلفوني يرن , غيث
قال لي مشتآق لج , ,
واول ما وصل البيت وحـآول يتقرب مني , رفضته,
وصديته , هب لاني ماباه , لا ,
انا احبـه واباه , كل شي فيني يباه ,
بس احس اني حقيره ما استآهله , ما استآهله

))


صرخت وانا احس بِ ايده الي تضغط على ايدي
: انا ما قادر انسى الي صار يا جوآهر , خبريني , شو السبب ..!
ليش ..!
والله بديت اشك انج ما تبيني , انتي ما تشوفين عمرج , طول الوقت سرحآنه
من تشوفيني في مكآن تهربين , قووولي لي ,
دزيته قبل لا اقوله كل شي , قلت : ودرني غيث ودرني لاتضغط علي
سحبني بقو لِ حضنه كنت اضربه بِ ايدي , بس هو سيطر علي وقال : شو أضغط عليج ,, تحسسيني اني اخذ منج شي انتي ما تبين تعطيني اياه .. جوآهر ..!
دفعته وقلت : هيييييييييه ماا اباااااااااك انت ما تفهم ,
الظآهر اني قلت هالكلمة في وقت غلط
ويمكن هالكلمه ما تنقال في الاساس في اي وقت ,
مُحرمة بالاحرى
شدني له وقال بعصبيه : الي ما تبينه بيصير غصباً عنج , سآآآآآآآآآآآآآآآآآآآآآمعه ..!!!!!!!!!!

منصور







من ركبنا السياره وهيه ساكته ...وعبود هو الي يسولف ...طالعتها من المرايا بطرف عيني ...شكلها تفكر ...طالعت شكلها وتذكرت
(( عرس اخت العنود ...رحت صوب غرفه العنود ما لقيتها ....طلعت وجفتها فويهي ...رحت صوبها وسولفت وياها ...بس كنت مرتبك اخاف لطيفه تجوفنا ...ما تعرف ان العنود زوجتي ...ولا اباها تعرف فهالوقت ...بعد ما تولد لكل حادث حديث
تفديت العنود ...ياربي بنت خالتي واحبها واموت فيها......وبعد ما راحت العنود صوب غرفه عفرا ...قلت بروح اجوف لطيفه ...لطيفه غيييييييييييير نهائيا عن العنود ..هدوئها ...حكمتها ...شعرها ..شعرها غييييييييييير ...رحت صوب غرفتها ..دقيت الباب وفجيته وانصدمت وانا اجوفها على الارض ...والدم مغطي السيرميك الابيض ...وقف قلبي ..الولد الي احلم فيه ...لطيفه زوجتي ...شليتها بين ايديه...ورحت صوب المستشفى...غيث وام غيث تبعوني ...حسيت اني بفقد الاثنين ....مسكت راسي ...انتبهت على صوت لطيفه وهيه تقول لامها : ولدي ياا امايه انتي ربيه ...لا تخلين حد غيرج ..ااااااااخ
وبعدها تسكرت عينها ..وقفنا نتريا ...ساعه مرت ولا حس ولا خبر ...حسيت اعصابي توترت ...هذا غير العنود الي كل عشر دقايق ادق ...غلقت التلفون ....وطلع الدكتوره ربعنا صوبه ..
: الوضع حرج ....ممكن حد منهم يموت
صرخت : انقذي الولد ...ولدي اباه فااااااهمه
طالعني غيث وامه بنظرات ناريه ...ومسكني من كندورتي : ما توقعتك نذل ...لهدرجه
لانه هو ما يحس بالحرمان ...ابا ياهل..انا تزوجتها عشان الولد ...بس ....بس ...والعنود بتربيه ...ما تهمني ...كنت بنضرب فالمستشفى ...مرت ساعه ثانيه ...طلعت الدكتوره
: الحمد الله تمت الولاده بعمليه قيصريه...الولد فالحضانه...والام
صرخ غيث : شو فيهاااااااااااااا ؟؟
قالت : دخلت فغيبوبه ...))
نقزت وانا اسمع لطيفه تصارخ : عبود ايلس مكانك لا تتحرك ...
طالعته فالمرايا : بابا ...شو تبا عشا ...بطلب لك من المطعم
قال : برجر بابا
لطيفه بحده : عبود ما ياكل من المطاعم ....تباه ايه تسمم ويموت ...
طالعتها متروع ...شو بلاها هذي ...تنهدت وقلت : خلااص بابا اول ما نوصل ماما بتسوي لك ولي العشا
قالت بصوت خفيف سمعته انا بس : بسويلك سم يسمك ...
ما قدرت امسك عمري ...ضحكت بصوت عالي ..........ههههههههههههههههههههههههه
لفيت صوبها : اهون عليــــج
ما ردت....وصلنا البيت .......











لطيفه












وين بيوديني الحين بيت اهله الي تعذبت فيه والا وين بالضبط ...اكرهه هالكلمه الي تتردد فبالي ...وقفت السياره
التفت وسمعته يقول : نزلي بيتج
اكره صوته...اكرهه ....نزلت بسرعه ...فتح الباب وهو يشل عبود ...خنقتني العبره ...كنت اقول على موتي ارجع لهاالحقييييييير ..تذكرت كل شي ...جفته وهو ياشر على الغرف ...فتحت اول غرفه وسكرت الباب وقفلته على عمري وانهرت من الخاطر ,,,,ما حسيت الا باالنور الي دش الغرفه ...رفعت شعري ولفيته وقمت وانا احس بصداع فضييييييييع ...دخلت الحمام وخذت شور ...اووه شو هذا ما يب لنفسي ملابس زينه...لميت اي شي ....بردااااااااااانه من الخاطر ...ابا شي غليظ او صوفي ...بس ما حصلت ...لبست بنطلون وقميص...وفتحت باب الغرفه بشويش ...وين عبود ..تولهت عليه ...يلست امرر نظري على البيت ...مرتب ونظيف ..رحت صوب غرفه فاخر الممر ...فتحتها شوي شوي ...الغرفه كلها العاب لعبود ...ابتسمت...عبود بيفرح ...شهقت ...عبود متعود يوعى الصبح يتريق ...طلعت الساعه 8 ..الساعه 9 بيوعى ...بس وينه ...رحت وفجيت الغرفه الي مجابله غرفتي....المكان مظلم ...بس قدرت المح عبود نايم على ابوه .....طلعت وانا ابتسم ...كيف احرمه من ابوه الي هو الهوا الي يتنفسه عبود ...انا ما رجعت عشان منصور ...ولا عمري بسامحه ...بس بسوي هالشي عشان عبود ...بس .......








احمد








ما انتهت الا على تلفوني الي يرن ...شليته وانصدمت الساعه 8 الصبح ...فزيت من على الكرفايه انا كيف رقدت هنيه ...رديت
: الو
امايه : آحمد فديتك ...وينك انته ؟؟؟!! انصدمت يوم عرفت انك نايم برع البيت ؟؟!!
قلت وانا اتلعثم : واااحد ..من الربع ...مسوي حادث
قالت : وعساه بخيـــــــــــــــر ؟؟!!
قلت : هيه الحمد الله
سكــــــــــرت السماعه وتنهدت وانا احمد ربي ان الكذبه صدقتها الوالده ...فريت اللحاف ..ودخلت الحمام خ تشور سريع ...تذكرت ندى يوم تجهز لي الحمام ( عزكم الله ) ريحه العطورات الي تخليها لي ...تولهت عليها ..بروح الحين المستشفى وبظهرها اكيد تترياني ....طلعت ولبست بنطلون جينز ازرق فاااتح ..وقميص رصاصي ...وكاب نفس اللون...
طلعت وجفت لامارا تترياني : يلا نروح
قامت وركبت السياره وطلعت صوب المستشفى ....












ندى













(( كنت بموت من الارتباك ...انا هب فاااهمه شي...ابوي ميت من اسبوعين ...وانا عرست ...كنت يالسه جدام المرايا ولامار تعدل شعري ودموعي تنزل ...هب فاااهمه لشو بوصل ...
قلت : ابا باباتي
قالت لامارا : هلق آحمد راح يعوضك عن كل العزاب الي تعزبتيه
قلت : ما ابا ...ما ابا ....
قالت : ندى ما قدامك الا آحمد ...امسكي فيه ...هو الي راح يحميكي
قلت : بس .......
قالت : اسكتي هلق خليني اضبط لك الميك اب ..
خليتها تلعب على ويهي ...وانا هب مهتمه ...قربت لي فستان ...قلت : لا ما ابا كيف اللبس الابيض ....لبسيني اسود ...لبسيني اســــــــــــود
وانهرت من الصايح ...سمعت صوت لامارا وهيه تهديني وتقولي بخرب المكياج بالدموع ...بس ما يهمني شي ...تميت اشاهق بصوت عالي ...ابا اصرخ ...حد يفهمني ...محد فاهمني ...انا فقدت باباتي الي عشت عمري كله وانا وياه ...كل لحضه...كل ثانيه ..اباه يحضني ..مشتاقه لحضنه ...لمزحه وياي ...مشتاقه لعصبيته...مشتاقه لحنيته علي..اختفى صوت لامار ...مابقى الا صوت وناتي وصرخاتي الي تطلع بكل غصه ..المكان هدوء ...ما حسيت الا بحد يمسح على راسي بكل حنيه ....باباتي ...رفعت راسي وجفت احمد
قمت وقلت : اطلـــع برع
قال : ندى اهدي لامارا تقول ,,,,,,,
قلت وانا اشاهق : ما يخصك فيني انته منوه علشان تهتم فيني منوه ؟؟!!!
تقرب مني ...رفع شعري بايده ...قال : اعتبريني ابوج واخوج ..وزوجج ..وحبيبج ...والي تبينه اصير لج
يلست اطالعه وانا هب فاهمه شي ...تقرب مني اكثر ومسح بقايا دموعي ...ما حسيت
الا وهو يقرب راسي من صدره...قلبي بيظهر من مكانه ...خلاااص...لمني فحضنه ...ما اقدر اوصف مشاعري ...ما ابا ابتعد عنه ..تميت اصيح وهو يهديني ..))
التفت على صوت الباب الي انفج ..وجفته وهو يبتسم بس ويهه تعبان...لامار واااايد عاتبته ..بس هو ماله ذنب ...انا حساسه زياااده عن اللزوم ...
قال وهو يحب ايدي : جاهزه ؟؟!!
هزيت راسي ..ساعدني انزل من على الكرفايه ..خلاااص ابا ارجع البيت وارتاح..


مروآن










ما رمت ارقد فالليل ....طول الليل كلام عليا يتردد فاذني ...معقوله انا احب طيف...بس هيه ..شو بلااك مروان...هذي بعد اسبوع بتكون حرمه اخوك ...سمعت امايه تتفق هيه وخالتي ...ان ملجه طيف وآحمد الاسبوع الياي ...وامايه مستعيله ...تقول خلال هالشهر بتزوجهم ...تبا تفرح بواحد من عيالها ...وانا اجوف عبدالله اولى ...والا شو رايكم انتوا ...عبدالله اكبر ...وكاايد بعد ..تنهدت ...انا بعدني ما مقتنع بالكلام الي يقوله عبدالله ....طلعت من الغرفه بعد ما خذت شور دافي ...يلست انشف شعري ...وانا نازل على الدري ...بس انصدمت وانا اسمع ضحكت طيف فالصاله ...ما ادري شو هالمشااعر ..الله يغربل ابليسج يا عليا ..دخلت ...وانصدمت اكثر وانا اجوفها يالسه ترمس ويا شمسه الي كانت متحجبه اما هيه ما لابسه شي على راسها ...يا بنت الناس لا تعذبيني ...
قلت : طيييييييييييف قومي خلي وقايه على راسج شو ها ؟؟؟!!
ضحكت : مروان الياهل ...سمعني ...ترا آحمد محد ...وابوك مداوم ...وعبدالله طلع من الصبح ...محد ريايل فالبيت
هنيه صدق عصبت ...رحت صوبها وانا اجوف شمسه تهديني بنظراتها ..مسكتها من ايدها وقلت : والي جدامج ما عايبنج ؟؟؟!!!
ما ادري ليش استفزني كلامها ..وباقي شوي وبلفها كف على ويها ..
قالت : بلاااك انته ...؟؟!! انا ما قصدي شي ..
وسحبت عمرها من الصاله وطلعت فوق ...انا شو سويت انته عارف طبعها ...هذي هيه من وعت على الدنيا وانا الياهل الي محد يجوفه ...ودرتهم وطلعت الحديقه جفت عليا ..بروح اكفخها الحيييييييييين ...كله منها .....







عبدالله

يلست اراقب آحمد ....من الصبح طلع من الفله...وراح مع وحده ...ما ادري منو هذي ...تبعتهم ...وصلوا المستشفى ...يمكن بيزور ربيعه المريض ...تميت اتريا ...مرت نص ساعه ...وبعدين ظهر ..وياه بنت ...قمــــــــــــــــــــــــــر ..لابسه تنوره للركبه وقميص ابيض ....شكلها تعبانه ...آحمد ماسك ايدها ..وكاشفه عن شعرها الغجري الطووويل ........تبعته لحد ما وصل البيت ...منو هذي ...منوووووووو ...وحده من ربايعه ..دخل وما ظهر ...رجعت البيت ...اول ما دشيت جفت مروان يالس ويا عليا برع ....دخلت مالي بارض لشي ...جفت طيف فويهي ...نزلت راسها مستحيه ....
: احم ...شخبارج طيف ؟؟!!
قالت : بخير ...شو سويت فسالفه آحمد
قلت : والله للحين ما صار شي ...انا ما اوعدج
مسكت ايدي ..ما ادري كيف تجرئت ...سحبت ايدي وطالعتها بنظره وطلعت ...سمعتها تركض ورايه : عبدالله وقف ..حرااااام عليك ...امايه كلمتني اليوم تقول الملجه الاسبوع الياي
قلت : ما يخصني
ودخلت غرفتي وضربت بالباب ........













روضه





طيف امس باتت عندنا....من اول ما وعيت الصبح ..خذت شور ...كشخت وطلعت المول ...دخلت الكوفي ...ابا اهرب من البيت ومن معامله امايه القاسيه ...سرحت ...ما ادري كم مر من الوقت بس انتبهت يوم جفت واحد يسحب الكرسي الي مجابلني ويقعد جدآمي ...يلس يطالعني ...شهقت من هول الصدمة ...















نهــــــــــــــــــــــــايه البارت
البارت السابع








طلعت وانا ميته من الفرحه بروح المركز ...من يومين ما داومت ...اوووه الله يغربلني نسيت سالفه ابو الهنوف ...رحت صوب بيته ...نزلت من السياره ودقيت الجرس ...ما ياني رد ..دقيت مره ثاانيه ...


طلعت لي الهنوف ...نزلت لمستواها وحبيتها : شخبارج الهنوف


قالت : بخير ...


قلت : وين ماما ؟؟!!


رفعت راسي وانا اجوف ام الهنوف ...سلمت عليها ..


قلت : ما صرنا نجوفكم ...بو الهنوف يسال عنكم


قالت : اخوه ما نعنا ...


شهقت : وصلت فيه الوقااااحه لهدرجه ؟؟!!


قالت : هيه


قلت : والحييييييييين ؟؟!!


قالت : ما بنقدر نجوفهــــــــــ


تنهدت ...ركبت سيارتي شو اقوله ...اخوك الي ورطك فالمخدرات ...ما يبا زوجتك تزورك ...يبا حالتك ترد تنتكس ....شو اسوي الحيين ...صدق ان اخوه نذل ...كل هذا عشان الفلوس ...والله هالدنيا تغــيرت ..واهم شي صار الماده .....دخلت المركز ...ورحت صوب مكتبي ...فريت العباه ...يلست اقلب الاورق ...التفت على الباب الي اندق...وجفت محمد


قال : ما بغيتي اداومين؟؟!!


ضحكت : كنت تعبانه


سكت ...ناقشني فالشغل ...وبعدين قالي انهم اليوم بينقلون كايد غرفه عاديه ...يعني يقدر يدخل ويظهر براحته ...لازم ابد وياه ...شليت التلفون ودقيت لعبدالله












عبدالله












ما وحيت اخلي راسي الا والتلفون يدق ...اووه شكلي ما برتاح ...رديت : الو


قالت : الو ..وياي عبدالله الـ.........


عرفتها ...هذي الدكتوره: هيه نعم دكتوره عذاري ؟؟!!


قالت : هيه ممكن تتفضل عندنا المركز


سكرت التلفون وطرت على المركز ...دخلت مكتبها...كانت تبتسم ...


قالت : انا اليوم ابا اعرف كل شي عن كايد ..واباك انته الي تخبرني ..؟؟!!


قلت : شو مثلا ؟؟!!


قالت : كيف وصل لهالحاله ؟؟؟!


قلت : بسبب وفاه زوجتــــــــــــه ..من توفت منى وهو متغير ...لانه يحس بعقده الذنب ...يحس انه المسؤل عن وفاتها


قالت بلهفه : وليش يعني ؟؟!!


قلت : لان قسمهم احترق , وقف هو عـآجز , جدآم القسم , حاول يدخل , بس الاوآن فآت


قالت : اها ..يعني عقده الذنب


قلت : هيه هذا غير انه يحبها واااااااااااااااايد ...


طالعتني وقالت : هالمعلومات بتخدمني واااايد ...


قلت : ابا اجوفه


قالت بابتسامه : هب الحيين ...يوم بتكون زيارتك لصالحه ..بطلبك انا بروحي











كايد











نقلوني غرفه ثانيه ....احس براحه على الاقل بقدر اظهر على راحتي ....سمعت صوت الباب التفت وجفت واحد من العمال ....تذكرته ...هذا كان يمسكني كل ما تيني النوبه ...ويساعدني


ابتسم : كايد ...في محاظره فالمسيد الحين ...روح .


طلعت ورحت المسيد .....دخلت ...جفت وااااايد مرضى ...قلت : السلام عليكم


انعزلت فزاويه بروحي ....ماا ادري ليش ...التف على صوت الشيخ ..كل ما يذكرنا بايات القران ...وان المخدرات حراااام ...وشو نتائج المخدرات ...اقول انا كيف كنت غبي وادمنت ...كنت ابا اهرب من شي ...لشي اكبر ..بعدها صلينا جماعه...طلعت...لفيت وحصلت مجموعه من الكراسي ....فمرر طويل ...يلست ...سرحت ...منى ....الله يرحمج ...ما حسيت الا بايد واحد على جتفي ...رفعت عيني ..مد ايده : ابو الهنوف


ابتسمت : كايد


قال : اول مره اجوفك ...الحين نقلوك الغرفه العاديه


قلت : هيـــــــــــــه


قال : زين والله ....اي غرفه


قلت : 34


قال : يعني عدالي ...اذا احتيت شي ..دق عليه الباب والا اقولك لا ادق ولا شياته دش على طول


ابتسمت ....قال : مخدرات والا حشيش ؟؟!!


قلت : مخدرات


قال : نفسي


قلت : كم صارلك ؟؟!!


قال : شهر ...ما بقى لي شي ...يمكن عشر ايام واظهر


قلت : بترتاح


قال : التحدي الكبير برع هب هنيه ...هنيه على الاقل انته ضامن ان السم هذا ما بيدش جسمك ...بس برع ما تعرف متى تضعف


التفت وانا اسمعه يصرخ : دكتوره ...دكتوره


طاحت عيني عليها ...رجعت اداوم ....يت صوبنا وهيه تبتسم ..مدخله ايدها فجيوب قميصها الابيض ...قالت : هلاااااااااا ابو الهنوف ...شخبارك؟؟!!


قال : والله دكتوره من جفتج صرت اوكيه ...من يومين ما داومتي


طالعتها انا بحتقار ...ما ادري ليش يحبونها ...قالت : لا كنت ابا ارتاااح


قال : طمنيني على الهنوف وامها


قالت وهيه اطمنه : لا هم بخيير وانا اليوم قبل لا اداوم ...رحت وسلمت عليهم ...وان شاء الله بيزورونك قريب


قالها وهو فرحان : مشكوره دكتوره ....


قالت : ابا اجوفك اليوم فالساحه الرياضيه


قال: ان شاء الله


سبيتها فخاطري...حتى ما سالتني شي ...ما قالت شخبارك ..شو هالدكتوره ...قمت معصب ...سمعت صوت بو الهنوف يركض ورايه : كـــايد ...كـــــــــــــــايد


ما لفيت ...مسكني من جتفي ,,,قال : شو فيك ؟؟!!


قلت : ما ادانيها


ضحك : هههههههههههه حرام عليك ...هذي احسن دكتوره فالمركز


قلت: تقدر تخليني ارمس اخويه ؟؟!!


قال : هيه بس انته اطلب منها


تخسي اطلب منها ...سرحت ...بس رجعت لبو الهنوف يوم قال : نترياك اليوم فالساحه الرياضيه


قلت : ان شاء الله


دخلت الغرفه وفريت عمري على السرير ....الله يغربل ابليسها هالدكتوره ...اندق الباب ..التف على صوتها الي تتعمد تخليه رقيق : مســاء الخير


طالعتها بنظره ...وما عطيتها سالفه ....


قالت : شخبارك كـــايد ؟؟!!!!


لفيت عنها الصوب الثاني ...قالت : شكلك ما تبا ترمس على العموم يوم تحس عمرك تبا ترمسني ....تراني فمكتبي ..


رقعت بالباب ...الله يغربلها ...الحقييييييييره ...هذا اسلوب ..تنهدت وفريت الكوب الي على الطاوله ...









لطيفه









دخلت المطبخ ...عبود فديته يحب البيض ..وبديت اسوي له ...


(( فتحت عيني وجفت منصور عدالي ...تم يطالعني ما مصدق ...مسك ايدي : لطيفه ...لطيفه


قلت : وين انا ؟؟!!


ابتسم وحب ايدي ...قال : سلامات


وركض ودرني ...دخلو عليه الدكاتــره ...يلست اطالعهم مستغربه ...شو السالفه شو مستوي...يلسوا يفحصوني وهم يتناقشون ...طالعت منصور وهو فرحان ويحمد ربه ...مرت ربع ساعه دش عليه غيث حضني وانا مستغربه ...وراه عذاري الي كانت تصيـــــح ...وامايه...


منصور : عرفتيهم ؟؟!!


ضحكت : هيه ...ليش اطالعوني جيه ؟؟!!


غيث : لطيفه شو اخر شي تتذكرينه ؟؟!!


قلت : عرس عفرا ..


سكت ...مسكت راسي وانا اتذكر اني كنت حامل ..مسكت بطني ...الياهل ...ولدي وينه ؟؟!!...طالعت امايه وانا اصيح : وين ولدي ؟؟!! مات ؟؟!!


امايه : لا فديتج ...عايش ...والله عايش


قلت وانا اصارخ : ابا ولدي منصــــــــــــــــــور ..ابا الولد ...الحييييييييين


غطيت عمري بالبطانيه وانا منهاره ...واسمعهم ...ما قدرت امسك اعصابي...ما حسيت الا بالابره وهي فايدي ...بندت عينــــــــــي مره ثانيه .....وما فتحتها الا على صوت عبود ...جفته ...ارتجفت ..هذا ولدي ...كبر ...


منصور : كنتي فغيبوبه ....سنه كامله


شهقت ودمعت عيني ...مسكت عبود وحضنته ...بس شكله صغييييييير


امـــايه :شوي شوي عليــــــــــــــــــه ...


طالعتها : قلبي يقولي انه في شي ...شو فيه امايه قولي ؟؟!!


تقرب مني منصور ...مشهده ويا العنود يتكرر فبالي ...حقييييييييييير ...يخوني ...ويا بنت خالته ...قال : حبيبتي عبود شوي تعبــان


قلت وانا اطالع امايه : شو فيه ؟؟!!


امايه : فتحه فالقلب ))


ما كنت اعرف انه متزوجنها ...رجعت على الواقع وانا احس بايد منصور الي تحوط خصري ...غمضت عيني ..ما حسيت الا وانا اضربه بكوعي على بطنه وسمعت صرخته ....تروعت ...ولصقت فالثلاجه ...تقرب مني وانا كارهه هالشي ..قربه يخليني اموت ...بلعت ريجي ...بس هو ما رحمني ...تقرب مني ولصق فيني ابا ادزه هب قادره ...لاني اضعف منه بواااااااااايد


قلت من بين اضروسي : ودرني


قال : تضربيني ؟؟!!


حسيت روحي تطلع مني وانا احس بشفايفه وهو يحبني ...بس دزيته بعنف...طالعني مستغرب ..منصدم.....


قلت : لا تتحسب اني رجعت عشان خااطر عيونك انا رجعت عشان عبود بس ...ولا تفكر انك تقترب مني ...فاااااااااااااهم


زغت وانا اجوفه يمسكني باقو ما عنده من جتوفي ويقول : ليش نسيتي اني انا زوجج ...والزواج حقوق واجبات ؟؟؟؟؟؟؟؟؟!


غمضت عيني ...وصرخت وانا اتذكر كل شي : حقوق ...وين حقوقي يوم تزوجتني وخدعتني وما كلفت عمرك تخبرني انك متزووووووووووج ...وين الحقوق يوم تخدع عليه ...وتخدع على اهلي ...ويـــــــن ؟؟!! وين الحقوق يوم تاخذني (( غصيت من الالم )) بس عشان ايب لك ولد ...شو تتحسبني ..حيواااااااااااااااااااااااانه...وين الحقوق اه ..رد عليه ..الله ما يرضى بالظلم...وانته ضلمتني ...هب الا ضلمتني قهرتني ...عمري ما بسامحك ...وليش اسامحك ...اذكر لي شي زين صار لي وانا وياك ...ما صار لي شي الا اني يبت عبدالله ...الي هو خلاني ارجع للعذاب ..هيه لا اطالعنــــــــــــــــي منصدم ...انته عذاب بالنسبه لي ...عذابــــــــ ..الله لا يسامحك ..الله لا يسامحك ...


صحت..غطيت على ويهي ...بس سمعت صوت ....صوت نظر عيني ...سبب تضحيتي ...عبدالله : ماماتي ..


انهرت اكثر ...رحت صوبه ..وحضنته ...مسحت دموعي : عبود يلا نتريق


منصور











رفعت شعري بعصبيه واناا اجوفها تحضن عبود ...والله انا محتاي لج يا لطيفه..بس ما بتفهمين ...ادري غلطان..والغلط راكبني من ساسي لراسي ..بس ....التف عليها وهيه تقرب الريوج...شو سويت انا ...تهورت ...يلست عدال عبود ...وهيه مجابلتني ...بدت تخلي لعبود الاكل...وانا قربت لعمري ...تصدقون انسدت نفسي ...قمت بسرعه...ودخلت الغرفه ...رن تلفوني

: الو هلا امايه

امايه : هاه من انتقلت بروحك ما جفناك

قلت : فديت جان شاء الله اليوم اي عندج...

قالت : ابا اجوف عبدالله يا منصور

قلت : ان شاء الله ...انتي تامرين ...اليوم بيبه لج

قالت : وشخبارها ؟؟!!

عرفتها تقصد لطيفه ...ما الومها انها ما ادانيها..امايه اداني العنود ...العنود بنت اختها...وجريبه من امايه ..قلت : بخير ...يلا انا بروح اللبس وبي ..

سكرت بسرعه ...تنهدت فريت عمري على السرير ...اااه شو اسوي ...العنود شخبارها ...شو مشاعرها صوبي عقب الطلاق ....التف على الباب الي انفتح وجفت عبود وحولين اثمه الحليب ...ضحكت : هههههههههههه

قال : بابا ...ابا اللعب

قلت : حبيبي روح عند ماما ...خلها تلبسك بنروح عند يدوه ...

ما حسيت الا الباب ينفج بقو ...رفعت راسي ...جفتها ...

قالت : بتوديه عند العنـــــــــــــــــود ؟؟!!

قلت : لا

قالت : لا تجذب .....

قلت : والله ما بوديه عندها بلاااااااااااااج انتي ..؟؟!!

طالعتني بعصبيه ...ضربت بالباب ....اللعنه ....قمت وخذ تشور ...لبست ..طلعت جفته يترياني ...تقربت منه وحبيته ..شعره فيه جل ...فديته ..

قال : بنروح عند يدوووه

ضحكت وقلت : يلااااااااااااا

كنت بظهر بس لا ارديا لفيت ويهي وجفتها اطالعه بخوف ...قلت : لا تخافين بيرجع مثل ما خذته ......وطلعت








عذاري







دخلت مكتبي وانا حدي مضايجه من كايد ....عنيد...وانا اعند عنه ...نظراته تبين انه يبا يجوف حد من اهله ,,,وهالشي صعب انه يقوله ...وانا بستغله ....اليوم المرضى بيلعبون كره سله فالليل ...بجوفه يظهر او لا .....تعيبني الاجواء الترفيهيه الي يسويها المركز...تخلي المرضي يغيرون جو ....لفيت شيلتي وظهرت الساحه ...

الساحه...فيها ملعب كره سله....تنس ...مكان للقعده ...المكان يفتح النفس ...ناس تقرا جرايد ...كتب ...وناس تلعب وتغير جو ...دورته بين الموجودين ....محد ...سمعت صوت ابو الهنوف

: دكتــــــــــــــوره

ضحكت ...اليوم فيه تحدي بين ياسر وابو الهنوف ...على الرميات الثلاثيه ..وبنجوف منو بيفوز ...رحت صوبهم ...

قلت : هاه كيف النفسيه

ياسر : اكيد انا الي بغلب

ابو الهنوف : ههههههههههههههه والله ضحكتني ...

قلت : فيه مباراه غير التحدي ؟؟!!!

ياسر : اكيد ....

قلت : يلا انا بجوف ...والي بيفوز ...

طالعوني كلهم ...قلت : له عشا خااااص ...يلا شدو الحيــــــــــل

رحت وانا امشي ...رفعت راسي ...جفته ...هو ...كايد ...استغربت ...لف ويه جنه ما يشوفني ...قهر يضربني منه ..يلست الهواء بااااااااااااااااارد .......

لفيت وجفت الدكتور محمد يصارخ على الشباب : يلااااااااااا....

ابو الهنوف يا صوبي ..:ناقصنا وااااحد ؟؟؟!!!

استغربت : ليش؟؟!!

قال: حمد تراه تعبان شوي اليوم

تذكرت ...بروح اجوفه بعد المباراه....قلت : معقوله محد يبا يلعب

طالعت كايد الي يالس بس يتفرج ....قلت : انا بلعب

طالعني ابو الهنوف بصدمه ...ضحكت وخطفت ...خذت الكره ...ضربت فيها ثلاث مرات على الارض ...واوهمت الكل اني ابا امررها لبو الهنوف ....بس انا ضربتها صوب كـــــــــايد الي خذها فايده وابتسم بخبث ........

حطيت عمري بريئه : شكلي ما اعرف ....شو رايك انته تلعب

كل الي فالملعب تموا يطالعونا ...اعرفه بيقوم ....تميت اطالعه...اباه يسمع الي اقوله ...

قال : انزين بنلعب ...بس على شرط؟؟!!

تقرب مني ...خفت بس ما بينت ..قال : ابا اجوف اخويــــــــــــــه

قلت : اوك ....بحاول

قال : لا ما تحاوليـــــــــــن ...تنفذين

قلت وانا اكز فالثقه الي فعيونه : انزين ...اللعب على الاقل

تنفست براحه يوم صرخ : منو وياااااااااااي ؟؟

طبعا الشباب ... ردوا ...ابتعدت اراقب ...شو بيصير ...كنت متحمسه ...اراقب كل واحد وحركاته ..انفعالاته ....كله هالاشياء تساعدني ...كايد من النوع العنيد ...ما يسوي شي ما مقتنع فيه ...ذكي لدرجه كبيره ...يدور مصلحته ...ويفهم الطرف الاخر بسرعه ....انتهت المباراه وفاز ابو الهنوف ومجموعته الي من بينهم كايد ......يا بو الهنوف صوبي : هاه العشا عليـــج

قلت : انتو تامرون ...بس بيكون وقته مفاجأه ....

ضحكوا ...كلهم تفاعلوا الا هوه ...سرح ....يفكر بزوجته والا شوه ...يلسب يضرب بالكره على الارض ...صوت الارتطام قوي ...خلاني الف صوبه ...رحت صوبه ...خذت الكوره وركضت ودخلتها فالحلقه المخصصه ...بقو ...الصوت كان اقوي ...كلهم طالعوني ...تركت المكان ورحت ...دخلت مكتبي.









فيصل

قلت : ليش منفعله؟؟؟؟؟؟!

قالت : انته شو يايبنك تيلس هنيه ..ماشي كراسي ...روح الطاوله الثانيه

قلت : بس انا متعمد اي هالكرسي ...ابا ايلس وياج

قالت بعصبيه : منو ين تعرفني عشان تيلس وياي ؟؟!!!!

رديت ..وانا ما متوقع انها عصبيه لهدرجه : سوري بس جفتج زعلانه ,,,ومهمومه ...قلت اسال ..شو فيج

طالعتني منصدمه ...سكتت...شلت شنطتها بسرعه ..وعدلت شيلتها وطلعت من جدامي ...فيصل شو تبا فيها ...ما ادري ...بس تشدني كل ما اجوفها ...طلعت من المول ...اول مره اظهر بدون البوديجارديه....لانه الصبح ...ركبت سيارتي وجفتها تحرك سيارتها ...حبيت اعرف بنت منوه ......تنهدت ...تبعتبها بس كنت بعيييييد ...بحيث انها ما تلاحظ ...جفت سياره ثانيه تتبعها ...اعترض طريقها وضربت بريـــك ...وقفت ...زدت السرعه ورحت صوبها










روضه












شهقت وانا اجوف سياره تعترض دربي ...وقفت السياره لاني حسيت

اني هب قادره اتحكم فيهـــا ..خفت ...مسكت تلفوني وانا احس اني بموت وانا اجوف شباب اثنين ينزلون وايون صوبي ...تروعت...ابا ادق لعبدالله ...بس باب السياره انفتح ...صحت

صارخت : بعطيكم الي تبونه بس لا تسون فيني شي

طالعني واحد منهم : ما توقعتج جيه حلوه ...

سحبني من السياره ..وسحبني صوبه ..خل ايده على رقبتي وقال لربيعه : شل الالماس الي فايدها

سحب الاسويره الالماس ...هذي من كاايد ...صحت وتميت اشاهق ...اكيد بيذبحوني ..من اصوتهم ...هب مواطنين...شكلهم وافدين...صحت

صارخ : سكتي ..

شهقت وانا اجوف الشاب الي تحرش فيه فالمول ياي صوبنا ...وهو تروعوا دزوني على الارض وركبوا سيارتهم...حست برجفه فجسمي ...تميت اصيح ...حسيت بخطواته تقترب مني ...

قال بلهفه : انتي بخيير ؟؟!!

هزيت راسي ...نزل لمستواي...وساعدني اقوم ...مسحت دموعي

قال : الحمد الله ما صار شي ...اهدي بس ...تبيني ادق لحد من اهلج ؟؟!!

هزيت راسي بالنفي وانا منهاره ...

قال : سرقوا منج شي ...

قلت : ما يهم ...

رحت صوب سيارتي ...وركبت وسرعت وانا اصييح ...لو ما ظهر هالانسان كنت الحين بقايا انثى ...شهقت ..غطيت على ويهي اصييح ...ما اضني امايه تلاحظ حتى لو ما رجعت البيت يومين ...رفعت شعري الي متناثر على ويهي ...نزلت من السياره دخلت غرفتي وعلى طول للحمام ...انهرت اكثر من ربع سااعه ...وبعدها خذ ت شور ...تذكرت كيف عاملته اليوم ...فريت عمري على السرير ...احس بتعب الدنيا كله فيني ...









منصور
دخلت وياي عبدالله ...ااستقبلتني امايهـ ...حضنت عبدالله وتمت تصيح ...وبعدين حضنتني ....

قلت : شخبارج الغاليه ؟؟

قالت : بخير فديتك ...عيل وينها لطيفه

قلت : تعبانه شوي ...يلست ترتب البيت

قالت : هيه تستر انته عليها ...قول ما تبا تجوفني وريح عمرك

قلت : امايه هب جدام عبدالله

طالعني عبدالله ...قلت : بابا روح فوق غرفه الالعااب ...

ركض عبدالله ..تقربت من امايه...قلت : شخبارها العنود ؟؟!!

قالت : احين ياي تسال عنها ...حرااام عليك منهاره ...حالتها تصعب على الكاافر

قلت : امايه ...شو تبيني اسوي ...العنود بنت خالتي ..ولطيفه ام ولدي

قالت : شكلها سحرتك ...سوت لك عمل

قلت وانا معصب : اماايه رجائآ لطيفه هب من هالنوع ...وانا احبها واغليها وهيه مريحتني

قالت : واااضح من شكلك ..

قمت وصرخت : عبــــــــــــــــــــــــووووووووود تعال بنروح

طلع عبود يربع ...ركبت السياره وانا معصب ..رفعت راسي ...العنود واقفه عند الدريشه ...تولهت عليها ...والله ما ارضى لها بالذل ...بنت خالتي ...وزوجتي ...خليت عمري فمشكله كبيره ...طلعت بسرعه من البيت ...ورحت صوب الحلاق ...عبود شعره طوويل ...قلت : انزل بنحلق لك شعرك

قال : ما ابا ...انا اتحلق فمكان ثاني

قلت : عبود لا تعصب فيني ...يلااااااااا

قال : ما ابا ما ابا ...ابا الوح ( اروح ) ويا حالي عيث ( خالي غيث)

طرت بالسياره صوب البيت ...وانا معصب ...خاله اقرب له من ابوه ..كله من لطيفه ...نزلت ونزل يركض وراي ...اول ما دخلنا البيت يت لطيفه تربع ...شو تتحسبني بخذه نفس ما خذته هيه مني ...

طالعتها بعصبيه وهيه رجعت لورا ...قال عبود : بابا عثبت ( عصبت )

قلت وانا احس باعصابي فلتت خلااااص ..صارخت : لا ترمس وياااااااااااي سامع

ودرت المكان بعد ما عم الهدوء ,,,دخلت غرفتي .,,,فريت عمري على السرير ...تعبان من الحياه الي اعيشها ..انتبهت على تلفوني:عبدالله

ما رديت عليه..اكيد يبا يذكرني بدوام الليل ..اليوم عليه ..

فيصل

بعد ما راحت...انتبهت على تلفون على الارض ...شليته ...كله ترااب ..فتحته وجفت صورتها على الشاشه ...ضحكت طاحت فايدي ...خلاااص







كايد







احس بحراره فجسمــــي كامــل ...لالالالا هالنوبات وقفت عني ...شو الي خلاها ترجع ...جسمي كله عرق ...ابا اظهر ..عندنا محاظره ..هب قادر اشل بعمري ...احسني يالس اهاذي ...سمعت صوت عدالي ..الرؤيا هب وااضحه...منى ...منى عدالي ...مسكت ايدها ..: اشـ..تقــتـ..ـلج

غمضت عيني بتعب...وانا ارص على ايدها ...واحس بحراره فضيعه ..قلت : منـى ..ابا ..مااي ..دخيلج

ما حسيت الا بالماي ينرش على وهي ...فزيت ...وجفت الدكتوره عذرا ومبين عليها القلق ...شكلي كنت اهلوس ..كانت متغيره ., انا شو خربطت ,,شوه

قالت : كاايد تعبان

هزيت راسي ...بندت عيوني ..بس فتحتها بسرعه : عبدالله وينه ابا اجوف عبدالله

قالت : بتجوفه

صرخت : انتي تجذبين علي

قالت : كاايد اهدا الحين ولا ترفع صوتك ...انا دكتورتك

طالعتها ,..شخصيتها غريبه..غطيت عمري ..قلت : ممكن تظهرين ؟؟

ما سمعت الا صوت الباب..ما ابا حد يعرف الي فيني ..

حياتي بدون منى ظلااام...ظلااام








شمسه










كنت مغطيه نفسي , افكر ,

مستحيل هالشي يصير فيني , كلمآت عمي تتردد في اذني , اليوم بيكون جآبر هنيه ,

بيتفآهمون على كل شي , على شوه يتفآهمون , عمي بيبيعني , جييييـه ,

فريت البطآنيه وقمت اركض , لبست الشيله ورحت لِ غرفه مروآن , دقيت عليه ,

طلع وقف جدآمي وقال : شو فيج ..!

قلت : ابا خدمه , ممكن توصلني بيتي الجديم , محد هنيه بيرضى , وامك ,,

قآطعني : ربع ساعه وبنطلع , يوم تشوفيني نزلت وشغلت السياره تعالي وركبي بسرعه , وبنطلع , البيت شبه فآضـي امايه طآلعه وروضه بعد , يلا بسـرعه

بشوف طـآرق , ابا اعرف السبب , بقوله اني مابا غيره , مستحيل ارضى اكون لِ جآبر , من متى هو يحب حد , ما يحب الا نفسه , ركضت لبست شيلتي ونزلت وانا متوتره ,

يارب , يارب احصـل طآرق واتفآهم ويـآه ,








غيث








حسيت بأيدها على ظهري

: انا احبك ..!

ما ادري ليش الكلمه صآرت هب صآدقه , ما ادري شو الي يخليني احس بهالاحساس , بس لانها رفضتني مره ,

فريت البطآنيه ودخلت الحمام " عزكم الله " خذ ت شور والي صار بيني وبينها في بالي ,

ليش دموعها هلت بس لما تقربت منها وبعدها تمت تقول انها ما تقدر تستغني عني

واليوم الي قبله , رآفضه قربي ,

ما ادري شو السبب , طلعت وهي بعدها في السرير ومغطيه عمرها , ما تبا ترويني ويها ,

لبست وتعطرت وطلعت ,,!

بس قبل لا اسكر الباب , رن تلفونها , فرت البطآنيه بسرعه تبا تشوف التلفون , بس انا سحبته قبلها ...!!








نهاية البارت
البارت الـ 8







وقف قلبي , لالا , ان شاء الله ما يكون هو ,


غيث ما بيرحمني , غمضت عيني وانا اشوف نظرآته لي ,


قال : لطيفة ..!!


انا شو قايـل , ماباج ترمسينها


حسيت كآن حد جب علي ماي بارد , تميت اطـآلعه فريت البطآنيه , ولفيت الروب على جسمي


: ان شاء الله


دخلت الحمآم , وانا مخليه ايدي على قلبي , بآب الغرفه تسكر ,


رآح , آآآه , شو بسوي , مررت ايدي على صدري , شهقت , العقد , في سلسله مكتوب عليها اسمي , وينها , تذكري يا جوآهر , استغفر الله وين راحت ..!!!!







غيث





دخلت مكتبي ,


وانا افكر , شو هالوسواس يا غيث , أستغفر الله العظيم


السكرتير دش علي : في حرمه برا تبا ترمسك , تقول هي صديقة المدام ..


أستغربت , قلت : خلها تدخل ..!


دخلت علي حرمه مُنقبه , رمت على طاولتي سلسله جوآهر


خذت السلسله بلهفه وطالعت الحرمـه وهي تقول : أقبض زوجتك عن ريلي , ترى والله افضحكم , .!.


ما حسيت بنفسي , كآن نبضي وقف , جوآهر وريلها , ها يشو تخربط ,


كآنت بتطلع بس , تداركت الموقف وقلت لها : لحظـة






شمسه





نزلت اركض , وقفت عند الباب , ترددت , شو بتقوليين


لالا , لا تترديين هـآي فرصتج الأخيره ,


دقيت الباب , مافي اي رد ,


لا اكيد خالتي ام طآرق على الاقل موجوده , دقيت مره ثآنيه


صوت مروان يآني , : شمسه الظآهر محد ,,,


قآطعته : لاالا ,,


انفج باب جيرانهم , شفت العم سآلم , : شمسه بنتي شحآلج ..!


قلت : بخير الحمد الله


طآلعني وقال : سـآفروا , ام طـآرق مريضه ,


حسيت بخوف قلت : متى بيرجعون ..!


قال : لا تترينهم ,,,


طآلعته وهلت عبرتي , سحبت نفسي من المكآن ـ انهرت في السياره , وسط كلمآت مروان الي تحآول تهديني ,







لطيفه




حضنت عبود الي يالس يصيح ...رجع عشان يعذبنا اانا عارفه ..صحت وياه ...حضنته اكثر لحد ما نام ...خليت على السرير ..رحت صوب غرفه منصور فتحتها بقوو...


الفت وقال : لطيفـ...


قلت : ليش تشاتمه جيه انا رجعت عشاااانهـ واذا بتعامله جيه بخذه


قام معصب ويا صوبي ...تروعت ...بس هو مسكني من ايدي ..شدني صوبه ..حسيت اني بصااارخ بس صوتي راح ..تقرب مني ...وهمس فاذني : انا طلقت عنود


وقف قلبي ...مستحييييييييييييييل الي اسمعه....قالي : تعبان ...ابااااج لطيفه


قلبي دق بقو ...لا لا تسمعين له ...حتى لو طلقها ...انا شو يخصني ....عذبني ...بس هب قااادره اتحرك ...غمضت عيني ...وهو يردد : تحديت الكل عشااانج ..


ما رديت...شو اسوي ..دمعت عيني ...قال : لطيفه تكلمي قولي اي شي ؟!!


سحبت عمري من الموقف وانا اقول : ما عندي شي اقوله ...


ركضت الغرفه وانا انظم تنفسي ....يلست على الارض ...طلقها ...طلقها ...معقووووله ...بس حاله يقول هالشي ...رجعت بالذاكره للورى


(( بعد ما دريت بحال عبود ...وصارحت منصور اني جفته ويا العنود ...اعتذر مني ...وقال انها علاقه عابره ...نزووه ...وترجاني ...وفيوم ياني وقال : لازم نسافر ويا عبدالله ...نعااالجهـ


وسافرت عشان عبدالله ...لانه يتعذب وانا اكثر ...ما ادري كيف كنت غبيه ..صدقت رمست منصور ...كنت متخبله عليه...احبه ...وهالشي خلاني اسامحه ...وجود عبود ومرضهـ


كمل عبود سنتين ...ونحن من مستشفى لمستشفى ...ومن بلاد لبلاد ...منصور خلاني انسى كل شي ...كان وياي ...يحسسني بحبه...سامحته ...وقلت فخااطري ..كل الريايل جيه يخونون حريمهم ..وبعدين يرجعون لهن ...كنت اكره العنود ...وهيه نفس الشي ...اهل منصور كلهم يحبونها ...بعد ما تعااالج عبود ..طرت من الفرحه ...رديت البلاد ...


وبعد مرور فتره


كنت فغرفتي ...ارتب شكلي ...حبيت عبود بعد لانه وعي من الرقاد ...كل يوم ادعي الله يخليه لي ...فتحت الدريشه ...وفتحت الستاير ...جفت منصور يالس فالحديقه يرمس فالتلفون ...وشكله منفعل


: ادري ادري ...العنود قدري ظروفي


تيبست مكاني يوم قال : ادري انج زوجتي شراتها ...بس والله عبدالله تعــ..؟؟


زوجتهـ ...حسيت بدموعي على ويهي ...ما رمت استحمل ...فريت عمري على السرير وصحت ...بعد ما قفلت عليه الباب ...ما طعت افتح له ...وهو استغرب ..كنت اسمع صوت امه وهيه تسبني ...وتقول عني كلاام ..ما استحملهـ ...ما حسيت بعمري وكم مر من الوقت قمت من السرير ,,,عبود يلعب على الارض ..


قال : من الثبح ( الصبح ) اوعيييج ...ما قمتي ..


دخلت الحمام ...غسلت ويهي ...وفتحت باب الغرفه ...وسمعت صوت ضحكه العنود ..اكييد اهله يدرون انها زوجته ...بس ليش خذني يوم يحبها...طلعت...وقفت جدامها ...طالعتني من فوق لتحت


قلت : متزوجيييييييييين ؟؟!!


قالت وهيه تضحك : هييييييييييه متزوووجين ونحب بعض


قلت واناا منقهره : ويوم يحبج ليش تزوووجني ؟؟!!


قالت : عشااااااان الولد


فتحت عيوني على اخرهن ...وانا اسمع صوت ضحكتها هيه وام منصووور ...


قالت : ترا عبدالله انا بربيه ...بياخذه منج


هنيه شهقت ...حسيت اني بطييح من الصدمه ...الدنيا صارت سودا جدامي ...التفت على صررخه قويه : العننننننننننننننننننننننننننننود


التفت وجفته ...حسيت اني خبله ..ركضت وبديت اضربه ...اضربه ..ما حسيت الا بكف يا على ويهي ...خلاني اطيح على الارض ..


سمعته يشاتم العنود ..: ليش تقولييييييييييييييييين جيه ليشششششششششش؟؟؟!!


تمت العنود تصييح ...وركضت بتطلع وهو لحقها ....شليت بعمري ...خذت ملابسي وملابس عبووود ...ورجعت بيت اهلي ...ومن ذاك اليوم انقطعت اخباره ))






فيصل




من المسجات عرفت ان اسمها روووضه ...فديتها و الله انها قمــر ,,,هب من طبعي اتبع البنات ,,,عمري 32 وللحين ما عرست ..ولا حتى خطبت ..ولا حتى فكرت اعرس ...رغد ماليه حياتي ...رحت صوب غرفتها ..فتحت الباب ..وحبيتها وظهرت ..هيه ناايمه ..دخلت غرفتي ...بعدني رديت لصورتها...يااربي قمر ..قمممممممممممممر ...هالبنت دشت راســي ,,,اباها ,,,باااجر ان شاء الله يصير خير ...رن تلفونها ...قمت بسرعه و شليته ...مكتووب البيت ...هيه تتصل ...شكلها ادوره ..


رديت : الو


قالت: مرحبااااااااااا


قلت : مرحبتين ...راعيت التلفون؟؟!!


قالت : منو انته


قلت : فييييصل


قالت : منو فيصل ؟؟!!


قلت : الي ساعدج اليوووم


ضحكت وقالت :سوري نسيت اشكرك ...


قلت : بااجر نلتقي فمكان وبعطييج التلفون


قالت وهيه منحرجه : تعبتك وياااي


ضحكت : تعبج راحهـ


قالت : خلاااص انته حدد المكان...


قلت: مطعم الـ..... عندي اجتماع ...عشا عمل ...وبعدين بعطيج اياه ...السااعه 8


قالت وهيه متردده : خلاااص اوكيه


ابتسمت براااحه ...قمت ...بعد ما سكرت عنها ...طلعت البطاقه من التلفون..وخليت الجهاز في درج عندي ...وضحكت ...احس عمري رجعت مراااهق ...اصلا انا عشت المراهقه ..هع هع





منصور




قمت مفزوووع على صوت تلفوني ...رديت : الو


عبدالله : بيخصمون من راتبك اذا ما جافوك فالمركز بعد ربع سااعه


قلت : ليش كم الساااعه ؟؟!!


قال : 11 وانته دوامك يبدا عشر


فزيت بعد ما سكرت فويه عبدالله ...لبست دريسي ,,(( اللبس العسكري ) ) وطلعت اركض جفت عبود ولطيفه عند التلفزيون


مضاايج من كل شي ..ظهرت وسكرت الباب ...ركبت السياره وطرت للمركز...جفت عبدالله عند البوابه


قلت : هاه شحالك ؟؟!!


قال وهو يضحك : شكلك من رديت الحرمه نااايم فالعسل


ضربته على جتفه : متى بتعرس وبطييح فيك تطنيز


ضحك : هههههههههههههههههههههههههههههههههههه ...اقول لا تنكت


ضحكت عليه ...قلت : شو فيك احسك تفكر.؟؟!!


قال : آحمد


قلت : بلاه اخوووك الصااايع


دوم جيه نقول عن آحمد لانه هو الوحيييد الي فعايله عبدالله الي غيير ..مروان نفس عبدالله ...بس آحمد غير عنهم ..


قال : جفته طاالع من المستشفى ويا وحده ...وبعدين راح وياها بيت


خمنت : ربيعته؟؟!!!


قال : لا ما احسها ربيعتها ...وآحمد كان منهار من فتره ..شكله لانها هيه فالمستشفى


قلت : لا يكون متزووووج


قال وهو منصدم ...: معقوله ؟؟


قلت : هيييه معقوله


قال: لا حراام عليك شو تتحسب الناس شراتك


ضربته على جتفه ...: انطب احسن لك


ضحك : ههههههههههههههههههههههههههههههههههههههههه


قلت : شخبارها بنت سالم ؟؟؟!!


قال : لا بخيير الحمد الله


قلت : هيه تراها خطيبت ولدي


ضحك عبدالله : ههههههههههههههههههههههههههه


رن تلفوني ...تفاجأت يوم جفت لطيفه تتصل...حسيت قلبي وقف ..لا يكون عبود فيه شي ...


رديت : الو




عذاري



دخلت مكتب محمد وانا حدي معصبه


قلت : دكتوره محمد ...كاااايد تعبان ...هو للحين ما تخلص من المخدرات الي فجسمه ؟؟!!


رد وهو يطالع الاوراق الي جدامه : يمكن انتاكاااسه وانتي تعرفييين الوضع


سكت ...طلعت ورحت صوب مكتبي ...يلست ...لهدرجه يحب زوجته ..معقوله ..غير يوم لمس ايدي وهو يزقرها ..ماا ادري ليش ارتجفت ...وقلبي دق بقو ..سكت ..شو الي قاااعد يصير فيني ..طلعت ورحت صوب غرفه حمد ...دقيت الباب ودشيت ...سمعته وهو يعطس ...ضحكت


: حد قاللك تطلع فالبرد ؟؟؟!!!!!!!!


ضحك : دكتوره والله اني تعبان


رحت صوبه ...قلت : تعال ويانا ..انا بعزم شباب كره السله على الغدا ...وااانته بتكون ويانا


قال وهو فرحاان : ما تقصرين دكتوره


قلت : هذا واجبي ...ما تبا تسالني عن شي ؟؟!!


قال وهو منحرج : العاش شخبارها ؟؟!!


ضحكت : بخيييييير ...من يومين مرمستنها فالتلفون هيه دااقه تنشد عنك ....يلا شد حيلك اول ما تظهر نبا نفرح فيكم ..عنبوه البنت تترياك سنه ..من ملجت سنه


قال : يالله دكتوره والله اني ودي الحييييييييين ما خذنها


ضحكت عليهـ ...قلت : تبا تشوفها ؟؟!!


طالعني بفرحه ..وشردت انا قبل لا يسالني ...ههههههههههه ...بعزمها وبخليه وياااها ...هيه متولهه عليه بعد ...


ركبت سيارتي ورجعت البيت ...اول ما دخلت ...جفت جواهر يالسه فالحوي بروحها ...شكلها واااايد مضااايجه ...رحت صوبها ..نزلت ويلست عدالها ...


قلت : شو فيها القمر .!


ردت : غيث للحين ما رجع, اتصل له ما يرد , اتصل لِ المكتب , السكرتير قال لي انه طلع من الصبح, احآتيه


يلست عدالها : ما عليه ان شاء الله ما صار الا الخير , أنتي اهدي الحين , تلقينه انشغل


خليني اتصل له ,,,




عبدالله




طلعت من دوااامي وسيده على الفله الي جفت آحمد يدخلها...آحمد امس بايت فبيتنا ..يعني اكيد الفله فاااضيه ما فيها الا البنت والحرمه العيوز ...وقفني الحارس ..بس تروع يوم جاف اللبس العسكري ...قلت له : افتح الباب


قال : بس ارباب ..؟


قلت : افتح البااااااااااب الحيييييييييييين اقولك


فتحه ...هههههههههه ...اللبس العسكري يخوف ...دخلت سيارتي داخل...ولمحتها ...هالبنت فالحديقه ...واقفه ...ولابسه بنطلون وقميص وفااجه شعرها ...وعدالها قفص عصااافير ..ويوم جافتني يت تربع صوبي خيفاااااااااااااااانه ...خفت ..شو هالسر الي فحياه آحمد ...وليش ما يخبرني انا اخوووه عنه ....ليش ؟؟!!





ندى




كنت فالحديقه مبسوووطه ...آحمد يعاملني احسن عن قبل ...بووووايد ....امس انجبر ينام فبيت امه ...لانها تباه فموضوع بس ويهه ما عيبني ...التفت على السياره الي دشت البيت ويوم جفت شرطي نزل من السياره ...وقف قلبي ...اكيد شي صااار لآحمد ...رحت اركض وقلبي بيوقف من الرعب الي اعيشه ...صرخت على لاما رالي يت تربع وياي ..مسكت الشرطي من ايده : آحمد فيه شي ...خبرني ..شو بلاااه آحمد ..


بعدها ما حسيت بالدنيا من حولي ...تعباااااانه ...فتحت عيني وانا فالسرير ...رفعت راسي وانا فغرفتي...سحبت عمري من السرير..وقفت عند الدري...جفت الشرطي يالس مجااابل لامار...وهيه تحكي له كيف تزوجت آحمد ..حسيت بالخوف ...يوم قالت له عبدالله ...هذا اخو آحمد ...يشبهه ..وآحمد قايل لي ان اخوه شرطي ...نزلت اركض ورحت صوبه : لالالالالالالالالالالالا انا هب زوجته ...لا هب زوووووجته


ما حسيت الا بـ لمار تسحبني ...وقالت : اهدي ...استاز عبدالله راح يساعدكن


طالعته ...صحت :لا تاذي آحمد ..خلاااص خلوه يطلقني ..بس لا تاذيهـ



تقرب مني وقال : ندى ..انتي كيف تحبينه لهدرجه وهو يخونج


طالعته وقلت : ااااااااااادري ...بس شو تباني اسوي ...اقوله طلقني ..انا مالي غيره ..آحمد هو الي يحبني ويهتم فيني ..ااااااااادري انه كل يوم يناااااااااااام ويا وحده ...ويسهرررررررر ويا وحده ...ويعشق الثااااااااااااانيه ...ويكلم الراااابعه والخاااامسه ...ويوعد المليووووووون بس انا ما اقدر اقوله شي


طالعني وهو مشفق عليهـ ..قال : سمعي ..ترا آحمد بيعرس خلااال هالشهر


طالعته بصدمه ...هذا الي يخبيه عليه آحمد انا كنت حاااسه ...للحضه كنت بطيح بس تماسكت ...مسكتني لامار ..ويلستني ..


وقالت : بليز مسيو عبدالله انته عم تعزب ندى


قال : لااااااااا انا ابا مصلحتها ...سمعي بعد يومين ..اتين عندنا البيت وتخبرين امااايه السالفه ...


يلس جدامي وقااال : ترا آحمد يحبج بس انتي مشكلتج الضعف ..انا برتب لج كل شي ...بس لا تقولييين له انج شفتيني ..فااااااااااااااهمه


هزيت راسي ...دفنت راسي فصدر لامار بعد ما سمعت باب الصاله يتسكر






روضه






دقيت باب غرفه بنات عمي , ابويه رمسني اليوم , شمسه ملجتها قريب ,


ويباني اساعدها ,


فجت لي الباب بس ويها معتفس قلت : مبروووووووووك


طآلعتني ودشت الغرفه , تبعتها سكرت الباب ,


قلت : بلاج ..!


قالت : ولاشي


قلت : ابويه رمسني , لا تحآتين , عندي اكثر من فستان ,ما قد لبستهم , بعطيج وآحد قياسي وقياسج وآحد خصوصاً ان الملجه مابقى عليها شي , مافي وقت نصمم ,


وبالنسبه للمكيآج , انا كلمت الخبيرة الي تمكيجني دوم , وان شاء الله بتطلعين قمر ..!


ابتسمت قالت : مشكوووره ,


قلت : تحبينه ؟؟!


ضحكت وقالت : زميل عمل لا اكثر


طآلعتها وقلت : بس اكيد له مكآنه في قلبج والا ما وآفقتي


سرحت , شكلها خيفانه , ابتسمت وقلت لها , يلا انا بطلع الحييين ,


بنتفآهم بعديين , شكلج مشغوله





عبدالله





وصلت فيه الحقااااره هالكثر ..ما صدقت الكلام الي قالته اللبنانيه لامار ...ادري انه سوى الي مفروض يستوي ...بس هو وااااايد ضالم ...واااااااايد


حراااااااااااااااااااام عليه ...فارنها فبيت ...تتعذب ...وهو بيعرس ...ان متاكد انه يحبها بالدليل صيااااح آحمد يوم تعبت ندى ....انا نويت اساعدهم هم الاثنين ...آحمد وااايد مغازلجي ...يعني ما في بنت ما ظهر وياها ...بس انا بخلي ندى تعلمه ان الله حق ...ويتوب من دروووب الفسق والعصيااااااااااااااااااااان ...لا تفهموني غلط ...آحمد اخوي ويعز عليه وااااااااااااااااااااايد ...وعشان جيه ابا مصلحته ....ومصلحته ويا هالبنت ...دخلت البيت وجفته فويهي ...ابتسمت


: شحاللك المعرس ؟؟!!


ضحك : شدراك اني بملج بعد 5 اايام


فتحت عيني على اخرها ...امايه شكلها مستعيله : والله ؟؟!


قال وهو ينهد : هيييييييييييه ...الله يعين بس


طلع ...وانا رحت غرفتي ....



طيف




انهرت بعد ما بلغني ابويه ان الملجه بعد اسبوع ...ما اقدر ...فهموني ...احب عبدالله ...واخذ آحمد وين تصير هذي ...وين ..دفنت راسي فالمخده واطلقت العنان لدموعي ...حسيت اني بختنق من كثر الصااايح ...فريت المخده وصاااارخت ...ما حسيت الا وانا فحضن هادف ...تميت اشاااهق ...غرست اضافري فايده ...وتم هو يمسح على راسي ...كنت اقول: ما اباه ...ما اباه ..


قال : طيف اهدي فديتج


قلت : هااادف قول لهم اني ما اباه ...قووووول


طالعني وقال : ماشي فايده ...الناس بتحضر الملجه ...الكل عرف ان ولد سعود الـ...بياخذ بنت محمد الـ.....


طالعته وانا فاقده الامل ...عيوني ما راضيه توقف هدر بدموعها ...ما منها فااايده هالدموع غير انها تعذبني اكثثثثثثثر ...واكثررررررر خلاااااص ...الامر صاار واقع..تعرفون يوم تحسون انك لا حول لك ولا قوه ...انك هب قادر تتحكم بمصيرك ...انك ولا شي ...ولا شي ...فريت عمري على السرير ...شو اسوي ...سمعت الباب يتسكر...هادف طلع ..مسكت التلفون بتصل لعبدالله ...بس فريت التلفون باقوى ما عندي ...حقيييييييييييييييييييييييير ...قايل انه بيساعدني ...حقييييييييييييييييييير ...اكرههههههههه



يتبع.......
عبدالله



اتصلت على لامار ...قلت لها ان خلال هاليومين تيب ندى عندنا البيت وتفضح السااالفه ...وبهالطريقه بتتكنسل الملجــــــــــه ....عشان آحمد انا اسوي هالشي كله ...فتحت الستاره وجفت عليا يالسه بروحها على الارض جدام المسبح ...شكلها فيها شي ..ما اهتميت هالانسانه مريضه نفسيا ....





عليا



بمووووووووووووووت من الالم ...خلاااص ...ما اقدر استحمل اكثر ...حاولت اهدى ...بس ماشي فاااايده ...صحت ...امايه كانت تهتم فيني يوم اتيني الالم القولون ...خليت ايدي على بطني من جهه اليسار ..بس خلااااص ...اباا ارتاح...سمعت صوت ورايه التفت وجفت شمسه ...قالت : شي فيييييييج ؟؟!!


قلت : لاااااااااااااااااااااااااااااااا


روحت عني ...ما ادري شو بلاني وليش اعاملها جيه ...تميت على حالي لحد ما زقروني للعشا ...الكل كان موجود ...الي يسمونه عمي وحرمته ...روضه الي ما تنجاف ..شمسه ...عبدالله الحقييير ..مروان ...آحمد ابو عيون زااايغه ...يلست ما كنت مشتهييه اابدا



روضه



يالله متى بيخلصون ...بقوم بكشخ وبروح ايب تلفوني ...ما فيني على المشاااكل ..التلفون كله صور لي ...انا هب عارفه كيف طااح مني ...طالعت آحمد ..باله هب عندنا شكله يفكر ...وطيفالله يعينها ...شو حالها الحييين ...اكيد منهاره ..ما ترد على تلفونها ...ما ابا ادق على تلفون البيت ...ما ابا اسمع صوت هااادف الحقييير ...قمت من على طاوله العشا ...رحت غرفتي ....شكلي تاخرت ...لبست على السريع ...وطلعت ...وقفت عند المطعم ..غريبـــــــــه ما فيه سيارتات فالباركنات ...احيد يوم يعزمني عبدالله ما نلقى مكان للباركن ...بندت سيارتي ونزلت ....دخلت المطعم ...وانصدمت,,,,,




لطيفة





وعيت من الرقااااد وانا زااايغه ...قمت بسرعه من على السرير ...وين انا ...التفت ...انا فغرفه منصور ...كيف وصلت هنيه ...تذكرت امس...فالليل ما قدرت ارقد لان البيت فاضي ...حسيت بالخووف ...محد غيري الا انا وعبود ...والي اتذكره اني كنت على الكنبه ...شو الي وصلني هنيه ...شهقت ..منصور ..منصور هو الي يابني هنيه .طالعت الصوب الي ينام هو فيه ...كان نااايم عدالي ...نااايم عدالي ...فريت اللحاف بقو ...فتحت الباب وانا ارفع شعري بعصبيه ...دخلت الغرفه الثاانيه وجفت عبود نااايم ...سكرت الباب ...التفت على باب الصاله الي ينفج ..ويدخل منصور شايل معااه اكياااس ...كنت معصبه وخاطري اضربه ...رحت صوبه وضربته على جتفه ...لف صوبي وهو مستغرب ...


قلت وانا في قمه العصبيه : منو سمح لك ادخلني غرفتك وتخلينـ...؟؟!!


قاطعني : لطيفه اهدي شو فيج


صرخت : ماااااااا ابا اهد اذا انته مفكر بحركاتك هذي بتخليني ارجع لك فانته تحلم


طالعني منصدم ...وقال وهو معصب : خفظي صوتج عبود بيوعى ...وبعديييييين ....انتي كنتي نااايمه على الكنب وانا دخلتج ...واطمني ما تقربت منج


صارخت : وليش ادخلني ؟؟ليش ما تخليني نايمه على الكنبه ..ليش؟؟؟!!!!!!!!!


ودرني ورااح المطبخ ...وقفت عند باب المطبخ وانا اجوف يفتح الاكياس ويظهر فطااير جبن حاره ويبدا ياااكل وهو يطالعني ...قهرني..ما قدرت اسيطر على عمري


صرخت : اكرههههههههههههههههههههههههههههههههههك


ودرته ورحت



منصور




كملت اكل الفطيره بكل برود ما عدا اني احترق من داخلي...اكيد تبون تعرفون شو صار اول ما رجعت الفيييييييير ....انا بخبركم ...فالليل ..وانا سهران مع عبدالله ..اتصلت لي لطيفه ...خفت ..بس هيه سالت كيف تقفل البيبان وين المفاتيح وهالكلام..حسيت انها خيفانه بس ما توقعت لدرجه انها تنام فالصاله ...



(( كنت ما اشوف جداامي ...والله دوام الليل كراااااف وهم ...دخلت ادور السرير ...بس لمحت لطيفه نايمه على الكنبه ...رحت صوبها ...تعرفون يوم يوصفون جمال المراءه ويقولون فتنه تمشي على الارض ...هذي هيه ...فتنـــــــه...تفتني فكل الي فيهااا ...شعرها متناثر على ويها ..تقربت منها..رفعت شعرها


: لطيفه ...لطووف


فتحت عينها بتعب ..قالت : خيفااانهـ


شكلهاا هب عارفه وين هيه ..وشو صااير ...قلت ..: قومي لطيفه


قالت : عبود انا تعبانه


ضحكت فخااطري ...تاملتها ...قلت : لطيفه


قامت وهي تتافف ..احسها ما حاسه بعمرها ...والدليل انها فرت عمرها بحضني ..وقف قلبي ...ريحتها وكل شي فيها يشدني لها ...شليتها وخليتها على سريري ....ما قدرت ارقد وهيه قربي ...بعد ما خذت شور ...طلعت من البيت ورحت صوب المخبز ...رجعت البيت وجفتها مسويه قضيـــــــــــــــــــــــــه ...بس احبهااااااااااااااااااااااااااااا


مضى اليوم عاااادي ...حسيت انها مضايجه...وانا تجنبت ارمسها ..ياني عبود ويلس يسولف وياي ...لعبت وياااه...وبين رمسته قالي ان غيث قال للطيفه ما ترجع البيت ...لازم اتصرف ...لازم اساعد لطيفه اعرفها ما تصبر عن اهلها ...





جوآهر


ركضت صوب غرفة آم غيث , دقيت الباب بخوف


طلعت لي وهي مرتبكه


شو صـآآآآآآآآآآآآآآآير


نزلت دموعي : غيث ما رجع من امس, انا خيفآنه,حآسه ان صار له شـي ,


جسمي يرتجف , حسيت بدوخـه وما قدرت اوقف ... خلاص






روضه



وقف قلبي يوم جفت المطعم فاااضي ...ما فيه حد ..وين الناس وين العالم ...ها المطعم الا بالحجز ...يعني تحجز قبل باسبوع ...استغربت..ياني جرسون


قالي : روضه ؟؟!!


قلت : هيه


قال : تفضلي


خفت ودقات قلبي علت ...شو السالفه ...قلت : وين االاستاذ فيصل ...؟؟؟!!


قال : تفضلي


قلت : لا انا مابتحرك الا لما اجوفه


التفت على صوت ضحكه ..جفته واقف ...كااااااشخ ...


طالعته مستغربه : ليش المكان فااضي ؟!


قال : انا حاجز المطعم كاامل


قلت : وين تلفوني ؟؟!!


قال : اووه لا تتحسبيني حراامي ..بعطيج اياه بس ممكن نيلس


رحت ويلست ...بجوف اخرتها وياااااه ...التلفون فيه واااااااااايد اشياء خصوصيه ...فيديوات هبل انا وطيف....ومرات صوره لهادف ...وفيديو لاخواني...ولي انا ...هالشي اجبرني اروح وايلس


جفته ياخذ المنيو ...قال : شو بتطلبين ؟؟!!


قلت : ما ابا شي شكرا ..ممكن ترجع لي التلفون


طالعني وقال : صراااحه انا ميت من اليووووع وما اقدر اتفاهم ويااج الا بعد ما اكل ..وعشان اكل لازم انتي تااكلييييييين بعد ...فااااااااهمه


طالعته وانا فاااجه حلجي ...يلس يطلب لي وله ...استحملت وبلعت لساني وقلت ما عليه عدي يا روووضهـ ...


مرت نص سااعه وهو على حاله قال : بتمين جيه ساكته روضه ؟؟!!


طالعته : من وين عرفت اسمي


قال بوقاحه : من التلفون


كنت بصارخ فويهه ...بس منعني وجود شخص ثالث ..واااحد ضخم ...خفت ...


قال : طال عمرك رغد تتصل


حسيته نسى الدنيا ...ومسك التلفون ..رد : حياااااااااااتي


اوف بعد من هالنوع من الشباب الي شرات آحمد وهادف ...الله يغربلهم ...شو ها ...بنات الناس يتحسبونهن لعبه ..للحضه رجع لي طيف هادف ..ارتجف ..رفعت عيني وانا اسمع صوت ضحكه : هههههههههههههههههههههههههههههههههه ....يا قلبي ..فديت هالصوت خلااص اول ما اوصل البيت بيب لج الي تبينه


الطرف ثاني تكلم ..وهو شاااق الحلج مبتسم ...اووف ...


قال : بابا احيين روحي نامي


بنته ...بنته وانا كنت ظالمتنه ...نزلت راسي صار تفكيري قذر شرات هادف وآحمد ...ما احسيت الا وانا اسمع صوته : روضه وين رحتي ؟؟


ابتسمت : لا ..ويااك


قال : سوري اخرتج ..بس الصراحه ا نا ما اقدر اعطيييج التلفون


قلت : ليش عاااااااااااااااد ؟؟!!


قال وهو متلوم : صرااحه انا مفتشل منج ...طاح التلفون من ايدي ...وانكسر ...


ابتسمت : فدوا .........ما عليك خلاااص ..ما يهمني


قال : لالالالا..ظهر لي كيس ...وعطاني اياها ...وقال هذي هديــــــه


قلت : لا


قال : دخيلج لا تحرجيني


خذت الكيس ...وعطاني الكرت ...


قال : السموحه عاد


قلت وانا ابتسمـ : مسموح ...ما انسى انك ساعدتني وااايد


قال : لا هذا واجبي ...


قمت بروح ...شكرته وطلعت ...اول ما دخلت البيت ..رحت غرفتي ...فتحت الكيس ...وطلعت التلفون شهقت ..مرصع بالالماس ...شكله خبااااااااااااااااااااااااااال ....لاااااا انا مستحيل اقبل الهديه ...دخلت كرت التلفون ...واول ما اشتغل طلع لي مســــــــــــج



(( روضه ..اول بنت تدخل قلب فيصل الـ... ..اتمنى اسمع صوتج ...اجوفج ..لا تحرميني من هالشي ))



دق قلبي بقو...معقوله انعجب فيني ..يخدع عليه ....حسيت برجفه ...رن التلفون وظهرت صورته ...زغت ...هذا لاعب على التلفون ..ما رديت ....اسمه هب غريب...وين سامعتنه ....فريت التلفون انا لازم ارجع له جهازه ....غلقت التلفون ورقدت...الساعه 11





ندى




ارتجف ...مترووعه ...آحمد ياي عندي شو يابه لايكون درا ....لا يكون عرف ان عبدالله يا عندنا ....تكورت على السرير وانا ارتجف ...آحمد بيذبحني اذا عرف بالموضع ...ادري يحبني ..ادري يموت عليه....بس الكلام الي قاله عبدالله جرحني ...كان عندي شك ...بس كلام عبدالله اكد لي كل شي ...هب قادره اجوف ويهه ..احسني بنفجر بس عبدالله حذرني ...حسيت بايده على جتفي


: ندى يا قلبي


ما رديت ...


قال : نايمه


مسحت دموعي ...بيعرس وبيودرني ...التفت صوبه وقلت: تعبانه شوي


تروع وقال :تبيني اوصلج المستشفى ؟!!


قلت بخوف : لا بس ابا انااااام


سمعت صوت الباب يتسكر ..تنفست براحه ...شو بسوي باجر لما اروح واشوف امه ..بيطردوني ..والا شو بيسوون ...





عبدالله




يلست فالحديقه ..باجر شو بيصير ..امايه شو بتكون رده فعلها ..ما حسيت بالوقت ...الا على الساعه 1 فالليل ..قلت بروح انام وباجر ان شاء الله يصير خيـر ...طلعت ...المكان ظلام والاناره خافته ..حسيت بصوت حد يتألم ..تميت اتلفت ..شفت فالظلام ظل حد ..فتحت الانـاره وانصدمت يوم شفت عليــا ...ويها متغير ..حسيت فيها شي : بــلاج ؟!


قالت : ماشي وما يخصك


قلت وانا معصب : انا الي ما عندي سالفه يالس اسألج انتي الوقحه


كنت بروح ..بس وقفت على صرختها وشفتها ماسكه بطنها ...نسيت كل شي وربعت صوبها ..تمت تصيــح : بمووووووت ...تعباااااااااااااااااانه


مسكتها وانا اشوفها بطيح قلت وانا مرتبك : شو يعورج ؟؟!!


تمت تشاهق ما فهمت لها ...يلستها على الكرسي وربعت صوب غرفه روضه سحبت اقرب عباه ...ساعدتها تلبسها وهيه هب فوعيها ..يمكن الزايده..قلت : يلا بوصلج المستشفى


قامت بس مسكت فيني .. حسيتها ضعيفه مسكتها وطلعت وياها ...كانت شبه غايبه عن الوعي ..خفت عليها من الخاطر .. كل مره تكون قويه شو بلاها الحيـن .. طرت للمستشفى بسـرعه وقلبي بيوقف من الخوف عليها ....







نهآية البارت
البارت التآسع


































أحبك ,


وأنت لا تمنحني الا الألم ..!











































عبدالله





يلست برع اتريا .. شو بلاها .. تاخر الدكتـور .. رفعت راسي على صوت الدكتور .. قمت وسالته



: شو دكتور ؟؟!


قال : الظاهر انها تعبانه نفسيه .. القولون ملتهب .. والا انها خبصت بالاكـل .. لازم تنتبهون على اكلها وقفت مبهت .. فيها القولون ..اول مره اعرف .. تلومت ..انا دوم اتضارب وياها



قال : اناالحين صرفت لها ادويه وان شاء الله بتخف .. وبنومها ساعتين لحد ما يخلص المغذي .


هزيت راسي بتفهم... صح هيه قويه ولسانها طويله بس يوم شفتها ضعيفه تلومت فيها وااايد .. حسيت أني مسؤول عن الي صار .. دخلت الغرفه عليها كانت نايمه وشكلها تعبانه .. يلست على الكرسـي .. وطالعت المغذي ..من اليوم ان شاء الله بتغير وياها .. بحاول ما اضايجها .. طالعت ملامحها .. حلوه .. في قوتها وفي ضعفها ...ما حسيت الا بصوتها تقربت منها ابا افهم شو تقول


: امـايه


يلست اطالعها ..فقدت امها ومحد حاس فيها..اكيد تعاني .. في شي يشدني لها ...وهب قادر اقاومها ,, يمكن شخصيتها القويـه ...



" على الفير "



طلعنا من المستشفى كانت هاديه ما تتكلم.. استغربت .. اول ما ركبنا السياره التفت على صوتها الي مبين عليه التعب : بردانه ..


ما عرفت كيف اتصرف .. التفت على ورا وشفت جاكيتي مفرور على الكرسي ..سحبته وخليتها تتغطى فيه .. وشغلت الدفايه .. حسيتها بدت تنام براحه .. سرعت للبــيت ..
كايد



























فتحت عيني على صوت الباب .. رفعت راسي شفت بو الهنوف جدامـي وهو يبتسـم قال : صباح الخيـر

قلت : صباح النور


قال : بسك نووم .. قوم نتريق وندخل صاله الرياضه بنتمرن شوي وبنظهـر ..


قلت : اوك .. بخذ شور سـريع



بعد ما خذت شور .. طلعنا ..اول مره ادخل الصاله الرياضيـه .. انتبهت على الدكتوره عذاري تلعب على جهاز المشـي .. في كل مكان تحرص انها تتواجد ويانا .. ابتسمت يوم شافتني .. حاولت اتجاهلها ..التفت صوب ابو الهنوف ابا اشتت نظري .. بس صوتها وهيه يايه صوبي خلاني اعرف انها بتكلمني , ما اعرف شو سبب هالاحساس : كـايد


قلت بجديه : نـعم


حسيتها انصدمت من تعاملي وياها .. قالت بعجرفه : نظام كل يوم راح يوصلك مافي داعي ارسل ابو الهنوف لك .. وابو الهنوف هب مسؤل عنك .. سامع


ودرتني وراحت .. التفت على ابو الهنوف قال : شكلها اليوم معصبه الله يستر ..


قلت : وشو تقدر تسوي مثـلا ؟؟!!


طالعني وابتسم .. قال : تقدر تسوي وااايد ..


التفتنا على الدكتور محمد الي دخل الصاله وراح صوب عذاري يتكلم وياها


ابو الهنوف : يحبها


التفت بصدمه لابو الهنوف : قصدك دكتور محمد


هز راسـه : معقوله انته ما ملاحظ ؟؟!!


قلت : ما يهمني ..


رحت ادرب .. وخذت جدول كل يوم .. يعني كل يوم الصبح بعد صلاه الفير .. والريوق .. الصاله الرياضيه .. بعدها اليلسه فالحديقه ..قرايه جرايد وهالسوالف ,..غدا .. نوم ..العصر .. والمغرب .. لعب طايره وسله هالامور .. وعشا ..ونوم من الساعه عشـر .. يستهبلون من الساعه 10 ..ههههههههههههه مستحيل ...طالعتها وهيه تتجادل ويا د محمد .. خاطري اعرف شو يقولون .....






















روضه
























وعيت على صوت التلفون .. منو هالمليقه الي ادق من صباح الله خيـر ..شليته ورديت من غير لا اشوف منو الي متصل


: همم


ياني صوت خلاني انسى النوم وافز من على كرفايتي .. : صباح الخيـر .. قبل لا اروح دوامي حبيت اسمع صوتج .. يلا كملي نومج .. طوط طوط



فيــصل .. هذا فيصل ..هذا مصخها وانا بوقفه عند حده .. قمت وخذت شور ..ولبست وكشخت .. ملل ..فجيت التلفزيـون...وخليت على وحده من القنوات.. مسكت تلفوني ... كشخه التلفون.. لا يا روضه لازم ترجعينه ...



دقيت لطيف بشوف تجهيزاتها للملجه : الو


ردت : الو


قلت: طيف قلبي شخبارج


قالت : الحمد الله بخيـر


قلت : شكلج رضيتي بالواقع !!


قالت : خلاص ما اقدر اسوي شي .. ولا بسوي .. ما صار يهمني شي ..منو اخذ .. احبه ما احبه .. كل هالامور انتهت خلاص


كسـرت خاطري .. قلت : طيف آحمد زين بعد وان شاء الله بيخليج في عيونه..


قالت : بليز روضه خلاص انتهي الموضوع


قلت : تجهزتي


ضحكت بحزن : قصدج امايه زهبت كل شـي هب انا .. الفستان والي بتلبس الفستان تعرفين هب المهم انا المهم الحريم الي بيحظرن..



قلت : طيف....


شهقت وانا اشوف التلفزيون بندت في ويه طيف .. هو .. هذا فيصل ...رفعت على الصوت.. فتحت عيوني على الاخر من الصدمـه ..


























شمسه






























اول ما قمت من النوم سمعت صوت الباب ينفتح .. رفعت راسي وشفت عليا داخله وويها شاحب ومعاها كيس من المستشفى ...تروعت وقمت صوبها اركض : بلاج ؟!


طالعتني بنظره وقالت : ماشـي ..
فرت عمرها على السرير .. تبا تنامـ .. طلعت من الغرفه وانا حدي مضايـجه ... ليش تعاملني جيه .. شفت عبدالله فويهي .. عدلت شيلتي ..


قال : تراها تعبانه .. يلسي وياها


قلت وانا احاول ما ابين دمعتي :هيه ما تبا حد وماتباني انا..




















ندى


























لميت شنطه ملابسـي ..كنت خيفانه .. خيفانه وآآآآآآآآيــد شو بيصير وكيف بتستقبلني ام آحمد .. رن تلفوني ورديت.. ياني صوت عبدالله


الو


رديت بخوف : الو


قال : اذا من الحين خيفانه ...


قاطعته . : آحمد بيزعل منـي


قالي بحده وهالشي خوفني اكثر : كيف تخافين على زعله وهو هب حاسب لج حساب


قلت : انا ..


قاطعني : ندى .. هذي فرصتج تعالي المسـاء .. واذا ما يتي انا ما يخصني فيج بعدين


دمعت عيني ..شو اسوي وكيف اتصرف .. سكرت التلفون .. وانتبهت على صوت من ورايـه ..لامارا : ندى يلا




ما جدامي الا هذا الحل . . رفعت راسي على صوت لامارا : وصلناا العنوان


الوقت مسا.. والجو بارد .. كنت لابسـه بنطلون جينز .. وقميص لونه بني .. ناعم .. وفاجه شعري .. كنت خيفانه موووت .. ابا آحمد .. ولاني اباه اسوي هالشي بس خيفانه اخسره للابـد .. اذا خسرته اموت.. تقدمت بخطوات بطيئه وانا اسمع لامارا تكلم الخدامه وتسأل عن ام آحمد .. دخلتنا الخادمه.. تقدمت ببطى.. اول ما رفعت راسي اكتشفت اني في الصاله . وجدامي واااايد اشخاص ... خفت مسكت ايد لامارا ..


رفعت راسي على صوت حرمه : نعم انا ام آحمد


بلعت ريجي .. شوا قول .. حركت نظري ووشفت عبدالله .. طمني بعينه .. فيه ثلاث بنات يالسات ..ثنتين متحجبات .. وحده لا ..


قلت : انا.. انا ..


قالت : خير ؟!


قلت : انا ..ندى .. زوجه احمد


قامت وقالت : شكلج غلطانه


حسيت الدموع تجمعت فعيني : لا انا هب غلطانه هب هذا بيت محمد ال...


طالعتني الام بصدمه .. خفت .. وقفت ورالامارا لما حسيت نظراتها حاده .. صارخت وقالت : سمعي لا تتبلين على ولدي .. بعد يومين ملجته وانتي يايه تقولين هالرمسه


ما قدرت .. صحت .. الا انهرت .. ليش خليتني وخليت عمرك في هالموقف يا آحمد .. بس تدخل عبدالله قال : اماييه خلينا نتاكد


قالت: عندج عقد زواج


لامارا عطته .. وهنيه تمت تصاااارخ باعلى صوتها ام آحمد .. حسيت ان الي سويت مصيبه كبيره ..بنروح فيها انا وآحمد ..صحت بصوت عالي وقلت: دخيلج انا ابويه توفى ومالي الا انتو وآحمد ..دخيلكم بضيع من غيره.. انا احبه والله احبه ..مسكتها من ايدها ويلست اترجاها وهيه اطالعني.. جسمي يرتجف .. سكتنا كلنا لما سمعنى صوت الباب ينفج .. طالعت ومت فمكاني وانا اشوف آحمد .. خفت .. بيطلقني .. امه بتخليه يطلقني ..



كـايد



سمعت صوت باب غرفتي .. منو الي ياي الحين وقت النوم .. التفت وشفت احد العمـال الي يشتغلون فالمركز .. قالي : دكتوره عذاري تترياك فالمكتب ..


استغربت شوتباني .. ودرت الي فايدي .. ورحت صوب مكتبها .. دقيت الباب وسمعت صوتها وهيه تقول : ادخل كايد


حشى ساحره .. متاكده اني انا . .فتحت الباب ودخلت .. اشرت لي على الكرسي .. يلست جدامها .. قالت : شخبارك اليوم ان شاء الله احسـن


هذي اكيد فاضيه : هيه الحمد الله


قالت : كايد شو سبب هالعلامه الي فجبينك ؟؟!!


استغربت .. شو تبا هذي .. هالعلامه بسبب الحادث الي فقدت فيه منى.. قلت : ما يخصج


ضحكت .. وهالشي استفزني .. قالت : شو صار خبرني ..!


قلت : انتي لشو تبين توصلين ؟!


قالت : لسبب العلامه الي فويهك


تنرفزت قمت وتقربت منها وقلت : ليش لهدرجه عايبنج ويهي وقاعده تتاملين فيه


قامت وجابلتني وخلت عينها فعيني .. استغربت منها .. ما توقعتها قويه لهدرجه ..


قالت : تحس انك شريك في موتها , !! مسئول عن الي صار ,, و كيف ..!


ما قدرت استحمل صوتها والصور الي يت في بالي .. صرخت : سكــــــــــــــــــــــتي ..


طالعتني وقالت : على العموم اذا ما صارحتني اليوم بتصارحني غير اليوم .. تقدر تروح غرفتك ..


طلعت من مكتبها بسرعه .. دخلت غرفتي . فريت عمر ي على السـرير .. وفي بالي منى .. ليش ليش صار هالشي ... ليش ؟!!!

















آحمد










حسيت اني فكابوس يوم شفت ندى جدامي وهيه تكلم امايه .. عبدالله .. وشمسه .. وعليا .. وروضه يطالعوني مستغربين .. لامارا ..


امايه قالت : آحمد صدق الكلام الي تقوله البنت ؟؟!!


وقفت ما عرفت شوا قول .. خلاص انا بضيع .. بضيع .. صوت صياح ندى يقطع قلبي .. ما قدرت .. رحت صوبها وقفت جدام ندى .. بحيث اني اجابل امايه وقلت : هيـــــــــه


بعدها حسيت بكف على ويهي .. وصراخ امايه .. وشهقات الموجودين ومن بينهم ندى .. الي دفنت راسها فظهري ..


امايه : اطلع برع البيت .. ومن اليوم .. مالك عندي مصروف ,, تبا فلوس اشتغل .. شو بسوي انا الحيين بهالمصيبه . .. الناس بعد يومين معزومين لملجتك .. انته وطيف .. يا الفضيـــــــــــــــــحه ..


ما قدرت استحمل .. شليت بعمري وركبت سياااااارتي .. خلاااص انا ضعت ..








عليا




















صدمه على ويوه الموجودين.. حرمه عمي في حاله صدمه كبيره .. اليوم اهم فرصه لي اتقرب منها .. وبعدها اسيطر على هالبيت .. سمعتها تصارخ على الخدم ياخذون زوجه آحمد لغرفه والحرمه الي وياها فغرفه ثانيـه .. نزل مروان على صوت الصراخ.. وعبدالله شل بعمره وظهر .. خطرت في بالي فكره جهنميه .. روضه يلست تفهم مروانالسالفه .. وانا تبعت حرمه عمي ..


دخلت عليها الغرفه وهيه تصارخ .. وتقول شو اسوي .. رحت صوبها وقلت: كل شي له حل خالوه


قالت : شو الحل .. مااااشي حل .. الله يهديك يا اآحمد شو الي سويته كيف بنتصرف


قلت : خلي طيف ياخذها مروان..


طالعتني مستغربه .. ضحكت. : اذا تعايزتوا .. الناس بيتكلمون عن العايله .. والحين كل ربيعاتج .. يعرفن بموضوع الخطوبه .. ان ولد الـ### بياخذ طيف .. منو بالضبط ما يعرفون


طالعتني وقالت : انتي من وين يبتي هالفكره


قلت : ما احب اشوفج زعلانه


طالعتني وابتسمت .. ضحكت فخاطري .. ابا اكسب ثقتها وبعدين لكل حادث حديث ...


قلت : وبالمره .. فليله زواج طيف ومروآن.. زوجي ندى وآحمد جدام الناس ..وجيه تكونين حليتي المشكلــه ...


التفت على الخدامه : روحي زقري مروان بسرعه ...


















عبدالله











سرعت بسيارتي ورا آحمد .. هذا اكيد تخبل يسوق جيه .. اتصل له مغلق .. احسني اقوم بدور كايد .. وقفت يوم شفته وقف عند البحر ونزل .. توقعت انه ينكر زواجه من ندى .. الظاهر انه يحبها.. نزلت شفته متسند على السياره ويطالع البحر .. تسندت عداله ..


قال : ليش تبعتني ؟؟!!


قلت : ابا اطمن عليك


قال : لا ما بموت من كف من الوالده ..


طالعته وملامحه متغيره .. خليت ايدي على جتفه : بات اليوم بفندق وانا بتصرف ويا الوالده وبخليها تسمح لك ترجع البيت..

قال : ما فيه داعي يا عبدالله


قلت : آحمد لا تعاملني برسميه انا اخووك ..


حسيته يبا يسالني عن ندى ,, بس انا سكت اباه يسال عنها ..


قال : ندى ..!!


قلت : لا تخاف .. الوالده مهما كانت عصبيه بس تعرف الواجب ,, دخلتها فغرفه واللبنانيه الي وياها فغرفه




فتح تلفونه .. واول ما فتحه رن شكلها ندى .. بس هو سفه التلفون .. قلت له : آحمد لو ما تحبك ندى ما سوت الي سوته


قال : ادري .. وهالشي الي خلاني اسكت على فعلتها ..


قلت : ااذا محتاي شي خبرني ..


قال : توكل


طالعته .. طول عمره جيه .. هب ويانا .. منعزل .. ركبت سيارتي .. اكيد هو بيروح بيته .. احسه يبا ينفرد بنفسـه .. ما حاب وجودي ..وصلني مسـج من منصور (( اترياك في االقهوه .. ابا اسولف ويااكـ ))


مريت على قهوتنا المعتاده .. تنهدت من فتره ما دخلت هنيه .. كنت دوم اجتمع انا وربعي وكايد وربعه هنيه .. شفت منصور يالس ومن ويهه يبن انه يفكر


قلت :بلاك


قال : الحرمه , ما رضت علي ؟؟!


قلت : حاول تراضيها , ما يصرفني اجآبلك كل يوم وانت مبوز جيييه


قال :أنطب اقولك


طالعته مستغرب : لِ هدرجـه متضآيج !


قال : فوق ما تتصور , انا بروح البيت


رفعت حاجبي : صدق ما عندي سالفه .. ياي اركض القهوه واخر شي تودرني وتروح ,,

ما عطآني سالفه , طلع بسرعه ابتسمت , ,, منصور من يوم يومـه ما يصبر عن حريمه

.. برجع البيت بعد انا بتفاهم ويا الوالده ..كنت بظهر بس سمعت صوت لفت انتباهي ,,,


: عبدالله


التفت وانصدمت يوم شفت فيصل.. ابتسمت ورحت سلمت عليه ..


قال : وين كـايد ؟!


تلعثمت .. ما عرفت شو اقول .. فيصل من اعز ربع كايد مسافر من فتره وهالايام رجع البلاد ..شاعر معروف ..... ورجل اعمال ... وله مكانه ..


قلت : مسافر


قال : انشغل بالي عليه ادق له ما ير د .. ولا حتى خبرني وين هو .. هو من فتره متغير ..


قلت : لا تحاتي هو بخير .. وطلع رحله استجاميه تعرف من وفاه زوجته وهو متغير


قال : اها .. .زين والله اخليك عيل الحين



ودرته وركبت السياره ورحت صوب البيت






















ندى




























ما ابا اشوف حد نمت على السرير .. ليش ما يرد عليه آحمد احاتيه.. بتخبل .. يلست اصيح ..


قلت : لامارا روحي .. ما باا اشوفج خلاااص


سمعت صوت ثاني .. فزيت وانا ارفع شعري : منو ؟!


انفج الباب .. وشفت بنت جدامي .. ابتسمت وقالت : انا شمسـه ..


قلت : تفضلي


يت صوبي ويلست عدالي.. قالت : انا بنت عم آحمد .. على فكره انتي حلوه وآحمد عرف يختار ..


نزلت دموعي ..ما قدرت استحمل .. تقربت هيه مني وحضنتني .. قالت : ندى انتي الحين بين اهلج .. لا تصيحين ..


حسيتها طيبه وااايد.. قلت : زعل مني ما يرد


قالت : ما عليه الي صار هب هيـن يا ندى .. آحمد وااايد قريب من امه .. وزعل امه صعب عليه


مسحت دموعي .. قلت : مشكوره ..


ضحكت .. قالت : يلا الحين نامي ولا تفكرين .. وآحمد ما عليه شـر .. عبدالله تبعه


هزيت راسي واول ما ظهرت عفدت ومسكت تلفوني ودقيت لعبدالله ..


رد : ندى آحمد بخير وانا لازم ارمسج .. اول ما ارجع البيت نلتقي فالحديقه فاااهمه


قلت : فاهمه


احسني ياهل وهم يتصرفون عني.. قمت وخذت شور.. وطلعت لي بجامه لركبـه .. لبستها لونها وردي .. ورتبت شعري الكيرلي .. لاحظت بنات عمه يتحجبن .. بس انا ما متعوده .. من صغيره وانا جيه ..يلست اتريا اتصال عبدالله وانا افكر فآحمد ..




















مروان




























منصدم من الي صار . . وانا اقول اني حاس ان ورى آحمد مصيبه .. محد سمعني .. يت ميري صوبي وقالت امايه تباني .. ركضت صوب غرفتها واول ما دخلت قالت : اقعد على الكرسي مروان


رحت وقعدت قالت : انته عرفت الي صار ؟!


قلت : هيه .


قالت : وعشان الفضيحه .. ما نبا حد يتكلم فسمعه بنات العايله .. انته الي بتملج على طيف بعد يومين ..


فزيت من مكاني ..طالعت امايه منصدم .. ما رمت ارمس .. قالت : وانا تفاهمت ويا خالتك .. وخبرتها عن الي صار.. وهيه بتخبر طيف ..


ليش الزواج صار لعبه .. شو الي قاعد يصير جدامي ..


قالت : روح الحين غرفتك


طلعت من عند امايه هب مستوعب .. ليش ما رفضت .. ليش ما قلت لاااااا .. ليش .. هالشي خلاني استحقر نفسي .. انا احبها .. احبهااااااااا .. هاللحضه كانت صدمه . .لاني ولا مره حسيت اني اكن لها مشاعر الا هاللحضه .. شفت روضه اطالعني


قلت : امايه بتزوجني طيف


شهقت روضه ..


مشهد جديم يمر في بالي , هو سبب اصرار امايه ان طيف يآخذها وآحد من عيالها ، انا بس الي اعرف , طييييييف الي هي طيف ما تعرف ,,,!


=(

















روضه

































طلعت لغرفتي ..لا ما اصدق الله يعينج يا طيف.. لعبوا فيها لعبه يمكن انا فنعمه ..لازم احمد ربي عليها .. شفت تلفوني يرن .. مسكته هذا فيصل .. رديت وانا ناويه انهي كل شي


الو


قال : هلا والله


قلت : لو سمحت فيصل انته انسان معروف . ومتزوج وعيب الي تسويه


ضحك بصوت قوي .. ما عرفت شو اسوي .. انا ماقلت نكته


قال : ومنو قال اني متزوج


قلت : ما عندك بنت ؟!


قال : هذي اختـي


استغربت .. قلت : ولو ... باجر برجع لك تلفونك .. وخلاص انساني


قال : ما اقدر .. قلبي احتليتيه


دق قلبي بقو .. سكت ما عرفت شو ارد .. قال : روضه باجر عندي امسيه شعريه بينقلونها على التلفزيون .. واول قصيده اهداء لج .. تصبحين على خيـر



تميت واقفه مكاني.. هب عارفه الي قاعد اسويه شو .. وليش ما قدرت اقوله لا .. يااربي اذا عرف حد من اخواني بيذبحني .. بيذبحوني .. فريت التلفون .. سمعت صوت الباب .. دخلت شمسه ابتسمت .. يلسنا نسولف وخبرتني عن ندى .. شكلها طيبه يحليها .. باجر بقعد وياها حرم اخوي .. لا تستغربون اني تقبلت الفكره .. عائلتي غريبه عجيبه اتوقع اي شـي ...





















آحمد
















وعيت الصبح على صوت تلفوني .. رديت بسرعه : الو


عبدالله : ارجع البيت انا تفاهمت ويا امايه ... بس هيه تبا تكلمك قبل .. فااااهم


قلت : فاهم ؟


لبست وظهرت .. اول ما وصلت البيت صعدت لغرفه امايه .. دقيت الباب .. فتحته وشفت ابويه ..طالعني بعصبيه ودرني وراح ..


امايه : آحمد تعال


رحت صوبها .. حبيتها على راسها .. قالت : اسمعني .. بعد شهر من الحين بسوي عرس مروان وطيف ..(( انصدمت )) ونفس الليله انته وندى فاااهم ..


هزيت راسي بالايجاب .. كملت : الحين شل بعمرك وداوم فالشركه عند ابوووك ..
















غيث

مررت ايدي في شعري بتعب ,


آآآآه , جسمي كله يعورني , قعدت افرفر بالسياره للفير , نمت جدآم البحر ,


من ضربة الشمس وعيت , شو الي قاعد اسووويه اذا حد يعرفني شآفني , شو بيقولون ,,


الكلام الي قالته لي هالحرمه ، يقهر


كنت ما بصدقها بس عقد جوآهر الي في ايدي يأكد على هالشي , رفض جوآهر لِ قربي منها ,


آكيد تحبه هو , تباه هو, ما تباني انا


آحس بجرح كبير في كرآمتي , انا احبها ,


وهي تخوني , صعببه والله صعبه ,


نفضت الغبار الي علق في كندورتي , وركبت السياره , في البيت بيكون اليوم الوضع غير ,


في طريقي للبيت , فكره توديني وفكره تيبني ,


شو اسوووي , كيف اعاملها ,


اقولها انا دريت عن خيانتها , مافي شي كآسر ظهري , الا وصيييه ابوها لي , لو بس اهلها موجودين بفرها عليهم والله يعيني انا على الجرح ,,


بس ما اقدر , ولا اقدر اطلقها , مالها غيري ,


حياتي , علمتني ما اتسرع , شغلي وكل شي


اسويه بهدوء , الا هالقرار , هب قادر اتخذه بهدوء وعقلانييييييييييه ,,,


وقفت السياره ونزلت , سمعت صوتها


: غيييييييييييييييييييييث


وقبل لا التفت , حسيت فيها ترمي بجسمها الصغير علي , وتحضني


: خووووووووفتني علييييييييييييك


ضربتي على كتفي , : حرآم عليييييييك لا تسوي جييه فيييني مره ثآنيه


غمضت عيني , تحبيني , مهتمه يعني ..!!


ما اعتقد , تمثلييين , اكيييييييييد ,


مسكت ايدها بقووو ,


طآلعتني وهي تبتسم : وين كنت ..!! تعال ارتاح , دش , ويهك ,,


بس فجأه قالت : تعورني , ودر ايدي


انا كنت بس اطالعها , التفت على صوت امايه : غيث جوآهر طآحت علينا من خوفها , عنبوه


وقبل لا تكمل امايه رمستها , سحبت جوآهر للغرفه بسرعه وسط استغراب اماااااااااااايه ,


سكرت الباب بقووو وهي اطالعني بخوف


دزيتها بقو على الباب , وتقربت منها , طآلعتني بخوووف


: شو فيييييييك .! غيث لا تروعني ..!


مررت ايدي على خصرها , قربتها مني , , حسيت بِ انفاسها المتضآربه , خوف , رغبه , ما اعرف , نزلت نظرها وقالت : مشتاق لي ..!!


اشحت بنظري عنها ورفعت العقد ,,,


عطيتها ظهري , مابا اشوف رداة فعلها , قالت برتبآك : وين حصلته , غااااااااااااايب عني من ..!


سكتت لما قآطعتها وقلت : ما حصلته , انياب لِ مكتبي


احتقن ويهـآ ، عطتني ظهرها بسرعه وهي ترتجف ,


قالت : غيث ,،، فهمني , انا ما فهمت ,,


صرخت : بسسسسسسسسسسسسسسسسس ،


شديتها لي , وانا كآره عمري , كيف ارغب فيها وهي تخوني , بس قلبي من يتسلل له صوتها , يرتجف , قلت وانا اهمس في اذنها


: مابا عيال منج , ما أأمن عليهم وانتي بتربينهم , شو بيطلعون ,,, من باجر , تخطبين لي , ابا اتزووووووووج والا ننفصل , أختاري حل ..


دزيييتها ودشيت الحمآم بسرعه ، فجيت الماي وانا اتنفس بسرعه ,,,,


انا قد هالقرار والا لا ..!!!!


















ندى























كلمات عبدالله ترن في اذني , قال لي : ذليه , اذا تبينه يصير ريال , ذلييييييييييه ,


بس هالشي ما اقدر اسويه في أحمد , أنا احبببه ,


لحظآت وسمعت الباب يندق , فجيته ,


اول ما شفت ويه آحمد , ما قدرت اتمآلك نفسي رميت نفسي في حضنه وبديت اصييييييح ,


دخلني في الغرفه , بعدني عنه وقال : آنتي كيف تتصرفين هالتصرف ..!


قلت وسط دموعي: سآمحني , سآمحني


رجعت لميته في حضني , بس حسيت فيه بارد , لٍِِ أقصى الدرجآت , ابتعدت عنه ,,,


رميت عمري على اقرب كنبه وهو رمى نفسه على السرير


حضنت نفسي , محتايه ابوي , صدق محتايتنه , خلاص تعبت من هالعيشه مع احمد


أعشقه وهو يصدني ,,,






.



.



.










شعور بِ اشمئزاز فضيع , كيف قلت نعم اقبل به , كيف قبلت بِ الانسان الي شوه سمعتي ,


عند عمي , كييف اتزوجـه


انتبهت على صوت عليـآ : تتزوجين شخص سآهم في موت امج ..! غريب امرج , هالكثر مستقطعه , وتبين تعرسييين .!!!


طآلعتها وسكت , روضه تحرك ايدها على جتفي في محاوله منها لِ تهديتي ,


قالت : يلا نزلي , ابويه دق تلفون يقول جآبر يبا يجوفج



تمالكت اعصابي , ونزلت , آحس اني مكسوره , طآرق كسرني , وعمي كسرني , وموت امايه كسرني ,,, بس ما بدخل على جآبر وانا مكسوره , بكون شآمخه مثل ما تعودت وتربيت ,


دشيت وكآن المكآن بآرد وهادي


رفعت نظري وجفته يالس , اول ما شافني قام بسرعه ويا صوبي ,


قال : وآخيراً ,


سكت , مابا ابدا وياه بدايه سيئه ,,,


مسكني من ايدي وسحبني لِ اقرب كرسي , وسط عدم اكتراثي ,


مررت ايده على ويهي بِ لهفه , : هب مصدق يا شمسه وآخيراً صرتي لي ,


رديت : بِطريقة غير مشروعه


تغيرت ملآمـحـه , قآم بسرعه وقال : سمعي , تراني بسآفر خلال اسبوع او اسبوع ونص , وانا قلت لِ عمج اني بخذج وياي , خلج مستعده


وقبل اي رده فعل مني , تسكر الباب , اول شي يا في بالي , عليا ,


كيف بتركها وهاي حالتها ..!!


كييييييييييييييييييف ....!!!






















نهآية البارت


البارت العاشر













طآلعت امآيه بِ صدمه ,
قلت : ليش مرخصتني لِ هدرجـه ابا افهم , لييييييييييش ..!
قالت : فديتج طيف والله اني كل الي اسويه عشانج ,
قمت بحاله صدمه : مروآآآآآآآآآآآآآآآآآن هالياااااااااااااااااااهل ,,
سكرت باب الغرفه وطلعت اركض لِ غرفتي , هآدف وابويه يطآلعوني ،
لحقني هادف بس سكرت الباب
فريت عمري على السرير اصيييييييح , انا اقل من البنات بِ شوه بالضبط ,
حرآم والله حرااام , مسحت دموعي وانا اسمع جدال حاد بين امايه وهآدف ,
ابويه ملتزم الصمت
هـآدف : امايه حرام الي تسونه في طيف , لهنييه وبس
قالت : انت ما تعرف شي , اسكت ,
قال : بس
قآطعته : هذا احسن حل ,,,
انفتح الباب, حسيت فيها قربي , : تعالي
فريت عمري في حضنها , وهي تمسح على شعري , قالت : باجر اول يوم في الفصل الثاني , نسبتج في اول فصل كآنت وآيد منخفضه , اباج تشدين حيلج ,
لا تفكرين في شي , بس في الدراسه , فآهمه ,, انا امج واعرف مصلحتج ..!
تنهدت , كنت ابا انام من التعب , مابا شي بس ابا انآم , قلت : امايه , وعيني الصبح , بداوم ..!
تسكر الباب , رفعت تلفوني وفتحت القائمه , قائمه الاسماء , وقفت عند اسم عبدالله
مسح , خلاص بمسسسسسسحـه ما يستآهل يكون في حياتي ،،




















عليا















دخلت غرفتي ..خليت جدامي ورقـه . .. كتبت فيهآ اسماء العايله كلها.. وكـل واحد بقضي عليـه بطريقتي .. من عبدالله .. مكمن اسرار العاآيـله .. والدليل اليوم شفته ويا هذي ندى فالليل فالحديقه يتكلمون .. ويقولها سوي ولا تسوين .. يعني هو يعرف بسآلفه آحمد وخلى عمره ما يعرف .. ههههههههههه .. هذا اول شي .. بخلي علاقه آحمد وعبدالله تدمر .. وآحمد يشك بعبدالله .. مروان.. بيتزوج طيف.. وبعدهآ انا الي بخرب لهم حيآتهم .. وكآيد لازم اعرف سره .. معقوله ولا مره كلم امه او اهلـه.. السر عند عبدالله .. وعبدالله كيف ايب راسـه .. كيف .. ابتسمت بخبث . . نظرات اعجاب عبدالله,, ما انساها .. من هاللباب بدخـل عليـه .. وبخليه يخبرني اسراره.. وبعدها كل شي عند امـه .. بدمر هالبيت كامل مثل ما دمروا بيتنا . امايه .. بنتقم من عمي وبخليه يشوف عياله يتعذبون وما يعرف شوي سوي فيهم .. ما اكون عليآ اذا ما سويت هالشـي .. وآخيراً روضـه الي بدبر لها فضيحـه.. مثل ما تكلم ابوها فسمعتنا بخلي الناس كلها تتكلم عنهآآ ,, رحت لسريري وغفيت وانا اخطط ..





















كآيد













" قالت لي وهي تصيييييح : انا ما اقدر أعيش في هالبيت اكثر يا كآيد , خلنا نطلع
رديت بعنف : انا مستحيل اودر بيت امايه , انا بكرها ,
وللحين ما تزوج ولا وآحد من اخوآني , ونحن ما كملنا فتره طويله تبين الناس ترمس وتقول منى خذته من بيت اهله والخ , انتي تعرفيييييييين كلام الناس
صرخت : بس انا تعبت , امك ما اطيقني, تفر علي رمسه , ليييييييييييته بيني وبينها , لا الا جدآم الحرييييييييييييييم , مافي شي ما رمست عنه , تحسسني اني ما اعرف الاصول , انا بنت نآس واعرف الاصول زيييين يا كآيد
رحت صوبها ومسكتها من ايدها قربتها مني : حياتي , سكري على الموضوع , هالشي ما بيصير ,,,! "
ماا كنت اتوقع انها متأذيه وآيد من امـآيه , يومها طلعت اصلي الجمعه في المسيد , واول ما رجعت , شفت الدخآن يطلع من نوآفذ قسمي , ركضت وانا اتذكر الدخون ,,
أكيد البخور السسسسسسبب , مع وقفتي جدآم القسسسم شفت عبدالله ينزل يركض وهو يتكلم في التلفون , شكله يطلب المطآفي
كسرت الباااااااااااب وانا اصارخ : منـــــــــــــــــــــى ,, منــــــــــــــــــــى ..!
ما شفتها , ولا ياني صوتها , هالشي بيخليني اتخبل انا اعرف انها ما تطلع من القسسم في الفتره الاخيره لانها منزعجه من امايه
كنت بدخل بس مسكني عبدالله : اصببببببببببببر لا ادش انت تخبللللللللللللت ,,!!!!!
دزيته ودشيييييييت , بس الرؤيا كآنت معدومـه ,
أحترق القسسسسسسسسم , ومنى دآخل , احس النار تحرق جسدي انا , هب هيي
مسكت راسي هب مصدق , بصيص امل , طلعوها , كآنت حالتها صعبببببببه ,
بس ما كلمت يومين في العنايه الا وهي رآحله عن الحياه ,,!
أخر نقاش بيني وبينها يرن في بالي , لو طلعتها , لو ارضيتها , لو قلت لها انا بسوي الي تبييينه , منى هب ضعيفه , انا متآكد انها كآنت تقدر تطلع , بس ليش ما طلعت , ليييييييييييييييش ؟؟!!!
من يومها القسسم مسكر , بس كل ما اشوفه اتذكر اليوم الكئيبب , بعدها ادمنت ,
حسيت اني شرات امايه , ما يهمني الا عمري , عآيش ومرتآح , ومنى كآنت تشكي لي كل يوم , وانا اطنش ..!!
سحبت البطآنيه واستغفرت ابا انآم , بس وقققف من التفكير يا كآيد , بآجر لازم اوعى من الصببببببببح مافيني على تهزيء دكتوره عذاري


منى قربي .. اطالعني .. ويها كله دم ركضت صوبهآ قلت لها : شو فيج ؟؟
قالت : مثل ما ذبحتني بذبحك .. بعذبك
مسكتني من ايدي بقو .. ما قدرت اسحب ايدي منهآ ,, تلطخت ملابسي كلها دم.. الخوف والرعب سيطر عليـه.. سحبتني لمكان منخفض .. سواد .. كانت تسحبني بس انا متعلق بشي واشوفها وهيه تضحك بشر .... بس فجاءه حسيت
اني بطيح .. قمت وصرخت بصوت عالـي .. تميت اشآهـق بقو .. جسمي كله عرق، فريت البطآنيه وفتحت باب الغرفه وانا اتنفس بصعوبه , ركضت لِ مكتب عذراي
فجيت الباب , طآلعتني قلت لها :ابا اتكلم ,
ابتسمت وقالت : تفضل ..!!
.
.























ندى










فتحت عيني على صوت الباب الي يندق .. أحمد نومه ثقيل , لفيت الروب على جسمي , وفجيت الباب , انصدمت وانا اشوف امه ,
ابتسمت قلت : صبآح الخير
طآلعتني بنظره حآده وقالت : كيف قنعتيه يتزوج ..!
طآلعتها بنرفزه , : هو يباني , انا ما قنعت حد
قالت : وآضح والدليل انه خذاج بالسر , لو يباج يا ماما , جآن قنع الكل عشآنج ,
بس يلا شو نقول , خلاص طآح الفاس بالراس ,,,
حسيت اني ولاشي , ليش ترمسني جييه , تجمعت الدموع في عيني
قالت : في هالبيت , كلمتي انا الي تمشـي , ولزي ابا اشوف احمد
قلت لها : نآيم
بس ما ترييتني اكمل كلامي , دشيت وفتحت باب الغرفه الرئيسي , لحقتها وانا اسكر باب الصاله الي تآبعه للغرفه , دشيت بسرعه ,, وشهقت وانا اشوف احمد ملابسه كلها ماي ..!!



آحمد


فتحت عيني على ماي بارد ينجب على راسـي .. شهقت ورفعت راسي شفت امآيـه
قالت : دوآآآآآآآآآم
رفعت تلفوني وشفت الساعه صارخت : السآعه 5 الفير
قالت : لازم تكون ويا ابوك
قلت بعصبيـه : ابويه يداوم الساعه 7
قالت : بس موظف الشحن يداوم قبل
انا .. انا بداوم بقسم الشحن .. ومكتبي الي تركض فيه الخيول
طالعتني امايه .. وقالت : من 5 الصبح ل 5 العصـر
شهقت .. بموووت .. كل هالمده .. وبكرف . .. لا ما اقدر .. مآ آقـد .. سمعت ضربه الباب .. طلعت لازم اثبت لها اني تغيـرت .. مجبور .. سبحت ولبست لبس خفيف .. شكلي بكرف لحد ما تظهر ريحتي .. هههههههههههههه .. كنت مضآيـج .. طلعت بسـرعـه .. وتريقت .. دورت سويج سيارتي ما حصلته .. التفت على الوالده وهيه تفر عليـه مفتا ح وقالت : هذي سياره ابوك قبل 5 سنوات .. طلعها من الكراج واستخدمها وراتبك شرات راتب العمآل الي هنآك .. سآآآمع .. ومصاريف حرمتك منهن
حسيت اني حشـره ولا شي .. ليش جيه وانا آحمد اركب هالسياره الخربـه.. ليش ؟؟!!!!!


















مروان

من آمـس ما نمت .. افكر .. طلعت من غرفتي .. وشفت ندى .. هذي زوجـه آحمد .. صرآحه لبسها فاصخ على الاآخر .. ابتسمت لي . شكلها حبوبـه .. وصرآحه جميـله وآيـد بعد .. كانت لابسه بنطلون ماسك على الجسم لونه رصآصي .. وقميص نص كم وردي .. قالت : صبآح الخيـر
ابتسمت.. قلت : صبآح النور .. ننزل نتريق ؟؟
قالت : استحي
طالعته مستغرب .. هالبنت معقوله جيـه .. تستحي .. قلت : تعالي وخلي عنج المستحى
التفت على صوت روضـه .. وهيه تقول : ندى عسى ارتحتي امس ؟؟
هزت راسها .. كانت كاشفه شعرها .. شرات ميريم فآرس هع هع ..
نزلت والكل اجتمع .. عبدالله وبنات عمي .. شمسه وعليآ ... وروضـه وندى .. بيتنا صار فندق .. هههههههههههههه .
عبدالله : عيل وين آحمد ؟؟!
بسرعه رفعت راسها ندى .. شكله قاص عليها بقو بعد .. هههههههههه ..
ابويه : مداوم فالشركه
شرقت بالاكـل .. آحمد راعي كشخات يداوم .. لا مستحيـل ..
امايه : من خمس الصبح ل خمس لعصـر
شفت ابتسامه على ويه عبدالله .. هههههههههه ..
ندى : بس حراام ..
وسكتت بسب نظره امآيـه .. ندى تحاتيه شكلها.. طالعتها وقلت فخاطري شكلج انتـي المسكينـه !!
طلعت غرفتي .. فتحت االلاب .. على المنتـدى وصلتني رساله خآصـه ..
غرشوبـه (( المروان..غايب .. وينك المنتدى ما يسوى بلاك ؟!))
سجلت خروج من غير لا ارد عليهآ .. هالبنات محد يعطيهن سآلفـه .. انسدحت على كرفايتي.. طيف تحب عبدالله وعمرها ما فكرت فيني .. عمرها ما نادتني الا باليآآهـل .. معقوله توافق وما ترفـض ..
لبست بسرعه , اليوم بدايه الفصل الثآني , بشوفها , مدرستها مجآبله مدرستي , كل يوم الصبح اشوفها وهي نآزله مع السايقه ,,
ابتسمت بِ حزن , بس هي ولا مره التفت اطالعني , الا اذا عبدالله هو الي موصلني ,
.
.
.









نزلت وانا مستعيل , لا يكون وصلت وانا ما شفتها ,
لحظآت وشفت السايقه تساعدها وتنزل لها الشنطـه , أكيد تعبآنه ,,, انا اعرف , طيف ما تحب حد يشل لها شي , تخدم نفسها بنفسها , طالعتها , ويها شاحب ,
معقوله لِ هدرجـه رافضتني ..!
دخلت بسرعه المدرسه , الشباب تيمعوا علي ,,
: مروآن مبروووك , ما شاء الله الاول على الدوله , في امتحانات نص الفصل , يا اخي انت صدق عبقري
تجآهلت وايد هالتعليقات انعزلت في الكلاس وهذا هب طبعي ,,, طول اليوم افكر ,, كيف بتكون حياتنا ..!!



آحمد
انصدمت من المكتب الزبالـه الي لي انا ..آحمد الـ,,
طالعت لموظف بحتقآر : انته اكيد تمزح .. مستحيل هذا مكتبي ؟؟
قال وهو يطالعني بقوه عين بعد : هذا الي امر فيه طويـل العمر ..
وقلت : وانته تعرف اني انا ولد طويل العمر
قال : انا عبدالمآمور.. وهذي الملفات لشحنات الي لازم توصل اليوم .. لازم تشيك على كل شي . .وتعد كل كرتون ..وترآقب العمآل الي بينقلون البضآعه من اشاحنات للمخزن وتحسبهن .. واي شي ينفقد انته تغرمـه ..
طالعته بعصبيـه وقال: والحين بيوصـل الاستاذ بدر وهو المسؤل عنك ؟؟
قلت له وانا سافه الكلام اليي يقوله : ما عندكم هندي ايب لنا شآي ؟
طالعني وقال : هيه فيه
قلت بتكبر : روح قوله ايب لي
قال : عفوا بس هذي هب شغلتي ..
فر عليـه كشف وقال : اي غلط بسيط له عواقب يا ولد طـويل العمـر
طلع .. هذا كيف يتجرء يكلمني جيـه ابا افهم .. مسكت الكشف ... ناديت واحد من الهنود وقلت له : روح سجل كل شي زين واخر شي انا بعطيك فلوس
طالعني وهز راسـه وركض برع .. رفعت ريلي على الطاوله .. شو هالوصخ .. المكان كله ترآآب .. شفت وآحد مار وهو شال صينيه فيها كوبات شآي صارخت عليه : ايه انته ؟؟
قال : نعم ارباب
قلت : هات لي شآآي ويا حمار امسح الطآولـه
طالعني .. صارخت : انته ما تفهم .. رووووح كمل شغلك
يلس يرتجف وبعدهآ ركض من جدامـي .. صدق حمآر .. مسكت االزقاير شغلتها وبدت اعصابي تهدا ما حسيت الا بحد يسحب الزقآره ويقول : ممنوع التدخيـن والا ما تشوف التنبيهات
وقفت وطالعته : انته تعرف تكلم منوه ؟
قال : هيه اعرف.. آحمد .. صح ؟
قلت بكل غرور : هيـه ..
قال : التدخين ممنوع ..
فر الزقاره ودعسها بريله .. : انا بدر مديرك .. ويلا اشوف خذ الكشف من عند خان وابد شغلك ..
ضحكت ويلست مكآنـي .. قال : على كيفك .. تقرب مني وقال
: ترا انا نذل وطويل العمر يبا تقرير كل يوم عنك .. يعني مصيرك بايدي انآآ سآآمـع .. اذا ما شفتك تشتغل شرات هالهنود الي برع .. بخبر عليك الوالد وهو بيتصرف ويآآك
خفت .. امايه بتفرني برع البيت .. قمت وانا حدي معصب .. لبست نظارتي وزقرت على خآن وبديت اكتب فالاوراق وهو بس يراقبني .. خاطري اخنقـه ..




عبدالله


اول ما قمت من على الريوق .. رن تلفوني .. ندى شو تبا .. قلت لها طلعي صوب المسبح .. يت صوبي وهيه مضايجه .. قالت وعيونها مليانه دموع : انتوا تبون تذبحون آحمد .. حرآآم الي يصير فيه .. آحمد ما يقدر على التعب .. حرآآآم
والله لو كنت اقدر صفعتها كف .. رصيت على اسناني وصرخت من الغيض : انتـــي غبيــه !!!!!
صآحت .. تلومت .. قلت : يا الغبيه.. ما بيلقى وقت لخرابيطه اذا اشتغل .. احسن شي سوته امايه انها خلته يكرف .. فكري بعقلج وخلي عنج عواطفج
الي وصلتج لهالحال طالعتني .. قلت : اول ما يرجع اليوم بيكون متوقع منج هالموقف .. اطب طبين عليه وتقولين له ماعليه ..لاتضايج بس انتي سوي العكس
طالعتني وفجت عيونها الوساع بغباء .. قلت : ندى فاهمه علي ؟؟!!
هزت راسهآ ودرتني وراحت .. لفيت للمسبح .. اشعه الشمس المنعكسه تخليني اباا اسبح .. تغريني .. حسيت بحركه ورايه .. شفت عليا .. ما ادري ليش هالمشآعر كـل ما اشوفها .. احس دقات قلبي توصل المليـون .. ابتسمت وقالت : عبدالله
اسمي بصوتها غير .. الظاهر اني طحت ومحد سمى عليـ .. لبيـه .. : خير عليا
قالت وهي اطالعني : آنآ آسـفه
حسيت اني يا فقدت السمع يا اهلوس .. عليا الحاده بطبعها اتي تقولي اسفه,, رحت صوبها .. ما صار شي يفصل بينا .. اشعه الشمس بينت لي صفاء بشرتها كنت مركز فادق التفاصيل .. قلت : على شوه ؟
قالت : لاني كنت اعاملك بقسوه .. اكتشفت يوم مرضت ان قلبك طيـب ..
طالعتها .. هالبنت شو بلاها . كيف تتغير جيه وبسـرعه .. قالت : عبدالله ليش اطالعني جيـه .. انته ما مصدقني .. ؟؟
تقربت منها اكثر : مصدقنج ..
ابتسمت : انزين اثبت لي انك هب زعلان
طالعتها وقلت : كيـف ؟؟
قالت : ايلس اشرب وياي عصير جدام المسبح ونسولف .. انزين ؟؟
ضحكت : هاتي العصيـر .. بس لا تيبن لج عصير فيه نسبه عاليه من الحمضيات .. لا تتعبين ..
قالت وهيه تتقرب مني : تخاف عليه ؟
صوتها فجر مشآعري .. خلاني ارتبك .. حاولت اضبط اعصآبـي.. قلت : اكيد .. هب انا ولد عمـج ؟؟
ودرتني وراحت تنفست الصعداء بلاك عبدالله لازم تسيطر على عمـرك .. لازم
















عليآ













دخلت المطبـخ .. بطيح فايدي يا عبدالله .. تتحسبني ما لاحظت ارتبكاك .. خذت لنا عصيـر .. شفته يتامل المسبح .. رحت صوبه وانا خاطري اخلي له سم فالعصيـر .. واحرق قلب امه وابوه عليه مثل ما حرقوا قلبـي .. اباه يهذي باسمـي .. عطيته الكوب .. طالعني وشكرني بنظراته .. بدا يشرب .. يلست مركزه فالمسبـح وخطرت في بالي فكـره وقفت جدامه بحيث اني اكون عاطيه ظهري للمسبح .. قلت : عبدالله انته شو رتبتك ؟؟
قال : ضابط
طالعته وابتسمت .. رجعت بخطواتي على ورى وسمعت صرخته وهو يقول : عليآآآآآ
ما حسيت الا وانا فالمسبـح ارتعشت من الخآطر ولعنت عمري بديت اصآرخ بخوف .. ما حسيتا لا وانا في حضن عبدالله .. لحضتها قلت لازم اكمل المسرحيـه .. دفنت راسي بين ايديـه وهو يهديني ..



عبدالله



انصدمت يوم طاحت فالمسبـح .. صرخت وعفدت.. مسكت فيني بقو.. يلست اطالعها وهيه ترتجف .. ما كنت ابا الموقف ينتهي .. بس تعوذت من ابليس وطلعتها من المسبح .. بس هيه تمت ماسكه فيني .. لهدرجـه خوافـه .. كانت تشآهق وتصيـح .. شليتها لغرفتها وهيه متعلقه فيني .. ضحكت .. حسيت بفرحـه .. هالبنت ما بتكون لحد غيـري .. شهقت شمسه ويت تربـع
: شو فيهآآآآآآآ ؟؟!
قلت : ماشي بس انزلقت فالمسبح ..
خليتها على السرير وهربت من نظراتهـآ وصوتهاوهيه تستنجد فيي .. دخلت غرفتـي .. فريت عمري على السرير وبعدها ملابس مبلله بالماي .. ابتسمت من الخآطر,, بس قلبي عورني عليها
















شمسه





















تقربت منها بخوف بعد ما طلع عبدالله : عليوه انتي بخيـر ؟؟
قامت وكان شي ما صآآر .. وصرخت فيني : انتي تسكتين فآآهمه ..
طالعتها بعتب .. طلعت من الغرفه .. رحت صوب الحديقه ...
ما بقى شي عن السفر ,,
رن تلفوني وكآن جآبر ,
رديت : الو
قال : تجهزتي , ما بقى شي ..!
قلت : لا ,
عصب : شو لا .. انا بمر عليج وبنطلع السووووووق ..!
قلت برتبآك : لاما بخذ راحتي , بروح ويا روضه , بليز خلني على راحتي
قال : اوكييه , بشتآق لج , لِ اليوم الي بنكون فيه مع بعض .
سكر بسرعه , ضحكت بِ استهزاء , انا قررت اعطييه حقوقه , بس مشآعري لا ,
انا ما احبه ولا في يوم من الايام بحبه , بس انا اعرف ربي وأخآفه ,,
يارب سآعدني ,,
عليا لازم تتعود على غيابي , ويمكن زعلنا من بعض , بيسآعدها انها تنسآني ,,
طلعت لِ الطآبق الثاني وانا افكر ,
وقفت جدآم غرفه عبدالله , دقيت الباب , اول ما شافني ابتسم : عليا فيها شي ..!
قلت : آمممـ ممكن نتكلم ..!
قال : أكيد
يلسنا في الصاله , طآلعني وقال : آمري يا شمسه
قلت : عليا , ابا اوصيك عليها , انا بروح خلاص , اهتم فيها ,
ابتسم وحسيت انه مبسووط من توصيتي له
قال : وليش اخترتيني انا ..!
قلت : لانك أحن قلب عليها هنيييه , عليآ طيبه , بس صدمه وفاه امايه مأثره عليها ,
قال : لا توصيين وسمعي , اذا احتيتي اي شي , كلميني , انتي شرات روووضه بالنسبه لي , تآكدي ان وراج ريال ,, بيدآفع عنج في اي وقت
طآلعته وابتسمت ..!

















روضـه
















خليت على القناه الي قالها عنها فيصـل ويلست اتريآآ .. بدت الامسيه انتفض قلبي يوم شفت فيصل كآآآشخ من الخآآطر .. ابتسمت .. كنت قافله باب الغرفه ما فيني على صدعه اخوانـي ..اول ما تكلم فيصـل .. قال : اول قصيده اهداء لحبيـه فيصـل ..,.,
شهقت : هذا اكيد تخبـل .. ..
خليت ايدي على قلبي تهدى دقآآتـه .. بس وصفه لي .. خلاني احس اني ملكـه .. اميـره .. بس انحرجت واآآيــد من بعض الاشياء لانه كان واااايد جريئ .. معقوله كلامه صـح .. معقوله يحبني .. بس لليش حبني .. ليش انآآ .. سكت .. كملت الامسيـه واول ما ظهر من الحفله انتبهت على التلفون الي يرن واسمه على الشآشـه .. استحيت وااايد عقب هالكلام الي قآله كيف ارد عليـه .. كيف ..ماادري من وين يبت الجرئـه ورديت .. يمكن لاني متعطشـه لاهتمام اي شخص فيني .. وفيصل غمرني باهتمامه.. رديت : الو
قال بعذوبـه .. : آسف وصفي ما يظاهيج .. . الوصف ما يعطيج حقج
ذبت مكاني .. قلت : فيصـل انته تلعب بعواطفي بكلامك
قال : وانتي لعبتي بقلبي
قلت ابا اهـرب : فيصل انا ما اقدر على هالكلآآم ....
قال : روضـه انا الحين رايح صوب البيت .. اباااشوف رغد قبل لا تنآآم ’,
قلت : اوكيـه
قال : تصبحين على خيـر ,.
سكرت التلفون ,, شو يآآج .,. ليش تنسين الكلام يوم تكلمينه .. ليش,, طلعت من غرفتي..رحت صوب غرفه ندى .. دقيت الباب .. فتحته وعلى ويها ابتسآمه ياربي قمر شويه عليهآآ : مسآء الخيـر
قالت : هلا روضـه تفضلي
دخلت وياها .. يلست تسولف لي عن آحمد وكيف تعرفوا على بـعض .. ما كنت اتوقع اخوي رومنسـي.. بس هيه وااايد حزينه شكلها تعرف بمصآيبـه ..
قلت : وينه الحين؟؟
ارتبكت : بعده فالشغل .. اكيد احين بيرجـع البيت ...
ابتسمت لها .., وبعدها استآذنت ورجعت غرفتـي .!












































ندى



























ملل ... طلعت من الغرفه من فتره ما شفت لامارا .. اول ما ظهرت شفته .. دق قلبي بقو .. طالع للغرفه .. كان معصب وآآآآآآآآآيـــــــــد 
بس يوم شآفني اشاح بويهه عني .. شكله تعبان فديت قلبـه .. 
قلت : قلبي تبا غدى شكلك تعبان ,, 
قال : لا مابا منج شي , يكفيني الي انا فيه 
ودرني ورآح وانا وآقفه مصدومه ..تجمعت الدموع في عيني , انا مستحيل انفذ رمسه عبدالله , مستحيل ما يهون علي احمد لو يسوي فيني البلاوي 
طلعت يلست فالصآلـه .. لقيت مروان الي كان يتآبـع التلفزيون .. يلست عدالـه .. قلت: شو فيك ؟؟ 
طالعني ابتسم .. قال : تصدقين ملجتي وراى بآآجـر 
ابتسمت وقلت : اكيـد تحبها ؟؟
ضحك وقال : شو الفايـده اذا هيـه تحـب غيـري .. 
استغربت ..كنت بسآله بس شفت ملامح ويه .. وخلاني اسكت .. نزلت بنت فيها شبه من شمسـه .. اكيد عليآ اختها .. ضحكت لي .. شكلها طيوبـه يت صـوبـي .. قالت : ليش يالسه هنيه وريلج فوق.. غمزت .. سمعته يرمسـج .. ويقول كلام .. طلعي له احسـن 
ابتسمت بتوتر وانا اموت اكيد يكلم وحده من ربيعآتـه .. ليش يا آحمد .. ليش .. شليت بعمري وقمت طلعت لغرفتي .. وحبست عمري فيهآآآ

كآيد 
قلت لها كل شي , 
شو السبب ما اعرف , بس كنت محتاي ارمس , 
.
.





قالت : بس هذا يومها !!
صآرخت : لاااااااااا .. انا الي ذبحتهاا انا السبب 
قالت : كايد .. اقتنع ولا تعذب عمرك .. منى ماتت لان هذا يومها .. يعني حتى لو طلعت وياك كانت ماتت .. ماتت 
ما قدرت استحمـل هالفكره .. ما حسيت بعمري الا وانا اضرب الدكتوره كف على ويها .. بس الكف كان لي انا بكلامها.. لانه الحقيقـه .. صفعتني بالحقيقه المؤلمه .. منى خلاص انتهت .. راحت ولازم اتقبل هالشي هذا قدرهآ .. فتحت عيني وانا اطالع الدكتوره.. انحرجت من فعلتي ..ما ادري كيف يبت الجرئـه مسكت ايدها : عورتج 
سحبت ايدها : لا .. انا بخيـر .. اهم شي انك تكلمت يا العنيـــــــد 
طلعت ودرتني .. ابتسمت .. وانفجرت بنوبه ضحك .. ما قدرت اسكت.. انا لازم اعتذر منهآ .. لازم .. طحت على السرير اباا ارتاح وانآآم
















عذاري



















وقفت جدام المرايآآ ,, ايده قويه الله يغربل ابليسـه حسيت فكي انكسـر .. كنت متآكده انه بيخبرني اليوم بكل شي .. تعرفون ليش .. لاني لما سآلته عن الجرح الي فويهه .. عقله الباطن ما صاآر يفكر الا بمني .. ومن الضغط وكثره الهلوسـه والتفكيـر . شافها فالحلم . كنت اترقب هالشي بس ما توقعته يضربني .. بشرتي تحسست .. وعلم الكف فويهي .. يالله اهم شي اشوف مرضاي بخييـر .. سمعت الباب يندق .. هذا اكيد دكتور محمد . .ياي يراضيني بعد خلافي وياه اليوم الصبح .. قلت : اآدخـل 
قال : زعلانـه ؟!
ابتسمت .. قلت : لا ليش ازعـل .. هذا عمل !!
قال : خلاص انا بسمح بخروجهم للعشا وياج بس وياكم حراسـه وبحجز لكم المطعم كامل .. زين ؟؟!!
ابتسمت وقلت : مشكور بس الحجز على حسآبـي .. 
طالعني .. اقترب مني وقال : شو فيـه خدج .. ؟؟!!
ارتبكت .: ما شي 
قال : ليمتى بنظل جيـه يا عذاري ؟!
قلت : شو تقصـد ؟؟
قال : تبين الصدق انتي يبالج دكتور يساعدج ..ما تتقبلين اي حد يتقرب منج , عازله بعمرج عن الكل الظآهر صآدفتج مشكله او متعقده من شي 
الصفعه الي عطاني اياها كايد .. هب قويه.. لان كلام دكتور محمد كان صفعه اقوى .. قلت : لو سمحت دكتور محمد هذي اشياء شخصـيه وما يخصك فيها .. 
طلع .. تركني .. وقفت ومسحت دموعي خذت شنطتي ورحت البيت وانا منهآره .. من الي صار لِ لطيفه وانا ارفض اي شاب يحآول يتقرب مني , 
معاناه لطيفه كلها شهدتها , وهالشي رآسخ في بالي ,..!


























لطيفه ,






















سمعت صوت الجرس , غريبه , شفت من العين السحريه , والصدمه 
الي جدآم الباب " العنووووووووود " 
كيف تجرءت , فجيت الباب بغضب وقلت : خير ! 
شالت نظآرتها الشمسيه , طآلعتني من فوق لِ تحت وقالت : خلينا نتكلم ,, 
آنتابني فضول , قلت : تفضلي 
دشت , كآنت اطالع البيت , 
طآلعتني وقالت : يمكن خذتيه مني , بس صدقيني لِ فتره هب اكثر , منصور ما يستغني عني ...! 
انحرقت اعصابي , قلت : وآصل خذيه ماباه .. 
كلمتي هـآي كآنت صدمه , صدمه لِ منصور الي فج الباب على هالحوار , طآلعني 
وقفت العنود وهي تبتسم , وقفت بِ ارتباك 
قالت : هي ما تباك , ما ادري ليش ذال عمرك عليها ..! 
خفت , خفت من رده فعل منصور , الكلمه قويه , وفي حقه جدآم طليقته , 
طالعته برتباك قال : العنود , ما اعتقد سمحت لج اطبين بيتي , 
فتح الباب وقال : تفضلي 
طآلعته بغضب وهي تشل شنطتها وقالت : بتتتتتتتتتتتتندم , 
تسكر الباب وعم الهدوء في المكآن , طآلعته بس هو ما طآلعني ابداً , دش غرفته وما سمعت الا صوت الباب الي انغلق بكل هدوء , 
رحت صوب الغرفه , وقفت جدآم الباب بتردد , اعتذر , والا لا ..!! 
شو بيسوي ، شو بيقول ,, 
أنفتح الباب وقف يطآلعني : خير لطيفه في شي ؟؟! 
قلت : لا 
وكنت بروح , بس رديت وقلت : منصور ,, انا اسفه 
سكرت باب غرفتي بسرعه من غير لا انتظر رده ... نزلت نظري لِ اسفل الباب وشفت ظله ,, وآقف جدآم باب غرفتي , ياااربي , بشو يفكر 
قال من ورى الباب وبصوت خفيف : والله لو اني ما احبج ,ما سكت على رمستج ,بس والله ما تهونين علي يا ام عبدالله 
تسكر باب غرفته , حسيت بِ شعور غريب , وصوت العنود وهو يرن في راسي ... 
أكيد تبا تسترده , وانا ما عاطيه منصور ويه , أكيد بيحن لِ زوجته , , لازم اكون اعقل من جييه وما اخرب بيتي بِ ايدي ,,, صوت عبود وياه يلعب , 
طلعت بسرعه , فجيت باب غرفته التفتو هم الاثنين , 
قلت : عبود تعال لازم تنآم 
قال : بث انا ابا بابا . تعالي ماما نآمي هنيه 
اشر على الطرف الثآني من سرير ابوه , ارتبكت ,, وكنت بظهر , بس صوت منصور وهو يقول : تعالي , سمعي رمسه عبود ..! 
وقفت مكآني , حسيت بِ ايده وهو يمسكني ويقول : بآجر بنروح نسجل عبود في الروضه ,, ما تشوفينه مبسووط ..! 
ابتسمت , طآلعت عبود الي يطآلعنا وهو يضحك , : ماما ابا كآفي 
ضحكت , ما يفكر الا بالشوكولاته , نسيت نفسي , وقعدت اسولف ويا منصور وعبود , ما ادري شو الي خلى نفسيتي تتقبل هالشي , ممكن الشعور بِ الخطر الي يهدد عايلتي الصغيره ,, 
سرحت وما رجعت الا على صوت منصور : عبود نآم , بوصله سريره , 
طلع ورد , قمت وقلت : انا بعد ......! 
قآطعني وقال: خلج عاد ,,, ! 
وقبل لا اقبل او ارفض سحبني لِ حضنه وقال : مشتآق لج لطيييييييييييييفه وربي مشتآق لج ,,!

.









.

.

في الطآيره 
كنت احس ان روحي في البلاد بعدها ويا عليا , 
طآلعت جآبر الي مآسك كتآب ويقرا فيه , التفت لي : ما بقى شي بنوصل , وكل شي مرتبنه , الشقه , وغرفتنا , ان شاء الله تعيبج بس , 
ابتسمت ب هدوء , وحسيت بِ ارتباك وانا اسمع قايد الطايره يقول ان الطآيره بتنزل الحيين وصلنا ,, 
المطآر زحمه ’ أحس اني بختنق , غريبه , ما اعرف لغه وايد , ولا متعوده اطلع من البلاد ,, 
شد بِ ايده على ايدي , قال : لا تغيبين ما بحصلج , 
مسكي فيني , وابتسم , 
ودرته وقلت : انا ما اخاف ..! 
لحظآت وما شفته قربي , تلفت بخوووف , قعدت امشي بسرعه , اتلفت يمين ويسار 
لحد ما حسيت فيييه وهو يصارخ : انا شو قلتتتتتتتتتت , مسكي فيني احسن لج 
مسكت ايده , وتبعته وانا احس بتعب 
قال : خلصنا , يلا الحين بنطلع لِ شقتنا بالتآكسي , 
ابتسمت , ابا انآم صدق خلاص تعبت , 
وقبل لا نطلع من المطآر , التفت صوبي , طآلعني وقربني منه , ارتبكت , حسيت فيه يفج شيلتي , فتحت عيوني على وسعها بصدمه 
: هذا مكآنه بس في البلاد , 
وقفت بِحآلة ذهول ..!!!

.
.

.













جوآهر













مسكته من ايده بقو وقلت : وانت صدقت الرمسه الي انقالت فيني !! 
طآلعني وقال : لج عين تنآقشيني ..! 
صرخت بثقه : انا ما غلطت , غييييييييييث لو غلطت ما برضها لك , بودرك بروحي 
بس لا تظلمني , تراك قآعد تظلمني 
دزني بشكل خفيف وقال : رمسه امس ما بتتغيرر ..!! 
قلت : وانا اقول لا ..! 
طآلعني وقال : برآحتتتتتتتتتتتتتتتج 
وخطف بكل برود , 
دمعت عيني , شوا سوي , شو الحل , شو الحل , 
قلت : تتزوج شهد , بنت يارتنا حمده 
التفت بِ صدمه : شهد الخبله ؟؟!!؟! 
قلت : هييييييييييه , انت قلت اختاري , وانا قلت لك انت ظآلمني , ومن حقي الحين اختار الحرمه الي ترتبط فيييهـآ , 
غيث بعصبيه : هذا ظلممممممممممم 
قلت : وانت بعد ظآلمني ,, اذا انت وآثق مليون بالميه اني خنتك , تتزوج الي تباها , بس انا اقولك انت ظآلمني , و انا بييب لك بنت تيب لك عيال, اذا العيال مني عار يا ولد خآلتي ..! 
طآلعني وقال : حلوه , صح خبله , بس حلووه , وبخذها , وبقهرج يا جوآهر ما اكون انا غييييييييييييث 
سكر الباب وطلع اانا شو سووويت , كنت متآكده انه بيرفض , بيآخذ شهههد الخبله , علي انا , يااااااااااااربي , فريت عمري على السرير اصييييييييييح ..!!





















نهآيه البارت 
نلتقي


ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ




البارت 11
طالعته بِ انفعال : جآبر شو الي تسويه
قال : اقوووووولج هذا مكانه البلاد بس ،
قآطعته بعصبيه : شوو تقول ...!! انا اكيد في كآبوووس, انت اكيد تمزح
بس شهقت وانا احس فيه وهو يسحب شيلتي , ويفتح شعري ، آنسدل شعري , حسيت بالبرد يدخل في عظآمـي مسكني من ايدي وانا في حاله صدمه
انا منو تزوجت ..!!
سكت بحاله صدمه , لحد ما وصلنا الشقه , وطلعنا
اول ما دخل الشنط , طآلعته وكنت بتكلم بس هو قال
: فديتتتج شمسسسه لا ترتبين شي الحييين , خلينا نرتآح ونآم
قلت له : انت هب ريال
التفت بِ صدمه وقال : شمسسسسسسسسسسسسسسه ..!
طآلعته وقلت : الريال ما يرضى باللي سوييته , عنبوه , ما تحس , ما تغار
طآلعني بعصبيه تقرب مني وهو يصآرخ : غبيييييييييييييييييييييه ,
مسكني من ايدي وسحبني للغرفه , رماني على السرير وقال : نآآآآآآآآآآآآمـي وفكيني طآلعته , شو هالانسآن ,
حسيتا ني بعيييد , بعيييييييييييييييييد وايد عن اهلي , تميت في الغرفه اصيييح ,
مرت ساعه , طلعت وشفته نآيم على الكنبه ,,,وشكله ملائكي ,
مستتتتتتتتتحييييييل يكون نفس الشخص ,, رميت نفسي على السرير بتعب ,,,
خلاص بس ابا انآم الله يعيني على الياي ...!!
،
كآيد
كنت في الصاله الرياضيه , وينها اليوم , !!
ما داومت , غريبه , شفت دكتور محمد رايح رآد ,طآلعني وقال : استعد اليوم معزومين على العشـآ ويا دكتوره عذاري , انت وفريق السله , بلغهم ,
طآلعته وقلت : ان شاء الله ,
فرحت , بنطلع برى هالمكآن الكئيـب ,,
شفت بو الهنوف وحمد توهم دآشين رحت لهم ابتسم
بو الهنوف : شكله عندك اخبار زيييييييينه
قلت : بنطلع اليوم , كونوا مستعديين
قال : مستحيل ..!
قلت : ليش عاد مستحيل ..!
رد : الي اعرفه ان دكتور محمد رآفض , وهالشي سبب مشآكل بينه وبين دكتوره عذاري ،،
قلت : غريبه هو الي قال لي ابلغكم
ابتسم بو الهنوف : ياليتها تيب لي بنتي وحرمتي ابا اشوفهم ,
حمد بسرعه قال :ابا اشوف خطيبتي
طآلعتهم وضحكت : بلاكم , كل وآحد يتمنى .. ما قصرت الدكتوره بتخليكم تطلعون وهالشي يكفي
طآلعني بو الهنوف وقال : بذمتك , ما تبا تشوف حد من اهلك
طآلعته بجمود وقلت : لا
تركتهم وابتعدت ,,,
أحس برآحه غريبه اليوم ممكن لاني فضفضت امس ,,
طآلعت ايدي وانا اتذكر الكف ,, لا يكون عورتها ,,
ندى
دخلت الغرفه وشفته منسدح قلت وانا معصبه : منو كنت تكلم ؟؟!
قال : ما يخصج , وخليني انا تعبان وابا انآم,
حسيت بغصه ,,
يلست جدآم المرايا , كلهم يقولون لي اني حلوه , معقوله مب مقتنع فيني ,,
قلت : حبيبي
رد : همممممم
سألته : انت متضآيج مني ..! انا ضايجتك اعرف ,, كآن لازم ما اخبر حد بزوآجنـآ , بس لامارا ,,
قال: خلاص لا تذكريني ,, كل الي فيه الحين انا بسببج , وسآكت عنج , شفتي اني احبج
من قال لي هالكلمه شهقت بفرحه , صار لي مده ماقالها لي , رحت له فريت البطآنيه , طآلعني وضحك قال : تعالي
طآلعته بخجل
قال بجديه : تعالي اقولج
ما ارده , ما اقدر , ما اقدر ,, أبتعد عني على صوت تلفونه .. طآلعته بعتب
بس هو ما انتبه لي, قرى المسج ، رميت البطآنيه وطلعت للحمآم , سكرت الباب وبديت اصيح وكلام عبدالله يتردد في بالي , ما بقى شي عن العرس الوهمي,
بعد هاليوم , بتغير يا أحمد ,
بتغييييييييييييييييييييييييييير ..!
،
روضه
كنت مرتبكه , في مطعم وياه ومحد حولنا , لنا في كبينه خاصه
قال : بلاج جيييه ،، خيفانه .!
قلت : لانا بروحنا
ضحك بصوت عالي وبعدها قال : رغد تبا تشوفج
طآلعته وقلت : لو يبتها
سكت , حسيته تضآيج , قلت بسرعه: اسفه اذا ضآيجتك ,, ليش تغير مزآجك ؟؟!
قال : رغد مقعده , ما تمشي ، وهي ما تحب الامآكن العامه , آمها ودرتها ورآحت ,, بعد ما توفى ابويه
طآلعته وقلت : ليش هي أختك بس من الاب ..!
قال : هييي , عمرها 11 سنه ,, انا ما فكرت اعرس , خذاني شغل ابويه و الشعر عن كل شي , الا يوم بدات هي تكبر احسها محتايه حد وياها , يحن عليها ويفهمهـآ شو يعني انها بنت وغيرها من هالامور , هالفتره وايد أحسها متضآيجـه , وما اقدر اكلمها
مسكت ايده , ما حبيتا شوفه جييه متضآيج قلت : خلني اتعرف عليها
قال : بعد الغدى خلينا نروح لها ، البيت
ارتبكت , ادش بيته جييه ,,
قال وكأنه حآس فيني : البيت فيه وآيد خدم , من غير مربية رغد , اذا تبين بخليج عند الباب وانا برووح وانتي خذي رآحتج في البيت وياها ,
ابتسمت وقلت : انا اثق فيك , اباك تقعد ويانا ,,,
.
.
.
غيث
ما اصدق اني نفذت طلب جوآهر , وخذت الخبله شهد ,
اليوم ملجت عليها ,
امها قالت لي ايي على المغرب , اشوف البنت ,
جدآم المرآيا وقفت اشوف نفسي وكشختي , الي يسمع يقول هي بتهمها هالامور
انفتح الباب ودشت امايه
: غيث , شو الي قاعد تسويه ؟!
قلت : امايه , هذا قراري انا وجوآهر ,
لحظآت ودشت لطيفه الي ما شفتها من فتره , من ويها يبين الغضب ,
: معقوله يا غيث , تتزوج على جوآهر ..!
رحت صوبها وسلمت عليها وقلت : شخبارج , وشخبار عبود ؟!
قالت : بخير ..! انا للحين هب مصدقه
ابتعدت عنهم , تعطرت بِدهن العود , وقلت
: انا بروح اشوف العروس
صوت جوآهر وهي تقول : الله والعروس عاد , شهد الخبله ..!
طآلعتها ببرود وقلت : بنت , المهم انها بنت
هربت من جدآمـي وطلعوا كلهم ,
.
.
متوتر
شو الي سويته ..!
تهورت , دشيت بيت شهد , امها عيوز في استقبالي ,
طآلعتني وقال : مرحبا والله مرحبا , تفضل
شكلها وايد طيبه ,
دخلت الميلس ، لحظآت واندق الباب ودشت شهد ,
وقفت في حآله صدمه , مستحيييييييييييييـل ,
ابتسمت ونزلت نظرها للآرض , جميله قليله في حقها , ابعدت نظري ,
حسيت أني اخون جوآهر ,
بصوتها النآعم : بنتم وآقفين ؟!
رحت لها وحبيتها على راسها وقلت : مبـروك ،
سكتت بخجل , مسكتها من ايدها وقعدتها عدالي ,
لحظآت وياني صوتها : انا هب خبله
ابتسمت وقلت : أدري
كنت اسايرها , وضح الغضب على ويها وقالت : انا اتكلم جد ,
وقفت : ما ادري ليش أخترتني , بس انا هب البنت الي تتوقعها , انا عاقله وفآهمه , كل الي كآنوا يشوفونه العالم , مجرد تمثيـل ,,
وقفت بصدمه : تمثيل ؟!
قالت : هيـه ,
قلت : لييييييييش ؟؟!!
ردت : بعد ما طلق ابويه امايه , كآن يبا يآخذني منها , امايه خلتني امثل دور البنت الخبله ،كل ما خذاني ابوي , كنت امثل هالدور , زوجته تعبت مني ,
وبدت تتذمر , لحد ما ردني لِ امايه , هالطريقه خلتني ابقى قرب امايه ,
وآكبـر عندها ,
.
.
.
{ ليلـه العـــــــــــــرس }...
كآنت مرتبـكه على الآخـــــر.. كيف بتنفذ اي قآله عبدالله .. ما تقدر .. هيه ضعيف صح خيانآتـه المتكرره وآلي كل يوم ينثبت لها هالشـي بمسآعدت عليا الي بنظرها تحبـهآ وما تدري انها تسعى لتدميرهآ ... وقفت بعد ما طلعت خبيره التجميـل .. طالعت شكلها .. الي تغيــر فيهآآ شـعرها الكيرلي والمجعـد .. خلته سايب ونآآعـم .. غيرت اللوك تتحسب بتتغيـر نفسيتها المحطمه بسبب زلات آحمد وخيآنآتـه .. مسحه الحزن كآنت واضـحه فعيونها .. انوثتهآ طآغيـه .. التفت على صـوت الباب .. وابتسمت لما شآفت عليآ ..
عليآ : ندى يـلا وقت الزفـه
دقات قلبها ارتفعت كآنها عروس وما لمسها من قبـل .. اللحضـه صعبـه عليهآ .. ابتسمت لصوت لامارا : متل القمــــــــــر
هدت من اعصابها ونزلت .. كانت خطواتها بطيئـه الكل شهق من شآفها .. جمالها رائـع وفوق الرائـع .. من بعيد كانت روضـه تقرا عليها في خآطرهآآ ..
***
كآن متلهف يبا يشوفها .. من فتره وهيه ما تعطيـه ويه .. اليوم آكيـــد بتكون غيـر ويآآه .. اليوم بتروي ضما قلبـه .. صح هو خلال الفتره المآضيـــه ما قصر في علاقآته ويا البنات بس هيـه غيـر .. ندى قلبـه ما يدري ليش يفقد اعصآبـه اذا حس برفضها .. اسـرت قلبـه .. بطفولتها .. بس الخيانه في دمـه ..تعود على البنات .. حياته ما تسوى بلاهن .. صح هو الفتره المآضيـه تغير صآر يداوم .. يتحمل مسؤليـه مصاريفه .. ومصاريف ندى الي ضاعفت طلباتها .. لدرجه انا بدا يشتغل فترتين ... طبعا والدته رفضت زيآده راتبه الي ما لها معني .. يتريا الترقيـه خلال هالشـهر هو يحس انه يترقى ... بس بدر المسؤل عنه نذل لابـعد الدرجآت .. يحاول باي طريقـه يخليه يغلط في شـغله ..متضآيق وآآيـد من عبدالله .. يحس انه وااااايد قريب من ندى .. قلبه يعوره كل ما شافهم يرمسون ويا بعض .. خصوصا لما ابدى عبدالله اعجابه بندى .. وعصب يومها آحمد .. ... ..وصآر خلاف بينهم .. والي فتح عينـه على علاقتهم .. منو غيرها عليآآآ ..... انتبه على ايد انمدت له .. رفع ويهه وشآف اخوه كآيـد للحضـه حس انه يحلم .. كايد الي منقطعه اخباره موجود جدامـــه.,, قام وحضنه بقو .. وانتبه على عبدالله الي يقول له : يـلا وقت الزفـه ...
طالعه بنظره .. ولف ويهه لكآيـد الي متغير 180 %
***
يالس يعدل غترته جدام المرايآآ .. وكلمه يآهل تتردد في اذنـه .. هيه هو بنظرها يآآهـل .. كيف يثبت لها العكس .. وكيف ما يبين لها اعجابه فيهآآ .. كيف .. كيف .. عدل الغتره اكثر من مره وبعدها اتفف .. وفرها على الارض.. من زود العصبيـه .. للحين ما راح صوب القآعه .. ليش خيفآآن .. صدق يآهل .. يلا يا مروانقوم .. خللك ريآآل .. من يوم الملجه ما شفتها ... هيه رفضت .. وانا بعد ارتحت من رفضها .. سمع صوت سيآره وقفت في موقف البيت .. فتح بلكونه غرفته لانه يحس ان الجو مكتوم وهب قآدر يتنفس ليش الجو جيه حـر .. هآآدف شو الي يابه هنيه اكيد يبا يستعيلنـي .. بس انصدم لما شآف بنت بفستانها الابيض وطرحتها الطويـله تنزل وتركض لداخل البيت .. طيف .. هذي هيـه .. دقات قلبه زادت .. حاول ينظمها لكن للاسـف .. بس الي ما يعرفه الكل عنه انه يضبط اعصآآبـه ... وما يبين عليـه ابدا والا ما اخفى حبه لها من اكثر من سنه وشـي .. .. انفتح الباب بقو .. تلاقت نظراتهم .. كانت آيـه من الجمآآل .. هيه الحين حلاله يعني يطالعها على كيفـه .. يتقرب منها من غيـر لا يحس انه مذنب .. هيه لـه .. بس في نفس الوقت هب لـه ...
****
ركضت على الدري وهيه متضآيجه بعد المشآده الي صآرت بينها هيه وهآدف .. اصرت انها تشوف مروان قبل الزفـه .. كانت تبا تخليـه يفهم هيه شو .. وشو الي صآر لها .. هيه الحين دميـه يحركها الغير لا اكثـر ولا اقـل .. تعرف انه زوجها .. لكن بس على الورق... ماله قبول في قلبها ابدا .. ابدا .. فتحت عليه الباب .. وللحضـه ندمت .. كيف يشوفها جيه .. ابتسمت بستهزء على تفكيـرها .. حست انه بتصيـح بس الصيآح بس منه ,, خلاااااااااااااااص .. هيه تغيرت امها وخالتها ذبحن كل شعور .. كل عاطفه .. اي ذره رومنسيـه فيهآآ ...طالعته وقالت : مروان ..
حست بنظراته وكل خليه في ويهه تشنجت من الكلمـه ..
: اسمعني .. تراكم يا عيآل خالتي .. قتلتوني ..فآآآآآآآآآآآآآآآآهم .. عبدالله .. حبيته ما حبني .. واحمد ,, لعب علي حسستوني اني ولا شـي .. الا وريثه لاموال لا اكثر وبآي طريقه تبون تحفظون الفلوس .. كاني هب بشـر .. هب انسآن لي مشآآعر وعواطف .. وانته .. ليش سويت جيـه .. ليش ؟؟؟؟؟؟!!
حرآآم عليكم .. تعرف في قلبي كره لكم كلكم .. عبدالله الحقيـر والي قلبي ينبض له .. تعرف شو خاطري .. خاطري اشلع قلبي من مكانه لانه في يوم من الايآآم كان لـه .. (( ارتجفت )) تعرف .. بعد ما كلمني آحمد بديت احاول اتقبله .. هههههههههههههه ... صدق اني غبيـه .. لاني انا حقيـره ولعبه فايدك وايد اخوانك .. كل واحد يفرها على الثآآآآآآآآآآآآآآآني ... لاني ما استآآهل .. ما استآآهل .. انا ولا شـي .. ولا يوم من الايام قلبي بيصفى تجاهكم .. ولا يـــــــــوم ..
كانت بتطـلع .. لفت بكل غرور .. لانها تحس انها بهالطريقه استرجعت كرامتها الي داس عليها آحمد وعبدالله .. حست انها بتنتقم من خلال اخوهم .. الي هو مروآن. تحركت بعنف ولفت عنه .. كانت بتركض وبتروح لهآدف .. بس حسبت بايد دافيه تمسك ايدها ....
***
مشتاق لاخوانه كـلهم .. كلهم .. حس بعبدالله يحضنه ..
قاله : بس فضحتنا ,, النآس تشوف ..
عبدالله : كيف طلعت .. خلاص خلصت العـلاج؟؟
ابتسم .. وابتسامته ادل على صحته .. : لا .. بعدني اسبوع بس الدكتوره ظهرتني ..
غمز له عبدالله .. : دكتوره عذاري ما غيرهآ ؟؟!!
ضحك كآيـد لتفكير اخوه .. وراح فكره لبعيـد لليوم الي اعتذر فيـه لعذاري عن الكف .. وكيف ابتسمت بخجل وخلت ايدها على خدها .. كانت قمر .. ما يعرف كيف تقبل وجودهآ .. وصآر يحكي لهآ .. وحس انه خلال الفتره المآضيـه ما يقدر يمـر يوم من غير لا يفكر فيهآ .. ويكلمها .. رجع للواقع على صـوت عبدالله : ما بتشوف امآيـه ترها محتشره .. وروضـه بعد ..
ابتسـم .. وقآل : اكيـــــد ... ..
***
دخل العـرس وهو مآيـدري عن المصيب هالي بيكتشفها .. روضـه اصرت انه يحظر عرس اخوانها .. وقف مصدوم وهو يشوف المعـرس .. آحمد .. ومروان.. اخوانها .. اخوان كآيـد .. يعني يخون اعز ربـعه.. مستحيل .. روضـه اخت كآيـــد .. ما قدر يستحمـل الفكره .. طلع من العرس مستعيـل ركب سيارته وطآآر .. حس انه نذل .. صح هو ما يخدع عليـهآآ .. وناوي يخطبها باقرب وقت .. بس ما توقع انها تكون اخت اعز ربـعه .. مشتاق لكآيـد بس ودره وطـلع .. متغير مضعف . وهو يعرف ربيعه اذا تضآيـج . .. سآفر وتركه في اهم لحضآت حياته .. والحين يغدر فيـه ويكلم اختـه .. حس بضيجه ما حسها من يوم رجعت ام رغد وطالبت فيهآآ .. والمشاكل الي على راسـه .. اشاعات المجـلات الشـعريه الي تلاحقـه .. شغله فالشركـه .. كل شي متشربك .. وبعد يكتشف الحين شي ثآآني .. ما يقدر .. ما يقدر ..
***
ما مصـدقه .. معقوله الاحداث تمشي جيـه بسـرعه .. قبل يومين كلمتها أختها.. شمسـه .. وهي تقول انها مرتآحه بس صوتها يبين عكس هالشي ..
الكل تخلى عنهآآ .. بس بدمرهم كلهم وبتخليهم يطلبون رضآآآها .. واولهم عبدالله .. الي صآرحها بحبه لها .. وهيه ما عندها الا تدلـع عليه .. طالعت فستآآنهآآ الي كان انيق وفخم .. ما كانت تحلم بيوم من الايآآم تلبس شرآآته ابـدا .. كان فآآضخ .. تعودت على هالشـي من الحفلات الي تحضرها ويا ام كآيـد .. عرفت الماركات .. الموضـه .. وكل شي بالاسـر الي تعيش هالمستوى المآآدي المرتفع .. ضحكت بخبث وهيه تفكر بعبدالله .. قالها يبا يملج عليها عشان ياخذون راحتهم كل ما وقفوا ويا بعض .. ام كايد مآيـده الفكره .. .تحبها .. وغير جيـه هيه الي تطلع وياها .. روضـه مفشلتنها .. ما تطلع هالطلعات وطول يومها فالمولات والا في غرفتها ولا تسمع شـعر .. احوالها متغيـره.. هالشي ما فات على عليا الي بدت تتقرب منها .. اكيد قصـه حب .. بس بتفضحها جدام اخوانها وبتخليها ولا شـي
كآيـــــد
بعد دمـوع روضـه وامايه يوم شآفني .. طلعت بسـرعه ... ما قلت لهم اني
ما برجع وياهم البيت .. التفت على صوت الدكتوره : الله يستر وما يكتشفنا
محمد بيسوي مصيبه..التفت صوبها غامرت وظهرتني ..
قلت : ليش سويتي جيه ؟
قالت : لاني واثقه فيك ..
طالعتها .. اول مره اركز في شكلها جيـه .. ما ادري ليش عواطفي مندفعه لها .. تعيبني البنت القويـه .. طبعا دخلنا من الباب الخلفي للمركز .. كنت بتوجه غرفتي .. بس شفت وآحـد من العمآل قآعد يصيح على الارض .. ركضنا انا والدكتوره صوبه .. حسيت ان مصيبه صآيـره .. غمضت عيني ادعي ان ما يكون شي صآب المرضـى هذيل اخواني .. الخوف وضـح على عذاري الي ركضت من غيـر لا تهتم بـحد .. وانا تبعتها .. وقفنا وانا اسمع صوتها : شو صآآآآآيـــــــــــــــــــــر ؟؟!!
قال : البقآء والدوام للـه ... لا حول ولا قوه الا بالله
هنيه عرفت انا فقدنا مـريض .. بس كيف اليوم كانوا بخيـر .. صآآرخت : منوه .. منووووووووووووووه ؟؟!!
قالها : ابو الهنوف .. جرعـه زيآآده
وقبل لا استوعب الصـدمـه .. ما حسيت الا بعذاري اطيح عليـه فقدت الوعي .. ارتبكت .. هب عارف اصيـح والا كيف اتصـرف .. طالعتها .. كل القوه الي تتبعها ويانا .. بس هيه ضعيفه وتحب مرضآهآآ .. حسيت بالدموع تبلل ويهي .. كيف رااااح .. كيف .. شليتها بين ايديه .. وعلى اقرب غرفـه والعامل يتبعنا .. قلت له : هااات مااااااااااي باااااااااارد بســـــــرعه
ركض.. فتحت شيلتها وانا مرتبك .. وبان شعرها الي مثل الحريـر .. فتحت ياقه القميـص .. لازم تتنفس عدل .. جسمي يرتجف .. بس لازم ما اكون ضعيف .. خلال الجلسات الماضيع علمتني كيف اكون قوي في هالمواقف .. كآآنه حآسـه ان هالشي بيصـيـر.. بللت ايدي بالمآآي وبديت امسح على ويها وهيه تهاذي بعده اسماء .. غيث .. .. بو الهنوف .. وحتى اسمي .. قلبي وقف وهيه تقول اسمي من شفايفها .. ما قدرت استحمل اكثر .. يلست على الكرسي ومسكت راآآسـي .. مستحيل اصدق .. مستحيـل ابو الهنوف يرجع للمخدرات .. هو الي قواني خلال رحلتنا هنيـه... هو .. احس عمري فكابوس .. الفت لها وهيه تفتح عيونها وتصيح وتشاهق كانها ياآهـــل .. تذكرت كلامها لي عن مني يوم قالت هذا قدرها ,,, الظاهر لازم انا اقولها هالكلام الحين .. هيه قضاء وقدر .. لازم نكون اقوى .. اقوى من جيـه .. بس هيه كانت شبه منهاره .. مسكتها من ايدها وقربتها مني .. رفعت ويها وهيه تصآرخ وتضربني
: ودرني .. انتوووووووو تكذبوووووووووون .. بو الهنوف مستحيل يرجع للمخدرات .. انااااااااااااا قصـرت يمكن .. بس انا .. انا
صرخت عليها : بـــــــــــــــــس ..
طالعتني وانهارت الدموع الي كانت متمسكـه برموشها الطويـله .. ما حسيتا لا وهيه تضربني .. وفجاءه رمت نفسها فحضني وصآآحت .. جمدت مكاني .. مديتا يدي وبديت اطبطب عليهآآ .. خلااااص .. اهدي .. في هاللحضـه دخل الدكتور محمد .. الي طآلعنا منصــــــــدم
ندى
كنت راكبه وياااه السيآره .. قلبي يدق بقو .. ريحه عطره استنشقها بهدوء .. مشتاقه له .. وآيــــــــد .. قلت : رجعنا البيت
لف علي معصب : بس انا حاجز في فندق ..
قلت بحده : وآنآآآ بـرجع البيت ...الحيييييييييين الحين
قال : ندى قلبي اهدي
قلت : ممكـن توصلني البيت
قال بحزن : ان شآء الله ..
سـرحت .. وما حسيت الا بصوته وهو يقول : نزلي ..
نزلت .. طلعنا بس هو مسك ايدي بتملك .. كنت بسحب نفسي وبروح لغرفتي .. بس هو سحبني لغرفته .. لالالاالا .. لازم ما خليه يآخذ الي يباه ... لازم اخليـه يتعذب .. كنت ارتجف .. حسيت فيه وهو يسحب عباتي .. برررد .. وخوف مسيطر عليـه .. غمضت عيني وانا احس بشفايفه على كتفي .. وهمسه : متوله عليـج ..
كنت اغرق بمشآعري .. اغرق .. لمسآته خلتني انهآآر .. بس للحضـه تذكرت سجل خياناته .. بعدته عني .. دزيته بقو .. طالعني مستغرب .. تقرب مني ورفع شـعري المتناثر جدام ويهي : ندى حبي شو فيـج ؟؟ ليش جيـه ؟؟
انملت عيوني دموع .. يخدعني .. متآآكده .. نفس هالكلام قاله لالف بنت غيـري ..قلت : انا اكرهك ..
سحبت نفسي من الموقف وانا اشوف العصبيـه على ويها .... ركضت لغرفتي .. بس صرخته خوفتني .. شفت الكل راجعين من العرس .. وقفو يطالعونا .. سكرت باب غرفتي بس هو دخل ورايه : جيه تحرجيني جدام اهـلي ,,
قلت : بررررررررررررررع
قال : ندى ..
صرخت : بررررررررررررررررررررررررع
طالعني بصدمه .. ذزيته بايدي .. طلع والكل يطالعونا .. رميت الورد عليـــــه ..
: اكـــــــــــــــــــرهك
سكرت الباب وانهرت وسمعت لامارا تصـرخ عليـــه وتقولي فتحي الباب ..
طيف
هب قآدره اطالعه في عينه بعد الكلام الي قآله لي .. (( اذا انتي مجبوره عليه .. بعد انا مجبور عليـج .. ماله داعي هالكلام يا طيف )) .. مسحت بقايا المكيآآج .. يعني انا متفيـجه له هاليآآهـل .. شفته يلبس بجامته ويفر عمره على السـرير ...
صرخت : هيه ياااااالياااااااااهل .. لا يكون تتحسب عمرك بتنام عدالي ..
قال : محد غصبج تنامين عدالي
قلت بعصبيه وانا اعفد على السريـر : قوووووووووم انا ابا انام تعبااانه
قال : وانا تعبان
قلت وانا ابعد ايده الي مغطي بها على عيونه : نآآم على الارض
قال بعصبيـه : نـــــــــــــــــــــــعم
قلت : اسمعني .. نومه عدالك ما بنامها ساآآمــع
قال وهو يسحب البطانيه ومخده : ما الوم عبدالله يوم قال ما يباآآآآآآآآج
لالالا لا تقولها .. يكفيني الي فيني .. حرآآآآآآآم .. وانته بـعد .. ما اقدر .. ما اقدر استحمل هالشي .. سكت .. شفته يبند الاناره .. حضنت نفسي وبديت بنوبه بكاء صآآآمتـه .. بس دموع تبلل ويهي .. والمخده ..
مروان
شو الي قلته .. احس اني جرحتها .. اسمع صوت شهقاتها .. بس يوم تقولي يا الياهل احس بعصبيه فضيـعه .. جرحتهآآ .. بس كرامتي ما تسمح لي اراضيـها ابدا .. باجر برجع البيت .. اليوم في فندق احسن لا صوتنا يعلا ويحسون اهلي .. بيبن للكـل ان علاقتي فيها اوكيـه .. هذا الي بسويه .. حاولت انام بس كل ماتشهق هيه اتعذب انا .. بس يا مروانكلامها اليوم ذبح اي فرصـه لنآ ..
صـرخت بعصبيـه : بتسكتين والا ؟؟؟؟؟؟
شهقت بصوت عآلي .. سحبت بطانيتي وطلعت للصآله الي في جناحنآ .. فريتها على الارض .. وطلع الزقآيـر وبديت ادوووخ .. حسيت اني اقتل نفسي بحراره الزقآيـر لكن ما حسيت الا بعد ما خلصت باكيت كآآمـل .. صـداع فضيـع .. طلعت لي غرشـه مآآي .. شربتها ابا ابرد على قلبـي .. وكليت حبـه آدول .. سمعت اذان الفيـر .. دخلت الغرفه .. بتوضى وبصلي .. شفتها نايمه في سبات عميـق .. تقربت من السرير .. على الاقـل اذا ما بشبع عيني منها وهيه صآحيـه اسمح لي يا زمن اشبع منها وهيه مب داريه بالي حوليـها.. كانت لابسـه بجامه عليها ابطال ديزني .. ابتسمت بالم .. وتقولي انا اليآهـل .. هيه يآآهـل هب انآآ ..
عبدالله
وعيت على صوت امآيـه .. تاففت يكفيني الي صآر لي امس .. تلحفت بالبطانيه .. سحبتها
: وين اخوووووووووووووك ؟؟
قلت : سآفر امس
قالت : عبدالله انته مخبي عني شي معقوله سآفر مستحيـــــــــل ..
قمت : امايه خليه على راحته انتي تعرفين كايد عنيـد
طالعتني بعصبيه وظهرت وضربت بالباب .. رجعت ابا انآآآم بس صوت تلفوني خلاني اقوم .. رديت : الو
ياني صوتها ومبين عليها انها تصيـح : عبدالله
قلت : لبيه يا عيونـه
قالت : شمسـه ..
قلت : بلاها ؟؟
قالت : متولهـآ عليهآآ ..
بدت تصيح .. فزيت من مكاني ... بس هيه سكرت التلفون..دخلت الحمام عزكم الله خذ تشور سـريـع .. وعلى طول لغرفتها ... دقيت الباب ما ترد .. لا حووول .. كنت بروووح بس بعدين طلعت .. نزلت راسـها ..
: قلبي ليش جيـه استمتعي .. اليوم امايه مسويه حفله لطيف ومروان.. آحمد وندى .. نزلي المكان كله بنات .. واذا على شمسه بسفرج لها اول ما نعرس زين
هزت راسها .. : عبدالله لا تودرني ..
مسكت ايدها نسيت كل شي حولي ..وكآن نسيت كل الحدود الي بينا .. نظرات تجذبني وكآنها تقولي تقرب مني ..تناديني .. ما حسيت الا بتلفوني يرن .. نزلت هيه نظراتها الحايره وسحبت عمري من الموقف وانا احس بارتباك لازم املج عليـهآآ .. اخاف على عمري وعليها من الحرام ..
لطيـفه
تقلبت على السـرير بتعب .. حسيت بلمسآته على ويهي .. ابتسمت وانا بعدني مغمضـه عيوني ..
قال : صبآح الخيـر
فتحت عيني : صبآح النور ..
قال : يلا يا قلبي نبا نلحق نسـجل عبود فالروضـه .. اخاف ما نلقى مكان
قمت وخذت شور سـريـع .. من بـعد الي صآر بيني وبينه .. وامورنا كلها تمام .. ويا اهلي بـعد .. منصور تغيـر وهالشي يخليني مرتآحـه .. طلعت لبست لي بدله .. ونشفت شـعري .. ويلست جدام التسـريحه اضبط شـعري .. قمت ولبست عبآتي .. تعطرت على السريـع.. حسيت بايده الي تحوط خصـري
: منصـور خلنا نروووووح .. عبود ما بيلقى مكان يسجـل فيـه
ضحك : هب لازم السنه السنه اليايه
شهقت : منصور
قال : يـلا انزيـن عبود يتريانا
ضحكت وطلـعنا ..
روضـه
اتصـل لفيصل ما يرد عليه وااايد متضايجه ولا مره سواها .. هو الي كان يتصل والحين انا اركض وراه .. لا يكون يخدع علي ويباني اتعلق فيه .. بس انا واثقه فيه واحبه .. تعلقت فيه بشكـل غيـر طبيعي .. لبست بسـرعه اليوم مسويه امايه حفله لصباحيه مروانوطيف .. وآحمد وندى .. هع .. الي يسمع يقول اليوم صباحيتهم .. لبست فستان ناعـم لفوق الركبـه لونه بينك .. وفجيت شـعري الناعم وخليت عليه شـريطه بنفس لون الفستآآن بس تلمع ولها بريق من بعيد .. طلعت قمر .. حبيت المرايا ,, وتعطرت وطلعت .. شفت عبدالله ..
قلت : وين رايـح ؟؟
قال : بروح ايب مروانوطيف من الفندق ..
صـعبه وااايد الامور .. هب على عبدالله .. لاني احسه ملتهي بواايد امور .. صـعبه على مروانوطيف .. اللـه يستر بس .. سمعت صوت مسـج .. (( روضـه انا مشغول بعد شوي طيآرتي .. وبرجع بعد يوميـن بشتاق لج .. فيصـل .. )) .. شو يخربط هذا .. مسكت التلفون ودقيت له مغلق .. متعمد يسوي فيني جيـه .. ما احبه ما احبـه ..
مروان
بعد ما كلمتني امايه وقالت بترسـل لي اي حد ياخذنا من الفندق .. مثل ما تعرفون ما عندي رخصـه قيآده .. خذت شور ..ولبست ولفيت السفره حمدانيه من الضيـجه لو بيدي اللبس كاب بس الوالده بتسوي فضيـحه .. بعدها هذي ماوعت .. لافه عمرها بين البطانيات شو هالطريقه فالنوم ..
قلت : طيف..
ما حسيتا لا وهيه تفر المخده وتقول : هممممممم
ضحكت فخآطري .. بس صرخت : طيف
قامت وشعرها الناعم مغطي ويها .. قلت : امايه وامج يترينا .. مسوين استقبال .. يلا بسـرعه ..
قامت وهيه تسحب عمرها .. كنت مركز على كل حركاتها .. وهيه تقوم ارتفعت البجامه اكثر ما هيه قصيره .. ارتجف قلبي .. ودقاته زادت.. بعدت نظري بسـرعه ... طلعت من الغرفه وطلبت ريوق ... لحضآت .. وسمعت صوت الباب .. اول ما فتحته شفت عبدالله فويـهي .. اكيد امايه طرشته .. ابتسمت له وهو حضني .. استغربت .. ولا فحياتي حضني عبدالله ..
: مبرووووكـ
قلت : الله يبارك فيك ..
يلسنا على الكنب .. وسولفت وياه .. نتريا طيف تطلـع
طيف
طلعت من الحمام عزكم الله وانا لافه الروب على جسمـي .. وشعري مبلل بالماي .. تعبانه انا متعوده انام للظهـر .. خخخ .. فتحت الكبت .. بس تجمدت مكاني وانا اسمع مروان يضحك ويا صوت هب غريب على قلبي .. صوت الشخص الي يخلي قلبي يرتجف مكانه .. انملت عيوني دموع .. يعد تبا تقهرني .. ما عليه يا عبدالله ان ما خليتك تعض صبوعك ندم ما اكون طيف .. طلعت الفستان الي بلبسه للصبآحيـه .. لبست وابتسمت بخبث .. وقفت ورى الباب وناديت بكل رقـه : مروان تعال سكر لي سحاب الفستآن ...
مروان
يلست اسولف ويا عبدالله .. بس انصدمت من طلب طيف .. هذي اكيد تخبلت .. شفت ابتسآمه على ويه عبدالله وشكله ماسك عمره لا يضحك.. يتحسب امورنا تمام .. قمت بسـرعه منحرج .. دخلت ..وشفتها عاطيتني ظهرها .. قلبي ارتجف وانا اشوفها .. لا تعذبيني يا بنت الناس والله حرام ..
قالت: سكر السحآب
تقدمت منها بخطوات بطيئـه .. خليت ايدي على السحاب .. وبديت ارفـعه .. التقت نظراتنا في المرآيآ .. ابتسمت ببرائـه الاطفال .. ليش يا طيف .. ليش ..
نهايه البارت


ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ



البارت 12 





.


.




يلست على الكنبة بعد ما سكرت السمـآعه عن عليا ,, أحس برغبه قوية اني ابكي , تعبت من الغربة ، تعبت من جآبـر , خلاص ، 
سكرت عيني وانا استرجع الي صآر لي 

" 

وعيت ثآني يوم من وصولي لِ هالبلاد الي انا غريبة فيها على صوته وهو يقول 
: حيآتي , بسج رقآد , انا لازم انزل الجآمعه 
فزيت بخوف , طآلعته , انا وياه , بعدني وياه , 
قال : سوي لي ريوق سـريع , ميت يوووع 
قمت بدون لا ارد عليه , دشيت الحمآم وخذ ت شور سـريع , طلعت ، الجو هنية بارد , 
فتحت الشنط الي بعدني ما رتبتها , يلست انبش بين الاغراض , ابا اي جآكيت , او على الاقل وشآح صوفـي انا مشتريه هالامور , 
كنت لابسه قصـير وجسمي مبلل بالماي , اوووف , 
وين الاغراض , حسيت بحركه غريبه وراي , كنت بصآرخ , وانا احس بِ ايد تلتف على خصـري وتشدني , غمضت عيني وانا اتنفس بسرعه , هذا جآبر , ريحة عطره 
همس في اذني : بردآنه حيآتي , 
قلت وانا مابا ابين له خوفي : هيه ادور اغراضي مب ... 
قآطعني : ما يحتاي , انا بدفيج 
ارتجفت , رفعت ايده عني وقلت : لا تتآخر على الجآمعه , خلني اسوي لك الريوق 
طلعت من الغرفه مستعيله , هالشي ما منعني من اني اللآحظ نظره الانكسار في عينه ,, 

.


.

يومها بعد ما رجع من الجآمعه , كآن هآدي 
طلب مني البس ونطلع 
خفت يتكرر المشهد ويخلع حجآبي , وفعلاً هذا الي صار , 
وتشآدينا في الكلام واجبرني اطلع , 
رفعت قبعه الجآكيت ابا اغطي شعري بِ اي شي ,, طآلعته بعتب , بس هو ابعد نظرآته عني ، طلعنا لِ حديقه , يلست على الكرسي الي مقاب بحيره ,, 
أعتقد بعد فتره قريبه راح تتجمد ,, يلست اطالع المنظر , هو كآن قاعد عدالي , ما يتكلم ,, التفت وشفت مشهد انصدمت فيه ,, اشحت بنظري بسرعه , أستغفر الله , هذيل حيوانات , ما يعرفون ان هالامور خصوصيه , يقبل حبيبته جدآم الكل , 
سمعت ضحكه عدالي , التفت وشفت جآبر يضحك , طالعني وقال : بتتعوديين على هالمشآهد ..! 
قمت وقلت : خلنا نروح البيت 
مسكني من ايدي وقعدني عدالي , او بالاحرى في حضنه قلت بِ انفعال : جآبر , انت ..... 
قآطعني فعله , المشهد الي توني استنكره , هالمره انا بطلته ,,, 
كنت مصدومه , اول ما ابتعد عني بشي بسيط , قال : دخيلج , حاولي تتأقلمين وياي , فهمي خوفي عليييج ...! 
أنملت عيوني دموع : تسمي هذا خوف .!!!!!!!!!!!!!!!! 
حضني , وبعدها حبني على راسي , : انا متعود على هالحيآه , غيريني انتي ,,, بتغيرعشآنج , بس لا تعامليني بجفآ , انا احبج , أحبج من قلبي يا شمسه 

.

.

" 

يومها رديت البيت , وفتحت وياه صفحه يديده 
أكتشفت ان كل كلامه , كآن مُجرد كلآم , عشان يوصـل 
لِ جسد شمسه , لا اكثـر ,, 








روضة 





فيصل ما يرد علي , ابداً , 
هالشي خلاني احس بِ اهآنه , حفلة مروآن و أحمد , 
وانا بالي هب عندهم ,, 
طرشت له مسج " اول ما توصل خبرني ,, ابا اتآكد انك وصلت البلاد الي رايح لها بسلام , حتى وين رايح ما اعرف , , ليش , انا في شو غلطت يا فيصل , فهمني ..!! " 

.

نزلت , للصاله 
كآن المكآم كله حريييم , امايه قاعده , وقربها عليا , الي صارت الكل في الكل 
هي وآجهة امايه الاجتمآعيه , 
ما تباني انا , ورغم هذا انا احب عليا , انا ما احب اجواء امي , وحفلاتها والمظآهر , 
ممكن خذيت هالطبع من ابويه ,, 
يمكن للفقر جينات , انا خذيتها , 

دشت ندى , كآنت انيقه وكل الحريم يطآلعنها , وانبهروا فيها ,, بس هي كآنت بحآلة هددوء , رحت وقعدت عدالها 
قالت : عيل وين طيف ؟! 
قلت : بعدها ما وصلت , بعد شوي بيوصلون ... أصواتكم امس كآنت عاليه ..! 
ابتسمت ندى وقالت : عادي بتتعودون على هالشي 
تلفونها مرمي على الطـآوله , اشوفه يرن وهي مخليتنه على الصامت , مكتوب " أحمد " 
طآلعتها بس هي هربت بِ نظرآتها , 
رن مره ثانيه وثالثه , ويمكن رابعه , وهي ما ترد 
وانا طلعت استقبل طيـف , 




طيـف 


نزلت من السياره , كل العصبيه الي كنت كآتمتنها , طلعتها في ويه روضه الي كآنت تبتسم لي 
قللت بغضب : الحقيييييييييييييييييييييييييييييييـر ,! 
قالت : بسم الله , بلاج ؟! 
رديت : اخوج عبدالله ..! 
ضحكت : طب عليكم في وقت غير منآسب ..! 
قبل لا ارد على هالسؤال , تذكرت نصيحه امايه " لا تخبرين حد عن اسرارج انتي وريلج " 
سكت وابتسمت وقلت لها : منو من الحريم دآخل , امـآيه وصلت ؟! 
ضحكت روضه : تبين تسألينها عن شي مثلاً 
قلت لها بخجل : انجبي , يلا خلينا ندخل 


.

.

.

ما صدقت ان هالحفله تنتهي , 
ما صار ريوق وصبآحيية , 
فريت عمري على السرير بعد ما لبست بجآمه قصيره قطنيه , 
حسيت بِ الباب ينفتح ويدش مروان , فر عمره عدالي 
ما قعدت انآقشه , لاني كنت افكر في عبدالله , 
التفت صوب مروان الي كآن يطآلع السقف , وسألت نفسي 
" هل مُجرد تفكيري في ريال ثآنـي ,وانا متزوجه , يخليني خآينة ؟! " 
قال : كيف كآنت الاجوواء ؟! 
قلت : ممتعه 
مسكني من ايدي وقومني , وبآين انه بيقول شي 
: طيف , انا ادري ان وضعنا شوي متكركب , ومب عارفيين نحن وين رايحين , بس انا ما بسمح انج تستخدمين , كـ كرت عشان تثيرين غيره اخوي , انا ريال , 
وهالشي مب مقبول عندي , خلي علاقتنا على الاقل فيها احترآم 

بلعت ريقي , حسيت بشي ما اعرف اوصفه , كأن حد صفعني كف , 
استحيت , نزلت راسي 
وبعدها هو قام و دش الحمآم " عزكم الله " 
من غير لا يسمع اي دفآع مني , او حتى انكآر ..!! 










ندى





دفعني للغرفه بِ عنف 
وقال : ليييييييييييييش ما تردين على تلفوناتي ..! انتي على شوه ناويييييييييييه بتجلطيني بتصرفآتج .!. 
طآلعته وقلت : ما شفت التلفون 
شدني له , وهو منفعل , قال : وين ايام قبل , كنتي انتي الي تتصليين لي كل سآعه , ندى شو تغير ,, قمت اشك ان مشآعرج تحركت لِ شخص غيري , انا بتخبل ..! 
عطيته ظهري , 
وردت فعلي كآنت غلط , كآن لازم اسكت , 
بس انا كنت ابا اقهره , قلت ب هدوء اعصاب 
: كل شي يتغير يا احمد , 
وكنت بمشي , بس هو مسكني من ايدي بِ اقوى ما عندي , وطآلعني بِ غضب , 
قال : وتقولينها في ويهي , انا في شششششششششششو قصـرت , فهميني , انتي اكيد تخبلتي , انا الف وحده تتمنى نظره مني , وانت تقولييين في ويهي , ان مشآعرج صوبي تغييييييييييييييييرت ,,, 
خفت , خفت من الغضب الي في عيونه : أحمد ، اهدى , انا 
قال : جبببببببببببببببببببب ولا كلمه , 
ما حسيت الا وهو يرميني على السرير , كنت بفستآني الي اعاق حركتي , حآولت ابعده عني , بس ما قدرت , كآن هآآآيج بشكل اول مره اشوفه فيييييييييييييييه , 
اول مره في حياتي , اكره عمري واانا في حضن احمد , اول مره في حياتي , ما ارمي نفسي في حضنه , واقوله كلام حـب ، اول مره اول ما يبتعد عني , ابدا اصيييييييح بقهر واحس اني وحده رخيصه , 
مالي ابو ولا اهل , من شو بيخآف, 
غطيت جسمي بِ البطآنيه , بخوف , مب قآدره اقوم , مابا اصييييييح مابا اصيييييييييح , 
كنت اسمع صوت انفآسه , قربي 
هالشي كآن ينرفزني اكثر , ما ادري كيف دخلت الحمآم " عزكم الله " قعدت على الارضيه وبديت بنوبه بكآء طويـله , ما حسيت بعدها الا بصوت لمار وهي تكلمني من ورى الباب 

ندى ,, ندى بيييك شي ؟؟! 



.
.
.



أحمد 





كنت مقهور 
وبعدني 
حتى بعد الي صار , مب قآدر استوعب كيف ترد علي وتقول ان مشاعرها تغييـرت 
منو , منو هذا الي لعب بعقلها , 
وقفت وانا استرجع كلام عليا , 


" أحمد انا ادري ان عبدالله اخوك , بس انا اغار , احس علاقته قوية بِ ندى , دوم اشوفهم ويا بعض , دخيلك لا تفهم كلامي غلط , بس قدر , عبدالله خطيبي , وندى زوجتك , بس انا ,,, 

قآطعتها وقلت : عليا , انتي اكيييد تخبلتي ,,, " 


المواقف تكررت , ومره عبدالله مدح ندى وآيد جدآمي , استفزني كلامه وسكته , وهو عصب , يومها يتني عليا وانا نازل من سيارتي وقالت : بديت تحس بِ نفس احساسي 
ورآحت ..! 
معقوله , معقوله عبدالله اخوي , يغير زوجتي عليّ 
معقووووووووووووووولــــــــــــه ..! 
رن تلفوني , رفعته وشفت اسم عبدالله مابا ارد عليه , حسبي الله ونعم الوكييييييييييل فيييييييييييييييييه ,, الحقيييييييييييييير , 
في هالزمن انا اتوقع اي شي , وكل شي ومن اي حد وكل حد ,! 

.
.
وقفت مره ثآنيه وانا اقول , بس ندى مب قذره , انا اعرفها 
هاي زوجتي وجبيبتي , وبنتي ,, 
صبرت على كل خرآبيطي , مستحيل ندى تخوني , حتى بمشآعرها , 
أحس بتخبـل , 
مب قآدر استوعب الوضع الي وصلت له ,, 
رن تلفوني للمره الثانيه , رفعته وشفت وحده من ربيعاتي الي تتصـل 
غلقت التلفون بغضب , فريته في السياره ورجعت البيت ,, ماعدا اني مابا اشوف ندى وهي منهاره ,,!




روضه 


وعيت من نومي ورفعت تلفوني بسرعه ,, أكيد فيصل ارسل مسـج , 
طالعت , بس خاب ظني 
شغلت التلفزيون , ودشيت الحمام خذت شور وطلعت , 
أحب ان اشغل التلفزيون , الصوت يحسسني ان حد وياي على الاقل في الغرفه 
ما ااحب صوت الهدوء ,, 
شغلت الاستشوار انشف شعري , بس بندته بسرعه , وانا اشوف فيصل على التلفزيون 
مطلعين له قصيده من امسيه قديمه , 
يلست اطالعه ولا شعوريا نزلت من دمـعه ,, 
مسحته وانا اشوف عليا واقفه عدالي 
طآلعتها بِ استغراب 
قالت : عنبوه صار لي ربع ساعه ادق الباب , خفت علييييييييييييييج 
ابا اتكلم , 
ابا اتكلم 
شوقي له يخنقني , 
بس تركتها ودخلت الحمام من غير لا ارد عليها , أبا ابكي ومحد يدري فيني ,,! 
.
.
.
.
طلعت مـآ حصلتها , شليت تلفوني , شفت مسج منها تقول فيه " يوم تبين تتكلمين انا موجوده ، اعتبريني اختج " 
لبست بسرعه , بروح اشـوف أخته " رغد " 
الي قال لي اكثر من مره عنها وحضـرت عيد ميلادها ,, بروح اشوفها , بكون احسسن منه 
كل تفكيري كآن فيه وانا رايحه بيته , 
نزلت , وشفت سيارته برااا , استغربت , 
دقيت الجرس , واول ما شافتني الخدآمه تذكرتني قالت لي دخلي 
دخلت , بس حسيت بصدمه كبيره وانا اسمع صوته وهو يتكلم مع رغد , 
اكيد في شي غلط 
التفت والتقت نظراتنا , ما قدرت استحمل 
ركضت , حسيت فيه وهو يركض ورآي 
رووووضـه دخيلج وقفي 
مسكنني من ايدي وشدني له , دفعته بسرعه وقلت : حقيـر ودرني جذآآآآآب 
كنت مب حآسه بعمري شوا قول 
قعد يصارخ : دخيلج خليني افهمج 
سمعت صوت رغدورانا : شو صـآير .!! 
هنيه مرت لحظه هدوء , انهيتها بكلمه وحده " طحت من عيني " 
وركضت وركبت سيآرتي 
ما كنت اشوف جدآمي , ليش يكذب , خلاص مل مني , ما يباني 
ما حسيت بنفسي بعدها الا وصوت الاسعاف عدالي ,, و اصوات متدآخله , 
احس جسمي يعووورني كله , شو صـآير ..!!


.

.

.


فيصل 


وقفت مصدوم وانا اشوف الحآدث القوي الي صار جدآمي 
لالالا أكيد روضه هب في السياره 
نزلت وانا مآسك رآسـي , ركضت صوبهم , سيارتين وشآحنه , 
كنت احس بِ احساس ما حسيته ولا مره في حياتي 
احساس اني بفقد نفسي اذا صار فيها شي , 
رفعت تلفوني واتصلت للاسعاف والشرطه , 
خفت , 
خفت ، افتح باب سيارتها واشوفها في حاله صعبه , 
يلست على الارض جدآم السياره , 
للحظه الي حسيت فيها ان المكآن ازدحم 
ومن بين الويوه , شفت ويـه عبدالله 
ركبت سيارتي ورحت , 
هروب 
ضعف , 
او خوف عليها , 
ما ادري , المهم اني رحت , وانا شبه منهار , واتذكر اليوم الي حضرت فيه حفله ميلاد رغد, 
كـآنت أنيقه ونآعمه , 
ورغد حبتها , وهالشي يخليني احبها اكثر , 
وقفت في اقرب باركن , 
وقعدت اطالع الفرآغ



.


.


.


.



عبدالله 

كنت اكلم عليا في الفون , 
احس اني استعدت نفسي اخيراً , بعد التجربه الفاشله الي مريت فيها 
قلت : حيآتي , متى الملجـه ؟
ردت : مب الحين , لالا , اجلها 
قلت بتأفف : كل ما اقول صار وقتها تقولين لا , تراني تعبت من هالوضع , مره وحده طيعيني 
ضحكت وقالت : آمممـ , اوكييه , انت حدد كل شـي 
رديت بِ فرحه : فدييييييييييييييييييييييييتج 
انتبهت ان في خط ثاني قلت : ثوآني وبرجع لج 
رديت : الووو 

.
.
.
طرت لِ مكآن الحآدث , انا السبب 
انا عطيتها سياره وخذت لها من وراى شور امايه , ووقفت ونزلت اركض , 
كآنت تهذي بِ اسماء مختلفه ,
اسمـآء اخوآني , اسم كآيد اكثر شي 
مسكت تلفوني ودقيت لِ احمد بس ما رد ... مـآشي الا مروآن , دقيت له 




مروآن 


قالت لي بِ نبره طفوليه , 
: لا تكلمني مره ثآنيه جيييـه انا هب يآهل 
قلت لها : انا الي ياهل تراني 
لفت عني وعطتني ظهرها , قمت وقعدت جدآمها , 
قلت : ما بقى شي عن امتحانات اخر السنه , الاجـآزه اسبوعيين وبعدها امتحانات الفايينل ، انا مقرر اسافر بعثه 
تأففت وقالت : وانـــآ شو يخصني ؟! 
قلت بغضب : خليني اتكلم , بعد الامتحانات بحررج من هالزوآج يا طيـف , 
أنتي بس صبري ، وخلينا نكمل هالفتره ، وندرس ، انتي بعدهـآ قرري مستقبلج 
وانا بقرر مستقبلي , ومحد بيكون له سلطه لا علي ولا عليج , كل وآحد حـر ، 

.
.
.
.

رن تلفوني , 
والغبيه ترفعه وتتصرف فيه , مثل اليهال كأنه تلفونها 
شهقت وقالت عبدااااالله 
طبعاً اسم عبدالله قالته بدلع , سحبت تلفوني ورديت : الووو 
صوته كآن متغير , ثوآني وعرفت شو صاير , حاولت اخفي ملامح ويهي عن طيييف 
الي تمت اطالعني بترقب 
قلت له : دقآيق وبكون عندك ..! 
بسرعه قمت ولبست ، وهي اطالعني قالت : خذني وياك 
عرفت انها تبا تشوفه ,
قلت : ما وقته 
مسكت ايدي وقالت : دخيلك طلعني ، تراني ملييت 
طآلعتها بنظره وقلت : انتي ما بتتغيرين ,,! 
سحبت ايدي بغضب وطلعت بسرعه , الله يستر ..! 




.

.
.
.
.

كآيد




وقفت في سآحه الريآضه وانا للحين مب مصدق 
بو الهنوف عـآد , ! 
معقوله , الي اعرفه انه ودر هالأفه عن قنآعه , كيييـف كيييـف ..! 
زوجته وبنته كآنوا يتريون طلعته من هنيه 
انا من اطلع بروح لهم , 
حسيت بِ ايد على جتفي , التفت وشفت حمد وشكله وايد حزين 
قلت : وقت الصلاه , خلنا نروح المسيد , نصلى جمآعه مع الكل , 
كلمه المطوع اليوم كآنت عن بو الهنوف , 
حسيت فيه سـر , في السالفه , 
في سر , 
قمت بسرعه ودشيت غرفتي , لحظآت وانفتح الباب ودش وآحد من الموظفين , 
قـآل : الدكتوره عذاري طآلعه اجآزه اسبوع ، بعدها ان شاء الله بترجعون لِ الجلسات وياها , هاللوقت الفآضي بيقرر الدكتور محمد شو الي تسووونه , 

ما داومت 
أكيد ما بدآوم بعد الي صار , 
نفسيتها وايد تعبت , 
كيف حالها الحين .! 
ليتها قربنا , ما خليناها تتعب 
امـس كل المرضى يحآتونها , وتأثروا بِ موقفها ،، 
هالانسآنه قلبها كبيـر , يوسع الكل , 
ما شفت ولا قابلت في حياتي حد شراتها ، 
مُختلفه 
مالها شبيه ، 

.
.
.
تذكرت نظره الدكتور محمد لي بعد ما طلعت عذاري من المستشفى 
وهو يقول : لا تتجأوز حدودك ، بعدك ما تعرفني 
فريت عمري على السرير , يحق لي مكآلمه هآتفيه ، 
كنت اتجآهل التوآصل مع اهلي , 
بس لازم اتصل لِ عبدالله بآجـر , لازم 


.
.
.
.
.




غيث 


وقفت اطآلع جوآهـر وهي اطآلعني بعتب : هـآي الخبله بتوديهـآ شهر عسل , انت اكيد تخبلت ؟! 
ابتسمت بِ خبث , وقلت في خآطري , بعدج ما تعرفينها 
قلت : على كيفي 
قالت : ادري تبا تقهرني , بس انت الي بتنقهر , يوم بتسآفرون 
قلت : لا تحاتيني , مب محتاي لج الحين 
بديت ارتب شنطتي , سمعت صوت الباب وهو يتسكر بقووو ، ضحكت , 
رن تلفوني , رفعته وشفت شهد تتصـل 
خآيف 
خآيف اظلمها وياي , 
كيف اخذها ، وقلبي ويا جوآهـر , 
رديت : الووو 
ردت بفرحـه : انا تجهزت , متى بتوصل .! 
قلت : ربع ساعه وبكون عندج 
قالت : للحين ما خبرتني وين بنروح ..!
تنهدت وقلت : ماليزيا , 
انا وجوآهر سآفرنا ماليزيا , كآنت احلى ايام , 
قالت : كششششششششخـه , 
ضحكت , وايد بريئه , قلت : يلا خليني ارتب الشنطه والا بنتآخر .! 

.
.
.
طلعت من غرفتي ورحت صوب غرفه عذراي , ابا اطمن عليها بعد الي صار ,, 
دقيت الباب , لحظآت وسمعت صوتها وهي تقول : ادخـل 
دخلت ابتسمت لها قالت : مبروووك , وتروح وترد بالسلآمه 
قلت : الله يبارك فيج ,, اخبارج الحين ..! عسـآج بخير ؟ 
قالت : الحمد الله على كل حآل , 

رحت وقعدت عدالها , حضنتها حسيتها محتايتني , قلت : عذاري انتي وايد تعبتي الفتره الماضيه بسب هالدوآم ,, اشوف انج تتجهين لِ العلاج في المدارس كـ اخضائيه نفسيه احسسـن , 
الدوآم اهون , حتى الحالات المعروضه عليج , وآنتي تقررين القرار بِ ايدج , 
فكري , وقرري , والي تبينه بيصير ,,! 

طلعت , وتوجهت لِ شهد , 
تجنبت اشوف جوآهـر , 
مابا اضعف , 
عشآن شهد , بس , 






عليا 





اتصل لي عبدلله وقال لي ايي المستشفى , 
استآذنت من زوجه عمي , وقلت لها بروح السوق وطلعت , 
كل صغيره وكبيره انا وياها , 
كسبت ثقتها بشكل سريع , وبدون عنآء خصوصاً انها تحس بالوحده في غياب دور روضه وياها 
شو الي صاير .! 
دخلت المستشفى وشفته , مسكني من ايدي وقال : روضه مسويه حآدث 
قلت وانا اصطنع الخوف : ان شاء الله ما صار لها شي ؟
قال : لا رضوض بسيطه اباج تباتين عندها اليوم , وان شاء الله امايه ما بتحس 
قلت : ان شاء الله 
فرصه , اعرف خفايا هالبنت ,, 

كآنت سرحآنه وآحسها مضآيجه 
حآولت اكلمها , بس هي تجآهلت وجودي 
طلع مروآن وعبدالله , 
بعد الساعه 12 , ويلست وياها , سمعتها تصيح , لحظآت وانفتح الباب وشفت شآب طويـل عريض واقف جدآمـي , وقفت اطالعه وانا مستغربه الويه هب غريب 
يلس يطآلع روضه بنظرآت وهي قآمت وقآلت : اطلع برااااااااااااااااااااااا 


.

.



شمسه 


وقفت اراقب الوضع من ورى باب غرفتي , فتحته بشكل بسيط بحيث اشوف الي في الصاله , 
كآن هو موجود مع مجموعه من الشباب والبنات , 
اونهم يدرسون , 
بس في بنت وآيد اطالعه ويالسه عداله , 
ليش اغار .! 
بس لانه زوجي والا انا احبه ومب حآسه , 
قعدت على السرير , وتذكرت طريق , ليتك قربي ، ليتك انت بدال هالنذل 
بس طآرق تخلى عني , كسـرني , وخلاني ارمي نفسي في حضن هالجآبــــر 
وقفت مره ثآنيه اشوف , ثآرت اعصابي وانا اشوفها تمسح الكوفي الي انكب شوي على قميصه , 
نظرآتهم لِ بعض تقهر ,, 
هو يقول لي اطلع واقعد وياهم , بس انا مابا , هو عادي عندي 
انا لالالا , 
لا يمكن اسمح لِ نفسي اوصل لِ هدرجـه من المستوى المنحط , 
.
.
.
.


منصور 



دشيت البنك , 
عندي كمن شغله ويا المديـر ،، 
الصدمه كآنت اني اشوف زوجتي السابقه العنود تشتغل , 
وقفت اطالعها , كآنت تتعامل مع الكآستمر , 
هآي كيف تشتغل بدون لا تستآذن مني , 
كييييييييييييييييييف 
حسي تبِ احساس غريب , كنت بتقدم وبسحبها من ورى مكتبها , 
بس مسكت نفسي , واذا سألتني بِ صفتك منوه , شو برد ؟؟! 

.

.

طلعت من البنك وقعدت في السياره , من خلص الدوآم وطلعت 
نزلت لها وانا احس اني بذبحها ..! 







نهآية البارت

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ


البارت الثآلث عشـر ..!
أنتي
قـريبه منـي ك قرب انفآسي لي
ولكن لا وجود لكِ
كل يوم
اعزي نفسي
واقول , ستظهرين
الأن ادركت
انك رآحـله بلا عوده
ياآآه
ما اقسى الحنين ..!!!
وقفت اطالعهم بصدمه ,
شو الـي قـآعد يصير ومنو هذا ,
التفت لها وقال : خليني افهمج , خلينى نتكلم
قلت : انت بِ اي حق تدخل علينا الغرفه جيييييييييه , بتصل لِ عبدالله يتفآهم وياه .!
روضه صرخت : لا , عليا طلعي خليني اتفآهم وياه
مابا اطلع , ابا اعرف كل شي ,
قلت لها بخضوع : انزين
طلعت و وقفت عند الباب اتصنت
,
,
,
فيصل
اول ما طلعت البنت الي وياها , رحت صوبها بلهفه
قلت : خلينا نتكلم بهدوء ..
قالت : ما شاء الله رجعت من السفر بسرعه
قلت : كآيد , كآيد اخوج اعز ربعي ، انتي مب فآهمـــه ، كيف اجابله وانا ..وآنـآ اخته ربيعتي ,
قآمت بصدمه جدآمي : ربيعتك ..! فيصـل انت كنت جآد والا تلعب ,, انا مب فآهمه ؟!
قلت لها : عمري ما كنت جآد , انا تهورت اني سمحت لنفسي احبج، بس انا ,, انا مستحيل اتزوج ، هذا الي اقدر اقوله الحييين ,
طلعت قبل ما تنهار , ما اقدر اشوفها جيييه ، ما اقدر
روضه
ليش دايماً انرفض
امايه ,
اخوآني
هادف
فيصل الحين
شو فيني , فهموني , حرآم عليهم الي يسونه فيني , حرآآآم
دشت عليا وتمت اطآلعني بديت اصيح وانا منهاره
تقربت مني وحضنتني , حسيت ان حضنها دآفـي , قالت لي : فهميني يا روضه فهميني
ما قدرت , حكيت لها كل شي , قلت لها اني احب فيصل , أحبـه
وانه طلع نذل ,
كآن يلعب , اكيد ياي هنيه شفقه وآستني عليا وآيـــد
قالت : اكيد في سبب , روضه شكله يحبج
قلت : ما اتوقع ، ضعيف وماله شخصيه , من عرف اخوي , هرب وتركني
أنسدحت ويلست اعاتب نفسي , كيف آنجرفت وحبيته
عـمـري ما كنت من هالنوعييه
شوه التخبط الي اعيشه
يارب ، رده لي
وبديت اصييح , ماللي غيره هو بس ,
تعبت من اني اعيش حب من طرف وآحد , لو يحبني ما تركني جيييه ,
العنود
ابتسمت في ويه الهندي الي اييب لي الشاي كل يوم ,
وعطيته مبلغ بسيط
فرح ,
طلعت وانا ابتسم , يارب فرحنـي ,
مابا شي من الدنيا , ابا عيـآل ، ما يهمني اييب عيال من شخص يحبني , والا ما يحبني
، من منصور والا غيره ,
غبيه للحين اتريا منصور , شهقت وانا احس بِ ايد تمسك ايدي بقوه
رفعت نظري وانصدمت وانا اشوف منصور
قال : من ورى شووووري ؟
قلت بارتبآك : وبصفتك منو اخذ شورك ورآيك , ؟
قال بغضب : العنووووووووووووووود
مسكني من ايدي وشدني لِ سيارته , خفت , هذا اكيد تخبـل ,
فرني في المقعد الامامي , و شغل السياره وتحرك ,
ابعدت نظري لِ الشارع
وانا اتذكر , كيف كآن منصور هو محور حياتي , في كل شي
من يوم صغيره , ونحن لِ بعض ,
التفت له وهو ساكت ومركز في الدرب ,
يغار
يحن لي
لالا ما اعتقد , مالي ذنب اني ما يبت لك عيال ,
ذنبي الوحيد اني حبيتك ,
التفت صوبي وقال , نزلي نتفاهم ,
وصلني البيت عند خالتي , نزلت ,
.
يلس مجابلني
: انا بدفع لج مصروفج الي يكفيج , ويزيد , بس قدمي استقالتج من باجر
قلت : مستحيل اودر شغلي , وانت مب مجبور تصرف علي , وانت بعد تعرف اني مب محتايه ,
قآطعني : عيل ليش تشتغلين ؟! ابا افهم ,
قمت وقلت : بس جييييييييييييه
وييت بطلع بس مسكني من ايدي وقربني له وقال : انتي ما تفهميين خوفي ,, انا .. انا ..
تقربت منه اكثر , وقلت : مشتآق ؟!
ارتبكت معالم ويهه , وعرفت اني لازم اطلع الحييين
طلعت بسرعه وانا ابتسم , بيرد لي ,
وانا اعرف منصور اعرفه , ما يصبر عني .!
لطيفه
طالعت عبود الي كسر كوبه ,
قلت : ما بتكبر انت ..!
يلست الم الزجآج وهو يطآلعني وبرآطمه وصلن الارض
: ماما , انا كبيييييييييييييييييييييير
ضحكت : ههههههههههههههههه ، انزين , عبود ابتعد عن الزجآج عن تنجرح
قال : انا لياااااااااااااااال < عاد ريال , عاااااتي ماما " عادي "
فديييته عسـل ,
طآلع على ابووووه ,
وينه تآخر , صار لازم نتغدى ،
لحظآت وسمعت الباب ينفتح , طلعت بسرعه وانا ابتسم ، شفته جدآمي
بس مرتبك , وحالته لله , ويهه معرق , ويتنفس بسرعه
اول ما شافني رمى نفسه في حضني ,
قال : لا تبتعدين عني
بسم الله شوووفييييه ,
: منصووور شو صاير , فيك شي , اهلك بخير ؟
رد : هييه هيييه , بس لا تتركيني ,
خفت
احسه مب على طبيعته ,
.
.
: اهدى انزين وفهمني ,!
يلس على الكنبه وقال : ماشي , بس كنت بسوي حآدث
طآلعته مستغربه : منصور انت رجل امن وشرطـه شغلتك كلها منآظر مروعه , وفيه مخاطره , عمري ما شفتك خآيف , انت الي فيك شي غريب
قآم وصارخ : اووهوووو يعني شو فيني , ماشي ماشي
وسحب نفسه من الصاله ,
قلبي مب مطمن ..!
كآيد
اندق باب غرفتي , وشفت حمد جدآمي وهو مرتبك
قال : انا ما اثق الا فيك ..
قلت له : شو صـآير ؟
تقرب مني وقعد عدالي وقال : انا عندي شك , في حد يهرب المخدرات لِ مركز العلاج .. بو الهنوف مستحيل يرد لِ هالافه , انا اعرفه قبل لا تعرفه انت
باقي لي يومين وبطلع ,, مستغرب اكييد , الدكتوره عذاري , قالت لي يبالي اسبوعييين , بس انا قعدت ويا دكتور محمد وقلت له عن شكوكي وبعدها كتب لي على خروج , غريبه صح ..! ,, بديت اخاف على نفسي ..!! كآيد المهمه في ايدك انت ,, بيطلعوني انا ..!
طلع بسرعه , وانا واقف مبهت , ومستغرب , معقوووله ....!!
معقوله يكون الدكتور محمد له دخل في الي صار ,
وهل اثق في حمد
ثقه تآمه ,
معقوووله ,,
قمت بسرعه ودشيت قسم الرياضه ,, وبديت العب كره سله ,
صوت هب غريب وراي ,
حسين ,
مريض منعزل ولا يكلم حد , صار له اسبوعين بس في المركز
قال : حاول تطلع بِ اقل الخساير
وعطآني ظهره وهو مرووووح
قلت له بصوت عالي : شو تقصد ؟!
قال : من المباراه
وآختفى , ,
شو الي قاعد يصير , مب فآهـــم ,,
هاليوم ما بييني الرقآد , مسكت القرآن وبديت اقرى , سوره يوسـف , شفت الساعه
وصلت 2 الفيـر , لازم انام عسب ما تفوتني صلاه الفيـر ..
رميت نفسي على السـرير بتعب , غفيت , بس حسيت بِ حركه في غرفتي , وقبل لا اقوم , حسيت بشخص يثبتني على السرير حاولت اقاومه ما قدرت ,
أبره
ابره تخترق ايدي , لالالا
فتحت عيني على وسعها ابا اصارخ ,
مابا اموت ,
ماابا اموووت ,,
ودروني , ودروووونــــــــــــــــي ..!
طيف
دخـل الياهل على الفيـر الغرفه
كنت يالسه اسمع اغاني
قال : عنبوه سكنيه , نآمي وخلي عنج هالاغاني
تجآهلت كلامه وطولت اكثر ,
دخل الحمآم عزكم الله ,
وانا طلعت للبلكونه , اشوووف , شفت عبدالله وأقف جدآم المسبح ويفكر ,
شو بلاه ؟!
حسيت بحركه ورآي ,
شفت مروآن تجآهلته وقف عدالي وقال : انا يوعان ابا اكل
قلت : وشو تشوفني ان شاء الله خدآمتك ،، اعتقد ادل المطبخ يلا انزل وهات لك عيشه , واذا بتيب لي وياك يكون احسسسن , لاني يوعانه بعد ,
قال : على امرج
اووووف , اونه عاد مظلوم , هذا شو فيه , عبدالله فديته فيه شي ..رجعت للغرفه نبشت عن تلفوني كل ساعه افره في مكآن , اول ما حصلته طلعت للبلكونه
رفعت تلفوني ودقيت له , لحظآت ورد
: خيـر طيف , بلاج ؟!
قلت : ماشي , انت شو فيك ؟!
التفت وشآفني وانا واقفه في البلكونه , ابعد نظراته وقال : ماشي وين مروآن عنج ؟!
قلت : انا مابا مروآن , اباك انت
رده فعله كآنت صدمه , رمى التلفون في المسبح ورآح , وهو يطآلعني بنظرآت احتقار
التفت وشفت مروآن يطآلعني و ويهه متغير قال : الاكل
خلاه على الطاوله ورمى نفسه على السرير
قلت برتبآك : ماتبا شي ، اتقول يوعان قبل شوووي !
قال : لا
.
.
.
وعيت الصبح على صوت حركته
صارخت : اووووف ما تخلي حد ينآم
شفته يعلق جدول على اليدار ,
رحت بكشتي و وقفت اطآلع ,
يومين = كيمياء
يومين = احياء
يوم = جيولوجيا
.
.
.
اووف يا كرهي للدراسه
قلت : الله يعينك كل هالموآد بتدرسها , ماشي عنبوه يوم راحه
قال : وآنتي وياي بتدرسين
قلت بصدمه : نعممممممممممممممممممممممم ..!
قال : هيه , على اتفاق امس لازلنا , والا ماشي ورقه طلاق
ضربت بريلي على الارضه بقوو وقلت : يااااااااااااااااااهل
.
.
.
.
.
جآبر
حضنتها وهي نآيمه
فديتها احبهـآ ,
بس مب رآضيه اطيعني ,, يلست العب بشعرها وهي غاطه في نوم عميق
اليوم اجآزه , انا بسوي لها الريوووق , تستاهل ,
قمت وخذت شور سريع ,
شغلت فيروووز في المطبخ وقعدت اسوي بيض , بهدلت المكآن شوي ,
التفت وشفتها وآقفه في نص الصاله ببجآمتها
ضحكت : خذي شور وبيكون كل شي جآهز
قالت : جآبـر , ما بننزل اجازه البلاد , حتى لو يومين
تأففت وقلت : لا ، روحي خذي شوور ,
.
.
.
بعدها ما تعرفني
ولا تعرف عني شي , وانا اعرف كل شي عنها ,
ما احب جمودها وياي , احسها مب مهتمه فيني , اهمالها لي يخليني مرات اطالع غيرها , ومن حبي لها امنع نفسي ,,
رتبت الطآوله ، رفعت راسي وكآنت جدآمي لابسه بنطلون جينز وقميص ,
ابتسمت وقعدت على الكرسي مجآبلتني
قالت : تسـلم ايدك
سحبت ايدها وحبيتها من الخآطـر ,
قلت : شو رايج فيني ؟
قالت : حبيبي ,
ضحكت من الخاطـر , قلت : شو في خاطرج ؟
ردت وقالت : ابا ادرس , طول الوقت فآضـيه , وانت تطلع وتدخل ، سجلني في اي جآمعه مب فآرقه ,
رديت بغضب : انتي تعرفيين اني ادرس المآستر ، وبكمل الدكتوراه في اداره الاعمال وبنرجع , واذا انتي درستي , منو بيهتم فيني
طآلعتني بِ عتب : يعني وظيفني الاهتمآم فيك ؟!
رديت بغضب : هييييييييييييييييييييه ,
فريت الي كآن في ايدي , وقلت : سديتي نفسي عن الاكل , انا طآآآلع عند ربعي
.
.
.
.
شمسه
بعد نوبه بكآء ,
لبست بسرعه وقلت بطلع, احس اني مختنقه , مابا اقعد في الشقه
لبست حجآبي , وطلعت ,
مابا هيمنته وسيطرته علي , دخلت كوفي ,
وطلبت لي ريوق , قريت الجرآيد , ويلست احدد على وظآئـف معينه مطلوبه
اقدر اشتغل , ابا ارد البلاد ,
حتى فلوس ما يعطيني
جوآزي عنده ،
انا ليش ما اروح السفاره ,
اذا رحت لهم بيردوني البلاد ,, مابا اكلم عبدالله ،
المشآكل الي عندهم تكفيهم , عليا تكلمني بين فتره وفتره ,
حتى التلفون ما يعطيني اياه الا في حالات نآدره
لفيت الجآكيت علي اكثر وانا امشي على الرصيف , برد
حسيت بشخص يمشي وراي كنت امشي بسرعه
وكل ما ازيد سرعتي
يزيد هو سرعته
خفت
خفت حتى اني التفت واشوفه منوه
حسيت بِ ايد تمسكني بقووو
وصوت : عنبوه , ما احيدج جيه خوآفه
التفت ,
والصدمه ان الي جدآمي " طـآرق "
قربني منه وانا ارتجف , وقال بهمس : تعالي وياي
.
.
.
.
عليا
طلعت لِ زوجه عمي , اول ما شفتها حضنتها بقووو
وحبيتها على خدها : صبآح الورد
ردت وهي تضحك : اليوم ما شفتج على الريوق , وتعكر مزآجي
ضحكت : فديتتتج رآحت علي نومه
" رجعنا الصبح من المستشفى انا وروضه , وحرمه عمي ما تدري "
اندق الباب ودخـل عبدالله
يلس قرب امه وقال : امايه , ابا ملجتي هالاسبوع , تراني ما اقدر اصبر اكثر
ضحكت حرمه عمي وقالت : مالومك , انت اول وآحد من عيالي يتزوج وارتاح من اختياره ,
مروآن وطيف الله يعيني عليهم , زوجنآهم على البركه
و اخوك احمد عصآني وياب له وحده من الشارع
وكآيد حرق قلبي هو وزوجته , توفت وهو هآيت من بلاد لِ بلاد
تآفف عبدالله وقال : اماايه كآيد له ظروفه
كآيد
وينه هالانسآن , وراه سـر ,
السـر بين ايدينك يا عبدالله , وبعرفه ,
نزلت رآسي بخجل , قالت زوجه عمي : بتصلل للمصممه اتي وتصمم لج احلى فستآن آنتي محد يسوآج عندي ,
طلع عبدالله وقعدت ويا حرمه عمي قلت : خالوه فديتج ، اليوم بتطلعين ؟
ضحكت : هييه اباج وياي , بنروح بيت أختـي ام هـآدف , عازمه الشله كلها وفي وايد بنات بيحضـرن
قلت : شو رايج نآخذ روضه ويانا
طآلعتني وقالت بِ عدم اكتراث : خليها اتي
كنت ابا اطلع وياها , واخليها تتقرب مني اكثر , رحت بسرعه لِ غرفتها دقيت الباب ودشيت ابتسمت وقالت : هلا عليا
قلت : قومي تجهزي خلينا مطلع , امج بتآخذنا بيت خالتج
ردت : طيف بتروح ؟
قلت لها : الله يهديج طيف عروووس , ما تقدر تطلع ويانا من اول العرس , شو بيقولون النآس ,
ترددت : بس امايه ما تباني ..!
قآطعتها : انا اباج وياي , قومي تجهزي , لا ترديني
كل مخططي , اني اكسب ثقتها اكثـر ,
.
.
.
مروآن
لازم استغل الوقت , وادرس ، بروح بعثه , بشـرد من البلاد عشآن انسآها بس
ما بتتغير , خلاص بغسل ايدي منها ،
طيف بتظل تحب عبدالله , مهما صار , وحتى لو كنت انا وياها زين وكل شي
لحظآت وطلعت مآخذه شور ولابسه فستآن قصيـر نآعم على جسمها ,
ابعدت نظري عنها
ولبست نظآرتي
تقربت مني : اول مره اعرف انك تلبس نظآره ؟!
قلت : يلا بنبدا ندرس كيميا ,
سحبي لج الكرسي الي هنآك وتعالي
كنت مركز في الكتآب , كم فصـل وكل فصل كم يباله , التفت اشوفها
ضحكت وهي تحآول تسحب الكرسي ومب قآدره
قمت وهي اطالعني ومعصبه : اونك عاد عضلات وجييه روحك مسوآك " يعني ضعيف "
ضحكت وقلت : انا مسوآك يا القزمه قومي قومي
سحبت الكرسي وقلت لها : ارتآحي هنيه
شعرها كيرلي ومتنآثر بِ اهمال , قلت : رفعي كشتج ابا اشوف زييين وبفهمج ,
قالت : اووووف / مابا
رحت صوب التسريحه خذت لها شباصه وتقربت منها رفعت شعرها بِ ايدي , ولفيته حسيت اني غلطت , كيف سمحت لنفسي كيف , حسيت برغبه تجتآحني لها
انا ريال ولي رغبات , تميت واقف مكآني وراها مباشره ,
قالت : يلاااا عاد , بلاك جيييه ؟
رجعت بسرعه, وقلت : يلا ,
.
.
.
مرت سآعه ونص ونحن ندرس ,
تبون الصدق , فيها غباء , أحس استيعابها بطيء ,
قلت : بريييييييييييييك
صآرخت : ششششششششششششكراً ,
وقآمت تركض ل ِ تلفونها , قمت وخذت اللاب مالي , ودشيت المنتدى بجيك على رسايـلي , رساله من البنت الي دوم تراسلني " قالوا لي عرست ، الله يسآمحك "
سكرت اللاب وانتبهت انها وآقفه وراي ,
تهربت بنظراتها وقالت : انا بروح اقعد ويا روضه والبنات ,, يلا بغير ملابسي
.
.
.
.
ندى
انسدحت على السرير بملل وضجر , سمعت صوت الباب يندق ,
: من ؟
ردت من ورى الباب : انا طيف , تعالي الحديقه ..!
ابتسمت : يلا بلبس وبظهر
,
شفت نفسي في المرايا , كنت لابسه لبس قصير فوق الركبه لونه وردي فآتج جداً , وفيه حركه بسيطه تحت الصدر بحيث انه يبرز جمال جسمي ,
رتبت شعري وطلعت بعد ما تعطرت ,
قعدت جدآمها , تمت اطالعني وتبتسم : خبريني عنج انتي و أحمد , اخباركم , وكيف عرفتوا بعض , و ..!
قآطعتها بضحكتي العفويه : انتي فضوليه
ضحكت : هييييه , صرآحه احمد عرف يختار , انتي حلووووه , ما ادري كيف سآمح لج تلبسين جيه وتطلعين بهالشكل , لو انتي زوجتي بغار
ضحكت اكثر : ههههههههههههههههههه ، عيبتني هاي لو انتي زوجتي ,
لحظآت ,
وكآنت عدالنا عليا و عبدالله وروضه
كلهم قعدوا ويانا , روضه وعليا بيطلعن بعد شوي ,
دش احمد البيت , وقفت السياره ويا صوبنا
قال : ندى ، تعالي الغرفه
خفت , من يومها ما شفته ، كآن مبين عليه الغضب , استآذنت وطلعت له , كآنت نظرآت عبدالله تهديني , بس ما ادري صرت اخاف من احمد وآيد
.
.
.
.
قال لي بغضب : قآعده وياهم ليش ؟!
رديت : عادي ,,
قآطعني وهو معصب : سمعي هالغرفه ما تطلعين منها , انا مابا اشوفج يالسه ويا حريم اخوآني ولا حتى ويا روضه ,
قلت له : ليييييييييييييييييييييييش عاد ؟
قال : بس جيييه انتي مالتي انا , يوم انا محد تيلسين تتجهزين ل ردتي للبيت , هاي مهمتج .
ضحكت : يحليك يا احمد ,
وعطيته ظهري بسرعه ، حضني , ارتجفت : لا تخفين مشآعرج , انتي تموتيين فيني ،،
دزيته وقلت : ابتعد ريحتك مب عايبتني , روح خذ شووور
قال : انا أكرف , حتى اجآزه امايه ما سمحت لي اخذها وانتي تتأففين من ريحتي , وانا اكرف من صباح الله خير للحين , انتي ما تحسين
خذ المنشفه ودش الحمآم , تلومت , جرحته , بعدين قلت لا , خليه يتآدب ,,
أحمد
طلعت وانا لاف المنشفه على جسمي ,
قلت : تعالي سوي لي مسآج
اباها تهتم فيني شـرآت قبل , كآنت تجهز لي الحمآم " عزكم الله " وتعطرني وتختار لي ملابسي , تسوي لي مسآج متى ما بغيت , تأذيني بالتلفونات يوم اطلع ,
قالت : تعبانه , جسمي يعورني ما اقدر ,
كسرت بخآطري , رحت صوبها وقعدت جدآمها وقلت : عشآن امس ؟
اشآحت بويها عني ,
حضنت ويها بِ ايدي , تقربت منها وحبيتها على كل جزء فيه , ابتعدت شوي وقلت : انا اسـف ,
قالت : ابتعد عني احمد , تخنقني تصرفآتك
وطلعت وسكرت الباب ,
كسرت كل العطورات الي على الطآوله , كيف استعيدها , كييييييييييييييييييييف ، ما احبها وهي تعصيني , احسها بعيده بعيييده عني ,
.
.
.
غيث
فتحت عيني بتعب كنت برفع جسمي بس حسيت بثقل , نزلت نظري وشفتها نآيمه في حضني ,
قلت : جوآآآهــــــــــــــر قومي
لحظآت واستوعبت , فتحت عيني بسرعه وقلت : شهد انا
ابتسمت : صبآح الخير
خلت عمرها ما سمعت شي , قلت : صبآح الورد ،
ردت بفرفشه : انا مب نآيمه وعيت وخذت شور و رديت انام في حضنك , حضنك مغري , دآفـي ,
فرت عمرها في حضني مره ثانيه ضحكت : ههههههههههههههههه فديتج , خليني اسبح بنطلع نتريق وبنتحوط , مب قآعدين جيه في الفندق , نحن يايين نستآنس
ابتسمت لي وقالت : جهزت لك الحمآم ,
.
.
بعد ما تريقنا , كان كل فكري في البيت عند جوآهر ,
طلعت تلفوني وقلت لِ شهد : بكلمي اهلي , كلمي امج
قمت بسرعه من غير لا اتريا ردها ,
رن التلفون اكثر من مره , ردت جوآهـر بصوت فيه عنجهه : الووووو
قلت : شحآلج .!
ردت : مستآنسسسسسسه , اموري طيبه
قلت في خاطري انا غبي ادق لها , عنبوه ما تغار , اكيد ما تغار لانها ولا مره في حياتها حبتني ,,
قلت : بغيت اطمن على عذاري لا اكثر
ردت وقالت : بخير عذاري ما تشكي بآس ,
قلت : خلاص بسكر
سكرت بسرعه , والتفت وشفت شهد تترياني وهي تبتسم ,
جوآهر ما تستآهل وآحد شرآتي ,
ما تستآهل ,
شهد ترمي نفسها في حضني تباني , وهآييج فرت عمرها في حضن شخص غريب
اااه , مب عآرف شو اسوي في حيآتي
قلت : شهد , مابا اطلع , ابا ارجع الغرفه ,
استغربت , وانزعجت في البدايه بعدين قالت : خلاص الي تبيه بيصير , خلنا نطلـع للغرفه
.
.
.
.
شهد
أحسه هب وياي ,
مجرد جسسسـد , باله عند جوآهر الي كنت اعرفه انهم يحبون بعض وايد
وللحين احسه يحبها , معقوله مثلاً ما ايبون عيال او عندها مشكله , عشآن جيه خذاني , بس هو للحين ما تقرب مني ,
وهالشي يخليني اتآكد انه مب مآخذني عن قنآعه ,
عطآني ظهره وانسدح على السرير احسسه مكتئب ,
يمكن اكون جريئه ,
بس هو زوجي ,
تقربت منه وحضنته , وقلت : كل شي بيكون اوكييه , لا تتضايج
تم سآكت , حسيته ما يباني , هالشي جرحني , بس ما ابتعدت عنه , غيث انقذني من اني اكون خبله لِ اخر عمري , كنت لما اشوف البنات يتزوجن من حولي ,
انقهر ,
اقول متى بتزوج انا هب اقل منهن في شي ,
هذا نصيبي ولازم ارضى فيه
حتى لو ما يباني اباه ,
تنهد وبعدها قام وتم مآسك راسه وقال لي وهو متوتر
: ليييييييش هذا ما يطآوعني " اشر على قلبه "
قلت له : اهدى , غيث
فر البطآنيه ونزل من الغرفه , كنت بلحقه بس انا ما ادل مكآن هنيه , وما لحقت عليه ،، توترت , لا يكون ما بيرجع وبيخليني هنيه بروووحـي
=(
فيصل
: طويل العمر , ما نقدر نخليك , الصحآفه هالايام كله تترصد لك
قلت : هشآم روحوا مابا حد منكم ، وقول لِ كريم اييب لي سويج السياره ويروح وياك
رد وقال : بس
قلت بغضب : كلآمي ما اعييييييييييده اكثر من مره
لحظآت وكآن سويج السياره في ايدي ,
وانا بروحي ,
من متى ما كنت بروحي اساساً
رغد كل حياتي ،
ابوي تركها لي , ورآح
" وقفت جدآمي وهي تقول : فيصل , زوآجك يعني ان رغد ترجع ل حضني
رديت بغضب : انتي كيف تفكريييييييييييين ابا افهم , مب كآفي ان الوآلد عزج وعطآج من خيره , وهو حي وهو ميت ،
قالت : بس انت تعرف اني ما كنت ابا ابوك , كنت اباك انت
طآلعتها بغضب وانا اصارخ : استغفر الله العظيييييييييييييييم , طلعي برا ,
ردت وقالت : بتشوفني اذا عرست , اسمع , رغد ويآك لِ اليوم الي تقرر فيه تعرس , بخذها منك , يا فيصل ، بعذبك شرات ما تعذبت انا , شآبه الكل يتمنآني , وخذت ابوك , شو فيها لو طآوعتني , يعني شو فيها , كنت بتخسـر شي "
حسيت بلوعه وكتمه ,
خليت ايدي على صدري وانا احس بِ الم ،
الم ذكرى ايام قذره ,
حآولت تغويني وهي حرمه ابويه ,
وآخرتها ،
بعد وفآته الله يرحمه , ما خلتني اعيش ,
مستحيل اسمح ان رغد تتربى في بيت قذر , عند مخلوقه من هالنوع ,
تفكيرها شهوآنـي وصخ ,
لالا , مستحيـل
عادي , بظل عزوبي ,
اصلاً انا مب مسموح لي احب , كيف حبيت روضه ما ادري ,
لو بتزوج , كل الجرآيد والمجلات بتنشر الخبر ,
وزوآج سري ما يصير ,
روضه بنت نآس ويكفي انها اخت اعز ربعي , ليتها كآنت وحده فقيره على قدها محد يعرفها , كنت خطفتها وتزوجتها ,
ليت مافي هالعالم الا انا وهي , ليت النآس ما تعرفني ,
ولا قروا شعري
ولا شآفوا لقاءاتي الصحفيه ,
ليت بس ..!
بس
بس
يا فيصل ,
استغفر الله العظيييم , بنسآها, ما بخلي عوآطفي تتحكم فيني ,
.
.
.
.
.
روضه
كآنت قعدت الحريم على طرف , شفت امايه كيف تسولف وتضحك ,
اول مره اشوفها مبسوطه لِهدرجـه ,
كل سآعه عليا تروح لها , كآنها هي بنتها ,
التفت لِ خالتي وهي تبتسم لي وتهمس لي : زين يوم قررتي تطلعين من عزلتج , وكلها كم يوم , وتحصلين اكثر من وآحد دآق بآبكم يباج بالحلال , شوفي هآييج الي هنآك , هاي ام عـآرف , تعرفيين اكييد ريلها منوه , والي هنآك ....
سرحت , وانا اطالع الويوه ,
العيب في منوه
المُجتمع صار غريب ,
يعني بحضـر وبكشخ , وبجآمل الحريم
وبيخطبني
وبعدها بفرق بينه وبين اهله ,
ليش جيييه ؟ وين الخلل .!! كل البنات يدعن البراءه ,
وكل الامهات يطآلعن ويبحثن عن الاجمل , مب مهم اي شي ثآني ,
انا اقل وحده من نآحيه الجمآل
لو جميله ,
ما رفضني هآدف
وفيصل ,
حسيت اني بختنق , هذا بيت خآلتي , واتصـرف فيه برآحتي
طلعت بسرعه صوب المسبح وسط استغراب البنات ,
وقفت وبديت اصيح ,
يوم كنت يآهـل ,
يمكن 6 سنوآت
كآنت علاقتي بِ امي غير نهائياً ,
كآنت تحبني , ما تخلي الخدآمات يهتمن بِ اي شي يخصني
هي تهتم فيني بكل صغيره وكبيـره ,
وبعدها تغيرت 180%
بدون سبب ,
.
.
حسيت بِ صوت ورآي التفت وشفت هآدف
قال : روضه
قآطعته : انت كيف تتجرء تتوآجد في البيت وانت تعرف ان المكآن كله حريم ,
التفت برجع لِ صاله الاستقبال ,
مسك ايدي ، ارتجفت
قال : ولهت عليج
صرخت فيه : اترك ايدي , اتركها انت جذااااااااااااااااااااااااااااااب كلكم جذاااااااااااااااااابين كلكم ,
ركضت ودشيت البيت ، شفت عليا في ويهي ,
قالت : هذا هآدف ؟!
رديت وقلت : هييه هذا زفت الطين
طآلعتني مستغربه
دشيت بسـرعه , وقعدت اسولف , كل الرياييل مالهم امان , ولا لهم قلوب
مستحيل اسلم قلبي لِ ريآل مره ثآنيه , مستحيييييـل
يكفيني الي ياني ..!
.
.
.
.
.
أحمـــد
كنت في القهوه ,
ويا الربع اشيش , اذا عصبت وآيد ,
أدش هالشيشه واشيش للفيـر , معروف , وكلهم يعرفون ان متضآيج
يلس عدالي حآتم : بلاك بو شهاب ؟!
رديت : ماشي ,
سحبت لي نفس , وطلعت الدخآن في الجوووو , ويلست اطالعه وهو يتلاشى ,
معقوله حب ندى لي تلاشى شرات هالدخآن
اكيد في سبب
ثوآني ودش عبدالله ويا ربعه , اغلبهم شرطه , من بينهم منصور ،
سلم علي منصور ودشوا وراحوا طآوله هب بعيده وآيد عنـآ ,
رن تلفون عبدالله وطلع ,
قمت بسرعه ودقيت لِ ندى , حصلته مشغول
ما ادري شو صآبني ,
حسيت اني بتخبل
ما قدرت امسك نفسي
قمت بسرعه وفريت الشيشه ,
التفت صوبي حآتم وقال : بسم الله احمد
ما سمعته شو قال بعدها لاني توجهت لِ عبدالله
خليت ايدي على جتفه واول ما التفت لي , ضربته بووووكس وطآح على الارض
وآنقضيت عليه شرات الخبـل , اضربه بكل قوه املكهـآ
.
.
.
نهآية البارت

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ



البارت 14











قمت بسرعه وانا احس بطعم الدم في حلجي ,

رفعت نظري وشفت احمد يطآلعني وعيونه كلها غضب ,

صرخت : انت تخبلت ؟

وقبل لا اسوي اي شي , رمى نفسه علي , طحنا على الارض حسيت بختنق من الغبار وبدا يضربني , صار وقته اني ادافع عن نفسي

رفسته وبديت اضربه , ما حسيت الا بمنصور يسحبني بقو ويصارخ في ويهي : بتجتل اخووووووووووووووووك بسسسسسسسسسسس

كنت اتنفس بصعوبه ,

التفت وشفت احمد يصارخ : يا اللووووووووووووووث يا الحقييييييييييييييييييير ,

حآتم كآن مآسكنه ، الشباب الي في الشيشه كلهم متيميعن يحآيزون بينا ,

صرخت : منصور وين سووويج سيآرتي

قال : تحرك اشووووف , امشششششششي


,

,


كيف تهورت وضربته

بس هو ما خلى لي اي مجآل للتفاهم ,

شو السبب ,

ليش كل هالنظرآت , وكل هالكرآهيييه

طآلعت ويهي في المرايا : الله يغرررررررررررررربله , ملجتي ورى باجر شوووه ويهي , كيف بتشوفني العروسسس ما ادري

ضحك منصور : هههههههههههههه يعني هي ما تعرف انك شيفه

صرخت عليه : انطب انت الثاني , ناقص بعد حد يرفع ضغطي

قال : اهدى ، بنوقف على اقرب " دكآن " بقاله وبنآخذ لك ثلج , نص ساعه وامورك بتكون طيبه ,

قلت : هذا اكيد تخبل




،







أحمد





الله يغربله

عسى ايده الكسسسسسسسر يارب

اااخ يا جتفي , دشيت الغرفه عند ندى , حصلتها نآيمه ,

تقربت منها وشديتها بعنف وانا اصارخ : قووووووومي اشووووووووف

خآفت وعت زآيغه قالت : بسم الله شو صااااير ؟

قلت بغضب : وين تلفونج ؟؟!

من غير لا ترد شفته على الطاوله , سحبته وجيكت على المكآلمات الصادره , حصلتها متصله لِ مركز التجميل الي فاتحنه انا لها

ولِ عليا

وبس

فريت التلفون وقعدت على الكرسي وهي اطالعني مستغربه من منظري , تقربت مني بخوف , خلت ايدها على ويهي ومسحت الدم الي طآلع من اثر ضربه عبدالله لي , غمضت عيني وانا احس بلمستها , سحبت ايدها وانا ولهان عليها وبديت احبها بشغف , عمري ما كنت جييه وياها ,

وعمري ما وصلت لِهدرجه من الشوق لها

قبلتها اكثر من مره وبعدها سحبتها صوبي , قعدت في حضني قالت : شو يعورك ؟

اشرت على قلبي من غير لا اتكلم ,

قلت بهمس : مشتآق لج , ضميني لَصدرج ، بس ابا احس بحبج لي

تقربت مني حضنتني , لميتها بعنف , كآني مب شايفنها من سنين

قلت : احبج والله احبج , احبج اكثر عن كل انسان على هالكره الارضيه , اكثر عن اهلي اكثر عن اخواني وابويه وامايه , محد يسواج عندي ,

انتي كل الي لي , فآهمه ,

كآنت سآكته , ما تتكلم بس احس برجفتها بين ايدي ,

تميت متشبث فيها مثل ياهل , للحظه الي حسيت فيها الباب يندق , وبعنف ,

ابتعدت وانا احس بخوفها ,

اهدي ماشي صاير

قمت وطلعت من الغرفه , فتحت باب الصاله , شفت امايه ,

التفت وطالعت ندى الي قاعده بلبسها الي يوصل لِ نص الفخذ وكآن اقرب لِ الشفاف ,

قالت : بآجر بتوصل شحنه يديده , اباك تروح المينا وتشوف الشحن هنآك

قلت بغضب : بس هاي هب شغلتي ,

قالت : انا الي اقول شو شغلك ,, سآمع

كآنت بتروح بس رجعت وقالت : ارجع لِبنت الشوارع الي يايبنها


.

.

.

سكرت الباب وانا متنرفز

طالعت ندى الي اطالعني بغضب

قلت : انا ..

صآحت : يهينوني وتسكت ,, للحين مب قآدر ادافع عني , للحين مستحي من زوآجنا , تحسسني اني مآخذتنك غصباً عنك ,

مسكت اقرب مخده وفرتها علي بقووو , مسكت المخده وفريتها على الارض وتوجهت لها بس هي انفعلت : ابتعد عنيييييييييي ماباك , كرهتك

أطلع برا الغرفه , اطللللللللللللللللللع

شديتها لي اباها تهدى بس هي كآنت تهيج , مسكتها من جتوفها وقربتها مني , وقلت : فديتج لا تصارخيين , اهدي انا بكلم امايه

صآحت : انت ولدها المدلل , ما تقدر تقول لا لها , اظني لو تقولك طلقها بطلقني ,,, خلاص انا تعبت , تعبت ,

قربتها مني ابا احضنها بس رفضتني , وركضت لفت الروب على جسمها وقالت : اذا انت ما بتطلع , انا بطلع

وقفت مصدوم وانا اشوفها تطلع ,

حسيت ان جزء مني طلع وياها




.

.

.








ندى






وقفت برا الغرفه مب عارفه وين اروح

لو لي بيت اروح له

جآن ما استمريت هنيه ،

دقيت على لمار الباب فتحت لي قلت لهآ : خليني نطلع من هالبيت , ما اقدر استحمل اكثر , ماباه

طآلعتني وقالت : بس

قلت : لا ماشي بس , خلينا نطلع , مابا ارجع له , ولا استرده , ولا صار يهمني اذا يغازل , يخوني , اي شي صآر عادي ،

لمار بسرعه عطيني اي لبس , وخلينا نروووح ,


.

.

.


ما كنت ادري وين بروح ،

مالي اي مكآن ,

طآلعت لمار ونحن في التاكسي : وين نروووح ؟!

طآلعتني بغضب : هلق عم تسأليني ، ما قلت لك من الاول , ما إلك الا احمـد ,

قلت بغضب لِ رآعي التآكسي : اقرب فندق محترم ,


.

.

ما صدقت اغفى الا وانا احس بِ صوت لمار : من وين رآح تدفعي الي بآقـي للفندق ؟!

قلت بتهكم : بشتغل رقآصه

ضحكت : ههههههههههه , ندى انتي اكيد تجننتي

ما كنت ابا اشي ,

الا اني ارتآح منـه , ارتآح من تفكيري فيه , ابا ابعد

محتايه ابعد , خلاص ,

انهزمت ,

شو يعني ,

المهم ما اظل مذلوله طول العمر له ,



.

.

.

.








فيصل








دخلت البيت اخر الليل ,

رحت لِ غرفه رغد ، قعدت عدالها , وهي نآيمه ,

يا ترى شو بيصيـر ,

مسكت راسي احسه بينفجر من التفكير , صار لازم انام ,

انا محتاي اني انآم رحت ل غرفتي

كل يوم كنت هالوقت اكلمها , نسهر ويا بعض , يكفيني اسمع صوت انفآسها ،

انسدحت على السرير , التلفون يشكل لي اغراء ,

أغراء كبيـر

خآطري امد ايدي وادق على ارقامها ,

وقولها تعالي , تراني بموت بدونج

تذكرت كآيد


" أنت ضعيف

طآلعته بصدمه : كآيد انت تعرف ...

قآطعني : تزوج , بتوصل الثلاثين يا ريال , أخاف تعنس , ..

ضحكت عليه : ههههههههههههههههههههههه ، يا اخي انت ما تيوز عن سوالفك , كآيد , لو بتزوج بتزوج بِ السـر , ما اقدر اغامـر , تعرف شو يعني ما اقدر اغامر ، بس تفكيري ان 1% ممكن رغد تنخذ عني , يخليني بتخبل , هآي امانه الوآلد , لا يمكن اخليها ، رغد مقعده يعني محتايه حد يهتم فيها , لو كآنت بخير كآن تغير كل هالكلام ونفذت الي تقوله "

.

.


بعدها بفتره قصيـره توفت زوجه كآيد

وقفت وياه ،

وبعدها اضطريت اسافر بسبب الشغل , غبت فتره طويـله ويوم رديت , ما حصلته ، سألت اخوآنه وكل وآحد يقول لي مسآفـر , ماعدا اني جيكت عليه بوآسطه معارفي , اكتشفت انه هب مسـآفـر , وين رآح الله اعلم ؟!

ظهرت في حياتي روضه , ونسيت العالم كله , أنشغلت فيها ،


ما قدرت اقاوم اكثر

سحبت التلفون , واتصلت لها , رنين ومحد يرد .. رديت ادق مره ثآنيه , وثآلثه , ورابعه , لحد ماياني صوتها الي يبين عليه التعب ، عرفت انها ردت من غير لا تشوف منو دآق

قالت : الوووووووو

قلت : نايمه حياتي .!

لحظه صمت ..!!!!




.


.


.


.


.



غيث




رديت للفندق

دخلت الغرفه بعد مرور تقريباً يوم كآمل وانا اتحوط فيه برا ,

دورتها ما حصلتها ،

وين راحت ,

خفت ,

خفت عليها , هالبنت ما تعرف الا بيتهم ,

وين بتكون نزلت , ما عندها لغه ولاشي ,

سمعت صوت حد يأن قرب الحمآم " عزكم الله "

رحت بسرعه

شفتها يالسه على الارض , و حآضنه نفسها شرات اليهال وتصيييح يلست عدالها بهدوء : شـهد ,, شهد انا هنييه , لا تصيحين

اول ما شافتني انهارت اكثر وفرت عمرها على صدري تصيييح

كرهت نفسي ,

انا شو الي قاعد اسويه بِ بنت الناس , شووووه ,,

خليت ايدي بتردد على شعرها , وبديت امسح عليها كآنها ياهل

امها مخبرتني ,

انها مافيها شي , عآقله , بس الي مرت فيه كآن صعب ,

صآرت حسآٍسه وخوآفه وآيد

ومنعزله عن النآس , ما تعرف في هالحياه الا غرفتها

وآمها , وبيتهم

حتى ستايل لبسها , مب شـرآت البنات

عاديه جداً , بسيطه جداً

او بالاحرى , امها تختار لها كل شي ,

لدرجـه انك تحسها كآنها من من عصـر ثآني

تفرح بِ اقل شي ,

مره اتذكر وانا اكلمها في الفون

قلت لها ما بنسآفـر شهل عسـل , بس بنغير جووو في البلاد وبنقعد في الفندق يومين

استآنست , قلت لو بنت من بنات هاليومين بتسوي سآلفه وبتقول لي ابا الفندق الفلاني , وابا البلاد الفلانيه ,

بس هي رآضيه بِ اقل شي ,

أحس شخصيتها مركبه , وين البنت الجريئئه الي امس كآنت حآضنتني وترمي نفسها رمي علي , شو الي خلاها الحين تصيييح ,

: ابا امي ،،

فتحت عيوني على وسعها , ابعدتها عني وحضنت ويها وانا امسح دموعها : انا امج وابوج واهلج كلهم , لا تخآفيين ,

طآلعتني وقالت : بس انت تبا تودرني

قربتها مني , حبيتها على خدها , استحت ونزلت راسها بسرعه , وكآنت تبا تقوم , بس سحبتها من ايدها وقربتها مني اكثـر

قلت لها بهمس : أبآج ,

طآلعتني ومبين عليها الغباء ,

ضحكت وقلت : فديييييييييييتها يا ربي ، تعالي في حضني والا اقولج انا بشلج اساساً شو مقعدنا على الارض ,!




.

.

.

.












طيف



طآلعته بتملل

: الحين لو تشرح هالمعادله الف مره ما بفهمها الساعه 1 وانا ميته يوووع ,

طآلعني من طرف عينه وشآل النظآره كآنت بيتكلم

قاطعته انا : يااااي شكلك كيوت بِ النظآره

ضحك ,

: فتحي الدرج الي عدالج , فيه بطآطس وحلويات , تبين اي مشروب بارد , بتحصلين في الثلاجه الصغيره اليوم عبيتها من الجمعيييييييييه

وقفت على الكرسي اصااااارخ : ان شاء الله يايب جبس ليييز , احببببببببببببببه

أختل توآزني , صرخت بخوف وغمضت عيني بقوووو , ما حسيت الا وانا بين ايدينه , فتحت عيني وشفته وانا خيفانه والدمعه بتنزل ,

: كنت بموت

رد علي : مثل القطوه بسبع ارواح , يلا اشوف , هآتي لنا اي شي نآكله

ضحكت ,

قلت : انزين نزلني ,

ارتبك , وكآنه ما كآن حآس بعمره انه مآسكني بقووو

ابتعد عني ورآح للكتآب ,

تبون الصدق ,

اول مره اعرف انه وآيد ذكي , كنت اتحسبه يعتمد على المدرسيين الخصوصيين , بس طلع لا , الثآني على الدوله في الترم المآضـي ,

اكيد يبا يحصـل على الاول ,

يبت الاكل وخليته ويبت لي اورنآمين ،

قلت : انت ,, آمممم منو هالبنت الي ترسل لك في المنتدى .!

ارتبك وبعدها قال : قلنا بريك هب تحقيق

رد وقال : اباج تيبين علامه زينه ، سآمعه ؟!

قلت وانا اكل الجبس بشراهه , : ان شاء الله

قال : تدرين انه ورى باجر ملجه عبدالله و عليا

حسيت اني بختنق , شرقت بِ الاكل , شهقت وانا احس اني مب قادره ابلع الكميه الكبيره من الجبس , كآن يطالعني بخوف ,








مروان






ويها صار ازرق , ركضت اييب لها ماي , بدت تشرب وانا اقول في خاطري ان شاء الله ما يصير لها شي

قلت لها : حياتي الحين احسسسن

قالت : هييه

ما انتبهت لِ كلمتي ,

بس انا انتبهت ,

صح هي حيآتي ,

بس مب حاسه فيني ,,

رميت دبه الماي وقلت : مره ثانيه كلي زييين انتي هب يآهل ,

كآنت تعبانه .. احسها للحين مب قادره تتنفس زييين

طآلعتني وقالت : ان شاء الله


وقآمت وقفت على البلكونه , تبعتها , خفت تكون تعبانه وما تبا تخبرني , قلت : انتي بخير , ؟

ردت وقالت : هييه هات لي شيله ,

ابا اطلع في البلكونه اخاف حد يشوفني

يبت لها شيله وغطت شعرها ، حسيت بحزنها ,

قلت : شو فيج ؟

قالت : عليا احلى عني

رديت بسرعه : لا اكيييد ، انتي احلى بنظري ..

قآلت : بس هو اختارها

رديت بغضب : المسأله هب مسأله جمال , شخصيتها عيبته , مب ذنبه ان شخصيتج ولاشي , ومب جآذبتنه

طآلعتني وكآنت الدموع تنزل من عينها : مروآن دخيلك ,,,

ودرتني وكآنت بتدخل , ما ادري شو الي خلاني اتهور واشدها من ايدها لِ حضني , ابداً ما ابعدتني عنها بالعكس مسكت فيني وقعدت تصيح : سآعدني انسآه

كآنت تضغط بِ اظآفرها على جتفي وكل مره تدفن راسها اكثر في صدري كآنها ب ِ هالطريقه بتهرب من مشآعرها

شعور مؤلم

بس حلو , خلى كل خليه في جسمي ترتجف , اباها ، اباها بشده ,

قلت : انا اسف على كلامي الجآرح ، اهدي خلاص

تمت سآكته

مب مصدق انها في حضني , التفت على ضوء السياره الي سطع في البيت , كآن عبدالله ’ نزلت والتفت وطآلعني

ما ادري ليش تعمدت اني ارويه الوضع الي نحن فيه , عسب لا يتحسب انها بعدها تحبه

حتى لو انها بعدها تحبه , احس اني مكسور جدام اخوي , ويمكن هالموقف يخليني ارفع عيني في ويهه ، على الاقل


أبتعدت وقالت : مابا اكمل دراسه ابا انآم ,

ودرتني ودخلت للغرفه , مسكت الزقآيـر وبديت ادوخ , بتوتر ,

هل لابد اني اسعى انها تحبني والا مافيا مل ,

أحس اني في معركه

وضد منوه

ضد اخويه ،



.

.

.

.








نلتقي في الجزء الثاني من البارت

سمحولي البارت صغير , بس له جزء ثآني

هذا الي قدرت اكتبه

أختي مريضه فـ يالليت تدعون لها

بليييز بليز ،


=(


ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ



البارت 14







" 2 "





للبحر ....!!!





.






.


.




عبدالله







وعيت الصبح .. عندي دوآم ,,

خذت شور سريع ولبست البس العسكري ونزلت للصاله ,

حصلتهم كلهم ،

تجنبت اشوف ويه احمـد , خصوصاً بعد ما وصلني منه مسج آمس في الليل ، يقول فيه " ابعد عن حياتي انا وندى "

آكيد لآحظ اهتمامي , او ندى غلطت في كلمه

وطلع قهره كله فيني ,

قعدت بعد ما صبحت عليهم ،

رفعت نظري لِ عليا الي ويها متغير ومبين عليها التعب , لولا ان الكل بيلاحظ اهتمامي ، كنت بسأل , بس خفت احرجها بِ سؤالي ,

كآنت بينا ابتسآمات طفيفه ,

آحمد متوتر

صوت امايه : أحمد ، اعتقد انك بترجع على المغرب ,,

اوووالله ، كل هالوقت في الشغل

ما عقب , بس قال للخدآمه : وين لمار ؟

ردت :

She already leave the house yesterday with madam nada

لحظه صمت

ندى تركت البيت

وقف احمد وقال : انتي شو تخربطييييييييييييين ...!

صوت امايه : افتكينا منها ، عطها ورقتها وبختار لك احسن منها بِ الف مره

احمد قال بغضب : امـآيه ندى مالها غيييييييييييييري هنييه وين رآحت ..!

قآم بسـرعه يبا يروح غرفته

بس صوت امايه وقفه : أحمــــــــــد عندك ربع ساعه توصل لِ مكان الشغل


،


حسيت بقسوه الموقف على أحمد

كنت بدخل بس ما قدرت ، التزمت الصمت ،

أحمد كآن شاد على ايده بقوه يحبس غضبه

لف لِ امايه : على هالخشم

وطلع



قمت بسرعه وحاولت اتصل لِ ندى بس يطلع مغلق

وين راحت وكيف تتصرف بدون لا تقول لي ما اعرف ..!!!!!!!










كآيد








فتحت عيني وانا احس بتعب ،

وان جسمي كله مكسر , ابغي انزل من السرير ومب قآدر ’

ما حسيت بنفسي الا طايح على الارض

استويعت ،

انفتح الباب وشفت وآحد من الشباب الي يتعالجون : صار لي ساعه اوعيك ماشي فآيده , عنبوه ما كنت اتحسب رقآدك ثجيل لِهدرجـه

طآلعته وانا احس دقات قلبي تزداد ، وجسمي يتصبب عرق ،

اول ما طلع من الغرفه ركضت للحمام " عزكم الله "

ررفعت القميص بشوف ايدي

أثر الابره

يعني ما كنت احلم ,

ابره شوووه ,!!

ومنو له مصلحه آني ارد للآدمآن ،

مسكت راسي

طلعت لِ غرفه الرياضه , اراقب الوجوه ,

يمكن البعض هنيه يتعرض لِ الي اتعرض له ، ومب قآدريين يتكلمون ,

ممكن بو الهنوف كآن بيفضحهم ,

بس كييييـف ,

اذا حمد الي كلمني , و اكيد الي ينفذون هالجرآيم يعرفون بِ معرفته بِ الي قاعد يصير , خلوه يطلع ،

كيييييـف ؟؟!!


.


.


حسيت بصداع

التفت وشفت هذا الي اسمه حسين

منعزل بزاويه بروحـه ويقرا الجرآيد , وفي ايده كوب قهوه ،

طآلعني بنظره غريبه

تجآهلته ..

وبديت اشل الاثقآل وانا اتنفس بصعوبه ،

لِ اللحظه الي شفته فيها عدالي , وقف وقال : اقرا الجريده ,

ورآح بسرعه ,

دش الصاله الدكتور محمد

توجهت للجريده المرميه على الطاوله ،

مسكتها , انصدمت من الي شفته ..!!







غيث





فتحت عيني بتعب ،

رفعت راسي , كآنت نآيمه عدالي وشآده بِ ايدها على طرف بجآمتي

كآنها خايفه اني اروح واتركها ,

حقير , حسيت اني صدق حقير , مررت ايدي على بشرتها النآعمه

آمس ، بكل جوآرحي كـ رجل ,

كنت اباها ,

بس حسيت بخوفها ، احتويتها ، وفعلاً ،

كآنت جداً مطيعه , وخجوله ،

هآي هي اول النسآء في عالمي ، بعد جوآهـر

جوآهر ,

الي حبيتها للجنون

وكنت اتحسبها تحبني للجنون

همست : شهد , قلبي

فتحت عينها ، وردت غمضتها ضحكت وقلت : قومي ننزل السوووق ,

يلاااا , وبالمره بنتغدى برا , يلا حيآتـــــي ،بخذ شور وانتي قومي وصحصحي



.

.

.

.


مسكت ايدها ونحن نازلين السوق

كآنت تخآف شوي من بعض الوجوه ،

وما استغرب , طول حياتها في بيت امها , ما تطلع ,

حتى تعليمها ، ما كملته ,


قالت : انا عندي ملابس , ليش تآخذ لي , انت ما تحب ملابسي ؟

طآلعتها وما عرفت شو ارد ,,

بعدها قلت : اباج تلبسين على ذوقي , انتي تبيني اكون مبسوط صح .!

ابتسمت وقالت :هييه اكييد

قلت : خلاص عيل , دشي وقيسي الملابس


.

.


يلست اتعبث بالتلفون ،

لحد ما طلعت ترويني الفستان الي خذته لها , كآن نآعم

توقعتها تطلع حلوه فيه ،

بس الصدمه انها واقفه والفستان في ايدها , قالت : لعوزني ما عرفت البسه ,

حسييت ب احرآج وشويه غضب ,

صآحب المحل يطآلعني ,

قلت لها : اتوقع يكون على قياسج

خذته بسرعه من ايدها , وخذت اكثر من لبس ثآني ,

وهي اطالعني , بس , ما تكلمت بِ اي كلمه ,

ما تعرف تختار

ولا تعرف تتعامل مع اي شخص غيري ،

خذت الاغراض وطلعنا ،

لآزم تعتمد على عمرها

قلت لها : شهد ما اباج جييه , اباج تعرفين في كل شي ، جوآهـر تعرف في كل هالامور

ومشيت بسرعه ,, لحظآت وانتبهت انها هب عدالي ،

لفيت وشفتها وآقفه بعيد و ويها صاير احمر واطالعني بغضب كبييييييييير ..!!!!









فيصل




آسمع صوت انفآسها وهي نآيمه ،

هذا الي صار طول الليل

بس قلت لها كلمه ,

" لا تسكرين في ويهي , خليني اسمع صوت انفآسج بس "

وما حسيت بنفسي الا نآيم ,

وعيت رفعت السماعه ،

قلت : الو

بس محد رد علي الا خيبه الامل

سكرت ،

ارسلت لها مسج " نلتقي اليوم في مطعم ##### على الساعه 2 الظهر ,

ما حصلت رد منها ، بس متآكد بتكون موجوده

الي خلاهـآ ترد علي امس وما تسكر في ويهي طول الليل

هو نفسه الي بخليها اتكون موجوده اليوم في موعدنا


خذت شور سريع ,

ولبست ,’ وتعطرت ،

طلعت لِ مكتبي , ما شفت رغد الصبح ،

او يمكن تجنبت هالشي

دشيت المكتب , و صوت السكرتيره تخبرني بِ اسماء الاشخآص الي اتصلوا فيني اليوم , ومن بينهم ام رغد

,


شليت السماعه بسـرعه

ودقيت لها وكل مشآعر الكراهيه تسيطر علي ....

ردت بمياعه : الو

قلت بجديه : شو تبين ؟!

قالت : ابا اشوف بنتي , وهالشي من حقـي ,,

قلت : وشو المناسبه ؟!

قالت : بنتي وابا اشووفهـآ , مب لازم تكون في اي منآسبه ،،


.

.

زياراتها ثقيله على قلبي

وفي نفس الوقت , ما اقدر اخليها تنفرد بِ رغد

اتوتر لِ مجرد التفكير بهالشي ,

بتزورنا اليوم ، المسـآ

الله يستر ,

ما ادري ليش احس ان وراها مصيبه ....




.


.


.







جواهر







أحس بضيجه ,

شو يسوي الحييين .!

ومعقوله يعاملها كـ زوجته ويعطيها حقوقها ،

وتكون في حضنه بعد ما كآن هو لي انا بس , معقوله ،

تميت رايحه راده في الغرفه بتوتر ,

انفتح الباب وشفت خالتي

قالت : روحي لعذاري شوفيها , مب طآيعه تطلع من غرفتها ـ

رحت لها ، دقيت الباب وما ياني اي رد

اضطريت افتح الباب , شفتها نايمه في سريرها ، طآلعتني وقالت

: سكري الباب وطلعي

قلت : ما صارت , انتي على حالتج هذي من سمعتي خبر وفاه احد مرضآج , الي اعرفه انج دكتوره نفسيه ولازم تفصلين مشآعرج عن العمل ،

ردت : ادري , بس

قآطعتها : قومي ننزل تحت خالوه تتريانا , اذا هب عشاني عشانها , خلينا نقعد وياها ,

قالت : بخذ شور وبنزل , سبقيني


نزلت

خالتي كآنت متضايجه من الوضع الي في البيت

كآنت تشكي لي

: غيث خذ له وحده خبله / لطيفه قطعت اخبارها , و ولهت على عبود وصار لي فتره ما شفته , عذاري حالتها صعبه , وآنتي

قآطعتها : انا ما فيني شي .!.

صرخت : متى بتحسين , غيث عرس , في حرمه ثانيه في حياته سواء كآنت خبله والا صاحيه ، هي حرمـه , حسي وآبدي تحركي ، انا للحين مب عارفه كيف انتي راضيه بِ هالشي ـ بس بتندمين

كآن كلامها مثل الصفعه ,’ طلعت لِ غرفتي بسرعه ,

مسكت تلفوني وبديت ادق له , كآن يرن بس هو ما يرد

حسيت بتوتر اكثر

شو الي قاعد يسويه الحيييييييييييييين ,

رد رد , غيث رد على تلفووووووووووونك

فريت التلفون بكل غضب , ما عليه , ما عليه يا شهد الخبله , اما خليتج تطفشين من هالبيت , ما اكون جوآهر

غيث لي انا بس , وبسترجعه ,

وبنشوف بمعركتنا هـآي من بيفوز



.

.

.

.











ندى







وعيت الصبح على صوت لمار ،

: يلا خلينا نفطر بالفندق تحت

طآلعتها وقلت : انتي اكيد مينونه انج طلعتي وياي من البيت

طآلعتني وقالت : اكيد ، يلا خدي شووور وخلصيني ،

ضحكت عليها ، من يوم انا ياهل مافارقتني ،

خذت شور ونزلت برواق اتريق ,

لمار بعصبيه : ندى صيري عاقله , خلينى نتصل ب عبدالله يدفع للفندق وهو بيتصرف

قلت لها بغضب : مابا ، مابا لا احمد ولا عبدالله , ما بعتمد على حد فيهم , بعتمد على نفسي ,

صرخت : لا يكون راح تنفذي كلامك وتشتغلي رقآصه ؟!

ضحكت وما قدرت اسكت : هههههههههههههههههههههههه ، لالا , شو رقاصه , تخيلي ,

التفت وشفت شآب ثلاثيني يرآقبني من بعيد ,

ابعدت نظري وطآلعت لمار , وقلت : انتي شو فيج مستعيله , ان شاء الله خير

ما قدرت اتريق من نظراته ,

اخر شي قمت ورحت له وقلت بغضب : ممكن اتريق ،

طآلعني وابتسم وقال : اكيييد ، عذريني لِ تطفلي , بس حديثج انتي والي وياج كآن وآصل عندي وما قدرت امنع نفسي من الانصات

اووف , شو هالنفسيات , نآقصه قرف انا , التفت برجع لِ طاولتي وانا اشوف لمار اطالعني بستغراب ,

بس حسيت ب ايده تمسكني التفت بغضب , سحب ايده وقال : اسف ـ بس عندي لج عرض

اووف , تركته ومشيت بس هو لحقني للطآوله , مد ايده وصآفح لمار ,

وقال لي : خلج عمليه , انا بستفيد وانتي بعد

طآلعته وقلت : عندك عشر دقآيق ,



.


,



ما خلصت العشر دقايق

الا ولمار وقفت وهي تصرخ : انت اكيييييييييييد انجنيت ,,

وانا اطالع بستغراب ..!



.


.


.


.










كآيد





الكلمات المتقآطعه ,

كآن محدد على حروف معينه ,

دققت فيها وكانت النتيجه


" نلتقي في الحمامات الساعه 2 "


.

.

.



اصدقه

اثق فيه ،

والا بيورطني ..

كنت متردد , اروح او لا ،

بس على الساعه 2 , ما قدرت اسيطر على نفسي

ابا اعرف كل الي يصير هنيه

وحسين هو المفتاح ,,!

سواء كآن هالمفتاح

جزء من اللعبه

او حزء من الغلابه الموجوديين


توجهت للحمامات " عزكم الله "

الممرات مظلمه ,

كنت اذكر الله في دآخلي ,

لازم اكون قوي , عشان البقيه ،

دخلت ,

وحسيت بصوت الباب يتسكر وراي ,

سآعتها كرهت نفسي اني غامرت







أحمد





وقفت جدآم البحر , وانا اشوف الباخـره الي فيها الشحنه الي يترياها الوالد اليوم ، لازم اجيك على كل شي ،

الشغل خذ كثير من يومي واهتماماتي , كنت طول اليوم هايت في المولات

الحين مب محصل وقت للنوم ,

طآلعت البحر , وانا افكر ,

ليش مغلق تلفونها , وين باتت , يمكن ردت بيني وبيتها ،

اول ما اخلص شغل بروح لِ البيت وبدورها ,

مالها حد غيري

قلبي صاير مثل النار , وآحس بتخبل

التفت على صوت مديري بدر : أحمــــــــــــــــد يلا اشوف دش الباخره وجيك على البضاعه ، لازم توآفق الموآصفات ، وخذ وياك المهندس

دخلت ،

و كآن الامر بِ النسبه لي متعب , متعب جداً

ما حسيت ب الوقت , ,

ماعدا اني مجهد وآيد , بس تحركت بسيارتي بسرعه كبيره للبيت ،

دخلت , من طلعنا منه ,

ماشي تغير ,

مب موجوده ..!!



يلست في السياره والباب مفتوح وانا افكر ,

خليت راسي على السكآن

وين راحت ,

ويييين ..!!

ضربت براسي اكثر من مره عليه ,


قالت لي مره ندى ,

بعض الاشياء , لا تعود كما كآنت

مهما حاولنا ,


معقوله ننتهي , وما نعود شرات قبل ,,

مستحيل استسلم بسهوله ,

رديت البيت ، وطلعت لغرفه امايه , وانا بملابس الشغل ,

دقيت الباب ودشيت ,

طآلعتني وابتسمت : قالوا لي اليوم اشتغلت بذمه وضمير

تجآهلت كلامها وقلت بغضب : ندى زوجتي وكرآمتها من كرآمتي , هي طلعت من هالبيت ولا اعرف مكآنها وانا بعد مالي مكآن لا كآني ولدج ,

اعتقد اني اعني لج بس موظف ,

انا طآلع من البيت ,




.

.

.



في هآي اللحظه

حست ام كآيد انها بتخسر ولدها , الي بدا يتغير ويثبت لها انه قد المسئوليه , تبعته ومسكته من ايده وهو في حاله غضب

وقالت : لا تطلع من البيت , أخوك عبدالله بيتولى مهمه البحث عنها ، خلك هنيييه ,,!

اكتفى بِ انه اعطآها نظره , تبين لها مقدار المه

وطلـع ,


.

.

.

.

.









روضه




كنت متردده ،

اروح له ، او لا

بس ما قدرت , بعطي نفسي وبعطيه فرصه ـ

أخيره ،

تآنقت وكنت بطلع ، بس تذكرت ان سيارتي للحين ما صلحوها ،

رحت لِ عليا ،

الي مبين عليها التوتر وآيد , كل هذا بسبب الملجه الي بتم بآجر ،،

قلت لها : فيصل يبا يشوفني ...

طآلعتني وقالت : ويين , وليش , وكيف رجعتي تكلمينه ؟!

مسكتني من ايدي ودخلتني دآخل غرفتها

حسيت بخوفها علي ،

ابتسمت

اول مره احس بِ هالشي , طيف من عرست , مشغوله عني , وآحسها صايره كتومه , ,

مالي الا عليا ،

حكيت لها الي صار بخجل ,

طآلعتني وقالت ، بس انا اخاف عليج , خليني اروح ويآج

مسكتها من ايدها وقلت لها : تعالي .. بعد يكون احسسسن , !


.

.

.

.



اول ما نزلنا صوب السياره ,

كآن عبدالله نازل من سيارته , قال بصوت مسموع : وين رآيحآت ؟

ارتبكت ,

بس عليا انقذت الموقف : محتايه اغراض من السووق ..

ابتسم ابتسآمه عذبه , أحسسسه وايد يحبها ،



.

.

.

.



قعدت بتوتر ,

وقلت : هاي عليا , بنت عمـي و بتكون زوجه اخوي عبدالله قريب

طآلعها فيصل وابتسم , وقال : تشـرفنا

ابتسمت هي بدورها له ،

قـآل : في كلام وآيد , بقوله ، اباج تستوعبينه , وتقدرين ظروفي

قلت له بخوف : تفضل ..

.

.

.


يلست اطالعه

وقلت بخيبه امل : يعني شوووه ..!! شو الحل ,, وشو النهايه ؟؟!

تنهد وقال : ليتنى اقدر اخذج بِ السـر .. , ليتني , وليت كآيد موجود كآن بيكون لنا تصرف ثآني ,,!

طآلعته ونزلت دموعي : لا تكلمني ، يوم تحل مشآكلك , تعرف بيت اهلي

بس كلآم عليا خلاني اوقف ,

الا انصدم ..!!










شمسه






دخلت الشقه ،

شفته في ويهي , حضني بقووو وقال : وينج انتي ..! جييه تطلعيييين وتخليني احآتيج ,,,!

كنت هب ويآه , كنت سرحآنه بمخططي ، وتذكرت موقفي مع طآرق وهو يوعدني انه يخليني ارد البلاد , بس اهم شي , اعطيه جوازي الحين

الجوآز عند جآبر

لازم اخذه بِ اي طريقه , السفاره ما بتنفعني ,

جآبر له معارف في كل مكآن

وله كلمه عند كل حد ,

يعني ماشي فآيده من السفاره ، خصوصاً انه معروف , زوج امـه كآن سفير ,

مسكني من ايدي وسحبني للكنبه ,

وقال : لا تطلعين جييه مره ثآنيه , فآهمه

هزيت راسي بِ الايجآب لازم اكون طيبه وياه هالفتره و آكسبه لحد ما احقق هدفي ,




قلت : بخذ شور سـريع وبطلع بجهز لك اكل تآكله قبل لا تروح الجآمعه ,

طآلعني وقال : اوكيييه , خذي رآحتج


"


مسكني من ايدي وسحبني على طرف

قلت بخوف : طآآآآرق

قآل : هييه , مابا حد يشوفنا ويا بعض , تعالي وياي , تبعيني

تبعته ,

لحد ما وصلت شقته , بِ الاول رفضت ادخل ,

بس انا وآثقه فيه , دخلت وانا متوتره ,

ريحتني نظرآته وهو يقول : تراهم دبروا لي مصيبه والا ما تركتج يا شمسه , انا مرآقب وضعج من بعيد , كنت بس ابا اتآكد انج بخييـر , ويوم اكتشفت العكس , قلت مالي الا اترياج وانتي بروحج ,

صحت , ما قدرت اسكتت ,

هدآني , ما حسيت الا وهو يالس عدالي

قال : اعتبريني مسؤل عنج , لحد ما تردين البلاد , بس سآعديني وساعدي نفسج عسب تطلعين من هالوضع


"



طلعت وانا لافه الروب على جسمي ,

شفته في الصاله , ابتسم وقال : طلبت بيتزا , تعالي نآكل يالس اترياج

قعدت عداله بعد ما لبست لبس خفيف , كنت سرحآنه

قال : كنت قآسي اليوم الصبح , اسف

انصدمت فيه ,

رد وقال : مابا اخسرج , انا خسرت امي ، باسلوبي وعنجهيتي ,

كنت احاسبها لانها تركت ابوي وتزوجت ريال ثآني يربيني ,

كنت اتعذب وآيد

اول مره يكلمني عن نفسه

لالا , مابا اتعاطف وياه ،

بعد شوي بيرجع الوحش الي اعرفه ،

قال : اختي بتي عندنـآ , اسبوعين بس ،

لانها يايه تسوي فحوصات ، مرآجعه , سبق وسوت عمليه هنيه ,

طآلعته بخيبه امل , أخته موجوده هنيه في البيت , يعني ما بقدر اخذ رآحتي , افتش على الاوراق ,,

طآلعني وقال : وبالمرهب تتسلين وياها ، هي بتوصل بآجـر ,,


للحين ما اعرف شي عن اهله

ولا ابا اعرف ,

خلاص

انا عزمت ارحل , واتركه

من تسنح لي الفرصه , بودره , ,

.

.

.




طيف





مسك القلم بغضب ,

: المعادله سهل وايييد بس انتي ركزي وياي ,

تآففت وانا ابا اصيح : مروآآآآن ،

قال : جب

طآلعته بصدمه

بدا يشرح مره ثآنيه ،

وبديت افهم اكثر ،

رفع شعره وهو يعدل النظآره ،

كآن يشرح بذمه وضمير ,

قلت له : لا اتعب عمرك , انا اليوم مضآيجه

قمت , ماعدا اني فهمت بس ما اقدر استوعب اكثر , فريت عمري على السرير , حسيته يطآلعني وبعدها بدا يحل بروحه مسآئـل ,

حسيت بدموعي تنزل بصمت , مسحتها بسرعه وانا اسمعه وهو يقول :

طيف ,, شو رايج نطلع نتعشى برا ..!

قمت بصدمه ,

ابعد نظره عني وقال بتردد : يعني تغيرين جووو , وبالمره نطلع من البيت , ومن جو الدراسه , لا تنسين جدآم الكل نحن معاريس يداد ..!

ابتسمت , انا صدق محتايه اطلع ,

قلت له : انزين بشرط

رد بتهكم : بعد تتشرطييين , ,, شو بعد .. شو شرطج ؟!

رديت وانا اضحك : ابا البحر , خلنى نطلب من برا , ونآخذه للبحر , نتعشى هنآك ,,!

قـآل: اوك , يلا قومي تجهزي ..



.



لبست بنطلون جيز ,

وقميص اخضر , اغلب ازراره مفتوحـه ومبين تفآصيل جسمي

تعدلت , خليت مكيآج على ويهي , وتعطرت

كآن هو يتجهز , بس قعد يترياني ويراقبني شو اخلي على ويهي ,

تقرب مني وقال : انتي حلوه , ما يحتاي كل هالمكيآج يلا الساعه 11 الحيين ,,

ابتسمت : يلا انزين

لبست العباه , المفتوحـه ,, انا جيه متعوده والكل متعود على ستايل لبسي ,قميص طويل وجينز , وعباه مفتوحـه , تقرب مني وملامحه متغيره ,

اول مره يكون قريب مني لهدرجـه

ارتجفت وانا احس بِ ايده على قميصي ,

رفعت نظري له وهو يسكر كل الازرار , حسيت اني بختنق ,

قال : جييه احسسسن

حسيت بحراره في جسمي كآمـل , وبشعور غريب , ما عرفت افسره ,

بس خلال هاليومين , عرفت اشياء كثيره عن مروان , ما كنت اعرفها عنه من قبل , نزلنا ,,


.

.

.

.


خذ سويج سياره كآيد

يلست اطالعه : متى بطلع الليسن

قال : قريب , خليني اخلص امتحانات ,,

ابتسمت , طلعنا , ما خفت لاني متآكده انه يعرف يسوق

طآلعني وقال : من وين تبين ؟!

رديت : فآست فووووود

طآلعني بتهكم وقال : يا الغبيه , كل هذا يأثر على صحتج , بنآخذ لنا مشآوي وهالامور احسسسن ,

قلت : مابا , ابا فآست فوووود

طآلعني وقال بحده : طييييييييف ,

قلت بتأفف : ردني البيت اذا بتآخذ لي الاكل الي انت تباه ,, اووووف

قال : الا بتروحيين وبتآكلين من الاكل الي انا اطلببببببببببه ,!

أحسه يعايضني , فيني ,

رحت قلت : عنييييييييييييييييد

طآلعني وقال : وانتي اكثر , وكلمه الريال تمشي

ضحكت بِ استهزاء ,

وبعدها نزل هو يشتري عشا , شفت الساعه 12 , تآخرنا ، قبل كنت ما اقدر اتآخر برا اكثر من الساعه 8 ,

الحين اطلع الساعه 11

والله زمن

عاد الحين محد يتحكم فيني ,

تذكرت هادف ،

بكلمه فون باجر الصبح بطمن عليه /

لحظآت وطلع مروان عطآني الاكياس وهو حرك السياره , كنت متلعوزه

بس لاحظت انه طآلب لي فاست فووود ,

ضحكت وطآلعته , بس هو كآن مركز على الطريق ,

نزلنا على البحر , وقعدنا نتعشى ,

كآن الجو وآيد حلووو

ركضت على الرمل وهو يطآلعني , كنت شرآت اليهال ،

مابا شي , ابا اكون حـــره ,

المكآن شبه خالي , وهالشي خلاني اخذ راحتي ,

مروآن قعد يراقبني من بعيد ,

نسيته ،

وبديت العب بِ المآي , انا اعشق البحر بشكل كبيـر ،

رفعت عباتي وخليت ريولي في المآي ,

أنسدحت على الرمل وانا احس بِ الموج يقترب منـي ,

يوصلني لِ خصري ويرجع ,

الله ,

شعور وآيد حلوووو ,

غمضت عيني ،، و .............................!!!















نهايه البارت


ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ



البارت 15


" 1 " 

.
.
.
.







كنا صغار 
معظم الوقت العب وياها ، كآنت ما تحب تلعب الا وياي انا 
ماعدا ان عبدالله كل ساعه يزقرها تلعب وياه , صح الفرق بينهم شاسع وحتى الالعاب الي يلعبها غير عنا ، بس هو كآن وآيد يتقرب منها 
كنت صغير واغار 
بس هي كآنت تمسك بِ قميصي ، وتكره اسلوب عبدالله وياها ، 
كنت استآنس , 
في يوم ، يا صوبها بعد ما كنا انا وهي نلعب عند المسبح 
قال لها : تعالي وياي ، بنلعب على الكمبيوتر وبعلمج عليه 
ردت : لا مابا ابا مروآن 

.
.

أبتعد 
اندمجنا بِ اللعب ، 
بس صوت هادف واحمد خلاني التفت واشوفهم 
ما ادري شو كآن سبب المشكله 
بس الي اعرفه ان احمد و هادف ، دفعوا بِ طيف لِ المسبح , 
كآنت تصارخ 
وانا وقفت اطالعها تغرق , 
ما عرفت شو اسوي صوت صريخها ملى المكآن 
وكآنت تصرخ بِ اسمي , 
بين ضحكات احمد وهادف السآخره 
كنت انا بس اطآلع ، مب عارف اتصرف 
لحظتها ، محد ساعدها الا عبدالله 
من يومها ، 
وكل ما تتعرض لِ اي شي تلجأ له ، ما تلجىء لي 
واعتقد من يومها , رسمت في ذهنها , صوره لِ عبدالله ، على انه غير 
وانا الي كل وقتها وياي 
طلعت ولاشي ، 


الذكرى بالنسبه لي مؤلمه 
هل هي تتذكر ؟! 
هذا السؤال الي يخطر في بالي / اكيد تتذكر
وانا في نظرها شوو .!! 
جبان ، 
أكيد جبآن ، 

التفت اشوفها ، حسيت ان الموج بدا يكون قوي , 
تقربت منها, مسكتها من ايدها بلطف 
بس هي خآفت , الظآهر كآنت تعيش لحظه تآمل 
قلت : بس خلينا نروح ، الساعه وصلت 2 
شدتني من ايدي وقعدتني عدالها : مابا ارد البيت , خلنا اليوم هنييه ، لا نروح دخيلك اول مره تترجآآني 
يلست اطالعها ونسيت كل كلمآتها , 
مديت ايدي ادخل بعض خصلات شعرها الي طلعت من طرف الشيله , 
ابتسمت ورجعت اطآلع الموج ،
بس انا بعدني اطآلعها ، 
للحظه الي حسيت فيها بِ خطر ، 
التفت 
وشفت كلب " عزكم الله " 
ياي يركض صوبنا وبالاحرى طيف مجآبلتنه , شديتها لي بقو وهمست في اذنها 
لا تتحركييييييييييييييييين 
حسيت ان جسمي يعرق من التوتر ، 
جبآن 
انا دايماً جبآن جدآمها ،، 
كآن مسرع واشوف صآحبه يركض وراااااه 
ويأشر لي بأنفعال عسب نهرب 
شليت طيف من خصرها وخليتها ورآآآي تمآماً , كآنت مآسكتني بخووف بس ما تتكلم ، وكأنها تتريا قدرهاا , مب وآثقه في الشخص الي وياها 
كتمت اه قووويه من انها تطلع مني وانا احسسس بِ انياب الكلب تخترق ذراعي ، 
أكتفيت بِ اني شديتها اكثر ل حضني , كآن عطرها يخفف الألم 
للحظه الي انشد فيها الكلب " عزكم الله " بقوووه ، 
رفعت راسي وشفت ريال يلهث من التعب 
: أسف والله أسف , السموحه منكم , ادرب كلب الحرآسه مالي ، وقلت محد عند البحر الحييين ، لازم اوديك المستشفى 
نزلت نظري لِ ذراعي , كآن لبسي متلطخ بالدم 
سمعت صرخت طيف : مروآآآآآآآآآآآآآآآآآآآآآآآن ، تعووورت مروووآن طلع منك دم ,, طآلعتها وانا ملتزم الصمت ، وآحاول اخلي ملامحي طبيعيه ، 

.
.
.
.
.



شهد 







دخلت الغرفه 
فريت الاغراض على الارض ، 
ليش جيه يعاملني ، ليش ؟! 
انا شو سويت ، أحسسسه عصبي , اخاف منه , مب حآسه بِ الامان وياه ، 
هذا غير اني ما افهمه , 
ولا افهم تصرفاته 
وكل سآعه يتكلم عن زوجته الاولى , انا في شوى مقصـره 
يحسسني اني اقل منها , وقفت جدآم المرأيا اطالع نفسي 
امايه كآنت تقول لي اني جَميله 
الظآهر جوآهر اجمل في عينه , 
بس انا يهمني رضاه ، 
أمايه قالت لي ، ان الرسول صلى الله عليه وسلم قايل ان المرأه اذا ادت فرضها , وصآمت شهرها وحفظت نفسها وطآعت زوجها دخلت الجنه 
انا ,, 
قطع حبل افكاري دخوله لِ الغرفه , سكر الباب بقو وقال : شهد ، يُفضل نقدم الرده للبلاد , شو رايج ؟! 
طآلعته وابتسمت : الي يريحك ، 

.
.
.

دخلت خذت شور سريع , 
ولبست قميص نوم , هو شراه لي ، كآن جريء , 
بس انا بلبس الي هو يباه ، 
طلعت وانا ابتسم له , بس هو كآن منسدح على السرير وسرحآن 
طآلعني ويا صوبي ، حضنته وايد 
قلت : شكراً على الاغراض الي خذتها لي 
رد وقال : هذا وآجبي ، 
مررت ايدي على لحيته ، وقلت : خفف لحيتك ، تراها تضآيجني 
ونزلت راسي بخجل ، 
قال بسرعه : بس جوآهر تحبها جييه 

,



كآن هالموقف ثاني موقف يهمشني فيه جدآم جوآهر 
ابا التقيها واشوفها , 
شو فيها زود عني ..!! 









عليا 




التفت لِ روضه الي اطالعني ومستغربه 
قلت : انتي تعرفين اني ويا امج وآيد يا روضه ، هذا الي سمعته ، 
ها الكلام دار بينها هي وخالتج ام هـآدف ، 
يبون يزوجونكم لبعض ، حتى قرروا ان هالشي يصير خلال زوآجي انا وعبدالله ، 
كآن عادي اسكت , واقولج انتظري فيصل خليه يرتب اموره ـ 
بس مافي وقت ، انتوا لازم تتصرفون ، 
طآلعت ملامحها الي توترت , وفيصل الي ضرب على الطآوله بغضب ، 
وقال : شو الحل الحييين .! 
التفت على صوتها وهي شبه تبكي وقالت : بس خالتي قالت لي , , ان في هالحفله ممكن وحده تشوفني وتخطبني , لو كآنت تباني لِ ولدها ، ليش قالت ..! 
قآطعتها بخبث وقلت : كآنت تجس نبضج , تشوفج اذا متقبله الزوآج من غير هـآدف , وأنتي لاحظتي كيف هو وقف ويآج قرب المسبح .,,! 
قآطعني فيصل وهو يقووول : شوووووووه , وآٌقفه ويآآآه ,,, رووووضه ,,, 
التفت عليها وهي تقول : بسسسسسسس انتوا الاثنين , خلوني في حـآلي 
مسكت شنطتها ونزلت , 
قلت له : تصرف ، لا تضيعون حبكم , انا اقولك هالشي , ممكن فتره قصيره وتضيع هي من ايدك 
سحبت شنطتي وركضت وراها , وين راحت بعد هـآي ,, وييييين ..!!!! 

.
.
.
.

التفت لِ ورآي شفت فيصل طآلع هو الثاني 
وقفت في نص المول 
لفت انتباهي شآب يمشي ورا فيصل , وفي ايده كآميـر , 
يحآول يخفيها ، 
مشيت صوووبه وانا مب عارفه , هل الي اسويه صح والا غلط ..!!!! 














.
.
.




آسمرآني 
طويل القامه ، 
لابس ملابس عصريه جداً , 
شعره يكآد يلامس كتفيه ، مع اثار لِ صبغه شعر شقراء قاربت على الزوآل ,,! 
تبدوا على ملامحه لمحه ليست بِ خليجه ، سببها والدته الاسبانيه الاصـل , 






حآمد 








من شفتها وملامحها شدتني 
جسمها الرشيق المتنآسق ، 
شعرها العجري , 
تنفع 
أكيد بتلفت الانتباه ، أكيد تنفع لمثل هالامور ، 
وانا محتاي هالفتره , لبنت مثلها ، كان صوتها يدآعب سمعي 
هي والي وياها ، ركزت في ملامحها مره ثانيه 
شفايفها ناعمه ، 
خصرهـآ , 
ابا اشوف خصرها ، لازم تقوم , يالله , وقفت ، يآيه تمشي وقربي بعد 
وقته ادقق في تفآصيل جسدها ,, 
ما حسيت الا بِ ايدها الي تضرب على الطاوله وانا مركز على اناقتها , والاسواره النآعمه الي تحيط بِ رسغها الابيض ، 

قالت بنعومه مع غضب مصطنع : ممكن اتريق
رديت : اكيييد ، عذريني لِ تطفلي , بس حديثج انتي والي وياج كآن وآصل عندي وما قدرت امنع نفسي من الانصات ... 
حاولت تبعد , مسكت ايدها ، اووف , نظرتها لي بعصبيه تخليني ابتعد 
الله يغربل العدو , قلت وانا استدرك الموقف : اسف ـ بس عندي لج عرض
تركتني ورآحت 
مغروره , 
وقفت جدآم طاولتها هي والي وياها ، مديت ايدي وصآفحتها ، 
ابتسمت , وقلت : خلج عمليه , انا بستفيد وانتي بعد
سحبت الكرسي بدون لا اكترث لِ نظرات غضبها 
قلت : انا حآمـد ال##### , مصمم ازياء , 
طآلعتني وقالت : تشـرفنا 
قلت : من بعيد كنت اراقب ملامحج , ما شاء الله ، جسمج جداً متنآسق , بشرتج , وشعرج كل شي فيج ملفت 
طآلعتني بِ استغراب وقالت : لو سمحت انا ,, 
قآطعتها : انا اباج تشتغلين وياي , ومثل ما سمعت من كلآمج مع " أشرت على الي قاعده عدالها " 
قالت : لمآر 
قلت : الانسه لمار ان عندكم ضائقة مادية ...
قالت لمار : وشو عرضك لِ ندى ، شو الوظيفه ؟! 
قلت بِ اعجآب : مع هالجسم وهـا الملامح ، اكيد عارضه ازياء ..! 
,

ما كملت كلمتي الا وصوت لمار يعلى : انت اكيييييييييييد انجنيت ,,
قلت لها : عفواً , خليني اكمل كلامي , 
ردت : اي كلام الي بدك تكملووو ، ندى يلا قومي نرووووح 
ندى طالعتني وهي تبتسم بِ ابتسآمه خبيثه قالت : كم بتعطيني ؟! 
ابتسمت وانا اشوف لمار منصدمه ، قلت : الي تبينه ، .!! 







,
,
,



كآيد 





دزيته بقو على اليدار 
طآلعني وقال : اهدى , وخلنى نتكلم ، 
طآلعته بعصبيه وقلت : شو تبا ..! خلصني ...!!! 
قال : الكلام جيه ما ينفع ، اسمعني ، خلك هادي , مابا صوتنا يطلع , ترا اليدار لها اذان 
قلت : تفضل 
رد وقال بصوت خفيف : تستوي عمليه تهريب لِ المركز ، مرآت في الورد ، يخلون " الافيون " ,, يعني لمرضى معينين , مرضى ما يبون العلاج , دآشين رغماً عنهم , بسبب الاهل ،،
قلت له : هالكلام تخدع فيه غيري , بو الهنوف لا يمكن يكون ,,! 
قآطعني : انت ما تفهم ، خلني اكمل كلامي ، انا ما قلت ان ابو الهنوف هو الي ... 
دزيته بقو وقلت : لا تيب اسمه على لسآآآآآآآآآآآآآآآآآآآآآآنك 

كنت ابا اطلع 
أحس اني مكتوم , مابا اسمع اي شي , انا شو الي خلاني ادش هالزوبعه , 
شووووه .!! 
مسكني من ايدي قبل لا اطلع : اندفع لهم عشآن يذبحونه ، بجرعه زآيده , والموضوع غطوا عليه ،، 
قلت : كيف ؟
رد وقال : اخوه ، 
رجعت لِ ذاكرتي كلمات بو الهنوف عن اخوه ، 

" 

عند اخوآن اثنين ، 
ابو ندى هج برع البلاد ، بعد ما سلمه ابويه كل املاكه 
والثاني اخوي ابو سيف ... ، 

رديت وقلت: وانت مشكلتك ويا منوه ؟! 
قال : بو سيف , بعد ما توفى الوالد ، ترك لنا الفتات , خصوصاً ان اغلب املاكه سجلها بِ اسم بو ندى الي من بعد وفاه الوالد ما شفناه ، الي بآقـي تقآسمناه انا واخوي بو سيـف , بس هو طمآع , يحسسني دايماً ان الدنيا معركه ’ لنيل الماده لا اكثر , 

قلت : وشو صار ؟! 
كمل : ماشي , انا حبيت وحده من الاهل الي هي ام الهنوف ,, ما كنت ادري انه يحبها ، خلافاتنا انا وهو كآنت دايمه ، بشكل يومي , لِ اليوم الي اكتشفت فيه انها يختلس من شركتنا , يومها صار بينا خلاف كبير , 
وبعد فتره , سآمحته وتحسبت ان كل شي انتهي , ورجعت له , مالي غيره في الدنيا , كنت ادش سهراته وجلساته , شـرب , وخمر , وامور ثآنيه ، 
لِ اليوم الي تم استدرآجي فيه للمخدرات , احساسي يقول لي انه هو ورى كل شي , بس الاخوه الي في دآخلي تنكر انه هو الي سوى هالشي فيني ,,! 
ام الهنوف يابتني هنيه , وبعد علاج دكتور محمد والدكتوره عذاري, اقتنعت ان الي كنت فيه دمـآر يا كآيد ,, الحمد الله , الحمد الله اني رجعت لِ صوآبي ,,

" 



قلت له بخوف : ابو سيف ؟
قال : ما ادري , بس الي اعرفه انه اندفع لِ محمد عشآن يوقف قلب بو الهنوف هنيه وما يطلع للحياه ..! 

كسـرت المرايا الي جدآمي بغضب , 
فتحت باب الحمآم " عزكم الله " 
كنت امشي في الممر بدون لا احس وين رآيح ,, 
قعدت على اقرب كرسي , مرت لحظآت وحسيت بِ ايد تتخلى على جتفي , كآن وآحد من المرضى الي وياي 
قلت : شهاب ..! 
طآلعني وقال : اذن الفيـر خلنى نصلي جمآعه يلا عن نتآخر 

كنت امشي وياه وانا سرحآن 
دخلنا مسيد المركز ,, 
كنت اشوف الويوه ، من صديقي ومن عدوي ..! 
ما صار شي مفهوم بالنسبه لي 
ولا في اي شي وآضح ,, 

بديت اصلي مع امامنا ، احد المرضى الي انتهت رحلتهم مع الادمآن وتدين وصار مشهود له بِ الخلق الحسسن 
صلينا ، 
واول ما سلمت ورفعت راسي ، 
شفت حسين يصلي في الصف الأمآمي 
تقرب مني شهاب وقال 
: تعرف ان حسين أخو الدكتور محمد .!! 

فتحت عيوني بصدمه 
وقلت : حسسسسسسسسسسين اخو الدكتور محمد ..!!!!!!!!!!!!!!!!!!!!!!!!!











ندى 








رميت نفسي على السرير وانا اسمع صراخ لمار وهي تقول 
: انتي اكيد انجنيتي , عارضه ازياء , شو فرقت عن الرقاصه ..انا راح كلم احمد ، 
يجي ويآخذك من هالمصيبه 
طآلعتها وقلت : لا تخليني اهرب منج انتي بعد , سكتي وخلينى نتفاهم ..
كملت تحرطيم وانا سرحت ، 
انا بنت ال### اعرض ازياء ..! 
بس ما عندي فلوووس , ولا ابا انذل ل احمد ولا غيره ، 
كنت عايشه بعز ونعيم ، 
ما اقدر اخذ ورثي ، 
لان هالامر يخليني لابد اني التقي بِ اعمامي 
الي حذرني منهم ابويه , 
ولمار رافضه رفض قآطـع اني احاول بس استرجع ورثي من لبنان 
لاني للآن تحت السن القآنوني , بالتالي كل شي بيسيطرون عليه هم ، 
شو اسوي , ما جدآمي حل ، 

فتحت تلفوني 
وصلني مسجات وآيد 
الاغلب من احمد يترجآني ارد عليه 
وفيه مسجين من عبدالله ، يسآلني وين انا , 
وبعدها ارسل يقول لي انه بيسآعدني اذا محتايه اي شي , 
غلقته 
وفريته بغضب بعد ما ارسلت لِ احمد مسج 





" الي بينا انتهى " 





صرخت لمار , 
: الي راح تعمليه ، راح يهدم اي فرصه بينك انتي واحمـــد ، انا حذرتك 
وهلق ما صار لي مكآن معك , انا رايحه ..!! 











جآبر 






عدلت جآكيتي , 
وانا نازل , من الشقه 
خآطري امحي الملامح الشـرقيه الي تطغى على ملامح شمسه 
قبل لا ايي هالمكآن ، 
سمعت كثير عن حوآدث , واضطهادات يتعرضون لها العرب ، 
قبل كنت لما ايي هالمكآن ويا اهلي ، 
كآنن البنات ما يتغطن , 
وهالشي يخليني ما اخليها تتغطى ,, 
خوف , 
مع اني اغار بس في نفس الوقت 
خوفي عليها هو الي يخليني اسحب الحجآب عن راسها ، والا لو ودي , ما تطلع منها شعره , يمكن تهورت , 
وانا متاكد اذا خبرتها سببي بترفض وبتلبس الحجآب 
على كثر ماهي ضعيفه 
الا انها عنيده جداً 
متعبتني وياها ، مب قآدره تتآقلم مع الوضع اليديد ’’ مع الغربه , 
وان نحن هب في بلادنـآ , 

نزلت في المطآر , 
حنان بتكون عندي ’ ابويه او زوج والدتي ارسلها هنيه لانها تعبانه وتبا ترتاآح 
يمكن هي الاقـرب لي من بين العايله ، 
وهي سبب تحرري من وايد اشياء , 
وقفت اترياها وانا مشتآق لها 
حنآن 
اسم على مسمى , حنونه وآيد 
اول ما شفتها صرخت بِ اسمها : حنآآآآآآآآآآن 
التفت لي ..كآنت ذآبله , ويها صاير اصفر , شعرها منسدل بِ اهمال على اكتافها , لبسها يغلب عليه اللون الاسود , 
بعد ما كآن الكل يشهد بِ اناقتها ، وجمآلها , وحبها لِ الالوآن والضحك والفرفشه 
ما كنت متوقع ان حالتها سيئه لهدرجه , 
ضميتها لِ صدري , 
: يا قلب جآبر شو فيج جيييـه .. ما احيدج ضعيفه ؟! 
شهقت وقالت : وحشتني , وحشتني واااااااااايد ,, 
حبيتها على راسها , 
: لازم ترتاحيين ، يلا خلينا نروح الشقه 
البرد شديد , خصوصاً بعد مرور عاصفه ثلجييه علينا ، كآنت ترتجف ، غطيتها بجآكيتي , 
ابتسمت لي : جآبـــر ، ما اعرف كيف مدبر عمرك بروحك في الغربه ، منو يطبخ لك , ويهتم فيك ,, 
سكت , اهلي ما يدرون اني عرست للحين 
كآن لازم اخبرها 
او على الاقل اخبر شمسه , 
الله يستر 


تحرك التآكسي وهي مشغوله ب ِ المناظر الخارجيـه 
وبعدها التفت وقالت : امايه تسـلم عليك وآيد , كآنت بتي وياي .! 
فتحت عيني على وسعها , لو عرفت امايه بتقلب الدنيا على راسي 
قلت : ااااه 
كملت : بس تعرف الظروف .. هي تعتذر لك 
قلت لها بسرعه : آكييد أكيييد بتصل لها اول ما نوصل الشقه ، , حنآن بقولج شي ، انا ,,, انا ... متزوج ..! 


.
.

.
.




شمسه 










اول ما طلع ركضت للغرفه 
فتحت الكبت وبديت انبش فيه , وين ممكن يكون خلى جوآزي , 
ويييين ..! 
فريت كل الاغراض , لفتني صندوق صغير , 
فتحته , 
كآن كله صووورجديمه ، اغلبها لِ ريال يشبه جآبر , 
وفي ايده طفل صغير , 
اكيد ابوه , يلست اشوف الصور , ونسيت امر الجوآز , كآن ملامح جآبر جداً ودوده ,, على عكس الوآقع الي اشوفه انا ,,, 
رميت الاغراض بسرعه وبديت ادور مره ثآنيه 
لحد ما تعبت , 
شهقت بخوف , بيوصل وبيشوف المكآن كيف مبهدل 
ركضت ارتب الاغراض بسسسسرعه بخوف , 
ودخلت المطبخ اسوي سووويت , 
وين ممكن يكون مخلي الجوآزت , معقوله تكون فيه خزنه وانا ما اعرف عنها شي ,,!! 
معقووووله ,,!! 
سمعت صوت الباب ينفتح , وجآبر يقول : تفضلي حنان ... 


.


.


.


.


أحمد 




رميت بنفسي على السرير , 
رجعت لِ بيتي الي مآخذنه لِ ندى 
ما حسيت بنفسي بعد تعب اليوم , الا وانا غافي على السرير 
وما انتبهت الا على صوت تلفوني 
قمت بخوف وشفت المسج الي من ندى ,
رميت التلفون بغضب ,, وين بتروح مني , وين بتشرد , مردها لي ,, 
شليت تلفوني الثاني , واتصلت لِ عبدالله 
اعرف ان امايه بتكلمه يدبر مووضوع ندى , بس انا مابا منه شي 
بعد ثالث رنه رد : هلآآآآآآآآآآآ 
قلت : ابا رقم منصور , 
قال : امايه كلمتني .. 
قآطعته : قلت لك ابا رقم منصور , مابا منك انت شي .! 
رد وقال : احمد نحن اخوآن , تبا رقم منصور برسله ، بس ما يصير جيه نتعامـل ، انا اخوك الي اكبر عنك , انا فوت لك الي صار في الشيشه مب لاني غلطآن في شي , لا ، من غلاتك بس .! 
قآطعته : ارسل الرقم 

سكرت التلفون ,بعدم مبالاة 
مب فآضي لِ عوآطفه , 
لحظآت و وصلني رقم منصور كـ مسج 
اتصلت له ، قلت له ابا اعرف مكآنها 
هم تحريات وبيدبرون عمارهم , يعرفون كيف ايبونها ,, 
المهم اوصل لها ، 
ومنصور قال لي فالك طيب 
وهالامر طمني , على الاقل للوقت الرآهن , 
ما نسيت ابداً ارسل لها مسج 
" لا تلعبين بِ النار , ورقه طلاقج بتوصلج اذا ما رديتي علي ، وخبرتيني بمكآنج " 

,
,
,
,


عذاري 








رفعت شعري بسرعه ، 
رتبت شكلي , 
وطلعت لِ امايه ، ما كنت اعرف شكثر انا محتاجه اجازه الا بعد ما صار الي صار ، 
كل انسان بحاجه الى انه يطلع من جو العمل , خصوصاً شغل مثل شغلي في اجهاد وتعب ، وفيه مسئوليه كبيره ،
محتايه نقاهه ، 
رن تلفوني , " الدكتور محمد " يتصل ، 
غريبة , 
رديت وقلت : السلام عليكم 
ياني صوته ومبين عليه الانبساط : زين رديتي وعليج السلام شحالج دكتوره؟! 
رديت بهدوء : الحمد الله اخبارك ، وآخبار المرضى و الاوضاع في المركز ؟ 
قال : كل شي بدونج ما يسوى , 
سكت 
لاني انصدمت برده 
قال بسرعه : متصل اقولج خذي راحتج في الاجازه ، انا مقدر ظروفج 
قلت : لا هو الا اسبوع ورآح ارجع ... 
قال : على خير ان شاء الله ، سلمي لي على غيث , والوالده .. وبلغي غيث اني ابا اشوفه .. 

.

سكرت التلفون وسط استغرابي من طلبه 
معقوله يكون يبا يتقدم رسمي ؟!!! 
سرحت بِ افكاري لحد ما حسيت بعبود وهو يفر عمره في حضني 
ضحكت وحضنته : وين انت ... مشتآقه لك 
قال : حالووووه ابا حواوووووه 
ضحكت : انت ما تشبع من هالوسسسخ ، شوف ضروسك شو صاير فيهن 
طآلعني بِ نظره عبيطه , ضحكت وضميته بلهفه , من بعده البيت ما يسوى 
ابتسمت وانا اشوف لطيفه يايه صوبنا , بس ويها متغير 
وهالشي خلاني اتآكد ان فيها شي ..!! بس شو ما اعرف ..!!!!




,

,

,


بعد العشا 
اجتمعنا كلنا في الصاله 
انا ولطيفه و امايه وجوآهر نسولف ، 
بس استغليت لحظه هدوء وخذت لطيفه لِ غرفتي 
قلت لها : شو فيج ؟ 
ابتسمت : شو فيني بعد ,, ماشي , عادييية ؟! 
قلت لها : على الكل تكذبين الا علي انا ، ويهج واضح عليه الزعل والتفكير ..! في شي صاير بينج انتي ومنصور ؟! 
ردت بسرعه : لالالا , 
قآطعتها : رده فعلج تآكد العكس ، 
يلست على السرير بضجر : متغير , مب هو الاولي ،صاير عصبي وايد ، وينتقد تصرفاتي وايد ..! 
رديت : ممكن عنده ضعط في الشغل ,, 
قالت : ما اعرف 
يلست عدالها ومسكت ايدها : خلج هاديه وان شاء الله يكون السبب شي عادي ، 
بس طمنيني , 
ابتسمت : ان شاء الله والحين خلينا نرجع لِ جوآهر وامايه ،أحس جواهر بتجتل غيث اول ما يرجع ,, 
ضحكت : ههههههههههههه من حقها اخوج اكيد تخبل 
ردت : الله يستر 

.
.
.
.






طيف 






التفت لِ مروان بغضب : قلت للريال يروووح وانت مب قآدر تسوق ..! 
طآلعني بنظره عابره وقال : انا بخير 
صرخت : روح المستشفى يلا ، 
قال : بوصلج قبل 
تضآيقت , حسيت ان الي صار بسببي ، قلت له : مب رآيحه , بروح وياك المستشفى 
رد بغضب : انا مب يآهل اسحبج وياي المستشفى 
رديت بعنآد : وانا مب نآزله من السياره ، 
أستسلم لِ عنآدي , 
والا لِ الالم ما اعرف 
بس وقف عند اقرب مستشفى ، وكآن حكومي , وانا ما اثق في المستشفيآت الحكوميه , 
قلت له : انت وآثق ..! 
وقبل لا اكمل كلامي هو مشى عني , ركضت وراه شرات اليهال 
ومن غير لا اقصد مسكت ايده 
استويع .. 
قلت له : اسفه والله اسفه ما اقصد , 
دخلنا المستشفى , 
ومرت نص سآعه ونحن نتريا في الطواري 
حسيت اني مب قآدره اساعده , خصوصاً انه سآند راسه على الكرسي ومغمض وشكله تعبان , ويهه كل عرق , مررت ايدي على ويهه وانا امسح قطرات العرق ، 
وقلت : تحمل اكييد الحين بيدخلونا , 
طآلعني ورد غمض عينه ، 
ما عرفت شو اسوي , جسمه صار حآر ,, 
خفت , خفت وايد عليه 
قمت و قفت عند موظف الاستقبال وقلت : لو سمحت اخوي نحن صار لنا ساعه ..! 
قآطعني : عند حوآدث وحالات اخطر الحيين تفضلي وبنآديكم 
هنيه ما قدرت استحملت صرخت عليه : زووووووووجي تعباااااااان واذا ما بدخلونه الحييين نحن بنروووح , الحييين ادخله فآآآآآآآآآآآآآآآآآآآآآآهم 
ما اعرف اهزب حد , 
ولا مره في حياتي سويتها 
بس شو الي خلاني انفجر ما ادري 
كل الي كنت اعرفه , اني اباه على الاقل يحصل سرير ينسدح عليه ، 
وفعلاً , لحظآت وكآن على سرير مريح , 
قال لي الدكتور : بنظف الجرح , لازم تطلعين 
قلت له بتوتر : انا زوجته , عادي اوقف 
قال : بس يا مدآم ما يصير , ممكن ..
قطع نقاشنا صوت مروان وهو يقول : طيف طلعي براااا , 


يلست على الكرسي ، 
الممر شبه فآضـي ، 
الا من صوت ونآت بعض المرضى , واصوت عمال النظآفه ، 
وهم يتبادلون النغمات الهندية 
مسكت راسي ، 
لحظآت وطلع الدكتور وقال لي : خلاص , راح يكون بخير , عطيته ابره ، ونظفت الجرح يالليت تهتمين فيه , 
رآح وانا ركضت للغرفه ، شفته وهو يآخذ السويج واغراضه 
: يلا بنروح البيت 
كآن مبين التعب على ويهه , قلت : انا اسفه 
طآلعني وابتسم : ليش تعتذرين هالكثر , صآر خير ..! 
قلت : كآن لازم اطيعك يوم قلت لي نروووح ، مابا شي يآثر على دراستك , اذا انا انسانه فاشله , مب لازم ااذيك 
تقرب مني وضم ويهي بين يدينه الثنتين , انتفضت بخوف 
قال وهو يهمس : انتي مب فآشله , انت احلى شي صآر لي خلال اليومين الماضيات 
ومشى وانا واقفه اطالعه وهو يغادر الغرفه ،
التفت وقال : يلاااا 
مشيت وراه وفكري هب وياي ، 
أحس بتوتر , 
توتر من مروان , هب من اي شخص ثآني 







فيصل 






رديت البيت وانا منفعل , 
افكاري كلها متلخبطه , شفت رغد يالسه في الصاله تترياني , 
قآلت : أمايه بتي ..! 
اوه نسيت حضور ست الحسن والدلال , 
قلت وانا مابا ابين لها ضيقي من زياره امها : مرحبا بها فديتج , 
ابتسمت وقالت : فيصـل ، انا ابا اروح وياها 
حسيت بغضب يتملكني , كيف تقدر تقول هالكلام في ويهي , كيييف , ومنو دخل هالفكـره في راسها ـ 
قلت : بنشوفها ويصير خير 

أتجهت لِ غرفتي , 
سكرت الباب وانسدحت على الكنبه وانا ارمي بِ غترتي على السرير بضجر , 
رووضه ، 
شو الي بتقرره ـ 
انا بايعنها خلاص ، وعادي عندي اسوي اي شي , 
وينك يا كآيد ..!! 
وينك , 
لو موجود بيكون الوضع غير , 
صوت الجرس يعلن وصول ضيفه غير مرغوب فيها ـ أم رغد وصلت 
نزلت بسرعه ، 
شفتها وانا على الدري وهي تحضن رغد , وتصيح 
دموع التمآسيح 


وقفت وقلت : مرحبا بج 
ابتسمت وقالت : هلا فيصل ، شحآلك ؟ 
رديت : بخير الحمد الله 

بدت تحرك كرسي رغد وهي تكلمها ,, لحقتهن , حسيت انها تبا تنفرد فيها بس هالشي ما بيصير وانا موجود ، 
قعدت قربهن , 
تمت اطالعني بتأفف , وبعدين قالت 
: انا يايه اخذ رغد ... أعتقد ان هذا حقي , 
طآلعتها وقلت : أكيد بس ممكن نتكلم على انفراد قبـل , 

.
.

خذتها لِ مكتب الوآلد
خليت الباب مفتوح ،، 
قالت لي : شو .! تخاف على عمرك .! 
ضحكت وقلت : الناس الوسخه نتوقع منها اي شي 
ردت وقالت : مب اوسخ عنك 
قمت من ورى المكتب وقلت بصوت وآطي ، بس يستفزها : تخسين ..! 
ردت وقالت : نسينا ما كلينا .... 
ضحكت وقلت : ربج غفور ورحيم 
طآلعتني وقالت : بخذ رغد وياي . 
قلت لها : على جثتي .. اعرفهن حركآتج , كم تبين ؟! 
ضحكت وخلت ريل على ريل وبين انها لابسه لبس فآصخ تحت العباه ، غضيت نظري , وهي تحاول تعدل شيلتها الي اساساً مب مغطيه شي من شعرها 
: والله انت كريم وانا استآهـل 
طلعت دفتر جيكآتـي , وكتبت فيه مبلغ محترم 
رميت الشيك عليها وقلت : فآرجي , وقولي لها انج بتسآفـرين الحين , 
قالت : اوك فديتك 
عطيتها ظهري , لحظآت وردت وقالت : هييه صح نسيت اعطيك شي 
فرت جدآمي ظرف وتوكـلت 
قذره ، 
فوق ما تتصورن , 
وهالاشكآل ينخاف منها 
مب لانها تخوف , لا , 
لانها ما تخآف من شي , 
لا على سمعه , ولا علي اي شي , 
جربت اوآجها اكثر من مره ، وخسرت ، 
سحبت الظرف وفتحته , 
وتسآقطت من ايدي الصور وانا مفجووع 
في ورقه , فتحتها 

" عادي توصل للصحآفه ...! توقع رده الفعل , الشاعر ، ولد ### ، مغرم بفتاه ويلاقيها في المطآعم .. و يمكن الفنآدق ..! خخخخخ ، فيصل العب على قدك ..! " 




.
.
.
.



نهاية البارت


ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ



البارت 15








"2"







" نزآر .....و قصآئد تلقى في الاروقه " 













كل بنت تحلم بمواصفات معينه لفارسها ، 
كآنت المواصفات الي اباها 
غير نهائياً عن الي 
فعلاً نلتها 
كنت ابغيه طويـل ، جسمه رجولي وخشن ، عريض ، 
هالمواصفات , بين عيال خالتي تنطبق بس على عبدالله ، 
كآن اطولهم ، 
و واوسمهم في نظري 
ماعدا ان وايد بنات من ربيعاتي في المدرسه معجبات بِ مروان , 
والي قاص عليها ولاعب عليها احمد 
والي تتغنى بِ كآيد وهو دآش في عرسه , 
الكل كآن له شخص مُميز 
انا اخترت من بين الكل ، عبدالله , 

كآن قاعد على السرير 
نزلت على ركبتي جدآمه وبديت ابند ازرار بجآمته وانا اساعده يلبس 
رفعت نظري لِ كتوفه ، وصدره 
بس بسرعت ابعدت نظري وارخيت ملامحي وانا ابعد واقوله : تبا شي ثآني ! 
رد وقال : تصبحين على خير 
آنسدح وعطآني ظهري 
ما انكر انه متغير ، أحس جسمه بدا يكبـر من صوره المرآهق الي في بالي , بس عمري ما حسيت بِ انجذاب له ,, 
أنجذاب جسدي ,, 
لحظتها خطر في بالي سؤال ، ياترى هـل هو عنده نفس هالاحساس ! 
هل جسدي هو الجسد المثالي لِ انثى هو يحلم فيها , 
التفت له وشفته غاط في نوم عميق 
وقفت وتوجهت لِ المرايا , وبديت اشد البجآمه الوآسعه الي لابستنها , على جسدي وتفاصيله ، 
ساعتها حسيت بعدم الرضى , 
تفاصيل جسمي مافيها انوثه 
شرات الي اشوفه في جسد عليا والا روضه 
او ندى ، للحين احس اني كـ جسد غير نآضجه بِ الشكل المغري 
رجعت عيوني وعانقت جسد مروان وهو متمدد على السرير ومبين عليه الاجهاد ,,
معقوله عنده نفس الاحساس ، او حتى قارني بِ غيري .! 
شكلي محتايه انام ، 
بديت اهلوس 
ارخيت جسدي قربه ، وغمضت عيني ، بآجر ملجه عبدالله 
بآجر خلاص , بفقد الامل انه يكون لي ..! 













عليا 



نزلت بسرعه بعد ما عرفت ان عمي يباني في مكتبه 
كنت خايفه انه كشفني , 
او حد من عياله حس بِ اني اخطط لِ شي , 
نزلت ، دقيت باب مكتبه وبلعت ريجي بخوف 
صوته يملا المكان : ادخل 
دخلت ونزلت راسي كـ احترام له , 
قال : تعالي يا عليا يا بنتي , تعالي 
نبرته حنونه , 
يعني لازم اهدى , قلت : هلا عمي ، امرني 
ابتسم وقال : باجر بيي المليج ، وقبل كل شي انتي الحين امانه عندي , بغيت اعرف رآيج من غير اي ضغوطآت سواء من عبدالله واالا ام كآيد .... 
رديت بخجل : الي تشوفه يا عمي 
وطلعت بخجل من المكتب ، وانا اسمع صوت ضحكته 
دخلت الغرفه ، شفت فستان الملجـه 
انا بسوي اي شي , عشان الي في بالي ، 
حتى لو أأذي عمري ,,,

.
.


وصلني مسج من عبدالله 


" ساعات وبتكونين لي ... 
انتظاري طال 
بس اهم شي انج في النهايه بتكونين حرم عبدالله , 
لا تخافين 
كل الي تبينه بيكون لج 
انت تامرين , وانا انفذ , 
وتاكدي يا بنت عمي ، اني عمري ما بظلمج او بأذييج , او بهينج , 
ما تتصورين شكثر متلهف اعرف تفاصيلج 
كل شي فيج 
شعرج , 
ريحته ،ملمس ايدج 
رعشه جسمج وانتي بين ايدي , كل شي 
غضبج 
هدوءج 
خجلج 
كل شي ، كل شي بيكون حلالي بعد ساعات , تصبحين على يومنا " 


حسيت برعشه تسري في جسدي كآمل 
رميت التلفون بخوف وتوتر ، 
الحين ادركت شو يعني ارتبط بِ عبدالله ، 
الحين عرفت وين انا رايحه ,, 
انا اكيد تخبلت ,, 
آكيد .!! 


كيف اوقف هالشي 
كيف انهيه وانا الي خططت له 
كيف اغيره 
كل شي طلع من ايدي ..!! 











*
*

*




في بيت آخر 
دخل بكل هيبه لِ صالة الطعام ،
متآكد ان الكل متوآجد 
القى السلام واختار له الكرسي الرئيسي 
التفت لِ المرأه الانيقه الي على يمينه 
وقال : حنآن وصلت ؟
اجابت بهدوء وهي منشغله بطبقها الي جدآمها : هي وصلت ، كلمتها ,..!
رد وقال بمتعاض : سوت الي في راسها ، ورآحـت وانا رافض 
ردت زوجته : حنان محتآية لِ نقاهه 
قال : وما حصلت الا جآبر تروح له ... لو قالت لِ حآمد ..
قآطعته زوجته : بو سيف , خل البنت في حالها 

.
.
.

كآن النقاش بصوت خآفت ...
بينما سيف وحآمد والهنوف منشغلين بِ اطبآقهم الي جدآمهم , 
البيت في حاله تشتت , 
سـيف ، الابن الاكبـر = 32 سنه ، مثقف ، اغلب وقته بين الكتب ، يداوم في احد الدوآئـر الحكوميه ، ويغلب على تصرفاته الهدوء ..! 
حآمد = 30 سنه 
حيآته صآخبه ، مصمم ازياء ، مجتهد في عمله , ويشترك مع سيف فقط بِ امهم 
بينما تلك السيده الي اهتمت به خلال طفولته ، لم تكن الا زوجه أبيه ، 
وآم جآبـر , ذلك الدخيل على العائـله ، 
الهنوف = 20 سنه ’ لازالت مفجوعه بوفاه أبيها ، بينما تشعر بالقهر الكبيـر من كلمآت حآمد التي ترمى عليها كل يوم , بإن والدها ليس الا مُدمن ، 
كآن ورحـل وهو بصمة عار ... 
رفض عمها بو سيف مغادرتها للمنزل مع والدتها متحججاً بِ ان منزل اهل والدتها مليء بِ الرجال الغرباء , وانها يجب عليها ان تقيم بذلك الجنآح الخآوي الا من صور والدها , و ذكريات مؤلمه ، 
عزآئها الوحيد ، حنآن 
و الاخيره رحلت لِ جآبـر ، ولا تعلم متى تعود 


يغادر بو سيـف ، وتتوجه زوجته خلفه ، ولم يتبقى على الطاوله الا ثلاثه اشخآص لكل منهم همه , وفكره 




.

.


" أم جآبر لم ترزق من ابو سيف بِ اي ابناء الا بنت وهي حنآن " 








حآمد 





كآنت سرحآنه ، وتلعب بِ ملعقتها وتحرك حبات الارز بعدم اكتراث ، نظرت لها بحده ، من يوم يومه بيتنا كله دخلاء , سوء هي او جآبـر 
طآلعتها وقلت : رحتي لِ امج ؟! 
ردت وهي بعدها أطالع صحنها شبه الممتلي امامها : لا 
قلت : تبيني اوصلج ؟! 
ردت بعنجهه : لا ، بروح مع السايقه , مب محتايه لك 
وقآمت , 
حسيت بغضب يجتآح جسدي , قمت ومسكتها من ايدها بقو وقلت : أنا حقير لما اعرض عليج اني اوصلج 
صوت سيف بكل هدوء يقول : حآمد اترك ايدها 
والتفت لِ الهنوف وهي بملامحها الجدية وقال : روحي غرفتج 

تركتها وقعدت جدآم سيف وقلت 
: محد مكبر راسها غيرك , بنت عمك يبالها تكسسير رآس 
رد وقال : أحترم مشآعرها ، ابوها متوفـي قريب ، 
ضحكت بستهزاء : الي يسمعك يقول كآن ابوها أحسن ابو في العالم , من يوم يومه ابويه هو الي يصرف عليهم وعآيشين ويانا ، 
ومن يوم يومها وهي تتحسبنا عدويين لها ، 
ابا افهم ، ليش تعاملنا بِ هالطريقة 
رد سيف كآن بهدوء مثل العاده : كل شخص حر في فكره ومعتقدآته ، وأنت مب مغير فكرها بِ اسلوبك المتعالي ..! 
تركته وانا اشتعل من الغضب ، انا مكبر راسي وايد , والا تصرفاتها ما ينسكت عليها .. توجهت لِ امايه , الي هي ام يآبـر , هي الي ربتني دقيت باب غرفتها ودخلت 
شفتها جدآم المرايا ترتب شكلها ، 
من يوم يومها انيقة , كبرت وانا اشوف هالشي , واول تصآميمي هي لبسته ، 
وهالشي يخليني مستآنس , 
قلت : حنآن وصلت ؟ طمنيني عليها ؟؟! 
ردت : وصلت بس حسيت صوتها متغير , يمكن تعبانه بعد الرحله الطويله 
قلت : بكلمها اليوم , انا الحين بروح اكمل شغلي ، حفله ااطلاق فسآتين الصيف هالسنه للحين ما انتهيت من التحضـير لها , 
صوتها ياني قبل لا اطلع : حآمد ... لو تأجـل الحفله ، أحتراماً لِ وفآه عمك ، صح ان علاقتنا فيهم متوتره , بس مب حلوه 
شعرت بغضبي يزداد يكفيني الهنوف وتصرفاتها : ابويه طلب هالشي ؟! 
قالت : لا ..بس 
تركت الغرفه وطلعت ,, 
أنا ااجل موعد الحفله عشآن الهنوف , لا يمكن ....! 





.
.
.
.
.


توجهت للفندق , 
كنت ابا اشوف ندى وقرارها الاخيـر , 
هـل بتوآفق على عرضي او لا ...! 

انتظرتها في اللوبي , 
لحظآت وكآنت عندي , ملامحها متغيره , 
مديت ايدي ابا اسلم عليها ، بس هي تجآهلت ايدي الممدوده 
وقالت : اعذرني , طلبك مرفوض , 
ورآحت 
حسيت بضيجه , شو سببها ما اعرف
بس الي انا متآكد منه 
ان في شي يربطني بهالبنت , شو هو , ما اعرفه 
المهم اباها قريبه مني , 
رحت لها أعترضت طريجها وقلت : انزين ، عندي عرض ثآني ,, 
طآلعتني وقالت : انا ما اقدر اطلع اعلامياً , انا ... 
قآطعتها : اباج تكونين مسآعده لي ، و مشـرفه على العارضات ، والظهور الاعلامي ما بتظهرين ...!شو قلتي ! 
ابتسمت بفرحه وقالت : اوكيييه ، 
قلت : تكآليف اقامتج هنيه راح تكون علي ، كل الاستآف الي شغالين وياي , عندهم حجز بِ اسمي هنيه , فـ يالليت تنظمين لهم , انا بتكفل بهالشي 
قلت بتردد : لمار معاج ؟! 
قالت : هييه ، اكييد ما تتركني , 
قلت وانا ابتسم : الحين عادي نشرب كوفي ويا بعض 
تغيرت ملامحها وقالت : ما اقدر اترك لمار 
خبيت امتعاضي وقلت : اوكييه فرصه ثآنيه ..! 








جآبر 


صرخت في ويهي : من ورانا .!! من ورانا يا جآبر , انزين ليش ابا افهم ، من يوم يومك تعتبرنا اغراب ، أنا اختك , ما عليه , حآمد وسيف بِ النسبه لك ، ما يعنون لك شي , بس انا غير , ..!!! 
طآلعتها وعلى ملامحها الزعل , 
مسكت ايدها وحبيتها وبعدها حبيتها على راسها : انا اخترت البنت الي تنآسبني ... في قلبي جرح يا حنآن ما اقدر انسـآه ...!! 
ردت وقالت : جآبر خبرني عنها .. كيف عرفتها .. ..!!! 
خبرتها بكل الي صار الفتره الماضيه 
ورجيتها ان الموضوع يظل سـر ,, لِ اليوم الي اقرر فيه ، أخبر فيه الوالده ,,

.
.



اول ما دخلنا الشقه .. 
استقبلتنا شمسه , كانت مبتسمه ورحبت بِ حنآن بشكل رآئع 
وهالشي خلاني انبسط ، 

.

شديتها لي وانا اقبل ايدها بشغف 
سحبتها مني بعنف 
وقالت : شوي شوي أختك ويانا في الشقه ، الوضع تغير ، لا تحرجني 
قلت لها : حنآن دشت تنآم , ومن تعب الطيـآره اكيد الحين راحت في سابع نومـه .. بس انتي ما تبين قربي ..! 
كنت بغادر الغرفه ... بس هي تبعتني ومسكت أيدي وهي تقول : ابا منك شي .! 
قلت بصوت هادي عكس الغضب الي يجتآحني : أمريني 
والتفت لها وآنا اقول : انا فدوى لج 
قالت : حجآبـي , طلبتك لا تردني , خلني البس الي يريحني ، دخيلك 
قلت لها : تم , 
وطلعت ... لِ متى بصبر على خبالها 
مره زينه 
وعشـر لا ، 
أحس للحين ما اعرفها , 
بس الي اعرفه 
مشآعري المندفعه لها بشده ... 
من اول يوم شفتها في الدوآم .... 
ومن يوم عرفت انها يتيمه .... 
شـرآتي 
يتيم , 
خآلي من كل شي الا الألم ، 
كنت اشوف اجتهادها في الشغل ، وآقول في خآطري 
انا لازم اجتهد مثلها , 
من غير لا تدري 
كآنت بِ النسبه لي رمز ... شي مُميز ,.. 
وبعيد كثير عن طيشي 
و تفكيري 
.
.

كنت اباها 
وبعدني 
بس هي ما تغيرت ، ما ادري لِ متى بصبر على هالوضع .!.!!!! 
بنآم على الكنبه , 
بفكها مني, 
هذا الي تباه هيه ,,
بس مابا اختي تشوفني في هالوضع , ابداً 









كآيد 




أحس بِ افكاري تيبني وتوديني , 
من بعد لقاءنا الاول , 
انا وحسين
, بعد الكلام الي قاله لي ..
صآر يتجنب شوفتي 
اذا شآفني في الصاله الرياضيه يطلع 
واذا شآفني في ممر 
يسلك اقرب طريق للهروب من موآجهتي 
بديت اشك , 
كيف اخو يعلم على اخوه .!!! 
وليش ما قال لي من البدايه انه اخو محمد .... هل اثق فيه او لا .! 
تصرفاته مريبه ... 
وقت صلاة العصـر ... طلعت وصليت في المسيد ... 
كنت استغفر بعد ما انتهيت من الصلاه ... 
بعدها سمعت صوت المرضى مبسوطين , 
وضحكآتهم تعم المكآن 
طلعت ولبست نعالي " عزكم الله " وشفت مجموعه من الشباب ... 
قلت : شو فيكم ؟! 
قآلوا : دكتوره عذاري داومت 
حسيت انفآسي تضيق علي ... و بختنق .. لالا 
المكآن خطر وايد عليها ... وآيـد ...
ماباها تكون هنيه في هالظروف بِ التحديد ...! 
مهما كآن هي أنثى ... 
والي بيصير ... صعب نتوقع احدآثه .... شفت حسين طآلع من المسيد ... 
اول ما التقت نظراتنا تجآهلني وتوجه لِ الممر المؤدي لِ الصاله الرياضيه , 
تبعته .... 
مسكته من جتفه ,,, 
اول ما شآفني قال : انت غبي .... 
وقبل لا يكمل الكلمـه ... ما حسيت بنفسي الا وانا أضربـه بوكس على ويهه , طآح على اثره على الارض ... 
رفع نظراته لي وقال : غبي .... لا تلم علينا المرضى ,, ترى خطتي كلها بتفشـل ... 
رديت عليه وقلت : انا مب فآهم شي ,... انت اخو محمد ... اذا انت ... 
قآطعني وقال : اليوم بتفهم كل شي ... و دكتوره عذاري مهمتك ,,, لازم تبعدها من هالمكآن ... " تقرب مني وخلى ايده على جتفي " واعتقد انها اكثر عن دكتوره بِ النسبه لك .! 
كآن خآطري اضربه اكثر واخليه يعرف ان اسم عذاري أطهر منه ومن اخوه الحقـير , 
بس هو عطآني ظهره ... وتلاشى من امامي وانا غارق في فكاري 
كيف اخليها تبعد عن هالمكآن القذر , 
مشكلتها شـرسه ... وعنيده .. 
مستحيل تطلع بس بسبب كلمتين ..
لازم ادوس على قلبي ... 
وآكون غير كآيد .. 
كآيد الي قلبه متولع فيهـآ ....!!













مروآن 




اول ما وعيت الصبح ... سويت لي كوفي , 
وفتحت كتبي ... 
كنت مركز على الفيزياء ,, يبآله دراسه وايد 
التفت لها وهي نآيمه ... 
رديت نظري لِ الكتاب ... 
لحظآت وسمعت صوتها ... : انت وعيييييييت ,, وتدرس بعد .! 
قلت لها : الناس تقول صباح الخير 
قآمت وهي ترمي البطآنيه وتقول : اي خيـر .. اي خييييـر ..!. 
متنرفزه على اول الصبح ,,, والسبب معروف 
ملجه عليا و عبدالله ... 
خذت لها ساعه كآمله تآخذ شور ... كنت اعرف انها تحاول تقلل من غضبها ونرفزتها .... 
تصرفآتها جآرحـه وهي ولا حآسه ...! 
انسدت نفسي عن الدراسه ... فريت الكتاب وفتحت اللاب ... دشيت المنتدى .. 
رسآله .. 
" مروآن ... طمني عليك ,, شو مسوي في الدراسه ؟! " 
رديت " انا بخير والدراسه في احسن ما يكون ... أخبارج انتي " 
كنت اشوف نك نيمها في المنتدى ... متوآجده .... 
لحظآت وردت علي " فآقدتنك " 
رديت " أنا اكثر " 
ما ادري ليش كتبت هالكلام ,,, طول فتره اشتراكي وهي تتقرب مني وارفضها .. ليش الحين يوم عرست ... قبلت هالعلاقه .... 
يمكن من الفراغ الي اعيشه والا رغبتي ... ان حد يكلمني ويهتم فيني ...

تبادلنا عشرات الرسايـل ,, 
للحظه الي طلعت فيها طيف ... سكرت اللاب بسرعه ,... 
هي بِ الاساس ما اعارت الامر اهميه ... 
قالت : مروآن شو البس اليوم .. سآعدني ؟؟؟! 
طلعت فستآنين ... الأول وردي نآعم ,, لِ نص الفخذ ...أحسه بيطلعها بيبي اكثر ما هي يآهل 
والثاني اسود ... فخم .. وأنيق ... وآحسه بيطلعها مغرية لِ ابعد حد 
اشرت لها على الاسود : هذا يليق عليج ... 
قآلت : صدقك ... يوم مثل هذا لازم البس فيه اسود .... 
كنت بقوم وبضربها .. خلاص ما اقدر استحمل أكثر 
ما اقدر استحمل تجآهلها لي انا الي يسموني زوجها 
ولا تجآهلها لِ مشآعري 
خلاص اكتفيت من هالتجريح 
مابا منها شي 
بس اباها تحس 

قالت : انت امس من الحمى قمت تهلوس 
قمت بسرعه وقلت : شو قلت ؟؟! 
ضحكت : مابقول . 
قلت لها بتهديد : قولي اشوف
قالت : مـآشي ,, بس اول ما طلعت من عند الدكتوره ,, قلت كلامي خلاني استغرب .. بعدها قلت اكيد مب حآس بنفسك ....! 


" أنتي احلى شي صار لي اليومين الماضيات " 

تتحسبني اهلووووس , 
آهلوووووس يا طيف 
حرآم علييييييج 
حبج بيخليني صدق اهلوس ...! 
غادرت الغرفه وانا احس بضيجـه ما قدرت استحمل ... 
نزلت لِ الصاله الرياضيه وبديت اشل الاثقال ... كآيد دايماً يتدرب وياي .... 
بس الحين مب موجود ,,,, 
حآولت اتصل له اكثر من مره ... مغلق ....! 
وعبدالله مب راضي يخبرني بشي ....!!! 












عبدالله 



احلى يوم في حياتي ... 
اليوم 
خذت شور سريع ... لبست ولفيت الغتره حمدآنية على راسـي .. 
نزلت بسرعه .. بروح لِ كآيدد 
لازم اشوفه وابغله اني بملج .. 
ليته كآن موجود ,,, محد بيشهد على عقد الزوآج الا هو.... بس خسـآره 
ركبت سيآرتي وانا اشوف روضه قآعده في الحديقه ,, مع طيف .. 
اشرت لهن من بعيييد ...وكآني اسلم عليهن 
ضحكت روضه وصرخت : من قدك يا المعرررررررررررررس ,,, 
ضحكت من خآطري ... تلفوني رن قبل لا احرك السياره 
صوت امايه : عبدالله ... من اسبوع وانا اقولك خلنا ننزل السوق نشتري للبنت ذهب وانت تآجـل... ما صارت 
رديت : بلبسها على ذوقـي .. انتي وآثقه في ذوقي والا لا .! 
ضحكت وقالت : دآمك اخترت عليا ... آكيد وآثقه ....! 
سكرت عنها توجهت لِ السوق ,, خذت احلى طقم واغلى طقم .. تستآهل عليا ... 
.
.
.
أحس الوقت يمشي ببطئ ... متى بس بملج ,, 
نزلت مركز علاج الادمآن ,,, ودخلت بسرعه .. مشتآق له الحقيـر .. هههههههه ,,, 
الاستقبال نصحوني اروح لِ دكتور محمد خصوصاً ان عذاري مب موجوده ... 
بس انا ما اطيقه .. ما بينا الا لقاء خآطف ... ما اعتقد حتى يتذكرني ... 
قلت لموظف الاستقبال : مافي اي دكتور ثآني ..! 
قال : حالياً لا .. 
ما ادري شو السبب الي خلاني اتردد 
وصوت موظف الاستقبال يقول : على العموم الزياره ممنوعه في المركز نهائياً , يعني خلال هالاسبوع ... يعنـي ما بيفيدك الدكتور بمقابلته ... وحتى المكالمات ممنوعه على المرضى 
قلت له بريبه : شو السبب ؟؟! 
رد وقال : اوامر اداره المشفى .... 


غادرت ... 
عكر علي هالشي يومي .... 
وصلت البيت بِ استقبال لِ روضه وهي تزغرط ,,, ضحكت على خبالها 
: امايه لو شآفتج بتحتشـر عليج 
ردت : ما تهمني ,, اليوم برقص للصبح 
حضنتها وقلت : عليا اخبارها ... طلعت من غرفتها ... تجهزت . والا ..! 
قآطعتني وقالت : شوي شوي على عمرك .... تتجهز .. وآحسها خيفآنه وآيد ... طمنها بكلمتين حلوآت ... يا روميو 
غمزت لي ,, قرصتها من خدها وقلت : عقبال ما اشوفج عروووووس 
ضحكت : حسستني انك امي 
قلت له وانا امثل الغضب : جب جب بس يلا اشوف روحي لِ عليا وقعدي وياها لا تخلينها بروحها 

أتصلت لِ احمد اكثر من مره ... ما يرد ...!
ارسلت مسج ... وقلت .... " ما ظنتي تنسى تحضـر ملجه اخوك .. أبغيك شآهد ... اترياك " 

.
.



أحمد 


بعد يوم شآق في الدوآم 
رديت البيت وانا حدي هلكآن و ادور الكرفآيه 
الكرفآيه الي جمعتني بِ ندى 
ريحتها بعدها فيها وهالشي يعذبني وآيد ,, 

رميت تلفوني 
و رميت نفسي وكآني جسد بلا روح على الكرفآيه ... ابا بس انآم 
صوت التلفون ازعجني اكثر من مره ,,, 
حسيت ان الامر مهم ... 
رفعته وانا احس بتعب كبيـر .. بس من شفت اسم منصور .. فزيت بسرعه 
رديت : الو ... بشـر يا ابو عبدالله 
قال : الي اعرفه انها بخيـر ... كآنت مقيمه في فندق #### .. وتركته اليوم .. وين رآحت ما اعرف ... بس حبيت اطمنك ... يعني على الاقل تعرف انها بخير 

رديت وقلت : مشكور ما قصرت ... وشو الحين .. شوا لخطوه الثانيه ؟؟! 
رد وقال : ان شاء الله تكون في فندق .. اذا استآجرت بيت بيكون صعب علينا نحصلها ...
تنهدت بِ الم .. 
شو تبا مني اكثر ... تغيرت عشانها 
ليش تهرب من الموآجهه ... .. 
شكرت منصور .. وكنت برمي التلفون لولا المسج الي وصلني ...
عبدالله 
.
.
.
أروح والا لا ؟؟!! 



/ 




فيصل 


مسكت تلفوني ...
اتصلت لِ روضه اكثر من عشـر مرات ما ترد ... 
بعدها وصلني مسج منها 
" اليوم ملجه اخوي ... طلبتك لا تعكر لي مزآجـي ... قلت لك .. حل مشآكلك وبيت اهلي تعرفه ... غير هالكلام ما عندي ... والزوآج بِ السـر لا ارضاه لا على نفسي ولا حتى على اهلي ... أخرتها انزل راسهم .. فيصل علاقتنا كلها غلط في غلط ... أتركني الله يخليك ..." 


رميت التلفون بعصبيه 
يعني النهآية ... 
معقوله هالاستسلام يا روضه 
هنت عليج ..
معقوله ما اشوفها ... معقوله ما اتصبح بصوتها 
ولا انام عليه ,, 
معقوله .. 

صوت رغد ... 
: فيصل مب متغدي ؟؟!؟ 
رديت بعصبيه : لا وخلوني في حالي ... 
خذت سويجي وطلعت من البيت .... محد بينقذني الا كآيد .. وكآيد ماله حس 

.
.
.

حسيت بضيجه 
بس دآم هذا ردهـآ ... خلاص ... 
بخليها في حالها ... الظآهر ... انها خلاص ما تبآني 
ما بقى الا الذكرى .. خذت الصور .. هذا اخر لقاء لنا ... 
صورتي وياها .... انا وهي وعليا .... 
بس تركيزي عليها ... ضحكت وانا في عز حزني ... وانا اتذكرها وهي تعلق دايماً على قصـرها .. فديت القصيره كنت دايماً اقولها .... 
مسكت تلفوني 
وارسلت لها 

" أحترم اختيارج يا قلب فيصل ... فمآن الله ~ " 


هل هي صفحه وبتنطوي ؟؟!! 


// 







جآبـر 






حسيت بِ ايدها وهي توعيني : جآبر قوم .. بتوعى حنآن وبتشوفك هنيه ... 
فتحت عيني ... 
طآلعتها وهي تترجآني بنظراتها 
رديت وقلت : يعني تبين ادش بس عشان حنآن ... 
قآلت : قوم الحين ... لا تفضحنـآ 
رديت : قولي انج تبيني .. قولي انج ما تصبرين عني ... .. وبعدها بقوم 
عطتني ظهرها وقالت : مب قآيله ... 
شديتها من ايدها لِ الكنبه ... ما حست بنفسها الا قربي ... حوطت خصرها بِ ايدي , وشديتها لي بكل شوق ... 
شهقت بخوف وهي تحآول تبتعد عني ... 
همست لها : دخيلج .... ترى والله الشوق ذآبحني ... شمسه ترفقي بحآلي ... 
طآلعتني وامتلت عيونها دموع .. : انت ... مب عـآرفه شي عنك .. أحسك كومه اسرار .. حيآتك .. حيآه اهلك .. مب عارفه شي ... لا تخليني جيه .. تخوفني منك 


حضنتها 
وانا عـآرف ذنبي ... 
بس كيف اشـرح لها حيآتي .. 
أخافها تكرهني ... 
هي الحين مب متقبلتني ... كيف يوم بتعرف ... 
كييييـف ؟؟؟!!! 


خلت راسها على صدري .. 
وبعدها قالت لي : تعال دآخـل .. 
ما حبيت آجرحها .. او اضغط عليها .. 
دشيت ... ونمت .... 
وما وعيت الا على صوتها هي وحنآآن... فريت البطآنيه بغضب .... وطلعت لهن ...








الهنوف 


كنت اقرا قرآن في غرفتي ... سمعت صوت الباب يندق ... 
محد يدق بآبي ابداً الا الخدامات ... 
قمت وانا الف شيلتي على راسي ...وبعدني اتمتم بِ الاستغفار ... 
فتحت الباب ما حصلت اي حد جدآمي ... 
نزلت نظري ... وشفت كتآب .. ديوآن شعري .. نزار قباني 
ابتسمت ... هذا اكيد سيف . . 
فـرق الثرى عن الثريا ... بينه وبين حآمــــد 
حآمد متغطرس .. وبذيء في كلامه 
سـيف لبق .. ومحترم ... 
مسكت الكتاب ... ورميته على الطآوله ... بين فتره وفتره يرسل لي كتب ... ونتنآقش فيها .. تختلف ... بين الثقافي الشعري .. الروايات ... 
بس هاي اول مره يتجرء ويرسل لي لِ نزار 
احس شعره جريء وآيد 
هذا غيـر تحفظي على بعض قصآيده وسيف يعرف هالشي 
وكآنه يتحدآني ، 
هو يحب نزار ... واستغرب ... معقوله رجل يحب نزار وشعره 
ويكون ما يعرف الحب ..! 
ومن عرفت سيف وهو كتوم وانعزالي شوي ... 
للحين مب عارفه سبب تأخره في الزوآج ....
خليت الكتاب .. ورحت لِ ام حنآن .. زوجه عمي سيف ... 
بستآذنها ابا اروح للوالده ... 
طلعت بسرعه ما ابا اشوف حآمد ... 
تآكدت قبل لا اطلع ان حجآبي مكتمل .. وشيلتي سآتره لِ جسمي .. وملآبسي سآتره لِ اقصى حد ... 
دقيت الباب وياني صوتها ... : تفضل 
ابتسمت وانا اشوفها ... قلت : خالوه .. ابغي اروح لِ امايه.. ازورها بس وبرجع بسرعه .
طآلعتني وبين عليها التوتـر : عمج بيسويها سالفه ... اذا رحتي ويا السايق ... اكيد عمج بيعرف .. مالج الا حـآمد او سيف 
هنيه توترت .. لالا مستحيل اطلب منهم ... بعدين هاي خلوه .. ما يصير .. 
قلت : ما عليه ... بشوف ... 
بس صوت حآمد ورآي خلاني ارتجف بخوف : انا بوصـلها ... 
قلت : شكراً .... انا ... قررت ما اروح 
طآلعني وقال : توج تقولين بتروحييين 
قلت له : مابا ... 
وانسحبت من الموقف السخيف الي صار جدآم زوجه عمـي .... نزلت لِ غرفتي ... 
فتحت الديوآن الشعري ... بس انصدمت بِ كتابه بخط اليد على اول ورقه في الكتااب .... خط سيـف ... ومنو ما يعرفه .. معروف بخطه وهو الي يكتب لوحآت فيها ايات قرآنيه ... و احياناً اشعار ... 
" أهداء الصفحه #### " 

لي انا .. 
معقوله .. 
حسيت بخوووف ... خوف كبيـر.... 
وانا امرر الصفحات بسرعه عسب اوصل للورقه المنشوده ... 
وانصدمت ...! 









عبدالله 



كنت اراقب الباب بتوتر .. 
وينك يا احمد .. المليج وصـل .. كآن بين الحضور منصور ربيعي .. مروآن وابويه ... أكتفينا بِ الملجه .. عآئليه ... 
المليج : يلا نتوكل على الله .... 
طآلعت الباب للمره الاخيره ... شكله ما بيي . 
نزلت راسي بضيج ... ما صار شي عسب هذا كله يا أحمد ... 
صوت المليج .. : وين الشهود ؟ 
منصور تقدم وخلى بطآقته .... ابتسمت له 
لحظآت وكآنت بطآقه احمد . تتخلي بِ ايده على الطاوله : الف مبروك ... 
حسيت بفرحه كبيـره ....


لحظآت وطلع المليج عسب يسآل عليا .. 
كنت متوتر . طآلعت احمد ... وأكتفيت باني شديت على ايده ... 

,

دخل ابويه مع المليج 
وهو يطآلعني بغرآبـه .. طآلعتهم ... 
ابويه : البنت رفضت 
سآعتها حسيت بصدمه كبيـره .. كأن حد صفعني او لكمني على ويهي 
اكيد ما اسمع ... 
تميت في مكآني .. بينما احمد ومنصور ومروان وقفوا وكل وآحد يستنكر الكلمه 
الي قالها ابويه ...! 
عليا رفضتني ... 
عليا قالت لا ...! 
ليششششششششش ؟؟؟!!!!! 






.
.




نهآية البارت


ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ



البارت 16









" سآكون في كل مكآن
وأي مكآن
الا قلبك ...!! "











رميت الديوان وانا استغفر ... استغفر الله استغفر الله ...
هذا اكيد تخبل ... حسيت برجفه تسـري في جسدي كآمـل ... سيف ...
سيييـف يحبني ...
مستحيل
آكيد انا فهمت الأبيآت غلط .. مستحيل ... سيف ولا مره لمح لي ...
رميت نفسي على السرير بتوتـر .. كيف اقدر اجآبله الحييين ...
كيييف..!
شو الي خلاه يعترف ..
وليش الحين بذآت ...




علمني حبك ..أن أحزن
و أنا محتاج منذ عصور
لامرأة تجعلني أحزن
لامرأة أبكي بين ذراعيها
مثل العصفور..
لامرأة.. تجمع أجزائي
كشظايا البللور المكسور
علمني حبك.. سيدتي
أسوأ عادات
علمني أفتح فنجاني
في الليلة ألاف المرات..
و أجرب طب العطارين..
و أطرق باب العرافات..
علمني ..أخرج من بيتي..
لأمشط أرصفة الطرقات
و أطارد وجهك..
في الأمطار ، و في أضواء السيارات..
و أطارد طيفك..
حتى .. حتى ..
في أوراق الإعلانات ..
علمني حبك..
كيف أهيم على وجهي..ساعات
بحثا عن شعر غجري
تحسده كل الغجريات
بحثا عن وجه ٍ..عن صوتٍ..
هو كل الأوجه و الأصواتْ

أدخلني حبكِ.. سيدتي
مدن الأحزانْ..
و أنا من قبلكِ لم أدخلْ
مدنَ الأحزان..
لم أعرف أبداً..
أن الدمع هو الإنسان
أن الإنسان بلا حزنٍ
ذكرى إنسانْ..




يعني انا بالنسبه له حزن ... حزن ..
أكيد حزن ... وجرح .,,,!
نفضت الافكار من راسي وانا امسك كتيب الاذكار .. ابا ابعد هالتفكير من خيالي ...
مابا اعلق نفسي بشخص ..
مابا احب ...
حب الله يغني عن كل حب ...
واذا في يوم من الايام .. الله كتب لي الحب .. اباه بِ الحلال ..
هب علاقات متخبطه .. ما اعرفها اساسها واتبهدل فيها ...

,
’
تلفوني يرن
رفعته بشغف . .. : السلام عليكم
رديت وانا احس الكلمات تضيع مني : وعليكم السلام .. آمآيه شحآلج .. عسآج بخير ..!
ردت : الحمد الله ما نآقصني شي الا انتي ... وما كنت اتوقع ان غيابج يبهدلني لهدرجـه .. متى بتزورين امج ؟؟؟
رديت بتوتر : قريب .. قريب ان شاء الله
قالت : عمج ... مب رآضـي ؟؟!
قلت لها : لالا .. رآضي بس انشغلنا بِ حنان سآفـرت ل ِ جآبـر
تمتمت امايه : الله يحفظها ... تعالي لي .. لا تقطعين

بعد ما اغلقت التلفون
انهرت بنوبة بكاء مؤلمه جداً ...
ابا امايه ...
مشتآقه لها ...
هذا الشعور يخنقني ... وشعور ان انسآن هنيه يكن لي مشـآعـر ...
يخنقني اكثـر ...!





.

.
.
.








طلعت من  غرفتي ما اقدر استحمل اكثر ..
لازم اشوف امايه ...
شفت سيف في ويهي .. نزلت راسي وكنت بخطف  .. بس صوته الرخيم وقفني وهو يقول : بوصلج عند امج .. تجهزي وخلي وحده من الخدآمات اتي ويآج
عرضه مغري جداً .. جداً
بس لو كآن حآمد .. افضل ... مب قآدره ارفع عيني جدام سيف
بس هالعرض مستحيل ايي الا من سيف ..
مستحيـل ..
لان حآمد دايماً يحب يذلني .... مرآت تنتآبني شكوك فيه ... بس ارجع واقول .. لا
لازم انسى السالفه الجديمه ...

قلت له : تسـلم بلبس عباتي وبيي ,, بس دخيلك لا تخبر عمي
قال بنبره حنونه : افا عليج ... يلا تجهزي انا في السياره ...







غيث






مسكت ايدها وانا احس انها مرعوبه ..
: حياتي ترآج جربتي الطياره في رحله الذهاب .. الحين مرتبكه ليش
قالت بتوتر : خيفآنه .. خلك وياي ..
ضحكت بدآخلي عليها .. طفله .. كنت بمد ايدي وامسكها ... بس هي مسكتني او بالاحرى تشبثت فيني ... طآلعتها وهي مغمضه عيونها بقوووو اول ما طآرت الطياره .... كنت اراقب تصرفاتها ...
معقوله يتقبلونها في البيت .!
كيف بيعاملونها ... أحآتيها ...
امايه بتستوعب ان شهـد تفكيرها صغير وعلى قدها .. ما تعرف من الحيآه الا بيتهم والشارع الي جدآمـه ... ؟!
مررت ايدي على خدها النآعم التفت لي وقالت : مب جدآم الناس ...
قلت لها بتهكم : وليش  ان شاء الله زوجتي حلالي ... وانا ما يهمني حد .. نحن في درجـه رجال الاعمال والمكآن شبه خالي الا من المضيفآت ..
طآلعتني وهي تقول : بس جيييه ...
استغرب ردات فعلهـآ ... الله يستر كيف بتتأقلم في البيت ويا اهلي .... لاني نأوي اسكنها وياهم في نفس البييت .... احسها بعدها اصغر من انها تسكن بروحهـآ خصوصاً ان شغلي يتطلب مني اني اطلع واسافر وآيد ...
قطع حبل افكاري صوتهـآ .. وهي تقول
: كششششخه الاغراض الي شريتها لي ... وبعد لِ امايه ,.. بروح لها ولهانه عليها ما تعرف شكثـر ... احس اني ضآيعه بدونها
لا حول ولا قوة الا بالله قلت : يعني انا مالي خآطر عندج .. كل يوم مطلعنج .. ومسهرنج .. و من جوله لِ جوله ... أخر شي تقولين اشتقت لـ امي ..
طآلعتني بِ استغراب : امي ... غير عنك !!

.
.


كآنت مآسكه ايدي في كل لحظه ...
كنت مستمتع بتصرفاتها . برآئتها تجذبني .. وفي نفس الوقت
أنوثه جوآهـر تشكل لي اغراء صعب ابعد عنه ..
سحبت الشنط وهي متعلقه في ايدي ... أحس بتعب ... ابا اوصل البيت ارتمي على السـرير وانآم .... من امس متصل لِ امايه تجهز لنا قسم ...
وقفت مصدوم ,, وطآحت الشنطه من ايدي وانا اشوف جوآهر تستقبلني في المطـآر ..
تلاشت كل الويوه ... وما صرت اسمع الا صوتها وهي تقول : نورت البلاد ...!
حسيت شي صآبني ...
صرت مب قآدر اتحكم بنفسي ... ابعدت ايد شهد .. وتوجهت لِ جوآهر .. حضنتها ...
وهمست لي " بذل عمري ... بس عشآنك ... عشآن استردك ....! "










شهد







حسيت ان شي غالي ينسحب مني .. وانا احس بِ ايده تتركني وتتجه لِ هالانسآنه الي وآقفه وتترياه .. جوآهر ...
هذي زوجته .. يلست اطالعها ... اطآلع تفاصيلها .
اناقتها الملفته ...
مكيآجها الناعم الي على ويها .. شـرات الي اشوفهن في المجلات ..
نزلت نظري لِ لبسي ... ولِ شنطتي التقليديه جدا ً الي لابستنها ...
بس انا حلوه ...
انا متآكده اني حلوه ...
انكمشت على نفسي وانا اشوفها تلمه في حضنها وتنثر قبلاتها على عنقه ...
عيب ... عيب ..
حسيت بخجل من المشهد .. وبشعور ثآني .. مب عارفه اوصفه ..
أحس اباها تبتعد عنه ...
غيث لي انا ... انا بس ...
كآن خآطري اروح لهم واسحبه من حضنها .. وارتمي انا في حضنه .. حضنه الي كآن كل يوم ما انام الا عليه ...

التفت بِ بحث طويـل
ابا الحمآم .. " عزكم الله "
ابا اروح اشوف شكلي .. ويهي ..
مكيآجي الي انا اساساً ما اخلي منه شي ....
شفت لوحه ... وتوجهت لها ... بعد ما رميت شنطة الهدايا على الارض ...!

.

.

.

.


وقفت جدآم المـرايا ...
اطالع نفسي ... تقدمت اكثر ادقق في تفآصيلي...
ويهي شآحب ...
خليه بودره وبعدها كريم اساس ...
ما اعرف شو يخلون قبل .. الكريم الاساس والا البودره ..
المهم اني خليت شي على ويهي ...
وبعدها طلعت احمر شفآيف ... لونه وردي .. .خليته بسرعه ..
وقعدت امسحه من النوآحي الي طلع منها .. اوووف .. كيف يستخدمون هالشي ...
هالاغراض اشتراها لي غيث .. واستحيت اقوله ما اعرف استخدمها
طلعت عطري وبديت ارش على نفسي ...
التفت لي وحده عدالي وقالت بِ ابتسآمه : ليش مب متجحله ..! الجحال بيطلع حلو عليج خصوصاً ان عيونج وسيعه ما شاء الله ..
عطيتها الكحل مالي بعد ما رميت كل الاغراض جدآم المغسله ..
: سآعديني الله يخليج ..
طآلعتني وابتسمت .. وقالت : اوك ... يلا
يلست ترسم الكحل على عيني .. وعدلت لي الروج ... وبعدها قالت : عندج بلشـر ؟!
قلت : ما اعرف ..
طآلعة الاغراض وقالت : هييه .. هذا هوو ... ولونه بينآسب عليج ..
خلته لي .. وبعدها قالت : جيه احسن بوآيد ...
ابتسمت لها وشكرتها واااايد ... وحبيتها على خدها وهي تضحك ..
قالت : شوفي انا عندي مركز لِ هالشغلات .. هذا كرتي ... طلي علي عندنا دوره بعد اسبوعين
خذت الكرت ... لميت اغراضي .. وتوجهت لِ نفس المكآن الي كنت فيه ...
وقفت وانا اشوف مئات الوجوه ... وين غيث ,,
الشنطه كآنت هنيه .. وينها ...!
حسيت  بِ الضياع ساعتها ...
وين رآآآآآح ...!!
ودروني هنييييه ....!!!
ما حسيت  الا بدموعي تغرق ويهي وانا اركض في المطآر ... ما عرفت وين اروح .. كنت بس ادعي ربي اني ارد لِ امايه ...!




.
.
,


















لطيفه




عطيته ظهري ... وانا ارفع البطآنيه واغطي جسمي ..
حسييت  بِ انفاسه الحاره على عنقي .. حسيت بضيجـه وهو يقول : زعلانه ؟
يسأل وهو يعرف ..
قلت : عادي ...
حوطني ب ايده وسحبني لِ حضنه وهو يقول : عادي ... عآدي .. يعني اكيد زعلانه ..!
قلت وانا احـآول اقاوم نزول دموعي...مابا اضعف جدآمه
: منصور انت صديتني .. انا مسويه حفله صغيره لنا .. من ردينا لِ بعض وانا مرتبشين في شغلك و مع عبود .. كنت ابا ليله تكون لي ولك .. تجآهلتني وانا بكآمل زينتي ورميت نفسك على السرير وكآني ما اسوى
نزلت دمعتي .. خلى ايده على شفآيفي : حمآر .. انا صدق ما استحي .. أسـف .. أسـف
غرقني بِ قبلاته وهو يعتذر ... ابتعد وهو يحس اني بعدني متضآيجه وقال
: خلينا نتكلم ...
حسيت  ان  الكلام الي بيقوله بيكون خطير ..
قمت بخوف وقلت : عبود فيه شي ....أهلك فيهم شي ؟؟!
ابتسم وقال :: لا ... بس انا
قلت له : انطق منصور ... خوفتني
قال : مديون ... ما عندي شي .... ولازم أسدد الدين والشيكآت الي عليّ والا بنسجن
شهقت بخوف .. توترت ... قمت بسـرعه .. وفتحت الكبت وطلعت صندوق مجوهراتي .. وقلت له : خذهم ...
سكر الصندوق بعصبيه وقال : عمري مب مآخذ شي ... أنا يايبنه لج ... هديه .. والا شبكه في عرسج ... تخبلتي لطيفه
بديت اصيييح .. فريت عمري في حضنه وانا مب متخيله حياتي بدونه .. حسييت  بِ ايده وهو يمررها على شعري كآني يآهل ويحآول يهديني ..
بس انا اخآف اكثر واتمسك فيه اكثر : لا تتركنا منصوووور ... دخيلك ما صدقت ان الامور ترجع بينا طبيعيه
طآلعني بصمت ... وقال : اصلاً انا ما اقدر ... ما اقدر ابعد عنج
مسك ايدي وبدى يقبلها بلهفه ..كنت اطالعه .. وخوف يسيطر علي ...
قال : مافي حل الا ...
طآلعته وانا امسح دموعي.... قال : بنبيع هالبيت ...!
قلت : وين بنروح ...
رد وهو يعطيني ظهره ويقوم : بيت اهلي ...
حسيت  بدوخـه والدنيا صارت مظلمه جدآمـي ... بيت اهله .. شريط ذكرياتي السقيمه ينعاد ...لالا ... والبيت فيه عنود .. مستحيل ارضى بهالشي . مستحيل
قلت بسرعه : بس
قآطعني وقال : ماشي حل ثآني ..
رحت صوبه وقلت : بخلي غيث يسآعدنـآ ...
مسكني من ايدي بقو وقال بغضب : تهينيني لِ اخوج .. أخوج  الي رافض انج ترجعين لي .. وما رضى الا بعد ما ترجيته اكثر من مره ...
نزلت رآسي ...
كنت بتكلم بس صوت تلفونه قطع نقاشنا ... قال : هذا عبدالله .. آكيد مب قآدر يرقد من الي صار له اليوم ... انا بروح له
تركني وانا احس بغثيان ..
يلست على الكرفايه ابا استجمع قوتي .. بس ما قدرت ..
ركضت للحمآم " عزكم الله " ورجعت وانا منهاره واصيييح ...
فريت عمري على السرير بتعب ..
اعرف نفسي من اتوتر ... والا انجبر على شي .. او اكون رافضه شي .. معدتي اول شي يتأثـر .. خوف يسيطر على كل افكاري .. اتخيل ام منصور .. واسترجع معاملتها لي ... اتقلب لِ الطرف الثآني اسحب مخدته واحضنها ..
وترجع لي صوره عنود وآخر زياره لها هنييه
انا ما استحمل هالوضع .. ما اقدر ..
قضيت ليلتي وانا انتحب ...
مابا شي ..ابا بس ولدي يتربى على ايد ابوه ...
















عبدالله






صوت احمد وهو معصب : هالبنت شو تبا ... تحمد ربها انها بتآخذك .. ترفض ليشششششششش ... ؟؟!! عيل حركآتها وعيونها الي ما تفآرقك ,, وغيراتها ..
شو تسميها .. مب حب ؟؟!!

كنت استمع بس ...
صوت مروآن .. : غريب امرها ... يمكن خآفت ...او
أحمد وقف بعصبيه : شو خآفت .. .هآي فشلتنا جدآم منصور ... وجدآم المليج .. لا وامآيه نآشـره خبر الملجه عند كل ربيعاتها.... شو بيقولون الناس
مروآن رد : والله الناس اذا بترمس عن حد فـ بيكون هي ... هب اخويه ..
صوت ابويه يقآطعهم بهدوء : انا امس سألتها .. والبنت كآنت موآفقه .. شو الي غير رايها ...!
تنهدت وانا احس بضيآع ...
مسكت سويجي وشليت تلفوني في جيب كندورتي ...
: انا طآلع

طلعت بسرعه قبل لا اسمع اي رد منهم ... بس وقفت وانا اشوف امايه بكآمل زينتها جدآمي ..
قالت : من قالت كلمتها وهي قآفله على عمرها الباب ... ما صآنت النعمه ولا المعامله الي اعاملها لها .. انا
قآطعتها وآنا امسك ايدها واحبها : دخيلج امآيه لا تظلمونها ... خلاوها في حالها ...
وخلوني في حآلي

طلعت بسرعه وانا احس اني بختنق ..
افكار متشتته ...
ليش ... ليش ...!!.
انا ما استآهل الي قاعد يصير لي .. قبلها تجربه فاشله
وهي اجهضت هالتجربه ..
بديت اسوق السياره بتهور .... وانا الي عمري ما سويتها ....
كنت امر على الشوارع بدون تركيز ...
وقفت على الكورنيش
ونزلت ..
صوت تلفوني يعلن مسج ... منها ... من عليا

" سآمحني دخيلك "

فريت التلفون بغضب .. صغرتني جدآم اهلي واخوآنـي .... ليش ... ليش ...!!!!!!
رن التلفون ... طآلعته بلهفه ...
رقم غريب ...
رديت : الووو
يآني صوت كآيد ... : الووو عبدالله ... اسمعني زيييين ...!








روضه





طآلعتها بصدمه وهي تقول لا ..
اكيد انا ما اسمع... دخلت الغرفه ورمت نفسها على السرير وبدت تصيييح ...
ما عرفت شو اسوي ..
صوت امايه يآني بغضب : علياااااااااا شو الي سويتيه ...!!!!!
وغادرت الغرفه بسرعه .. تميت واقفه اطالع طيف الي تبتسم او تحاول تخفي ابتسآمتها ..
قلت لِ عليا : جآن قلتي من امس ... مب حلوه في حقج وفي حقه .. ولو هو ماله خآطر عندج .. جآن كلمتي امايه .,.. ترى نحن هب وحوش وماعندنا ضمير عسب نجبرج على شي انتي ما تبينه ...


.
.
.
.


نزلت بسرعه ابا اشوف عبدالله
الله يستر ...
الله يستر
دخلت الميلس وشفت ابويه وامايه و احمد ومروآن ..
رحت سلمت على احمد وقلت : وين عبدالله
قالوا : طلع ..
حسيت كل شخص متضآيج ...
يلست عدالهم .. هاي اول مره جييه نجتمع كلنا .. ولنا نفس الشعور ..
نجتمع بدون لا تقول امايه تعالوا وتجبرنا على شي ..
نجتمع من خاطرنا
ونحزن لِ حزن وآحد من افراد البيت من خآطرنـآ ..

ابويه : وين عليا ؟
امايه ردت بمتعاض : في غرفتها ... انا من اليوم مالي رمسه وياها .... بنت اخوك وانت تصرف وياها ...
التفت صوبي وقال : روضه كلميها .. وعرفي اسبابها ...
كنت برد لولا صوت احمد : شو اسبابها بعد ... هآي لازم تحمد ربها وتحب ايدها وش وقفا على قولتهم اذا بتحصل عبدالله ...
حسيت  اني بختنق .. يحليلك يا عبدالله ما تستآهـل هالشي يصير فيك ...
مروآن كآن ملتزم الصمت
ابويه انسحب وهو يحاول يهدي امايه ..
طآلعت احمد وقلت له : ندى ما تعرفها للحين وين ؟
رد وقال : لا
وقآم بسـرعه وهو يشل سويج سيارته .. مسكته من ايده : دخيلك لا تروح .. نآم هنيه أحمد .. بس اليوم ..
طآلعني وقال : خليني على راحتي روضه
انسحب .. ومروآن غارق في افكاره ...
نزلت دموعي على حالنا ...
أخواني كل وآحد في صوووب .....





كآيد



غرفتي
الساعه 11 المسـآ ,,
حسين يقتحم الغرفه ....ويقول لي : هذا التلفون الي طلبته ... وقلت انت  بتتصرف .. وللحين مب عارف شو بتسوي ..!
رديت : أخوي ضآبط .. بكلمه وبخليه يتصرف ... هالامر يحتآي وجود رجل من هالنوع ... هنيه ويانا في المركز ..
قال : وكيف بيدخل .... انت تخبلت ؟؟!
قلت : انت خلك سآكت .. بعدك ما تعرف عبدالله ... هو الي يابني هنيييه ...
حسين يقول : تصـرف انت ...

.
.
.

كلمت عبدالله
وقلت له .. اني محتاينه وان المركز يهربون له مخدرات ..
طمني بصوته الوآثق وقال ... " انا بتصـرف "
قلت : شو بتسوي ؟
قال " اطمن "
أنهيت المكآلمه وانا مطمن .. عبدالله يعُتمد عليه .
طآلعني حسين وقال : بنشوف شو بيسوي اخوك ..
كآن بيطلع بس مسكته من جتفه وقلت له : تعال وين رايح ؟؟
طآلعني وضحك : شو تبا ؟
قلت : محمد ... قصدي دكتور محمد أخوك ؟
قال ببرود اعصاب : هيييـه ... بس هو نوع .. وانا نوع ثآني ...
أنا رجـل أمن ...
حيآتي كلها لمكآفحه المخدرات ..
وهو دكتور جدآم الناس ... بس اكتشفت انه شي ثآني ...
قلت : مدمن ؟! .. .آنت مدمن ؟؟!
ضحك وقال : آممممـ هيه ... انا وايد احب شغلي .... لدرجـه اني اضحى بنفسي عشآن شغلي وسلامه عيال بلادي ..
كآيد ... في مثـل فرنسي .. يقولك فيه ان اكثر الاشخاص حذراً من شي .. يقعون فيها ...
خلال مرآقبتي لِ احد المروجيين ... طحت في ايدهم ..
وعذبوني بِ هالطريقـه .. لحد ما خلصوني ربعي الي في فرقه مكآفحـه هالامور منهم ..
دخلت هالمركز بِ التحديد لاني اثق في اخويه
بس أكتشفت العكس
واحسه من طينتهم ....طينه الاشخاص الي زرعوا السم في جسمي وجسسسمك ..
ما يهمني .. وما بخشى في هالامر كلام الناس ..
اذا انا اقدر اسلم اخوي .. لِ الامن
بسلـمه ..
بس مثل ما تشوف ... الوضع هنيه صعب ...
يالله يالله دبرت التلفون لك ...
مابا استعين بِ حد ...
ابا انا الي اقوم بِ هالمهمه ....
طآلعته وقلت وانا اخلي ايدي على جتفه واشد عليه : انت فريد من نوعك
ضحك وقال : لا يكثر بس ... كآيد  انا بروح غرفتي .. مابا حد يلتفت ان انا وانت بينا اي شي ... حاول تتجآهلني ... محمد وآيد فطين .. ويلاحظ اي شي ...!

قلت قبل لا يطلع : هذي اول مهمه لِ محمد ... ؟ يعني هو .. يروج والا بس صار مع ابو الهنوف ؟
قال : ما ادري ....
سكر الباب .. وآنتهى حديثنا ..
بس خطر في بالي سؤال ..
ليش ما يتعاون ويا فرقته الي وياه في مكآفحه المخدرات ...!
غريب .....
بسأله هالسؤال ... اول ما اشوفه مره ثآنيه ...






جآبـر




طلعت للصاله وانا اشوفهن يشربن كوفي ويضحكن ..
قلت : يا سلام .. شو هالازعآج ؟
انحرجت حنآن .. طآلعتها وابتسمت .. رحت لها وضميتها لِ صدري وانا اقول
: البيت نوووور
ضحكت : بوجودك انت وشمسه ..
قلت وانا اتجآهل اني اطالع شمسه ... : شخبار امايه .. عمي .. و سيف وحآمـد .. والهنوف ...!!
ابتسمت : بخير الحمد الله .. بس الهنوف شوي تعبانه بعد وفاه عمي
نزلت راسي وقلت : الله يعينها ..

شفت شمسه تنسحب من القعده ..
ما تبا تسمع شي عن اهلي ... !!
امس تسألني .. وتقول لي غامض .. ومن يبت طآريهم غادرت ... ليش انزين ..!!!
التفت لي وقالت : ذوقك حلو .. جَميله ما شاء الله و نآعمه
قلت : آدري
ضحكت بصوت عالي وقالت : ههههه ..أنزين ... ما بطلعنا اليوم ؟
قلت وانا ااشر على عيوني : عيوني لج
غمزت : قصدك لِ شمسه ..!
ابتسمت التفت بِ استغراب وانا اشوف شمسه وهي تخلي كوب كوفي جدآمي .. رآيحه تسوي لي كوفـي .. فديتها .. فهمتها غلط ..
قالت : حنآن خبريني كل شي عن جآبر .. تراه ما يخبرني شي ..
ارتبكت ومن شده ارتبآكي قطرات من الكوفي حرقت ايدي .. نزلت الكوب بسرعه ...
يت تركض .. : بسم الله عليك ..
أصبر بييب لك ثلج
مسكتها من ايدها : وين رآيحه ... شي بسيط .. تعالي
يلستها عدالي ... ماعدا ان قربها اييب لي التوتر اكثر..قلت : خلونا نطلع .. تجهزن .. استغلن هاليومين ماعندي جآمعه ...

.
.
.




وقفت جدآم البحيره الي اول ايام لنا هنيه  انا وشمسها زرنآها
الحين تجمدت .. الجو بارد جداً ..
يلسنا على كرسي ... وبدينا نتكلم ...
حنآن قامت تتمشى بروحها احسها تبا تعطيني فرصه اقعد ويا شمسه بروحنا ..
مسكت ايدها وقلت : بردآنه ...!
قالت : لا ...
بس كآنت ترتجف .. وتتلفت وايد ..
طآلعتها : فيج شي .. خيفانه من شي ؟؟!
فجأه وبدون مقدمات حضنتني .. ودفنت ويها في صدري ... وهي تقول لي كلام ما فهمته .. لانها متوتره .. و شبه تبكي
قلت بتوتر .. : شو فيييج شو صااااير ؟؟!
ردت وهي على نفس الوضعيه ... : انا اسفه .. آسفه .. معاملتي لك
رفعت ويها بطرف اصابعي وقلت : يهمني بس انج تكونين قربي .. ما يهمني شي ثآني .. عادي .. عامليني بقسوه ... كل شي منج اباه ...
يلست امرر ايدي على بشرتها الناعمه ...
بس ابتعدت ...
لاني حسيت ممكن تصرفي يضغط عليها ..
قلت : خلونا نروح السوق ...






شمسه




الحمد الله
الحمد الله
ان جآبر ما التفت وشاف طآرق وهو قريب مني .. ويتبعنا .. كنت خآيفه ..
اللحظة  الي حسيت ان جآبر بينتبه .. رميت نفسي في حضنه .. وشتت نظره ..
اووف يا طآرق غبي .. ما يدري ان جآبر مستحيل ينسى ويهه ...
طآلعت جآبر الي يأشـر لي وهو يطآلع بعض الالبسه ..
يبآني اشتري ..
من الصفات الي لاحظتها فيه .. كرمـه ..
يعني ولا مره رد لي طلب .. مآدي .,.
بس شعوريا .. غريب ..
التفت على بنت شقرا طويـله جسمها مثآلي .. ولابسه لبس لنص الفخذ ... سلمت على جآبر و وقفت تتكلم ويـآه .. ابتعدت بشعور غريب ...
وهو كآن يتكلم بطلاقه .. وياها ...
ويضحك ...

وقفت عدالي حنآن وهي تختار بعض الاغراض وقالت : جآبر وايد اوبن مآيند ... يعني لا تتضآيجين ... هو أختارج بنفسه ... ماعدا انه شآيف اشكال والوآن ..
التفت لها .. شآيف اشكال والوآن ...
اذا اخته تقول جييه ... يعني  شووو ؟.!
ما جذبت نظرتي له ..
شكله لعآب وآيد ...
معقوله من عرفني .. ما عرف غيري علي .. او صآدقهن .. او حبهن
والاوبن مآيند لِ اي حد ..
لما افكر هالتفكير ... أحـــس ان  الي جدآمي شخص قذر ..
ما اييب لي الا الغثيان ..
فريت القميص الي كآن يباني اشتريه وانا اشوفه رآد صوبنا ..
وهو يقول : هـآه حيآتي .. شو عيبج ؟؟!
قلت : ماشي .. ابغي ارجع البيت ....
طآلعني وهو معصب .. وقال : متى بتفهمين .. متى ...!!!
تركني ورآح لِ حنآن ..
ما عليه .. ما عليه يا جآبر ..
يوم بروح بتعرف اني بِ الاساس مب طآيقتنك ...


.

.

.

.






مروآن







دشيت لِ غرفتي ..
بعد يوم كآن غريب .. حسيت  آني ما اعرفني
صرت ابا اخويه يعرس .. ويملج .. عسب اتخلص منه ..
او بِ الاحرى من الامل الي تعقده عليه ... طيـف ..
دشيت الغرفة و مشآعري متضآربه ...
احس بضيجه تسيطر على كل شي فيني ...
دخـلت ..
وشفتها بعدها بِ الفستآن .. نآعم .. ومبين تفآصيل جسدهـآ .. كآن منسدحه على السرير ونآثره شعرها بِ اهمال ..
اول ما شآفتني فزت ... حسيت بدقآت قلبي تتضآعف ..
رده فعلها ..
يآخوفي من رده فعلها ..
قآلت وهي تضحك .. : مثل ما ذلني انذل ... مثل ما رفسني انرفس .. خآطري اشوفه .. وين رآح ..!
تقربت منها وانا احس بِ كل الغضب الي كنت اكتمه بينفجر في ويها ..
قلت بغضب : قصري الشـر وآنطبي
طآلعتني بِ استخفاف .. ورآحت للمرايا ,, وهي تمسح اثار المكيآج ..
اليوم .. اول مره احس اني مب قآدر اخبي انفعالاتي عنها ...
اليوم من اول يوم في عرسنا .. اباها ل ِ هدرجـه
اباها تحس فيني
وتنسى عبدالله .. وتخليه في حاله ..
كل معاملتي الطيبة وياها في الفتره الماضيه ما يابت نتيجـه
كنت اراقب تفآصيـلها .. كل شي فيها
للحظـه الي قالت فيهآ : عيبتني هالعليا ..
ما قدرت ..
خلاص ... شديتها لي ... شهقت بخوف .. اول مره المح الخوف في ويها ...
قلت : ان ما سكتي ... بتشوفين مني شي ما يرضيج يا طيف ..
شدت ايدها من قبضتي .. وقالت : ما بقى الا انت ..
كآنت رآيحه للمرآيا مره ثآنيه .. ما حسيت بنفسي الا وانا شآدنها لي وصآفعنها بِ اقوى ما عندي ..
طآحت جدآمي على الارض بعد صرخـه اتوقع ان  الي في البيت سمعوها ...
صمت ..
صمت ..
صمت ..
وبعدها آنخرطت بنوبه بكآء ... مثل اليهال بِ الضبط
تتحرطم .. وانا مب فآهم شي من رمستها
بس الي فهمتها وعرفته .. اني ابداً مب ندمآن اني مديت ايدي .. ابداً ...
صوتها يتعالي وهي تقول : يا الحـ....ـــقيــر والله بـ...تـــشوف .. بـخبـ....ـر عليك
ضحكت : خبري

وطلعت وانا احس اني مخنوق ..
كنت اركض على الدري مابا اشوف حد .. ولا اسمع صوت حد . .
كل الي اباه .. سويج سيآره كآيد ..
وآطلع من البيت ... مابا اشوفهـآ ..
من اليوم بتتغير معاملتي لها ...
من اليووووم .. بعاملها بِ الاسلوب الي تستآهله ...











.



.









سيـف





حسيت بِ شعور غريب وانا اسمع صوتها : السلام عليكم ...
التفت وانا احاول ما اطآلعها ويها ..
خصوصاً ان الهنوف متدينه .. وآحس انها دايماً في خاطرها تغطي ويها عني انآ وحآمد .. أحترم هالشي .. عسب  جيه .. احاول ابعد نظرآتي عنها ..
ماعدا ان قلبي يحترق مشتآق يشوف تفآصيلها ...
اول ما قالت لي : تحرك خلاص
وعيت من افكاري .. كنت بمد ايدي وبشغل اغاني كـ العاده ...
بس تذكرت انها ما تسمع.. مافيني تعطيني محآضـره دينيه الحين  ..
حركت السياره .. ما بسرع
مستحيل اسرع .. ابا هاللحظآت تستمر اكثـر .... بس كآن لابد من نهايه ..
وفعلاً وقفت جدآم باب البيت ... التفت وشفت عيال خالها يالسين بر ...
قلت بهدوء : الهنوف ... تغطي ...
ما ادري شو الي خلاني اقول هالكلمه ...
حسيت انها توترت .. أستغربت انها نفذت كلامي .. ودخـلت ...
نزلت وسلمت على الشباب الي متيعمين ...
نظرآت البعض غضب
.. وبعضهم ... عادية ..
بس النفوس ابداً مب صآفـيه ...

.
.
.

طولت وآيد
بس والله عادي عندي .. لو تباني سآيق لها .. بكون سآيق ..
بيني وبينها .. وآيد
لالا .. المسآفه هب مسآفه شكليه
بل شعورية ..
وآحداث ومشآكل
منها نفورها من عائلتي .. ومن كل شخص يرتبط بِ ابوية ...
وآنا اسمي مرتبط بِ الوالد ...
مره ونحن بعدنا مرآهقين قالت لي ... " أنـآ كـرهت اسمك .. من كثر ما ينقال لِ ابوك ... ابو سيف "
يومها انعزلت بنفسي .. حآولت اخرجها من صدري .. ما قدرت ..
هالبنت دخلت وتربعت ..
وكونت على نفسها برج .. ما اعتقد ينهد في يوم من الأيآم ..
آملي فيها بسيط ..
عسب جييه كنت اتردد ابين لها مشآعري
لليوم الي رحل فيه ابوها ...
و أمـها غادرت البيت ..
الحين .. مالها حد ..
في دآفع ثآنـي يجبرني انطق بمشآعري ..
الافصاح عن المشـآعر ... آمـر صعب ..
قد تتلقى القبول ... فـ تنسى كل الايام المريره السآبقه
وقد تتلقى الرفض .. فـ يقذف بِ كل ايامك في زوبعه من المشآعر السلبية والسيئه ..

.
.
.

اول ما شفتها طلعت .. شغلت السياره ..
قالت : آمايه تسـلم عليك
رديت .. : الله يسلمها من كل شـر .. تبين مكآن ثآنـي ...؟
صدمتني وهي تقول :  أي مكآن الا قلبك يا سيـف ...!!
حسيت ان الاكسجيييـن خلص في السياره .. نزلت زجآج السياره والمكيف يشتغل وتحركت بِ اسرع ما يمكن ...
عكس الي كنت اتوقعه ...


.
.
.



منصور


نزلت من السياره وانا اشوف عبدالله رآيح راد في الكورنيش
توجهت له وقلت : بلاك .!
التفت لي وقال بعصبيه .. : أضربني ..
قلت : انتي اكيد تخبلت ..
قال وهو يصآرخ : اقوووووولك اضربني ... أضربني واكسر خشمي
طآلعته وقلت : اذا كل هذا عشآن بنت عمك .. فـ انت يآهل للأسـف
ما حسيت االا بكف من عبدالله
وبعدها مسكني من جتفي وقال : نفذ اقوووولك ... انا المسئول عنك في الدوآآآم نفذ والا برفع فيك تقرير

هآآآييج السآعه .. ضربته ... مب لاني خفت من شي
لا .. لان نظره عبدالله تآكد لي ان الموضوع خطير
ضربته وندمت وانا اسمعه يستويع ..
رحت له وقلت : انت حديتني على هالتصـرف .. شو عندك يا عبدالله .. قووووووول ...!
طآلعني وهو مآسك خشمه ..وقال ... : خلنا نروح المستشفى ... بعدها بخبرك كل شي ...!




عليا





كيف اقول نعم
بعد الكلآم الي ارسله لي
ليش عبدالله الوحيد الي مب قادره اكمل خطتي وياه ...
ليششششششششش ...!!!
فريت كل المخدات على الارض بنفعال .. وكسرت وايد اشياء
ما حسيت بنفسي الا طايحه على الارض و اصيييح


.

.

فتحت عيني وانا احس اني بموت من الم بطني
ابا اصارخ من الألم ..
مديت  ايدي وشفت الساعه .. 1 في الليل
انا نمت بدون لا احس ...
سحبت نفسي سحاب لِ غرفة روضه .. مسكت الباب وانا خايفه اطيح ..
فتحت الباب بخوف .. اول ما شافتني قالت : خييييييييير
قلت لها وانا اصارخ من الألم : دخيلج .. روضه بموت من الألم
مسكتني من ايدي وشدتني لها وانا احس اني بفقد توآزني وقالت : وآخوي تتوقعين مب متـألم ؟
دزتني وسكرت الباب ..
بعدها ما شفت شي جدآمي


.
.



نهاية البارت ...!


ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ




البارت  17









.

سآكون في نظرهم ..
أنسآن ..~

.

.



بعض الكلمآت ... تدخل القلب فتلامسه
وبعضها تحمل الألم فقط له ..
هآي كلمه الهنوف .. الا قلبي ..
أدري انج أطهر
وآرقى ..
من انج تتوآجدين بين ضلوعي ...
بس الحب لا يآتي بِ اسباب .. يآتي هكذا ,, بلا مقدمآت ..
يتغلل في كل جسمك ,.
كـ مرض
لا تستطيع علاجـه ..
الا بِ رآئحه حبيبتك ..

..

رميت قلمي الي كنت اكتب فيه اسمها .. بخطي ..
أسمها من اول ما بديت اللآحظ موهبتي في الخطآطـه .. وانا اكتبه ..
أكيد هي ما تعرف .. بس كل لوحه موثقه .. بِ حدث
او نظره
او زعـل ..
او حتى تطنيش

طلعت لِ بلكونتي .. رميت نفسي على الكرسي المصنوع من اعواد خشبيه ..
هزآز .. هالمكآن دايماً اقعد فيه واقرآ ..
غرفتها تحت غرفتي تماماً ..
كآن لابد ان نحن نعزل بينا وبينها .. خلوها في الطآبق الي تحت هي وحنآن.. عسب تآخذ رآحتها .. وانا وحآمد وجآبر فوق ... اطليت برآسـي ..
اناره غرفتها صار لها سنين ... وهي ما تنطفي في الليل .. لِ الصبح ..
أحس بشعور غريب وانا اشوف خوفها الوآضح ..

رنين تلفوني ..
رفعته هـذي حنآن
رديت بهدوء : هلآ ...
قالت : هلا سيف شخبارك .. شخباركم كلكم
أبتسمت : بخير الحمد الله .. أخبارج واخبار جآبـر ... عساه بخير ؟!
ردت وقالت : بخير الحمد الله ..
سمعت صوت انثوي عدالها ... عربي .. لفت آنتباهي ..
قلت لها : حد عندج ؟
قالت : لالا .. بس التلفزيون .. بسكر الحين .. بكلمك بآجر بس حبيت اطمن ..

.

أنتهت المكآلمه بشكل غريب ..
ومثير للشك ..
مسكت لي كتآب .. وبديت اقرا ..
آنا كآئن ليلي .. أحب الليل .. اقضيه بِ السهر .. بعد صلاة الفيـر .. امارس الرياضه ... وبعدها اتوجه للشغل .. من ارد البيت انآم ... وهكذا .. هذا يومي ...
الوقت قرب لِ صلآه الفيـر .. بقوم اتوضى .. واروح للمسيد ..

.
.

نزلت مستعيل .. مابا الصلاه تفوتني ..
أروح مشي .. المسيد عدال البيت .. نزلت وشفتها جدآمي في الصاله ..
استغربت .. قالت : أعرف ان محد يكون موجود هالحزه الا انت والخدآمات .. كل الي في البيت رقود ..
قلت لها : أمـري
قالت : بس بغيت اقولك أسـفه .. نفسيتي تعبانه بعد ما شفت امايه .. و
قآطعتها : صـآر خيـر ..

كنت بطلع ..
بس وقفت عند الباب وانا عاطنها ظهري .. وقلت .. وانا اتهرب من اني اشوف ملامحها ..
: انا عرضي جدي يا الهنوف ... مابا لعب يهال ... اذا قلتي هيه .. او لمحتي برضآج .. اليوم الثآني بخبر الوالد والوالده .. ولج الي يرضيج يا بنت عمي
وهربت ..
مب ضعف ..
الا مابا انها تقتل الامل الي بدآخـلي ..
مافيها شي اعيش لي يومين حلوآت .. وآنـآ اتوقع قبولها لِ طلبي ..
مافيها شي ابداً ...



.
.
.
.






في مكآن آخر
وبِ الاصح بِ الطواري ,,
كآن يضع جزء من " غترته : على انفه ..
لكي يتوقف النزيف
لكن عبثاً يفعل
فـ النزيف مُستمر .. لا يتوقف ..
في قلبه ..
وكيـف استطآعت ان تنطق بِ حروف الرفض .. محبوبتي
سؤال يتكرر في باله .. دون ان يجد جوآب يشفي له جرحـه الذي استمر في النزف ..
يعتقد انها بعيييد كلياً عنه ..
كلياً .
لقد انتهى كل شي ..
اللآن لا يُفكر الا بِ الطريقة التي يقتحم فيها مركز علاج الادمآن و وكر الادمآن ,,
كيف ينقذ الكآيد ..!!

.
.

بينما في الوآقع ..
لا يفصله عنها الا بعض خطوآت ..
كآنت تأن من الالم ..
ألم .. يجتآح جسدها بِ اكمله
تشعر انها تجآوزت كل الحدود .. كل التوقعات بِ تصرفاتها ,
أصبحت شخص أخر لا تعرفه ..
فقط مع عبدالله
اما البقيه .. لازالوا كما هم ...

.
.
.









عبدالله











التفت لِ منصور وانا اقوله : بدخل بشكل عامل نظآفه ..
صرخ بغضب : آنت تخبلت ... بتعرض حيآتك للخطر اذا كشفوك.. بتروح فيها ..
طآلعته وقلت : ما يهم ..
مسكني من جتفي بقو وقال : لا مهم ... حيآتك مهمه .. مب لان بنت عمك رفضتك ترخص بعمرك
قلت : يا اخي انت ما يخصك .. انا بتصرف
رد وقال : بس هات الاثبات .. وآطلع يا عبدالله ... لا تورط نفسك ..
سرحت بِ افكاري ..


التفت لِ بنت مب غريبه علي ..
اعرفها ..
أعرفها .. هآي روضه ..
قمت والتفت لِ منصور .. : برجع لك
طآلعني وقال : وين ..!
تجآهلته ورحت لِ روضه .. وقفت وراها وقلت : شو يايبنج هنيه ؟
شهقت .. التفت لي وهي تصييييح .. اول ما شافتني فرت عمرها في حضني وصآحت .. خفت .. خفت ...
: شووو فيييج .. منو مريييييييييض ؟!
ردت : علييييا . .. عليا طآحت علينا ... انا ما كنت اتوقع انها تعبانه وآيد والا والا ..
ازحت الستاره بِ ايدي .. كآنت تغط بنوم عميق ..
طآلعتها وكآني اطآلعها لِ اخر مره .. بس مبين عليها التعب وآيد
قلت : مهما صـآر .. هي يتيمه يا روضه .. لا تقسين عليها ...من منظور انسآنـي .. سآمعه
طمنتني بنظراتها .. قلت بغضب : يايه بروووحج ؟؟!
طآلعتني وقالت : محد في البيت .. أبوية أستحيت ادق عليه .. وأحمد محد .. ومروآن ما حصلته .. دقيت على بابه هو و طيف لحد ما عيزت .. محد رد علي ..!!!!
احمد لازم يرجع البيت .. خلال غيآبي
ما اعرف متى برجع
او حتى اذا كنت برجع للبيت مره ثآنيـــه ..
قآلت : شو فيه انفك ؟!
ابتعدت عنها وقلت : شي بسيط ..

كنت لازم اغير شي بسيط في ملامحي ..
محمد يعرفني قآبلني مـره ,
لازم اغير في ملامحي .. طآلعت منصور الي يراقبني من بعيد ..
تقرب مني وقال : حد من الاهل ؟
قلت : هييه . ..
قال : آنت كيف تفكر ... تسوي جيه بعمرك عشآن تغير في شكلك
ما تسمع بِشي اسمه تنكـر
ضحكت : شكلك وايد متأثر ب ِالافلام ..
المهم .. انطب الحين .. لا تتحسبني نآسي سوآتك السوداء
ضحك منصور : مب مسوي شي ... حشى عليه
رديت : لا .. والا مديون يا الهرم ... تقص على بنت الناس .. عشآن ترد لِ بيت اهلك ..
رد بأسلوب دفآعـي : انـآ ما قصيت عليها ... بس ....
قآطعته : الا قصيت عليها .. ولا تتحجج بِ اي حجـه ... شكلك تبا ترد لِ ايام اول ..تبا بنت خآلتك ..!
طآلعني بغضب وقال : انت ما يخصك ....

.
.
.


اول ما طلعنا من عند الدكتور
قلت له .. : خطفني على الحلاق ..
: انت متى ناوي تدخل المركز ؟
رديت : بآجر
قال بغضب : انت اكيد استخفيييييت ...
رديت : تصدق هيييه .. بغير اللوك .. بسوي سكسوكـه



،










ندى






اليوم اول يوم دوآم لي ..
وعيت الساعه 8 .. حآمد قال لي ان شغلي يختص بِ العارضات .. لازم ارتب وياه طلعتهن . .. ودخلتهن .. اشرف على المكيآج والتسريحات الي تتخلى لهن .. وهالامور ..
كنت البس وانا اشوف لمار الي اطالعني بعدم رضا ..
قلت : بتسآعديني والا بتقعدين تشوفيني جييه ؟!
قالت : ليت عنا حق تذاكر ل ِ لبنان .. بنروح وهونيك على الاقل بنشوف شو صار بِ املاك ابوكي ..!
طآلعتها ونزلت نظري لِ دبلتي الالماس الي مرميه على الطاوله ..
عطيتها لها .. وقلت : بيعيه .. وشوفي كم بييب ..
و بنشتغل ويا حآمد خلال حفله الصيف هاي بس .. يعني مره وحده ..
وبنآخذ الراتب وبنروح .. بروح للمكآن الي احتضن ابويه ...
لِ المكآن الي عشت وكبرت فيه ..
ما حسيت  الا بدموعي تنهمر بصمت ... حضنتني لمار وقالت : مستحيل اتركك مع هاد الي اسموو حآمد .. مستحيل ..

.
.
.

مسحت دموعي وطلعت ...
كنت لابسه لبس عملي .. قميص طويل .. وبنطلون اسود ..
ولامه شعري بشكل عمـلي .. دخلت القاعة  الي قال لي عنها .. وآنصدمت بكميه الاشخاص الي يشتغلون .. حسيت بخوف .. كنت بترآجع ..
بس صوته يآني وهو يقول : ندى ...
التفت وشفت حآمـد ... قال : تعالي ..
رحت بخطوآت متردده .. ابتسم لي وقال : صبآحج خيـر .. شوفـي ..
من اليوم بسلمج المهمه .. ولا تخآفين اي شي بتحتآينه انا وانتي بنكون على توآصل
بس وقعي على الاوراق

شفت عقد عمل ..
طآلعني وقال : لِ شهر ..! وبعدها قرري .. بس هالعقد يضمن لي حقي ,, ويضمن لج حقج
طآلعته وشفت الرآتب الي مخلنه لي .. رآتب مميز ..
وقعت .. ضحك وقال : كتبي اسمج اعلى الاستماره
كتبت اسمي ....
عطآني نسخه وخذ نسخه .. وبعدها قال لي : خذي لج لفه في المكآن .. وابا تعليقآتج على الاستيج .. والعارضات ..
وكل شي .. توكلي













.
,.



صوت الأذان يصل لِ مسآمعه ..
بينما جسده يغطيه العرق .. من اجهاد نفسه في حمل الاثقال ..
أستمر على هذا الوضع ما يقارب 3 سآعات متوآصله ..
يكآد يموت من العطش ...
لا يرغب بِ شي ..
الا ان يذهب للصلاه وبعدها يغط في نوم عميق ..
صعد الدرجآت لِ غرفته ..
وهو يسترجع كل لحظآته الاخيره معها .. يشعر بِ الغضب يعصف بِ افكاره مرة اخرى ...






مروآن







دشيت الغرفه بهدوء ...مابا اشوفها .. ولا اباها تشوفني ...
بس الفوضى كآنت تعم المكآن
كل عطوراتي مكسره على الارض .. ملابسي مرميه على الارض ..
حتى كتبي واوراقي الي ادرس فيها .. العطر أخذ منها مسآحـه
والحبر رآح فيها
حسيت بكل شيآطين الدنيا تتنطط جدآمي ويهي ..
هاي اكيييد استخفت ..
والله بيكون لي تصرف ثآني وياها ..
دخلت الحمام .. رميت لبسي وخذت  شور بآرد سـريع ... لبست لبس ينآسب المسيد .. والله في ناس تشوفهم في المسيد وتستغرب من البستهم
طلعت .. فتحت الثلاجه وطلعت لي غرشة ماي ..
شربتها كآمله
رميتها وفتحت الثانيه وشربتها بعد ..
عيوني تخوني .. وتنظر لِ هالانسآنه المرميه على السرير بشكل يبين انها نآمت وهي مب حآسه بنفسها .. بخطوآت بطيئه توجهت لها ..
ما ادري شو السبب ...
بس ابا اشوفها ..
وقفت على راسها وانا اشوف خدها الي صاير ازرق من ضربتي ..
طآلعت ايدي .. وطآلعت العلامه  الي في ويها ...
بس طلعت بسرعه للمسيد ...
صليت .. ورديت البيت انآم .. خلاص بموت من التعب ...

.
.

.

فتحت عيني بكل أجهاد وانا اشوفها وآقفه على راسي واطالعني بنظرات وعيونها كلها دموع ..
قالت : قوم وصلني بروح بيت اهلي
تقلبت وعطيتها ظهري .. بقصد اني ابين لها اني مب مهتم اساساً
حسييت   بضرباتها الخفيفه على ايدي ..
حسيت بخوفها وهي تسوي هالحركه ..
مسكت ضحكتي ,,
والتفت لها و ويهي كله غضب : المناسبه ؟!
قالت : من العرس ما رحت لها .. بس بشوفها
طالعت ويها ..
قالت بسرعه : بغطيه بالمكيآج ...
فريت البطآنيه وقمت .. من حقها تشوف امها ...
التفت لها وبنبره أمـر : طيف .. رتبي الغرفه .. وردي ملابسي لِ مكآنها الاساسي .. والعطورات فريها في الزباله .. والاوراق الي انمسح منها الحبر .. عيدي كتابتها .. وبعدين بوصلج لِ امج
ضربت بريلها على الارض بعلامه اعتراض .. طآلعتها وقلت بصوت قوي : يلآآآآآآآآآ اشوووووووف ...
ركضت وهي تبدا بجمع الدمار الي احدثته في الغرفه ..
ضحكت في خاطري .. وتوجهت لِ الصاله .. بتريق ..
صوت رنين تلفوني ..
رفعته : الو
ياني الصوت : الو السلام عليكم
ابتسمت : وعليكم السلام ...استاذ صآلح ..شحآلك ؟
رد : بخير الحمد الله اخبارك واخبار الدراسه ؟
تذكرت اني مقصر وايد في دراستي .. مب هذا مستوى دراستي ابداً كله من هالطيف .. رديت : الحمد الله
قال : عاد نحن شآدين الظهر فيك .. اسم المدرسه بيطلع في كل الجرايد اذا استمريت على مركزك ..
ابتسمت وقلت : ان شاء الله دعواتك بس
رد وقال : بآجر في دروس مراجعه في المدرسه ..تبغي شي في مواد الفيزيا والكيميا والرياضيات .. ترى الاساتذه موجودين ..
آكيد بروح عندي وايد اسأله ..: ا ن شاء الله باجر اكون موجود
سكرت التلفون ,,
وسرحت بِ افكاري .. شفتها جدآمي لابسه عباتها ,,
وتبتسم .. غريبه هالبنت ....





طيف


الحقييييييييييييييييييييير
الحقييييييييييييييييييييييييييييييير الحقييييييييييييييييييييييير
يتحسبني اشتغل عنده ..
انا اساساً عطيته ويه اكثر مما هو يستآهل
بس ابغي اوصل بيت آهلي
بخبر عليه ..
والله بخبر عليه .. بخليهم يآدبونه
اساسا ًماباه .. هو شو يتحسب عمره ..
يطلقني ..
خلاص انا ما اقدر استحمل ...
أبتسمت في ويهه بِ الغصب .. قال : بآجر عندي دروس مرآجعه في المدرسه .. خلينا نرجع وقت ,,
رديت : مدرستنا بعد مسوين كلاسات مرآجعه .. وبروح ..
تقرب مني وايد .. انكمشت على نفسي وانا اللاحظ انه يدقق في معالم ويهي .. شو فيه .. شو يطآلع هالكثر .. حسيت بريحه عطره تخنقني
بعدها ابتعد بسرعه ورآح للغرفه بعد ما قال بلبس .,
شو يطآلع هالغبي ..
وقفت جدآم المرآيآ ,, وشفت اثار ضربه لي .. مب مبين وآيد .. خليت طبقه محترمه من كريم الاساس
طول الطريق لِ بيتنا وهو سآكت وانا بعد ,,
اول ما وصلنا كآنت امايه وآقفه تستقبلنا ..نزلت حتى قبل السياره لا توقف .. ركضت وفريت عمري في حضنها وبديت اصييييح وانا منهاره ...
ما ادري كم مر علي من الوقت ...
لِ اللحظه  الي سمعته يقول فيها : خآلتي ابغيج على انفراد
هنيييه صدق خفت .. خفت منه .. اول مره اشوف مروآن وهو غامض
ما اعرف ردات فعله .. مسكت ايد امي بخوووف ... وهي تبا تروح وياه لِ الميلس .. لالا .. ماباهم يقعدون ويا بعض بروحهم ..
طآلعتني وابتسمت لي .. روحي لِ هادف للحين نآيم .. وعيييه

تركتهم وانا اسحب نفسي للطآبق الثاني .. وقفت عند باب غرفتي ,, فتحته بشوق .. اغراضي مثل ما هي .. كل شي وردي في وردي ,,
أمايه دللتني وايد ..
كبرت
وبعدني يآهـل في نظرها ... وفي نظر ابويه ..
لِ اليوم الي صدموني فيه بزوآجـي من مروآن
يا ترى شو يبا يقول لِ امايه ...
شووووه .. انا يايه اشتكي منه ..
و اقولهم طلقوني منه .. وهو ينفرد بِ امايه ...
صوت عند باب غرفتي
: هـآه السآحره انتي هنييييه ؟
صآرخت بِ اعلى صوتي : هــــــــــــآآآآآآآآآآآآآآآآآآدف ..
حضنته وبديت اصيييح .. مابا ارد لِ مروآن متوحشش .. يضربني ..
ما ادري شو الي منعني من اني اشتكي لِ هادف ..
يمكن لان علاقته بِ عيال خالتي قويه .. وخفت تتأثـر ...


.
.
.
.




شهد



وقفت وانا خلاص تعبت من كثر ما اركض في المطآر والناس اطآلعني .. الكل كآن يطآلعني بِ استغراب .. بديت اصيييح واحس ان خطواتي صآرت ثجيله .. للحظه الي حسيت فيها بِ ايد تنمد لي ..
التفت وانا اصرخ واستويع : ايييييييييييييدي
شفت نظرات غيث الي اطالعني بغضب , ,, قال وهو يضغط بقو على ايدي : وين رحتي يا الخبله ... ,, انتي شو ما تفهميييين .. حد يسوي شـرآت الي سويتيه فضحتيني في المطآر وانا اركض شرات المينون ادورج
شهقت بخوف .. كنت ادوره عسب احصل الآمآن
بس هو يخوف صآيـره نظرآته مرعبه وايد
سمعت صوت انثوي نآعم يقول : بس غيث .. روعتها ..
فك ايده بقو عني .. ومشى جدآم .. كنت امشي وراهم بسرعه اخاف اغيب مره ثآنيه .. كآن خاطري امسك بِ ايد جوآهر
عادي صح ما احبها
بس مابا اضيع مره ثآنيه ويصارخ في ويهي ..

.
.

وصلنا البيت .. كآن طول الطريق للبيت سآكت
وهي سآكته ..
وانا اتآمل الشوارع .. مرينا عدال بيت امايه .. كنت بفتح الباب وبنزل .. بس هم خطفوا مسرعييين ,,
كنت بقوله وقف ابغي اسلم عليها .. بس خفت يهزبني شـرات قبل شوي ..
نزلت وانا اشوف نظراتها وهي اطالعني وتبا تضحك ...
ليش اطالعني بهالنظرات ..
اول ما دخلنا البيت استقبلتنا ام غيث .. كآنت طيبه وحضنتني اكثر من مره .... ذكرتني ب ِامايه .. وعذاري بعد .. كآنت تبتسم ..
كنت سآكته ..
أحس للحين الخوف يسري في جسمي ..
وآحس اني مجروحـه ..
مجروحه وايد من كلمه خبله الي قالها لي .,
مسكتني امه ودخلتني غرفه وقالت : هاي عاد غرفتج .. رتبها بِ الي تبينه .. ان شاء الله ترتاآحييين .. واذا تبين شي والا شي .. قولي للخدآمات
ابتسمت في ويها ..
غادرت الغرفه .. بيتهم وآيد حلووو ومرتب .. حتى الغرف وآسعه وآآآآآيد ... وقفت اشوف نفسي في المرايا وانصدمت .. الكحل كله سآيح على ويهي .. شكلي يخررررررع .. ركضت للحمآم اغسله وانا اصيييح واتذكر نظرات جوآهـر ,,, اكرها .. اكرها
يلست على الكرفايه بعد ما نشفت ويهي ..
كنت اتريا غيث ..
ابغي شنطتي فيها ملابسي .. ابا انام تعبانه ..
وآخر شي غفيت على السرير وهو محد



،







غيث



مسكتني من ذراعي وشدتني لِ قسمنا ..
القسم الي احتضن كل ايامي الماضيه ويا جوآهر .. سكرت الباب
وتقربت مني وانا بعدني وآقفه مكآني ما تحركت ..
قالت وهي تهمس في اذني : اشتقت لي .. صح ..
حسيت برتباك .. وتوتر .. ما عرفت شو ارد عليها بس اطالع عيونها . .
بعدها قلت : جوآهر .. مب وقته انا ,,
قالت : شو بتروح لها .. هي خذتك عني كل الفتره الماضيه .. مستخسر تكون عندي اليوم
رديت بجمود : بس هي بعدها عروس .. وهذا اول يوم لها ويانا في البيت .... و..
قآطعتني وقالت وهي تتركني وتبتعد عني : روح لها خلاص
حسيت  بحزنها وهي تقول هالكلمه .. مسكتها من ايديها وشديتها لِ حضني وقلت : انتي السبب خليتني في مثل هالموقف .. هآن عليج .. تخونين .. والحين مب هاين عليج انام عند زوجتي الي هي حلالي .. مب خيانه الي اسويه
بدت تصييييح بشكل صدمني وهي تقول : ما خنتك .. ما خنتك ..
ورآحت للحمآم ..

وقفت .. شفت شنطي وشنط شهد الي يابتهن الخدآمه لِ هالقسم .. غبيه الحين شهد شو بتلبس .. فتحت شنطتي بسرعه .. بعطي جوآهر هديتها ..
وبروح لِ شهد ..
حسيت فيها وهي تحوط خصري وتدفن راسها في ظهري وتقول : بس اليوم .. دخيلك بس اليوم
التفت لها وقلت : جوآهر ...
طآلعتني بِ عتب ,, ابتسمت لها .. وشديتها لِ حضني ,,


,
,


ما قدرت اتقرب منها
ما قدرت .. أتذكر الحرمه  الي دشت مكتبي وقالت لي عن خيانة جوآهر لي
ابتعدت بغضب وقلت : جوآهر انا مب قادر انسى
عطيتها ظهري وقمت بسرعه .. وهي تقول : قصدك مب قآدر تصبر عن الخبله ..
رديت وانا اكتم غضبي : اذا قلتي لها الخبله مره ثآنيه .. بتشوفين شي ما شفتيه ..
طلعت وانا اسكر ازرار بجآمتي .. ورحت لِ شهد .. فتحت الباب وانا احس بخجل من نفسي .. منظرها كآن مؤلم .. كآنت نايمه ونص جسدها نازل من السرير ,, كآن تترياني .. نآيمه بملابسها .. بس ويها مشرق شرات اليهال .. مررت ايدي على خدها .. وبعدها طالعت آيدها وانا اتذكر كيف مسكتها بقوه ..
لا تلوموني .. كنت بتخبل يوم ما شفتها ,,
ركضت مثل الخبل في المطآر ,,
خوف عليها .. لانها ما تعرف شي .. ابداً ,,
شليتها بين ايدي الثنتين .. فتحت عيونها طالعتني وقالت اسمي بهدوء : غيث
وردت غطت بنومها .. ابتسمت ..
طول الوقت يلست اطالعها .. ما رقدت .. بس اتآمل ملامحها ,,
يالله يا غيث شو صار فيك ..
انا ظلمت هالبنت بزوآجي منها ,,
استسلمت لِ التعب .. ونمت عدالها ..






لطيفه






لميت كل اغراضي .. وأغراض عبود
للفيـر و منصور برع البيت ..
وانا اصيح والم الاغراض .. مالي ويه اقول لِ اهلي شي ..
حسيت بخطوآته وهو يدخل البيت ...
كنت متضآيجـه .. وآيد ..
رفعت راسي شفته .. و عطيته ظهري ..
قال : لطيفه اذا مب رآضـيه .. ترى والله ..
قآطعته : لا تحلف .. اهم شي انت ..
رحت له وخليت راسي على صدره .. وانا اقول : كل الي تقوله اوآمر يا ابو عبدالله ... بس اهم شي .. يكون لي مكآن خآص طلبتك ...
لعب بشعري وقال : آكيييـد
حسيته فرحآن .. فرحآن وآآآآآيد
ورآح الغرفه وهو يمسك تلفونه .. وشكله يدق لِ امه ..
ما ادري شو سر هالشعور الي تسـلل لِ قلبي
معقوله يجذب ..!!!
منصور عمره ما كآن متهور في الامور الماديه .. لدرجـه كتآبة الجيكآت ..
بس طردت هالافكار من رآسي وانا استغفر ..
لازم اكون  وياه ... في الحلوه والمره ...






عذاري








دخلت مكتبي وانا اتنفس الصعداء ,
هنيه اعيش ..
في مكتبي .. اتنفس بكل اريحيه .. هالمهنه الي مستحيل اتخلى عنها ..
صوت طرقات على الباب ودخول لِ دكتور محمد وهو يبتسم ..
قـآل : نور المركز ..
ضحكت : شكراً .. ،
قال : لاحقه على الشغل .. ريحي شوي .. كنت اباج تآخذين اجآزه اكثـر ..
قلت له برسميه : لا .. يكفيني الي خذته ..
قال : وصـل غيث ؟
رديت : هي ..
وخذت الاوراق الي جدآمي عسب  ابين له اني ابا اشتغل .. ومب فآضيه لِ حديثه الفارغ .. أخيراً حس على دمه وطلع ..
فريت الاوراق .. وانا اتذكر الموقف الاخير بيني انا وكآيد ..
حسيت  بخجل كبيـر ... من نفسي وتصرفي المتهور .. كيف اجآبله ..
طلعت وانا اعدل شيلتي .. بلف على المرضى .. بشوف شو اليديد ..
طلعت ..
كآن الممر هادي جداً عكس العاده في هالوقت ..
مافي اي صوت الا صوت ارتطآم كعب حذائـي على ارضيه المركز ..
مريت
بس خطوآتي رفضت انها تعدي غرفه كآيد من غير لا ادق عليه
عيب عليييج عيب .. شكلي رجعت مرآهقه ..
والله اي وحده تشوفه تصير مرآهقـه .. أحس اني  مشآعري بدت تطلع من السيطره ,, وهالشي يخوف ..
الباب انفج بدفآشه وانا ابتعدت بخوف ..
رفعت راسي منحرجه وانا اشوفه يرسم ابتسآمه عذبه على ويهه .. بعدها تغيرت ملآمحـه
قلت له : شحالك كآيد .!
تجاهل سؤالي .. هالشي جرحني في الصميم .. يمكن ينظر لي اني وحده قذره بعد الي صآر ..
أحرآجي تضآعف وهو يقول : انتي كيف لج ويه اداومييين ؟
شهقت بتوتر وقلت : كآيد لو سمحت .. انا كنت في حاله انفعال .. وآلا ما صار الا صآر
رد وهو يبتسم : اذا قصدج على ارتمآئج في حضني .. فـ هالشي ما يزعل
تقرب مني وآيد .. حسيت  اني مب قآدره اتحرك ..
طويـل وطولـه يخبل فيني .. وعريض ..
جتوفه شـي ثآني .. ولا عمري شفت جسـم مثآلي شرآت هالآنسآن ..
همس : بالعكس... أنبسط وآيد .. حد يقول لا ..لِ وحده بجمالج ..
تبا حضن دآفي .. اصلاً اكون خبل لو ابعدتج عني
شهقت بتوتـر وقلت : انا ما اسمح لك .. كآيد لا تنسى انا دكتورتك ..
ضحك : وصلنا خيـر .. انتي بالله عليج .. كيف اداوميين وانتي جآتله ابو الهنوف .. ماعندج ضميـر .. !
قلت بغضب : لا تطآول في الكلام ,,
مسكني من ايدي بغضب ودفعني ل ِغرفته .. خفت ..
قلت له وانا ابين ثقتي بنفسي : كآيد ابتعد عن الباب وخلني اطلع ..
قآل : بس بقولج شي .. اتقي الله في هالمرضى .. اذا ما تقدرين على شغلتج .. خليها لغيرج .. ..
قلت له بِ اندفآع : بس انا وآثقه بنفسي وشغلي
قال بتهكم .. : صح والدليل موت بِو الهنوف بجرعه زآيده ..
أقولج شي ... ترى اصلاً وجودج هنيه مجرد منظر .. يعني تقدرين تشتغلين في مكآن ثآني .. ليش اخترتي هالمكآن بِ التحديد .. بنت من أشكالج .. ترتمي في حضـن اي شخص تقآبـله .. تبين لي اهدآفج من الشغل هنيه .. عآد ما حصلتي الا مدمنين
مسكت راسي بصدمه من كلامه .. وتقبضت بطرف سـريره .. وانا احس ان الدنيا ادور فيني .. انا ينشك فيني لهدرجـه .. انا ..
والي كل ما تقدم لي شخص رفضته ..
انا الي اهم شي تربيت عليه الشـرف والامآنه ..
قلت له وانا احس ان صوتي رآح مني خلاص : ابتعد
تقرب مني وقال : ما اسمعج ..
حسيت الدموع تتجمع في عيني .. قلت : ابتعد دخيلك
تقرب اكثـر وآكـثـر ..
وقال : ما اسمعج ..
حسيت بضغط هآئـل وانا اشوف نظراته لي .. دزيته بكل قوتي وطلعت .. ركضت لِ مكتبي وانا منهاره .. دخلت وسكرت الباب .. وكل كلمآته تتردد في ذهني انا غبيه .. غبييييييييه اساساً ..
رميت نفسي على الكرسي وبديت اشرب مآي وانا احس برجفه تسـري في جسمي كآمل وانا اتذكر .. ان اغلب الاشخاص الي تقدموا لي .. رفضوا مكآن شغلي .. يعني مب لازم الوم كآيد على نظرته ..
البعض ينظر لي نظره وصخه .. لاني اشتغل في هالمكآن ..
لميت اغراضي الشخصيه  الي على الطاوله ..
مسكت شنطتي .. وطلعت .. شفت دكتور محمد في ويهي : خيـر شو فيج ؟؟
قلت : غيث يترياك اليوم ..

وطلعت .. وانا احس اني مب عارفه شو بسوي في حياتي .,




.
.


كآيد




اول ما طلعت ..
صوت بكاءها يوصل لِ غرفتي وهي تركض في الممر ,,
كرهت نفسي ..
شو سويت فيها .. هي بروحـها متأثره من بعد الي صار في المركز ..
وثقتها بنفسها مهزوزه ..
انا دمرتها .. دمرتها
رفعت شعري بعصبية ... والله يا حسييين لو طلعت تجذب في شـي ...
بكسر عظآمك وبخليك تعرف ان الله حق ..
لحظآت ودخل حسين الغرفه وطآلعني : بلاه ويهك معتفس كل هذا عشآنها .. !
قلت له : جب
ضحك : ههههههههههههههه .. يا ريال .. آنت ياي تحب والا تتعالج
طآلعته بغضب : انت ما شفت نظره الانكسآر في عينها .. ما اعتقد انها اطب هالمكآن مره ثآنيه
انسدح حسين على سـريري وتمدد على راحته .. طآلعته بغضب
:  آنت متفيج ..!
قال : لا بس وصل مسج على التلفون الي عندي ...
رديت : منوه ؟
قال : أخوك . .ويقولك يوم بالكثير وبيدخل المركز على هيئه عامل نظآفه ..
انصدمت .. صح انا اباه يتصرف
بس مابا اعرضه للخطر ...
يالله يا عبدالله
متى بيتغير طبعك هذا ..!!!

طآلعت حسين : وآنت ... بسألك سؤال .. وين فرقتك الي انت وياهم .. ليش ما تكلمهم .. يعني مهنتك مكآفحه المخدارت وماعندك معارف ..!
طآلعني وتغير ويهه .. قآم بسرعه و جآبلني ..
وقال : انا وآثق فيك .. .. اتمنى توثق فيني
وطلـع ..
هذا شو يخربط ..
انا هنيه صرت ما اثق في حد ...







جآبر







دخلت البيت وهي وحنان يسولفن .. كنت متضآيج .. هذا هب اسلوب تعاملني فيه
تجآهلت اصواتهن ودخلت الغرفه اخذ شووور .. بنزل ادرس في المكتبه ..
آحسن لي ...

.
.
.


طلعت من الحمآم " عزكم الله "
لبست على السريع .. صوت باب الغرفه يتسكر .. دخلت ..
قالت : وين بتروح ؟
قلت بغضب : ما يخصج ..
قالت : برآحتك ..
رحت لها ومسكتها من ايدها وقلت بعصبيه : أنتي تكرهييني ... ؟!
طآلعتني بغباء وبعدين قالت : انا ما اعرف عنك شي عسب اكرهك ..
شدت ايدها بقووو ... وكملت : الي اعرفه انك اوبن مآآآآآآآآآآآآآآآيند
قآلتها بتهكم ..
يلست على الكرفآيه وانا احس بضيجه : تبين تعرفيني عن حياتي .. تبيني اقولج اني طلعت مطرود من البيت الي تربيت فيه ...
طلعت مطرود شرآت الكلب ...! !!!!!!!!
قمت بسرعه وانا اسكر ازرار قميصي والبس جآكيتي واطلع وسط استغرابها ..
سمعت صوتها وهي تقول
جآبر لا تطلع وانت جيييه
بس انا سكرت الباب ونزلت .. وذكريات سيئه ادور في بآلي .. حاولت قدر الامكآن انسآها .. الله يسآمحج يا الهنوف ..
الله يسآآآآآآآآآآآمحج ...!!




"

سحبت نظارتها وقلت : انتي متي بتودرين هالنظآره ..
قآلت بغضب .. : جآبر انا ما اشوف بلاهاااااااا .. لا تسوي فيني جييييه
رديتها عليها .. طآلعتني وقالت : نحن كبرنا .. الحين في الاعداديه وانت تعاملني شرآت قبـل .. نحن كبرنا
ورآحت وهي منحرجـه ..
يومها لاحظت اني وايد اتقرب منها .. ومب متقبـل اني ابتعد عنها .. ويفصلون بينا .. وهي تبتعد .. لالا .. الهنوف ما تبتعد عني
نحن نفس الشـي ،
أحس ان نحن دخلاء ..
صح هي ابوها وآمها موجوديين ..
بس ابوها وايد بعيد عنها ... أحس ان وهي نتشآبه وآيــد ..

لـِ اليوم ..
الي انفجعت فيه بالي صـآر ..
أنـآ
الدخيـل .. أكييـد اصعب الاتهآم بتتوجه له ..
منو غيره ...
منو غييـره

يعني معقوله يتهمون .. حآمد والا سيـف ..
لا .. كآن لازم تكون في ضحيـه ..
وآنا كنت الضحيه ..
والجلاد في نظرهم ..
حتى امآيه
التزمت الصمت ...!!!
وانا انهآن
كنت نآقص في كل شي
لا اب ..
وما اخذ الا فتات حنآن امايه .. الي يتوزع على عيال ريلها ...
وحتى الشهاده ..
كنت اقل وآحد فيهم ..
كنت بس اركض ورى عمي .. زوج امايه .. واشتغل وياه .. مثـل الأجيـر
لليوم لي صار فيه الي صار ..
تركتهم .. الا كرآمــتي ... تركتهم اشتغلت .. وقررت ابدى حياتي .. بعيده عن كل هالعايله .. والاحدآث الي صارت
قررت ادرس .. أكمل تعليمي ..
وآكون انسآن
انسآن في نظر نفسي ..
وفي نظرهم .. غصباً عنهم ..!!!






حآمد




فديتها ..
يا حبي لِ هالاشكآل .. خوآفه بس ..
وغآمضه ..
طآلعت العقد .. وآنصدمت ...
ندى ### الِ ###
ندى ..
ندى بنت عمي ...لا مستحيييل .. كل الفتره الماضيه ابويه يدور عنها .. وهي هنييييه .. في البلاد ..
اختفاءها اثـر على توزيع الورث .. لازم ما افرط فيها ..
مسكت تلفوني .. ودقيت للوآلد...
الو .. البشاره يا ابو سيف ...!




نهاية البارت



ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ







البارت 18











" 1"







غريبة هي الحيـآه

كيف جعلتني اقف بين يدي اعداءي في غمضة عين ..

ولا سبيل للنجاة

لم تكن تعلم ان أسمها سيكون كـ جآئزه يا نصيب .. ل ِ غيرها

بحثوا كثيراً عنها ..

حتى اوجدت هي نفسها لهم ..

سلمت نفسها برضاها ..

وبكل فرح

لم تكن تدرك

ان الوجوه المحيطه بها لن تجلب لها الا البؤس الذي هربت منه

الية ..!!!









ندى







وقفت اتريا حآمد الي كآن مشغول بِ العارضات ..

بعدها يا صوبي وقال : هاه شو رايج ..!

قلت له : عندي شويه تعليقات ..

قاطعني : اوك .. طلعي شوي ارتاحي وانا بروح بعد ارتاح .. ونلتقي بعد سآعه في اللوبي .. اوك ؟؟!

قلت له بابتسآمه : اوكيه



طلعت لِ غرفتي .. كنت مبسوووطـه .. فريت عمري على السرير

يت لمار عندي وقالت :شو كيف كآن اول يوووم ؟

رديت بفرح : الحمد الله ..

يلست اسولف وياها وقالت انها بتنزل وياي باجر .. وما بتخليني بروحي ..

فريت عمري في حضنها,..

قالت : وين هو للعقد ؟

فتحت شنطتي وعطيتها اياه ... لحظآت وطآحت الورقه من ايدها بصدمه

قالت : ندى .. .لمي اغراضك وخلينى نرووووح بسرعه

طآلعتها مستغربه : شو صاير ..!

قآلت : حآمد بيصير ابن عمك

شهقت بخوف .. كل الاحآديث الي كآنت بيني وبين ابويه او لمار عن عايله عمي .. كلها رجعت في ذهني .. ومافيها الا السوآد ..

قمت بسرعه بخووف .. نآر احمد ولا نآر عيال عمي ..

فريت الاغراض بسرعه في الشنطـه .. كنت اسابق الزمن ولمار تركض بخوف .. تلم اغراضنا الضروريه ..

اول ما وصلت عند الباب .. قلت لها : اهدي الحين بنطلع ..

قالت : يلااا

فتحت الباب .. طآحت الشنطه من ايدي ... بلعت ريجي بخووف .. حآمد وآقف جدآمي ..

قلت له : ابتعد عن طريجي ..

ودزيته .. لولا انه مسكني بكل قوته من ايدي وقال : وين رايحـه ؟

قلت : خلني ... والا بصارخ وبلم عليك الناس

صوت رخييييم يصل لمسآمعي بوضوح .. : ما تسوينها يا بنت ####

رفعت نظري .. وشفت ريال كبير في العمر ..

فيه من ملامح ابوي ...

حسيت  بِ الخوف يعصف فيني .. هذا عمي ..

رحت فيها ...

وقبل لا انطق بِ اي شـي .. شدوني من ايدي .. وسحبوني لِ سياره .. ولمار معاي ..

وسط صرآخـي المتوآصـل .. وبكآءي ..

أحمد .. انا محتآيتنك ..

ابا احمــــــــــــد















أحمد









كنت في مكتبي ..المكآن كلـه فآضـي .. الموظفين راحوا بيوتهم .. الا انا

شو الي يخليك ترجع للبيت ..!

زوجتك .. عيالك .. اسرتك .. تبا ترتاح ..

بس انا مب محصل كل هالاشياء ..

في البيت اتعذب .. وبرا البيت اتعذب .. هـآي مب حآله ابداً ...

طلعت صورتها الي احتفظ فيها في بوكي ..

تآملتها وابتسمت .. هالصوره لنا في تركيـآ ..

سآفرنا ويا بعض ..

كآنت ايام حلوووه ..

في الصوره ندى شعرها قصيـر شوي .. كآنت قآصتنه وآاتذكر اني احتشرت عليها ..

لانها أجمل في نظري بشعرها الغجري الطويـل ..!

لميت ذكرياتي .. واحزآني .. وخذتها وياي لِ البيت بعد ما غابت الشمس ..

وقفت جدآم المرآيـآ ..ما صرت اعرفني..

حسيت برعشه بجسمي .. شو سببها ما اعرف .. بس تضآيقت فجأءه ويت على بالي افكار سوداويه ..

رميت نفسي على السرير وانا استغفر .. رن تلفوني .. هذا عبدالله رديت

: الو

قال : أحمد اباك في موضوع ضروري .. تعال اليوم البيت

قآطعته : لا البيت لا .. خلنا نلتقي في القهوه

ضحك وقال : الي فضحنا عمارنا فيها

قلت وانا ابتسم : هييـه ... الساعه كم ؟

رد وقال : بعد ساعه .. يلا



رميت السمآعه وقمت اخذ شووور ...





.

.

.





قـآل : هاي كل السالفه ..!

طآلعته مصدوم :عبدالله كل هذا يصير لِ كآيد وانا اخر من يعلم ؟؟!

رد بسرعه : محد يدري الا انا ومنصور ... والحين انت .. انا ما قلت هالكلام على الفاضي .. اباك ترجع البيت .. الكل محتايينك هنآك

اشحت بويهي عنه : ليش ما خبرتني ؟

قال : كنت غير ..

قلت بغضب : كيف غير .. مهما كنت غير مكترث بغيري .. بس موقف مثل هذا لازم اعرفه ..

طآلعني وقال : والحين عرفته .. شو بتسوي ..!

قمت : بروح ازور كآيد

رد علي بغضب : ممنوعه الزياره ..

قلت : بس انتوا الاثنين تدخلون مكآن مثل هذا وتباني اكون بارد .. عبدالله شو تقول انت .. تباني اتفرج عليكم ..

: شو بتسوي يعني ..!! فهمني ...!! قلت لك محتايينك في البيت اكثـر

سألته : وكيف بطمن عليك وعليه ؟ .. وشو بنقول لِ آمايه ؟

رد : ما عليك .. انا بتفآهم ويا امايه .. انت بس ارجع البيت وبطمنك لا تحاتي ..

.

.

.

.











سيـف

















وعيت من النوم بعد يوم طويل في الدوآم ..

شربت لي عصيـر برتقآل فرش .. يلست في البلكونه وانا اقرى كتآب .. صآر لي فتره اقراه ..

شفتها في الحديقه مع امايه ... يسولفن .. كنت اطالعها بدقـه .. هي مب ملاحضه وجودي .. عادي اطالعها .. اما اذا لاحظت وجودي .. نظراتي ممكن تزعجها ..

بستغل هاللحضـآت ..

كآنت تتكلم وتبتسم .. وآمايه تبادلها الابتسآمه .. وبعدها فجاءه التفت لي ..

من التوتر .. طآح الكتاب من ايدي .. وتوهقت .. وعفست الدنيا اكثر وانا ابغي انتشله من الارض .. الا وكوب العصير يطيح وينكسر ..

الكل التفت .. بما فيهم الخدآمه ..

اوووف .. غبي غبي ...

صوت سيآره حآمد خلى نظرات الكل تتشتت وهو دآخـل وضرب بريك بصوت عالي .. رميت الكتاب هالمره متعمد وفتحت باب غرفتي بنزل .. المنظر ما يبشر بخير ..

بس وقفت من الصدمه..

نظآره الهنوف المنكسـره مرميه على الارض ..!!!!!!!!!







"





بعد الي صار ..

أصـرت الهنوف تسوي عمليه ليزك .. كآنت العمليه مفآجئه لنا

اتخذت القرار بروحها ... ونفذت هالشي ..

اتذكر لما تحمدت لها بالسلامه .. كآنت نظارآتها مرميه عدالها ..

مسكت النظآره وقلت لها : عادي اكسرها ؟؟

قالت : هيه

قلت لها : موآفقه يعني ؟!

قالت : هيييه

وضحكت .. كسـرت النظآره وخليتها على طاولتها .. "





يعني شوووه ..!

موآفقه ؟؟!!!

صوت الصرآخ الي وآصل لغرفتي شتت ذهني ورجعني لِ ايام مريره ..

نزلت اركض وانا اشوف حآمد يسحب بنت وابويه واقف ويقوله : دخلها لا بركتن فيها ..

طآلعت الموقف بذهول .. وسط نظرآت امايه والهنوف الي حالتهن شـراتي واردى ..

قلت بغضب : منو هااااااااااي وشو الي تسووووويه يا حآمد

صرآخ أنثى اخرى ...

: حسبي الله ونعم الوكيل فيكن ..



ربما كُتب على منزلنا ان تصرخ الآناث فيه كثيراً

ربما ..!!!!!!









.

.

.

.

.















غيث













وعيت وانا احس بتعب كبيـر .. امس ما رقدت بسبب افكاري ..

جوآهر و شهد ..

كيف اعدل بينهن ... كيـف ..!!

اخاف اظلم وحده فيهن ...

رميت البطآنيه وانا بعدني غارق في افكاري ... اول ما دشيت الحمآم .. حصلت المكآن مجهز لي .. البانيو كله ماي .. تقربت وحصلت الماي دآفي .. وفي مجموعه من اللوشنات .. والاغراض الي مخلايه على الطرف ..

معقوله شهد مرتبه هالشي ..

منو علمها ..!!

خذت  شور وانا احس برآحـه ... وأنفض كل افكاري .. الايام كفيله بِ انها تعلمني وتعلمهن .. الصبر وحب الغير ..

طلعت لبست ... و تعطرت .. ونزلت بخطوآث وآثقه ..

كانوا يتريقون ..

الكل ماعدا جوآهـر ..

: صبآح الخير

ردوا علي كلهم .. وقآمت شهد تقرب لي ريوقي .. حتى كوب الشآي تخليه في ايدي ..

كنت اطالعها بِ استغراب وانبهار ..

هالبنت .. تبا رضآي .. بِ اي طريقه ...

والثانيه ..

أحس انا الي ابا رضآها ..

كآنت امايه اطآلع شهد بِ انبهار .. و اعجآب وتبتسم ..

التفت  لِ عذاري الي سرحآنه ..

قلت لها : شو فيج ؟!

ردت وقالت : محمد بيشوفك اليوم ..

ونزلت راسها ..

مب بخجل .. لا بحزن

معقوله وآفقت عليه ...!!!!

تركت كوب الشآي على الطآوله وقلت لها : تعالي

لحقتني ...

سكرت باب غرفتها علينا وقلت : شو فيج ..!!

قالت : ماشي .. بس انا موآفقه على محمد

رديت : وشو الي غير رآيج .. الريال خطبج اكثر من مره وكنتي رآفضه ..

قالت بنرفزه : بس ..

رفعت حآجبي .. وطآلعتها بنظره قويه ..

ارتبكت وعطتني ظهرها وقالت :أحترم قراري يا غيث انا مب يآهـل ..

تركتها ..

وطلعت ...... مريت عدال غرفه جوآهـر .. كنت بشوفها .. بس قلت لا ..

نزلت .. وقلت للخدآمه تنآديها لِ مكتبي الي في البيت .. هي وشهد ..

لازم نخلي النقط على الحروف .. !





لحظآت ..

وثنتينهن جدآمـي .. حاولت اكون رسمي .. ما اخصص الكلام لِ وحده فيهن

: نحن عايشين في بيت وآحد ... وأسره وحده .. والي يضر وحده فيكن .. يضـر الثآنـيه .. قدركن عندي وآحد .. وكل وحده بتآخذ حقها .. وان شاء الله ما اقصـر في اي وحده فيكن

ردت شهد : ان شاء الله ما يصير خاطرك الا طيب

وقفت جوآهر بعصبيه وقالت : لا .. انا مب موآفقه .. ويا انا .. يآ هي ..

وطلعت من المكتب وسط ذهولي

هاي اكيد استخفت ..!



.

.

.

.









مروآن







كنت مرتبك .. كيف ارتب كلمآتي .. وانا الي مب قآدر ارتب شي بسيط في حيآتـي ..

هي الي  ملخبطه كل شي ..

مـآفي شي على حآلـة ... من تزوجتها .. قبل اقل شي .. لو كنت متعذب .. على الاقل مهتم بدراستي ..

طآلعتني خالتي وقالت : صار لنا ربع ساعه .. على حالنا وانت سآكـت

قلت :خالتي .. انا غلطت على طيف .. وعارف انها يايه اليوم ومب نآويه ترد .. قريت هالشي في عيونها ..

طآلعتني بصدمه : انتوا ما كملتوا شهر .. ويايبنها لي . .. وكآسر بخآطرها ..!!!

والله انا الي خآطري مكسور يا عالم ..

رديت : انا غلطت يوم وآفقت اتزوجهـآ .. و وآفقت على مهزلتج انتي وآمـآيه ..

قآمت بسرعه وقالت : طيف مب رخيصه عندنا .. واذا ما تباها ..

قآطعتها وقلت : انا مب  الا اباها .. متخبل عليها .. بس هي ما تباني يا خالتي .. تعبت .. مافي بالها الا عبدالله .. انا ريال .. وما ارضى بهالشي ..

سكتت خالتي وقالت : والحين ؟!

قلت : عقليها .. انا بروح الحين وبرجع المسا .. بخليها عندج .. كلميها ..

ترى انا اباها لِ اخر لحظه .. وهي مب رخيصه في عيني

بس انا الي ولاشي في عينها

وطلعت ...

كآن صوت ضحكآت طيف يملى المكآن مع هادف .. تجآهلت صوتها ..

وركبت السياره ..

تهورت ..!!!

معقوله تهورت ..

لالا ..

انا اعرف خالتي .. خالتي عاقله وبتعقلها وبتفهمها ان  الي قاعده تسويه غلط..

يالله .. الله يستر من هالخطوه ...!

معقوله تتغير ..

ماباها تحبني ..

اباها بس تحترمني ..!!!





.

.

.

.









في مكآن آخر

كآنت تمشي بخطوات سريعه .. وهي ترتدي نظآرتها الشمسيه ..

متجه لِ سيارتها الموجوده في الباركن ..

وكل فكرها بِ انتقال منصور وزوجته الى البيت ..

ايلوي ذراعها لانه لا مكآن لها الا هُنآك..

هل عليها ان تُقآبله .. وتشآهده يحمل طفله ..

و يبتسم لِ زوجته ابتسآمه كلها حب ..

هل يُعقل ان تحتمل كل هذا الألم ..













العنود









تآففت بضيجه والسياره مب رآضيه تشتغل ..

ابغي ارجع البيييت ..

تعبانه من الدوآم

وضغطي مرتفع..

نزلت برجع لِ مكتبي لحد ما ادبر عمري .. بتصل لِ خالتي بشوف السايق اذا موجود .. نزلت .. وانا امشي حسيت بصوت سياره ورآي

التفت وشفته ..

ابعدت نظرآتي ..من داومت في هالبنك .. وهالانسان كل شهر يرآجعني مره او مرتين .. كآن وآيد يطالع ولازال .. أكتشفت اليوم ان المدير صديقه

طآلعني وقال : خيـر تبين مسآعده

قلت : شكراً

استمريت في طريجي لولا صوته .. : العنود ... لا تقفين فيني وانا ارمسج

طآلعته وقلت : لو سمحت علاقتي فيك ما تتعدى الشغل ..وانا ما اقدر اوقف في الشارع اتكلم وياك ..

قال : شكراً

وركب سيارته وهو منفعل ..

قلت : هآدف ..

بس هو تجآهلني وحرك سيارته .. وقفت مصدومه ..

وانا اشوفه وهو يبركن السياره .. ويآني يمشي وبحركه غريبه قال : مسسسسسكي

رمى علي سويج السياره .. استغربت وانا اشوفه .. قال : وآصله .. مابا اشوفج جييه متلتهه ... وانا وآثق فيج  انها بتكون عندي بآجر

قلت : هآدف لو سمحت ..

بس هو تركني ورآح ..

وقفت مب عارفه شوا سوي ...!!!!!













طيف













حسيت بِ ايد امايه الي تشدني بقو لِ الغرفه وتسكر الباب ..

طآلعتها بخووف ...

ما ادري .. هل هو شعور آني مرتكبه اغلاط كبيـره ..

قالت : شو الي مسويتنه يا طيف ..!

عطيتها ظهري : شو قالج الحقير ,, ضآربني وياي يشتكي لج ..

قآلت بصوت عالي : وشو الي خلاه يضربج ... قوووولي

ما عرفت ارد ..

يلست على الكرفآيه برتبآك .. قلت : ماباه .. ما اطيفه .. ولآ أحس صوبه بِ اي شي . ..

يتني امايه وقعدت عدالي .. وقالت : اكيد ما بتحسين بشي .. دآمج خبـله ومب عارفه مصلحتج ... بنت .. مروان مبين حبه لج وانتي مب حآسه .. لا تخسرينه عشآن آنسآن ما كلف على عمره والتفت لج

وقفت بعصبيه : جذآآآب .. ما يحبني .. اساساً  معاملته لي كلها غلط .. من اول يوم

امي بعصبيه : وآنتي ما غلطتي .. ولا قميص نوم خذتيه ويآج .. حتى تجهيز ما جهزتي .. كل شي انا خذته لج .. ما كلفتي على عمرج تعطين الريال فرصـه .. ترى بتندمين .. وبتكونين فقدتيه

رديت : برايه ....

ما حسيت  الا بصفعه من امـآيه .. صفعه اقوى من صفعه مروآن .. لحظتها حسيت ان ما اسوى شي .. امايه تضربني .. بسببه هو ..

و انا الي يايه اشتكي لها ..

طآلعتها وبديت اصييح .. : انتي رخصتيني .. مافي غير عيال خآلتي .. مابااهم خلاص .. ماباهم .. بس ما بنسى هالشي لج انتي وابويه .. ويمكن مروآن اهون عنكم .. على الاقل هو مجبور شـرآتي ..

مسكت شنطتي ودقيت له تلفون .. وقلت بعصبيه : تعال خذني من بيت اهلي ... بسـرعه ..

سكرت ونزلت بسرعه وسط نظرات استغراب امايه ..

عمري ما عصيتها .. ولا قلت لها لا ..

بس قهروني ..

خلاص ما اقدر استحمل اكثر .. انا انسآن .. احـس .. شو يتحسبون ..

.

..



كآن الصمت .. هو الي  مسيطر على الاجوآء ...

هو .. يترقب اي كلمه مني

وانا منحرجـه .. وآيد .. أحس بخجل كبيـر انه هو يابني هنيه .. فرني على اهلي وانا رجعت له ..... يمكن كآن ما يباني خلاص ......

انمدت ايده .. حسيت بخوف .. بيضربني .. بس هو مسح على خدي بنعومه وقال : يعله فيني ولا فيج الضرب ..

صحت و اشحت بنظري لزجآج السياره .. وين بيآخذني .. وييين ..!!

غير طريق البيت ...

كنت متوتره .. وآيد متوتره .. لحد ما وقف جدآم فندق وقال لي : نزلي

الفندق الي قضينا فيه اول ليله لنا ... الليله المشئومه .. ليش يايبني هنيه ..

غطيت ويهي .. مابا حد يشوفني ولا حتى مروآن

مابا شفقه منه ...

.

.

,



دشيت الغرفه وركضت بسرعه لِ الحمآم " عزكم الله "

ابغي اطالع ويهي .. من غير لا يلاحظ

شهقت وانا اشوفه كيف صاير احمر . .. ايد امايه مبينه ..

طلعت وانا احاول اتمآسك ..

رميت عباتي على السرير .. وقفت جدآم البلكونه ..

حسيت بخطوآته وهو يتقرب مني ,,

قـآل : لو ادري بتضربج .. ما خذتج لها

قلت بصوت مبحوح : انت ما قصرت بعد

سكت ..

وبعدها قال : انا بروح

لحظآت وتسكر الباب ... شو يقصد .. يابني هنيه وفرني في الفندق .. ورآح ..

لهدرجـه كآرهني .. ما يباني وياه في البيت .. ولا في الغرفه ...









.

.

.











شمسه









كل ما تآخر الوقت .. خفت اكثـر

وين رآح ..

ليش هالكثر تأخـر .. ليش ..

مستحيه ادق على حنآن واقول لها .. أحس اني مب قآدره امسك اعصابي اكثر ..

أندق الباب .. خليت حجآبي على راسي وركضت افجـه من غير لا اطآلع بالعين السحريه ...

شهقت بخوف وانا اشوف طآرق وآقف ومبين عليه التعب :

ترآج بهدلتيني .. ما يسوى عليج جوآز وأطلعينه

التفت على غرفه حنان بخوف .. : روووووح ... حنآن بتشوفك ..

قال بعصبيه : مب رآآآآيح .. شو سويتي ..!!! .. وين الجوآز ..!

قلت برتبآك .. : ما اعرف .. روووح طآرق الله يخليك روووح ..

سكرت الباب بخوف .. التفت وشفت حنآن اطآلعني ..

حسيت قلبي وقف ..

بس هي سكرت الباب من غير لا تقول اي كلمه ...

كنت بروح لها

بس خفت ..

خفت وآيد

بتخبر جآبر اكيييـد .. بروح فيها

اذا كآن عندي امـل اني .. ارد البلاد .. الحين لـآآآآ

رحت لغرفتي .. سكرت الباب ودخلت في نوبه بكآء مستمره ..

وهستيريه ..

انا تعبت .. مـن الي صار لي في الفتره الاخيـره .. حتى عليا ..

مب هي الاوليه .. ما تكلمني ..

ومهما حاولت اتوآصل وياها .. تكون كلمآتها مقتضبه ...



ما ادري كم مر من الوقت

للحظه الي شفت فيها جآبر جدآمي وهو يرتجف .. خفت .. خفت وايد

طآلعته وقال : خليني في حضنج .. بردآآآآن

مديت  ايدي له .. وانا احس بِ حراره جسده .. مررت ايدي على شـعره وانا اقرى عليه الكرسي .. وهو يهذي . ..

الله يهديه .. طلع في هالجو .

قلت له بهدوء : لازم نروح المستشفى .. ..

هو اكتفي بإنه حضني أكثر ورمى اغراض من جيبه .. شفت مفتآح .. مفتآح غريب .. بلعت ريقي ..

اول ما حسيته نآم .. قمت وانا اشوف المفتآح .. والتفت لِ الخزنه الموجوده في طرف الغرفه .. انا اكيد كنت غبيه .. غبيه يوم ما فكرت في الخزنه ..

ركضت وفتحتها .. وطآح في ايدي جوآزي ,,

حسيت بألم في بطني .. الم فضـيع ..

هو خوف

والا توتر

والا رفض ..

ما ادري .. بس سكرت الخزنه ... خليت المفتآح على الطـآوله

وحضنت جوآزي بِ ايدي .. وبكل حـرص ..!





التفت وهو يهذي بِ اسمي .. رحت له ..

حضنته وقعدت اصيييح . .ما ادري شو سـر هالدموع ..

ممكن لاني بفآرقه .,!!



















.

.

.

.







لم تكن تعلم .. ان الاقدار ستجمعها به مره أخرى ..

ولم تكن تريد هذا اللقآء ..

ولكن ..

ربما هو قدرها ..

الذي لا مهرب منه ,,,



.

.

.





روضه



مسكتها بِ ايدها وقلت لها : تعالي نروح نآخذ لنا بيجآمات ..

ردت علي : بس خلاص روضه خلينا نرد البيت .. والله تعبت ..

قلت لها بهدوء : اوك ..

يلا ..

كنت امشي واكلمها .. للحظه الي شفت فيها تجمهر كبيـر لِ مجموعه من الاشخاص ..

ما ادري شو سر هالشعور الي خلاني اقول لِ عليا

: خلينا نشوووف

وسط تأففها الي تجآهلته .. ورحت بسرعه اطآلع ..

صوته

صوت فيصل يضحك ..

معقوله متجمعيين صوبه ..

مآكنت مصدقه ..

تسللت لِ اللحظه  الي صرت فيها جدآمه مبآشـره ..

ولحظتها حسبت بِ غلطتي ..

حسيت  اني غبيه ..

قبل لا اشوفه .. كنت بتخبل واشوفه

والحين ابا الارض تنشق وتبلعني .. وابعد

نظرآته ..

كنت بروح بس صوته وقفني

: تبين توقيعي ..!!

هزيت راسي بِ الايجآب بدون لا انطق وانا احس بِ عليا تضغط على ايدي بقو ..

عطآني ورقه .. وبعدها هو الي رآح لاني انا من الصدمه كنت وآٌقفه ..

وما قدرت الا اني افتح الورقه

" ولهآن "

.

مسكتني عليا بقو  وسحبتني للباركنآت وانا احس اني بنهار ..

كنت اسوق السياره وسط صمتها .........

ما قالت لي شي ..

بس قالت : انسيه

اول ما نزلتها... حركت سيارتي وشفته وراي بسيارته .. توترت ..

تلفوني رن ..

رديت بكل شوق ..

قال : تعالي البحر .. دخيلج .. !!

رحـت.. رحت وانا غبية اني رحت لِه ..

غبية ..!!













.

.

.







فيصل





مديت ايدي وانا امسح دموعها ..

خلاص ما اقدر استحمل اكثـر .. حاولت ابعد .. بس مب قآدر على هالشي ..

شوفتها اليوم عذبتني

قلت : شحآلج .!

قالت بغضب : لا تسألني عن حآلي يا فيصـل ..

قلت لها وانا اجآدلها : يعني تتوقعين اني مب حآس فيج

ردت بعصبيه وهي تصييح : خلاص .. لا تقول لي هالكلام .. ماشي فآيده منه .. ولاشي فآيده من لقآءنا هذا الا انه يفتح جروحنـآ ...

مسكتها من ايدها وشديتها لِ حضني ..

كنت متهور

متهور وآيد

بس دموعها ما خلت فيني عقل ..

وهي ما ابتعدت ..

تبآني مثل ما اباها ..

مشتآق لها ..

لكل شي فيها

غمضت عيني وانا اعيش اللحظـه

للحظه الي حسيت فيها ان زجآج سيآرتي بيتكسـر .. فتحت عيني

وشفت احمد بحآله غضب ..

ابتعدت عني روضه بخوووف ..

صآرخت : يا ويلييييييييييييي أحمد بيذبحني

كآنت تصآرخ ،

وانا ارتبكت ما عرفت اتصـرف .. أحمد يدق على زجآج السياره بكل عصبييييييه ..

قلت لها : بنزل له ..

مسكتني من جتفي : بيذبحني .. وبيذبحك هذا احمد ..

قلت لها انا بنزل وانتي حركي السياره وروحــــي ...!!

ما عطيتها فرصه نزلت بسـرعه وهي حركت السياره ..

اول ما نزلت مسكني من جتفي ودزني على الارض وبدا يضربني ..

يضربني ..

يضربني

وانا كل الي افكر فيه .... انا روضه لازم تكون راحت

قلت له: خلني افهمك السالفه

قال : يا الحقييييييييييييييييييييييييييييير .. .. اليوم بذبحك بذبببببببببببببحك

حسيت انه بيكسر عظآمي

دزيته وقلت له : بتزوجهـآآآآآآآآآآآآآ ... انا بتزوجها اباها ...

بس هو هجم علي مره ثآآآآآآآآآآآآآآآآآآآآآآنييييييييييييييـه









.

.

.













كآيد

















وين عبدالله ..!!

هالامر شآغل تفكيـري .. وينه .. قايل اليوم بيدش المركز

كنت الف في كل الممرات ..

الحمامات " عزكم الله "

الممرات ..

مب محصلنه ..

وقفت مع مجموعه من الشباب جدآم الصاله الرياضيه

وآحد منهم : كآيد .. دريت شو صـآير ..!

قلت : لا ..

رد وآحد ثآني .. : اليوم خطوبه دكتوره عذاري والدكتوره محمد

حسيت  اني بختنق ..

عذاري ..

النسمه ..

النآعمه

حبيبتي ..

تتزوج دكتوره محمد

النجس

المجرم ..

لالالا ..

شو الي سويته انا

شديت بقو بِ ايدي ابا اكتم الغضب الي احس فيه

كآن ودي اصرخ فيهم " عذاري ملكي اانـآ "

كتمت غضبي ..

وانا اشوف حسين في ويهي ..

خآطري اكسـر عظآمه وعظآم أخوه ..

قال : للحين مافي شي اكيييد .. لا اطلعون اشاعات ..

التعليقات مستمره ..







.

.

.



التقت عيوني بِ عيونه

عبدالله

عبدالله موجود .

انا صدق محتاي له .. .. كنت بمسكه وبحضنه ..

بس محمد كآن في اخر الممر

عبدالله يمسح الارضيه

والله الي يباله مسح بهالارضيه هو هالحقيـر الي اسمه محمد

وما اكون ريآل .. انا ما خليته ينذل ..

ويعرف ان الله حق

وظفـر عذاري حرآم عليه ..

ما بيقرب منها دآم رآسي يشم الهوى ..

ابتعدت ..

خفت اني اتهور .. وعبدالله بعده على حـآله ..

رحت لِ غرفتي ..

فريت عمري على السـرير .. وتميت اغير طريقه رقآدي كل عشر دقآيق

مضآيجـه وضيجتي هالمره ما تنوصـف ...

عذاري من صوب

المركز من صوب ..

والبلاوي كلها الي على راسي .. وفي بالي

غفيت ..

على الفير

حسيت  بِ حركه في غرفتي .. قمت متوتر .. مابا انضـرب بهالابر مره ثآنيه

مابا ..

ابا اقآوم هالمخدارت ..

قمت و وقفت عند الدولاب .. من يدش هالانسآن .. بضـربه .. وبخليه عبره لمن يعتبر .. كنت بمد ايدي .. بس وقفت وانا اشوف عبدالله في ويهي ..

ضميته بقووووو وانا احاول اكتم صوتي .. مابا ي حد يحس بوجوده في غرفتي

همس لي : اطمن انا ويآك .. ولهت عليك يا الحقييييييير

ضحكت وقلت له : يا اخي ما اعرف اعبر لك ... عآدي أضربك

ضحك ..

مديت  ايدي لِ انفه وقلت : بلاك ..!

قال : شي بسيط .. المهم .. طلع لي معدات من جيبه وقال

: اجهزه تصنت .. طلعتها بموآفقه من الشـرطه ... خلها وياك دايماً

لازم نحصـل دليل صوتي على محمد ..

وااباه وآضح .. ومافي حل الا ان وآحد منا يتسلل لمكتبه .. ونشوف شو بيطلع من هالمهمه .

انت لك جهآز .. و حسين جهأآز وانا جهـآز ..

طالعته وانا اشوفه وهو مركز في الامور الي يقولها لي ..

بعدين قال : وفي سلآح .. عندي انا بس .. في حال اطلب الموقف .. رآح استخدمه ..

ما ادري .. ليش تسلل الخوف .. لِ قلبي ..

خوف على عبدالله ..

مسكته من جتفه وشديته لي وحضنته وقلت : اهتم بنفسك في هالمكآن

ابعدني عنه بسـرعه وقال : لا تقلبها دراما .. ولا تحآتي

طلع .. ماعدا اني لمحت شي غريب في عيونه ..





















روضه







دخلت البيت اركض بعد ما وقفت سياره فيصل في المدخـل ..

كنت بموت من الخوف ..

ركضت لِ غرفه عليا .. ما بيدورني ولا بيتجرء يدخلها ..

فريت عمري في حضنها وانا ارتجف ...

فيصل

فيصل

أحمد أكيد بيذبحـه ..

صوت سياره قوي ..ركضنا انا وعليا وشفنا احمد دعم سياره فيـصل الي موقفه ..

شهقت بخوف .. وانا اشوف لبس أحمد كله دم ...

ذبحـه ..

ذبح فيـصل ...!!!
















نهاية البارت


ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ




البارت 18

.


.

" 2"

.







آآآه ..
أحس عظآمي كلها متكسـره ..
..
سحبت نفسي من على الارض وآنا اسحب ويآي خيبه املي بنفسي
من متى كنت رآعي علاقات يا فيصـل .. !
من متى كنت تسـلم قلبك لِ بنت ..
ومن متى كنت .. تضـرب بكل قيمك ومبآدئك عرض الحآئط
تلفوني مرمي .. وكميه من الرمل تكدست فيه ..
أنتشـلته ..
ضغطت .. ويآني صوته : سم طآل عمرك ..
قلت بكل تعب : تعال للكورنيش .. انا موجود ... تعال بِ السياره المورسدس



لحظآت ..
وكآنت السياره موقفه عند الباب .. بالي عندها .. انا اتحمل الضرب
ريال .. بس هي ..
شو بيسوي فيه احمد .. وهو رآيح عني شـرآت الخبـل ..
طلعت للسياره والسكيورتي مالي يتحرطم ..
ومنزعج لاني تعرضت لِ الضرب خلال غيآبه ..
قلت له يوديني البيت ويسكت
ما كنت متفيج لِ شي ..
رفعت تلفوني ودقيت لها
وكآن مُغلق ..!!


.
.
.
.





طيف



رميت نفسي على السرير وانا اصييح .. هذا وين راح ..
كريه ..
خلآني بروحـي , لا تلومينه يبا يذلج ,, اذا امج ذلتج جدآمـه ..
صوت الباب ينفج ويدخـل مروآن ..
مسحت دموعي بسـرعه وانا اشوفه يخلي شنط ..
طآلعته بعبط ..
قال : هاي اغراضي واغراضج .. صآر لازم نبعد عن البيت طيـف . .على الاقل فتره معينه
نرتآح فيها من كل الضغوطآت..
تنفست الصعداء ..
قلت : وين الكتب ؟!
رد وقال : مب مهمات .. أهم شي ..
سكت بعدها
رحت صوبه وقلت : شو المهم ؟
رد وقال : ان انا وآنتي نعيش شرآت اي زوجيين
ترآجعت للخلف ..
وافكاري تعصف فيني .. معقوله كلآم امايه عن مروان صح
معقوله له رغبه فيني ..
أنا ..
انا ما لاحظت هالشي ابداً ..
نزلت راسي بخجل كبيـر ..
كنت قويه جدآمه لاني احس انه شراتي مجبور على هالشي
ابتعدت بتوتر ..
بس هو مسك أيدي
وقال : لا تهربين .. ولا تخافين مني ..!
بلعت ريقي بخوف .. قلت له : بخذ شور ..
طآلعني وابتسم : اوك .. يلا بنشوف موفـي ..
وبطلب بيتزا .. اوك ؟!
رديت : أوك

كنت ابا اهرب منه .. بس مهما طالت المده ..
بطلع وبشوفه ...
غمضت عيني وانا في البانيو .. خذت شور طويل بِ الافندر ..
طلعت ولبست ..
كآن يتعبث بِ التلفون .. اول ما شافني يايه صوبه رماه على الطاوله و وقف
مد ايده لي ..
لالا
هذا مب مروان ..
تجآهلت ايده الممدوه ويلست على الكنبه .. وسط ضحكآته
قال: نبغي نشوف فيلم كوميدي .. اوك ؟!
هزيت راسي بِ الايجآب ..
وهو ياب صحن الفوشار خلاه في حضنه وقال : يلااا

.
,

مرت سآعتين ..
غيرت فيها مزآجـي ... كلياً ..
بند التلفزيون بسـرعه مع مرور مشهد جريء .. وهو آخر مشهد ..
حسيت  برتبآك مروان
قمت بسرعه بخجل وقلت : انا ..
بس هو شدني لِحضنه و قبلني بهدوء ..
ابتعدت وانا احس بدقات قلبي تتزايد .. حسيت للحظه ان كل شي توقف ..
بعدها دزيته بسرعه وقمت عنه وسط استغرابه





شمسه




سويت له كوفـي .. ورحت لِ الغرفه .. عطيته اياه .. أحس بِ دوار .. وغثيان .. الظآهر امس اجهدت نفسي وآيد وانا اراقب حراراته
التفت لي وقال : ويهج اصفر .. شو فيج ؟!
يلست عداله وقلت : ماشي .. بسوي لك شـربه بعدني .. بتتحسن بعدها وآيد ..
قآل : أن شاء الله
مسك ايدي وحبها .. : تعبتج امس ويآي ..!
لميته في حضني .. ويلست امسح على شعره وانا اقول : تعبك راحه ..
أنا امس ما بكيت الا لاني بفآرقه ..
تنكرين مشآعرج يا شمسه..
الظآهري اني تعلقت فيه على كثـر عيوبه ..
نزلت مني دمعه ..
التفت لي وقال : تصيحين ؟
قلت له بسرعه : لا ..
مرر ايده على خدي وقال : شو هذا عيـل ..!
لحظآت وسمعت صوت حنآن .. الي خلاني ارتعب ... خوف ..أكيد شآفت طآرق وسمعت نقاشنا .. ليش ما سوت اي رده فعل .. ليششششششش ..!!
طآلعتها بخجل وقلت : تعالي
باب غرفتي كآن مفتوح .. وهي دشت وقال : شو فيك جآبر .!
يلس يسولف وياها .. وهي تضحك ولا بينت له اي شي ...
حسيت  اني بتختنق .. قمت بسرعه للحمام وسط استغرابهم ورجعت ..
يلست على الارض وانا احس بدوخـه
مسكتني حنآن وقالت : تعالي ارتاآحي .. شكلي انا بهتم فيكم ..
جآبر كآن خيفآن علي وآيد ..  وقال بيطلب لي دكتور بس انا رفضت ...

.

طلع جآبر بعد وصول مكآلمه لِ تلفونه ..
طلع وهو مستعيل
آنفرادي بحنآن يخليني ارتبك ..
قالت : الي شآفـه جآبر في حياته .. يكفيه .. انا اقدر اقول الي شفته .. بس متأمله فيج خيـر ..
وكآنت بتطلع ..
بس ردت وقالت : على فكره .. شكلج حآمـل ..!
حسيت ببروده تسري في جميع اطرآفي ..
حآمل ..
انا حآمل من جآبـر ..
يعني ..
يعني ما اقدر اتركه ..
قمت وانا احاول استجمع قوتي .. كآن عندي أختبار حمل ...
خذته ..
كنت خيفآنه ..
وما اعرف كيف اوصف شعوري ..
هـل في رغبه دآخليه .. اني اكون حآمل ..
عسب ما اتركه ..
حسيت بترقب .. خوف .. توتـر .. ومب عارفه بِ الاساس شو هي النتيجـه
شفت الاختبار بعد ما سميت بالله ..
حآمل ..
أنا حـآمل
ضحكت بفرحه .. وبدت دموعي تهل ..!





.
.
.




الهنوف






رحت لِ غرفتي بعد كلآم عمي .. يعني هالبنت الي عندنا بنت عمي ... الي هج وسآفـر عن خوآنه ..ابوي كآن يقول لي ان عمي بو سيف هو السبب في كل هالمشآكل الي صارت ,,
خصوصاً بعد زوآجه من وحده اجنبيه ..
كآن يلعب بِ الفلوس عليها ..
وصآر خلاف كبيـر بين ابويه .. وعمي بو سيـف ..
فـ قرر يدي انه يعطي كل املاكه لِ ولده بو ندى ..
الي خذ الاملاك وهج من البلاد ..
من يومها ..
الحقد يكبـر في قلب عمي بو سيف ...



,


,


,


عدم رضى سيف بِ الي قاعد يصير كآن وآضح ..
سيف غير ..
لا ينتمي لِ هذا المكآن ..
رميت نفسي على السرير .. صوت بكاء هاي الي اسمها ندى .. يقطع القلب
هذا غير الحرمه  الي وياها .. مبين عليها لبنآنيه ..
بس ما اعرف
معقوله تكون آمها ..!!
حآمد وآيد حقيـر .. كان المشهد مرعب وانا اشوفه يرميها على الارض ويسحبها وسط صراخها , المتتالي ,,

غمضت عيني برعب وانا اتذكر



"


كنت فرحآنه .. جآبر اعترف لي بِ اعجآبه فيني ...
اليوم غير عن كل يوم ..
صح ان الوضع بين امايه وابويه وايد متأزم ..
بس مشآعر واهتمام جآبر فيني
وآساني وآيـد ..
وقلل من الضغط الاسري الي اعيشه ,
خلعت نظارتي .. وانسدحت على سريري .. بنآم ..
وفعلاً .. رحت بنوم عميق
معروف اني ما اشوف زييين بدون نظآره ..
جمدت مكآني وانا احس بِ ايد تتلمس جسدي .. خفت .. خفت وآيد ..
الي اعرفه ان سهرات عمي وابويه وربعهم ... فيها خمور وغيره ..
لا يكون حد تسلل لِ غرفتي ..
تعوذت من ابليس ..
حسيت  بِ اللمسات مره ثآنيه , ومره ثآلثه ...
كنت بس ارتجف .. للحظه الي حسيت فيها بِ انفآس حآره على ويهي .. صرخت ..
صرخت برعب كبييييييييييير ,.,
يمكن هذا اكثر الايام رعباً في حيآتي
الا اكيييـد مب يمكن ..
أشتغلت الاناره وشفت جآبر عند الباب .. يقول لي : شو فييييييييج .. شو فيييييييييييييج ..!
كآنت حآلتي هستريته .. التموا الي في البيت .. وامايه معآهم وعمي .. وابويه ..
جآبر
جآبر هو الي اقتحم غرفتي ...  !!!
هو اول شخص كآن في الغرفه بعد صرآخـي ..!! هوووو
من يومها .. ما شفته .. طلع من البيت
وما رد ..!!!



"



طرقآت على الباب .. قمت بسرعه ,,
فتحت الباب وشفت ورقه ونظآرتي ..
خذت النظآره .. كآنت ملزقه بِ تيت اسود .. على لون الاطآر .. ابتسمت ..
الورقه مكتوب فيها



"
أدرك ان هنُآك اشياء كثـيره كُسرت بدآخلك ..
وانا احب الترميم "


حسيت برجفه شديده تسـري في جسدي ..
انا ما خليت النظآره عبثاً عند باب غرفته .. خليتها بس عشـآن ابين له ...
أن هو الي كسـرها بموآفقتي ..
بعد عمليه الليزك ..
هو كسـر شي .. كآن سبب ضعفي ..
وسبب تأنيب الضمير الي اعيشه تجآه جـآبر ..
كسـر شيء سيىء في حياتي .. وآنهاه ..
انا الحين
مثـل هذه النظآره .. بحآجه الي تحطيم اشياء كثيـره ..
مب  انا الهنوف الي اعرفها ..
وفي نفس الوقت ..
محتايه حد يرممني ...
وينتشلني من الي انا فيه ..
تنهدت
خليت الورقه على الطاوله .. وفتحت الستاره .. كـ العاده سيـف يسقي الزرع قبل المغرب ,
يهتم بِ الزهور ..
كآن يبين عليه الضيق ...
لبست شيلتي ولفيتها على جسدي بحذر ..
قبـل كنت ما اعطي الموضوع اهميه
في شي دآخلي ... بعد الي صار ..
حسسني اني انا غلطت بعد .. كنت اطلع متبرجـه احياناً
ما اكترث بوضع الشيله .. أكيد هالشي اغرى جآبـر
او شخص غير جآبر ..
للحين ما اعرفه ,,,

,
,
,



مشيت بخطوآت متردده ..
سـيف غامض ..
منكب على الكتب .. والقراءه .. و الوحده ..
لالا ..
شو يخليني اروح له . .
لفيت بسـرعه برجع للفله .. بس صوته ياني
: الهنوف ..!
اوووف .. ليته ما شافني
تقرب وقال : ليش بترجعيين ...!! اذا وجودي يضآيقج بدخـل انا
قلت بتهور : لا ..
طآلعني وابتسم ابتسآمه غامضه ..
قآل : شي ايجآبي
استغربت من رده .. قلت : لاحظت انفعالك ..... الي صار ضآيجك مثـل ما ضايجني .. صح ؟!
عطآني ظهره وكمل شغله .. نزل للورد يطآلعه
وقال : انا من يوم يومي .. مالي في المشآكـل .. بس حآمد وابويه مصخوها ..
رديت : انزين .. نحن ما نعرف عنها شي ..
قال : هذا الي اباج تسوينه .. حآولي تدخلين عليها الغرفه وتشوفين شو قصتها ..
قلت له : بس عمي منبه محد يدخل عندها الا الخدآمات .. الباب مقفول ..
قال سيف بسـرعه : عندي نسخه من كل مفآتيح البيت ..

،

حسيت بِ جسمي يتشنج من سوء الفكره  الي خطرت في بالي
عنده نسخه من كل مفآتيح البيت
بس يوم ما اقتحم غرفتي في تلك الليله الشخص المجهول ..
كآن باب غرفتي مقفول ..

استدرت بسـرعه ومن خوفي كنت بركض لغرفتي ..
مشيت بسـرعه وانا اسمع صوته ينآديني وأحس بخطوآته
وهو يتبعني ..
حسيت فيها ينآديني بغضب : الهنووووووووووف
وقفت و اعترض هو طريجي ..
قال : مابا منج شي .. بس أخترت لج أجمل ورده من بين الورد ..
رفع ايده وخلاها جدآمي
تجآهلته ورحت وانا احس بتوتـر كبيـر ..!!!





.

.

.


.


.









عذاري






مشيت في الممر هالمره بثقه ..
خلاص ... انا الحين مخطوبه وبملج قريب .. وماله حق لا هو ولا غيره يتكلمون عني ..
عآمل نظآفه يديد ..
شكله ابداً مب غريب ..
صوت حسين يقطع تفكيري قال : دكتوره .. متى ببدا العلاج ويآج.. ؟
ابتسمت : قريب ان شاء الله من يوآفق على ملفك محمد
ابتسم وقال : صح مبروك
رديت بخجل : الله يبارك فيك .. عقبالك ..
اشحت بنظري
وشفت كآيد يطآلعني بكل غضب من بعيييد
تجآهلت نظرآته وانا ارتجف ..
شو يبا خلاص ..
مريت بسرعه ...مابا يكون بيني وبينه حديث ,,,
بس حسييت  بِذراعه وهو يمسكني بقووو ويشدني لِ غرفته ..
شهقت بخووف : يا الخبببل ...
قال : جب
طآلعته بصدمه .. ابعدت ايده عني بعنف .. وقلت : شو تبغي مني ..!
رد وقال : انتي اكيد تخبلتي .. محمد .. ما حصلتي غيره ..!!
رديت وانا متعمده اجرحـه شرآت ما جرحني
قلت : محمد دكتور معروف .. وسمعته مثـل الورقا البيضا .. الدور والباقي على غيره ..
بمنوه تباني ارتبط مثلآً .. بوآحد مدمن شـراتك ..!
ندمت
ندمت وايد وانا اشوف معالم ويهه وهي تتغير ..
قلت بتوتر : كـــــــآيد انا
قآطعني وهو يعطيني ظهره ويقول : طلعي .. طلعي براااا ,
حسيت بدموعي تهل بندم : انت الســ..ـــبــ...ـــب
أنت
وطلعت بسـرعه


.
.


صوت محمد وهو يقتحم مكتبي : عذاري
مسحت بقايا دموعي والتفت له بِ ابتسآمه عريضه ..
قال : انا ... آنا .. انا بس ياي اشوفج .. من بعد موآفقتج امس ما شفتج ..
وطلع من مكتبي
على الاقل هالانسآن يحبني .. يمكن انا ما احبه
بس هو يحبني
وهالشي يكفي ..!!





.
.
.



ندى








كنت ابكي بحرقـه ... ليش يصير وياي جييـه ليششششش ..
حسيت  بِ أيد لمار وهي تمسح على شعري وتقول
:الله يآخذهن .. الله يآخذهن ..
حضنتها وايد .. على طول حيآتي
الأليمه وقفت وياي ..
حتى المشآكل الي ما يخصها فيها ،
بموت من التعب..
رفعت راسي وقلت لها : ابا أحمد
بدت تصيييح ..
قالت: اكيد حبيبتي .. رآح يكون قريب منك .. انتي بس نآمي
رميت نفسي على السـرير الي في الغرفة  الي فروني فيهـآ ...
وما حسيت
الا اليوم الثاني .. وانا اشوف الريوق مخلاي جدآمـي ..
ولمار سرحآنه تفكر ..
قلت لها : وين نحن ؟!
قالت برتبآك : انا قلت للخدآمه بدنا موبآيـل .. بس هي هربت .. بس لو احكي مع احمد ... بس لو
رجعت لي الاحدآث ...
لميت نفسي بين البطآنيات وقلت : حآمد حقيـر .. وشكلي ما بطلع من هالبيت
اذا يبون الفلوس .. بعطيهم كل املاكي .. مابا شي ..
بس يخلوني في حآلي
صرخت فيني لامار : انت اكيد انجنيتي .....!
تجآهلت كلآمها ..
دخلت الحمآم .. شفت نآفذه ... ركضت للغرفه ونآديت لامار ..
خذت اقرب كرسي وسحبته للحمآم وطلعت اشوف ..
نحن في اي طآبق .. .!
ابغي استكشـف الوضـع ...
لحظآت وشفت حديقه .. نحن في الطآبق الأول ... الطآبق الأول .. زين ..بس حجم النآفذه وايد صغير .. ومستحيل يسآعد بأني اهرب منه ..
ماشي الا الحل الي فكرت فيه لامار ... الخدآمـآت ...!!
رميت نفسي في البانيو بملابسي من كثـر الاكتئاب الي وصلت له ...
خذت  شور مليء بالتفكير .. أبا اطلع من هالمكآن ..
كنت بطلع .. بس تذكرت اني ماعندي ملابس .. رميت ملابسي المبلوله ..
لفيت المنشفه على جسـدي .. وطلعت ... شو البس الحيييين .. شو البسسس الحييين ..
طآلعتني لامار وابتسمت ..
قالت : انا فتشت الدولاب .. والادراج ... الظآهر ان الغرفه لِ صبيه ...
وفي كتير ملابس ..
شفتها مجهزه لي لبس على الكرفآيه ..
ابتسمت لها وقلت : الله يعينا يا لمار .. الظآهر اني بطول هنيه ..
خذت اللبس وكنت بتوجه للحمـآم بلبس .. بس الباب انفج بدفآشـه كبيـره .. حضنت نفسي بخوووف .. وناديت لمار وانا اشوف حآمد وهو يطآلعني ...
لاول مره اكره نفسي اني مب سآتره جسدي ..
صح انا البس البسه كآشفه ..
بس نظرآت حآمد قذره .. قذره جداً .. كنت بركض للحمآم لولا ايده الي مسكتني بعنف ورمتني على السرير ...
التفت لِ لمار وقال لها .. : كلآم ويا الخدآمات ماشي .. سآمعه ...
شدها من ايدها وطلعها برا الغرفه .. وقفل علي ..
بديت اصيح بهستريه .. شو يبا مني هالمينون .. ابا لمار ..
كنت على الاقل مطمنه بوجودها قربي .. الحين لا .. لا ..
صوت المفتاح وهو يتحرك في الباب وقف قلبي .. قمت بسـرعه ..
انفتح الباب وشفت حآمد مره ثآنيه ياي عندي .. تقرب مني .. بلعت ريقـي ..
لالا ..
مستحيل حد يلمسني الا أحمد
مستحيل حآمد يفكر بِ الافكار الي يالسه افكر فيها الحيييين مستحيييييييييل ...!
صرخت برعب .. كآني أبحث عن حد يغيثني ...




.


.


.


.





العنود


وقفت السياره جدآم البيت ونزلت وانا اشوف سيآره منصور .. ابتسمت بخبث ..
رديت لِ البيت يا منصور .. رديت له ..
دخلت الصاله .. كآن صوت عبود ولد منصور شآل المكآن
ابتسمت وانا اشوفه ياي يركض صوبه وهو يقول : خآلوه انا ييييييت
حبيته على خده .. بعد ما نزلت لِ مستواه .. ويلست ابوسه
أحبه بالرغم من انه ولد ريلي ...
بريء وآيد
يشبه منصور .. يشبهه ..
العطر الرجآلي الي انتشـر في المكآن حولي خلاني ارفع راسي ..
شفت منصور جدآمي .. ابتسم بعذوبه وقال : انا رديت البيت
تركته وراي ورحت وانا اقول : وجودك وعدمه وآحـد

,

’

،


دخلت غرفتي وانسدحت على السـرير ..
كآنت في السياره ورقه .. ورقه فيها رغم هآدف .. الغبي يتحسبني ما اعرف رقمه
وهو كل يوم عندي .. ويقوله اكثـر من مره عسب اتآكد من الملف وغيره ,
رميت بجسدي بتعب .. وانا اتذكر ملامحه وهو يعطيني سويج السياره ..
يعرف اني مطلقه ؟.!
هيه اكيد يعرف .. وقال بتسلى فيها ..
مُجتمعنا قاسي وآيد .. المطلـقه فيه صيده سهله .. والا فرصه ..
يتسلون فيها ,,
أكيد يعرف ..
آكيد

,


,


حضنت المخده ... بآجر بفر عليه سويج سيآرته وبشكره ..
وبقول له .. اني ما احب هالحركآت
فتحت الدولاب بسـرعه .. بطلع لي اي لبس خفيف .. بخذ شور وبعدها بروح في نوم عميق ...
وقفت جدآم الدريشه وانا اشوف منصور ويا عبود وخالتي في الحديقه ...
وفي شآحنه .. الظآهر انه بينقل اغراضه ..
كيف بجآبله كل يوم ..!
انا مب نعال .. يرميه وقت ما يريد
ويرجع لها وقت ما يريد ..
لا..
ما انكر  ان مشآعري تجآهه قويه ..
بس بيي يوم وبنسى ..
او بتنآسـى ،



.
.
.





عليا








كنت اركض ورى احمد .. اباه يتوقف .. بس هو تجآهل محاولاتي ..
قلت بصوت عالي : احمد الله يخليك .. لا تمد ايدك .. روضه صغيره ..
ما تفهم ..
طآلعني بغضب وقال : انتي اخر وحده تتكلمييييين .. جــــــــــــب . .. وينهااااا .. وينها اقولج ...!!!!!! أكيد في غرفتج ..
طلع من غرفه روضه شـرآت المينون .. وركض لِ غرفتي ..
ما عرفت كيف اتصرف ..
ركضت لِ غرفه خالتي .,..
دقيت الباب وياني صوتها : أدخـل
دخلت بسـرعه ... اول ما شافتني اشاحت بويها
قلت لها : أحمد بيضـرب رووووضه .. تعااااالي بسسسسرعه
قآمت بسـرعه ... والخوف بين عليها ..
ركضنا بعد ما سمعنا صوت صرآخ روضه ...
اول مره اشوف زوجه عمي خيفانه على رووووضه .. أول مره ..
اول ما شفت مشهد الضـرب
والصوت العالي
رجعت لِ ذاكرتي اخر مشآهد لِ امايه ..
و صوت عمي وهو يتهم شمسه بشـرفها .. حسيت بِ الم فضييييع ..
مسكت راسي وصرخت ..
طحت على الارض من الألم ...
وبعدها ما حسيت بنفسي ابداً ...
ابداً ...









روضه








وقفت في اخر الغرفه  وانا ارتجف ..
: أحمد لله يخليك .. لا تضربني .. دخيلك
صرخ بصوت عالي ...
: ولج وييييييييييييييييييييييييييييه يا الحثآآآآآآآآآآآآآآآآآآآآآآآآآآآآآآآآآآآآآله

تقرب صوبي .. التف لٍ عليا وانا اصارخ .. : قولي لِ ابوووووووووووووويه
بس عليا كآنت اطالعني و وآقفه ..
بدون لا تسوي اي رده فعل
غمضت عيني وانا احس بِ ايد احمد تنزل على ويهي بقووو ..
طحت عند ريله
بدا يرفسني .. كنت احس اني بموووت من الالم ..
لحظآت ..
وكآن في صرآخ وآيد حولي ..
فتحت عيني وشفتهم ملتمين في الطرف الثاني من الغرفه ..
غمضت عيني ,, ما اقدر أستحمل ..
بس صرآخ احمد خلاني افج عيوني .. شفت عليا طآيحه في الارض ..
وآمآيه تصارخ مب عارفه تتصـرف ..
رديت غمضت عيني ..
يالله ..
يالله ..



.
.




فيصل


يلست على الارض جدآمها
طآلعتني بخوف
: فيصل شو صـآير ..!
كنت متردد ..
بس الوضع صآر لا يُحتمل ...
لازم اتصـرف .. حرآم اتخلى عن روضه في هالوقت ..
ومهما كآن .. رغد بنت هالحرمه الي مب مأمن فيها
طآلعتها وقلت
: صآر لازم تنتقلين لِ بيت امج
ابتسمت ابتسآمه عريضه : صدق ؟؟!
طآلعتها بِ الم ..
صح انا اعاملها زين .. ومب مقصـر .. بس هي محتايه امها
قلت : هيييه ..
وقولي لها فيصـل يقولج .. عرسه قـريب ....
ضحكت رغد : أكيد روووضه ؟؟
ابتسمت بِ الم : هيييه ..
قالت : بس شو فيه ويهك جيييه ؟؟!
قلت لها وانا اتهرب : ماشي .. ضربه بسيطه .. الحين بخذ شور وبيوصـلج هآشم لها ..
طآلعتني وقالت : انت ما بتوصلني ؟؟
عطيتها ظهري بسرعه : لا .. بشوفج قريب ... يلا انا وراي شغل
رحت بسـرعه
أحس اني نذل .. كيف ارميها هالرميه
وفي نفس الوقت ..
مابا اخذل روووضه ....

طلعت لِ غرفتي ..
رميت تلفوني
ورميت جسدي الي كله كدمات .. على السـرير
الله يستر ...


.

.

.

.




على ارض المطآر
كآن يمشي بكل ثقه .. كم يتلهف للوطن ومن فيه ..
تنفس بعمق ..
اين هي الأن ..!!
أين ..!!


.

.

.


.

في مكآن أخر
طلقآت الرصاص ..
جعلته ينهض من نومه بفزع
وجل تفكيـره
ان لا يصيب من يُحب مكروه




ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ










كآن صوت طلقآت الرصآص مُفزع .. دقآت قلبي تضآفت .. كل الي في بالي .. عبدالله ..رميت البطآنية وركضت صوب مكتب محمد ..
الممرآت مظلمه .. ابوآب بعض الغرف انفتحت بترقب وخوف ... البعض أثـر البقآء في سريره ..
كنت الوحيـد الي يركض في الممر وآحس جسمي كله عرق .. فتحت باب مكتب محمد .. و أنصدمت بالي شفته .. كآن عبدالله وآقف مجآبل محمد وحسين بينهم ..
ضحك محمد : هـآآه يايب أخوك تتحسبني ما بكشفه ..
نظرآتي توجهت لِ حسين .. آكيد كآن جآسوسس .. آنا مب فآهم شـي ..
قال محمد بغضب : سكر البآآآآآآآآآآآآآآآآآآآآآآآآآآآآآب
طآلعته وآفكري متلخبطه .. بس المسدس الي في آيده ومصوب تجآه عبدالله يخليني أخآف .. أخآف على عبدالله .. من تهور محمد
سكرت البااب ..
محمد وهو معصب : أذا تبآ أخوك يطلع صآغ سـليم .. خله يقدم لي الفيديو الي سجله اليوم ..
طآلعت عبدالله وقلت : أي فيديو .. !
حسين رد : فيديو لقآء آخوي محمد .. بِ بو سيـف .. والي فيه كل الي صار
طآلعت حسين وقلت : يآ خسيس ..
ضحك ...
سآعتهآ .. لو بِ ايدي كنت هشمت ويهه .. وخليته يعرف ان الله حـق ...
محمد صرخ .. : الطلقه الآولي كآنت في االحيط .. الثآنيه في رآس آخوك .. مآعندي شي أخسـره ..
وبالمره بقول أنه كآن يهرب مخدرآت ... ولما اكتشفته .. انتحر ...!!
شديت على ايدي بقو ’ أمنع نفسي من أي تهور ..
بس صوت عبدالله ..
وترني .. وترني وآيد
وقفت مصدوم .. وأنا اسمع كلمآته ... لالا ...الا هالكلام يآ عبدالله ...
لآآآآآآآآآآ











مروآن






هروبها نرفزني .. مسكت تلفوني ورميته بِ آقوى مآ عندي .. متى بتعقل وبتعرف آنها زوجتي .. وآن عبدالله مجرد مآضـي ..
كملت ربع سآعه في الحمآم " عزكم الله " .. بدلت ملابسي ورميت نفسي على السـرير .. كنت أسمع صوت حركتها في الغرفه .. بس تجآهلت ..
هي تعمدت تخليني افقد الامل وانآم .. ما تباني أقرب منها ..
يمكن حتى اللحظه الحلوه  الي مرت بينا .. تثير تقززها .. مب مشآعرها تجآهـي ..
سمعت صوته : مروآن ..
آكيد يتهيآ لي .. صرت أهلوس ....
الصوت مره ثآنيه ..... : مروآن آنت نمت ؟
التفت بهدوء .. وفتحت عيوني على وسعها ... كآنت لآبسه لبس ابيض .. نآعم على جسمهآآ .. و  نآثره شعرها بتموجآت على كتفها بِ شكل بريء ..
طآلعتها بنظرآت قويه .. آكيد حركه سخيفه من حركآتهآ .. تتمصخر على مشآعري .. مسكتها بقو من آيدها وقربتها مني بعنف وقلت : لِ هنيه وبس يا طيييف .. بسسسسس ...
كآنت اطآلعني بخوف وبرتبآك .. ردت : مروآن .. أنت فآهم غلط ...
قربتهآ مني بعنف ..
وقلت : شووو بعد ..!! شو تبيني افهم ..
سحبت ايدها من قبضتي ورمت نفسها في حضني وتمت تصيييح ..
حسيت برجفه في جسمي ... رفعت ايدي ومررتها على شعرها بلطف ..
ومآ قدرت اقآوم مشآعري أكثـر ..
خلاص .. طيف حلالي ..
وبرضآها بعد ...،


.
.

.







الهنوف



نزلت وأنا اركض وبحآلة خوف وآنا آسمع صوت صرآآآخ .. البيت مافيه حد غيري ... انا وحآمد وبنت عمي الي مآ اعرف عنه شي ..
الصوت من غرفتها .. وآنا اركض على الدري .. كنت بطيييح من الخوف .. الآصوآت العاليه تشكل رعب لي ..
الصوت يتزآيد .. والخوف الي فيني يزيد ..
وقفت عند الباب بخوف ..
بس فتحته .. حسيت برجفه تسـري في جسسسـدي وآنا اشوف حآمد .. في هالمشـهد .. ركضت صوبه .. ودفعته بكل قوتي وانا ابعده عنها .. صوت بكائها يقطع القلب
صرخت عليه : أنت شوووووووووووووووووووو ...!!!!!
طآلعني بغضب .. خفت .. ترآجعت على ورى .. شدني من ايدي بقو .. وهو يقول
: أنتـــــــــــــي ما يخصج .. برآآآ اشووووف ..
طآلعته بقوه وقلت : ما بتلمس منها شي ..على جثتي ..
رفع ايده بيضربني .. شهقت بخوف .. وحضنت نفسي ..
بس صوت سيف وهو يصرخ : حآآآآآآآآآآآآآآآآآآآآآآآآآآآآآآآآآآآمد .. حدك عاد ..

حسيت ببروده تسـري في جسمي .. طآلعته ,, ركضت صوبه بخوف و وقفت وراه .. قآل : أطلع جدآمي .. يلاااااااااااااااااا اشوف
كآن صوته قوي ... بس مصدر طمآنينه لي ..
طآلعني وقال : سآعديها ..
هزيت راسي بغبآء .. طلع هو وانا التفت لِ ندى الي فآقده وعيها ..
ركضت ويبت عطر .. قربته من انفها .. اول ما وعت كآنت في حاله صعبه .. وتصآرخ بِ اسم ابوها .. وآسم شخص ثآني .. أحمد .. أحمد ...!
منو هالآنسآن ..
و وينه عنهــــآآآ ..!!!





أحمد ..



وقفت عند غرفه عليا .. يآربي شو صآر .. أحس ان جسمي منهار ..
صدمآت .. اليوم كله صدمآت ..
أختي .. اشوفها في مشهد خآدش .. ومع منو .. مع شخص قريب من خوآني ..
كيف قدر يخدعنـآ ..!!
و عليآ .. سقوطها المفآجىء .. ...
السآعه 4 ..
الممرآت شبه فآضيـه ... يلست على اقرب كـرسي ... وآنا اتذكر ان روضه تركناها في البيت ..بعد ما قفلت عليها بآب غرفتهآ ... !
مروآن ما يرد على تلفونآتي ...
صوت امآيه رفعت رآسي بخوف : أحمد ... الدكتور قآل هالوقت ...بتطلع نتيجـه الصوره .. روح شوووفه ..!!
توجهت لِ غرفه الدكتور ... دقيت الباب بترقب .. هالبنت مـب الا بنت عمي ... لا .. هالبنت أمنية أخوي .. عبدالله وصآني عليهـآ ...
رفعت راسي وانا اقول يآرب ..
فتحت الباب وشفت الدكتور يطآلع الاورآق الي جدآمه ..
: تفضل ...
يلست وسط صمته .. في شي .. هالصمت كله كآن سبب في توتري أكثـر
قال : من خلال الصوره .. يظهر لي وجود ورم .. يضغط  على الدمـآغ ويوثـر على ردآت افعال المريضـه ..
وقفت قلبي .. وقبـل لا اقول اي شي
قال : المريضه بِحآجه لِ استصال لِ الورم في اسرع وقت ...

.
.
.
.

تركت مكتبه وكلماته تتردد في ذهني ...
الحمد الله على كل حـآل ..
الحمد الله ...

.
.

دخلت لِ امآيه .. طمنتها .. وتركـت المكآن .. لآزم ارتب افكـآري ..
ركبت السياره مع صوت اذان الفجر الي يتردد في المكآن ..
توجهت للمسيد .. صليت ..
وطلعت ...
وآنا في السياره .. شآرد الذهن .. أنتظـر الاشـآرة الخضـرا..
ابا اوصل البيت وآيلس  ويا روضه افآهمها ..
التفت لِ السيآره الي وآقفه قربي ..
فتحت عيوني على وسعها وآنـآ أشوف بو ندى ..
هذا بو ندى ..!!
بس هو مآآآت ...
صوت الهرنآت ورآي خلاني ارتبك .. حركت السيآره وسط صدمتي ...
هو .. رآح يمين ..
وآنا يسآر ..

معقوله الشبه لِهدرجـه ..!!!!!!!!!!!!



.
.
.
.




روضه ..




كنت آصيح وحآضنه نفسي .. أحمد بيذبحني .. وعليا ما ادري شو صآر فيهآآ وما شي عندي حتى تلفوووون ...
صوت البآب ينفتح ..
حسيت بخوف فضـيع وانا اشوف أحمد وآقف جدآمـــي ...رديت لِ ورى .. وآنا ادعي ربي انا ما يمد آيده علي ..
يلس عدالي على الآرض وقال : ليش ..!! خبريني ليش ..!!
مسك رآسـه وتم في حآله صعبه .. يمكن اصعب مني انا .. فريت عمري عند ريوله وانا اصيح ..
: سآمحوني .. سآآمــحونــي ..
مسح على شـعري وطلع ..
يمكن لو ضربني أهون .. آهون بوآآآآيـــــــد ....



.
.
.
.
.






لطيفه






عبووود ..
عبووود ويييينه ..
طلعت مثل الخبله من القسم الخاص فيني .. سمعت صوت ضحكآته خلف البيت ..
مشيت بسـرعه ..
معقوله منصور ويـآه ..
رجعت خطوه لِ ورى وانا اشوف منصور يلاعب عبود
وعلى مقربه منه ..العنود وآقفه .. ترآقب ..
حسيت بشعور غريب ..
كنت بروح ..
بس أنتبهت لِ منصور وهو يترك عبود .. ويتقرب من العنود ..
صوتهم وآصل لي ...
قـآل : ولهت عليج ..
أرتجفت وانا احس بشعور مر .. مب غريب علي ..
حسيت بدموعي تهـل ..
ردت العنود : وانا نسيتك ..
كآنت بتروح .. بس هو مسكهآ من ايدها وشدها له .. : رديت عشآنج ..
قآلت : الي اعرفه انك مديون ..
ابتسم وقال : انا اديين غيري .. مب  اديين من عند أي حد ...
ضحكت : الله يعين لطيفه عليك ..
وتركته ..
وآنا احس ان جسمي تخدر .. مب قآدره اتحرك ..
غبيه .. غبيه .. خدعني
صرخ بصوت عالي : عبود يلآ أمك آكيد بتوعى
ركضت بخوف .. دخلت الغرفه .. ورميت نفسي على السرير ..
أدعي النوم ...










شهد



كنت اشوفه وهو منسدح يقرا بعض الاورآق الخاصه بِ الشـغل ..
ترددت ..
بس أخر شي رحت له وقلت : ابا اروح هالمكآن ..
طآلع الكرت الي مديته له ..
سحبه .. وآبتسم ابتسآمه عريضـه ..
قآل  : منو خبرج عنه ..!!
عطيته ظهري .. صرت ما احب نظرته لي .. وآني ما اعرف شي ..
مجرد وحده غبيه .. ما تعرف الموضه ..
قلت : بتوصلني ؟!
قآل : أكيـد ... يــلآ تجهزي

بروح مركز التجميل هذآ .. للحين البنت الي شـفتها في المطآر ما تروح من بآلي ...
تجهزت بسـرعه .. وطلعنا ..
بس صوت جوآهر وقفني .. وهي تقول : تقول بتعدل .. كيف أطلعها وانا يآلسه هنيه بروحي .. عذاري طلعت لشغلها .. وآمك محد .. ابا اطلـع ..
مسكت ايد غيث .. وكآن نظرات جوآهر تشكل تهديد لي
قال : هي بتروح مركز تجميل .. وآنتي وين بتروحيين ..!
ردت : نتعشى ..
حسيت بقهر .. كنت بروح مركز التجميل .. وبعدين بقوله نتعشى ...
قآل : اوك .. بنخليها تآخذ وقتها وتسوي الي تباه .. ونحن بنتعشى .. يلآ تجهزي ..
حسيت بضيجـه .. بس ابتسمت لِ جوآهـر ..

.
.

طآلعني وقآل : أنتي ركبـي ورى .. زين ؟؟! لانج بتنزلين اول ...!!
طآلعته وقلت في خآطري .. حتى لو كنت بنزل عقب .. انت ما تقدر تخليها ورى .. انا الي سبيـر .. شي ثآنوي ماله قيمه ..
قلت : أن شآء الله ..
مسك ايدي كآنه يوآسيني .. بس سحبت ايدي ..من غير لا ابين له زعلي ..
نزلت وآنا مقهوره ..
دخلت المركز وسط توتري .. أول مره دخل مكآن لِ التجميل بفخآمه هالمبنى ..
الاثآث .. الديكورات .. وقفت جدآم بنت مبين انها تشتغل بالرسبشن ..
قآلت : تفضلي .. كيف أخدمج ..!
مآ عرفت ارد .. قلت .. : أنا
وقآطعني صوت أنثى نآعم .. : ريم شوفـي نهى ليش مب مداومه اليوم ..!!
التفت لها ..
هذي هي .. هي البنت الي شفتها في المطآر ...
قلت : لو سمحتي ..
طآلعتني .. آبتسمت وتقربت مني .. : كنت متوقعه زيآرتج ..
مسكتني من ايدي ودخلتني لِ مكتبها ..
وقآلت : شو تشـربين ..!!

.
.
.




في مكآن ثآنـي ..
مسكت ايده بكل حنآن وحب وقالت : ودي انسى كل الي صآر خلال الشهور المآضيه
رد بجفآف : هذا وآقع ..
قآلت : حآول تنسى ..
رد .. : ما اتوقع ..

.
.
.

قآل بتوتر  : شهد تآخرت
قآلت .. بغيره وآضحـه : تخآف عليها ..!!
ابعد نظرآته عنها وقال : شهد بريئه وعآدي ينقص عليها ..!

بريئه ..
وينقص عليها ..!!

غلط كبيـر ..
كبيـر..
وهو مب حآس ..

أرخت جسدها على الكرسي الفآخر وابتسمت بخبث ,,!
بينمآ هو يتصل لِ شهد بخوف وتوتـر .. وحب ..
بدآ يميل لهـآ ..
وهالشي .. ما يرضي الانسآنه الي تشآركه العشـآ






في مكآن أخر ..





وقفت أمامه والتوتر سيد الموقف ..
قآلت : مب مسآفـره ويآك طآرق .. وقلت لك هالشي من خلال التلفون ..
ليش هاللقآء ابا افهم ..
أنـآ .. حآمـل .. ومستحيل أتخلى عن جآبـر .. هو زوجي .. وآبو الياهل الي في بطني  ...
طآرق رد .. : الله يوفقج

غادر المكآن ..
ولكن في طرف آخر كآن يرآقب ... من بعيد ..
جآبر .. وقف مصدوم ..
خطوآت .. طآرق يوقف بقربه ويقول ..
: ترآهـآ .. نفس ما خآنتني ورمت نفسها في حضنك .. كآنت بتترك .. لكن الي وقفها .. الحمل .. مب شي ثآني ..

رحـل بعد ما حرق قلب الانسآن الي وآقف ..
خبرين ..
الاول .. خيآنتها .. كئيب .. وآسود
والثآني .. حملها ...مفرح
لكن حتى الفرح اجهضوه .. بترجع له عشآن اليآهـل .. والا هي خآينه ..
ما صدق طآرق في المكآلمه ..
بس طآرق قآل له بثبت لك كل شي  .. وفعلاً .. هو شهد الموقف ..
مشى ..
بس ما يعرف لِ اي وجهه ..ولا كيف بيتصـرف .. بس الي يعرفه ..
آن شمسه ...
شـرات الهنوف .. الي صدقت الكل وكذبته ..
وتركته ..
و اتهموه بِ الخيآنه ..
ليش هالقسوه .. وعلى نفس الانسآن ..
أستغفر ربه ..
ما حس بنفسه الا جدآم باب الشـقه .. متردد .. خآيف يتهور ..!
بس كآن لازم يدخـل ...
صوتها وهي فرحآنه .. : جآبر ...
التفت ..
قآلت بفرحـه ... : آنآ حآمل ..

وصمت ..
صمت ,,!


لا ردة فعل ..!!!



.

.


.

.








.
.

.


مر زمن ..





زفآف ..


تشـعر بِ القلق..
غيآب عبدلله شي لآ يمكن آحتمآله ..
ظهـر كآيد بعد عدة طرقآت على الباب ...
شعور بِ الخجل يسيطر عليها ..
هربت بنظرآتهـآ ..
بس آيد كآيد أنمدت بحنآن ..
قآل : صـرتي عروس ..
ارتبآكها ضيع كل الكلمآت ..
قآل : عيشي هاليوم .. الي صار صار يا روضه ... و فيصـل أخوي ونعم فيه .. أهم شي النهآية كيف كآنت .. زوآج ..
أنسي الي صار .. وآبتسمي ..



روضه






طلع كآيد بعد مآ مسح كل افكآري السلبية .. ابتسمت وانآ اشوف نفسي في المرآيـآ ...
صوت طيـف وهي تقتحم الغرفه .. خوفني
: يلا الزفـه بتبدآ ..
أفتقد عبدالله .. أفتقده بشكل كبيـر ... أفتقد عليا ...
.
.
أفتقد آمـآية ..
الحآضـره الغايبه ..

.
كل شي مر بسـرعه .. وماحسيت بنفسي الا في  الفندق
صوت فيصـل ردني للوآقع ..
قآل : ترى كآيد أذآني وهو يوصيني عليج ..
أبتسمت ..
تقرب مني وهو يبعد شـعري عن ويهي ويضمه بين ايديـه ..
: ليش احسج مب مبسوطـه ..!! أنا قصـرت في شي ..!
أبتعدت عنه برتبآك .. : لا أبداً .. بس أماية مب رآضيه علي ..
تقرب مني بِ أنفعال .. : من ملجـنـآ وآنا احاول ارضي امج .. أحمد نسى الي صآر . .وكآيد .. وأبوج .. الا هي ...
والله لو اني آقل منكم .. كنت بقول .. انا تخليت عن وآيد اشياء عشآنج يا روضـه.. ..
طآلعته وانـآ أحـأول أهدي من غضبه .. : خلاص .. أنسى الموضوع ..



مروآن



رديت البيت ... طول الطريق طيـف تتكلم عن العرس .. وآنـآ فكري متشتت .. بين عليا وعبدالله .. وبين نتآيج الثآنوية الي قالو بتطلع على الفيـر ..
ومآ حسيت الا وهي تضربني على كتفي
: وين سرحآن ؟؟!
قلت : لا ولاشي ..
شـفتها وآبتسمت بعمق .. وآنـآ أتذكر اول ليله جمعتني ويآ طيف كـ زوجه فعلية لي ..
"

صحيت من النوم .. وجهت نظري لِ الطرف الثآني من السـرير ما حصلتها ..
هاليآهل .. أكيد ندمت ..
رميت البطآنية وتوجهت للحمآم " عزكم الله " خذ ت  شور ..
طلعت وشفتها جدآم زجآج البلكونه ..
وقفت وراهآ بقلق ...
قلت بصوت متردد : ندمتي ..!
طآلعتني وابتسمت : على شو ؟!
أرتبكت .. بس تجرءت وقلت .. ابا ردة فعل ثآبته منها ..
: أنج .. أنج صرتي حلالي .. بيني وبينج .. مب  الا بين النآس .. !!
تقربت وقالت : قصدك سلمتك جسدي ..!
طآلعتها وقلت : هي ..
قالت .. : هيييه .. ندمت ..
حسيت ان الدنيا ظلمه ..
ردت وقالت : ندمت اني صغرت عقلي وآيـد .. و ما شفت حبك لي ..
نزلت راسها بخجل ..
مديت  ايدي ومسكت ايدها بعنف .. وتملك ... من يومها تغيرت حيآتي وحيآتها .. "


ردني للوآقع صوتها وهي تقول : تحآتي النتآيج ؟!
ابتسمت .. : انا شآطر .. أحآتيج انتي ..
شهقت بغضب : لا والله
ضحكت بصوت عالي وانا  اشوف معالم ويها ..
عطتني ظهرهـآ .,.
قلت لها : طآلعيني ..
رفضت ..
وصلنا البيت وركضت للغرفه  وآنا امشي مستعيل وراها ...
أول ما دخلت الغرفه ..
دخلت وراها ..
قلت .. : طيـف .. من يوم قلت لج بروح بعثه وانتي متغيره ..
أنفجرت فيني : ما اتحمل فرآآآآقك .. خدني وياااااااااااااك شو فيها لو سآفرنا ويا بعض ..!! فهمني ..!!!
رديت وآنآ أحاول الملم عوآطفي المنهمره ..
: لآ .. ما ينفع .. أنتي احسن لج هنييه
طآلعتني وعيونها مليآنه دموع : ما بطلع من السكن .. لو تباني ما اكمل درآستي مآبا كملها ..

تمسكها فيني كآن يفوق تصوري ...
ما اعرف ليش الهروب ...!!
يمكن اعرف ..
يمكن السر يأرقني .. ويمنعني من اني اعيش وياها بدون لا اخبرها ..
فضلت اسهل الطرق الهروب ..
تآلمت وانا احس بِ اظآفرها تنغرس في ايدي بكل قهر ..
قالت : لهدرجه انا فاشله في عينك ..
وتركتني وانسحبت قبل اي رد ..

.
.
.



فجآه .. يت صوبي وقالت : انا كلمت هآدف .. وقآل لي قبل لا توصـل النتآيج لنا .. بيبلغني ..
نتيجتك بين آيدي ..
طآلعتها بترقب .. أبتسمت : الثآني على الدولة ..
حضنتها بكل فرحه وانا احمد ربي ....
مسكتها بقو وقلت : وآنتي ..!
حسيتها مب مهتمه بنتيجتها .. قالت : مب مهم ..
مررت آيدي على ويها بلهفه و حب .. قلت : والله أحبج ..
قالت : مب مهم .....
وتركتني ..

.
.
.







شمسه




كنت على السـرير ... صآر لي على هالوضع شهور ..
منهكه جسدياً .. ونفسياً
كل تفكيري عند عليا ..
الي صار لي ولها مب شوووي ...

"

كنت آنتظر فرحته .. اباه يلمني في حضنه ..
ويقول لي شكثر هو فرحآن بِ حملي ..
لكن الي صار العكس .. آنفجر في نوبة غضب ... كبيـره ..
صرخ : آنتي شوووووووووووو .. لولا خوفي من ربي كنت بقولج اجهضيه وفكيني منه ..
طآلعته بصدمه وسط ارتبآكـي ..
قلت : جآبـر ..
صرخ : لآ تقولين آسمي ..
ومر من عدآلي بغضب .. مسكت ايده .. بس دفعني بعنف .. طحت وبعدها ما شفت شي جدآمي ..
بعد ما صحيت .. أكتشفت أن وضعي صعب .. الدكآتره قالوا لازم الزم السرير قد ما اقدر .. ومنعوني من السـفر ..
وايام .. وآكتشفت مرض اختي ..
كنت اموت من القهر .. ابا اشوفها ومب قآدره ..
وثقت في عبدالله .. فقط ..
وجآبر .. لازال الشرخ بيني وبينه يكبر
..

حنآن حآولت تغير الوضع .. بس فشـلت ... وخبر القبض على أبوها خلاها ترد لِ البلاد ... سمعت صوت باب الغرفه ينفج ويدخل جآبر بكل هدوء ...
قآل : كليتي شي والا جآتله ولدي من اليوع ..
أمتلت عيوني دموع .. أكرهه ..
ما يفكر الا بالبيبي الي يربطني فيه ..
ما عطيته اي رد ..
قآل : بييب الاكل لِ سريرج ..
صرخت : مابا شي
انا اساساً ماكله وبشراهه الصبح .. صرت اكل بسبب القلق .. او الاكتئآب
أهرب من تفكيري بأني مقصره في عليا .. بِِ الاكل ..
سكر الباب بعد ما قال : بتآكلين غصباً عنج ...


.

.

.

.









.


.


.



ندى




رفعت نظري في المرآيآ .. هذا ما تعب .. شهور يلاحقني .. شهوووور ..
مـآ مـل ....
الي صآر لي مثـل الحلم ..
بعد الي صآر لي من القذر حآمـد .. .. كلها يومين والشرطـه خذت عمي .. متهم بِ التآمر في جريمه قتل ... مآكنت ادري .. ان هالمشكله ..
بتخليني اسعد أنسآنه ..
رفعت راسي وشفته مره ثآنيه ورآي ..
أوووف
وقفت جدآم البيت ونزلت .. سمعت سيآرته توقف وراي ..
نزل من غير لا يبندها ..
كنت امشي بخوف ..
وآحس بخطوآته السـريعه تتبعني ...مسكني من معصمي بقو وشدني له ..
قال وهو معصب : يعني ... والنهاية يآ ندى ؟؟!
قلت : الطلآق ..
طآلعني بترجي : خلينى نتفآهم ..
أبتسمت وانا اشد ايدي من بين قبضته ... : مابآ ..
وتوجهت لِ باب الصاله ودخلت .. بس هو هجم علي بجنون ... صرخت بخوووف وأنا احس بكمية غضبة الي موجهه لي ... كنت أحاول ادفعه بس ما قدرت ..


.

.


أحمد



كل يوم أشوفها متغيره .. تبعد عني وآيد .. بغيت أتخبل من الونآسه وانآ اشوفها متحجبه .. حجآب كآمل .. وعباه ...بِ أنآقه عاليه ..
كنت اتبعا في المول .. ولا حست بوجودي .. لانها منشغله بِ الاغراض .. والملابس الي تآخدها .. تبعتها لِ البيت .. وهنآك .. كل غضبي الي احاول أسيطر عليه .. هب مثل العاصفه جدآمها ..
ومآ حسيت  الا وانا مقتحم البيت ...
صرخت : أبتعد ..
ابتعدت وانا في قمة غضبي .. : أنتي شو .. ما تفهمين .. أي طلاق تتكلمين عنه .. ندى .. لولا ظهور أبوج .. كآن الوضع اختلف ..
صرخت بحزن : هيييييييييييييييه أختلف .. كنت بكون مذلوله .. وبرد لك مكسوووور ... يآ أأحمد .. بس هالشي .. بعيد عنك ..
وقفت جدآمها ..
: لو تآكدت ان  قلبج مايحمل لي مشآعر .. سآعتها بطلقج ..
لحظه صمت ..
هربت بنظراتها ..
تقربت منها وسط هدوئهـآ .. حضنتها وشميت ريحة عطرها بشرآهه .. بس ابتعدت وانا احس بصوت يقترب من البآب
أبتعدت بخوف .. كآنها مب زوجتي للحين ...
شفت عمي في ويهي .. بو ندى ...
.
.

أبتسمت بقلق ..
بس هو رد الابتسآمــة .. بلطف ..
قآل .. : أحمد .. تعال ..
التفت لها .. كآنت منزله رآسها للآرض .. وتتلاشي اي نظرآت تجمعنا
قلت : بستردج .. مثـل ما كونت لي اسمي .. وصرت رجل اعمال الكل يهآبة ... وتبعت عمي ...

.
.
.
.


كآيـــد



مرت شهور ..
للحين .. أغلق عيني وأحمـد ربـي .. أن حسين .. كآن ويآنـآ ..
كنت اتوقع خيآنته ..
في اللحظة  الي قآل فيها .. عبدالله : ما بطلع الا بدليل جريمتك ..
خفت .. خفت وآيد ..
كيف خليت أخوي في موقف خطر .. كيـف ... .. لكن حسين تصـرف في أخر لحظـه .. و وجه المسدس لِ محمد ...
أقتحم مجموعه من الشرطه وقتها علينا المكآن .. وآنتهى كل شي ..
أطمنت ان المكآن بِ أمآن والمرضى بخير ..
آآه يا عبدالله ..
أشتآق لك ..
فتحت تلفوني وحصلت مسج منه .. " عملية عليا باجر .. كلمني ظروري "
حسيت بختنق .. الله يستر ..
عبدالله .. ماباه يمر بالي مريت فيه ..
ماباه يفقد زوجته ..



.
.

.
.





الهنوف




بعد الفضيحه الي هزت العآيلة .. أنتقلت لِ منزل والدتي
هيمنة عمي .. صارت خلف القضبآن ..
حآمد وسيف آستمروا في توآجدهم في البيت .. و زوجه عمي ..
و حنآن ردت .. وبلغتنا ان جآبـر تزوج ..
مآ آدري ليش تضآيجت ..
بس الشي الأكيـد ..أن مشآعري تجآه سيف مب مستقره ...
توآصله ويآي خجول .. شي طفيف بين فتره وفتره .. بس انا جييه مرتآحـه ..
بس الي يخوف ...أنه للحين .. ما كلم أمآيه .. وهالشي مُرعب ..
ولا انتظره ..
من عرفنا ان عمي له يد في وفآة أبويه .. وأمي كآرهه اي شي يرتبط في عمي .. وعياله .. وطآريهم ..
بس ما ننسى وقفت عمي بو ندى ويانا .. وندى بعد ..
ندى صآرت صديقتي ...
وعلمتها على الشيله والعباه .. و صرنا كلوز بدرجـه كبيـره ..
ما اتخيل نفسي اتزوج ولد الي قتل ابوية ..
أكون في حضنه ..
أييب عياله .. ..
كيـف ..
أحس صدري ممتلي سواد من ذاك البيت .. وأهله ..
سيـف غير ..
بس يظل .. ولـد أبوه ..
عيال .. بيكون في اسمهم .. يذكرني فيه كل يوم ..
هالامر يشعرني بِ الغثيآن ..
يجبرني على طرد الفكره .. وآحس سيف حآس بهالامر ...
رنين تلفوني ..

.

سيف يتصل ..

.

.

سكرت في ويهه .. ليش ما ادري ...
بآجر المحكمـة ...
كل تفكيري .. بِ اني انزل اقصى العقوباب ..بِ قآتل ابوي ..
وكل تفكير سيف أكيد ..
أنه ينقذ ابوه .. من حكم الاعدآم ..!!








عبدالله





مب قآدر أنـآم .. رآيح رآد في الصآلة ..
كل شي صآر سـريع .. ملجت عليها ... بس عسب اروح ويـآها وهي تتعالج .. علاقتي فيها ما تتعدى المستشفى .. والطلعه لِ موآعيدهـآ ,,
كنت رسمي وياها طول الايآم المآضيه
أخفيت مشآعري ..
بس اليوم حس بختنق ..
أذا ما نجحت العملية ...
بس من أوصل لهالفكره .. أحس بخوف يتفآقم ..
حسيت بحركه ورآي ..
التفت .. كآنت هي بجسمها النآحل .. لابسه بجآمة قصيـره .. وشـعرها مقصرتنه وآيد .. ..
طآلعتني وقالت : بآجر بيشيلون شـعري كآمل .. أنت الحين تكرهني .. بآجر أكيد بتكرهني أكثر
صآرت تتحسس من اي شي .. اول مره ما اقولها كلامها صح .. بقصد جرحي لها .. قمت بسرعه مسكتها من ايدها وقربتها مني ..
: شـعرج بيرد يطلع ..
تمت اطآلعني كآنها اطآلع الفرآغ ..و ابعدت نظرآتها ..
مآكانت تتريا هالرد .. أدري .. تبآني اقولها بحبج في كل حالاتج .. بس لا ..
ماباها تتعلق فيني لمجرد الحآجـه ..
بعد ما رفضتني ..
.
.

ما ادري اذا تفكيري غبي
بــس ااحـس انـي مب قآدر اتخذ قرار ...
خآطري ادوخ .. بس ما احب ازعجها بِ ريحه المدوآخ ..
فتحت الستاره .. عأصفه ثلجية .. ما اقدر انزل تحت ...
دخلت المطبخ وسويت لي قهوه .. شكلي اليوم ما برقد .. ..
بس تركتها في اخر لحظـه ..
ورحت لِ غرفتي .. فريت عمري على السرير .. غمضت عيني .. ابا باجر أيي بسرعه وينتهي .. وأفتك ..
فتحت عيني على صوت البآب وهو ينفتح ..
كآنت وآقفه .. بتردد قالت : أخآف أموت ...
حسيت قلبي أنفجع من الكلمـة ..
تميت سآكت ..
قآلت : خلني انآم في حضنك عبدالله .. بس اليوم .. بس اليوم ..
ما قدرت ارفض طلبها .. أكتفيت  بِ اني مديت لها ايدي ..
وهي ركضت صوبي كآنها طفله .. ضآعت في السوق .. وشآفت ابوها من بعيد .. بعد خوف قآتـل ..
حضنتني بعنف .. وكآني أنـآ أملها الوحـيد ..
حسيت  بدقآت قلبي تتعالى .. وأنـآ آحس انها تبحث عن الامآن في صدري ..
بس أيدي رآفضه تلمها ..
بس ما قدرت اقاوم أكثر .. طبعت قبلات على يبهتها بهدوء .. وسط صمتها .. مسحت على ويها وقلت : بآجر بتكونين بخير ...
أبتسمت .. وكآن كلمآتي حقيقه ...





.

.

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ






ليلة ..
ينتظرهم بعدها يوم طويـل
تنتشـر فيه رآئحه المعقمآت .. ,, وسآعات الانتظآر  الطويلة ,,,


.
.
.


فتح عينـه ..
مد ايده يبا يبحث عنهآ ,,
فزع ..
مب موجوده ..
رمى البطآنية بسـرعه .. وطلع وهو مستعيل ..
حصلها في الغرفه الثآنيه
تشوف نفسها في المرآيـآ ,,
وقف ..
وهي مب حآسه فيه ..
كآنت تمرر ايدهـآ .. على خصلات شعرها بلطف .. وتآمل ..

تردد ..
يتكلم والا يستمر في مشآهدة ملآكـه ..
..
بس هي التفت ..
وجوده اربكها ..
خلاها اطآلعه بصمت ..
قال هو برتبآك .. : تجهزتي ..!
ردت : بلبس حجآبي .. وبنروح ..

في رجفه غريبه ..
تسـري في جسدهـآ ..
حس فيها ..
تقرب منها .. وهي ترتب حجآبهآ بحرص ..
قآل : لا تخآفين انـآ معآج ..
تهربت بنظرآتهـآ ..
بس هو حآس بخوفها ..
ضمها وهي عآطتنه ظهرها,,
قآلت : خلنا نروح ..
قال : ما بطلع الا لما احس انج قوية ..
التفت له وقآلت بلهفه .. : ما يهمني شي الا انك تسآمحني.. اذا مت .. .و
قآطعها وهو يخلي ايده على شفايفها : بعيد الشـر ... الله كريم ..
تقرب منها وقبلها بهدوء على خدها وسط أحرآجهـآ ...
وضميت آيدها بين آيديه .. وقلت : بسبح وبنطلع ..








كآيد ..


وعيت ... خذت  شور سـريع .. وأتصلت بسكرتيري .. وقلت له يحجز لي .. ابا اروح لِ عبدالله .. الهرم ما خبرني بموعد العملية   الا في نفس اللحظه ..

لي سنين .. ما اتريق الا في هالكوفي ..
دخلت مستعيل .. طلبت لي ريوقي المعتآد ..
ويلست على طآولة مُطله على منظر جَميـل وهآدي ..
التفت لِ طفل صغير مسوي ازعآج ..
صوت: عبدالله .. تعاااال ...
رفعت نظري بسـرعه .. بردة فعل طبيعيه .. لِ الانتبآه لِ مصدر الصوت ..
شآبه فآرعه الطول .. مُنقبه .. .. أبتسمت للطفـل ..
لميت اغراضي .. البوك والتلفونات .. وكنت مسـرع أبا اطـلع .. تلفوني يرن ..
السكرتير .. يتكلم عن الحجوزآت ..
وفجـآه ..

آآآه ..
رفعت رآسي وانا مرتبك ..
بس الي شفته اربكني أكثـر ..
عذاري ..
بس هي صرخت وبدت تمسح القهوه الي  انسكبت على ملابسها وملابسي ..
مآ آهتميت بِ حرارة القهوه ..
كنت بس اشوفها .
يالله .. شكثـر مشتآق لها ..
رفعت رآسها بغضب : انت ما تشوف ..مره ..
وقفت اطآلعني بصدمه ..
بس في صوت قطع لحظة اللقآء هذي ..
: صآر خيـر ...خلينا نروح ..
مسكت عذاري .. وسحبتها لِ طآولتهم .. والطفـل .. ويآهم ..
وانا اشوف .. ما ادري كيـف في أخر لحظـه ... مسكت كلينكس وكتبت رقمي .. وثنيتها اكثر من مره .. وآتجهت لِ طآولتهم ..



عذاري


قلبي يدق بقو ..
وانا اشوفه وهو بكآمل صحته .. وسآمته ...
وبهيئه فرش .. غير الي تعودت اشوفها في مركز العلاج ..
تقرب .. وخلى ايده على طآولتنا .. رفعت نظري له ..
وكل شي فيني يشهق..
أحـس عطره يتغلغل في روحي ..
قآل : ألسموحـه .. أتمنى تكونين بخير ..!!
قلت برتبآك وسط نظرآت لطيفه المتضآيجـه ..: شكراً .. الحمد الله
ورآح ..
بس ترك خلفه كلينكس ..
مديت  ايدي .. وخليتها في شنطتي وسط غضب لطيفه من عبدالله وهي تجآدله وتعلمه ادآب التصـرف في الامآكن العآمـة ,,

كنت سرحآنه في مكآن ثآني ..
بس صوت لطيفه ردني للوآقع ..
: عذاري سآعديني الله يخليج ...!!
طآلعتها برتبآك : في شو ..!
طآلعتني منصدمه : أنتي أكيد تتمصخرين .. صآر لي سآعه آٌقولج عن منصور ...
تأففت . . : زوجج ما يتغير .. ابدأً ..
انفعلت : أقولج رآفض زوآج العنود ..وينكر أنه متعلق فيها ..!!
قلت : العنود شو رايها ...!
لطيفه : العنود تقول انها تبا هذا الي اسمه هآدف .. تصدقين اهله رآفضين زوآجه منهـآ ,, بس هو معآند ...
طآلعتها وقلت : زوجج يبآله قرصه ..!! وخلينا نروح .. ورآي دوآم ...!!

.
.
.

وصلتها مدرسه عبود .. معـآه .. عندهم جتمآع لِ اولياء الامور ..
وآنـآ رحت المدرسة  الي أشتغل فيها
كل شي تغير بعد الي صآر ..
تآكدت ان المركز ما ينآسبني .. محمد والي صآر .. وكل هالامور
خلت اصرار غيث أنـي اغادر الشغل يكبـر
وأنا اقتنعت ..
تركت المكآن والتحقت بِ أحد المدارس .. كـ خصآئيه للطآلبات
العمل جًميـل .. وهالشي مريحني ومنعكس على يومي ... و اولوياتي في الحيـآة ..
دخلت مكتبي .. طلعت شنطتي .. وشفت الكلينكس ..
أتصـلي .. ومخلي رقمه ..
ترددت وآيد ..
بس أخر شي .. رفعت سمآعه المكتب ..
ما ادري ليش ما استخدمت تلفوني النقآل ..
أتصلت ..
رنين ... صوته وهو يرد ..
: مـرحـبآ ,
تسآرعت دقآت قلبي .. يلست امرر أصابعي على الطآوله بغباء .. وفقدت الكلمـآت ..


.
.
.
.





مروآن ..


نزلت بسرعه لِ طآوله الطعآم ..
أبويه وآمايه و طيف موجودين ..
كآيد دايماً يتريق برا .
روضه مكآنها خآلي ..
عليا .. خالي ..
عبدالله .. خآآلي ..
أحمد .. خآلي ..

.
.

قلت : وين أحمد ؟
سآد الصمت .. لولا صوت أبويه : ما نعرف .. مب بآيت في البيت اساساً .. نتصل له ما يرد ..
قلت : انآ بتصـرف ..
قآل : مبروك النتيجه .. رفعت رآسي ..
أبتسمت والتفت لِ طيف الي تآكل بشرآهه ..
حسيت  بِ الم ..كيف افارقها ..
يلست وانا اسمع كلمآت الثناء من أمآيه لي انا وطيف ..

بس التفت على صوتها وهي تقول : شوف عبدالله .. كلمته اليوم وآحس صوته متغير ..!!
رديت : ان شاء الله ..
رن تلفون ابويه .. تهلل ويهه .. وقال : روووضه ..
امايه ما اكترثت ..
وانا تقربت من ابويه .. أشرت له يبلغها سلآمـي ..


"


أم كآيد .. : أنتي ما ادري ليش شآيله هم .. طيف بتكون امآنتي .. ما بيآخذها الا حد من عيالي

أم هآدف : مابا حد يذلها ..
أم كآيد : وليش تنذل وانا عايشه .. وهذيل عيال عمها .. بس أنتي خبريني .. شو قآلت الدكتوره
أم هآدف : تعرفين انها كآنت تعاني الفتره المآضيه .. كل البنات الي في سنها بلغن الا هي .. ومحد يحآتي غيري .. لما خذتها للدكتوره قآلت تشوه .. بيآثـر عليها ..وفي أحتمال كبيـر انها ما تنجب .. تشوه خلقي .. ماله علاج .. الا قدرة الله "

يومها كنت وآقف ورى الباب ..
بدآيتي مشآعري لها .. كآنت شفقه ...
هي ما تعرف ..
وقبل فتره .. كلمتني عن اليهال وقالت .. " انت ما بتسآفر تدرس اذا الله رزقنا ياهل .. بروح افحص "
كلمآتها كآنت تشكل لي شي قآسي .. ماباها تعيشه .. .. ابا اقنعها ان هي بخير .. وارحل .. ما ادري .. من كثر ما احبها .. مابا اشوفها مكسوره .. في اي لحظه .. يكفي الي تعرضت له من رفض من عبدالله .. انا ما صدقت انها تتقبلني .. أخـآف من الافكآر الي بتي في رآسها ...

التفت لها وهي تقول : اكلمك من ساعه ..
قلت : أسفه .. شكلي بعدني مسطل ..
قالت : بتروح تخلص امورك .. بتسآفر خلاص ..!
قلت وانا اغادر غرفه الطعآم هرباً منها : يوم برد بخبرج ..
وطلعت ..

.
.
.

تلفوني يرن ..
" أحمد "
الو
: هـلآ مروآن .. لا تخآفون علي .. انا في بيتي .. ومعاي ندى ...
ضحكت بفرح : وآخيراً
ضحك هو من قلب : هههههههههههههههههههه ... تصدق أحس مب مصدق ..
قلت له : بطمن امك .. شكلك نآيم في العسـل ونآسي العالم ..

.
.
.

.


.





أحمد



أبتسم ل نفسي .. وبروحي
الي يشوفني يقول متخبل ..
التفت لها وهي نآيمه قربي ... تقربت منها وحضنتها .. بس هي كآنت في سآبع نومه .. من كثر البكآ امس ..


"
عمي : خذها .. وتوكلوا يلا
صرخت : ابويييييييه حرآم عليك ..
قآل : مالج الا بيتج ...
قآلت : ابا فرصه .. برتب اغراضي ..
قآل بحزم : ندى روحي ويا ريلج .. أغراضج يومين وبتلحقج فيهم لمارا ..

كآنت تصيح في السياره ..
كسـرت قلبي ..
مديت  ايدي احآول امسح دموعها ..
بس هي دفعت ايدي بقو
ضحكت : والله وصرتي قوية يآ قلبي
قآلت : أكرهك
ضحكت ...
وصلنا البيت ..
لحظه صمت
تزآحم لِ ذكريآت جميله في راسي .. التفت وشفتها اطآلع البيت و وقفت بكآ ..
قلت : يلا ننزل ..
اول ما دخلت البيت .. ردت لِ حآله البكآ .. حاولت اغير من الوضع .. لكنها رفضت .. رفضت قربي .. وكلمآتي .. اي شي مني ..
نآمت على الكنب .. وهي غرقآنه بدموعها .. بس ما قدرت الا اخليها تنآم قربي .. طبعاً هي ما حست بشي .. بس أنا حسيت  اني في بدآيه استردادي لِ حيآتي الطبيعية ..



غفيت ..
ومآحسيت  آلا بصوت الباب يتسكر بعنف ..
فزيت بخوف ..
تعوذت من ابليس وخدت  شور سريع ..
طلعت وشفتها ياالسه في الصاله .. جدآم التي في ..
قلت : يعني لِ متى ..!!
طآلعتني بحتقآر .. و ردت تشوف التلفزيون .. سكرته وقفت بغضب وقالت : شو تبا .!!
قلت بغضب : ابآج أنتي .. أبآج تكونين شرآت قبل ..
ضحكت بشكل هستيري وقآلت ...
: كل شي تغير .. حتى آنـآ ...
مسكتها بعنف وقلت : بس انا تغيرت عشآنج
قآلت بغضب : تآخرت ..
قلت : مافي شي اسمه تآخرت في الحب ...
ابتعدت عني وقالت برتبآك : حآمـــد ...
وسكتت
سكوتها شكل لي قلق ..
حآمد ولد عمها ..
قلت : شو فيه ..!
قآلت .. : تقرب مني .. مثـل ما تتقرب انت من الف بنت وتخوني ..


.
.

.
.

.




طيف


غفيت على السرير بعد مكآلمه ويآ آمـآيه ..
أباها تروح وياي عيادة نسآئيه ..
وهي أعتذرت انها مشغوله..
فتحت عيني على صوت بآب الحمآم " عزكم الله " يتسكر ..
شفت اورآق مرميه على الطآوله ..
" أورآق آلبعثه " ..!!
حسيت بقهر مب طبيعي .. بيروح خلآص
مسكت تلفوني ودقيت لِ روضه ..
مب وقته ..
أدري آليوم بتسآفـر شهر العسل ..
بس أبا افضفض لها ..
بس للآسـف ما ترد ..

.
.

طآلعني وهو طآلع بعد ماخذ شور سريع
: قدمت لج اورآقج في جآمعه خآصه .. مستوآهـآ عالي ... أبآج تدرسين ..
عطيته ظهري ورحت صوب البلكونه
وقلت : مـآبآ
قآل: شو ما تبين ..!
قلت :مابا ادرس ..
يآ صوبي بغضب : على كيفج ؟!! كل تعبي الي تعبته ويآج .. وكل جهدج بضيعينه بسبب غبآئج ..
قلت بقهر : انت قلت لي اذا نجحت بننفصل .. وآنا نجحت .. يلآ نفذ طلبك ..
طآلعني بنظره كلها عتب وغضب .. وقهر ..
ابتعدت عنه ..
غآدر الغرفه ..

.

بعد عشـر دقآيق تبعته ..
وليتني ما تبعته ..
كآن في غرفه خآلتي
اصوآتهم طآلعه ..
أسمي يتكرر اكثر من مره ..
حسيت برجفه تسـري في جسدي ...

ركضت ل غرفتي .. مب قآدره اصدق الكلام ..
أنـآ ..
أنـآ,,
خذني شـفقه أكيـد ..
أكيد ..
والا ليش يهرب مني .. ليش يسآفـر وهو معروف انه بيتوتي ويحب اهله .. ومتعلق فيهم ...
آمـي رفضت روحتي للعيآدة ....!!
وآمي رفضت أرتبآطي بِ أي شخص .. غير عيال خالتي ..
عبدالله رفضني لِ هالسبب ...
و مروآن آنجبر علي الارتبآط فيني ..

حسيت بغصه ..
وبديت بنوبة بكآء ونحيب طويـله .. مأ حسيت بعدها بشي ..!!


.
.
.
.
,
,.




لطيفه



دخلت غرفتي وانآ منهد حيلي ..
شو  هالاجتماعات الي في المدارس الي ما تخلص ابداً
أقرفونا ..
رميت العباه على السـرير ..
دخل عبود غرفته تعبان .. شكله بينآم
عودته يبدل ملابسه ويرتب اغرآضه ..
صآير يعتمد على نفسه ..
الباب يندق ..
فتحته
الخدامه
: مآما كبير يقول غدآ ..
قلت لها : ما نبا
سكرت الباب .. ها الي نآقص اجآبل العنود على الطآوله ..
كرهتم كلهم ..
أنفتح الباب . .
شـرف سي السيد ..
منصور ..
: شخبآرج حبيبتي ؟
رديت : بخير ..
يا صوبي وحضني .. أبعدته عني ..: مب وقته .. بنآم لو سمحت ..
قآل : رحتي العيآده تفحصين ..!! قآلوا لج بنت ولا ولد ..!!
أبتسمت بخبث : شو تبآ ؟
قآل وهو مبسوط .. : كل الي ايي من الله خير .. بس حآب البنات .. أبا بنت تشبهج ..
ضحكت وانا مب طآيقتنه ..
قلت : بنت ..
حضني وهو مبسوط .. : الله يقومج  بِ السلآمه آن شآء الله ...
ضحكت وقلت .. : ومن اليوم لِ يوم ولادتي .. بدعي ربي .. أن بنتي ما تقآبل ريآل شـرآت آبوها .. نفس شخصيته .. خآين .. مابا بنتي تنجرح ..
طآلعني بعد ما تغير ويهه 180 درجـه
: لهدرجـه انا ما اسوى .. لهدرجـه انا سيء ..
قلت بغضب : وآكثـر
وتركته ورحت لِ غرفة عبود ..


.
.
.
.
.








غيث



طآلعتني شهد برجآ : دخيك غيث وصلني عند آمآيه اليوم ..
قلت لها : تعبان .. خليها للويكند ..
سكتت ..
أندق البآب ..
فتحته شهد : هلا جوآهر

علآقه جوآهر وشهد تغيرت الفتره المآضيه .. أحس أجوآء البيت صآيـره حلوه .. بس ما ادري .. مب مريحني هالشي .. ما ادري ليش آخآف على شهد من جوآهـر ..
جوآهر من ورى الباب : حبيت  آقولكم ان العشآ عليه اليوم ..
سولفن عند الباب وانا اراقب من بعيد ..
تلفوني يرن ..
رقم غريب ..

.
.

.


الو .. " معآك كآيد الـ*** "


.
.


توجهت لِ غرفه عذاري
دقيت الباب ..
كآنت مرتبكه ..
قلت : كآيد  ال*** كلمني اليوم .. يآي يتقدم لج .. كآنت سآكته ..
قلت : تعرفين حد من خوآته .!! والا اهله ..!! أستغرب انه فكر فيج ..!
قآلت بتردد : كآيد كآن أحد مرضآي ..
قمت بغضب : شووووووووووو .!!! أخرتها تآخذين مدمن يآ عذاري .. مدمممممن ..
طآلعتني بغضب : تعآلج وهو بخير الحين ..
مسكتها من ايدهـآ بعنف : شو بينج وبينه يا عذااااااااااااااااااري .!!
سحبت ايدها : غييييييييييييييييث أنا اختك .. ما تثق فيني .. ما بينا شي .. هو تقدم ..
قآطعتها : عيل بينرفض .. ها الي نآآآآآآآقص بعد


سكرت البآب وانا اشوف شهد وآقفه ترآقب من بعيد ..
قلت : تتصنتين ...!!
قآلت : لا والله .. بس .. بس
ودرتها ورحت لِ جوآهر وانا في قمه غضبي ..!!!
مدمن ..
آزوج أختي مدمن
شو بيقولون النآآآآآآآآآآآآآآآآآآآآآآآآآآآآآآآآآآآس ,,


.
.
.
.
.



الهنوف



مسكت ايد آمايه
ابا اطمنها
اليوم أبويه بيكون مرتآح في قبره ,,,
بيتعاقبون كل الي شآركوا في قتله ..
يلسنا في آلمحكمه ..
التفت وانا اشوف حآمد وسيف و آم جآبر دآخلين .. يلسوا بعيد ..
يتريون الحكم ..
دخل شآب .. طويـل ..
يا صوبنا وقآل : أم الهنوف ...!!
ردت عليه والدتي : نعم يا ولدي .. آمرني ..
قآل : أناا صديق بو الهنوف في مركز العلاج .. كآيد  ال*** .. والله يشهد ما شفت منه الا الخير . .. واليوم يآي كـ شآهد في القضيه على اعتراف الدكتور محمد ..
أبتسمت له الوآلده وسولفت معآه ..
رفعت نظري له .. من ورى الغشوه ..
وسيم ..
مُهيب .. وآطلآلته فيها روح تجذب ..
نزلت نظري وانا أستغفر ..
أستغفر الله العظيم ..
بلاج الهنوف .. !!!

.
.
.
.

حسيت برآحه كبير وانا آسمع الحكم ..
شفت انهيار حرمه عمي ..
آم جآبر .. .
وسط محاولآت سيف وحآمد انهم يهدونها ,,
15 سنه ..
مبروك
التفت وشفت هذا الي اسمه كآيد ..
قآلت له امآيه : تسـلم يا ولدي .,, ما قصرتوآ ...

صوت سيف وهو يتقرب : عمتيه ..
نزلت نظري اكثـر مابا اشوفه ..
: أوصلكم ..!!
قلت : لا شكراً
من غير لا انتظر رآي أمآيه .. ومشيت وانا احس بقهر .. بدت دموعي تبلل ويهي .. من تحت الغشوه .. ركبت السياره .. سيآره دريول أهل آمآيه ..
وكل طريقنا للبيت وانا ادعي لِ ابويه ..
و أحس برآحه بسيطه ..
آن الي شآركوا في موته ..
أنحكم عليهم ..




,.
.
.
.
.
..












حآمد



من سمعت الحكم .. وآنا عازل نفسي في غرفتي .. مرت سآعآت وآنا احس بشعور مر ..
صوت سيف من ورى الباب : عادي آدخل
قلت : أدخل ..
يلس  عدالي وقال : أدري .. مب وقته .. ,, أم جآبر تعتبر امنا .. ربتنآ .. الموقف صعب عليهـآ .. يآليت تسآعدني نخفف عنها ..
قلت له : أكيد ..
خلى ايده على كتفي وقال : أنا بطلع ..
قلت له : بتروح للهنوف ..!!
قآل : لا .. مابا اشوفها ..

أشفقت عليهم .. الوضع صعب .. وتندمت وآيد ..اني في يوم من الايآم تجرءت وتحرشت فيها ..
صورة ندى ما تغيب عن ذهني .. الظآهر اني حبيتها ...
صوت الجرس ..
نزلت وآنا اسمع اصوآت عاليه ..
ركضت على الدري ..
و اول شي شفته .. شآب ..
مب غريب علي ..
اول ما شافني ..
أنقض علي يضربني .























عبدالله ..




تسكر بآب العمليآت ..
حسيت  بفراغ كبيـر يسيطر علي ..
شو حيآتي بدونها ..!!!
يآآآآرب لا تحرمني اياها ,,

.
.
.

غرفة انتظآر ..
بشـر .. ينتظرون ,, بدون أي مشآعر ..
آحس حيآتهم مُختلفه تماماً عن العرب ..
حسيت بوحده غريبه ..
شريت زقآير وقعدت برآ المستشفى ادوخ .. وآتذكر أخر كلمآتهآ ..

" في اسباب تردني للحيآه .. أهمها .. الله .. وآنت "

حسيت سآعتها بشعور غريب ..
حسيت ان ودي الزمن يتوقف .. وآضمها واعاملها بحنيه .. شرآت مآ كآن عبدالله ..
مسكت ايدهآ .. ابا اكلمها .. بس كآن وقت العمليه بيبدا .. خذوها عني ..


سآعات ..
سآعآت ...

حسيت بٍ ايد على جتفي .. التفت وشفت دكتور عربي .. مسئول عن الجاليات العربيه في المستشفى .. علاقتي فيه قويـة ..
قآل : خلصت العمليه ..
طآحت الزقآره من ايدي ..




ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ




مب متآكد ..
هل تصرفه صحيح .. والا غلط ..
بس آلي يعرفه ..
آنه  يبآ نهـآية .. يـآ " نعم " يـآ " لا "

.
.

دخل ألميلس ..
يلس ينتظر زوجه عمـه ..
دقآيق ودخلت وهي تبتسم .. : هلآ ولدي سيـف شحآلك ؟؟
رد عليهـآ : بخير الحمد الله ... آنـآ يآي آليوم عسب موضوعي آنـآ وآلهنوف .. أحس انها ما تبا تستمر .. وآنآ ابآ كلمه نهآئيه .. تبآني والا لا ..!!
طآلعته حرمه عمه وهي مب عآرفه شو ترد عليه ..
لحظآت ودخلت الهنوف .. وهي مغطيه ويها .. كآن آلموقف صدمه لِ سيف .. ليش تغطي ويهآ ونحن متربين ويآ بعض .. ويعرفها زيييين ...
نزل رآسه بِ آسى من تصرفآتهـآ ..

: شو  تبون منـآ بعد ..! .. لو سمحت سيف ما نبآ نشوف حد فيكم ..!
طآلعها بصدمه ..
قآم بكل عصبيه وقال : آنـآ بروح .. مب حشمه لج .. حشمه لحرمة عمي ..
وطـلع
وسط غضب آم الهنوف من تصرفآت بنتها المتهوره


.
.
.
.




كآيد


وعيت على صوت مسج ..
رفعت جسدي بتعب وسحبت التلفون ..
رقم غريب ..

" مآبآك تعرض نفسك لِ حرآج ... لا تتقدم لي ... عذاري "

فتحت عيوني زين ..
آكيد آنـآ في كآبوس .. حسيت بغضب ,, رميت البطآنيه وخذت  شور سـريع ... تعطرت وانا اتجآهل التلفون .. وكآني بِ هذا التصـرف أحذف المسج . . او آنسآه ..
طلعت بسـرعه شـفت امآيه في الصآله مع طيـف وخآلتي ام طيـف ..
سلمت وطلعت بسـرعه ..
في السياره .. شفت المسج مره ثآنيه ..
أرسلت لها
: ليش .!! .. عشآن آدمآنـي ,, .. ترى تعالجت .. و و
حذفت المسج ..
بديت اكتب مره ثآنيه ..
شو الاسباب ..!!
وهآلمره ارسلت ...

طلعت صوب بيت أخويه أحمد .. بسـلم عليه وعلى زوجتـه .. وبخبره بِ سفري لِ عبدلله ...
تآخرت في الرد .. وهالشي اربكني ..
مديت  ايدي للتلفون ..فتحت المسج بلهفه .. " لا تحرجني آرجووووك كآيد "
مب قآدر اتمآلك نفسي ..
دقيت لها ...
ردي ..
ردييي ..

دقآيق ويآني صوتها البآكي ..
: الـ...ــو ..
ما حسيت آني معطل السير الا مع الهرن .. تحركت و وقفت في اقرب بآركن ..
قلت : ليش تصيحين ؟!
سكتت ..
ضحكت ..
ضحكت بصوت عالي ..
قلت : تعرفين .. بِ الرغم من الآلم  الي آحس فيه .. الا آني مبسوط ...  مجرد آحسآسي .. آنج تحبيني .. يعني لي الكثير ..
تمت سآكته ..
الظآهر آني مصختها ..
قآلت : بسكر ..
قلت بلهفه : لحظه لحظه ... أنتي خليني اقآبل آخوج .. واذا رفض .. بخطفج
سمعتها تشـهق ..
ضحكت .. اول مره اضحك من خآطري من فتره طويله .. : ههههههههههههههههههههههههههههههههههههههههههه ...
قلت : أول ما ارد من السـفر .. بيكون لقآئي ويآ غيث ...
قآلت : آن شاء الله " بصوت خفيف "
قلت : بشتآق لج ..
سكتت ..
لا حووول ولا قوة الا بالله
رديت بدفآشـه : أحيد لسآنج شطوله .. بلآج اليوم ؟؟
قآلت بعتب : كآآآآآآآآآيد
رديت : لبيه ..
: تروح وترد بِ السلآمـه .. فمآن الله
طوط طوط طوط
سكرت الدبة ..
ما عليه .. يوم بخذها بعلمها كيف تسكر في ويهي ..
أتصلت لِ أحمد بس ما يرد ..
أستغربت ..
أممم .. ما آحب اروح بلا موعد .. شكلي بتعايز ...



.
.
.
.







عبدالله





الحمد الله
الحمد الله
الحمد الله ..



ركضت صوب غرفه عليا وآنـآ آحمد ربي .. آن العملية نجحت ..
وقفت جدآم باب الغرفه
وقآل لي الدكتور ان الدخول ممنوع اليوم ..
خليت ايدي على الزجآج بلهفه ..
مبين عليها التعب ..
التفت ابا اترجى الدكتور .. بس هو رآح ..


يلست على اقرب كرسي ..
مرت سآعآت ..
الممرضآت نصحني بآلمغآدره ..
مشيت من المستشفى للسكن وانا آلبس الجآكيت بسـرعه .. الجو بآرد ..بآرد جداً ..
والا انا الي احس ببرودة ايامي بدونه ...
كنت اتآمل كل شي اشوفه ...
وآتذكر مرورنا على نفس المنآظر كل يوم ..


فتحت بآب الشـقه .. رميت المفتآح على الطآوله ..
وآنسدحت على الكنبه ..
متجنب الغرفه بشكل كبيـر ...


.
.

تلفوني يرن ..
رديت ..

: هلآ بو كآيد
آبتسمت .. : هلا بريحة البلاد ..
ضحك : شخبآرك .. بشـرني عن عملية عليا .. امآيه تسآل .. ببشرهم هنيه ..!!
قلت : الحمد الله نجحت ..
سمعت صوته وهو يحمد الله .. مشتآق للبلآد .. مشتآق بشكل كبيـر ..
قآل .. : بآجر بيي صوبك ..
فرحت : ربي يطولي بِ عمرك يا الغالي ..
ضحك : يلا بدون هالرسميات .. بآجر جهز لي آلغرفه .. ورتب لي الاوضآع .. يآآآي كشته آنآ .. مب مجآبلنك ..
ضحكت : ههههههههههههههههههههه ما عليه يا الهرم .. ما عليه ..


.

.

آن شاء الله ..
آول شي اسويه .. بعد ما تتحسن حآله عليآ ..
آوديها لِ شمسه ..
اووه صح .. ما بشـرتها .. صدق اني غبي ..
تعبان حدي ..
ارسلت مسج لِ جآبر " عليا سوت العمليه .,, ونجحت .. يالليت تبشـر شمسه "


ورحت في نوم عميق ..
على امل ..
آلمس ايدها بآجـر ..


.
.
.
.







طيـف


نزلت بغضب لٍ آمي وخآلتي ..
وقلت : آمآيه قبل لا  تروحيين .. خذيني ويآج .. انآ مالي يلسه في هالبيت ..
مآ كنت ادري ان مروآن ورآي مبآشـره ..
أرتجفت وانا اسمعه يقول : طييييف ..
رحت صوب امآيه ومسكت في ايدهـآ : أمآآآآآيه دخيلج .. ماباه .. ماباه ..
طآلعني مروآن منصدم ..
وسط استغراب امايه .. وخآلتي ..

قآلت بصوت عالي : طيييف شو هالرمسه ..
قآطعتها : هو يقول لي اني حرمـه نآقصه .. ماباه .. ماباه ,,
طآلعتني امي منصدمه .. والتفت لِ مروآن
قآل : خآلتتتي ... خليني آتكلم ..

كنت أعرف .. ان امايه كبـرت وهي عندها هالهآجس ..
آن حد يذلني ..
مستحيل ترضى بِ هالشي ..
وأستغليت الموقف صح ..
قآلت : مروآن هآآي رمستك وانا وثقت فيك ..
خآلتي : استهدوا بالله .. مروآن .. شو الي صآير ..!!
بديت ابكي بتمثيل ..
وهالشي خلى امآيه تقول : آنآ بروووح .. يلا طيف لبسي عبآتج ..
ركضت للغرفه ..
وهو ورآي
تملكني الخوف ..مابا شي بس ابا شيله وعباه .. آهرب فيهن ..

مسكني من ايدي بعنف : أنتي شو تخربطين .. متى قلت هالكلآم ..
قلت له بغضب : آتركني .. آتركنننني ..
قآل : آنتي أكييييييييييييد تخبلتي ... طييييييييييييييييييييييييف ..
لبست عبآتي بسرعه ونزلت اركض .. مابا اضعف وانا اشوفه يترجآني .. لا ..
آنـآ مرحـله وآنتهت من حيآة مروآن .
مآفي دآعي تهرب آنت وتدرس برا ..
آنا بطلع من حيآتك
هالشي آفضـل ..


.

.

رميت عمري في حضن آمآيه وبديت اصيح بِ آلم
شو سـر عيال خآلتي ..
الي كل مره وآحد منهم يملك مشآعري ..
وتنتهي القصه بدمووووع ..
خلاص ..آنـآ بشـر ..
بس مب قآدره اتحمل أكثـر ..
آبا ابتعد عن الكل ..
اسآفـر ..
اهرب ..
آي شي .. مابا اشوف مروآن
ملآمح ويهه بِ النسبه لي سبب يدفعني للبكآء ..




دخلت غرفتي ..
رميت نفسي على السرير .. حضنت السـر الخطير في صدري ..
مروآن ما قال لي آي شي ..
كلآمي مُجرد كذبه ..
تخلي الكل يقتنع .. آنـي ماباه .. ولا هو يبآني ..
غفيت ..
وآنـآ آحآول انسى كل شي ...


.
.
.
.






منصور


وقفت جدآم العنود وانا اصآرخ بحضور لطيفه وآمآيه
: الريآل مب زييييييييين كيف اوآفق عليه .. يوم بيي الي يستآهلج .. بنوآفق ..
صرخت : أنت مالك شور ..
قلت بستهزاء : لا والله ..
قالت : آنـآ آحبه

فتحيت عيوني بكل غضب .. ونسيت توآجد آمـآيه و لطيفه وصرخت في ويها العنود
: جببببببببببببببببببب .. هذا الي نآقص
ما حسيت بنفسي الا ولطيفه تغادر آلصاله ..
و العنود بعد ..
امآيه : الله يهديك .. يوم تحبها ليش آطلقها .. خلها تتزوج .. و لا تحرق قلب الثنتين .. وقلبك بعد ..
رميت نفسي على الكرسي .. وانا اتنهد ..
مسكت رآسي بغضب ..


.
.

.

آباهن هن الثنتين ..
خلاص ..
بكلم لطيفه ..
بس الخوف كل الخوف .. آنها تآخذ عبدالله وتودرني ..
آنا بين نآرين ..
منو الغبي الي يقول القلب فيه وحده ..
لآ عآدي..
آنا اباهن ويآ بعض ..
ابا لطيفه .. و ولدي .. وحبي لها ..
وآبآ العنود .. آول بنت مشآعري ارتمت في احضآنها ..
مستصعب فكره زوآجهـآ ..
وآيد
ما اقدر اشهد هالشي ..


,


فتحت بآب الغرفه ..
شفت لطيفه تتريآني ..
قآلت ..
تزوجهـآ منصور ...
طآلعتها وما عرفت شوا قول ...!!
وقفت ..
مب مصدق كلآمها
ومب قآدر افرح ..


.

.


.


.




شمسه



فتحت عيني بتعب .. شفته يتقلب
قلت : آذيتني ..
رد وقآل : غيري مكآنج اذا مب عآيبتنج الرقده هنيييه ..
فريت البطآنيه وقلت : بروح غرفه حنآن ..
مسكني من ايدي ..
آيده كآنت بآرده
قال بهدوء ..
: صآيبني ارق .. خلينا نسولف ...




آستغربت من طلبه ..
حسيت ان في شي شآغل بآله ..
طآلعته اباه يتكلم ..
هو مد آيده وقال : تعالي لحضني ..
طآلعته بصدمه ..
من يوم سآلفه طآرق وهو كآرهني .. شمعنى اليوم .. بس طآوعته ..
مرر ايده على بطني بلطف : بربي ولدي احسسن تربيه ..
كمل : اليوم حكموا على زوج آمي .. 15 سنه .. ربآني صح .. بس بهدلني وآيد
حسيت الكثير من الذكريات تنهش عقـل جآبر هالوقت ..
مررت اصآبعي بلطف على ويهه وقلت : نحن بنوقف ويا ولدنآ .. بيكبر بينـآ .. وبنربيه أحسسن تربيه .. لا تحآتي ..
طآلعني بتآمل ..
حسيت بخجل كبيـر .. كنت ببتعد .. بس هو مسكني قبل لآ أتحرك ..
قربني منه أكثـر ..
وقبـل يبهتي بحب ..
آبتعد شوي وقآل : مافي بنت .. تحآتي آهلهآ .. وتبديهم عليها .. شـرآتج .. عسب  جيـه أخترتج .. فديت قلبج الرهيف ..
بلعت ريقي بخوف .. أخآف هالكلمآت تتبخر بعد ثوآني ..


أبتعد عني وهو يسمع التلفون يعلن وصول مسج ..
قآل : غريبه .. هالوقت حد يرسل مسج ..
قرآ المسج .. طآلعني وابتسم : نجحت عمليه عليا ..
حسيت بفرحـه كبيـره .. بكيت وآيد يمكن لاني مب قريبه منها في هاللحظآت ..
طآلعني وقـآل ..
: بنشوف دكتورج .. اذا يقدر يخلينا نسسآفر .. وآنآ بدبر اموري في الجآمعه ..
لآ تصيحين خلاص ..

.




.

.




مروآن

هذي آكيد تخبلت .. شو الي هببته جدآم خآلتي وآمآيه ..
شكلها آليوم كآن معفوس ..
منو خبرها اني كنت ادري بموضوعهـآ ..
رميت اورآق البعثه
شو تقصد بهالتصـرف ..
أساساً تبا تتخلص منك ... والا شووو بالضبط ..

وقفت على البلكونه ..
آبا اتنفس احس بموت من القهر ..
رفعت تلفوني اتصـل لها ..
حرقت تلفونها ما ترد ..




مآعليه ..
ما عليه يا طيـف ..
بسآفـر وبشوف شو بتسوين ... !!



روضه







طآلعت فيـصل وهو مسترخي جدآم البحـر .. بس فكره رآيح لِ بعيد
يلست عداله : فيك شـي ..
قآل .. : لا .. بس شوي أحآتي رغد
قلت آبآ طمنه : هي آمها صدقني بتكون حنونه عليها ..
مد ايده ومسك آيدي بقو ..
قآل : كلمتي اهلج ..
ضحكت : هييه كلمت عبدلله.. وآتصلت بِ مروآن وآبوية ..
قآل : أهـآ
آبعدت نظرآتي وانا آحسه بيسآلني عن آمـآيه ..
قآل : تبينآ ننزل السوق نشتري هدآيـآ ,,
فرحت .. أحب الشوبنج
طآلعني وضحك : لو تشوفين تعابير ويهج .. بتموتيين ضحك
ضربته على كتفه
ضحك و قآل .. : لحقيني
وخطف يركض على البحـر .. شغلت الكآم .. ويلست آصوره وهو كل سآعه يقول
: أحبج كبـر هالدنيـآ . ..
ههههههههههههههههههههههههههههههههههههههههههههه


منو قآل فآقد الشي لا يعطيه ..
انا فقدت الحنآن وآيد ..
بس الله اذا رزقني يهال .. بكون حنونه عليهم ..
لآني أعرف شو يعني يآهـل يحس انه منبوذ ..
أبعدت الكآم عن فيصل وخليتها على طفل يلعب بالرمل وآمه ويآه ..
ومآحسيت الا بِ ايد فيصل تمسكني ..
: مستعيله على اليهال هالكثـر ..
ضحكت بخجل ..
حضني وقآل : خلينى نرجع الفندق .. بآقي لنا يومين وبنرجع البلآد ..


.

.

.




.

.










شهد



دخل غيث الغرفة ..
طآلعته بفرح .. ركضت صوبه ..
وحضنته ..
ضحك ..
قلت : ابا اقولك شي تعال ..
طآلعني وقآل . . : قولي
قلت بفرحـه : آنـآ حآمل
طآلعني وهو مبسوووط : مب مصدق ..
لمني في حضنه ..
كنت مبسووطـه وآيد .. .. امي قآلت لي .. اليآهل .. هو الي بيخلي غيث يحبني أكثر من جوآهـر ..
مسكني من آيدي ونزلني تحت .. كلهم في الصآله ..
قآل : شهد حآمـل ..
حسيت بخوف من نظرآت جوآهر
بس أم غيث لمتني في حضنها ..
وهي تبآرك لي ..
كنت مبسووطـة وآيد ..


آول ما دخلت الغرفه ..
آندق البآب
طلعت .. شفت جوآهر في ويهي
قآلت : مبروك
وحضنتني وسط استغرابي ..
: انآ للحين مب قآدره اعطي غيث السعاده الي انتي تقدمينها له , .
وتركتني
قبل لا ارد بِ أي كلمة .. غآدرت الغرفه ..




.


.



.



ندى


مب عآرفه كيف اتصرف ..
آساساً حآمد ما لمسني .. كيـف بقنع احمد بهآلكلآم .. وين أحمد الحين ..
كنت آرتجف بخوف ..
لـحد مآسمعت صوت آرتطآم قوي عند مدخل البيت . ..
ركضـت بسرعه .. فجيت البآب بخوف ..
شهقت وآنـآ آشوف الدخآن المتصآعد من سيآره آحمد

ركضت له ..
كآن ويهه كله دم ...
آحس قلبي بيطلع من مكآنه .. بديت  أصيح بخوف ..
مسكت تلفوني اتصـل لِ ابويه ..
ما ادري كيـف فهمتي ..
بس  ما حسيت بنفسي الا يالسه على كرسي .. في المستشفى ..آنتظر حد يطمني على آحمــد ..






سيـف


دخلت آلبيت اركض على صوت صرآخ حنآن وآمـآيه ..
دشيت وانآ متوقع مصيبه ..
شفت حآمد على الارض مغطى بالدم ..
أتصلت للآسعآف .. وسط أنهيآر الكل ..
كنت ادعي ربي ..
عآئـلتي مب نآقصه آي حدث سيء ..
مسك ايدي حآمد وقآل : لآ تبلغون الشرطـه .. قولوا ما تعرفون ..
وسكت .. لانه آغمى عليه ..
رفعت رآسي آطآلعهم ..
منو الي مسوي فيه جييييـه ؟
آمـآيه قآلت : مآ شفت شي ..


منو الي ضربه ..
وهو يبآ يتستر عليه .. وليش .. شو هدفـه ..!!


.


.


.



في مكآن ثآني
نزل يركض بخوف بعد مآ تلقى آتصآل من آلمستشفى
كل فكره عندهآ .. ما يتمنى يصير لها شي ..
ركض في ممر آلمستشفى صوب غرفتها .. بس شآفها آطآلعه وتبتسم ..
دخل بلهفه .. حضنها ..
:الحمد الله على السلامه .. فديتج ..مب مصدق انج بخيـر
طآلعته وقالت : عبدالله اتصـل ل آمآيه وشمسه .. آبآ آشوفهم ..
طآلعها بصدمه ..
مرر ايده على بشـرتها المُتعبه ..
قآل : آن شآء الله .. بس ارتآحي أنتي .. أنـآ بروح للدكتور وبرجـع ...



.

.


.


فيصل ..

رديت بخوف على آلمكآلمه الغريبه ..
الو ..
الو فيـصل .. الحقني

صوت رغد  ..
طآحت السمآعه من آيدي ..



.


.






















.

.


.





دموعها تنزل بصمت ..
ليش ..
ليش مآ هي الي حآمل .. وتسعد غيث ..
حضنت نفسها بصمت ..
آكيـد لان شهد آحسن منها .. مُخلصه ..
حآولت أكثر من مره .. تخليها تغلط .. بس ما قدرت ..
حست آن الغلط فيها ..

غمضت عينهـآ ..
مررت ايدهـآ على بطنها ..
متى بتحمل هي ..!!


صوت يقطع تفكيرها ..
: جوآهر ..
مسحت دموعها بسرعه و شآفت عذاري جدآمهـآ ..
حضنتها ..
وقآلت : ربي بيرزقج قريب ..
حست ان الغلط في اسلوبها مع الكل .. مب الغلط منهم ..
آبتسمت ..
وقررت تتغير .. او تحآول تتغير ..


.
.
.




آحمد




فجيت عيوني وآنـآ آحس بِ الم بِ جسمي كآمـل ,
سمعت آنين ندى عدالي ..
طآلعتها .. وآشحت بنظري .. وآنـآ أتذكر كلآمـها .. ان حآمد تقرب منهـآ
حسيت بقهري يتجدد ..
هي مب منتبهه  انـي آشوفهآ .. كآنت تقرا قرآن وتصيح ..
غمضت عيني وانا اسمع صوت البآب..
صوت كآيد ..
سمعتها يقولها : بس خلاص .. بتذبحين عمرج من الصيآح ,, الدكتور قآل ما عليه شـر .. كم سآعه وبيكون آحسن ..
قآلت : انت مب فآهم آنـآ السبب .. آنـآ جذبت عليه ..

حسيت بدقآت قلبي تزداد ..
معقوله ..
يعني حآمد مآ تقرب منهـآ .. هي تجذب ..!!

كآيد : مآ فهمت وضحي آكثـر
قآلت : ولاشي .. ما اعتقد حد بيصدقني ..


بعدها ما حسيت بنفسي .. غفيت من التعب ..
بس شعرت بر آحـه بآلرغم من كل الالم الي يعصف بجسدي


.
.

.


العنود



كنت في الحديقه .. أفكر ..
حسيت بحركه ورآي ..
التفت ..
كآن منصور وآقف يطآلعني ..
قآل : ما قررتي ؟!
طآلعته بصمت .. وعقب قلت : تفضـل ..
أشرت على الكرآسي الموجوده في الحديقه ..
كآن مجآبلني ..
قلت له : في يوم من الايآم .. كسـرتني وكسـرت لطيفه .. لطيفه عطتك فرصه ثآنيه .. وآنت رديت وكسـرتها بتقدمك لي يا منصور .. انا مابا انكسر مره ثآنيه ..
مشآعري صوبك ..بقدر اسيطر عليها .. بس زوآج مره ثآنيه .. لآ .. واعتقد أنك غلطت في حق لطيفه وآيد .. آنـآ موآفقه على هآدف ..
طآلعني مستغرب وقال : الله يوفقج

غآدر المكآن ..
تميت سآكته .. بآجر بتعلق في هآدف وبنسى منصور ..
مـآبـآ آعيد السيناريو مره ثآنيه ...
هآدف يدري بمشكلتي بِ الانجآب ويبآني ,, وآقنع اهـله ..
يعني آنا مطمنه من نآحيته ..





.
.
.

,





مرور فترة ..






البيت مليء بالضجـه ..
الكل متجمعين ..



عبدالله


كنت ابتسم ابتسآمه عريضه وانا اشوف كآيد وهو ينآقش ابويه في الاخبآر السيآسيه والاوضآع المتكهربه .. وابوي يرد عليه بهدوء ..
رفعت راسي وشفت عذاري وهي تخلي على الطآوله جيز كيك .. ضحكت
: تعرفين نقطه ضعفي ..
كآيد تقرب وقآل :  هالكيكه مخصوصه لي .. صح عذاري ..
ضحكت وتركتنا ..
أول مره اشوف ويه كآيد مُشـرق لِ هدرجـه ..كآن بيتخبل اول ما رفضه غيث .. بس مع الايآم .. قدر يقنعه .. خصوصاً مع سمعه كآيد في السوق ..
كآيد كآن معركتي .. أول معركه لي ..
أخلصه من ادمآنه ..
بس آكـبر معركه في حيآتي .. عليا ..
مركبه كآنت
بين الحب والكرآهيه ..
مرضها .. خلآني أعرف شكثر آنـآ آحبها ..
فقدتها في القعده ..
طلعت لِ غرفتنا .. وشفتها وآقفه جدآم المرآيـآ .. أطـآلع نفسها .. ومتآففه ..
حضنتها بحب .. كآنت تتحرطم على مظهرها ..
بس آنا غآرق في ريحه جسدهـآ ..
مآحسيت بنفسي الا وهي تبعدني عنها : عبدالله ..
قلت : قلبه .. آمريني ..
ردت بضجر : أحس مب ضآبط المكيآج ..
طآلعتها وآنا ادعي الغضب : تبيني ارويج كيف يكون مب ضآبط ..
مديت آيدي لِ خصرها وشديتها ل حضني بسرعه ..
قبلتها بشغف ..
طآلعتني .. ركزت في عيوني وقآلت : أنـآ خسرت معركتك .. ما قدرت ادمرك .. لانك كسبت قلبي ..



.
.

.



.



شمسه


وقف السياره برا بيت عمي ..
طآلعني وقآل .. : يعني زعلانه ؟!
قلت بضجر : لا ..
مسك ايدي وقبلها .. : حيآتي ما اقدر على زعلج لا انـآ .. ولا عوآش الصغيره ..
نزلت نظري لِ بنتي الي في حضني ..
أبتسمت لِ جآبر ..
وقلت : بتنزل ويآي ..
قال : لا .. بروح آسلم على آمـآيه .. وبرد لج وبنسهر للمسـآ في بيت عمج .. زين جيـه ..!
ضحكت : زين ..
نزلت وآنـآ حآضنه عوآش في ايدي .. عليا وآقفه تستقبلني .. حضنتها بشوق وقلت لها .. ماعدا انج سهرآنه آنتي وعبدالله عندي آمس  .. الا اني ولهآنه عليج ..
ضحكت وقالت : تعالي يلا ..
مسكتها ومديت ايدي لِ شفايفهآ .. غمزت لها : الروج .. آمممم .. شكلج ما تعرفين تخلين مكيآج ..
ضربتي وفهمت تلميحي ..

صوت مسج وصل لِ فوني ..
الآيآم المآضيه كآن في خلاف بيني وبين جآبر في موضوع .. السـفر من يديد ..
" حبيبتي .. ترى حصلتج جآمعه .. اروح بس للآمتحآنات .. كله ولا زعلج "
فرحت ..
مابا اكون غريبه مره ثآنيه ..
الغربة .. معركه ..
بس حيآتي ويآ جآبر .. معركه آخرى .. لازلت آحآول اغيره كل يوم ..
ومع كل التصآدمآت .. الا اني ما استغنى عنه ..


.

.


.


طيـف




كنت في البيت بروحـي .,
جدآم النآفوره الي في المدخـل ..
أحس بوحده كبيـره .. هآدف مسآفـر شهر عسل هو والعنود ..
آمآيه في بيت قوم خآلتي ..
وآبويه سـفره شغل ,,
مروآن ما كلف على عمره ينشد عني .. حتى بمكآلمه ..
هآلشي قآهرني ..
ماعدا اني آخترت الفرآق .. بس هو مآ كلف على عمره .. يردني .. او يراضيني .. او يقول يبآني رغب عيبي ..
ما حسيت   الا بصوت سيآره .. وهي تقتحم البيت .. عدلت شيلتي بسـرعه ..
وقفت السيآره جدآمي .. كنت بصآرخ .. حسيت انه بيدعمني .. تنآثر الغبار .. رفعت ايدي وانا احآول احمي عيوني ..
للحظـه الي شفت زجآج السياره ينزل ..
وصوت رخم : لبسي عباتج وتعالي ويـآي ..
طآلعته بصدمه
مروآن ..
هذا مروآن ..
غمضت عيوني .. يمكن احلم
بس سمعته ينهرني : يلآآآآ
قلت له بغضب : شو تبآ يآي هنيه .. روح .. البيت مافيه حد ..
قآل بعنجهيه : لاني آدري آن البيت مافيه حد .. انا ياي ..
ودرته ..
بس حسيت بخوف وانا اسمع خطوآته وهو يتبعني ..
كآن اقرب بآب لي .. باب الميلس ..
دخـلت وكنت بسكر الباب .. بس هو ما خلاني ..
آو يمكن شي في دآخلي يصرخ لِ مروآن " ابآك "
مسكني بعنف وقربني منه : سمعي حركآآآآآآآآآآآآآآآآآآت يهال مابا .. الحين تقررين .. يا تروحين ويآي .. يآ تروحين ويآي
طآلعته بعبط .. يعني مالي قرار .. لازم اروح ويآه ..
ويهه غآضب ..
مديت  ايدي ومسحت على ويهه بحنآن ,,
غمض عينه وقال بهدوء .. : مشتآق لج .. لا تعذبيني اكثـر .. ردي لي ..
عطيته ظهري وآنـآ اقاوم رغبتي في البكآء على صدره : آنت تعرف وضعي .. آنـآ ..
شدني من ايدي : الطب تطور .. كل شي يتغير .. لا تنهين حيآتنا بسبب شي تآفه ..
طآلعته ..
كنت متردده ..
بس هو حضني بقو .. حسيت ضلوعي بتتكسـر .. بكيت ..
قآل : اوعدج ما اتخلى عنج .. ولا اخونج في يوم من الايآم .. بس وعديني نبدا معركتنا ونستمر في زوآجنـآ ..
طآلعته .. ودموعي تنزل بلا توقف .. مسحها بحنآن ..
قلت : اوك
نزلت راسي بخجل .. سمعت ضحكته .. ورد لمني في حضنه ..



.

.


.





أحمد


طآلعتها بتآفف .. : ندى ما صارت .. سآعه تتعدلين .. والله حلوه بلا مكيآج
قآلت بغضب : انت ما تشوف شكلي .. كله منك .. شوف كرشتي ..
ضحكت : آحلى حآمل شفتها ..
قالت بغضب : وآنت اطآلع الحوآمل بعد ..!!!
ضحكت : هههههههههههههههههههههههههههههههه .. والله آحترت فيج ..
تقربت مني ودزتني : شوف والله لو سمعت انك شفت البنآت .. ومن هالكلآم هذيل عيونك بقلعهن ..
فجيت عيوني بخوف : حبيبتي صآيره عنيفه من حملتي ..
ودرتني ورآحت تتعدل ..
تآملتها ..
ما احس بِ اي رغبه بِ اني اطآلع غيرها ..
صدق ..
آحسآسي آن في آنسآن ممكن لمسها .. خلاني اتخبـل ..
ما صدقت على الله .. حآمد يلغي القضيه ويومها قال لي : هالبنت تحبك .. لو ما تحبك .. جآن ما ترددت سآعه اني اتزوجهـآ ..

قالت : يلآآ خلصت .. بس حبيبي ابا بآسكن ..
تآففت : اول مره اشوف حد يتوحم على بآسكن ..
ضحكت : هههههههههههههههههههههه .. لا تذلني عآآآد .. يلآآآ
ضحكت وقلت : يلا آمري لله ..


.

.

.









سيـف




صوت تلفوني .. وعيت بضجر .. اوف منو هالغثيث الي يتصـل لي من الصبح في اول آسبوع من شهر العسـل ..
حآمـد ..
رديت : الو
قآل : متعمد أتصل هالوقت ..
ضحكت : الله يغربل ابليسك زيييين ..
قآل : بس حبيت اسولف ويآك
قلت له : عن العيآره ..
ضحك : كآشفني .. ههههههههههههههههههههههه
قآل : يلا كمل نومك .. بس انا بسآفر عندي آفتتآح لِ ازيآء الصيـف
قلت له : الله يحفظك ..
سكرت التلفون ..
والتفت .. ما حصلت الهنوف ..
رميت البطآنيه وخذت شور.. طلعت وحصلتها يالسه جدآم البحر ..
وفآه امها اثرت فيها وآيـد ..
ثآلث يوم في العزا .. اتصلت لي ..
وقآلت : انـآ مالي غيرك ..

يومها عرفت انها بتكون لي .. صح هي تعاني وآيـد .. وشكلي بعآني ويـآهـآ .. بس هي حب حيآتـي .. وبوقف ويآها وبنتجآوز كل شي ويآ بعض ..

رحت لها .. يلست عدالها ..
آحس آيدي مكتفه .. ما اقدر حتى اخلي ايدي على جسدهـآ .. او حتى احآول احضنهـآ .. هي غارقه دآيماً في افكآرها ..
بس هي خلت رآسها على كتفي المره ..
قآلت : سيف .. أحضني
ارتبكت ..
حسيت انـي مب مصدق كلمتها ..
حضنتها بتوتر ..بس هي حضنتني بلهفه وحآجـه .. ورغبه بنسيآن شي مُحزن ..
مررت ايدي على ويها بلطف ..
وقلت : بنكون بخيـر ..



.


.




في مكآن ثآني ..


يركض في ممر المستشفى ..
هو وجوآهر ..

مسك ايد جوآهر وهو متوتر .. : شهد تعبانه .. خآيف عليهاااا
كآنت تحس بالغيره .. بس قدرت وضعه ..
قالت : ما عليها شر .. ايلس هنيه .. انا بدش ويـآهـآ ..

تركته وهو متوتر ..
مر وقت ..
وما انتبه الا بِ آيدهآ على كتفه : بنت .. بنت يا غيث ..
حضن جوآهر وركض لِ غرفه شهد وهو فرحآن
آمـآ هي
يلست على كرسي .. بِ عده مشآعر متنآقضه ..
بس الايآم كفيله بتغيير كل شي . .




.


.


روضه


دخلت البيت وانا ادفع الكرسي المتحرك .. رغد تبتسم لي ..
قآلت :أستحي ..
قلت لها : صآر لج اكثر من 5 مرات ييتي بيت اهلي .. خلي عنج يلا ..
ضحكت ..
صوت فيصـل .. : انا بروح الميلس ..
دخل الميلس وسمعت صوت احمد وهو يستقبله .. سلمت على احمد .. ودخلت لِ صآله الحريم . ..
كلهم مجتمعين .. سلمت عليهم ..
شفت ابتسآمه آمـآيه وهي آطآلعني بحنآن
حسيت برجفه في قلبي ..
يت صوبي وقالت تعالي ..
تبعتها .. وانا احس بخوف .. طلعتني غرفتها ..
قآلت : أشوفج وانتي تعآملين رغد بكل حنآن .. ما الومج البنت شآفت وايد من آمهـآ .. بس آحسج تحسينها نسخه مصغره منج ..
كنت بتكلم .. بس هي قآطعتني : خليني آكمل .. آنا احبج .. اهتميت فيج .. بنتي الوحيده .. كآن عقلي طآير من الفرحـه بسببج .. التهيت عن اشيآء كثيـره ...
ومنها ابوج .. كآن على وشك الزوآج علي .. والسبب آهمآلي له .. رديت اللوم عليج .. بس الحين .. وانا اشوفج آم مثآليه لِ بنت مب بنتج .. أحس بالنقص
ركضت لها وحبيت ايدهـآ بلهفه ..
: الله يخليج لي  يآ آمآيه .. اهم شي عندي رضآج ..
طآلعتني وابتسمت : فيصل زين ويآج ..
ابتسمت بخجل : هييه ..
مسكت ايدهـآ وخليت على بطني وقلت لها : ترآني حآمل .. بس ما خبرت حد غيرج .. حتى فيصل ما خبرته .. اليوم بخبره يوم بنرد البيت ..
طآلعتني بفرحـه ولمتني لِ حضنها ..



.

.


.



في مكآن آخر ..
منصور .. لا يزآل يريد رضـآ لطيفه ..
لكن دون فآئـدة ...



آنتهى ..،
لا يهم أن نخسـر ..
المهم آن لآ نخسـر دآئمـآً ..


