

(البارت الاول )
جالس بملل على الكنب وبيده قهوه تركيه تصفي مزاجه المتعكر اليوم .حاس بطفش وضيقه .
التفت على سعود اقرب شخص لقلبه وهو نايم على الكنبه ..
دايم شقه (خالد )تجمعهم كل يوم هو اصدقائه ..
شقه فخمه بأثاثها الانيق الغالي تدل على ذوق خالد الراقي.
جاء في باله يسوي مقلب لسعود يحاول يغير موده شوي ..

قطع تفكيره جرس الشقه ..

طلب خالد من الخادم يفتح الباب ...

دقايق دخل الخادم الصاله ..(بابا خالد في بنت واقف عند باب يبي انتا ..)

خالد يلمس شعره بملل :اوووه احد طلب من هاالمخفات يجون بها الوقت (يقصد خوياته)


قام خالد متوجه للباب ..وبصدمه شلت رجله لما شاف الواقفه عند الباب ثلاث اسنين ماشافها تغيرت كثير
وملامحها الجميله اخفاها الحزن باالحيل..

منار عند الباب منزله راسها شابكه ايدينها في بعض بارتباك وبعيونها دموع تناظر خالد
تجمدت الحرف في فم خالد وهو يطالع في وجهها..
قربت منار ونزلت عند رجله تبوسها بذله وهي تصيح بصوت قوي ..
خالد واقف يسمع صياحها يحاول يستوعب الموقف اللي حصل
منار بصوت متقطع: خالد تكفى صحح غلطتك ارحمني رجيتك..

دفها خالد بقوه وبعصبيه :ايش جابك ولاجايه توديني بمصيبه ثانيه..ها
منار بصوت مكتوم :خالد انااتعذب وانت السبب رميت في الدار وخذوا ولدي ولدك ياخالد اي ولدك في دار الايتام
خالد مصدوم :لا وجايه تلزقين فيني هاالولد روحي عني اطلعي برا جرها مع شعرها بقوه اطلعي تنامين مع كم رجال وتنشبين هاالولد فيني ..

في الصاله .سعود صحى من نومه على ازعاج وصراخ خالد ..
ركض بأتجاه الصوت مفتح عين ومغمض عين :خالد شصاير..؟
خالد وهو يجر منار لبرا الشقه:شوف هالواطيه جايه تقول ولدك في الدار
سعود يناظر يحاول يتذكر هاالملامح :منار .؟
منار :ياعلي المرض اني ماعرفت اي شخص بحياتي الاانت دخلت دار الملاحظه(الاحداث) كل منك ويوم طلعت رحت لاخوي وزوجته طردوني وين اروح فيه ارحمني تكفى ياخالد
سعود رحم منار اللي تحت رجل خالد والتفت على خالد :خف على البنت خلها تدخل وترتاح ويصير خير
خالد :مستحيل غبي انت غبي ادخل وحده زي ذي
سعود يحب راس خالد ويترجاه:علشان خاطري اسمح لها تدخل كان لي عندك معزه ..
خالد يحب سعود ولايقدر يرفض رضخ لطلبه بعد محاولات ..دخلت منار في غرفه زاويه الشقه..

.................................................. ..........................................



في بيت صالح العبدالله



ندى :ريم ياالخبله شعرك لاتقصينه
ريم بتصريفه : من اللي قايل بقصه
ندى تاخذ ريموت التلفزيون : امي تقول ان عندك نيه تقصين شعرك ترى مازينك الا شعرك
ريم تنط على ندى وتمسك شعرها : لا وتقولينها بدون مرعاه مشاعري حتى لوكنت شينه جاملي
ندى تضحك :وخري عني كلك جمال بس لو تتركين الدفاشه عنك يعني اللي يحسسك انك انثى شعرك
لوتقصينه يصير مافيك فرق بينك وبين ياسر اخوي
دخل ياسر
ياسر :اسمع طاري اسمي
ريم جلست جنب ياسر :ها ياسر بشرني المستاجرين وصلوا
ياسر :اي لسى فاتح لهم البيت
ريم :يارب عندهم بنات مثل عمري
ياسر : في واحد مثل عمري
ريم بصرخه وهي تناظر ندى :وناسه هذا محجوز لي ..
ياسر : استحي يابنت مافيك حيا

ياسر :27 طموح متوظف في بنك يحب خواته ويخاف عليهم
جاسم 24يدرس ماجستير في الاردن ..
ندى 22 في قسم علم النفس عاقله وهي الكل باالكل في البيت معتمدين عليها ويستشيرونها في كل شي
ريم عمرها 20اجتماعيه واحبابها كثير فيها دفاشه وعربجه تعيش يومها بكل شي حلو مرحه وواثقه من نفسها طولها متوسط جسمها حلو واللي محليها اكثر خصرها المنحوت مملوحه وجمالها في عيونها الواسعه السوداء بيضاء وشعرها اسود الطويل في السنه الثانيه من الجامعه قسم اداره اعمال


......................................

سعود :حرام عليك يااخي يوم شبعت منها تسوي بها كذا شف حالها والله اني رحمتها
خالد :سعود لاتضيق خلقي بهااالسالفه صكر الموضوع
سعود بجديه :انا بتكفل بكل شي فيها انت بس خلها هنا ويصير خير

قام سعود وقبل لايطلع قرب من غرفه منار
ضرب الباب بخفيف ينتظر الرد لاكن مااردت
قرب عند الباب :منار ؟
منار متسنده على السرير :نعم
سعود :طالع اجيب لك غدى تبين شي محدد
منار بدون نفس :ماابي غدا ولااابي شي
سعود مارد عليها ونزل تحت يجيب لها غدا

(سعود : عمره 25 اسمر طوله متوسط خفيف دم درجه كبيره مغامر واللي براسه يسويه محبوب مملوح خشمه مثل السيف وعيونه وسيعه لونه عسلي متخرج من قسم انجليزي صديق خالد المقرب )

(خالد :عمره 25 وسيم ابيض طويل متخرج من قسم لغه انجليزيه انسان طايش وخفيف دم همه يسعد نفسه باالحرام او الحلال
اكبر مغازلنجي في الرياض مخصص له شقه يجمع فيها البنات هو واصدقائه )


.................................................. .................

الساعه 9:15 الصبح ..


في بيت حمد ...... غرفه ساره
قامت بكسل غسلت وجهها
وقفت عند المرايا تسرح شعرها حست بشوق كبير لمنار توأم روحها قد ايش تحب هاالانسانه رغم اللي صار بس ماينقص من غلاها ومهما تكلموا الناس عليها 3سنوات وهي في دار الملاحظه مانستها واحيان تزورها هي وريم وتكلمها باالتلفون قررت بداخلها تروح لها اليوم هي وريم من شهر ماراحت لها ..بسبب عمها سامي اللي يرفض احيان ..


لبست تشيرت ابيض وبنطلون ازرق رفعت شعرها ونزلت لجدتها اعز انسانه عندها

ام حمد في الصاله معها السبحه تستغفر الله :هلا ببنت الغالي
ساره تحب راس جدتها الي ريحته دهن عود تحضن جدتها:يااغلى جده والله اني اسعد الناس لما قال ابوي بتسكنين ويانا
دخلت نوره(ام ساره) و بيدها الفطور :صباح الخير خالتـي
ام حمد : صبحك الله باالنور يابنيتي ماقام حمد ..؟
ساره بزعل :وانا ياامي العزيزه مالي رب تصبحين علي
نوره (ام ساره ) :انتي الغاليه يابعد قلبي روحي صحي ابوك يفطر
ساره :اها يعني الغزل يجي مع المصالح وقامت بسرعه قبل لاتضربها..

دخلت ساره غرفه ابوها

صباح الخير يااغلى اب في العالم كويس صاحي
حمد بمزح :ليه كم اب عندك انتي
ساره تضم ابوها:يالبى الناس المروقه على الصبح ترى في ناس ميتي شوق عليك تحت انزل افطر
حمد :طيب حبيبتي ابدل لبسي وانزل

طلعت ساره لغرفتها بعد ماسمعت اتصال على جوالها

استغربت من الرقم ..
:الو
..سارونا
ساره :ايوه من وياي
منار : سارونا انا منار
ساره بصرخه فرح :منوررري
منار بأستعجال : ابي اشوفك حبيبتي انتي وريم مشتاقه لكم
ساره :من وين تكلمين
منار بآرتباك: انا طلعت من الدار وعند بيت اخوي
ساره تزغرد من قلب والفرحه مب سيعتها :متى وابشري راح اجيك واسوي حفله كبيره
منار بحزن :لاتكلفين على عمرك ابي اشوفك بأي كفي او مول ,,, المغرب
ساره :طيب قلبي ادق عليك بعد مااقول لريوم


ساره ..عمرها 19 في السنه الاولى من الجامعه طويله مايله للنحافه بسبب فقر الدم حلو ملامحها هنديه وجها دائري وشعرها اسود قصير طيبه وعلى نياتها وفيه للي تحبه ..


,,,.......................


المغرب في شقه خالد ..

...ماادري وين هي راح بس شوف لابس عبايه واطلع ,
سعود بضيق : خلاص لارجعت كلم انا
الخادم :ان شاءالله
جلس سعود يشرب قهوته ويفكر بمنار لايكون هربت قطع تفكيره صوت مفتاح في باب الشقه
خالد داخل الصاله :حيا الله ابو الشباب
سعود :من ساعه ادق عليك ماترد
خالد يفصخ شماغه:اقطع جلستي مع حبيبه القلب علشان وجهك
سعود : ومن هي اللي داعيه عليها امها هاالمره
خالد : طيب ليه داق
سعود :منار
خالد : ايش بلوتها هاالمره
سعود :طالعه ولاادري وين رايحه
خالد بعصبيه :قايل لك غبي يوم تترجاني ادخلها
سعود:ياعمي هدي خذ الامور ببساطه ان شاءالله بترجع
خالد :عاد انا اللي ميت عليها وابيها ترجع ياشيخ تروح لجهنم ان شاءالله
...........................................

في برج المملكه


تقابلت ساره و ريم مع منار

ساره ودموعها على خدها وهي بحضن منار مب مصدقه انها طلعت
ريم :يله بس صياح ووخري عنها دوري الحين
منار بضحكه :خلاص ساره ترى برد لدار
ساره وخرت وهي تمسح دموعها ان شاءالله اخر احزانك ياالغاليه

ريم تضرب كتف منار : ناويه لك على حفله ابعزم الدنيا كلها
منار بجديه :لا ريوم ماابي حفلات يكفي جمعتي فيكم
جلسوا مع بعض والفرحه بينهم اما منار صار الحزن صاحبها ونست طعم الفرح خبت عليهم خبر ان اخوها طردها من البيت ..
.....
في الشقه



خالد جالس مع خوياته المايعات اما سعود جالس في الصاله وصوت الاغاني مالي المكان
دق جرس الشقه قام بسرعه يفتح الباب
:منار وين كنتي ..
وقف خالد وراء سعود وعيونه تطاير شرار
منار تحترم سعود ولاتقدر تمد لسانها عليه
خالد :ياسلام من مخاويه من الشباب هاالمره
منار :طنشته ودخلت داخل
انقهر خالد من حركتها مسك يدها بقوه وطاح جوالها من ايديها:انا لاجيت اتكلم انتي توقفين ياحماره
منار تتألم وتحاول تفك يدينها :خل يدي
سعود يهدي خالد :هدي خالد خل البنت
خالد :وين كنتي انطقي ..؟
منار :طالعه مع صاحبتي
خالد :مب علي هاالكذب يمشي فاهمه
سعود بعد خالد باالقوه ركضت منار لغرفتها وهي تصيح ..

خالد :خربت جوي بن ....ال... خذى جوالها المرمي على الارض
ودخل لصاله
اسماعيل صلح لي قهوه
قلب جوال منار لقى رقمين مخزنات ولافي رسايل رماه على الكنب بضيق وقام طرد خوياته من الشقه ..
خذى سعود الجوال
فتح قائمه الاسماء
توأم روحي
مرجوجه
فتش في الرسايل ماحصل شي جت فكره في باله
وخذى رقم مرجوجه خزنه بجواله ..

..................
الساعه 2:20 الليل



جالسه على الارض والاسلاك حولها واللابتوب على رجلها
دق جوالها( المتصل 05315
خذت جوالها وفي نفسها.: من هذا رقمه قربت عينها على الشاشه تتأكد من الرقم .:مااعرفه ماني راده
حطته على الارض ,,وفتحت صفحتها على الفيس بوك
اندف باب غرفتها بقوه ,,:ريمووه
ريم لاهيه تكتب : همم
ندى :وش فايده هاالمكتب اللي تو شارته وفي الاخير جالسه على الارض
ريم: مشغوله ومطنشه ندى
ندى:ياغبيه اللابتوب يضر لاحطتيه على رجلك ماتفهمين
ريم عصبت وبصوت عالي:بدر ياالخايس اشبك الاتصال ليش تقطعه
ندى وهي طالعه كمخه مدري متى تفهمين
رجع الرقم يدق من جديد نغمتها على الطقاقه العنود كل مادق جولها ترقص شوي وترد في الاخير
المتصل نفس الرقم ,,
ريم :الو
صوت بنت دلوعه: اهليين
ريم مستغربه الصوت:من معي
البنت: شخبارك
ريم: الحمدالله بخير
البنت :كويس سهرانه
ريم:اكيد اليوم خميس
البنت:وراكي معصبه
ريم : معصبه؟ لا مابعد شفتني لاعصبت
البنت: اها طيب وريني اشوف
ريم:بتقولين من انتي ولا؟
البنت : انتي جنان؟
ريم :لا انا نيران تتخلدين فيها
البنت بصرخه :لااااااااا خيررر عجوز ابليس الاخت تدعين علي
ريم :ابليس يطيرك داقه تمطيطين كلامك اللي حوم كبدي
البنت ..هههههه ياربي تجنين يعني كذا عصبيتك
ريم بااستغراب صكت السماعه بوجهها..


.......................................................................................................


البارت الثاني


على اذان الفجر
فتحت منار عينها لقت نفسها على الارض انهارت امس ولاعد حست بعمرها الا على اذان الفجر
كبر الجرح بقلبها وكبر حقدها على خالد بنفسها (جعلك المرض يارب حقير حقير اكرهك
حاولت توقف حست عظامها بتتكسر
سمعت الاذان كان ودها تقوم تصلي لكن دايم تردد على نفسها انا سويت الكبيره وربي مراح يغفر لي سحبت نفسها ورمت روحها على السرير وكملت انينها وصياحها ..

.....
..اصبحنا واصبح الملك لله استغفرالله اللهم لك الحمد
خلصت من الصلاه واستعدت ريم لنوم
وبطقوسها المعتاده لازم تبعد بعيد بعد تجي مسرعه وتنط على السرير وتستسلم لنوم
غمضت عينها وراحت بسابع نومه

رجع جوالها يدق
ريم :اوه من الفاضي داق هالوقت
المتصل 05315
رفعت السماعه
البنت,صباااح الورد
ريم وصوتها مليان نوم , يااااانهار اسود
البنت .امم نايمه
ريم .لا جالسه اركض
البنت .ههه ليه عسكريه جالسه تتدربين على هاالصبح
ريم . اقول ليش ماتنامين وتريحين عباد الله منك
البنت.طيب ياعمري اخليك تنامين وارجع اكلمك الليله >وصكت السماعه
ريم ..اففف من وين طلعت لي هاالمقروده
؛
.................................................. ........

المغرب في بيت حمد
ساره ترحب بحبيب قلبها عمها سامي اللي بحدود عمرها وصديقها بنفس الوقت تمون عليه بقوه
سامي يلتفت على ساره: السوري سوي شاهي وجيبيه لي في المجلس
ساره : حاااضر ياسيدي انتا تؤمر وواااااحد شاهي سكررر زياده
سامي وهو رايح للمجلس :محد جايب لي هاالسكر الانتي ذبحتيني بها السكر هذا كبرك ماتعرفين مقادير السكر
ساره تدق تحيه لسامي وبأبتسامه: سوسي دور لك احد يسوي لك شاهي سلااااام > تركض داخل ساحبه عليه
سامي : مصيرك راجعه لعمك وتاج راسك..

.................................................. ..............
ريم فتحت الرساله ( ابي اكلمك ضروري ردي علي )
يالييييل ايش سالفتها هذي
رفعت السماعه وبصراخ :تراك اشغلتيني كن احد داعي علي خيرررر
البنت : الخير بوجهك طال عمرك
ريم .طيب الحين ايش المطلوب من هاالازعاج كله
البنت. لاتعصبين علي انا حساسه
ريم .لو انتي حساسه كان من اول مكالمه ماعاد تكلمي
البنت. لاني احبك وبصبر على تجريحك
ريم بضحك واستهتار: .تحبيني ههه اللهم لااعتراض على حكمك وقضائك
البنت.انتي ليش ماتفهميني عطيني فرصه وراح تحبيني والله
ريم. تجزمين اني راح احبك طيب انا مااعرفك يابنت الناس
البنت.لان قلبك كبير ,,خليني اعرفك على اسمي انا تولين
ريم .. ههههههه اجل تولين ؟ والله متعوب على انتقائك لهذا الاسم انتي عارفه ان معدل اعمار البنات اللي اسمهم تولين من سنه ل10 سنوات باالكثير
البنت انحرجت .ههه لا دراستك ومعلوماتك سوي لها فرمته واعاده تصنيع لانها خطا
ريم . طيب نمشيها لك ياتولين ,وقولي ايش تبين مني؟
تولين. ابي اتعرف عليك وتكونين صديقتي حبيت خفه دمك وكلامك
ريم . تراني ثقيله دم بس انتي الحب اعماك ههه وبعدين الصداقه اعطيها لاي احد لها الدرجه تتهاونين فيها؟
تولين. قلت لك اعطيني فرصه تعتبريني بعدها صديقه
ريم بحيره .كم عمرك انتي
تولين .22سنه
ريم .يعني اكبر مني المفروض تبطلين هاالحركات وصكرت السماعه بوجهها
,,,,,,,,,
ساره بغرفتها متسنده على السرير
قطع تفكيرها دقه جوالها .. (توأم روحي يتصل بك )
ساره كاتمه ضحتها : يابعد قلوبي يااغلى عم
سامي : طيب اسمعي ياام قلوب
قرب الجوال لم التلفزيون مطول على صوت المعلق مباراه بين الهلال والاتحاد

ساره حطت يدها على راسها تتذكر : اوووه ياغبائي نسيت المباراه سكر ت السماعه الحين وشلوون احسن العلاقه مع ذا ,,نزلت تركض للمجلس فتحت الباب لقته مقفل
ساره تدف الباب بقوه :ساااامي افتحح اشووف
سامي بضحكه نصر:ماني قايلك ان مصيرك بترجعين
ساره :ساااامي ياشينك خل حركات اللي مالها داعي ابي اشوف المباراه
سامي بكل بروود : بشرررط ياااعسسل الشااااهي والفصفص عندي بعد خمس دقااايق
ساره بعناااد : ذا بعدك وشوفه مباراه مهب لازم > راحت داخل
سامي حس ان خطته فشلت : والله ذي ماينلعب عليها > جلس يكمل المباراه ويطول صوته لاسجل الهلال هدف علشان يرفع ضغط ساره
اما ساره لبست عبايتها وراحت لجيرانهم ريم تتابع المبارات معها
.................................................. .......................


البارث 3 _

الساعه تسع الصباح

حاسه بطفش وملل فضيع استغلت فرصه ان مافي احد باالشقه خذت عبايتها
فتحت باب غرفتها بهدوء مشت بخطوات سريعه والكعب يطقطق على الارض
وصداه واصل لصاله اللي قاعد فيها سعود يشرب شاهي ويفطر حط كاسه على الطاوله وقام متجه لصوت ..
ارتاعت منار من وجود سعود الواقف عند الباب .. كان شكله ملفت النظر بجماله ولبسه الانيق بنطلون كحلي وقميص اخضر غامق وشعره السبايكي ..
سعودبأستغراب يطالع ساعته: منار وين رايحه في هاالوقت؟
منارتحاول تتصنع القوه :رايحه لمشوار ..
سعود بحنان: طيب اسمحي لي اوصلك هاالمشوار.
منار مشت للباب مطنشه سعود وطلبه
مشى سعود قدامها ونزل من العماره
فتح باب السياره اللي باالخلف ينتظر منار..
طلعت منار ومشت لجهه ثانيه توقف لها تاكسي
ركب سعود السياره وقرب لها فتح الشباك بجديه:
انا اوصلك
منار استغربت من اهتمامه:السواق يدل
سعود :اعتبريني واحد من هاالسواقين نزل وفتح لها الباب
منار طنشت ماكان ودها يدري وين تروح..
سعود بمزح :يله ترى الحر يقلب لون بشرتي البيضاء
منار:حاس نفسك لبناني
سعود فرح انها بادلته باالمزح : انا لبناني بس موولود باالسعوديه في حي الشميسي
منار صدت عن وجه كأنه تقول له ياشين سماجتك
سعود يخوفها بخالد :يله منار قبل لايجي خالد علشان مايدري انك طالعه وانذبح انا قبلك
منار تذكرت عصبيه خالد وركبت بسرعه السياره ,,وراه
ركب سعود السياره وهو يبتسم فسخ نظارته الشمسيه
:اي مكان رايحه
منار مخنوقه من عطره اللي اربكها /ابي دار الايتام في حي ,,,,
سعود لف وجه عليها :ايش
منار تدعي على نفسها :ابي دار اللي بحي ,,
سعود :ليش
منار :شي مايخصك ..
وصل للمكان نزلت منار بعد ماقال لها سعود انه ينتظرها بره ..

دخلت وطلبت زياره لتركي ولدها ..
جاء تركي الصغير عمره ثلاث سنين نسخه من ابوه خالد ابيض وصحته حلوه ملامحه الجميله وبضحكته البريئه فاتح يده لمنار متعود على وجودها كانت دايم تجيه مع مشرفتها بدار الملاحظه باالخفيه بدون احد مايدري حتى الدار مايدرون انها امه ..
ضمته لصدرها وجلست تصيح من قلب ماتبيه يعيش نفس العذاب اللي عايشته بس مافي اليد حيله اخوها طردها من طلعت مع خالد كانت تعشق خالد وتموت في الارض اللي يمشي عليها خانت ثقه اهلها اغترت بجمالها ونعومتها وطولها ورشاقتها صارت تطلع مع خالد لشقته بعد ست اشهر من علاقتها فيه اعتدى عليها صارت زي المجنونه بكت وصرخت لاكن مافي لصراخها صدا لاكن مع ذلك مازالت مستمره مع خالد ادمنت وجوده بحياتها ولاعاد يهمها شرفها بعد شهر حملت ودرى عنها اخوها ضربها بكل قوه وقسوه كان يبي يسقط هاالجنين انهارت اعصابه امانه ابوه وامه المتوفين خانت ثقته
كلمت خالد تطلب منه ان يتزوجها وان اخوها راح يذبحها لاكن كان رد خالد عليها انه سكر السماعه بوجهها
خذاها اخوها وكان عمرها 16 لدار الملاحظه الاحداث وهناك جابت تركي وخذوه لدار الايتام لا كن المشرفه كانت تعرفه وتزوره هي ومنار بعد ماطلعت من الدار طردتها زوجه اخوها بعد سب وشتم مشت لشارع بلا هدف مالها حل الا خالد لازم تخبره بكل شي يمكن يرحمها كان تفكيرها سقيم راحت لعنوان الشقه لاكن انصدمت انه نقل منها لشقه ثانيه اتجهت لمقر عمله دلها واحد من اصدقائه بموقعه واتجهت واملها فيه لاكن تبدل هاالامل الى يأس وجرح عميق ولولا الله ثم سعود كان هي مرميه باالشارع قطع تفكيرها بوسه تركي على خدها وكأنه يخفف من جرحها
حاولت تلعب مع تركي وتقضي هاالساعه معه قبل لا تنقضي بسرعه طلعت من جيبها فلوس اللي يصرف عليها سعود ماتدري ليش سعود يعاملها كذا .. نادت الفلبينيه وعطتها كانت دايم تعطيها من الفلوس علشان تهتم بولدها ولاتخلي احد يأذيه لبست عبايتها وطلعت لسعود اللي ينتظرها بره


::::::::::::::::::::::::::::::::::::

دخلت بأزعاااج :صبااح الخير سمسم
سامي يفطر ويطالعها بنص عين :اصغر عيالك انا
جلست جنبه وبهبال تشعر
في داخلي احساس ما قيل فكتاب
كلما بغيت أشرح معانيه .. أغرق
أنا عرفت .. اصحاب واصحاب واصحاب
لكن لقيت انك عن الخلق تفرق
سامي غص بلقمته وبدى يكح
ساره تضحك عليها :ياحياتي ماتعودت على الكلام الحلو ههه
سامي بدى يختنق يأشر عليها تجيب كاس مويه
ساره خافت عليها وعطته مويه بسرعه
راحت الغصه وارتاح سامي
ساره :سامي لها الدرجه خققتك ياالخبل ترى الشعر مب لك هونت ماتستاهل
سامي : صوتك النشاز سبب لي ازمه
دق جواله
..هلا طلال
طلال :سامي ابمرك بعد شوي ابيك بشي ضروري
سامي :طيب وش فيك طاير اركد شوي ياالاخو ابفطر
طلال :على مااوصل تكون خلصت ..
(طلال صديق سامي الروح باالرووح ومعه في الجامعه لاكن سامي لاحظ على طلال انه يغيب عنه كثير بس مااحب يصاارحه رغم انه يلاحظ عليه صرااحنه وارتبااكه
الباين عليه في الاياام الاخيره)
ساره ساكته وتطالع في وجه سامي
سامي يأشر عليها بأستهباله المعتاد معها :ياهوو من اللي ماخذ عقلك
ساره حاسه بضيقه ولاتدري ايش السبب فجأه جتها
سامي :السوري الا صدق ليش غايبه وقايمه مبكر على خبري اللي يغيب يحلل النوم
ساره انقلب جوها واكتفت بأبتسامه
سامي بأهتمام :السوري فيك شي ياقطوه عمك (دايم يسميها قطوتي
ساره :لا
سامي :اقول علينا انا سمسم اللي يعرف كل تفاصيل حياتك
ساره ودها تصيح وتضم عمها دايم يهتم فيها وكل اسرارهم عند بعض وقفت تروح لغرفتها
سامي :افا قطوتي مودها اخترب بس مصيرك تجين تقولين لي وش فيك
ركضت ساره لغرفتها ودموعها على خدها ماتدري ايش فيها
دخلت غرفتها وجلست تستغفر توضت وصلت الضحى لعل هاالضيقه تروح ..
خذت جوالها تكلم ريم
ريم : يامزعجه
ساره تحاول تتصنع الضحكه :احلى ازعاج صح
ريم :شبعانه من النوم اجل وتنغصين علي يااحلوه
ساره :ريم فيك شي
ريم بفهاوه :فيني وش فيني
ساره :اقصد صاير لك شي شي مضايقك
ريم :ماشاءالله وش هاالرومنسيه اللي نزلت عليك من ربي
ساره بعصبيه :ريم فيك ولا
ريم :بسم الله علي لا مافيني شي السوري شفيك ياقلبي
ساره :لابس ضايق خلقي وفجأه حسيت بكتمه وخفت في احبابي شي
ريم :متأثره من الافلام انتي تعوذي من الشيطان حبيبتي كلمتي منار
ساره :ادق عليها من امس ماترد حتى من شوي دقيت برضوا ماردت
ريم :لاتخافين علي انا جنيه مب صاير لي شي ان شاءالله
ساره :طيب ريمي كملي نومك
ريم :يلا ولاتضيقين خاطرك ..
.................................................. ...........................

الساعه 11 ونصف الصباح

سامي :ليش ماتقول وين رايح
طلال :بتشوف الحين
سامي بقله صبر :ساعه ونص على الطريق ماصار مشوار
طلال :خلاص هذا المكان وصلنا هدي نفسك
وصل سامي لاستراحه بعيده عن النااس وفي مكاان يخووف
سامي مستغرب :طلال ايش ها المكان المهجور
طلال: انزل بسرعه وتعرف
نزل سامي حاط يده على قلبه دخل الاستراحه مجرد دخوله صكرو الباب من وراه وقفله واحد من اللي كان موجودين باالاستراحه
سامي التفت على الباب وقرصه قلبه ..دخل داخل يسمع اصوات رجال

سامي :طلال ممكن تقول وش اللي قاعد يصير
طلال : سامي احنااا هناا مجااهدين نجاهد هاالكفااار الله يلع....
سامي : وش قااعد تقول وتخربط انت ووجهك
طلال :نجااهد
سامي : ههه من جدك انت نجاهد كفار لا يكون موديني فلسطين
طلال مارد عليه والتفت على ابو جهاد : ابو جهااد هذا رفيقي سامي اللي قلت لك
ابو جهااد :هلا اخي سامي جعللك الله من الشهدااء
سامي :الله لايقوله دامني اني بستشهد على يدك
ابوجهاد:تجاهل رد سامي وحاول انها يفهمه بكل شي

(سامي انجن ومنصدم ووده يضحك على خبالهم : انتوا وش قااعدين تقولون يعني اصير باالعربي) ارهاابي) مب مجااهد جايبني هناا علشان امااشيك انت والشله الفاسده اللي معك
طلال عصب :احمد ربك غيرك يتمنى الشهاده وانت مجااهد وهذاا واجب عليناا نفدي روحناا نصره لديننا وانت معناا ياسامي باالطيب ولا باالغصب
وانا لولا حبي لك كاان ماتمنيت لك الخير
سامي : اي خير اقول وفر حبك لنفسك وانت ويا كلامك اللي كنه واحد بصف خامس يكتب تعبير لعبوا بعقللك يالدلخ هااالارهاابين وانا مابي اموت على خاتمه سيئه اقتلي درزن حريم وبزاارين علشان استشهد ياخي انتم من لاعب عليكم (قرب بجهه طلال ) لايكثر الكلام وقم طلعني
طلال وهو رايح ولا معتبر كلام سامي شي :
.?ابوجهاد يبي يهدي الأوضآع..?طلب من جماعته ياخذون سامي لغرفه ويقفلون عليه لين يهدى بعد ماسوى هاالازعاج عندهم..?_

.............................

العصر ..
ريم :ياازين هاالريحه والله نفسك ياايمى في الاكل روعه
ام ياسر:طيب حبيبتي نادي اخوانك على السفره
ريم :طيراننن
بدر دخل المطبخ طبعا ماذكرت عن بدر شي
بدر عمره 15 رفيق ريم بمغامراتها عند موهبه بحركات غريبه باالدباب يستعرض في حارتهم وله جمهوره
:غريبه ريم مصحصحه ورايقه هاالوقت
ريم :شيختكم غايبه اليوم
بدر :طيب خذي جوالك من زمان يدق ومن ادبي واخلاقي مارفعت السماعه الامرتين ..
ريم :ياالدب من اللي امرك ترفع السماعه
بدر :اشغلني منسدح على الكنب انعس لي شوي وهاالازعاج منه
ريم :عطني ولاعاد اشوفك راد على احد
بدر :على عيني ياستي
خذت الجوال وشياطين الجن فوق راسها من هاالتولين المزعجه
رفعت السماعه :ريم ,, اقول تراك احرجتيني عندي اهلي
تولين .شسوي محتاجه اكلمك
ريم .ماني فاضيه لك
تولين : ابي انتحر
ريم ببرود واستهبال.علميني السبب اللي يخليك تتنتحرين علشان اشوف كان يستاهل انك تنتحرين اولا
تولين:ليش ماحد يحبني ليش هاالدنيا قاسبه علي
ريم : سكتت تسمع
تولين بصوت في العبره :حتى البنت اللي ارتحت لها واعتبرها صديقه تجرحني بكل مره كل الدنيا ضدي
ريم ارحمتها .وسعي صدرك يابنت وفليها بها الدنيا وطنشي ترى اذا متي تتحسفين انك ماوسعتي صدرك
تولين ماسكه ضحكتها على هبال ريم.بس الحياه قاسيه
ريم .طيب ايش اسوي يعني بحياتك اذا هي قاسيه
تولين بصوت مرتفع انتي اقسى من حياتي كلها
ريم : طيب انتي حيرتيني جد من وين جبتي رقمي
تولين :كنت ضايقه حيل ولعبت باالارقام وطلعتي انتي
ريم :طيب عادي عندك تتعرفين على اي احد
تولين :باين عليك بنت ناس وابيك صديقه لي
ريم احتارت وحست انها تعاطفت معها:طيب خليني اشوفك واتعرف عليك اكثر
تولين توهقت :طيب افكر واح المكان اللي نتقابل فيه ..

,,,
سعود يفكر ومحتار
خالد :من اللي ماخذ عقلك
سعود :مافيني شي بس مصدع

خالد :مامليت من لعبتك البايخه
سعود جت على باله منار قام مسرع تذكر انه ماتغدى ولاحتى منار ومستحيل خالد يعطيها شي
خالد :وين وين طاير
سعود :ابجيب لي غدى جوعاااان يااخي وانت ساحب علي
خالد :انا متغدي في بيتنا اليوم
سعود :جا ابوك من بريطانيا
خالد :اي جاء
سعود :طيب بشر امك
خالد :ههه حتى وانت مصدع ماعندك احترام
ابراهيم (ابو خالد) رجال غني وراعي سفريات ومعطي عياله حريه وانفتاح ..متزوج ناديه بعد وفاه الجوهره
ناديه زوجه ابراهيم : من سوريا ودايم تسافر مع ابو خالد
اخوانه محمد :عمره 20 سنه مسافر لامريكا يكمل دراسته هو واخته سمر عمرها 19 سنه
ريما وديما بنات ناديه صغار ويسافرون مع امهم
خالد مايرجع لقصرهم الا برجعه ابوه من السفر اما الايام الباقيه في شقته مع ربعه


.................................................. ...

الساعه 12 الليل ..

ساره جالسه في الصاله تنتظر سامي اليوم كله مارجع للبيت
نواف :ساره بتغبين بعد بكره ليش مانمتي
(نواف اخو ساره عمره 17 سنه
ساره :نواف مارجع سامي
نواف :هذا انا ادق عليه مقفل يمكن راح لشرقيه ويااحد من ربعه لاتضيقين خاطرك
ام حمد (الجده )تمشي بعصاه باالصاله
ساره ركضت تمسكها :يمه مانمتي الساعه 12
ام حمد (مدري يابنتي خايفه على سامي اول مره وليدي يسوي كذا باالعاده يدق
ساره تطمن جدتها :يمكن خربان جواله وهو طالع من احد ربعه تطمني يمه روحي نامي واول مايجي اخليه يحب راسك ويعتذر
......

.....................................................


البارت 4 _





في اليوم الثاني ..
ريم :يمه اسمحي اليوم بطلع للمول ويا وحده من صديقاتي
ام ياسر :طيب ياقلبي بس لاتتأخرين
ريم تحب راس امها :فديتك على خشمي والله
دخلت غرفتها تكلم منار وساره يطلعون معها لاكن مافي رد ضاق صدرها
...................................
سمع صوت سوالف (خالته مها ) في الصاله الجانبيه.. استغل فرصه انشغالها
التفت يدور عبايتها ويطلع بسرعه
لمياء|.... سعودووه ... .شسوي ؟
بلع ريقه بقوه .:روعتيني ياالنسره رووعتيني انا ابي اعرف انتي شلون تطلعين فجأه ..

نوف اللي طالعه من المطبخ لمادرت ان سعود متواجد.حست انها مشتاقه له ولخفه دمه وجنونه ركضت وتخبت وراء الباب تسمع كلامه مع لمياء..وقلبها يدق بقوه,,
في الصاله ,,لمياء يدها على خصرها ومطلعه لسانها.بعصبيه.: ماطلعت فجأه بس انت اللي مدري ايش تدور تبي تشوف نوف بنت خالتي هاا اعترف؟
سعود يده على راسه .لاحووول ولاقوه الابالله الحين من حاط في بالك اني المغرم الولهان ياشيخه طيري انتي ويا هاالمراهقه.

نوف فتحت عيونها بقوه من الصدمه حست بسكين دخل قلبها حطت يدها على فمها تمنع شهقاتها ركضت لغرفه لمياء ودموعها على خدها صكت باب الغرفه بقوه حطت راسها على المخده تكتم صوت صياحها,
لميا خافت ان نوف سمعت شي لانها كانت باالمطبخ طنشت سعود وراحت للمطبخ تركض


عائله
سعود..
ابو يوسف يشتغل في شركه معروفه وراتبه عالي انسان طيب وكريم
ام يوسف .. قضت عمرها في تربيه عيالها حنونه عليهم
يوسف متزوج وعنده ولدين مازن ومالك
عفاف :عمرها 20 طموحه تدرس لغه عربيه
لمياء :عمرها 17 دلوعه اخر العنقود
................
الجازي خاله سعود عيالها
نوف :عمرها 17دلوعه وتحب تهتم بنفسها ومظهرهاا تتبع الموضه في كل شي
متوسطه الطول وملامحها حاده وجميله تشبه امهاا كثير
نوال : عمرها 19 شخصيه غامضه وقويه ..عايشه بعزله عن اهلها وغالب وقتها على النت ولا طالعه مع صديقااتهاا ..
سالم :23 موظف في ارامكو ..
..........................................
خالته مها 25 تشبه كثير لام سعود حبوب وفرفوشه وتعطي كل واحد على جوه ...

,,,
اخذ سعود عبايه خالته مها اللي بعمره ونفس طوله التفت على الشنطه واخذها مشى بخطوات سريعه للباب حط يده على راسه
اوووه تذكرت ابي كعب عالي وشلون اجيبيه الحين.هذا. طلع بره وفتح باب سيارته حط العبايه ودخل يدور اي شي يلبسه
لقى كعب عالي وشكله انيق عند باب المطبخ اخذه بسرعه وطلع من البيت

رفع الجوال يدق على خالد...
خالد: هلا بالمزيون
سعود يعض على شفايفه: والله ان ابوي صادق يوم قال تراك مزيون انتبه من خويك خالد لايستخدمك استخدام غير مشروع
خالد حس الدنيا حمراا وزرقا عجز يمسك اعصابه من الخبل سعود وبصراخ: يااااابن الذين
سعود قطع كلامه بصوت يخوف :افتح الشقه لابلغ الهيئه انك مجتمع مع الطفيليات (يقصد خوياته )
خالد عارف ان سعود لو جاء براسه شي يسويه خاصه لو كان تحدي متهور ومايفكر باالعواقب ,,

|في الشقه|
خالد منسدح على الكنب ويضحك على سعود : والله البنت بتخق على كعب سندريلا بدل وجهك ..
سعود بغرور ويده على شعره : هي خلها تشوف وجهي الوسيم ويصير خير
خالد:تكفى لاتقول إن خوياتك قطعو اصابعهم بالسكين يوم شافو جمالك ووسامة وجهك اليوسفي
سعود بغرور مصطنع ,مالي خويات وانت عارف ان كلهم خاقات علي بس ماقد عطيت احد وجه جالس اعذبهم من بعيد لبعيد (وابتسم)
خالد,اااااخ ياالقهرررر من اللي لاعب بعقلك انهم خااقااات عليك وش المميز فيك
سعود يحط عينه بعين خالد ويحول بعيونه بشكل مضحك ويضخم صوته: الثقل الثقل يضيع عقوول البنااات خاصه لاكان واحد مزيون مثلي
خالد بصراخ لاتروعني بعيونك بسم الله
الحين قل قسم انك جاد تبي تلبس هاالعبايه وتقابلها,
سعود : قم بس امش معي خل الكلام ولاماتبي تروح معي ترى موعدنا بعد العشاء في مول,,(.....)
خالد :لا انا معك في السلم والحرب بس البس البرقع خلني اشوف عيونك ثم افكر اخاويك للمول اولا
سعود بااستهبال يلبس الطرحه ويحط البرقع عند المرايا :لعنبوك ياخالتي ايش هاالبرقع يكشف اكثر مايستر لايفوتك ياخالد العوارض اللي طالعه
خالد يضحك اخ يابطني هههههه تكفى البس العبايه خل نوسع صدرنا عليك..
سعود: شايفني مهرج انت ووجهك قل لي الحين ايش اسوي لو اني داري كان جبت غطا جدتي منيره يستر عوارضي
اما خالتي مها شغلها عندي بعدين اقول ماودك تاخذه من حبيبه القلب ويأشر على الغرفه اللي في الزاويه..
خالد بضيقه :اسكت تراني متحملها على شانك ولاجايه تنشبني في مصيبتها ياخي فكنا وقلها اني ولد
سعود يأشر بأصبعه بمعنى لا وبأبتسامه :انا احب السهل الممتنع
خالد :وش قصدك
سعود,تفهم بعدين الحين خل احد خوياتك تجيب لي برقع
خالد :شرايك تحط لك مكياج بعد
سعود يفكر ,ااممم والله فكرتك مهب شينه لاكن خوياتك منحرفات اخاف منهن الصراحه
خالد بصراااخ ,,,واااانت ايش تسمي تصرفك هذاااا هاااا يابو عقل متعوج
سعود ببرود ,صدق في عقل متعوج ,
خالد قام على سعوود يطقه ويرمي المخدات عليه بقهر وسعود يضحك وازعاجهم مالي الشقه,

فتحت منار باب غرفتها وهي تسمع ازعاج خالد وسعود
منار في نفسها ( اه نفسي اضحك بهبال مثلهم ليتني خبله ولا صار في هالشي تغارقت دموعها وهي تشوف خالد يضحك من قلب وقفت تطالع فيه من وراء الباب,,
سعود منسدح على الارض وفوقه خالد يضربه بالمخده ,,
انتبه سعود لمنار الواقفه ورا الباب وشاف دموعها ضاق بخاطره وحاول يغر الجو شوي صرخ ينادي ,,منااااار تعالي وخري حبيب قلبك <كان يدري ان منار تموت على خالد بس تحول الحب لكره
خالد وقف عن الضرب والتفت على وراء
شاف منار الواقفه وباين عليها متوتره
ركضت منار لغرفتها وقفلت الباب رمت نفسها على السرير تصيح على حظها من هاالدنيا ودها تصرخ بااعلى صوتها تمنت لو احد يجي يواسيها محتاجه لحنان امها اللي فقدته حتى صديقاته تحاول تتجنبهم خوف انهم يكتشفونها عند خالد ماتدري وين تروح ماعندها عايله ولاسند عايلتها في قريه بعيده عن الرياض وحتى لو راحت لهم يمكن يقبرونها عقب اللي سوته ..
في الصاله خالد ماسك رقبه سعود ,قسم بالله ياالسخيف لو ماتبطل حركاتك التافهه لا اقول لها انك ماخذ رقم ريم من جوالها وتلعب عليها وتقلد صوت بنوته دلوعه <سعود عنده موهبه تقليد صوت البنات
سعود حس بملامح خالد الجديه :خلاص ترى هلي ومعجباتي يبوني وخر عني لاتذبحني
خالد ترك سعود وقام دخل يتحمم
في المول,,,,
وقفت سياره خالد عند المواقف
فتح الباب ونزل سعود وهو عليه عبايه الكتف والطرحه والبرقع التفت لخالد اللي متضايق حاول يوسع صدره صديقه ولايحب الضيق مرسوم على وجهه :خالد
خالد :مطنشه
سعود قرب من خالد وضمه متعمد خصوصا ان عليه عبايه وقدام الناس
خالد وقف مصدوم وسعود بحضنه ميت ضحك
خالد بصوت واطي عصبي :وخر عني ياكلب شيقولون الناس عني ياالمنحرف
سعود يتدلع بعيونه :عادي زوج وزوجته
خالد حس باالغثيان من عيون سعود باالبرقع دف سعود باالقوه ,:ترى حامت كبدي منك انقلع بهاالبرقع ياالسحليه
سعود بضحك يسمعه الشرق والغرب
خالد نط وسد فم سعود :قصر ضحكك لاتفضح عمرك
سعود حس على نفسه :يوه نسيت نفسي
مشى خالد قدام وطنشه ركض سعود وراه
سعود ::خالد امسك يدي اخاف اطيح بهالكعب..
خالد انهد حيله وبأستسلام مسك يد سعود
و ماسك ضحكته عليه اللي يمشي بالكعب وكنه يمشي على صابون
دخلوا داخل ..
سعود :هافي شكلي شي غلط؟
خالد,,لا كل شي تمام صاير لبنانيه
سعود ضحك وصدق نفسه انه لبنانيه..مع انه مقتنع انه يقصد بنقاليه بس انزل لسانه
خالد :اللي بيشوفك وانت لاصق فيني بيشك انك خويتي
رفع الجوال سعود ودق على ريم
ريم في السياره .. هلا دخلتي
تولين: ايوه تو وصلت
ريم .. خلاص انا قريبه
تولين :انتظرك باالكفي باي
رجع سعود ومسك يد خالد
خالد,, قسم بالله جاني تضارب مشاعر وانت لاصق فيني
سعود يضحك,,تحمل شده وتزول
جاء وراهم ثلاث شباب وابتدوا يعلقون عليهم
,,,ياعيني على الرومانسيه خفي عليه يابنت
الثاني اه ياليتني مكانه
سعود ساكت وخايف انه ينكشف لانهم شباب وبيميزون هذي بنت اولا
سعود همس لخالد :هييه انت ارفع صوتك على هاالمراهقين اللي وراء عاجبك يتغزلون فيني وانت ساكت
خالد:لايكون صدقت اني زوجك ياالمتخلف
سعود بصراخ:ياااغبي نروووح فيها لا عرفوا
وقفوا الشباب الثلاثه من صرخه سعود
خالد حس انه باالحلقه الاخيره من المغامره التفت يشوف رده فعلهم لاكن لقى اصنام ثلاثه وراء واقفه
سعود يبي ينقذ الموقف قبل لا يصير صلصه من هاالشباب
وقف قدامهم ومعه شنطه خالته المليانه
وبأعلى صوته ياكلاااابه, خذى الشنطه وخبط راس الاول
فجأه طاح على الارض اغمى عليه
التفت على الاثنين وقال بصوت بنت دلوعه
اووووكيييه من دوره الحين
الشباب يناظرون سعود ويناظرون صديقهم
انزلوا ياخذون صديقهم وراحوا يركضون
خالد مسك سعود مع كتفه بقوه:خبل انت ها قلي خبللللللل
سعود :وخر يدك ولاكان لولا الله ثم انا كان انت في جيب الهيئه راح وخلا خالد
وصل للكفي بسلام ..دخل وجلس ينتظر ريم
اما خالد فراح يرقم البنات كاالعاده
سعود يفتح شنطه خالته ويدور مرايا وهو مقرر انه مايكشف وجهه بس يطلع عيونه..
شم ريحه عطر قويه في الشنطه دخل يده لقى العطر مكسور ( ياويلي من هاالخاله بتذبحني كسرت عطرها ,,الا وشلون انكسر ذا ,,جلس يذكر (هاااا اييييه هههه انكسر على راس ذاك الولد واغمى عليه والله اني بالغت شوي الله يهديني مدري هو حي او مات بس حتى لازم ادافع عن عرضي)
رن جواله ..
تولين: اهلين عمري
ريم: وين مكانك
تولين,, في الكفي اول مكان على اليسار

دقايق دخلت ريم وهي مبتسمه:هلا والله
قام سعود لريم : حس بخوف بقرب ريم له.
قربت ريم تسلم ومسكت يد سعود ..تجمع الدم بوجهه لما قربت ريم خدها حس انه بحلم ولا يشوف له فلم اما في الواقع ماصدق ابد ولاقد جرب رغم البنات ينجون عليه بس مكنسلهم
كانت ريم تسألها عن اخبارها بس طارت الحروف من فمه جلس يهز راسه عرف بذيك اللحظه انه من اصول هنديه,,
حطت ريم شنطتها على الطاوله وبدت تعدل من شكلها
رجع سعود لمكانه وعينه على ريم
كشفت ريم وجهها وشعرها وبأبتسامه تطالع تولين
كان المكان مغلق عليهم
سعود حس بدوخه فك فمه من زود الخقه لما شاف الشعر الاسود الطويل والعيون والزين اللي قدامه استحت ريم من نظرات تولين القويه
ريم تغير الجو,,اممم تولين شفيك ساكته
سعود حاول يجمع شجاعته عدل من جلسته ..ها لا عادي بس شوي مستحي منك ها اقصد مستحيه
ريم بعربجيه ودفاشه شوي ,طيب اكشفي مافي احد الا انا
تولين .لا مااقدر ان شاءالله مره ثانيه
ريم تغمض عيونها بااستهبال ,,ويعني تخلين شوفتك على التقسيط
تولين,, لا بس مقشره بشرتي ولااقدر اكشف
ريم نطت مستغربه ,,هااامقشره؟
سعود حس ان حجمه تقلص لحد الذره بدى يعصر مخه يارب مب خطا علي يحاول يتذكر االكلمه اللي حفظها صم من موقع في النت
ريم يدها على خدها .اهاااااا تقصدين تقشيررر والله لو انك بطاطس عاد مقشره ههههه
سعود باحراج ويحاول يصرف: هههه معليش زله
ريم ترجع ظهرها على الكرسي,, .يعني مااقدر اشوفك خساره
تولين ,,المره الجايه تفضلي اشربي قهوتك
ريم تضحك في نفسها : ليش هاالنظرات شكلها خاقه علي ههه ياشيني بعد وياثقتي,,وليش لابسه قفاز العبايه وتاكل بها ,سكتت ماحبت تحرج تولين
سعود وهو ياكل دونات باالقفاز اللي مستر يده لاينكشف انه رجال من الشعر
ولااقتنع من خالد انه يشيل شعره بااالحلاوه وقال له بجيب لك سودانيه تشيل شعره وتسوي دلكه تذكر سعود هاالسالفه وضحك بصوت مسموع
ريم ,ضحكيني معك
تولين ,لابس تذكرت شي ,
جلسوا يسالفون
سعود عينه على ريم اللي حس انه تملكت قلبه وهو ماخذ هاالشي تسليه ومغامره من مغامراته ولايدري عن السبب اللي خلاه يستمر في هاالشي حس بمغص يزيد عليه ولايدري ايش السبب
سعود بنفسه: ياربي ايش اسوي شلون بروح دوره المياه وانا بها الكعب لازم اصبر
رجع يكمل السوالف وهو منسجم مع ريم لاكن المغص رجع له
استأذن من ريم دقايق وراح لدوره مياه
طلع يمشي وهو يدعي على خالد اللي خطه مشغول يدور مكان دوره المياه لمحها من بعيد ارتاح لما شافها وده يركض لها
بس بحكم الكعب يمشي خطوه خطوه دخل داخل وحمد ربه انها فاضي فجأه طلع رجال من دوره المياه وكان مطوع التفت سعود لجهه الباب المفتوح
هنا حس انه تبخر من هاالوجود لما شاف هاالمطوع
المطوع:يااختي الله يهديك هذي دوره مياه رجال اطلعي الله يستر عليك ويهديك
سعود واقف متجمد يحاول يحرك رجله اللي اثقلت من الخوف فجأه ركض ولايدري شلون ركض حس ان رجله سبقته وهو لحقها
وصل للباب وطلع بسرعه..
التفت عليه حارس امن كان واقف مع رجلين من الهيئه يتكلم معهم استغربوا من هاالبنت طالعه من دوره مياه خاصه برجال وشكلها مرتبكه
الحارس اتجه بسرعه لها,, وقفي اختي
سعود اللي مازال يركض الدنيا ظلمه عنده ماعاد يتخيل له الا جيب الهيئه,,
الحارس قرب ,, صاير شي اختي وليش طالعه من دوره مياه رجال
سعود تكلم بصوته ونسى يقلد البنت والله اني ماادري بعدها انتبه ورجع لصوت البنت الدلوعه والله مدري انها لرجال
تدخل الرجال المطوع اللي كان بدوره المياه
المطوع ,,ابو محمد خل البنت الله يستر عليك هي غلطانه
الحارس مستغرب خلا سعود يروح في طريقه..
راح سعود وكان وده يحب راس هاالمطوع اللي فكه من البلوه اللي بيطيح فيها ..وقف في مكان بعيد وجلس على الكرسي ياخذ نفس
اه ياربي شلون ابدخل دوره مياه نساء يالليل,,,,,,,طيب ليش الحين انا متردد فرصه وجتني ,, قام مسرع
دخل دوره مياه نساء وغرف قياس
شاف الزحمه في نفسه(يااااامكثرهم صدق ان الحريم بيستولون على العالم الحين من اللي بيعرس على هاالبنات
اذا الرجال نصف عدد االحريم (والله اني فاضي احل قضايا وانا بها الورطه,, دخل داخل وطارت عيونه على البنات
اخ يابنات ديرتي يقطعن القلب اخ ياقلبي لاتطق خلاص اليوم ميت ميت الله لايعوق بشر قطع تفكيره
,,لوسمحتي تتنظرين احد
لف سعود على البنت وجلس يطالع فيها حس ان عيونه عورته من بياض وجههاالناصع (اماهاالبياض ماتأثرت من عوامل التعريه اللي باالسعوديه)
البنت اللي كانت تنتظر االرد منه ارتاعت من كلامه ,,تف تف بسم الله علي منك ياربي حسوده حسوده
سعود ,درى ان البنت سمعت كلامه فقرر ينحاش مايبي يبدى بالشر مع الاساس هو اللي بادي,,
طلع من الحمام والبرقع مايل ياربي اخ وشلون ابزين البرقع من جديد
راح عند المرايا وبدا يزين نفسه بعين والعين الثانيه يناظر البنات حس ان الوضع عجبه ووده يجلس هنا لاكن تأخر على ريم
جت بجنبه وحده محلقه
شعرها وحاطه سبايكي لبسها رجالي من البويات
سعود شهق, شك باالوضع وصار يناظر فيها بقوه ويلتفت على الناس: لف بسرعه يسألها على اساس انه ولد
( الحين وراك داخل بقسم الحريم ياالهطفه استح على وجهك ماخفت شفني داخل بس على الاقل متخفي مب مثلك غاسل وجهك .(وكان سعود يكلمها بصوته وبجديه)
صرخت البويه معصبه ومرتاعه من اسلوب سعود: خيرر ان شاءالله معصبه على شنو مافهمت شي من اللي قلتي؟
سعود بضحك وببرود ,,لا ماشاءالله تقلد البنات بعد
البويه معبسه وجهها:,,شتبين انتي شقاعده تقولين؟
جت بنوته ناعمه تمسك يد البويه بقوه وكانت لابسه برمودا كحلي وبدي اخضر غامق عليه رسمه مغنيه اجنبيه ورافعه شعرها بشكل نعوم
سعود رجعت له حاله الخقه مره ثانيه وجلس يطالع هاالبنوته ومطنش البويه اللي تكلمه
البويه بطريقه استرجاليه :انا هنا اكلمك
سعود طلع من الاجواء الرومنسيه والتفت على البويه :قسم بالله انك منتهي انت فاصل ماتخاف من الهيئه تقضبك الباب للجيب لا وبعد خويه ياابن الذين انا مخلي خويتي هناك وخايف ومتلحف بها العبايه وانت قدام خلق الله وانت تسكع معها بدوره مياه الله اكبر عليك
البويه وخرت يدها من صديقتها وهي معصبه ولافهمت الكلام اللي قاله سعود ومستغربه من صوته :,,تكلمت ببرود اظاهر يابنت ان ودك احد يسكتك بكف
سعود رجع ويقول بنفسه :الحين ذي بنت ولا ولد خكري اوووه رااسي صدع حسبي على ابليسك اقول لازم احط رجلي وانحاش ابتنازل عن كل شي اليوم طلع مسرع وترك البويه وراه
اسرع وراح للكفي
ريم .تأخرتي
تولين ,مره زحمه اخوي داق علي لازم اطلع
ريم .والله تو الوقت
تولين .معليش مااقدر
ريم,قامت بأبتسامه, اممم اجل مااعتبر هذي طلعه اوعديني مره ثانيه لازم اشوفك
سعود مع ان ريم عربجيه ودفشه بأاسلوبها الا انه حس بشعور حلو وهو معها شعور يجذب ريم له
:يالله اجل نطلع سواء واوعدك
تولين اعطت ريم كيس كبير وطلعوا سواء
عند المصعد ريم :يوه تولين مره زحمه خلينا ننزل مع الدرج الكهربائي
تولين: طيب ننزل
حط سعود رجله على الدرج ونزل بامان حس بفرحه ان ماصار شي لما وصل لدرجه قبل الاخيره طاح الكيس منه
مد يده ياخذ الكيس فجأه حس انه طاح الا طاح صدق خالد كان يراقب سعود وهو ينزل وحاس انه بيطيح شغل كام الفديو ولقط طيحته وهو ميت من الضحك
انسدح سعود على الارض جت ريم عند سعود
سعود حس ان البرقع ارتفع عن وجهه ولاقدر يرفع يده من الالم لان يده تحت ظهره معكوفه
ريم واقفه مصدومه وهي تناظر ملامح سعود ولاعارف ايش هو ايش صار ملامح رجال عوارض وشوارب في داخله تكرر كلمه رجال وهي مب مستوعبه
قام سعود بسرعه حس زي الكهرب نفض قلبه عدل البرقع وهو يدعي ان ماتصير فضيحه على لسان ريم
ريم بعدت وعيونه حيرانه وبأرتباك :م م من انت
سعود :وشفيك الحمدالله انا تولين اظاهر ان خبطتي اثرت على مسامير مخك
ريم بأرتباك وصوت مخنوق :ر ر ر جال وتأشر على خدها ش ش ششعر
سعود :ها شعر عادي انا عندي كثافه شعر زياده اميمتي الله يصلحها متوحمه على قطو شيرازي يومها حامل بي علشان كذا شعري بها الزود وبعدين مافي فرق من الرجال والنساء كلهم يطلع فيهم شعر حتى الحريم من تالي طلع فيهم شنب
ريم تغارقت دموعها بقوه وايدينها تنتفض,,
سعود حس ان انتهى كل جهده وراح على الفاضي فكر ينحاش كعادته لاكن لازم ينهي هاالشي مع ريم قطع تفكيره صراخ ريم
ريم: مييييين انت ياحماااار لااااتكذب علي
سعود تلفت يدور خالد ويدعي ربه الفرج لان ريم مراح تفوتها .
حس بكف قوي على وجهه من ريم :لف وجهه على ريم وعيونها مليانه دموع حط عيونه بعيونها الغرقانه دموع
نزل راسه سعود وهو محتار ايش يقول وايش يسوي لاكن حله الوحيد الهروب فسخ الكعب واستعد للهجه بس لازم يقول لريم شي
ريم اللي مصدومه ودموعها تزيد قرب سعود منها
ريم رجعت :وخر عني ياوقح
سعود بأرتباك :ريم انا اسف ,بعدها اخذ نفسه وطلع وهو يركض لجهه البوابه

والحراس واقفين يشوفون هاالبنت اللي جايه من الداخل فاصخه الكعب وكان معهم نفس الحارس اللي شافه طالع من دوره المياه
وقف الحارس بوجهه سعود,,,(سعود عرف اان نهايته قربت بس مااستسلم ,, غير طريقه والحراس يركضون وراه
سعود ياربي وش اسوي وينك ياخالد حسبي الله عليك الجوال بيده يدق على خالد
خالد مرتبك :اركب مع اي لموزين وان ابلحقك بسرعه
سعود : دخل دبناهمز وطلع مع البوابه لشارع وقف ليموزين واسرع وراح,,
وقف الحارس وهو محتار من هاالبنت ايش سالفتها
سعود يكلم خالد ,انا بنزل في فندق(,,,,,) ,,وتعال خذني من هناك (صك السماعه)

التفت على السواق حس بوجهه شي بس مايدري غير انه تذكر انه صرخ عليه انه يسرع ..
السواق يناظر سعود بعيون مفتوحه بقوه
سعود في نفسه (وش فيه وجه هالسواق)
حس ان السواق نظراته غريبه استغرب من انه زاد من سرعته اكثررر..
سعود ياخذ نفس وطنش السواق التفت على الشباك يدور الفندق
صرخ بااعلى شي لما قرى اللوحه انه غير الطريق اللي قال له
اما السواااق فزاد من السرعه وقفل الابواب
هنا سعود حس ان يشوف فلم هندي والبطله مخطوفه.
سعود عينه على الطريق وفكره متشتت من سرعه السواق جلس يفكر نزل عيونه على رجله ,,هنا تذكر انه راكب مع السواق قدام وهو عليه العبايه والبرقع وفي الواقع ان البنت تركب وراء (تذكر نظرات السواق له بس استغرب من هاالسواق ماانتبه لصوته معقوله صوتي مافي فرق بينه وبين البنات حتى لو ماقلدت تذكر حتى ان البويه ماحست باالوضع مع انه كان يكلمها رغم كذا مافهمت )بعدها صرخ سعود بكل قوته والتفت على السواق وقرب وجهه له وفتش البرقع
السواق شاف وجه سعود جته صدمه قويه انه رجااال >صار يتمايل باالسواقه يمين يسار

سعود مسك الدركسون ووقف السياره على جنب ,,
السياره هدوووء والسواق مازال مصدوم
يناظر بوجه سعود
سعود قبل ماينزل, تفل بوجه السواق وقال بناتنا تلعبون فيهم ياحمير خذا رقم السياره ونزل ,لقى مستشفى قريب دخل وجلس باالاستقبال بعد مالبس البرقع حس بصداع بعد اللي صار مع السواق دق على الشركه وبلغ على العامل ودق على خالد يجي ياخذه


ركب سعود ومعه موكا ولاكان صار شي
خالد يناظر سعود وعيونه بتطلع من الخوف وهذا بارد ولاكان صار شي
فسخ البرقع سعود
خالد بصراخ ..هييييه انت ياااخبل تفصخ البرقع في الشارع
سعود ,, في السياره مب في الشارع بعدين حررر ذبحني الحر
خالد ,اقول لو شافنا احد وش بيصير مهب كل مره تسلم الجره
سعود يلتفت على خالد بابتسامه استهيااال : كيف الاكشن اللي صار ماتحس اني انفع لدراما تركيه ومافيها شي لو اصير بطله فلم هندي تذكر السواق وضحك ههه
خالد بصراخ ويضغط على بوري السياره:لاااااااااااااااااا انا ابتنوم بمستشفى الامل اليوووم
سعود يفكر ومعبس حواجبه : بس ماتلاحظ ان مستشفى الامل حقت مدمنين
خالد: تذكر ان شهار حقت مجانين
سعود :يااشيخ قل انك مدمن حبي هممم
خالد : والله اظاهر انت اللي بتحبني مالقيت لك بنت تحبك حبيت لك ولد
سعود جت على باله ريم ودموعها اللي خدها مع انه مايحس باالانوثه فيها رغم جمالها الا انها جذبته
خالد :شفيك سكتت ها ولا ممتاز برفعه الضغط؟ الحين شسوي عقب مانكشفت ووديت نفسك بستين داهيه
سعود حس بضيق :زود على الستين داهيه متين مصيبه
خالد : ها شتقصد
سعود : خالد انا انخطفت
خالد يناظر سعود وهو مافهم وبضحكه: قل خبطت مهب انخطفت
سعود ببرود :ولا وازيدك بعد تراني انخطبت بعد
خالد يحك راسه :انخطفت وانخبطت وانخطبت هههههههه اه يااراسي ياااربي ياليتني كنت نسي منسياا ولاعاشرت واحد مثلك
سعود يقلب باالجوال مد ايده على خالد :خذ اقرى هاالرساله من لمياء اختي
خالد يقرى (ترى خالتي خطبت نوف لك ترى صدق والله مااكذب ارجع للبيت وتأكد )
خالد:نوف من جدك
سعود خذى الجوال
خالد يكلم سعود
سعود مطنشه يكتب رساله لريم
فتح الرساله وعجز تطلع مشاعره رجع يسكرها
فجأه جته رساله فتحه وقلبه يدق يتوقع انها من ريم
(ياحمار اكلمك) المرسل خالد
التفت سعود على خالد
خالد بأبتسامه نصر : من ساعه اكلمك ماترد علي
سعود تسند على المرتبه يتثااوب :فيني النوم اسرع ودني الشقه اخذ سيارتي


............................................................................
..(البارت 5_)


حست ان بدت تهدا نوف قربت عندها

..لاتزعلين نفسك ياروحي ..
نوف تضم لمياء ودموعها تحرق خدها الناعم : يكرهني يالمياء ماابيه والله ماابيه !
لمياء: ماعليك بس هو كان معصب صدقيني سعود لاعصب يقول كلام كبير لاكن قلبه طيب ويعتذر دايم
نوف : مقهوره من امي مراح تخلي لي عنده قدر معقوله في ام تتساهل في بنتها وتخطب هي لها لها الدرجه انا رخيصه ؟!
لمياء : خالتي تمون على امي وعلاقتهم كويسه لايجي على بالك هاالتفكير..

ــــــــــــــــــــــــــــــــــــــــــــــــــ ــــــــــــــــــــــ


دخل سعود البيت حس بأرهاق فضيع وصداع رمى العبايه على الكنب قبل لاتدري عنه مها اتجه لغرفته باالدور الثاني
ام يوسف واقفه تأمر الشغاله التفتت على ..سعود.: هلا بوليدي تعال سلم على جدتك و خالاتك
سعود يحب راس امه : ان شاءالله يمه بس اروح ابدل لبسي وانزل
ام يوسف : عسى مافيك شي
سعود :مافي الا العافيه مصدع شوي

صعد لغرفته وعلى الدرج قابلته لمياء

لمياء :سعود؟
سعود عاجز يتكلم:همم
لمياء تمسك يده: شصار ماقالت لك امي شي؟
سعود :لا
لمياء برجاء: سعود اعتذر لنوف؟
سعود : ها ,,ليش ؟
لمياء : سمعت اللي قلته عنها في الصاله وهي جالسه تبكي والله قطعت قلبي ماارضى عليها
سعود يتأفف : اعتذري لها باالنيابه
لمياء معصبه : حرام عليك ماتدري كيف نوف تغليك ماعندك احساس
سعود اتجه لغرفته : قلت اعتذري لها باالنيابه
لمياء ودها تذبحه وتبرد غيضها تركته و نزلت تحت تساعد امها,,

تسند سعود على الاريكه يسترخي ويريح جسمه من زمان ترك الرياضه وصاير جسمه مايتحمل اي مجهود كبير..
مرر يده على شعره بتعب راح تفكيره لبعيد بعيد هناااك عند ريم ..و بعدها راح بسابع نومه ,,
ــــــــــــــــــــــــــــــــــــــــــــــــــ ـــــــــــــــــــــــــــــــــــ

ندى منسجمه مع ياسر باالسوالف ..
دخلت ريم بخطوات سريعه بدون ماتلتفت عليهم وصعدت لغرفتها
ياسر بأعلى صوت:ياااااهووو نحن هنا ..!
ريم ميته من البكى ودموعها على خدها دخلت لغرفتها وقفلت الباب وراها
ندى بأستغراب:افا شصاير بريوم؟
ياسر واقف : طالع لها اشوف

(في غرفه ريم )


رمت العبايه والكيس بكل ضيق على الارض كان الموقف صعب عليها حست برجفه بجسمها جلست على طرف السرير تحاول تستوعب اللي صار,,
ضرب الباب عليها ياسر :ريوووم..
ريم ماودهايحس بشي :ياسر شوي مشغوله
ياسر : طيب اول ماتخلصين تعالي في غرفتي بس بسرعه قبل لااطلع

خذت روبها ودخلت للحمام تهدي اعصابها بماء دافي ,,..
ــــــــــــــــــــــــــــــــــــــــــــــــــ ــــــــــــــــــــــــــــــــــــــــــ

ساره بيدها الجوال كسرته من كثر مكالماتها لسامي اللي مغلق جواله
طلعت في الساحه لعل احد يعطيها بصيص امل من امس مغلق ولااحد يدري عنه من ربعه ولاحتى داوم في الجامعه تحاول تهدي جدتها اللي تحبه اكثر واحد من عيالها اللي تزوجوا وبقى سامي
خذت نفس قوي ودخلت داخل,,تستأذن من امها تطلع لريم يمكن تهدي قلبها
ــــــــــــــــــــــــــــــــــــــــــــــــــ ـــــــــــــــــــــــــــــــــــــ


غرقانه في تفكيرها تعشق سعود تحب كل شي فيه احتارت في نفسها (ياربي اصدق كلام لمياء بأنه قال هاالكلام لانه معصب ولا ايش ؟!

,,اففف لازم اتصرف وانهي هذا الشي مدت يدها على دفترلمياء قطعت ورقه
بدت تكتب كلام بداخلها .طوت الورقه رشت شوي من عطرها
اتجهت لغرفه سعود
مشت بداخل الغرفه عطره المنتشر في الغرفه يزيد من ضربات قلبها
قربت للمكتب ..
التفتت بخوف من سعود اللي نايم على الاريكه ماتدري عن وجوده حركت رجلها بخفيف تطلع من الغرفه حست ان سعود تعبان تسمع انينه وهو نايم جلست تتأمل ملامح وجه عيونه رموشه جذاب وهو نايم اعلن قلبها بجنونه فيه..
ضلت فتره تطالع فيه ملامحه ودموعها على خدها حست على نفسها وطلعت بسرعه قفلت بابه بهدوء

دخلت غرفه لمياء رمت الورقه على الارض وداستها برجلها بقوه : احبك قسم بربي احبك بدت ترجع لها حالاتها الهستيريه من البكاء
ــــــــــــــــــــــــــــــــــــــــــــــــــ ـــــــــــــــــــــــــــــــــــ

هلا وغلا نورت الفله بكبرها
ساره :والله بأهلها منوره
ام ياسر :تفضلي يابنيتي
ساره :تسلمين ياخاله بس ابروح لغرفه ريم
ام ياسر:خذي راحتك حبيبتي
ساره : تسلمين ياالغاليه
............................................
تجفف شعرها وبداخلها تدعي عليه ماكانت ريم تحب حركات التعارف بنت متربيه احسن تربيه
انتبهت لضرب الباب
اتجهت له وفتحت : سااااره
ساره تضم ريم وتبكي وريم تبكي بعد
ريم : ريم ليش الدموع.؟
كانت كل وحده تبكي على الشي الثانيه ماتدري عنه ؟
ريم على الموقف وساره على عمها
ريم تمسح دموعها وتحاول تهدي ساره
ريم :خلاص لاتبكين ياحبك تشاركيني في كل شي
ساره :انتي اللي شاركتيني ورجعت تكمل صياح
ريم : خلاص سوسو ترى بطردك من الغرفه فيني ضيقه وابيك تواسيني وتجين تزيدين علي
ساره: ليش ايش صار
ريم تغمض عيونها تطرد صوره المجهول اللي شافته :طلع رجال ياساره الوقح الخسيس
ساره مفهيه: من
ريم :اللي كانت تكلمني بأسم تولين
ساره :شوي شوي فهميني السالفه
.ـــــــــــــــــــــــــــــــــــــــــــــــــ ــــــــــــــــــــــــــــ

الصباح الساعه 10.21
طلع من الحمام بعد ماأخذ له شاور حس بنشاط اليوم اول يوم له بوظيفته الجديد بشركه خالد بعد ماكان متوظف عند صديق ..

ابوه لبس بنطلون اسود وقميص ابيض فاتح نص ازاريره خذى جواله ونظارته ونزل تحت

ام يوسف جالسه عند التلفزيون في الصاله
...صباح القشطه ياقشطه التاج انتي
ام يوسف :لا خلها الصافي احسن
سعود يبوس راس امه وبأبتسامه : مايخالف الصافي علشان خاطر هاالخدود الورديه
سعود :الا وين العسل طيب
ام يوسف : توه طالع
سعود يصفق ويصفر :والله يعني داريه اني اقصد ابوي الله الله الله على الحب يايمه
ام يوسف استحت :ابروح اقول للخدامه تجهز لك الفطور واقعد ابيك بموضوع
سعود يضحك على امه ويبي يتهرب من موضوع نوف :لايمه ابفطر مع خالد تامرين شي ياقشطتي
ام يوسف :انتبه لنفسك زين ولاتسرع باالسياره
سعود يأشر على خشمه >يعني على خشمي وطلع
فتح الباب قابله هندي معه سطل المويه واقف عند سيارته يبي يغسلها له
قرب سعود عنده وعطاه ميه ريال وركب سيارته الهندي :بابا وقف انا في غسل الحين
سعود :لا نظيف وحرك السياره وراح
الهندي يطالع في الميه وجالس يبوسها بقوه وفرحان :هزا كووول سعودي كويس>وقت المصالح ابو هنود
ــــــــــــــــــــــــــــــــــــــــــــــــــ ـــ

نوف في الفصل سرحانه تشخبط باالورق على الورق وتفكيرها بسعود (في نفسها) لازم تنفذ خطتها اللي مقرره عليها اليوم لازم تتقرب من سعود وتخليها يحبها غصب
.
...
الساعه 12 الظهر نهايه الدوام


رجع سعود من الدوام لشقه ومعه الغدا مايدري عن منار من امس
الخادم مسافر وينتظر خالد الخادم الجديد الشقه فاضيه ولافيه احد الا منار دخل الصاله
استغرب من وجود منار وهي ماعليها حجابها كانت نايمه على الكنب
في نفسه (شكلها تطالع التلفزيون ونامت )
كأنها طفله وهي نايمه بشرتها الوريه وملامحها الجميله شد انتباه سعود
احتار يصحيها او لا ,, ماحب يحرجها جلس على الكنبه اللي قريبه منها وهو يتأملها انوثه ودلع مايدري ليش جت على باله ريم ضحك بخاطرهوهو يقول( فرق كبير بين منار وريم من ناحيه الدلع ههه)
وقف واتجهه للمغاسل يغسل يده

فتحت عيونها وريحه الغدا تدغدغ خشمها جوعااانه من امس ماكلت الاغداها
عرفت ان سعود اللي جايب لها ومن غيره يهتم فيها قربت للطاوله وبدت تاكل

طلع سعود وشاف منار والابتسامه على خده ..
منار تمنت الارض تنشق وتبلعها انحرجت من سعود ماتدري ليش سعود يسبب له احراج وربكه

طلب منها سعود تجلس وهو طلع من الشقه علشان تاخذ راحتها

صارت تسب في نفسها احتارت من نفسها ماتدري ليه بدت تميل لسعود هل من تعاملها او شي ثاني ..؟؟؟؟؟؟

ــــــــــــــــــــــــــــــــــــــــــــــ

في المدرسه ..


دانه : يله نوف البوابه انفتحت
نوف : لحظه اروح اكلم واجي
استخدمت نوف تلفون المدرسه علشان تنفذ الشي اللي في بالها,,
سعود :يامرحبا
نوف بجرائه وهذي عادتها :الو سعود انت فاضي
سعود :من انتي
نوف تدلع صوتها :انا نوف في المدرسه تقدر تمرني اخوي مشغول ومالي الاانت
سعود :طيب امرك بعد شوي
نوف بفرحه بس تخفيها:اوكي باي

,,,,,,,,
في المطبخ تزين لها الشاهي رفعت بريق المويه المغليه سمعت صوت باب الشقه ينفتح ارتبكت ومن غير ماتنتبه انكبت المويه على يدها ..
رمت البريق على الارض وجلست تصيح من المويه اللي تحرق يدها
خالد ركض للمطبخ متجهه للصوت

منار على الارض تبكي بقوه
خالد واقف يطالع منار ولايدري ايش يسوي :ايش فيك؟
منار ماردت وبكاها يزيد وجلدها ينشال من يدها
خالد بتطنيش :لاتصيري زي البيبي وتبكي كذا مافيك الا العافيه راح وخلاها تغلي من داخلها

جلس عند التلفزيون زاد من درجه بروده المكيف الرياض درجه حرارتها في هاالصيف عاليه
وقفت منار وهي تكتم صوت المها طلعت من المطبخ لغرفتها

خالد بأحتقار:مره ثانيه مااشوفك طالعه من غرفتك وجهك هذا ماابي اشوفه
منار تمنت لو تكب الماء على وجه مغرور وجماله يزيده غرور ( بداخلها تدعي عليه )

دخلت غرفتها وهي بتموت من الالم
الم يشبه الم جرح قلبها ...
بدون شعور خذت جوالها وكلمت سعود اللي عطاها رقمه اذا احتاجت شي
ــــــــــــــــــــــــــــــــــــــــــــ


في السياره بين الزحمه واقف عند الاشاره ومعه نوف في الكرسي اللي وراء
نوف تحاول تلفت انتباه سعود بدلعها
جوال سعود يرن
رفع السماعه
:ايوه
منار بصوت مخنوق :سعود ابي المستشفى
سعود :منار صار شي
منار تبكي ولاقدرت تتكلم صكت السماعه بوجهه
انجن سعود لايكون صار لها شي اسرع باالسياره ركب فوق الرصيف متجاوز الزحمه قطع الاشاره متجهه لشقه,,,
ــــــــــــــــــــــــــــــــــــــــــــــــــ ـــــــــــــــــ






(البارت الســـآدس )



حست بشي يلامس خدها تضايقت :ندوو بلا ازعااج
رجع وعاد الحركه على خدها بالريشه
ريم :اوووه ندددى (فتحت عينها )
ياسر : ماشبعتي نووم .؟
ريم يدها على شعرها :ياسر؟ حسبتك ندى
ياسر بأبتسامه :ليش ماداومتي اليوم باالجامعه
ريم :ماعلي شي ..

ريم تحب اخوها ياسر واهتمامه فيها يذكرها بأبوها اللي توفى من سبع سنين..

(دخلت ندى لسى راجعه من الجامعه.. )

ندى بأزعاج :ريوم فاقدينك من امس سبحان الله الشخص المزعج ينفقد بسرعه ؟
ياسر يضحك على ندى :الا صدق ريم ليش ماجيتني امس ؟
ريم بارتباك :معليش جتني ساره وسهرت معي ..
ندى بصراخ :ريووووم ايش هذا الجمييييل
التفتت ريم وياسر على ندى :
ريم :ايش هذا ؟
ندى :من المفروض يسأل؟ لقيته بهذا الكيس (تأشر على الكيس المرمي على الارض)
ريم فزت مرتاعه حطت يدها على راسها تتذكر اللي صار:خذتيه من هنا ؟
ندى مستغربه: ريم شفيك اخترعتي والله خطيره ايفون فور وخاتم ذهب من وين جبتي الفلوس هذي ؟
ياسريطالع ريم المفزوعه ولاعلق على اي شي يفكر انها هديه من وحده من صاحباتها ..
ريم والعبره كتمت على قلبها ماودها يدري ياسر طلعت من طورها :ندى لاتتدخلين في اموري اطلعي براااا
ندى : اف اف خلاص مااني ميته على حلالك (طلعت برا)
ياسر :شفيك ريم كذا زين تصرخين على اختك الكبيره
ريم نزلت دموعها ولاقدرت ترد على ياسر
ياسر يمسح على شعرها:ريم اذا بخاطرك شي تراني اخوك ليش هاالدموع

(ام ياسر تنادي ياسر من تحت )

ياسر وقف :ابنزل لامي اذا بغيتي تقولين لي شي ناديني

ريم رفعت اللحاف بسرعه بعد ماطلع ياسر قفلت باب غرفتها فتحت الكيس اللي نست امرها امس
صندوق شكله خرافي بداخله خاتم ذهب قمه الذوق
وايفون جلست على الارض محتاره من هذا الشخص وليش سوى بها كذا..


.................................................. .................................................. ..

فتح الباب نزل متجه للعماره
نوف خافت (ايش صاير ليش نزل هنا ولاحتى نطق بشي )رفعت راسها للعماره الفخمه المكونه من ثلاث ادوار وهي مستغربه):ايش فيه ؟

دخل يده بجيبه يطلع المفتاح :اففف نسيت المفتاح باالسياره رن الجرس بظنه ان منار هي اللي راح تفتح..

خالد يقلب باالقنوات حط الريموت وقام متوجه للباب
..سعوود وين مفتااحك؟
سعود بأستعجال :شصار بمنار؟
خالد بأستغراب:مناار ايش فيها؟
سعود طنش خالد وركض لغرفه منار
خالد التفت لسعود من بعيد وفي باله عشرين سؤال؟؟؟؟؟
فتحت منار الغرفه والعبايه عليها ماسكه يدها اللي تشوهت بألم
سعود بخوف:شصار؟
منارتمد يدها:انكبت مويه حاره
سعود غمض عينها مايحب يشوف الجروح والدم بس حمد ربه ان هذا بس اللي صار توقع شي اكبر:طيب انزلي قدامي
طلعت مناربعد ماعدلت حجابها زين ووراها سعود
خالد معصب:سعوووووود
سعود ماعنده وقت يناقش خالد :خالد خل هاالشي بيني وبينك بعد ماارجع وطلع من الشقه مطنش صراخ خالد ...
.................................................. .................................................. ........
في بيت حمد ..

من الساعه 11 الصباح الى الظهر والجميع ينتظرون حمد بقلق
ام حمد :,ساره كلمي ابوك واعطيني اكلمه
ساره بيدها الجوال :يعطيني مشغول يمه؟
ام حمد تفرك يدها ببعض :لاحول ولاقوه الابالله
ام ساره:هدي خالتي انتي تعبانه مب زين لك تقلقين نفسك انتي تعرفين العيال بهااالسن طايشن
ام حمد :سامي غير العيال ولدي تربيه يدي ولاعمره زعلني منه
..السلام عليكم
وقفت ام حمد بدخول حمد بخوف:ها ياوليدي طمني مالقيتوا سامي مايدرون وينه
حمد يحب راس امه :بلغت الشرطه وهم يتولون كل شي يمه ..
ام حمد وهي تصيح ويدها على قلبها :اويلاه على وليدي لايكون صار له شي والله ان قلبي يوجعني عليه
ساره اسرعت تضم جدتها بقوه وهي تصيح :يمه لاتتعبين نفسك تكفين ان شاءالله يجي اليوم
حمد يحاول يهدي امه لاتتعب قلبها المريض :التفت لزوجته طلب منها تجيب علاج امه بسرعه ..




.................................................. ........................................

ركبت بجنب نوف وهي مرتبكه ركب سعود وتوجه للمستشفى
نوف عينها على منار كان ودها تسألها مين تكون لاكن وجود سعود يمنعها
منار حاسه بنظرات نوف اللي راح تاكلها: طنشتها ولفت راسها على الشباك وتفكيرها بسعود
(ليش ماخذ تفكيري هاالايام ياسعود اقدر افسر الحين شعوري اني صدق احبك ولا مجرد امان بوجودك رفعت عينها على سعود حست
قلبها يزيد من دقاته
حطت يدها على قلبها
ليش قلبي ضعيف ومشاعري مو على كيفي كلهم ذيابه زي خالد مايهمهم الا شي واحد .... بس احس بسعود غير ماادري ليش ؟؟؟؟
لولا سعود بعد الله كان انا مرميه باالشارع ميته جوع وفريسه لذيابه امثال خالد تذكرت موقف خالد اليوم لما شافها
تبكي الم(عضت على شفاتها بقهر )
ياخساره حبي لي لك ياخالد ماتدري كيف كانت منار تعشق الارض اللي تمشي عليها..؟؟؟
مر في بالها تركي اشتاقت له حيل قررت تزوره بكره وراح تزوره اكثر باالايام الجايه رجعت عينها على سعود تتأمله من غير شعور )


وصلت المستشفى

منار في داخلها (مين هذي لاتكون اخته ايش ارد عليها لما تسألني من انا ) فتحت الباب ونزلت
سعود ينتظر نوف تنزل...
قرب من بابها :نوف انزلي
نوف بدلع :تنزل وهي تأفف
نزلوا وكانوا بجنب بعض يسبقهم سعود بمسافه قريبه
نوف استغلت الفرصه :مين انتي..؟
منارماعندها اجابه :ماردت عليها...
نوف :انا اكلمك
منار :وانا ماراح اتكلم ..
نوف وقفت مصدومه من ردها ..
منار اسرعت بخطواتها وصارت قريبه من سعود ماتبي تتمشكل بوجوده ولاتبي تحرجه عندها
نوف واقفه تطالعهم ومقهوره من منار اللي كان شكلها فاتن باالعبايه بطولها وجسمها وحتى عيونها حسست بغيره كبيره
لف سعود لنوف الواقفه "ليش واقفه ..؟
نوف انفجرت وضربت رجلها باالارض مثل الاطفال :مين هذي الوقحه اللي بجنبك .؟
سعود (بداخله يالليل ايس اسوي مع هااالبنت ) تعالي لداخل لاتوقفين هنا مشى وخلاها وراه ولاحتى رد عليها ..
بقهر ركضت لمنار والغيره تعميها شدتها مع عبايتها بقوه
منار صرخت خايفه منها :بعدي يدك عني
سعود انحرج من الناس اللي التفتوا عليهم
نوف بصراخ :لما اكلمك انتي توقفين وانا ماراح اسمح لك توقفين بجنب خطيبي ..؟؟؟؟؟
سعود علامه استفهام وتعجب فوق راسه (لا البنت تزوجتني صدق ضحك بنفسه )

سعود يصطنع العصبيه :نوووف بعدي يدك عنها انا ماني فاضي للمشاكل
مشى مع منار المصدومه وبداخلها يتردد (؟؟؟خطيبي؟؟؟ هي خطيبته ؟؟) طلب من نوف تجلس باالانتظار لحد مايخلص



..................................



ام ياسر : اليوم تروحي معي نتقضى من السوبر ماركت
ريم :ليش يمه خلي ندى تروح معك
ام ياسر :ندى مداومه باالجامعه انتي الفاضيه وانا عازمه الجيران اللي تو ساكنين ومحتاجه شويه مقاضي للثلاجه
ريم بتعب: اوكي
ام ياسر : يابنت انتي فيك شي ؟
ريم بفهاوه :لا يمه بس ضايق خلقي شوي
ام ياسر : بنت الجيران راح تجي مع امها هي في عمرك
ريم :والله مالي خلق اقابل احد يمه
ام ياسر :يعني شلون
ريم : طيب طيب ابطلع ...عن اذنك يمه ابكلم ساره
ام ياسر (ياربي هذي البنت مو طبيعيه اليوم )

بدر: ريوووووم
ريم : تراني قريبه فجرت اذني

بدر :دبابي ابي اغسله تعالي ساعديني
ريم : عطني اركبه دوره واخليه يبرق من اللمعان
بدر :علشان تخربينه زي ذاك اليوم
ريم :اجل دور احد غيري يافلذه كبدي

.................................................. ..................


ظلام من بين اربع جدران حتى الشمس مو باينه مايحس باالليل والنهار الابساعته مايدري ايش مصيره هنا
سند راسه على الجدار ضرب يده بقوه على الارض من القهر اللي بقلبه كيف صار زي اللعبه بيدين صديقه اللي ضحى بأشياء كثيره علشانه
توعد انه راح ينتقم منه ومن شله الفساد اللي معه كان دايم ضد هاالارهابين بكتابته في المنتديات وحتى متابعته للاخبار يحس بحقد عليها
تذكر خاله واحد من اصدقائه كيف توفت هي وعايلتها من التفجير اللي صار بحي من احياء الرياض
سامي :يمه ماابي يصير لك شي لادريتي اني مع هاالارهابين ياربي مصيري مصيرهم
مر على باله ساره حساسه ولاارضى احد يزعلها شلون وانا اللي بزعلهاا تذكر اخوانه وربعه وكل احبابه شلون بيخون وطنه ودينه على يد طلال
قام وبركان يثور بقلبه وضرب الباب بقوه ينادي طلال
طلااااال طلااااال افتح زاد من ضربات يده على الباب لاكن لاحياه لمن تنادي





.................................................. ............


وصل منار لداخل الشقه وتطمن انها دخلت بعدها نزل يوصل نوف
شغل السياره وحركها وهو يتحاشى الكلام مع نوف
نوف بضيق :مين هذي ..؟
سعود (مجهز التصريفه):اخت صديقي
نوف :وماعندها اخوان يودونها المستشفى بدالك
سعود طنشها
نوف مقهوره وبتنجن من برود سعود ..

..................................................

الساعه 9.13 مساء

عفاف :سعود قوم طالبين عشاء من المطعم اللي تحبه
سعود :مااشتهيت
عفاف :طيب شوف جوالك يرن
سعود:جيبيه لي
مدت يدها باالجوال وطلعت من الغرفه
حاتم:ياخي وينك
سعود :ماخذ لي غطه شوي
حاتم :تعال لشقه خالد جايب لنا تحفه ههه
سعود: مرهق باالحيل
حاتم:تعال ياشيخ لايفوتك هههه
سعود:شاك فيك انك شارب شي بس مايخالف جايكم الحين
صك السماعه وانقلب على جنبه اليمين بكسل وعلى باله خالد اللي كان معصب عليه اليوم
قام ودخل ياخذله دش بارد يتنشط وقرر من بكره يروح لنادي رياضي بدل هاالكسل اللي صاير يجيه


.................................................. ................
ندى : الله الله وش هاالزين
ريم :على بالي زعلانه ماراح تكلميني
ندى تضحك : خوات مابينا هاالاشياء ومن زود لقافتي استاهل اللي يجيني
ريم :ندى ابيك في موضوع لاراحوا الضيوف بس من اللي جاي
ندى : ام رائد وزوجه ولدها
ريم : واللي بعمري وينها ؟
ندى : مدري هذا اللي جاين
ريم تأكدت من شكلها ونزلت وراء ندى للمطبخ ..

.................................................. ......


دخل يدور خالد من بين زحمه هاالشباب اللي مجتمعين
دخل المجلس سعود :
ســــــــــــــــــلام على الكل...
ردوا الشباب هلا ابو الشباب
سلم عليهم وجلس جنب خالد:الا غريبه مااشوف احد من خوياتك
خالد مروق اخر شي وناسي اللي صار اليوم مع سعود :لا بتدخل شيختهم الحين ههه
سعود مستغرب مارد عليه مد يده على بياله الشاهي التفت على عبدالعزيز
:ماعاد تنشاف ياخي متى رجعت من البحرين..؟
عبدالعزيز :توني واصل قلت اسير عليكم
سعود:عندك علوم جديده؟
عبدالعزيز بضحك :علووم جاامده وتوسع الصدر ههه؟

بعد خمس دقايق
دخلت حرمه عليهم تلفتت انظار الشباب عليها

فستان احمر خالع قصير لنصف الفخذ شعرها مصبوغ اشقر طويل جسمها رشيق ومشدود طويله بيضاء
سعود رفع عينه عليها من بين ترحيب وضحك الشباب لاكن نظره متوجه على تجاعيد بشرتها

خالد :سعود تذكر ذاك اليوم يوم اقولك عندي لك شي يوسع الصدر ولاجيت هذا العوض اليوم
سعود: من هذي كبر جدتي..؟
خالد بضحك: عليها رقص يدوخ هز يذبح لايغرك عمرها
سعود:شكلها اجنبيه :اشر بيده عليها :يناديها :قربت عنده والابتسامه على وجهها مشكله سعود جذاب لابعد درجه :

سعود/من وين انتي ؟
..انا باباي مغربي ومامتي مصريه ربنا يرحمهم
سعود : اها اجل جايه مهجنه ايش اسمك.؟
اسمي عايشه
سعود:اسمك عايشه ههه انتي المفروض اسمك ميته ومنتهيه خلاص
عايشه ارتاعت :بسم الله عليا دانا لسى صغيره
سعود:والله اشك انك من ايام الصحابه الله يرضى عليهم المفروض يحطونك في المتحف ..
الشباب يضحكوون على سعود
عايشه حست ان كرامتها انهانت عصبت وقررت تطلع خذت شنطتها
خالد راح ورها :يتأسف منها لاكنها زعلت بقوه ولاراح ترضى الا اذا اعتذر لها سعود

رجع خالد معصب على سعود :امش اعتذر لها
سعوديحط البياله على الارض:ياخي ماقلت الا الحق المفروض اللي بعمرها على سجادتهم يتعبدون الله ويدعون بحسن الخاتمه
خالد بعصبيه:سعود اذا مااعتذرت انت الطالع وهي الداخله فاهم
قام سعود :طيب اعتذر لها علشان ماابي احد زعلان علي وبطلع مره وحده تتهنى بها
خالد مقهور من تصرفات سعود اليوم مره مع منار واليوم يخرب عليه جوه .....

.................................................. ...................



يوم الجمعه

اذن المغرب خذت عصاها تتوضأ للصلاه حاسه بثقل بجسمها

ساره على الكنب ماسكه الكتاب تحاول تذاكر امتحانها اللي اجلته الاسبوع اللي فات وبعدها رفضت الدكتوره تأجله اكثر من كذا
وعطتها فرصه اخيره
تقلب الاوراق بملل في كل صفحه ينرسم لها صوره سامي اسبوع وهو غايب عنهم ماقدرت تركز تعبها التفكير
كرهت الكتاب وملت من كثر ماتعيده ولاتستوعب رمته

وقامت لجدتها الباين على وجهها التعب :يمه فيك شي .؟
ام حمد :وليدي ياساره وليدي حالمه فيه
ساره بحزن : ان شاء الله خير يايمه
ام حمد : وصليني للغساله مافيني حيل امشي يابنيتي
ساره تمسك جدتها فجأه طاحت على الارض على صراخ ساره

.............................................

في الاستراحه ..
..درست الموقع زين مداخله ومخارجه
..كل شي تمام وهذا صور الموقع باالتفصيل بس نتظر اي امر منكم
..راقب المكان زين اليوم ..بكره نبدا
ومن اللي باالسياره ..؟
اللي باالسياره بيكون سامي تتربط عليه كل التفجيرات
..بس الولد مب راضي وهذا بيخلي الخطه تفشل
..لاتخاف هذي شطارتي وراح ينفذ كل شي باالتمام
طيب الجهه الشماليه والشرقيه انت تعرف الموقع كبير واالسياره متوجه للوسط بس
الشرقيه خلها على طلال والشماليه على بندر

كان برا الغرفه شخص يسمع كلامهم من وراء الباب وفي باله خطه لازم ينفذها اليوم ..اخذ المسجل وحطه بجيبه وتوجه للمطبخ ..

.....................................
قلبت جوالها المقفل من كم يوم
(منار ليش ماتردي على مكالماتي طمنيني عليك ..؟ الرساله من ساره
( ياالدب ردي قبل لااكسر الجوال على راسك .عشرين الف مكالمه ولاتردين.الرساله من ريم

ماتقدر تستقبل مكالمتهم نفسيه مريضه خافت عيونها تفضحها كيف نظرتهم لها فضلت ماترد على احد خلال هاالفتره على الاقل
مسحت بقايا دموعها قطع تفكيرها
اصوات ضحك مختلطه شباب وبنات موسيقى دخان هذي دايم حال شقه خالد... حست بجبل على قلبها
فتحت الشباك تشم لها هواء ..كان هواء الرياض حار مثل حزنها وقلبها محروق انصدمت بخطبه سعود حقرت نفسها انها فكرت بيوم تحبه
(غبيه وراح ابقى طول عمري غبيه اي كلمه او فعل زين من اي شخص اصير الهث وراه بأسم الحب عديمه الاحساس انا من بعد اللي صار طفله
ماتعرف الصح واالغلط )من اسبوع ومنار على هذي الحاله تبكي على حالها
حتى الاكل اللي كان الخادم الجديد يجيبه بأمر من سعود ماتذوق الاشي بسيط منه قررت تموت بعد مامات قلبها الغبي
لاكن في شخص لازم تحيا علشانه( تركي ولدها )

سمعت صوت احد يصفر لها من الشارع نزلت راسها لتحت تشوف (كان مجموعه شباب رافعين راسهم ويصفرون لمنار شكلها كان
واضح هي باالدور الثاني..
بعدت وصكرت الشباك بقوه (حتى الهواء الحار راح تحرموني منه ..)

...................................

فاتح الاب يلعب بلياردوا اسبوع ماراح الشقه ولاحتى الدوام طنش مكالمات خالد من بعد اللي صار
فتح باب غرفته ودخل مازن نط بحضن سعود:هلااااا بحبيب عمووووه
سعود يحضن مازن بقوه مشتاق له ولشقاوته
دخل يوسف وبيده ولده مالك
سعود فاتح يده ليوسف:هلاااا ابو ماازن الحمدالله على السلامه ياارجال ماعاد تنشاف مشتاقين لكم
يوسف يسلم سعود : خلاص ماعاد بتشتقون لي كل شوي ناط بووجيهكم
سعود : له له احلف جاك النقل ..
يوسف والفرحه على وجهه:ابشرك ..
سعود يزغرد يقلد الحريم : يبي لك ذبيحه ابشر بكره عزيمتك..
يوسف بضحك : ماراح ارضى الا بقعود
سعود :خلها على حسابك وابشر بها
يوسف :افا اخوي قعيطي اجل ..؟
سعود:الا قلي وين بتسكن..؟
يوسف :والله ودي اسكن فوقكم واسع ويكفي لي
سعود بمزح :اقول ياشيخ ارجع للديره اللي انت فيها احسن ولاعاد اشوف وجهك
يوسف يضحك :افا ليش؟
سعود:هذا انا مختاره قبلك ابسكنه انا وزوجتي تخبر انا دلوع الماما ولاابي افارقها
يوسف : تصدق عاد ان امي طردتني من قلت لها هههه تقول هذا لسعود ونوف لاحد يجيه
سعود يحك راسه بقهر :انت متأكد انها قالت نوف نوف تكفى عدل وبدل ..(اسبوع وهو يتجنب هذا الموضوع مع امه )
يوسف :هههه ليش ماتشوفني زعلان كذا خطبه وعرس وانا اخر من يعلم
.................................................. .......

جو متوتر الكل ينتظر الدكتور يطمنهم على صحه ام حمد
طلع الدكتور :وين زوجها ..
حمد :ابوي متوفي بشرني عنها
الدكتور :الحمدالله على قضاه وقدره البقيه بعمركم اظاهر تعرضت لصدمه وقلبها مريض ولاتحمل
حمد تجمد بمكانه وعينه على الارض
ساره (اخذ القدر شخص عزيز عليها) انهارت ولاقدرت تتحمل
ريم تضم ساره خايفه عليها وهي تبكي اخذوها الممرضات للغرفه
الخبر قوي على الجميع ماتت ام حمد وقلبها محروق على ولدها اللي ماحد يدري عن مكانه لحد الحين

.................................................. ......

البارت الســآبع ..




ي ــآرب قوي شعور الصبــر فيني
وعسى نهايه صبرنا فرج ||



لفت شرشف الصلاه بتنهيده حاسه بكتمه على صدرها لدرجه ان ودها تقطع ازارير لابسها من الضيقه مالها نفس تقابل احد من المعزين
من ثلاثه ايام وغرفتها تخفي بكاها وانينها ماتبي تزيد على احد حزنه يكفي اللي فيهم ..

رفعت يدها تدعي وقلبها ينزف الم ان يرحم الله جدتها ويرد لهم سامي ..

طق باب غرفتها وانفتح بهدوء ...
..ساره حبي اجيب لك شي تاكلينه تو ابو محمد جارنا داخل باالغداء على الضيوف علشان خاطر امك كلي لو لقمه ..
ساره وعينها على الارض :ريم والله مااشتهي حتى الكلام ..
ريم تقرب جنب ساره: امي حصه (تسميها امي باالاحترام)ماهي بحاجه لدموعنا يابعدي كلنا نهايتنا كذا هي تبي دعائنا وبس..
ساره بدموع :احبها ياريم ماتتخيلن شلون فرحت لما قال ابوي ان جدتي بتسكن وياسامي ويانا (تقطع كلامها من البكاء)راحوا وخلوني ياريم
ماقدرت ريم ترد لان العبره ردت كلامها جاء في بالها ذكرى ابوها المتوفي حست بأحساس ساره وبحزن حاولت تهديها طبطبت على كتفها
كأنها تحثها على الصبر
وطلعت من الغرفه تقابل المعزين مع امها وام ساره ...

عند الدرج حست بجواله يدق كان على الهزاز مدت يدها لجيبها (المتصل ياسر..)
..الو
ياسر:ريم شخباركم اليوم..؟
ريم :الحمدالله على كل حال..
ياسر :ماشفتي جريده الجزيره
ريم :لا ليش طلع الخبر..؟
ياسر :اي طلع بلغي ام نواف تبلغ حمد ادق عليه مايرد وانا باالعمل الحين
ريم :خلاص بقول لخالتي ولساره الله يعطيك العافيه ..
(ياسر سوى بلاغ عن سامي بصورته ومواصفاته واللي يعطيهم اي خبر له مبلغ كبير قدر يجمعه من رجال الحاره اللي علاقتهم مترابطه في بعض)
قفل الجوال من ريم تمنى من قلب ان هاالشي يفرح ساره (يميل لها من بين كل البنات من كانت صغيره كاان يحب خجلها وبرائتها
كتم حبه لها ولاخبر حتى ريم وندى كان دايم يحب يسمع اخبارها من سوالف ريم ..
ام ياسر تلح عليه باالزواج كبر في عمره ووظيفته جاهزه والكل يتمناه لاكن ينتظر ساره حتى تكبر شوي ويقدر يضمها لمملكته وتصير ملكه
وقع على الاوراق بسرعه يلحق على الاجتماع مع المدير بعد عشر دقايق ...||



.................................................. ........................................

ام يوسف داخله على سعود اللي جالس في الصاله :مااشوفك تروح الدوام هاالايام ..؟
سعود بكذب :ماخذ اجازه يمه ..
ام يوسف تجلس معها القهوه :دام ماخذ اجازه اجل طلعنا لشرقيه قبل امتحانات خواتك..
سعود :اي شرقيه يمه بها الحر خليها باالعطله اوديكم لو تبون جزر القمر
ام يوسف :في العطله مو فاضي لنا مع زوجتك ..!
سعود يدور له اقرب مخرج علشان يتهرب عن الموضوع لاكن انصاد اليوم ..
:خليني القى الزوجه اللي ابيها ويصير خير
ام يوسف :وليه ايش فيها نوف تسوى البنات كلهم ..
سعود :معليش يمه ماابي اضيق صدرك بس نوف ماتصلح لي
ام يوسف : انا عطيت اختي كلمه لاني عارفه منت راد لي طلب والحين هذي تاليتها معك ..
سعود يحب راس امه :يمه انا الرجال اللي اخطب اللي ابي مب ام البنت تخطبني ..
ام يوسف بضيق تحط الدله على الطاوله :قلت بتاخذها يعني بتاخذها من كنت صغير وانتوا لبعض..
سعود بأستهبال يقلد البنات :طيب ياماما استخير اذا ماارتحت لها راح ارفضها
ام يوسف :قلت البنت جماال واخلاق ...
سعود بنفس الاستهبال :بس لازم اسكن لبيت وحدي ماابي حماتي معاي وابي شغاله وابي يكون بزواجي مطربه
ام يوسف مع انها متنرفزه الا انها ضحكت على ولدها بداخلها:قلت بتاخذها بتاخذها قامت وطلعت المطبخ ..
سعود ببرود :يمه السالفه غصب يعني الله يهديكن ياالحريم بس
(رمى نفسه على الكنب بضيق اخذ جواله بملل فتح على الرسايل وفتح على الاستديو طلع وفتح على قائمه الاسماء
خالد
نايف
عبدالعزيز
ريم
وقف عند اسم ريم يتأمل اسمها (مدري ليش هاالانسانه تجذبني ضغط على الاسم وهو محتار ادق ولا ماادق خليني اجرب حظي
والله يكفيني شر دعاويها
دق وانتظر الرد لاكان خاب امله ..حط يده على راسه الغرفه هاديه الامن صوت التلفزيون شاف خيال ريم ضحكتها بسمتها دفاشتها ..
.رن جوال رفع بسرعه يشوف من المتصل <من الفراغ
المتصل خالد ..(رحم حاله ساحب عليه ومطنشه من كم يوم اجل يطردني من الشقه ..)
..الو
خالد:ياالشين .. ياللي ماتستحي على وجهك
سعود:خير ان شاءالله داق تهاوش شكلك غلطان ياالاخو,,
خالد :سعيدان اعقل
سعود :عاقل من عمر الدنيا بسم الله علي
خالد :ليش ساحب علي ومطنش مكالماتي
سعود :ارد على واحد طاردني من شقته علشان وحده ماتسوى يااخي لو تشوف قلبي الحين كله لزقات جروح من سببك
خالد :ههه والله اني داق اتسمح منك ياالغالي بس احيان تصير غثيث وماتنبغى
سعود :طيب والمطلوب
خالد :ثنين بيض وواحد كبده
سعود :محد قالك من قبل انك سامج
خالد :الا انت قايلها لي يومني باالثنوي
سعود :الا اقول شخبار منار
خالد بنرفزه :الحين ايش جايب طاري منار انا ادق اتسمح منك وانت (منار منار)<يقلد زي صوته .. يااخي اذا كنت تحبها تزوجها وفكني منها
سعود :انا قايلك مابينا حب وخرابيط افهم انا ارحمها احسها مثل اختي ماابيها تحتاج لشي واذا كان على الزواج فأنت المفروض تتزوجها
تصحح غلطتك
خالد :انا يوم اغلط كنت مااني بعقلي (سكران) اما هي اللي بعقلها خانت ثقه اهلها من وراهم واذا على الولد فأنا ماني ملزم به مثل ماخانت اهلها
بتخوني مع عشرين واحد ..وبعدين صك السالفه ولاعاد تجيب لي طاريها وقل لي ليش ماداومت في الشركه ترى مشاكلنا مالها دخل باالشغل...
سعود :يااكثر كلامك ايش ماكل انت اليوم صايره الحروف عندك تندبل مرتين انا ماخذ اجازه من عندي
خالد :ههه شركه ابوك ماخذ اجازه يله تعال تراني مشتاق لك وطالع حزين وانطوائي بدونك كن احد معلمني ان اجلي قرب
سعود :طيب ابشر باللي يجي وينكد عليك عيشتك علشان تدعي ان اجلك يحين ..
خالد :هههه طيب نتظرك الليله...

.................................................. ...........................................

حست جسمها متكسر من الوقفه عند المعزين بدلت لبسها ببجامه مريحه وارتاحت على السرير وهي مقهوره من منار اللي مالها حس ولاخبر
من اخر مره شافوها..
فتحت شنطتها وطلعت الجوال عقب ماطاح في المطبخ وتكسرت الشاشه
ريم ..اح احس بيجرح اذني هذا.. تذكرت الايفون المرمي باالدولاب (الحين ليش ماادلع نفسي هديه وجتني .قربت من الدولاب طلعت الصندوق
بداخله الجوال بدت تخبط فيه وتشغله مدت يدها على جوالها تطلع الشريحه منه لاحظت ان فيه مكالمه فايته تأكدت من المتصل
( المتصل (تولين )
فتحت عيونها بقوه ..حقير لحد الحين يبي يكمل لعبته علي ..انقرفت من الايفون بعد ماتذكرت الموقف رمته باالدولاب وبداخلها تقسم
ماتستخدمه مره ثانيه لو ايش يصير قامت رجعت للسرير تحاول تنام لو ساعه ...

.................................................. ......
واقف عند الباب ..:ماكنا مستعدين قبل ثلاثه ايام طال عمرك ..
ابو عمار :طيب وبعدين ..
زيد :لو تبي ننفذ الخطه الحين تحت امرك الوضع تمام والموقع مراقب
ابو عمار بارتياح :خلاص بلغ الجميع..
زيد:ان شاءالله
ابو عمار :ومن اللي في السياره
زيد :سامي اما طلال وبندر في الجهه الشماليه والشرقيه
ابو عمار :التقارير باالتفصيل توصل لابو جهاد
زيد :ابشر راح اخلي عبدالقادر ينفذ المطلوب الحين ...

طلع زيد متوجهه للمخزن وهو يدعي ان يتم الامر على خير
طلال :السلام عليكم
زيد :وعليكم جهز كل شي اليوم ننفذ المطلوب
طلال :بدلني ابو جهاد مع محمود
زيد:وانت ايش وضعك
طلال :مراقب
زيد:خل عبداالقادر يجيني ..
طلال:طيب ..
طلع زيد يجهز الوضع .....
.................................................. ...................

جالس مع الشباب باالشقه كان وده يروح يتطمن على منار لاكن مايبي يحسسهم بوجودها هنا خايف احد يضرها


منار تدهورت حالتها النفسيه ونقص وزنها كثيرجسد بلاروح لااهل عزوه لها ولااخو سند مدت يده تقطع شعرها من غير احساس
صارت عاده عندها من دخلت الشقه وزادت هاالايام يدها في فمها بتوتر تاكل اظافرها..
كان نفسها تشوف تركي هالايام اللي راحت لكن خالد مانعها تطلع من غرفتها والاكل يجيبه لها عند الباب
يعطيها باالغصب تدخله خايف تموت وتوهقه ....


استغل فرصه ان الشباب لاهين باالبلوت سحب نفسه لغرفه منار...

قرب لباب وبهمس :منآآر..
من زمان عن سعود فز قلبها لهااالصوت وبدى يدق كرهت نفسها اكثر واكثر..
سعود :منار انتي بخير
ترددت كلاماته في قلبها انتي بخير انتي بخير ..يسأل عني ..؟؟؟؟
حس فيها شي طول صوته اكثر :ليش ماتردين ..
حست ان قلبها يسحبها لعند الباب قربت وهي تحاول تنطق بشي العبره خانقها :بخير
سعود من وراء الباب وبحنيه :تاكلين ..؟
تسندت على الباب كأنها طفله يتيمه محتاجه احد يرعها بكلمه طيبه :اي
سعود :بكره اخذك لدار الايتام موافقه
لمت يدها على قلبها وبفرحه يغلفها الحزن:اي
سعود :خلاص انا رايح لاتطلعين الشقه مليانه شباب ..راح وخلا وراه بقايا انثى محطمه..
.................................................. ...........................
اذنه على الباب الحديدي يحاول يسمع اي صوت يحسسه انه عايش بهااالكون حس بأصوات مشي قريبه تحتك باالتراب
قرب اذنه اكثر يسمع اي شي ..

بعصبيه:ليش داخل هنا ..
عبداالقادر :اجهز اللي قلت ..
زيد :ماتدخل الا وانا معك
عبدالقادر :ان شاءالله
زيد :جهز سامي نبي نطلع للموقع الساعه عشروعلى الساعه 11 نكون انتهينا
عبداالقادر :السياره جاهزه ...
زيد :خلاص طلعه وانتبه له ..

سامي يسمع اللي يقولون وهو مو فاهم شي
بدى الصوت يقرب للباب انفتح الباب الحديدي رجع سامي لوراء وعينه على الباب
دخل عبداالقادر بجسمه الضخم الطويل ولون الاسمر قرب لجهه سامي..
سامي عينه على عبداالقادر يحاول يدور الامان منها ..
نزل لمستوى سامي وقرب اكثر منه
سامي يرجع بخوف :ايش تبي ..؟
عبدالقادر يتلفت بحذر لوراء كأن يتأكد ان مافي احد يسمعه..
اسمع انت في امان صدقني انا اللي بساعدك ..بس اسمع لكل كلمه اقولها وانتبه لها ...

.................................................. .................................................. .............

نزلت لسواق اللي ينتظرها برا
حطت شنطتها على كتفها ومشت لجهه الباب....
سالم في نص الصاله : نوووف وين طالعه ...؟؟؟
نوف تتأفف بداخلها :طالعه للمشغل...
سالم :مع مين ...؟
نوف:السواق ...؟
سالم: لحالك..؟
نوف بملل:ايوه
سالم :خذي معك احد...
نوف :مين اخذ تبي اخذ نوال هالمعقده اللي ماتنشاف الا بالسنه مره
سالم يطلع مفاتيح سيارته :تعالي اوصلك انا ..
طلعت وراه وهي مغصوبه بس علشان تنفذ اللي مقرره عليه
(في نيتها تغير اللوك مقهوره من منار اللي صادفتها مره لاكن غيرتها ذابحتها في بالها تطلع صاروخ تفجر قلب سعود ..)

.................................................. .........



الساعه 10:15 الليل الثلاثاء في الموقع المحدد

تقــآبلوا كلهم بنفس المكان طلال مستغرب من سلوك سامي اللي كان مطيع لاوامرهم وبدون اي تردد لاكن خمن انه عرف طريق الصواب
ركب سامي السياره من نوع فاخر سوده حس برجفه بجسمه وعبدالقادر يربط المفجرات على خصره
فكره متشتت يصدق عبدالقادر او يروح ضحيتهم ..تمنى من كل قلب لو تفجر ان يصير رماد حتى ماتدري امه ويسود وجهاا ..
عبدالقادر :مستعد
سامي يهز راسه بخوف ووجه اصفر شاحب
عبداالقادر :توكل على الله ادخل
حرك سامي السياره لداخل السكن الكبير وهو بداخله يستودع نفسه ..
طلال وزيد يترقبون الوضع حتى يسمحون لمحمود وبندر
وقفت السياره عبدالقادر قدر يوصل لجهاز الاتصال بدون لايدري زيد :سامي فك الحبل بسرعه عشر دقايق وتتفجر الجهتين ..
بدآ سامي يحرك ويفك الحبل بطريقه عشوائيه عجز يركز من الخوف
عبداالقادر واقف بجنب زيد ينتظر لحظه هروب سامي ..
مرت خمس دقايق وسامي مانزل ..
عبداالقادر متأكد ان التفجيرت حول سامي فاسده وخربانه لاكن محمود وبندر لا...
انتظر وهو على اعصابه بعدها ماقدر يتمالك نفسه دخل الموقع يركض على صراخ زيد اللي يطلب منه مايدخل
قرب عبدالقادر من السياره فتح الباب بسرعه
حس ان سامي تايه ولاعرف يفك الحبل صار يجره وهو فاقد اعصابه 4 دقايق 3 دقايق ويتفجر المكان
قدر يفتح الحبل اخذ سامي على كتفه كان باالنسبه له كطفل بحكم ضخامه جسمه ركض وزيد يراقب من بعيد
طلب من طلال يفركش الخطه ويطلع هو ومحمود وبندر يطارد عبداالقادر خايف يبلغون عليهم
طلال حقد على خيانه عبداالقادر ركب سيارته ولحقهم
طلع عبداالقادر يركض بين احياء الرياض القريبه من السكن
لمح حارس السكن الاجنبي محمود والتفجيرات حول صدره رفع السماعه وهو يرتجف من الخوف وخلال دقايق والشرطه
محوطه السكن والاحياء القريبه

وصل سامي لطريق مفترق طلب منه عبداالقادر يروح بجهه وهو بجهه ركض سامي بكل قوته لاكن طلال كان اسرع منه ناوي على قتله
لان موتهم على يد سامي اذا بلغ ..
فتح باب السياره ونط على سامي مسكه طلال اللي عيونه مليانه شرار
سامي حقد على صديقه وتندم انه في يوم حتى ابتسم في وجهه حس قوته بيدينه ضرب وجه طلال بقوه ودفه على الارض استغل الفرصه وهرب
طلال بدى ينزف لاكن مااستسلم ركض وراه من حاره لحاره
سامي نط فوق براده ماء ودخل بيت الامام اللي بجنب المسجد كان البيت مظلم باين ان مافي احد
طلال ضيع طريق سامي وصار يروح يمين شمال في الحواري
قدرت الشرطه تقبض على محمود ام الباقي هربوا ..
تسند سامي على الجدران ياخذ نفس حس روحه بتطلع فجأه سمع صوت في البيت ومشي يقرب منه ...

.................................................. ..........
طلب له عصير ليمون باالنعناع وحرك سيارته للبيت
حط الجوال على السبيكر ودق على ريم (وفي داخله مراح امل الا لمن تردين علي)
دق ثلاث مرات وفي كل مره مايحصل رد..رجع يدق المره الرابعه وهو سرحاااان ..
:ووووولك وجه ياااعديم الاحساااااسسس ترجع تكلم
سعود نط من الروعه على صرخه ريم وانكب العصير على رجله ماكان متوقع انها ترد
:بسم الله الرحمن الرحيم بغى قلبي يوقف منك ..كبيتي عصيري الله يصلحك..
ريم بضيق: جعله يوقف ان شاءالله وتريح الناس منك
سعود وهو يمسح العصير :طيب يرضيك يوقف قلبي وانا اسوق السياره
ريم :ايش عندك نيه هاالمره ؟
سعود عدل جلسته يحاول يعبر عن مشاعره وبصوت رومنسي :ابي اعتذر لك..؟
ريم:ماني محتاجه لاعذراك ولاعاد تدق لاجي افقع وجهك
سعود:والله احس اني مكلم واحد من اخوياي مافيك نعومه انتي ههه
ريم :مخليه النعومه لخوياتك ..امسح رقمي ولاترى بدعي عليك
سعود : ههه متربيه عند عجيز معلمتك شلون تدعين على الناس
ريم:والله هاالعجيز مربتني احسن من تربيه امك
سعود:افا له له تغلطين على امي
ريم صكت السماعه بوجهه وقفلت جوالها...
.................................................. ......................



البارت الثامن ..

خفض من صوت نفسه الواضح وهو يلهث من الركض سمع صوت خطوات اللي تقرب من عنده حاول يوقف على رجله استعداد لاي شي

امل زوجها طالع يجيب اغراض لها وراجع خافت بعد ماسمعت صوت شي قوي برا في السور طلعت وهي خايفه تمنت انه يكون قطو اي شي
غير الحرامي ....تمشي بخطوات ثقيله ومتعبه
سامي متجمد في مكانه وعينه على الظل العاكس على الجدران وهو يقرب ...

سمع شهقه وصرخه قويه وبعدها صرخات....

ارتبك من هاالبنت اللي طاحت على الارض تتوجع لما شافاته ضغط على يدينه بتوتر مايدري ايش
يسوي ..
امل كانت حامل ومن الروعه بدا الجنين ينزل جالسه على الارض وهي تموت من الالم بدت تنزف وهي بشهرها الثالث ..

.................................................. ...........

يمه ايش تسوين في هذا الوقت..
ام ياسر وهي تصفط الملابس : اغسل واكوي انشغلت مع ام نواف وتجمعت علي هالملابس
ريم بحنان: يابعد قلبي خليني اساعدك يمه
جلست بجنب امها وتربعت على الارض بدت تصفط وترتب وهي سرحانه وبالها بعيد
ام ياسر: ليش مارحتي تنامين عند ساره ..
ريم : بكره بداوم قربت الامتحانات النهائيه وابي استعد لها ...
ام ياسر :شدي حيلك ماارضى الا بممتاز ..؟
ريم بأبتسامه : قدها وقدود..
فتره صمت بينهم وكل وحده لاهيه في شغلها ..
ريم بتفكير :يمه ..
ام ياسر :نعم
ريم :ليش مانزور عمتي هيله ..
ام ياسر كشرت لما جاء اسمها :ايش جابها في بالك في هاالوقت ...
ريم : نفسي اتعرف على بنات عمتي وعمتي اللي مااعرف غير اسمها بس مااتذكرها الا يوم كنت بصف ثالث ابتدائي
ام ياسر تتجاهل ريم :صكري الموضوع
ريم :يمه مايصير كذا انا ماني صغيره ناقشيني مب تسكتوني وبس لازم اعرف ايش بينك وبين عمتي
ام ياسر :رمت اللي بيدها وطلعت فوق لغرفتها
نزلت ريم راسها بحزن وفي نفسها اكيد صاير شي قوي لازم اعرفه ليش الكل مخبي عني ..جمعت الملابس على بعضها وقامت
توزعها على دولابات اخوانها ماعندهم شغاله ام ياسر رافضه تبي تسلي نفسها باالشغل ..


.................................

نزل يــآسر للبقاله وخذى الجريده ..
بعد ماتأكد من ريم ان ساره ماقرت الجريده دخل الحاره ..
مر على بيت حمد دخل الجريده تحت الباب ودق الجرس بعدها دخل بيتهم ..

ساره اللي كانت في المطبخ سمعت الجرس طلعت بسرعه للباب
شافت الجريده خذتها ومن وراء الباب :مين..؟
مافي رد ..خذت الجريده ودخلت داخل ..وهي مستغربه

جهزت اليانسون عشان يهدي اعصابها ودخلت غرفتها ..

فتحت الجريده تقرا خبر سامي..وهي تشوف صورته وتبكي ضمت الجريده لصدرها وزادت من بكاها كيف ماتبكيه وهو اقرب شخص لها
حتى نواف اخوها لاهي باالبلاك ولامع اصدقائه مو علاقته قويه زيه

................................

ماتحمل الموقف البنت راح تموت قدامه مافي حل له الاان يهرب مايدري ايش يسوي حتى الجوال مامعه رجع على وراء وهو متردد
طمر على الجدار الخلفي لبيت الجيران ونزل داخل البيت ..
كانت مساحه البيت كبيره دعى ربه ان احد مايشوفه على الاقل هاالساعه بس... جلس يستريح في زاويه ضيقه حس بتأنيب
ضميره وشلون ترك البنت بهاالوضع وراح صدع راسه وهو يتذكرها لو صار لها شي هو السبب..
ذكر الله بهمس وكأنه يحاول يطمن نفسه .......مرت ربع ساعه وهو في مكانه.. قطع صمت المكان صوت الشرطه وشكلها تطارد
احد في الحاره صوتها قوي ارتبك بقوه تجمد الدم بعروقه ....
سممع صوت بنات وركض متجه له .......

عهد و سلمى وولد صغير اسمه حسام عمره سنتين ..

عهد : عمرها 18 سنه عيونها نعسانه وبنيه اللي يشوفها يجيه النوم لاكن مخليتها روعه وشعرها صابغته
ببني شكولاته لحد كتفها شعرها وقصتها طبقه وحده لونها برنزي
سلمى :صديقه عهد امها سوريه بيضاء وفيها ملامح شاميه متزوجه وولدها حسام ..

البيت فاضي الامن وجود سلمى زايره عهد اللي اهلها معزومين على زواج ....
كانوا طالعين برا وجالسين على الحشيش
ومعهم القهوه وشكولاتات ... سمعوا صوت الشرطه ركضوا يطلون مع الباب من اللقافه

الباب كان بجهه سامي

عهد لمحت سامي في الزاويه :بصرخه بسم الله الرحمن الرحيم مسكت تنورتها تهرب لما شافت سامي اللي حالته مبهذله
اما سلمى ركضت لولدها ورفعته على كتفها تلحق عهد وهم يصارخون من الخوف ..
سامي خاف احد منهم يبلغ الشرطه مافي فرصه يهرب من جديد الشرطه محوطته

نطق بصوت عالي ينسمع (والله ماني حرامي وقفوا والله العظيم الشرطه يطاردوني وانا بريئ..

عهد ماوثقت في كلامه صكرت الباب الداخلي بوجهه وضمت سلمى وهي تصيح وخايفه
جلس سامي على الدرج وهو يآئس من حاله ....سمع صياح عهد وسلمى تهديها

سلمى: تعالي هيا لغرفتك فوق نفتح البلوكونه وننادي الشرط اللي تحت

هنا سامي حس انه بينفجر مسك الباب يحاول يفتحه ويهزه بقوه برجاء انهم يرحمونه ..والله العظيم اني بريئ ورب الكون ماني كذاب


سلمى تسمع رجاه ( وقفت والتفتت لباب محتاره تصدق ولاتكذب...
عهد صدقته ورحمت حاله بتردد قربت عند الباب :خلاص مراح ابلغ بس خلك برا وبعيد عنا ..
سامي استسلم لها وجلس عند الباب بس بعيد شوي ..
.................................................

تزحف بتعب لما سمعت الشرطه واقفه عند بابها ..فتحت الباب بكل صعوبه

العقيد ماهر نازل من سيارته تفاجأ هاالبنت تزحف وهي عند الباب وكأنه تطلب مساعدته
اسرع لها وهو يسأل ايش صاير دق على الاسعاف خذى العقيد من امل التحقيقات وبلغته انه طمر على جدار البيت اللي بجنبها

ارسل نداء لضباط يحوطون البيت اقترب الجميع من البيت نور الشرطه الاحمر والازرق يعكس على بيت عهد بدليل انه عند الباب

سامي ترجى عهد تدخله الشرطه قريبه ابوس رجلك ساعديني امي تنتظرني مالي ذنب في اللي يصير ..(حس باالذله عمره ماحسها شخصيته
قويه مايسمح لااحد يهينه لاكان الظروف اصعب )
عهد تحركت مشاعر الرحمه عندها لبست حجاب وغطت وجهها فتحت الباب له
بها اللحظه دق جرس البيت ....
ركضت عهد للقبو وطلبت من سامي يتبعها اما سلمى تفتح الباب

نزل تحت كان ظلام ومهجور احتارت وين تخبيه فيه ....؟؟
سامي يتلفت يمين شمال يدور الامان في اي مكان لقى فريزر مفصول الكهرب عنه
طلب من عهد انها تخبيه هنا ..
فتح وجلس صك الباب عليه اما عهد بعد ماتطمنت عليه ركضت فوق علشان تبعد الشك عن الشرطه ..

......................................
تحرك شعرها بدلع وثقه على ستايلها الجديد كانت لوحه فنيه مرسومه من ابدع فنان زاد جمالها بعد ماقصت شعرها فكتوريا وصبغته برمادي وبلاتيني
طلعت اغراضها على التسريحه تجرب الميك اب الجديد ..تغير كلي سوته اليوم في شكلها حست انها حوريه ولااحد يقدر ياخذ سعود
بعد ماابرزت جمالها
ترسم عيونها وهي تدندن في هااللحظه اتصلت لمياء
:اهلييين لوووولي
لمياء :هلا نوفي كيفك
نوف :احسن وحده باالدنيا
لمياء :اها شكلك مروقه على الاخر
نوف :اممم اكيييييد ههه
لمياء :وشلون تقولين عليك اختبار النحو وصايره مروقه
نوف وهي تطالع كتابها المرمي :ههه ماذاكرت ولافتحته
لمياء :مجنونه
نوف :لوولي اسمعي انتي فاضيه بكره
لمياء :اممم ايوه
نوف :خلاص عازمه نفسي عندك ..
لمياء بفرح :ياعيوني انتي بتفرحيني والله
نوف :خلاص اقول لامي و اعطيك الخبر بكره

فتح سعود الباب على لمياء ودخل
لمياء تقطع المكالمه:طيب نوف انتظرك بكره يله باي
سعود جلس على السرير جنب لمياء ومبوز شفايفه ..
لمياء :ايش فيك..؟
سعود :ساااكت
لمياء تأشر عليه انا اتكلم ..
سعود انسدح على السرير اااااااااخ يالمياء من امي
لمياء :ايش صاير
سعود :تبي تغصبني على الزواج بنوف وش الحل مع رفيقتك هذي ناشبه في حياتي ..
لمياء :اول شي هي بنت خالك ولك الشرف تاخذها ياسعود انت عميان ماتشوف الزين ابد
سعود:انا اخر ماافكر فيه الجمال اهم شي عندي الحب والراحه
لمياء :ونوف تموووت فيك ياالخبل
سعود :بس انا مااحبها وشرايك باالصراحه اللي زي كذا..؟
لمياء معصبه :تبي رايي اطلع برا ..
سعود يسوي نفسه معصب :يااللي ماتستحين تطردين اخوك الكبير اللي علمك شلون تنطقين الحروف يوم كنتي صغيره افا صدق الشاعر يوم قال
علمته الرمايه فرماني
لمياء بندم : بس انت عصبت فيني ..وانا اسفه (تحب راسه )
سعود :والله اني كشخه محد يتحمل انه يزعلني انتي تبوسين وخالد يذبح لي ذبيحه ههه اجل شكلي بصير زعوول دايم خلي تجيني هاالاشياء
الزينه والحركات الحلوه
لمياء تدفه بمزح :بس عاد عطيتك وجه ههه
سعود بحماس :لمياء تطلعين معي علشان لارجعتي تقهرين عفاف تراها بسابع نومه شغل نذاله شرايك
لمياء بفرحه:وين نروح قداااام معك ..
سعود :ابفحط بك وارجعك دايخه علشان تنومين بلا من هاالحبوب المنومه اللي تاكلينها وبمر اخذ خالتي مها
لمياء تنط من السرير تاخذ عبايتها :يله سعود ونااااسه ..
..................................

عهد وسلمى في الصاله يحاولون يبعدون الشبهه عنهم
عهد بنفسها( يارب يتم كل شي بسرعه قبل لايجون امي واخواني ...

عايله عهد ..

ابوها مطلق امها بعد مشاكل كبيره ..عاشت امها مع عياله رغم مرضها باالاكتئاب الحاد الا انها تحاول تسعد عيالها

راشد :26 سنه يشتغل كاتب عدل وهو متحمل مسؤليه اهله ..عازب شخصيته قويه طويل وجسمه عريض وسيم عيونه نعسانه على اخته
حنون ومتفهم ..

عماد : 20 سنه يدرس في جامعه الملك سعود تخصص حاسب ..عصبي وشخصيته مزاجي لابعد درجه يغار على خواته لحد الشك
راعي بنات ودخان ورافع ضغط امه ..

هديل :16 دلوعه امها وكل طلباتها ملبيه دايم مشاكل مع عماد ..قصيره وجسمها ريان عيونها واسعه سوده وشعرها اسود قصير
.................

بدت الشرطه تفتش البيت من برا ماقدرت تفتشه من داخل الابأذن من الدوله سوت شويه تحقيقات مع سلمى وعهد وبعدها طلعوا ..

تنفست عهد بأرتياح واتجهت لسامي اللي اختنق من الحر رفعت الباب
سامي ياخذ هواااء :راحواا ..؟؟؟
عهد ..بعدت عن سامي بمسافه :ايوه ..
سامي يطلع نفسه ويوخر الغبار عنه
عهد تطالع فيه ساكته ...
رفع راسه لعهد :والله ماني قادر اوفيك حققك وقليله كلمه شكر فيك مدري شلون ارد هاالجميل فرجتي علي
عهد بحيــآ : ماسوينا الا الواجب
سامي يطالع الباب :يعني اقدر اطلع الحين بأمان
دخلت سلمى :اي الشرطه طلعت من الحي بكبره ..
ابتسم سامي لها وطلع ..
قبل لايتجه الباب وقفته عهد بخوف :وهي تسمع المفتاح يدخل في الباب وينفتح رسم في خيالها صوره عماااااااااااد ....

..........................................

سعود ولمياء ومها في السياره وازعاجهم واصل لشارع ..
سعود :ها ياخالتي ام سعود (دايم يسميها كذا)ايش اجيب لك من البقاله
مها:شبعانه حدي توني قايمه من العشاء
سعود :بس لازم اجيب لك شي
مها :خلاص جيب اي شي

نزل سعود واشترى شبس وببسي 2 وحلاوه مصاص

ركب وهو يمد الحلاوه لمها :
مها :ايش هذي..؟
سعود:قلتي جيب اي شي جبت لك حلاوه
مها تاخذها وتمصها :ياقدمك ياسعود ماتوا اللي يشترون حلاو مصاص غندور بس رجعتني لطفوله انت
لمياء :مهااوي من كان فا رس احلامك يوم كنتي صغيره
سعود :فارس احلامها واحد مصري خاقه معه خالتي لو تشوفينه اصغر منها بكم سنه بس محد اعطها وجه الاهو ههه
مها :كنت دايم مطروده البنات يطردوني والعيال يطردوني لدرجه اني ماعرفت اصنف اي جنس انا لاذكر متقبلني ولاانثى ههه
سعود : بس هاالمصري خبيث استغلك ههه
مها :يوه تصدق سعود اني اسرق خواتم امي علشان اعطيه الله ياخذ الحب اللي يخلي ضميرك يموت ههه
...............................
وصل زيد للاستراحه سحب كل شي فيها بمساعده بندر
زيد يوجه الكلام لبندر :اذا عبدالقادر اذكى فأنا اذكى منه هاالخسيس خلص بسرعه ورح لابو جهاد يغير موقعه
اخذ كل دليل يمكن يثبت عليه ركب سيارته بأسرع سرعه وهو يكلم ابو عماار

عبدالقادر قدرر يهرب عن انظار الجميع واتجه لبيت قديم بحي شعبي طلع كل شي بصندوق حطه بكيس وربط عليه بقوه
وباله على سامي مايدري هو بيد طلال او الشرطه او هرب قام وطلع للمكان اللي مقرر يختبي فيه خصوصا انه متأكد ان
مافي دليل يقدرون يمسكونه عليه لاكن يعرفون هاالمكان قرر بداخله ان يسلم لشرطه كل شي عنهم بس بينتظر حتى تستقر الامور
قفل الباب واحساس الراحه يملى قلبه ريح قلبه وضميره وقريب حايفرح اهله...

طلال متخبي بمسجد والشرطه تدور عليه وفي باله انه ينتقم من سامي ....

............................................

الساعه 1 ونص الليل ..

ريم في سابع نومه وراها دوام ونامت مبكره ..

جت رساله جوالها

في دآخلي احساس اجهل معانيه
بس الاكيد ان المشاعر يبونك

كانت الرساله من سعود ..اللي جالس على سريره ينتظر النوم يجييه

................................................

دخل عمــآد والصدمه وقفته رجاااال غريب في بيتنااا وهلي براا ومافي الاعهد ..وبدى يوسوس بداخله الشيطان

قرب اكثر منهم عهد جسمها الناعم يرتعش من هاالوحش اللي جايها ..رفعت راسها لسامي اللي اطول منها :اطلع من البيت بسرعه والله راح يقتلك
سامي (في داخله ايش حظي هاالنحس اليوم حتى هاالبنت راح اخليها تتعذب بسببي (واقف في مكانه وقرر يواجه عماد مايبي يغلط على اخته
بشي ماسواه ..مسك عماااد رقبه سامي وكأنه يبي يتخلص منها (ايش دخلك في البيت يا,,,,,,, ويا......
سامي يفك نفسه ويحاول يتكلم معه.....وصراخهم يخوف .... انهارت عهد على الارض وهي تصيح اما سلمى تراقب الوضع من بعيد وقلبها على عهد
عماد يضرب في سامي بكل قوته ياحقير جاي البيت تلعب في بنتا والله ابدفنك هنا مثل مادخلته برجلك

................................................

البارت التاسع ..




مرات من ضيقك ودك تهاجر ..
تبتعد لابعد مدى تنزوي بأيه مكان
لاحس ولاصدى وبس انت |بـ هاالزمان


وقفت على حيلها مخنووقه محتاجه تتنفس اكسجين على الاقل لو تمشي شوي في الصاله
او تطالع تلفزيون.. مافيه حس ولاصوت هنا باالشقه من ساعه..
حركت المفتاح فتحت الباب بحذر غرفه الخادم مقفله (شكله نايم
مو حاس فيني..) برجل حافيه تمشي على البلاط قربت اكثر لصاله تتأكد من تواجد احد.. وقف قلبها من المنظر اللي تشوفه غمضت عيونها
بقوه كأنها ماتبي تطالعها..

على الكنب بنت ملابسها عاريه فاقده الوعي شعرها مغطي على وجهها

منار تطالع المكان الفاضي قربت للبنت بصمت وتردد وبعدها قربت اكثر وعينها عليها في نفسها (ايش صاير فيها..؟
مر في بالها الموقف اللي به خالد انهى حياتها ؟؟حست بألم فضيع بقلبها وهي تطرد هاالصوره البشعه

نزلت لمستوى البنت مدت يدها بتردد على شعرها المغطي على وجهها رفعته وهي تدقق في ملامحها كانت ملامح طفوليه بريئه
البنت موحاسه بشي عبايتها مرميه على الكنب وشوزها الفوشي وشنطتها على الارض

تطالعها بحسره حست بشعور الانتقام (ينولد اليوم داخل قلبها لخالد )
هزت البنت بقوه تحاول تصحيها لاكن ماحركت ساكن ..

كان على الطاوله عصير وشويه ماء . قربت مسكت الكاس يبيد مرتجفه كبت الماء على وجهها لعلها تصحى

.........................................

عمــآد: مب علي يمشي هاالكلام الفارغ اظاهر هذي ماعرفنا نربيها..
سامي يتمالك نفسه:والله مالها ذنب احلف لك بالله كل السبب مني وانا مطارد من الشرطه واختك ساعدتني افهم وخلنا نتكلم بهدوء كلام رجال لرجال..
عماد بصوت عالي :مسويه العاشقه الولهانه لا ياحمار هذي قصه من قصصك انت وياها ماتمشي علي( رفع الجوال)انت مايأدب الا شي واحد..
سامي يمسك يده يمنعه يدق..ياخي حرام عليك لاتظلمني يكفي الظلم اللي جاني تعوذ من الشيطان ولاتفهم الامور على ظاهرها ..

عهد برجاء وخوف :عماد والله العظيم هذا الصدق..

عماد :انتي مااسمع منك ولاكلمه (ترك سامي وقرب عندها بيكمل الضرب عليها)
سامي يجر عماد قبل لاتموت اخته على يده:خلاص قل اللي تبي وانا مستعد اسويه تبي تبلغ بلغ بس ابعد عنها ..
عماد اللي كان جالس عند راس عهد.. رفع راسه موجه كلامه لسامي : انا راح ابلغ عليك الا اذا نفذت شرطي ..
سامي بأستعجال بس يفك نفسه:قابل فيه ..
عماد :ماتطلع من البيت والاانت متملك عليها سودت وجهنا خذها معك بقلعه ابليس
عهد فتحت فمها من الصدمه القويه لها وجهت نظراتها لسامي تنتظر اجابه..
سامي يلتفتت على عهد يحاول يشوف ملامح وجهها اذا هي موافقه ينهي هاالمعناه ويصير خير بعدين ..
سامي بحيره :بس مدري عن البنت اذا هي راضيه
عماد :وشلون ماترضى على عشيق القلب هذي مااستشيرها ولايوخذ برايها لانها ناقصه عقل
سامي بتفكير ونظراته على عهد : خ خ خلاص موافق ..

عهد نزلت راسها بحزن انفجرت صياح قامت تركض لداخل البيت ...
سامي تنهد بضيق حس بتأنيب ضميره ظلمها وظلمها كثيربعد..
قطع تفكيره صوت عماد الخشن :تعال هنا باالمجلس لحد الفجر اجيب مملك عقب صلاه الفجر ..
انصاع لاوامره ودخل للمجلس وراه ....وطلع عماد فوق لعهد
اللي بغرفتها مع سلمى

(انطق الباب بقوه )

تضم سلمى :بيموتني ياسلمى
سلمى قامت لجه الباب :نعم ..؟
عماد يهز الباب :افتحي الباب ..
عهد تمسك يد سلمى برجاء:لا لا سلمى لاتفتحين والله حيذبحني
سلمى بجديه:عهد تعبانه مااقدر افتح الباب ..
عماد :ماجيت اخذ الاذن منك افتحي قبل لااكسر الباب على راسك
سلمى طنشته بخوف وجلست تهدي عهد ..

...............

خالد تعبان ومرهق كان راجع من مصنع الشركه يتأكد من البضاعه بعد ماوصلت (ساعتين من عمل متواصل )..
نزل بثوبه الخليجي وشماغه مفاتيح الشقه بيده
وسماعه الجوال على اذنه يكلم ابوه ويطمنه على البضاعه
فتح الشقه وهو يودع ابوه ..

بأستغراب لمح منار وكأنها مرعوبه اما البنت ماشافها:..منار..؟
نست خوفها ونست كل شي البركان اللي بقلبها تفجر بها اللحظه لفت راسها وقربت منه تشفي غليلها بكف حار موجهه لخالد
خالد حس بشي على وجه ..يسمع منار تتكلم بكلام مافهمه لاكن اللي فهم ان في كف جاء من وحده يحتقرها على وجه
...( حقير اكرهك انت انسان خالي من الرحمه حرام عليك بنت صغيره تسوي لها كذا تفترسها بلا رحمه (كانت تتكلم بصراخ وصياح هستيري)

قرب خالد يرد كرامته مسكها مع شعرها بكل قوه ويقربها اكثر لوجهه وهو يتأمل ملامحها البريئه :انت تعرفين من مديتي عليه يدك تعرفين ؟
منار تبعد نفسها كأنها طفله بين يد جلاد :اعرفك واحد نذل خسيس ...
مسك شعرها بكل قوته وعيونه حمراء من الضيق جرها على الارض وهي تحاول تتمسك بأي شي لايطردها برا الشقه :انت ماتعرفين تردين جميلي
ضيفتك بشقتي واكلتك واكرمتك بدال اخوك اللي راميك ولاسأل عنك المفروض مكانك بزباله ..


..............................

تسند على الكنب مدد رجله بتعب ويده على راسه تذكر كل الاحداث اللي صارت له اليوم ماتوقع يصير له
هذا الشي حتى باالحلم !!
غمض عينه بألم من رجله ..مايدري شلون يواجه امه بزواجه لعهد وكيف يتقبل عهد وهي مغصوبه وانظلمت علشانه
:اه تعبان وجوعان حيران ومظلوم كل هاالاشياء اجتمعت علي ..لف على جه اليمين يستعد لنوم جاء في باله
عبدالقادر مستحيل انسى جميلك طوووول حيااتي الحمدالله يارب الله ياخذ هاالوحش(يقصد عماد) ماخلاني اتهنى بفرحتي
بعدها خذاه النوم وهو غرقان بين افكاره ...
سامي عمره 19 في الجامعه قسم هندسه معماريه انسان عنده حس عالي في التصميم ومقرر يصمم بيته بنفسه
لما يتزوج ويكون نفسه ويصير اكبر مهندس مشهور في الرياض لاكن الظروف اللي مر فيها خلته يتحمل المسؤليه من الحين ..
شخصيته حلوه يخلي جو الواحد بسوالف اللي ماتنمل في شبه من اخوه حمد وجه دائري تزينه عوارض خفيفه متوسط البياض
شعره بني غامق عكس اخوه فيه شامه على خده اليمين بصفه عامه ملامحه حلوه طويل ونحيف


.................
اسيل بدت ترد لوعيها فتحت عيونها بثقل حاولت ترفع نفسها انصدمت بقوه على ملابسها العاريه ونصف جسدها طالع حطت يدها بقوه على فمها
تخفي صرختها تطالع نفسها بعيون تايه وهي تسمع صراخ منار
وقفت بسرعه تتجه للصوت بس حست بدوخه قويه كان اثر الحبوب المنومه.. رجعت تجلس حتى يرد توازنها التفت لجهه الباب وركضت له بلاهدف

خالد يسحب منار على الارض لباب الشارع وخشمها ينزف دم بسبب ضربه وقف وهو يشوف البنت وراه بصدمه حرر يده من شعر منار
اسيل عينها على خالد وهي خايفه
خالد مستغرب:مين انتي ايش جابك ..؟
نظرات بريئه تتفحص وجه خالد بصمت ..
خالد بأستفسار :انتي اللي مع عبدالعزيز اليوم ..؟
اسيل لما جاء طاري عبدالعزيز نزلت دموعها وهي تطالع جسمها وملابسها المتشققه
خالد حس الدنيا دارت به وفي نفسه ( نذل حذرته مايسوي هاالشي بشقتي ) كان اكبر همه ان احد يبلغ على هاالشقه والباقي مايهمه اهم شي سمعته

(اسيل عمرها 15 سنه كانت تتسوق مع صديقاتها بكل حريه بضحك مايع وحركات دلع ..
لفتت انتباه عبدالعزيز ..بشكلها عبايه اللي فاتحتها كلها
ومبينه جسمها ببرمودا ازرق والتوب ابيض
واليد اساور ملونه ومناكير فاقعه مبينه بياض يدها الطرحه احيان تكشف وجهها واحيان ترمي الطرحه قرب يحاول يحتك بها ومحاولته نجحت بسرعه

صارت بينهم علاقه مع الايام رغم فارق السن بينهم وانتهت بها مثل ماتنهي اي علاقه طريقها كذا ..

منار استغلت صدمه خالد وكلامه مع اسيل وهربت لغرفتها قفلت عليه بثلاث قفلات ..


خذت اسيل عبايتها ودموعها تبكيها بصمت طلعت بسرعه للبيت ..

منار جالسه وراء الباب
رفعت راسها لفوق تخفف من نزيف خشمها تمنت الموت ينشرى وتشتريه تتكلم مع نفسها (يهودي هذا ماهو مسلم شلون اوقف هاالنزيف لامناديل عندي ولاثلج
وقفت تاخذ اي قماش تمسح فيه الدم كاره الشقه واللي في الشقه مافي احد يملك مشاعر كل واحد همه
متعته ... اسيل تعيد تجربتها اليوم كانت تظن السبب من خالد لاكن تشابه وهو اصدقائه في كل شي
.قررت بكره تطلع تنهي العذاب اللي اختارته
تعيش بذل اخوها ولاذل واحد غريب خلاص يكفي الم وجروح كل يوم تنزفها ..


,....................

الله اكبر الله اكبر ارتفع صوت الاذان
يوم جديد حامل بين ايده.. اقدار يغلفها الحزن والفرح

بعد عشر دقايق من الاذان..دخل راشد للمجلس بهيبته وهو متضايق وكاتم ضيقته بقلبه ..سامي من التعب ماحس بوجوده ..وقف راشد يتأمل سامي
بكره وحقد سمع كل السالفه من عمــآد ورضى بهاالحل اللي اختاره ..
دقايق ودخل عماد يصحي سامي ..

ام راشد بغرفه عهد :خلاص يابنيتي والله اني مصدقتك بس شسوي بأخوانك انتي تدرين ان كلمتي ماتمشي عليهم عهد بحضن امها تشهق من البكاء
ضمتها اكثر تنهدت ام راشد بحزن :لاحول ولاقوه الابالله والله اني استاهل كل اللي يصير بي يابنيتي بدت تقرى عليها علها تهدى ..

بعد الصلاه رجع عماد وراشد وسامي مع الشيخ اجتمعوا باالمجلس ..
خلصوا الامور بسرعه والشيخ ينتظر موافقه عهد ..


دخل عماد غرفه عهد :انزلي قدامي ..عهد تمسك يد امها بقوه :يممممه ماابيه ...
ام راشد تحاول توقف بنتها :يابنتي ان شاءالله الولد طيب توكلي على الله ياحبيبتي

نزلت والهم على وجهها كان ودها تصرخ بوجه الشيخ وتعلن رفضها لاكن عماد راح ينهيها

استسلمت عهد وقعت وخبرتهم انها موافقه وطلعت لغرفته تندب حظها ..


.................................

البيت هادي وظلام الا من انوار بسيطه ...

منبه الجوال يرن كم مره.. حركت يدها بكسل تطفي المنبه
فتحت عينها كانت الجريده بحضنها تذكرت انها نامت وهي تطالع صوره سامي ..تعوذت من الشيطان وصلت الفجر بعد ماسلمت
جلست تدعي لجدتها ....... سمعت صوت جرس البيت يدق

..من اللي جاي بهاالوقت :شكل ابوي ناسي مفتاح البيت
نزلت للباب :مين؟
مافي رد لاكن الجرس يدق
فتحت الباب وهي وراه تنتظر احد يدخل ..

بعدها دخل سامي بشكله المبهذل وغير ضربات عماد بوجهه ..

ساره تطالع سامي وهي مثل الصنم وعيونها مفتحتها اخر شي
سامي يقرب وجه كأنه ينبهها :شخباااار قطوتي .؟
ساره مازالت واقفه واصبعه مأشر على سامي وتردد س س س س س
يضحك على شكلها ايش فيك جالسه تدرسين حرف الساء من شوي ههه وقرب يضمها بقوه وفرحه
صاحت بحضنه :ووووين رحــــــــــــت وين اختــــــــفيت

سامي :يعني كذا لاجيتي تفرحين تصيحين صدق ماعندك سالفه
بعدها عن حضنهوهو يشوف وجهها .. خلاص ساره يله تعالي اسوي مفاجأه لامي علشان اقولك وين رحت..؟

...........................................
ابو يــوسف فوق راس سعود :
سعود: قم صل..
سعود يتكلم وهو نايم بكلام غير مفهوم:
ابو يوسف:سعود حتى وانت نايم ماتسكت قم مااقول الا اللهيعين نوف عليك
سعود فتح عينه : حتى انت يبه ..
ابو يوسف : وش فيني ..؟
سعود يحك راسه : مافيك شي كلك على بعض تهبل علي ..
ابو يوسف :اقول قم اخلص علي (طلع من الغرفه
سعود وخر اللحاف واتجه للغساله سمع صوت رساله بجواله خلص اللي بيده وطلع
مد يده يفتحها :(مابي مشاعرك ولامشاعري تبيك) المرسل ريم
سعود ضحك وانبسط انها ردت حس ان قلبه يدق حط يده على قلبه : اه لايكون هذا اللي يسمونه الحب ..
حط الجوال على الطاوله وفرش سجادته وصلى ..
بعدها نزل يصلح له قهوه ..
سعود :هلاااااااا يأميمتي ياهووو على الجلابيه الحمره اجل مسويه ليله حمراء مع الوالد ههه
ام يوسف متعوده على تعليقاته اللي ماتنتهي : اشم ريحه قهوه ..؟
سعود: مسوي قهوه كيييف كييييف يايمه
ام يوسف :طلعت شايب
سعود:يمه مروق اليوووم شفتي الحب ايش يسوي
ام يوسف : حب ؟؟
سعود جاب العيد لنفسه بتصريفه : يمه تتقهوين معي..؟
ام يوسف :لا خلها وقت الضحى احسن
سعود : بس قهوه سعود غير خصوصا لاصار رايق

ام يوسف بحب :الله يجعلك دووم مبسوط يااوليدي ربي لايحرمني منك ولامن اخوانك
سعود يحب راسها :ولامنك ياالغاليه ...طلع فوق لغرفته يستلم ريم باالرسايل ..

....................................

وقفت ساره عند الباب الداخلي وهي تسمع سامي ينادي على (جدتها ):ماعرفت كيف تقوله كيف تعلمه ان الغاليه راحت وخلت مكانها خالي

يكلم ساره من بعيد :السوري مالقيت امي وينها ووين اخوي حمد..ونواف؟
ساره تناظره بصمت وعيون كلها حزن على الفرحه اللي بوجهه سامي ..
بخوف قرب من ساره :فيها شي امي ..؟
نزلت راسها وهي تبلع العبره القويه اللي بصدرها ..
سامي :وش فيهااا امي
دخل حمد للبيت كأنه نقذ ساره من الموقف
حمد بصرخه :ســـــــــــــــــــامي !!
سامي اتجه لاخوه يسلم عليه ويسأله عن امه ...
حمد تنهد ثم بعدها نطق باالسهم اللي اوجع قلبه ..
................................................

الساعه ست الصباح
ريم تجهز للجامعه ماسكه شوزها الاسود تنظفه وتلمعه من التراب ..
رفعت جوالها رساله (يكفيني مشاعري تبيك يااحلى ورده..
ريم :ماعنده احساس هذا..
سوت رد له ( ليتني طبيبه نفسيه علشان احل عقدتك وعقده كم مهبول مثلك ..يالمتخلف..

بعدها بدقيقه جاها رد من سعود :هههه تدرين اذا الواحد مدح شخص وقلب عليه وصار ينافخ وش يسمى بعلم النفس يسمى تضارب مشاعر
يعني مافي مانع اني اتمنى اصير طبيب نفسي بعد علشان اعالج هاالتضارب اللي عندك..ههه)

ريم انقهرت (اقول عطيتك اكبر من حجمك ترضاها على اختك اتق الله وخاف على اعراض بنات المسلمين)

رد سعود(الله يجزاك خير وهذي النصيحه بنشرها ونتقاسم الاجر وياك والوعد في الجنه ان شاءالله هههه..)

مستغربه من هاالشخص اللي حتى اسمه ماتعرفه جلست تتأمل رسايله وهي حيرانه قامت وخذت دفاترها ومحاضراتها وطلعت تنتظر ياسر
يوصلها للجامعه

......................................

نزلت من الليموزين بعد مادفعت فلوسه لمت عبايتها عليها وتنفست بقوه :الجو مغيم وشكلها راح تمطر ..كملت خطواتها لبيت اخوها عمر
دقت الباب وانتظرت الرد ..

فتحت الشغاله الباب : مين انتا..؟
منار:روحي نادي عمر قولي رجال يبيك عند الباب لاتقولي بنت ..
الشغاله دخلت تنادي عمر ..
تلفتت منار للحاره اللي تحكي ايامها وقصصها ..
:مين انتي ...؟
منار مفزوعه رجعت لوراء :عمر
عمر يتذكر الصوت وبأستغراب من انتي ..؟
..انا منار اختك
عمر بصدمه وعصبيه :ايش جابك ..
منار تترجاه :عمر انا اختك مالي عزوه وسند الاانت دخلني عندك لو اصير خدامه عند رجلك
عمر بأستهتار :يااابنت ال ... ايش طلعك انتي انا قايل لناس انك متي خلاص ودفناك روحي عني ولاعاد اشوفك ارجعي للمكان اللي جيتي منه والخدامه
اشرف منك (صك الباب بقوه )

..................................................

استأذن من خالد وطلع وهو بنيته يوصل منار للدار مثل ماوعدها امس ..لابس الثوب الخليجي اللي مخليه رسمي
استغرب انها ماهي موجوده باالشقه جلس ينتظرها ..ساعه ولارجعت
لبس شماغه ونزل يرجع للشغل تأخر عليه ..فتح باب سيارته شاف بنت نازله من سياره شك انها منار فسخ النظاره الشمسيه وصك باب السياره وقرب مسافه يتأكد

:منار ..؟
منار تمشي بثقل كأن الهم شايلته على ظهرها رفعت عينها لسعود اللي يكلمها من شباك السياره
سعود ماحب يسألها وين راحت : يله جيت على وعدي ..
نزلت عينها كأنها تهدي قلبها ( طيبه سعود اجبرتها على حبه) مشت وراه بهدوء بدون رد.. واتجهوا للدار ..

.............................

بحزن جالس يحاول يستوعب هاالخبر مرت سااعات ولاحد الحين ماصدق فتح الغرفه تلفت فيها كأنها يدور على لو ظلها يهلي ويرحب فيه ..
ريحه دهن العود الخاص فيها مازلت باقيه في الغرفه جلس على سريرها سبحتها تحت المخده كانت دايم تهلل وتستغفر مسكها بيدينه
بدت دموعه تنزل وشهق اكثر لما شاف شرشف صلاتها ضمه لصدره يشم ريحتها وسمح لدموعه تنزل بهدوء

..................................
سعود وهو خايف يجرح مشاعرها:منار عندي طلب ...؟
منار عينها على الشباك : ماردت ولاالتفتت عليه تتأمل الغيوم في السماء بعيون حزينه ..
سعود حس بدخلها شي كبير : منار ابي اشوف الولد
منار بأستغراب من طلبه وببرود :احاول
سعود بحماس: طلعيه لي انا بكون في الحديقه ..
ابتسمت بداخلها على حماسه ..وهزت راسها باالموافقه

ونزلت كلها شوق لتركي حبيب قلبها وروحها ..
اقبل لها وبأبتسامته المعهوده ضمته بقوه لصدرها وهي مقرره انه تعلمه اليوم يقولها ماما
:شخبارك حبيبي
تركي بأبتسامه مايعرف ايش تقول امه...؟ لاكن بادلها بأبتسامه كانه يطمنها
مرت نص ساعه تلعب معه وتسولف وياه وهي ناسيه احزانها وجروحها ..

طلبت من المشرفه تاخذه بره لسعود بصحبه الحارس وافقت المشرفه لثقتها بمنار

سعود جالس على الحشيش وهو يتأمل الرايح والجاي لمح منار من بعيد جايه وبيده ولد
وقف ينتظرهم ..
منار :يله حبيبي روح سلم على هذا الرجال تأشر على سعود

تركي يقرب ببراءه ويده في فمه
سعود فتح يدينه وجلس على الارض وقرب اكثر منه وهو يتأمل جمال هاالطفل عوره قلبه اكثر لان شبه من خالد وفيه من منار
ضمه لصدره وهو يمسح براسه وفي نفسه يقول (وشلون امسح على راسك وانت مب يتيم صدقت منار هذا ولد خالد اي والله ولده
حس بضيقه كبيره في صدره)
سعود:ايش اسمك حبيبي ..
تركي بيده جوال سعود يضغط فيه
منار واقفه بمسافه قريبه :تركي
سعود رفع راسه لمنار :حلو اسمه يشبه لك
منار لفت راسها للجهه الثانيه ولاردت عليه ..
مرت عشر دقايق سعود يلعب مع تركي باستهبال وضحك
ومنار تتأمل سعود بضحكاته ولعبه مع ولدها
بدت السماء تمطر بقوه
الحارس استأذن منهم يدخله شاله سعود وسلمه للحارس تركي يصيح يبغى سعود
سعود بحنان:خلاص حبيبي اجيك بكره واجيب حلاوو كثير مسح على راسه بأبتسامه
دخل الحارس لداخل وصياح تركي واصل لمنار اللي عورها قلبها عليه..
سعود :يله منار نطلع..؟
...........................................
الساعه 8 ونص الليل ..
..واااااو ايش هاالروعه والستايل قمر قمر قمر
نوف بأبتسامه : اهم شي اعجبك لولي
لمياء : يامجرمه انتي حلوه باالخلقه بس مع هااللوك طلعتي خقه ههه
ام يوسف :لمياااااء
لمياء بغرفتها :ابنزل لامي شوي ..نزلت وصكرت الباب وراها

نوف وقفت عند المرايه بغرور وهي تطالع فستانها القصير الارتكوازي وشعرها البلايتيني
:طيب ياسعود نشوف من اللي يتمنى الثاني ..
فتحت الباب ونزلت مع امها وتتنظر خالتها مها وجدتها ..

....................
..سعوود :
سعود لسى جاي من النادي وداخل يتحمم ..وبعدها طلع ينشف شعره باالفوطه :هممم ..
عفاف :..ترى امي منيره بتضيق عليك كل ماجت البيت الاوانت طالع
سعود حاس بضيقه بصدره من شاف تركي :طيب
طلعت عفاف وفتح سعود دولابه يلبس تيشيرت اسود بكتابه ذهبيه وبنطلون اسود مشط شعره ونزل للمجلس تحت

يوسف : وش عندك كاشخ ابو الشباب
سعود وهو يجلس وياخذ الريموت وساكت
يوسف :هيه اكلمك
سعود :صايم عن الكلام اليوم
يوسف : افاااا
سعود يقلب القنوات وماله خلق ابد ..
دق جوال سعود المتصل خالد طنشه ودخل جواله بجيبه ..

بأزعاج ...سسسسسسلام عليييييكم

يوسف يوقف :هللا بخالتي نور المكان (واقف يسلم عليها)
جلست مها بعد ماسلمت على يوسف وسعود ..

طلع يوسف يسلم على جدته في الصاله ..

مها تكلم سعود: الله على هاالسبايكي متعوب عليه بس شفيه شعرك طالع يابس
(تمون على سعود بدرجه كبير بأختصار وافق شن طبقه )

سعود ماله خلق : كاب عليه علبه الجل كلها
مها : اتوقع انك حاط بتكس تحسبه جل
سعود:طلبيه من لندن هاالجل شدراك بس انتي
مها :ليش تكلمني من طرف خشمك
سعود :والله شي كبير ضايق منه
مها : فضفض لي تراني خبله مثلك يعني اللي تسويه يعجبني والله مالاق الزعل عليك مره
دخل يوسف وقطع الكلام عليهم ....
يوسف : اشوف فيه اسرار من ورانا (وعينه على مها )
مها منزله راسها تتصنع الحياء (توه صاير اليوم )
سعود:ايش اللي صار .؟
يوسف عينه على مها : بعض الناس مخطوبين وانا اخر من يعلم.
سعود يأشر على مها:لاتقول لي ان هاالخبله مخطوبه ..
مها : شفت ياسعود في احد فكر فيني ههه
سعود : يعني في امل فيني بعد احد يرضى فيني ههه
يوسف :والله ماجمع هاالخبلان الاوتورط ..يااخي انت وياها نفسي اعرف شلون بيصرون عيالكم ..
سعود : عاد انا اموت باالعيال ان شاءالله لاتزوجت بخلي زوجتي واحد بيدها يمشي والثاني شايلته والثالث ببطنه متكي يستنى دوره وراء بعض
مها :اظاهر انك مشتغل بشركه انتاج وتوزيع ايش هاالعيال اللي وراء بعض
يوسف : انتم المفروض ماتجيبون عيال ينقطع نسلكم ونريح من اشكالكم ههه
دخلت عفاف ...:مجتمعين ولا قلتو لي
سعود :سمعتي ان مها مخطوبه
مها:اعوذ بالله منك ماتمسك الخبر
عفاف:داريه قبلك ههه ادخلوا امي تبيكم داخل ..
.........................................

في الصاله (كل العايله مجتمه باالصاله ( خالد يدق كم مره على سعود

طلع سعود للمجلس اللي برا يكلمه على راحته

هلا
خالد: هلا سعود لايكون مشغول
سعود:جالس مع الاهل مجتمعين وش عندك داق
خالد:ادور لي شقه وفي وحده احترت فيها ابيك تجي تشوفها
سعود:ليش ايش فيها شقتك هذي
خالد :بعلمك باالسالفه بعدين تعال مرني لقيت شقه ومحتار فيها
سعود متضايق : طيب بس لاخلصت ابيك بموضوع مهم ولاتنسى تدور شقه فيها غرفه لمنار
خالد بحقد : لا هذي برميها مع الزبايل تحت
سعوود : خالد تبي تستفزني يعني ترى مودي خربان والاخلاق قافله
خالد:وش مضيقك ..؟
سعود :اللي مضيقني هو اللي ابي اقوله لك اليوم
خالد :خلاص يصير خير ياابو نفسيه

نوف سمعت صوت سعود برا تطمنت على شكلها ومشت بخفه ودلع للمجلس بدون حجاب كأنها ماتدري عن وجوده

صكر سعود من خالد وهو يسمع صوت احد جاي للمجلس

لمح شي ملاكي قريب من عندهه فتح عيونه من هاالجمال اللي يمشي على الارض نعومه ودلال
بخاطره :من هذي ..كان يناظرها من مسافه بعيده شوي من الشباك الكبير للمجلس
نوف وهي تتصنع انها تدور لمياء دخلت للمجلس وناظرت سعود وبدلع:سوري سعود ماكنت ادري طلعت تركض لداخل

سعود لحد الحين يناظر مكانها ويكلم نفسه ...هذي نوف ......؟؟؟؟؟؟؟؟؟؟

,....................................................................................



البارت العاشر





بهيبتها على الكرسي المتحرك والحجاب لافته على راسها بأتقان :متى نملك سعود لنوف نبي نفرح به قريب .؟

(سعود مازالت صوره نوف بداخل عقله قام من المجلس ودخل للبيت سمع صوت امه منيره تجيب طاريه هو ونوف (وقف في مكانه بعيد يسمع لهم))

ام يوسف تكلم امها : خلاص نخليه مره وحده مع مها خلي الفرحه فرحتين ..

(نوف منزله راسها مستحيه ومها تعلق عليها بهمس ..)

اما لمياء تذكرت حال سعود اللي رافض هاالشي كسر خاطرها صحيح تحب نوف لاكن تحترم رغبه اخوها مهما كان..
قامت وخذت الصينيه وطلعت للمطبخ تفاجأت بسعود واقف عند الباب ..
لمياء :سعوود ..؟
متسند على الجدار ويده وراء ظهره لف راسه ببرود وملامحه جامده مشاعره متلخبطه
اتجه لباب الخارجي مايبي يحط عينه بعين لمياء : لمو قولي لامي طالع لحتاجوا
شي عندكم يوسف (طلع لبره )..
لمياء تطالعه (تنهدت بخفيف) بعدها دخلت للمطبخ تساعد زوجه يوسف في العشاء..


.................................................. .....

يراقب بحذر الاستراحه بعد اوامر من ابو جهاد حتى تستقر امورهم ويقدرون يخفون نفسهم من بعد اللي صار..

لمح طلال واقف عند الاستراحه ..
زيد يأشر :بندر شف هذا مو طلال ..؟
بندر يدقق النظر من بعيد :الا هو ..!
زيد : شكله يدور علينا باالاستراحه
بندر :ايش نسوي نمر ناخذه ..
يرفع جواله :لا خلني اخذ الاذن من ابو عمار(ضغط على رقمه )

ابو عمار :نعم
زيد:طال عمرك نشوف طلال من بعيد جاي للاستراحه نمر عليه ولا..
ابو عمار بحذر:لاتصير مغفل ماكفاك اللي سواه صديقه هذا جاي يكمل لعبته ..
زيد :طيب نخليه كذا اخاف يدري عنا
ابو عمار :هذا فاسق مثل صديقه طلع سلاحك وارميه ..(يفتي من راسه<وهذا هم حال الارهابين )
زيد بتردد:بس يابو عمار..؟
ابو عماربعصبيه:نفذ الاوامر بدون لف ودوران ..(طبعا جميع من يدخل هذي الخليه مايلقون لحيرتهم اجابه نفذ وانت ساكت )
زيد بأستسلام:ان شاءالله ..(صكر السماعه) ولف راسه بحيره لبندر :يقول ارمي عليه سلاحك
بندر بدون تردد رفع الكنب وسحب المسدس ثبت الرصاص ورفعه بيده لجهه الشباك ...
زيد ينزل سلاح بندر اللي رافعه :انتظر خله يبعد شوي عن الاستراحه ماابي نجيب الشرطه لهنا ..


................................................

وصل للشقه اللي وصفها له استقبله خالد ودخل يتفرج على الشقه
خالد بأبتسامه:ها سعود زينه..
سعود يناظر المكان : والله فنان اللي مصممها لاكن كنها ضيقه
خالد :صح ضيقه لاكن تعال (فتح المجلس ) هذا واسع ماخذ الشقه كلها وهذا اللي ابيه..
سعود:طيب وين غرفه منار ..؟
خالد مايبي يضيق سعود:ولايهمك هذي غرفتها (يفتحها)وبحط لها تلفزيون وش تبي بعد انت امر وتدلل
سعود يشوف الغرفه كانت قريبه من المجلس ماوده ابد بهذ الشي لاكن مابيده شي مايبي يصير طرار ويتشرط بعد : ماتقصر خويلد ..
خالد يقلب الاوراق:خلاص رح مر منار وجيبها لان الخادم بيقفل الشقه وراه ..
سعود :طيب ابروح اجيبها بس تراني عازمك على عشاء بره ..
خالد وهو مشغول يهز راسه باالموافقه (طلع سعود )
............................................

مر بجنب غرفه ساره وهو يسمع صوت ريم قرب للباب وطقه بخفيف
دقيقه وانفتح الباب :سامي ..؟
سامي والتعب على وجه :ساره عندك حبه بنادول
ساره :تعبان..؟
سامي :بس مصدع خفيف جيبي لي ماء وحبه انا بغرفتي
(دخل غرفته رمى شماغه على الكنب جلس حط يده راسه ويحركها بخفيف لعل هاالصداع يخف
تذكر انه قايل لعماد اكلمك اليوم بعد ماارجع للبيت ..تلفت يدور جواله :اوه ماخذينه مني هاالحراميه
ساره دخلت الغرفه:سامي الحبوب ..
سامي ياخذ الحبه ويشرب بعدها الماء :ساره ماعندك شريحه ماتبينها ؟
ساره تفكر :الا عند موبايلي حق الكونكت
سامي روحي جيبها وابشتري لك وحده لاطلعت ..
ساره :طيب
فتح الدرج وطلع جواله القديم دخل الشريحه اللي جابتها له ساره (وطلعت لريم)
طلع الورقه من مخباه خذا رقم عماد تأمل فيه وضغط على رقمه

عماد :نعم..؟
:معك سامي
عماد :نعم سامي..؟
سامي :عماد اعتذر لك هااليومين مااقدر اخذ اختك امي متوفيه والظروف ماتسمح ابد
عماد بأستهتار:ومتى ان شاءالله ناوي .؟!
سامي :انتظرني ايام لين يهدى الوضع واجي اخذها
عماد :لك اسبوع وتجي تاخذها..
سامي بحقد :خلاص يصير خير ..(صك السماعه بضيق) رماه على الارض بقوه : الله ياخذ اشكالك ياكلب..
.........................................


في المطعم..

(الاناره خافته والمكان هادي ...)
خالد وهو يجلس :والله هاالمكان شي
سعود : ينفع لي لاتزوجت اعشي فيه زوجتي
خالد :اشوفك تطري الزواج كثير هاالايام لايكون معزم
سعود تذكر كلام جدته وامه: في ناس بيحددون زواجي قريب
خالد بضحك:قسم بالله انك ترحم ياشيخ ياخي قل لهم ماابي بنتكم غصب يلزقونها فيك
سعود بصوت هادي ومسترخي وخيال نوف مافارقه :تصدق ياخالد شفتها اليوم ياهي صاروخ عمت عيوني من الزين اللي فيها
خالد يفز ويجلس جنب سعود:قل والله ..
سعود يناظره بطرف عينه:خير تبي تجيب راسها ؟
خالد بتصريفه :لا بس احب طاري الزين والمزيونات
سعود حس ان الفرصه جته:طيب يااخي منار تقطع القلب من الزين اللي فيها
خالد رجع لوراء وهو مكشر :ياحبك تنكد على الواحد
سعود بحزن :خالد تدري اليوم من شفت
خالد :من ..؟
سعود يركز عينه على خالد :ولدك ..؟؟؟؟؟؟؟؟؟
.................................................. ....
طلال يأس من ان يكون فيه احد رجع يتصل بأبو عمار لاكن جواله مغلق اتجه لسيارته وحركها ابتعد بمسافه خمسه كيلو
الطريق تقريبا فاضي الامن مرور بعض الشاحنات

سياره زيد تتبعه من وراء بمسافه بعيده..حس ان الفرصه حانت
لف زيد لجهه اليمين واسرع .رفع بندر السلاح وهو يصوب لكتف طلال وبعد ماقرب اطلق ثلاث رصاصات تكسر زجاج السياره
وجرحت وجه طلال اللي دخلت بكتفه رصاصتين حاول يوازن السياره وقدر يوقفها بصعوبه على طرف الطريق نزف بقوه تالم
وحس بطعم الموت ضغط على يده يخفف الالم وهو يعض على شفاته بعدها فقد الوعي ..
زيد زاد السرعه اكثر وطلع من الطريق لطريق جانبي بري ..
رفع السماعه لاابو عمار :تم كل شي .
ابو عمار :قضيت عليه
زيد :اطلاقنا عليه بثلاث رصاصات
ابو عمار:تعال لاابو جهاد
زيد :طيب والاستراحه
ابو عمار :اللي خايفين منه قضينا عليه
زيد :طيب جاينك الحين..

................................................

خالد أستغراب:ولدي..؟؟
سعود بجديه:اي ياخالد ولدك
خالد بضحكه:ضاربه فيوزك انت..؟
سعود:نسيت كلام منار اول ماجت
خالد عصب :مصدقها من جدك.؟
سعود:خالد خليك هادي ونفهم الموضوع سواء
خالد : متى شفته انت ..؟
سعود :وصلت منار وطلبت منها
خالد :سعود بتودي نفسك بداهيه مع منار هذي
سعود:خالد ابيك تفهمني الولد يشبه لك ويشبه امه ايش اصدق دليل من هذا

خالد بخوف: يتخيلك ياشيخ
سعود: تعال معي بكره وتشوفه
خالد بغرور:وهذا الناقص بعد
سعود :انت مايضيعك الاغرورك
خالد:مغرور ومن حقي اغتر
سعود يتنهد: ايش ذنب هاالولد يعيش يتيم وابوه عايش
خالد :خلينا نتعشاء ووفر نصايحك لك

.........................................

الساعه 12 ليل ..

في غرفه عهد..


هديل بحماس:خلاص دام في اسبوع فرصه قدامك نشتري فستان وملابس
عهد مطنشه هديل وحاطه راسها على المخده ..
هديل : ولا اقولك اعرف اخت صديقتي فستانها يجنن ياعهد يوم زواجها ابقول لرنيم تقول لاختها
(عهد تسمع اختها بصمت)
هديل تهز عهد:هيييه اكلمك
عهد بضيق:هديل خليني لحالي ماني رايقه ابد
هديل :ايش يفيدك الحزن خلاص كل شي تم وصار المفروض الحين تستعدين ماقدامك الااسبوع ولاكان من اليوم وانت في بيت زوجك
عهد :مايهم اصلا انا ماانزف لزوجي انزف لقبري
هديل :عهد والله هاالرجال فيه مرجله لو احد غيره كان راح وخلاك
عهد :بس ايش جنيت من بعد ماساعدته الاالشك والهم والزواج وانا صغيره
هديل :منتي صغيره اللي مثلك عندهم ولدين وثلاث بس خلي عنك دلع البنات ودامك واثقه من نفسك ماسويتي غلط ليش الحزن وعماد ماعليكي
منه هو اصلا من قبل يشك فيني وحتى الحين ماخذ جوالي والله امي تعبانه لاتزيدين عليها وخلينا نفرح قلب امي
نزلت دمعه حاره على خد عهد غمضت عينه وتمنت ان الموت يجيها ولامرت بهاالموقف .(اكثر جرح للبنت لاانظلمت في عرضها)
.........................................

في المستشفى
قدروا مجموعه شباب يسعفون طلال بعد كم ساعه

نقلوه للعنايه المركزه اصاابه الرصاصتين كانت قويه عليه ونزف دم كثير ومحتاجين تبرع له

تبرع احد المسعفين بدمه وبعدها دخلوا للتحقيق مع الشرطه

وبلغوهم على موقع الحادثه .. اتجهت سيارتين من الشرطه للمكان تتفحصه ..وتدور دليل للجاني


.................................................. .......................

في غرفه التلفزيون ....
ندى تقرا كتاب لدايل كارنجي .. وترفع راسها بعد ماتلقى معلومه حلوه تعطيها اخوها ياسر وريم اللي منسجمين مع بعض باالسوالف
ريم :عاد تصدقين هالمؤلف انتحر لاتقرينه اخاف نشوفك بكره معلقه نفسك باالمروحه
ندى:ههه ايش عليك منه هو كافر يعني وين يلقى الراحه اهم شي خذي الزين منه
ياسر : في كثير متناقضين في الحياه يعني هو مطلع كتاب عن القلق واشتهر به وفي الاخير انتحر سبحان الله حتى بعض
المختصين بمشاكل الازواج تلاقين مصايب في بيتهم
سمعوا صوت امهم تهاوش بدر عند الباب ..
دخل بدر وهو ضايق من امه ..وام ياسر وراه

ريم :يمه خذوا منه الدباب بس
بدر بقهر :ريم ..؟
ريم بضحك:وانا قايله شي غلط الدباب يوخذ منك للورثه
بدر:ومنهم الورثه لايكون انتي
ريم : اي ومن يكون .
ام ياسر:اسكتي انتي اللي تشجعينه على هاالحركات اللي مالها داعي
ندى:يمه لكل شخص موهبه ليش يدفنها
ريم:اخص قوم علم النفس صاروا يتفلسفون
ام ياسر:انا خايفه عليه يستعرض بهاالدباب والناس يصفقون له ولاصار له شي اول مايتخلى عنه هم
بدر ضايق : شسوي يمه طفش في البيت
ياسر :بدر لاتتعودها ترجع متأخر طيب
بدر بضيق:خلاص طيب بس لحد ياخذ الدباب

.................................................. .......

رجع للبيت اليوم الاربعاء بلعاده مو موجود في هاالوقت
عفاف وهي تاكل كب كيك وعينها على سعود :غريبه جاي مبكر؟!
سعود يجلس بجنبها :راحت مها .؟
عفاف :اي
سعود ياخذ الكيك من الصحن :ماجلست معها زين ابيها تقولي باالتفصيل من هو اللي خاطبها
عفاف: صالح ولد جيرانهم
سعود وهو يتذكر :صالح ..؟ ايه تذكرته لا ذاك رجال ماشاءالله عليه
عفاف : فديتها ملكتها بعد اسبوعين
سعود عوره قلبه تذكر ان ملكته مرتبطه بها:سكت شوي وبعدها سأل:
عفاف وش نظرتك لنوف.؟!
عفاف وهي تحرك السكر باالكاس مستغربه من سؤاله : حبوبه حيل
بس بدون مجامله مااحس انها لايقه عليك مره لاكن صدقني بتحبها بعدين
سعود:وليش ماتحسينها لايقه ايش فيها
عفاف:لاهي حساسه مره وانت الله يهديك دايم مزوح
سعود:بس هذا الشي عادي اكيد انها حساسه لانها بنت كل البنات حساسات
عفاف: طيب انت ليش مو مقتنع فيها
سعود تذكر ريم وبعدها وقف:مدري محتار ولاابي اظلمها > يله اجل ابروح غرفتي

.................................................. ....

ريم على مكتبها ترتب كتبها اخر ترم لها وتتخرج من دبلوم اداره اعمال اخوها ياسر موعدها يشغلها في البنك وهذا حلمها من كانت صغيره .
. بدت تخطط الجدول اللي بتمشي عليه للمذاكره الامتحانات بعد اسبوع ..
تنبيه جوالها برساله ...........؟؟

( ريم ردي ابي اكلمك)<الرساله من تولين (سعود)

تطالع الرساله بشرود محتاره ماتبي تنجرف وراء عواطفها حطته على الصامت وتجاهلته
وبدت تخطط الاشياء المهمه باالكتاب,, وفكرها متشتت مره مع الجوال ومره مع الكتاب

...............................................
سعود يده على خده محتار يبي يسمع صوتها يتأكد من مشاعره من ناحيتها دايم شاغله باله
انتظر ردها لاكن مافي,,,
كرر كذا محاوله لاكن مايحصل رد في كل مره ..( طبعه يحب البنت اللي شخصيتها قويه وصعبه المنال)وهذا اللي خلاه مايل لريم

فتح رساله وكتب ( ابي اقولك شي ضروري بس دقيقه ردي )

رجع يدق وهو عنده امل ,, فجأءه سمع صوتها (بدى قلبه يدق بقوه ) وانرسمت بسمه على شفاته براحه
سعود : هلا بهاالصوت
ريم :اعتقد قلت تبي شي ضروري
سعود يموت فيها لاعصبت: ريم بقولك شي بس بتصدقيني..؟
ريم ماردت عليه تنتظر رده :..
سعود بصوت هادي:ريم انتي معي ..؟
ريم : ماابي اضيع وقت مع واحد سخيف مثلك بتقول ولااقفل
سعود يقرب السماعه اكثر لاذنه ومن قلب يقول :ريم انا احبببك
ريم هزتها هذي الكلمه حست انها طالعه من قلبه ضغطت على السماعه وقفلتها بيدين مرتجفه
حطت الجوال على الطاوله وقامت تمشي بغرفته بدون شعور وكلمته ترن بأذنها
جلست على الكرسي وهي تفرك يدها بأرتباك..
................................................


حس سعود براحه كبيره بعد مانطق هاالكلمه اللي طلعت من بين ضلوع قلبه مازالت السماعه على اذنه يتمنى ان ريم ترد صدى كلمته لاكن ماسمع
الا صوت توت توت......
نزل الجوال وفي نفسه( الحين قدرت افهم مشاعري.)
حط الجوال بجنبه وتسند على الكنب وهو يتنهد يفكر فيها دقايق ,,,بعدها قام بطفش وفتح الالب
ودخل على القروب في المسن كل ربعه فيه اللي من فتره فاقدينه من يدخل عليهم يقلب عليهم الجو ضحك وهبال


......................................

بعد يومــين ..السبت ..الساعه عشر الصبح

عماد باالصاله بيده زقاره ويطالع التلفزيون
هديل متغيبه عن المدرسه في نيتها تطلع مع عهد تتسوق ..وتشتري بعض الاغراض لها ..
انفتح الباب ..
يمممه ..؟
ام راشد:نعم يابنيتي
هديل تحب راس امها يمه عماد تحت خليه يطلعنا للسوق
ام راشد:مراح يطيعني هاالولد
هديل:يمه مر يومين ولاسوينا شي هو مايسمع لي ابد حاولي يمه تكفين علشان خاطر عهد
ام راشد توقف بتعب :اه تعالي معي نتكلم معه عسى ربي يهديه هاالولد

نزلت للصاله جلست قريب منه بصوت هادي وحنون:عماد ياولدي نبي تودي البنات للسوق تتجهز عهد
عماد :وهي معها مهر تتجهز منه
ام راشد:شسوي الرجال ماعطانا شي وماعاد بقى شي على زواجها
عماد :مافي داعي تتجهز اللي مثلها المفروض تندفن مب تتزوج
ام راشد:ياوليدي اوخيتك لاتظلمها كثير مالها سند الا اخوانها
عماد معصب :وليش اظلمها يعني اكذب عيني اذا كانت امها خريجه سجون ايش تكون البنت اجل!!؟؟
ام راشد حست بطعنه بقلبها تلفتت على هديل اللي مو فاهمه شي :قامت ودخلت داخل وهي لاحول لها ولاقوه ..
هديل واقفه بصراخ :ليش انت تعامل امي كذا ؟؟؟
عماد ببرود :ماتفارقيني احسن لك ..
هديل ركضت لداخل وهي تدعي عليه بصوت واضح....(يارب تموت وتفكنا منك ياابليس)
.................................................. ....................

خالد ماطلع للشغل تعبان وكل سعود..يقوم باالشغل كله

سعود انهى شغله مبكر وطلع ياخذ منار لتركي
في الطريق وقف عند محل اطفال :منار عطيني مقاس تركي ماعندي خبره بهااالاشياء
منار تطالع المحل :ليش..؟
سعود:نشتري شويه ملابس واغراض له شرايك تنزلين معي
منار انحرجت من كرمه :لا مالاداعي الدار مايقصرون
سعود يفتح الباب وينزل :طيب مايخالف زياده الخير خيرين يله انتظرك داخل
منار احتارت وانحرجت كثير عدلت عبايتها ونزلت ..
وبعد ماخلصوا اتجهوا لتركي .....

طلع تركي لسعود اللي حضنه بشوق وحب دخل قلبه هاالطفل يذكره بخالد كثير
جلس معه نصف ساعه وبعدها رجع منار لشقه
وطلع يزور خالد في بيته...


........................................

ريم تكلم ساره باالمسن ..

ياعساني ماانحرم من ناس تعيش بوسط قلبي (ريم)


تدري وش معنى العذاب انك تشتاق لشخص صار تحت التراب (ساره)



ياعساني ماانحرم من ناس تعيش بوسط قلبي

وجهي صبوح وبسمتي تفتح النفس من شافني لاضاق صدره تبسم (*_*)


تدري وش معنى العذاب انك تشتاق لشخص صار تحت التراب

ياوااثق ..


ياعساني ماانحرم من ناس تعيش بوسط قلبي
وهل في ذلك شك

تدري وش معنى العذاب انك تشتاق لشخص صار تحت التراب
شكوك ..الا ليش داخله والمذاكره وين..؟


ياعساني ماانحرم من ناس تعيش بوسط قلبي
هذا السؤال اللي مفروض اسألك ..؟


تدري وش معنى العذاب انك تشتاق لشخص صار تحت التراب
فتحته وانسدت نفسي شايله هم سامي ..


ياعساني ماانحرم من ناس تعيش بوسط قلبي
لاهم ولاشي الحمدالله قدر يفك نفسه منهم احمدي ربك




تدري وش معنى العذاب انك تشتاق لشخص صار تحت التراب
احس فيه شي داخله مدري ليه يهوجس ولامشتهي الاكل


ياعساني ماانحرم من ناس تعيش بوسط قلبي
عشان امه ياالسوري خليه على راحته فتره وتعدي

تدري وش معنى العذاب انك تشتاق لشخص صار تحت التراب
ياليت والله هذا الشي بس

ياعساني ماانحرم من ناس تعيش بوسط قلبي
ساره المجهول { صار يحبني ..

تدري وش معنى العذاب انك تشتاق لشخص صار تحت التراب
عاد انتي خبله تطرين في العجه وتصدقين


ياعساني ماانحرم من ناس تعيش بوسط قلبي
يوم قاله لي بغيت اقوله احلف ماااصدقت على الله اني في شخص يحبني ههه

تدري وش معنى العذاب انك تشتاق لشخص صار تحت التراب
تعيدين تجربه منار ياريم وشفيكم بتهبلون فيني انتم الظاهر


ياعساني ماانحرم من ناس تعيش بوسط قلبي
من صدقك اظاهر ماعرفتيني زين ياساره مايهمني هاالاشكال ماعاد رديت عليه ابد برسايل ومكالمات



تدري وش معنى العذاب انك تشتاق لشخص صار تحت التراب
لسى يرسل ..؟

ياعساني ماانحرم من ناس تعيش بوسط قلبي
من ييومين اكثر من خمس رسايل بااليوم منه غير المكالمات بس مطنشته اخذ رسايله وارسلها لك خخ


تدري وش معنى العذاب انك تشتاق لشخص صار تحت التراب
وانا اقول ايش في ريم مغرمه فيني هالايام ههه
.................................................. .............................
انفتحت البوابه لسعود
وقف سيارته واعطى الخدم خبر وصوله لخالد
اسمحو له بالدخول اتجه لغرفه خالد وفتح الباب

خالد نايم على السرير بتعب ...

سعود:هلااا بمديري
خالد:ليش طالع ومخلي الشغل..؟
سعود يجلس على السرير:افا عليك خلصت كل شي وجيتك
خالد غمض عينه والتعب بين على وجهه :زين
سعود يقرب يده لراس خالد: اححح حرارتك مرتفعه قم يله المستشفى
خالد بلسان ثقيل :مافيني حيل ابد امشي
سعود :اخاف يصير لك شي حرارتك موطبيعه ابد
خالد بحزن:خله يصير لي اللي يصير محد فاقدني لاابو ولااخوان..
سعود رحم خالد دايم وحيد:خويلد وانا مامليت عينك
خالد بمزح: سعود ضف وجهك عني تعبان يااخي
سعود :تراك غالي ياحمار بتقوم ولا
خالد: ولا؟
سعود :طيببب (وطلع)
خالد التفت ينادي سعود (تعااال وين رايح............؟؟؟؟!!!)

سعود طلع للفله ونزل تحت وجمع الخدامات فلبينيات 4ووحده حبشيه وامرهم يشيلون خالد ..طلعوا فوق بسرعه ماصدقوا على الله
خالد مغمض عينه سمع حس اصوات عنده فتح عينه بتعب حصل الخدامات حولينه وسعود بأبتسامته خبيثه
خالد بخوف :خير ليش انتم هنا ..؟؟
سعود بجديه:يله على السياره اللي تحت..
تجمعت الخدامات عليه وشالوه وهو يصرخ ويتوعد في سعود اللي يضحك عليه
نزلوا واتجهوا لسياره سعود وركبوه باالقوه

سعود وهو يطالع الخدامات بأبتسامه ثانكيو ثاانكيواااا فتح باب السياره وركب
خالد: يعني زين كذا تفشلني عند هاالخدم
سعود:مافشلتك بلعكس وسعت صدرهم تلقاهم من زمان يتمنونك

خالد :والله لو ماني تعبان كان شفت شي ماشفته ياقليل الادب
سعود :ههههه طيب وين نروح لاي مستشفى اوديك
خالد:اي مستشفى
سعود:مدري عنكم ياالاغنياء عندكم مستشفيات خاصه
خالد: لاانا متواضع ماتهمني هاالاشياء
سعود:اي العب على غيري
.................................................. .......


الثلاثاء الساعه 6.54المغرب ..
بأرتباك دخل على اخوه حمد اللي جالس في المجلس
سامي :سلام ابو نواف
حمد يرفع عينه من الجريده :هلا وغلا
سامي :حمد عندي موضوع ولازم افاتحك فيه اليوم
حمد يحط الجريده على جنب :خير سامي ايش صار
سامي :(علم حمد باالسالفه كلها)
حمد بصدمه:وملكت عليها..؟؟؟؟
سامي :هذا اللي صار
حمد :لاحول ولاقوه الابالله وليش ماخليتني اتفاهم مع الرجال يعني ابخليك تتزوج وانت ماكونت نفسك
سامي : خلاص ياحمد جزاي واباخذه الحين بعد بكره ابروح اخذها
حمد بعصبيه:شفيك انت مخلي الزواج لعبه ايش اللي بتاخذها بكره
ساره دخلت وبيدها القهوه
سامي سكت مايبي يصدم ساره
ساره بأبتسامه بينكم اسرار نطلع..؟
حمد: عمك هاالخبل متملك وبعد بكره زواجه
ساره بصدمه:ايش متملك
سامي :ساره بعدين اتفاهم معك بهالشي بس ابعلمكم اني بعد بكره اخذها ولاادري وين احطها فيه
حمد : خلني اتفاهم مع الرجال
سامي :خلاص تملكت مافي كلامك فايده معه
حمد: طيب اجل الزواج لبعدين
سامي :اخوها شيطان ياحمد ماابي اظلم البنت زياده لو خليتها اكثر بين ايديه بيذبحها
حمد وهو مب مستوعب : انا ماني راضي بزواجك منها طلاقها اذا كان اهلها بايعينها عليك باالرخيص
سامي متضايق وصوته مرتفع: حمد انا حطيت عندكم خبر وهذا الشي غصب عني اذا بتجي معي يوم الخميس حياك ولاتخاف ابدور لي وظيفه بسيطه اقدر اصرف عليها وباخذ شقه
اسكن فيها لين ربي يفرجها (وطلع من المكان)
ساره مو فاهمه شي :يبى فهمني شصاير..؟
حمد قام بضيق:وخري عن وجهي انتي وهاالمجنون (طلع )
ساره تايها :شسالفه؟؟
......................................

هديل تصك باب الشارع بعد مااخذت الكيس من ولد اخو صديقتها الصغير ركضت لفوق قبل لايشوفها عماد
فتحت غرفه عهد وهي تلهث من الركض
عهد:شفيك..؟
هديل ترفع الكيس بأبتسامه:الفستان ..
عهد تطالع الكيس بحزن وسكتت
هديل تجلس جنب عهد وتبوس خدها:عهد ماعليك ابخليك قمر في ليله عرسك واذا على ملابسك ابعطيك ملابسي في عندي جديده صح اني دبه بس ملابسي
بتصير حلوه عليك
عهد تتنهد وتقوم بضيق:لاتشيلين همي هديل خلاص اجلس معه كم يوم وارجع لك
هديل:كيف تتطلقين يعني..
عهد تهز راسها ودموعها على خدها..
هديل :خبله انتي يعني بظنك عماد بيرحمك بعدها ..!!
قامت هديل تسحب الفستان وتوريه عهد:شرايك باالذوق عاد عليك بتطلعين قمر ..
عهد عينها على الفستان تطالعه بصمت
هديل بأبتسامه :وجبت لك شي حلو بعد( فتحت الكيس الثاني) صندوق شكله انيق وبداخله قميص نوم طويل لونه سكري
عهد كشرت واحمرت خدودها:هديل ايش هذا؟؟؟
هديل بضحك:وصيت رنيم الفستان قالت اختي بترسل هديه حلوه لعهد شرايك..؟؟
عهد تلف راسها:بس ياهديل لاتحرجيني وبعدين انتي صغيره على الحركات وانا ماابي البسه رجعيه لاخت صديقتك مع اني عارفه انك انتي اللي موصيتها
تشتريه..!!
هديل :انتي غبيه غبيه وانا ماراح امشيك على رايك
.....................................

فتحت جوالها وباست صوره ولدها اللي خلفيه جوالها فتحت على قائمه الاسماء
بدت تدق على ساره مشتاقه لها لحد هنا يكفي
لاكن ماردت انقطع الخط ..
ضغطت على رقم ريم ..
ريم بصرخه :منوووووووووووووووووووووووووووووووور
منار بضحكه خفيفه:اح اذني
ريم بضيق :زعلاااانه منك حيل حيل
منار :ادري والله ريوم بس ياليت تعذريني
ريم :منار انا صديقتك اللي يصبيك يصيبني ليش صوتك كذا فيك شي
منار تحاول تخلي صوتها طبيعي:لا الحمدالله مافي شي بس يمكن من الشوق
ريم :يابعد قلبي منور لازم نشوفك
منار:تقدرين تطلعين اليوم
ريم :لا والله مااقدر تعالي للبيت عندي واخلي ساره تجي رجيتك منار علشان خاطر قلبي اللي يحبك
منار خانقتها العبره:طيب احاول اجيك بعد العشاء
ريم بفرحه:صدق والله ابطير من الفرح
منار: ابأكد عليك بعد العشاء
ريم :طيب طيب انتظرك ترى ابحط الجوال عند اذني لين تدقين مره ثانيه
منار:ههه طيب حبيبتي يله اخليك الحين..
.................................................. ................
بعد تحقيقات وضغوط على محمود اعترف بكل شي واعترف بأسامي كل اللي معه باالحدث
كان مايعرف الا اسم طلال وبندر
الكامل اما ابو جهاد وجماعته مايعرف الااساميهم

تجمعت خمس دوريات حول الاستراحه يراقبونها من بعيد بعد اوامر من العقيد ماهر.. لحد مايجيه الامر بتفتيشها ..

اما طلال مازال في العنايه تحت رقابه مشدده من الشرط بعد مابلغ عليه محمود ..


.................................................. ...........

قامت ريم من مكتبها ونزلت تحت تعطي امها خبر
مرت على غرفه الضيوف وشغلت المكيف وبخرتها
ندى :ايش عندك ..
ريم بفرحه :يمكن منار تجي
ندى :صدق والله احلى خبر
ريم :طيب ابروح اتجهز وانتي دوري حلا سهل وصلحيه لنا
ندى :طيب
دخلت غرفتها وطلعت روبها واستعدت تتحمم سمعت رساله ركضت تفتحها تظن انها من منار
(مو من طبعي أسرح وأفكر..
........لكن حبك خلق فيني التفكير ..<المرسل تولين(سعود)
(ريم ماقدرت تغير اسمه لان كثير يدق ماتبي احد ينتبه ففضلت تخلي اسم تولين اضمن لها)
ناظرت الرساله بأحتقار ودخلت تحمم
.................................................. .

بيده الجوال يرسل لريم جاه اتصال من منار
سعود: نعم منار
منار منحرجه:سعود ماابي اكلف عليك لاكن ابي منك طلب
سعود: تحت امرك
منار بتردد:ابي ازور صديقتي ريم
سعود حس بدوخه لما جابت طاريها: متى
منار:اذا كنت فاضي بعد العشاء
سعود بفرحه بس يخفيها:خلاص بعد العشاء امرك
منار:مشكور مع السلامه
سعود حس ان الدنيا ابتسمت له معقوله بيروح اليوم لبيت ريم
ماجاء على باله ابد (دخل للبيت والابتسامه على وجهه)

لمياء : سعود جابك الله
سعود :امري يابعد قلبي وحياتي انتي
لمياء بأستغراب :شفيك..؟
سعود:مافيني شي سبحان الله ناس ماتعودوا على الكلام الحلو
لمياء:ههه ماتعودت منك اكيد فيه سر اليوم
سعود :اه ياقلبي لايوقف اسكتي بس
لمياء:لاعاد جد فرحني شكلك مبسوط ولا علشان ملكتك بعد اسبوع
سعود: ماشريتي فستان للملكه
لمياء بأستغراب:سعود وافقت على نوف ..؟
سعود: انتم خليتو لي فرصه اوفق او لا ..؟
لمياء: انت ساكت ماعارضت
سعود: لمياء عجزت مع امي كم مره لاكنها تضيق حتى اليوم ماحطت عينها بعيني ضايقه مني يله انا بروح البس وراي مشوار..

...............................................

ريم عند المرايا تمشط شعرها وتعدل مكياجها الخفيف يزيد من حلاوتها استغربت من ساره اللي ماترد رجعت تحاول الاتصال بها
ساره :هلا ريوم.
ريم:سوسو وينك؟
ساره :مع امي انشغلت شوي
ريم :عندي لك بشاره منار بتجي بعد شوي
ساره بفرحه:جد والله..؟ فرحت لما شفت مكالمتها مع ان كان سامي مضيق صدري
ريم:ليش
ساره:ريم سامي زواجه بعد بكره
ريم بتكذيب:من جدك ؟؟؟؟؟!!!.
ساره بأستعجال :لاجيتك بعلمك بساالفته الغريبه..
.................................................. ..

منار تكلم ريم اللي توصف لها البيت وريم ماتخلي حركاتها ومزحها وهذا يزيد من ضحكات منار
سعود مرجع راسه لوراء وهو يسوق السياره يتمنى لو يسمع صوتها مشتاق لها.باالحيل فتح جواله وارسلها
( إربط حزامك | حبيبي . باخذك منهم . و أطيير
تصدق إني .. طول عمري ما أحب إلا الصعب
أعترف " مجنون " في حُبك رغم عقلي الكبير.
فجأة من الله " أحبك " بليا أفعال و سبب . )


منارتطالع الطريق تتأكد: ايه خلاص وصلنا لحارتكم
سعود وهو يحفظ المكان زين :اي بيت فيهم..؟
منار:البيت البيج ..
وقف سعود مسافه بعيده شوي بعد ماطلبت منه منار مايبي يحرجها
نزلت منار وهو يراقبها :انفتح باب البيت ودخلت (تنهد بقوه وعينه على الباب)حرك سيارته لبعيد..يطلع من الحاره

نهايه البارت
البارت الجاي يوم الخميس




البارت الحادي عشر


الخميس ..الصباح الساعه 10

ماتدري ليش هيله اليوم تجي على بالها كثير وهي ماتحب طاريها
رفعت غطاء القدر وحرق يدها :اح اففف منك ياهيله ماكفاني شرك وحتى وانتي بعيده
ندى : يمه شفيك تكلمين نفسك
ام ياسر تغطي القدر وهي تفرك مكان الحرق ماردت على ندى ..
ندى تقرب من امها تساعدها وبحزن:يمه لحد الحين تفكرين فيها ؟
ام ياسر :اللي سوته ياندى ماهو صغير علشان انساها بها السهوله
ريم تدخل عليهم : سكتت ندى وام ياسر
ريم : شفيكم وجيهكم متغيره ..
ندى تمد الصحن لريم :وديه للغرفه وخلي اللقافه عنك
ريم بشك : انتم ياالثنتين فيه اسرار بينكم وانا مدري ومصيري اعرف
ندى تضحك:مب من صالحك تعرفين ههه
ريم طلعت تودي الصحن ودخلت على ياسر
حطت الصحن على الطاوله بدون كلام
ياسر: بسم الله شوي شوي على الصحن ياالعربجيه
ريم :والله هاالصحن المفروض اكسره على راس اختك
ندى تدخل :ههه سبحان الله الملاقيف بيموتون لافاتهم شي
ريم تطنش ندى: ياسر بعد الفطور ابطلع للمول مع ساره وابيك تودينا
ياسر فرح بطاري ساره: من عيوني
ندى : غبيه مالقت تشتري الفستان الا اليوم
ريم : امها رافضه انها تحضر عرس سامي دام ابوها رافض بعدين وافقت
ياسر:خلاص ان شاءالله

(في بيت ابو يوسف)
يوسف مع امه في غرفتها
ام يوسف بضيق تشتكي ليوسف وبحضنها مازن :هاالولد صغير ولايعرف مصلحته
يوسف :يمه لاتضيقن نفسك ابتكلم معه
ام يوسف :ماني راضيه عليه الا لمن ييوافق على نوف شيخه البنات عطينا الناس كلمه ولاابي افشل نفسي مع

امي واختي
يوسف يوقف :خلاص بروح اتفاهم وياه

طلع من غرفه امه ودخل على سعود لقاه نايم( صكر الباب وخلا الموضوع يتكلم فيه بعدين

قرب من غرفه لمياء طق الباب ودخل
لمياء بأبتسامه:هلا بالغالي متى جيت؟
يوسف يجلس على السرير: توني جاي امي مكلمتني تبيني بموضوع سعود وجيت؟
لمياء بضيق: الله يهديها امي مب كل شي غصب..
يوسف : ليش انتي بصف سعود بعد.!؟
لمياء : لابس كل واحد ياخذ الشخص اللي يريحه اول كنت ابيه ياخذ نوف بس هو رافض باالمره اخاف يظلم

نوف معه
يوسف : اتفاهم معه ويصير خير ان شاءالله
لمياء: وين زوجتك.؟
يوسف :ماجت جيت انا ومازن بس
لمياء توقف :مزوون وينه حبيب عمته ؟
يوسف بأبتسامه :مع امي ليش واقفه اجلسي كملي مذاكرتك
لمياء: لا خلها مره وحده مع نوف تجي اليوم واذا كر معها..



وصــل يـآسر للمول نزلت ساره وبقى ريم توها بتنزل
ياسر: ريم انزل معكم..؟
ريم بأبتسامه: ليش تستأذن بأدب.؟
ياسر :بس علشان اصير برستيج عند ساره
ريم :ههه عاد ساره نازله ماتسمعك يله ننزل..
نزل ياسر وقفل الباب بعدها اتجه لساره وريم اللي ينتظرونه..
تقدم ياسر ومشت ريم وراه
ريم بهمس لساره :حاسه ان بعض الناس حاطين عينهم عليك..؟
ساره تتلفت لوراء :من..؟
ريم بضحك عالي :خبله وعلى نياتك اقصد اللي قداام(تأشر على ياسر)
ساره بحياء تدف ريم:اقول تقلعي هناك..
ريم تضحك على ساره ودخلوا المول


ياسر وقف :ريم انا بخليكم الحين اذا خلصتوا دقو علي
ريم تمسك يد ساره :طيب يله ساره ..


تمشى في السوق لمح له محل فساتين
دخل وهو يتخيل له شي يصلح لساره
لمح له فستان احمر موديله ناعم وراقي مره قرب يدقق فيه
رفع جواله يدق على ريم
ريم مشغوله مع ساره تحوس لها على فستان ..
ريم :هلاياسر
ياسر:ريم لقيتوا فستان..
ريم :لا والله لحد الحين احوس
ياسر وهو خايف ان ريم تشك :طيب في محل هنا دخلت فيه باالصدفه حلوه فساتينه وفي فستان حلو تعالوا
ريم ماسكه ضحكتها وبداخلها مكشوفه ياياسر:خلاص دقايق واكون عندك
لفت تدور على ساره مالقتها راحت جهه اليمين تدور عليها
...ساره هنا وانا ادور عليك
ساره تأشر على الفستان المعروض :ريم شرايك بهذا خقيت عليه
ريم :حلو لاكن تعالي ياسر يقول في محل فيه فساتين حلوه رفعت ريم تدور اسم المحل اللي قاله ياسر
ايوه هذا (صار نفس المحل اللي واقفين عنده ) دخلت ريم تدور ياسر
:ها ياسر وين الفستان اللي تو قلت عليه
ياسر يطلب من صاحب المحل يطلعه
ريم :واااو هذا اللي عاجب ساره من تو واقفه عنده(رفعت راسها لساره وقربت منها)
ريم:اها صار في تشابه اذواق
ساره :هذا نفس المعروض
ريم بضحكه خبيثه: اخوي عنده ذوق مثل ذوقك
ساره بحياء:بس يادبه
ريم راحت لياسر :ايوه هذا عاجبها
ياسر:خلاص ابحاسب عليه انا
ريم :طيب خلي اجيب مقاسها

دفع ياسر الحساب وكان الفستان ب3000 خذا الكيس وسلمها لريم ساره كانت مب راضيه يحاسب لاكن كان

مصر
طلعوا من المول وياسر فرحان بداخله ان ساره بتلبس شي منه..


سامي فتح عيونه بخوف التفت على راكان اللي توه قايم
سامي:مسرع جاء الخميس..؟
راكان:ههه علشانك ماتبيه يجي جاء بسرعه
قام سامي بكسل وهو يتثاوب :كم الساعه..؟
راكان يطالع ساعته:11
سامي :يوه لازم اطلع اخلص اشغالي
راكان : خلاص انا بجيب عمال ينظفون الشقه وبخليها تلمع
سامي بابتسامه شكر :الله يخليك لي ولايصدمني فيك مثل طلال
راكان: طلال ضل الطريق لافاق من غفلته ندم
سامي اللي كان نايم عند صديقه من اللي صار معه مع اخوه حمد رجع يناقشه في الموضوع مره ثانيه لاكن

ضايق منه وملزم عليه يطلقها ولاهو متكلف في
بنت الناس اذا كان اهلها مايبونها صار نقاش سقيم بينهم طلع من البيت ضايق ولارجع له ..
قام لبس ثوبه واستعد يطلع للبيت دخل داخل متجه لغرفه ساره

ساره تفتح الكيس الفستان جلست تطالع السعر وه فشله خليته يدفع هاالمبلغ
بس والله هو ذوق بعد جلست تتأمل الفستان بشرود
قطع شرودها صوت عند باب غرفه سامي قامت بسرعه متجهه له
فتحت الباب الاسامي واقف عند بابها في نيته يطق عليها
ساره:سامي رجعت..؟(كان معطيها خبر برساله انه عند صديقه)
سامي بأبتسامه : شخبار الحلوين.؟
ساره :سامي امي وافقت احضر زواجك تعال (مسكت يده)
دخلت غرفتها ورفعت فستانها :وشريت فستان بعد
سامي: تبين ابوك يضربني
ساره:اذا ابوي ماراح يحضر انا ابحضر هذا زواج سامي مو اي احد
سامي يحط يده على كتفها : لا ساره امتحانك السبت وبعدين ابجيبها من بيت اهلها واطلع بسرعه
ساره بحزن :تردني ياسامي
سامي :والله مافي قاعه ولاشي اباخذ البنت واجي
ساره تجلس وبيدها الفستان : كلمت عمي فهد ..؟
سامي :عطيته خبر بس اعتذر ماعنده اجازه

(فهد اخو حمد وسامي متزوج وساكن بجده بحكم عمله ماعنده عيال...)
ساره بهدوء: طيب وين بتسكن فيه ..؟
سامي :واحد من ربعي عطاني شقته اسبوع لحد ماالقى وظيفه وبيت
ساره ضاق صدرها من ابوها( لو كانت في جدتي كان مارضت سامي يصير له كذا):سامي خذ غرفتي وجناحي

كله انا ابنزل بغرفه جدتي
سامي :له له تكفي الشقه ياساره الحمدالله وياسر بيتوسط لي عند واحد يوظفني..معارفه كثير ولاراح يقصر
تنهدت ساره بضيقه : طيب ايش اسم عروستك
سامي مرت على باله عهد وابتسم: اسمها عهد
ساره بضحكه بريئه:الله حلو اسمها من كبره.؟
سامي :تصدقين مدري
ساره:ههه من جدك تخيل انها اكبر منك
سامي يتذكر شكلها وهي تركض :لا شكلها صغيره
ساره :اشوفك كل ماجبت طاريها تصرح لايكون مغرم ههه
سامي بضحكه:لا بس كل ماسألتي اجلس اتذكرها
ساره: الله يعوضك خير وتحبها وتصير تموت فيك
سامي بحزن :الله يسمع منك ..


الساعه سبع المغرب في بيت ام راشد..


لفت الروب على جسمها الناعم بعد ماخذت لها شاور رفعت راسها على المرايا وقطرات الماء على وجهها

ماتخيلت ان زواجها يتم بها الطريقه
اخذت المرطب ترطب بشرتها
قبل لاتجي سلمى اللي تأخرت ومعها خالتها السوريه تشتغل بمشغل معروف
هديل من وراء الباب:عهد سلمى وصلت..
عهد نشفت شعرها بسرعه ولبست جلست تنتظر سلمى تصعد لغرفتها
التفتت على فستان فرحها الابيض تتأمله بحزن نزلت دمعه يتيمه على خدها مسحت الدمعه ببتسامه وعدت

نفسها ماتبكي اليوم راح تقهر عماد
بأبتسامتها وفرحتها مثل ماحرق قلبها بشكوكه (تمنت ان ابوها يوقف بجنبها لاكن عاشت يتيمه وابوها حي)

:عهوووده افتحي
قامت عهد بأستعجال تفتح الباب لسلمى :
سلمى تبوس عهد:اهلين بالغاليه ان شاءالله بخير
دخلت ماري وراها :اهلين بأحلى عرووووس
(عهد منزله راسها )
ماري :شو شو مابدي اشوووف امووره زعلانه تعالي هون حبيبتي راح اخلي زوجك يموت عليكي اليوم
جلست عهد على الكرسي وسلمت نفسها لماري وبداخلها تشكر سلمى وهديل على وقفتهم معها..

العشاء .
بيده بياله الشاهي واليد الثانيه جواله ..يضغط فيه
دخلت عفاف :سعود في واحد يبيك عند الباب
سعود يحط البياله ويوقف: من حاتم ..؟
عفاف وهي طالعه: اي
طلع سعود من غرفته وخلى جواله على الطاوله في الغرفه


نوف بغرفه لمياء ترمي الكتاب بملل:خلاص لمو مليت خلينا ننزل تحت شوي نغير جو
لمياء تحط الكتاب :يله
طلعت من غرفتها وهي في الممر تسمع صوت جوال سعود
لمياء وقفت :لحظه نوف بشوف سعود هنا ولا.؟
فتحت لمياء الغرفه وبعدها صكرتها..
نوف بفضول :موجود..؟
لمياء وهي تنزل :لا شكله طالع وناسي جوال مثل العاده..
دخلت المطبخ ومعها نوف طلعت كوبين تصلح لهم موكا بارده
نوف تسحب الكرسي وتجلس وهي تفكر (جاء على بالها منار اللي شاكه ان بينها وبين سعود علاقه ولازم تتأكد

بأي طريقه )
وقفت نوف طاالعه
لمياء :وين رايحه .نوفه؟
نوف:بروح الحمام واجي..
طلعت وصعدت الدرج تمشي بخطوات سريعه قبل لاتكشفها لمياء فتحت غرفه سعود تقدمت بتوتر عند الكنب

مدت يدها على الجوال وفتحت على الرسائل
تقرى الرسايل وتشوف رسايل ريم اللي مغير اسمها بلقب ( غلاك يكفيني) وهي مصدومه

سعود ودع حاتم بعد مااخذ منه جهازه اللابتوب رقى فوق لغرفته لقاها مفتوحه دخلها بهدوء انصدم بوجود

نووف...؟؟؟؟



ام راشد بيدها المدخن ملت البيت بزغاريدها لما شافت عهد نازله من الدرج وعليها الفستان مثل الجوري

الفاتنه بشعرها البني اللي مسويه فيه تسريحه
ناعمه ومكياجها مخليها ملكه جمال وريحه عطرها تسبقها
ضمت بنتها وهي تقرا عليها وتدعي من قلب لها
هديل :لابسه فستان فوشي طالعه نعومه شاركت اختها باالفرحه بشريط الطق ..
جلست عهد على الكنب وهي تبتسم على سلمى وماري اللي يرقصون
دبكه شاميه ..وهديل تحاول بس ماعرفت
جلست هديل جنب عهد وهي تلهث بتعب : اف منهم مايتعبون وهم يرقصون هاالدبكه
عهد بضحك :هذي ضريبه السمنه
هديل:بس عاد انا جسمي ريان الكل يتمناه ههه
قامت هديل للمطبخ وطلعت الكيك والعصيرات


ام ياسر تكلم جاسم من الاردن ...
..اهم شي ياحبيبي تنتبه لدراستك وتفرحني بشهادتك
جاسم:ابشري ياالغاليه سلميني على اخواني كلهم
ام ياسر :طيب ياحبيبي وانتبه لنفسك
جاسم:في امان الله
ام ياسر:يحفظك ربي
ريم تجلس بجنب امها وكتابها بيدها ..
ام ياسر :يسلم عليك جاسم
ريم بشوق :جسوم والله اشتقنا له باالحيل ليتك يمه ناديتيني احاكيه
ام ياسر :مابغيت اطول عليه .. شخبار ساره استعدت لزواج
ريم :شرينا الفستان يجنن يمه بس خساره سامي رافض يقول مافي قاعه ولاحاجه بس اخذ عروستي واطلع
ام ياسر: الله يعوضه خير ويوفقه يابنتي
ريم :امين يااارب..

نوف متجمده بمكانها من نظرات سعود لها ..
سعود بأستغراب:نوف..؟
نوف ارتبكت وتحركت تطلع من الغرفه
سعود رجع لوراء وسد الباب بجسمه:ايش تسوين بغرفتي..؟
تجمعت الدموع بعينها وبرجاء:وخر عني ابطلع
سعود بنظره استفسار:ليش كنتي ماسكه جوالي ..؟
نزلت راسها وبعدها صارت تبكي بصوت مخنوق: مااتشرف بواحد يخطبني وهو يحب له بنت شوارع
سعود انصدم نزل يده من الباب
طلعت من الغرفه وهي تركض لبرا ..اتجه لجوال وخذاه بيده شاف الرسايل مفتوحه ..(وعرف ايش تقصد)

دخلت نوف للغرفه رمت نفسها على سرير لمياء وهي تصيح من قلب
سعود خذى الجوال وطلع من غرفته بتردد وقف عند غرفه لمياء طق الباب بخفيف :نوف؟
نوف وقفت من البكاء وهي تسمع صوت سعود ..
سعود :نوف ابقولك شي اتمنى تفهميني..؟
نوف ركضت لوراء الباب تسمع سعود
سعود:نوف بكون معك صريح ترضين تتزوجين واحد ويظلمك ولايقدرك..
نوف ساكته تسمع ودموعها على خدها
سعود يقرب اكثر عند الباب :ادري انك تسمعيني.. نوف الله يرزقك بواحد يحبك ويسعدك غيري ماابيك تتعلقين

فيني هاالكثر لاني ماارضى اني ازعل بنت خالتي
بحسبه اختي واظلمها بعدين (رجع لوراء ونزل عند الدرج)
نوف انهارت على الارض وهي تصيح وبصوت عالي
سعود يسمع صياحها (حزن بداخله) لاكن لازم ينهي هاالشي معها ..


تجهز سامي وراكان وياسر وراح كل واحد بسيارته لبيت (ام راشد)
وصلوا للبيت اللي مظلم مافيه الانور واحد بس ولاكأن بنتهم بتنزف اليوم ..
نزل ياسر يدق جرس البيت بعدها نزل سامي وراكان ..
(سامي لابس الثوب الابيض والغتره البيضاء والبشت الاسود مخلي شكله كشخه وريحه العود تفوح منه )
فتح الباب عماد اللي كان لابس قميص البيت محتقر سامي بأستقباله بهااللبس
اما( راشد) من بعد مادرى عن اخته صار غيباته عن البيت كثير ولاحضر الليله البيت..
ياسر حاقد على عماد وبلهجه فيها احتقار : انت اخو العروسه..؟
عماد والزقاره بفمه التفت على سامي:ليش جايب دشيرك معك ..؟
سامي بضيق وبداخله (يصير خير ياعماد خلي اخذ اختك باالاول) : هم هلي ولامو من حقهم يحضرون العرس..
عماد بأبتسامه احتقار:ادخل خذ زبالتك ولاعاد اشوف رقعه وجهك انت وهي وهلك ينتظرونك بررا مالهم مقعد

داخل البيت..
ياسر وده ينهي هالشخص من الحياه بس مايبي المشاكل :خلاص سامي ادخل وانا بنتظرك برا
تنهد سامي بضيق وانقلب وجه اسود من حقده على عماد دخل داخل وانتظر في المجلس..

عهد مثل الملاك جالسه باالغرفه لحالها بعد ماطلعوا اهلها علشان يدخل (سامي )اما سلمى وماري راحو البيت

بعد ماطردهم عماد
فتح عماد الباب وعينه على عهد (بنظره قويه ..)
عهد حاولت تتمالك نفسها وكأنها مايهمها وجوده..
قرب عماد لها وبصوت كله قساوه:اشوفك تتبسمين اليوم وفرحانه انك بتنزفين لعشيق القلب؟!!
عهد بعدت عنه بخوف ..عماد يقرب اكثر لها :كم مره نمتي معه ..؟!!!!!!!!!
عهد حست رجفه بجسمها من الصدمه وبصرخه اعطته كف من غير شعور: وخر عني ياحمار انا اشرف منك

ومن خوياتك ..
عماد وقف مسك شعرها بقوه وسحبه كأنه بتقطع من عروقه (صاحت عهد بألم )
هديل كانت قريبه من الغرفه تدعي لاختها سمعت صراخها
ركضت للغرفه وفتحت الباب (كان عماد يضرب عهد بقسوه)
هديل بصراخ:عمااد وخر عنها ياكلب0 قربت يدها الصغيره تجر ثوبه من وراء يبعد عنها )
ام راشد تدخل الغرفه يدها على راسها:ياربي ياربي خل اختـــــــــــــك وخرررر عنها
عماد يحط رجله على وجه عهد اللي تنزف اسنانها دم :هذي ابموتها اليوم ابدفنها
هديل تصرخ وتصيح تجره لاكن كان اقوى منها : ركضت من غير شعور لسامي باالمجلس
سامي باالمجلس رفع ساعته الساعه 9:30 (افف شفيه هذا راح وجلس سنه )
تفاجأ بدخوول هديل فتح عيونه بقوه على شكل هديل اللي تبكي
هديل بصوت متقطع من البكاء: بيموتها (تأشر لمكان بعيد)
سامي يوقف موفاهم شي ..؟؟
هديل ضاع االكلام منها:عماد عهد عماد
سامي قرصه قلبه لما ذكرت اسم عهد وعماد:(ركض وراها )

دخل للغرفه التفت على عماد اللي يضرب امه التفتت للجهه الثانيه شاف عهد على الارض
قرب بحقد عند عماد ومسكه بقوه مع كتفه :انت حيوان وكلب ماعندك احساس..؟
عماد بصراخ :وخر يدك لااطلعك من هنا للقبر
سامي بجديه :الزم حدك لحد هنا يكفي ..؟؟

استغلت ام راشد وجود سامي قربت لعهد اللي على الارض تتألم خربت تسريحتها وسال كحلها من دموعها :

قومي يابنتي قومي ليذبحك؟؟
نزلت لمستواها تحاول توقفها على كتفها طلعت بسرعه للصاله خلتها تتسند على الكنب
هديل تجيب المناديل تمسح الدم اللي ينزف من فم عهد
(عهد عيونها للسقف بشرود ودموعها تنزل على خدها بصمت)
ام راشد تصيح وهي تشوف شكل بنتها ضمتها:خلاص يابنتي الله ياخذ اخوك ويفكنا منه يارب ..
صراخ سامي وعماد واصل للصاله ..؟؟
هديل بخوف :يمه بيموت الرجال..؟
ام راشد توقف :لاحول ولاقوه الابالله مدت يدها على شرشف الصلاه وتتجه للباب الخارجي
هديل :يمه وين تروحين..؟
ام راشد وهي خايفه:ابدور احد في الشارع يجي يفك هاالرجاجيل من بعض
طلعت ام راشد للباب شافت راكان وياسر ينتظرون سامي
ام راشد تمشي بتعب :ياعيال رفيقكم بيموته ولدي ..
ياسر بخوف التفت على راكان و ركضوا للداخل

(داخل المجلس)
قرب راكان لسامي وسحبه رح خذ زوجتك وانا ابتولى امره وياسر
سامي وكل عماد لهم و طلع للصاله
ام راشد بخوف:ياوليدي عسى ماتأذيت
سامي ببتسامه يطمن ام راشد اللي شكلها يرحم: لا خليت اخوياي يتفهمون وياه
التفت لعهد اللي على الكنب :خالتي اباخذ زوجتي واطلع الحين
قرب منها ..
سامي بحنان يحط يده على راس عهد :انتي بخير..؟
عهد غمضت عيونها وهي تشوف الجرح وجه سامي

قرب سامي اكثر وشالها قربها اكثر لصدره واتجهه للباب لحقته ام راشد بعبايه واغراض عهد


ياسر :ياعماد تعوذ من الشيطان وخل عنك هاالتصرفات
عماد: اطلعوا برا مابي اشوف هاالوجيه السود في بيتي
ياسر وراكان سحبوا نفسهم وطلعوا من البيت

ام راشد بغرفتها حاسه بتعب في قلبها
هديل تعطيها المويه والحبوب تقرى عليها

فتح عماد الباب كان مقفل
دف الباب برجله بقوه وهويحاول يفتحه
هديل عرفت انه عماد وطنشته ورجعت تكمل تلاوتها باالمصحف
نزل عماد وهو مثل الشيطان وطلع لربعه ..



لمياء واقفه عند نوف اللي بيدها عبايتها:ماصدقت يانوف كل هذا الدموع علشان بطنك يألمك
نوف وهي تاخذ شنطتها بتطلع لسواق اللي ينتظرها نزلت راسها ماتبي الكذب يبان من عينها : صدقيني تعبانه

شوي

لمياء :طيب ابحاول اصدقك ياقلبي بس ماابيك تخبين علي شي
نوف وهي تطلع :اذا فيني شي ابقولك يله باي
طلعت نوف ولمياء واقفه مستغربه ..

وصلت نوف للبيت قابلتها امها بأبتسامه :جيتي مبكر..؟ دققت في وجهها وقرصها قلبها
:نووف ايش في وجهك..؟
نوف وهي تتهرب :تعبانه شوي
دخلت لغرفتها رمت شنطتها
وبعدها حضنت المخده وسمحت لنفسها تبكي وبداخلها تقسم انها راح تتزوج سعود حتى تقهر قلب منار اللي

خذته منها (بظنها ان سعود يرسل لمنار)
لفت للجهه الثانيه تفكر لها بشي لازم تسويه ..

دخل سعود للشقه حط العشاء في المطبخ غلفه بقصدير لايبرد وازعاج الاغاني واصل لاخر الدنيا
خالد يغسل الكاس :ايش اللي معك
سعود :عشاء منار وشلون اعطيها والعيال عيونهم على الغرفه
خالد : شسوي اطردهم علشان ست الكل وبعدين ياسعود تراني صرت اتمشكل معك من تالي كله من اسبابها
سعود مايبي يناقشه وطلع .. جلس على الكنب فتح له المجله بملل
حس بأحد يجلس جنبه لف راسه لنور اللي جالسه بجنبه بفستانها الاسود لنصف الفخذ والظهر طالع
حس بقرف ورجع راسه للمجله يكمل قرايه
نور مقهوره ماقدرت تلفت انتباه سعود قربت اكثر منه
سعود رفع راسه :لااحسن تعالي اجلسي بحضني
نور :ياليت امنيتي ..
سعود:روحي يابنت ماني لم حركاتك هذي
نور بضحكه مايعه :طيب ليش جاي هنا
سعود بضيق قام وجلس على الكنب الثاني
قامت نور بدلع وراحت لحاتم ..

خالد يجلس قبال سعود
سعود:وش فيكم مستنزلين اليوم
خالد :حاسدنا ياابوي تعال معنا للمجلس
سعود :معجباتي مب مخليني على راحتي
خالد بمزح :يااخي انا لو ادري ان احد معجب فيك طردته وشو خلصوا الناس مابقى الاانت
سعود:هههه شف وراك اكبر دليل
التفت خالد لمي وسحر اللي يطالعون سعود ..:
خالد:اجل اغير وجه نظري واقول الف بنت تتمناك
سعود وقف بيطلع :يااخي انا ماابي هاالاف ابي وحده تتمناني وبس(بقصده ريم)

خالد :وين رايح اجلس
سعود:لا ماابي انكد عليك وناستك ولاتنسى عط منار العشاء
خالد:سعيدان اجلس ابطرد هاالمخفات الحين خلك جالس



سامي يفتح الباب وووراه عهد
دخل الشقه اضاءه رومنسيه وشمعات وريحه عطور ماليه المكان
ضحك وفي داخله على راكان(منت هين ياراكان)
دخلت عهد وراه بتعب من ضرب اخوها
سامي حاس فيها فتح باب غرفه النوم وبيده اغراضها حطها على الارض
قرب منها :خذي راحتك ابجيب عشاء واجي ..

دخلت الغرفه وصكت الباب فسخت العبايه قربت عند المرايا تشوف شكلها
كانت محيوسه شعرها مكياجها فستانها حزنت على حالها في عروس تصير كذا بليله زفافها جلست على السرير

تبكي بحزن

رجع سامي حط الاكل على الطاوله جلس بتعب ينتظرها طلع كيس الصيدليه فتحها وطلع قطنه
ينظف جرحه ويحط لزاق على خده رفع راسه للغرفه (تأخرت )وقف واتجهه للغرفه (فتحها )

عهد راسها على السريرمثل الطفله اليتيمه اللي محتاجه امان
سامي يطالعها بحزن
قرب منها:عهد فيك شي ..؟
عهد ماردت عليه انحرجت ترفع راسها ووجها يروع
سامي مد يده على وجهها يرفعه :عهد ردي
عهد ترجع تخبي وجهها ودموعها
سامي شدها بقوه له وتقابلت عينها بعينه غمضت عينهاو(نزلت راسها )
سامي بنبره حنونه: عهد.؟
انتبه لدموعها ضمها لصدره عهد زادت من صياحها وهي بحضنه كأنها حست باالامان معه
سامي يحرك يده على شعرها : اخوك هذا ماراح اخليه دين وراح ارده لها ماارضى احد يلمس عهودتي
عهد قلبها يدق بعد مانطق اسمها
سامي :يله ياقمر قومي بدلي ملابسك علشان ناكل
رفعت راسها من حضنه وهي منزلته كأنها ماودها يشوف حالها كذا
سامي حب يغير الجو :بس شكلنا انا وياك تحفه اللي بيشوفنا بيقول طالعين من حرب داحس والغبراء ماكنا

عرسان
عهد ابتسمت بصوت مسموع
سامي يبادلها البسمه:يله انتظرك بره ماابي اشوف دموع الحلوين

.


نشر -
| - إعجاب
من زينك عاد, مآريا و لعيون من احب معجبون بهذا .
آخر من قام بالتعديل روح زايــــد; بتاريخ 12-07-2011 الساعة 04:35 PM.
اضف هذا الموضوع بملفك في الفيسبوك

{[ اللهم نسألكـ تذللاً لكـ فـ هــب لنا تفضلاً منكـ ]}75
14-06-2011, 06:21 AM

لاحد يزعل السوري
©؛°¨غرامي مشارك¨°؛©






الدولة:
رد: أفهم ترانا لا يقين لبعضنا كنك نهائي الكأس وأنا هلالي / بقلمي

منطقه عجلون شمال عمان الاردن

الساعه 12 الليل ..

يقلب الاوراق ويجهز بحثه اللي بيسلمه بكره للجامعه..سمع صوت دق على بابه رفع راسه مستغرب باالعاده

محد يجيه هاالوقت وهو ساكن بحي شعبي
بعيد عن اصدقائه قام وفتح الباب

ديم 18 سنه اردنيه شعرها اشقر غامق بيضاء طويله عيونها رمادي فاتح

جاسم : نعم
ديم برجاء:معليش عمو اسفه على ازعاجك بس بدي شي اكلوه
جاسم بأستغراب توقع انها من الفقراء اللي حول الحي من شكلها: طيب انتظري دقايق

دخل خذى معلبات وحطها بكيس مع خبز وطلع لها:تفضلي
ديم :بشكرك عمو كتير
جاسم :لا عادي اذا بدك حاجه ثانيه انا باالخدمه
دخل البيت وصكر الباب وبداخله يحمدالله على النعمه ورجع يغوص في بحوثه

الجمعه ...

الظهر ..
سمعت صوت المفاتيح تدخل في الباب فزت ووقفت تستقبله
سامي ببتسامه :كيفك اليوم
عهد بحياءوهي تجلس:بخير ليش ماصحيتني
سامي يجلس بجنبها : خليتك ترتاحين شوي
عهد (سكتت )
سامي : حاسه بتعب اليوم..؟
عهد :لا الحمدالله
ببتسامه:طيب ياقمر خلينا نطلع اي مكان وبعدها نروح لساره عزمتنا تقول مسويه مفاجأه لنا بدلي لبسك علشان

نطلع
عهد وقفت :طيب ابدل لبسي (راحت للغرفه)
عينه عليها حس براحه كبيره معها وبدى قلبه يميل لها (حمد ربه قرر يعوضها بكل شي)
قام ودخل للغرفه وراها
عهد استحت من وجوده تبي تبدل لبسها
سامي حس عليها وطلع ينتظرها ..


المغرب ..
ريم مستعده للحفله اللي مسويتها ساره رفضت تخلي ريم تجي تساعدها بحكم انها متعاونه مع ناس ينسقون

الحفله واستأجرت كذا خدامه
لبست فستانها الازرق وسوت لشعرها كيرلي
ندىفتحت الباب:واااو قمر يادبه غطيتي علي
ريم تعدل مكياجها: والله انتي القمر طالعه عارضه ازياء بهاالفستان
ندى : وه استحيت
ريم :منار ماترد تمنيت انها معنا والله ..
ندى :حاولي تدقين مره ثانيه
ريم :طيب (رجعت حاولت كم مره وبعدها ردت منار)
ريم :هلا قلبي
منار:اهلين ريوم
ريم:منار اليوم انتي معزومه ضروري تجين
منار احتارت:مدري ريم اشوف الظروف بس ايش المناسبه
ريم :زواج سامي امس واليوم حفلته عازمين كل الناس
منار :اممم خلاص احاول واعطيك خبر ..

صكرت من ريم وهي محتاره ماتبي تحرج نفسها مع سعود اللي ماقصر معها
قررت تروح مع الليموزين بس احتارت ماعندها فستان تلبسه ابد
رجعت تتصل في ريم
ريم:ها فرحيني
منار:خلاص ابجي بس
ريم:مافي بس ولاحاجه
منار بأحراج:ريم ماعندي فستان
ريم رحمت منار باالحيل:يابعد قلبي تعالي انتي للبيت بسرعه واعطيك من فساتين ندى نفس جسمك
منار بحزن:خلاص ابطلع الحين جايتك..

فتحت باب الغرفه تطلع ..كانت الغرفه في الصاله قدام المجلس مكشوفه
خالد بالصاله لمح منار بعبايتها تتجه للباب:لاالظاهر البيت بيتك ماخذ الوضع سرداد مرداد
منار وقفت بخوف من اخر مره ضربها ماعاد شافته :طالعه لصاحبتي
خالد يتقدم لها ويسحب الجوال من يدها: مو كل مره تسلم الجره واذا طلعتي من الباب الحين احلمي بالرجعه

تحملتك بمافيه الكفايه
منار تتأمل عيونه بكره :انا لو لاقيه لي بيت كان ماشفت وجهي هنا
خالد بضحكه: لاتبكين ياماما في كم شقه عيال محتاجينك اعطيك عناوينهم
منار لفت راسها ورجعت لغرفتها وقفلت الباب
(اه ياربي ايش اسوي بهاالدنيا تعبت منها تعبت جلست على السرير مقهوره

خالد رمى جوالها على الكنب وجلس يكمل برنامجه
دق الجوال رفعه (المرجوجه)
خالد في داخله (هذي خويه سعود ) ههه خليني اوسع صدري عليها
خالد: هلا
ريم بأستغراب :مين
خالد بضحكه: ليه ران عليكم الجرس علشان تقولين مين..؟
ريم ظنته اخو منار:لو سمحت ابي اكلم منار
خالد: اها تبين منار وليه
ريم :بتعطنيها او لا
خالد يبي يقهرها: طيب انتي ريم
ريم :اف وبعدين معك انت(صكرت السماعه)
خالد يضحك (مدري ليش سعود رايح جو مع هالخشنه)
حط عينه على خلفيه الجوال اللي كانت صوره تركي قرب الصوره يتأمل بهاالطفل مايدري ليه انشد له كثير وهو

مايدري من ..؟


ساره بفستانها الاحمر اللي كان هديه من ياسر طالعه قمر سوت مكياجها بمشغل ورجعت للبيت تتأكد من كل

شي

الكراسي والطاولات والحلويات والبوفيه والدي جي
كل حاجه منسقه بترتيب ماقصرت امها معها غير انها بتسوي زفه لعهد مجهزه لها الفستان اللي شرته اليوم لها

كهديه وخلت سامي يجيب لها كوفير
تصلح لها مكياج ..

صعدت لغرفتها بعد ماتطمنت على كل حاجه
خذت جوالها تكلم سامي لايتأخر
بعدها كلمت ريم
ريم:اهلين سوسو
ساره:ريوم تأخرتي علي
ريم :انتظر منار
ساره بفرحه:ردت عليك
ريم :ايوه تقول شوي واجيك
ساره :خلاص بس لاتتأخروا ابيكم تستقبلون الضيوف معي
ريم: ندى وامي جاين يساعدونك ..


طلعت الكوفيره من عند عهد دخل سامي وبداخله شوق يشوفها
عهد تتأمل بشكلها عند المرايا وهي لابسه الفستان اللي جابه سامي من ساره مبين جسمها لون اخضر غامق

مع شعرها اللي صبغته لها الكوفيره بأشقر
سامي وقف عند الباب وعينه عليها وقف فاك ثمه من حلاوتها
عهد انحرجت من نظراته :
سامي بهدوء : احلى ملكه جمال بحياتي
عهد احمرت خدودها
سامي بضحكه خبيثه يقرب منها: لازم اشبع فيك قبل لاانحرم منك كل هاالساعات
عهد لفت راسها تدور شنطتها بتصريفه
سامي ضحك عليها:يله حبيبتي ساره بتذبحني لو طولت اكثر من كذا
عهد لبست عبايتها مسك يدها وطلع معها ..
ريم مازالت في البيت تنتظر منار اللي تأخرت رفعت ساعتها الساعه تسع :تأخرت كثير..؟ طلعت من الغرفه

واتجهت لبيت ساره وهي خايفه لاصار لمنار شي

دخلت اتجهت للمرايا تعدل من شكلها رشت عطرها المفضل وطلعت للضيوف اللي بدو يجون
ساره تسلم ريم :وين منار.؟
ريم :والله انتظرتها لاكن ماجت مدري ليش ..؟
ساره:ياعمري يامنار لايكون صار لها شي
ريم تحاول تطمنها :ان شاءالله كل خير
ساره دق جوالها
:اهلين سامي
سامي :انا بالباب الثاني تعالي هناك


ساره :ريم انا بروح استقبل عهد وسامي مع الباب الثاني
ريم وهي تسلم على الضيوف:خذي راحتك قلبي..؟

ياسر وفي يده كرتون ببسي يدخله مع الباب اللي ورى جمع الكراتين على بعض وبعدين شالها يدخلها لداخل

ونواف يساعده
اخذ الكرتون ودخل للبيت لمح بنت واقفه وقف يتأمل وهو شاك هذي ساره ولا
ساره ماانتبهت لياسر
ياسر: ياربي تكون هاالملاك هي دقق في ملامحها كأنه يحفظها وابتسم لما شاف الفستان اللي طالع خيال عليها

نزل الكرتون على الارض وطلع قبل لايشوفه نواف..

وقف سامي يسلم على نواف دخلت عهد لداخل لمحتها ساره من بعيد وصات تأشر لها

قربت عهد من ساره
ساره تسلم عليها:هلا بالغاليه حياك ياعيوني ادخلي داخل وارتاحي في البراد واتجهت للمطبخ تضيفها

ساره طلعت من المطبخ معها العصير :وااو عمي سامي ذوق ماخذ له ملكه جمال
عهد ببتسامه/:تسلمين عيونك الحلوه
ساره ارتاحت لعهد :تفضلي قلبي العصير
دخل سامي من الباب الداخلي:سلااااام قطوتي
ساره حطت العصير على الطاوله وركضت لسامي تضمه وهي فرحانه
سامي: بس بس خنقتيني
ساره بضحك :اي جاء احد بدالي يحضنك وصرت مغتني
سامي يجلس جنب عهد ويحط يده على خصرها ويقربها اكثر له:شرايك بعروستي؟؟
ساره بضحكه:بس خل هاالحركات في البيت عندك عذارى
عهد ميته من الحياء ضحكت على ساره
ساره :يله سامي مافي وقت بعد ساعه بتبدا زفتكم
سامي منصدم :اي زفه
ساره:مو قلت مفاجأه سويت لكم احسن زفه
سامي :ساره ليش تكلفين على نفسك
ساره:تستاهل اكثر يله ابخليكم الحين ولاجاء موعد الزفه رجعت لكم ..
طلعت ساره
سامي يلف راسه لعهد وبحنان : شرايك بساره
عهد :شكلها عسل
دخلت ام نواف تسلم عليهم وتبارك لهم ....

(بعد ساعه)
دخلت عهد لزفه مع سامي والاضاءه خفيفه والحضور منبهرين من جمال هاالعروس
جلست عهد بجنبها سامي واصوات الدي جي تغني بأسمهم
ريم اللي جالسه على الطاوله ببتسامه: ماشاء الله طاح في وحده ملاك
ام ياسر تطالع عهد (وكأنها تتذكر شي)
ندى:حست ان عهد ملامحها مب غريبه عليها
طلع سامي وتقدموا الضيوف يسلمون على العروسه
وقفت ريم واتجهت لساره:وااااو تجنن ماشاءالله
ساره: فديت قلب عمي يستاهلها
ريم يله ابروح اسلم عليها مع امي ..تقدمت ام ياسر تسلم على عهد
عهد رفعت راسها لام ياسر حست بشي ماتدري ليش سلمت عليها والبسمه اختفت من شفاتها
ريم:الف مبروك ياقمر الله يوفقك يارب معك صديقه ساره
عهد تسلم على ريم :الله يبارك فيك تشرفنا والله..جلست عهد بعد مانتهت من السلام بجنبها ساره تمنت عهد لو

امها معها
حست باالوحده بينهم رفعت راسها تدور
على الحرمه اللي سلمت عليها ماتدري ليش حست بقلبها شي من بعد ماشافتها ...!!
كملوا الجميع سهرتهم برقص وفرح ويوم حلو في حياه عهد اللي حست انها ملكه بهااليوم ...وتعوضت خير

بحب سامي لها

الساعه 1:30

سامي : اشغلناك وعليك بكره امتحان
ساره وهي تودع سامي :لاتشيل هم مخلصه كتابي من الخميس
عهد ببتسامه:مشكوره ساره ماقصرتي
ساره بضحكه :ولو عهوده تستاهل
سامي :يله عهد نمشي
ساره :الله يحفظكم ياالغوالي طلعوا و (صكرت الباب)
دخلت لغرفتها وهي مهدوده بدلت لبسها ببجامه مريحه وبداخله تحس براحه كبيره
في هاالوقت كان جاسم نايم فتح عينه الوقت متأخر وصوت طق الباب قومه (فتح الباب)
تفاجأ انها نفس البنت اللي باالامس
ديم : عمو كتير اسفه بس بدي اشي يسد جوعي ..
جاسم بأستغراب : انتظري
دخل وجمع الاكل اللي عنده وطلع لها
جاسم يمد الكيس :هذا لك ولاهلك
ديم منزلها راسها بعدها حطت عينها بعينه :بشكرك عمو
جاسم لفتت انتباها عينها الرمادي معطيتها شكل بريئ :ولايهمك
تحركت ديم لبعيد صكر الباب وفي داخله( الوقت متأخر وتطلع البنت بها الوقت )
رجع يحاول يكمل نومه لاكن ماقدر قرب وقت الدوام قام واتجه للجامعه وجلس بالكافتريا مع سامر
جاسم مع سامر
جاسم: مدري الصراحه مااعرف بيتهم لاكن بنت مثل القمر
سامر: خل عنك هاالحركات احنا جايين ندرس ونرجع
جاسم:والله مب قصدي شي ياشيخ بس استغربت من هاالبنت وقلت سالفتها
سامر : لاعاد تفتح لها ياجاسم مو معقوله اهلها يرضون بنت تطلع بهاالوقت
جاسم :والله الفقر باين عليها رحمتها وقلت اعتبرها صدقه لي..
سامر وهو يوقف :انتبه لنفسك ولاتصير على نياتك ياحلو يله ابروح اكمل بحثي
نزل جاسم راسه يكمل اكله وصوره ديم في باله


بدايه الامتحانات الساعه 6:15

رفعت ريم شعرها لفوق مالها خلق ابد تعدل من شكلها مرهقه من بعد الحفل
لبست لبس واسع مريح اخذت كتابها وجوالها اللي ازعجها من قامت من النوم فتحت الرسايل وهي عارفه انها

من سعود
الرساله الاولى_(سبحان الله من سواك لين اصبحت تفرق عن سواك
وسبحان من خلاني اقول جعل العمر فداك)

الرساله الثانيه_(ربي يوفقك بأمتحاناتك ياقلبي )
ريم.. (اوه شدراه اني اختبر بعد ...) نزلت تحت
...صبااح الخير
ام ياسر :هلاببنيتي تعالي كلي لك شي قبل لاتطلعين
ريم تمد يدها على كاس الحليب الدافي :يمه وين ياسر تأخرت كثير
ام ياسر قامت تنادي (ياسر)
بدر :ريم صبي لي حليب
ريم راسها بالكتاب :ماني فاضيه لك ماتشوف اذاكر
بدر:يوه منك... قام اخذ الابريق
ريم تطالع الساعه :تأخرت بدر خذ مفتاح ياسر وودني الجامعه
بدر انبسط :اجيب المفتاح وانتي البسي عبايتك


سعود قايم مبكروهويحس بنشاط ركب سيارته وفي باله يروح لمكان معين
وقف عند مطعم وجاب له سندويشات يفطر عليها
اتجهه لحاره ريم وقف بمكان بعيد ينتظرها تطلع

ريم طلعت عند السياره تنتظر بدر يجيب المفتاح

سعود :يطالعها شاك هي ريم اولا تقدم اكثر للبيت وفز قلبه (الا ريم نفس شكلها ) وقف يطالعها بحب
ريم حست بوجود السياره الواقفه رفعت راسها تشوف هاالرجال اللي جالس يطالعها
انحرجت منه ونزلت عينها على الكتاب تتجاهله
سعود بداخله(لبى العيون اللي جابت العيد فيني)

لمح بدر وهو يطلع حرك سيارته لقدام
ركب بدر واتجه للجامعه
سعود وراء السياره يتبعهم
فتح جواله وارسل لريم(اخوك سريع خلي يهدي السررعه)
ريم ارتاعت من الرساله تلفتت لوراء كأنها تدور هاالمجهول
بدر :وشفيك انقرصتي
ريم ماتبي بدر يشك:لا بس اشوف كان زحمه
بدر :الزحمه قدام ..
ريم مقهوره وودها تفجر الجوال طنشته
وقفت عند الجامعه ونزلت
ارسل لها سعود ( اها انتي بجامعه الامام ترى لي واسطات فيها لو تبين اي خدمه تحت امرك)
وقفت ريم بالشارع تتلفتت وهي خايفه لايكون هاالمجهول يتبعها لاكن لقت الشارع مليان سيارات ماتدري اي

واحد فيهم
جاها مسج (ليش واقفه ادخلي قبل لايفوتك الاختبار ياروحي ههههه)
ريم ارتفع ضغطها دخلت الجوال باالشنطه ودخلت للجامعه وهي مقهوره .. رجع سعود لشغله ولما جت الساعه

عشر طلع ياخذ منار كالعاده لولدها


اما ساره فأخذها سامي من الجامعه بعد ماامتحنت للشقه عند عهد بحكم انه بيطلع اليوم يسوي مقابله في

وظيفته

عهد مبسوطه مع ساره بالحيل
ساره:عهد عندي سؤال ومنحرجه
عهد ببتسامه: لاعادي اسألي
ساره:كم عمرك
عهد:ههه طيب ليش منحرجه انا عمري 18
ساره:واااو اصغر مني فديتك طيب ابي اعرف اكثثر عنك عطيني اسمك الكامل واخوانك كل شي عنك
عهد :انا عهد فايز العبدالله
ساره :انتي من العبدالله
عهد :اي ليش مستغربه
ساره :لا بس نفس عايله ريم وندى ..
عهد تتذكر ريم :اها اللي لابسه ازرق
ساره :ايوه
عهد :هي سلمت مع امها صح
ساره :اي ام ياسر
عهد جلست تفكر
ساره :شفيك وين رحتي ..؟
عهد ببتسامه :لا ولاشي معك
.................




البارت الثاني عشر

يوم الاحد...


دخل للمطعم عرف صاحب المطعم مطلبه طلع له بقايا اكل الصبح وسلمه له
اخذها بيده وبداخله يحمد ربه على النعمه رجع بخطوات سريعه لبيت الطيني اللي يسكنه
عبدالقادر من جنسيه صوماليه مقيم من الرياض اشتغل مع هاالفئه من خمس سنين بعدها ندم على كل شي
اتقن اللهجه السعوديه وحفظ القران جزء من ترك هاالخليه الارهابيه
يستنى الفرصه اللي تسمح له يسلم الشرطه الامانه اللي بيده لاكن كان خايف لانه كان معهم خمسه سنين
انعزل عن المجتمع خايف ان الشرطه تتابعه
دخل البيت وهو حاس بتعب غريب بجسمه اليوم
فتح الكيس وسمى بالله واكل
بعدها تسند على الجدار الخشن وهو يحس بدوخه قويه


نوف مالها خلق لاي شي من بعد ماصار اللي صار مع سعود وحالتها حاله كتبها مرميه على الارض
ماقدرت تذاكر وامتحانات الثانوي الاسبوع الجاي
يدها على خدها بحزن سمعت صوت امها من وراء الباب
الجازي :نوف افتحي
نوف توقف بملل وتفتح الباب
الجازي :نوف يله اخوك عند الباب نروح المصممه تخلص لنا الفستان ماعندك الا اسبوع هي تعرفني وراح

تطلع لك مبكر
نوف وهي تطالع امها بعيون تايهه:ماما مالي خلق
الجازي :من يومين وانا اقولك وانتي مالك خلق ناسيه ملكتك يوم الخميس مها خلصت وانتي باقي تتدلعين
نوف محتاره ماتدري مصيرها مع سعود شلون ملكتي الخميس وهو قال ماابيك رجعت لغرفتها وجلست على

الاريكه وهي تفكر
الجازي تقرب منها:نوف ياحبيبه امك سعود رجال والف بنت تتمناه ليش خايفه (مسكت يدها)قومي ياقلبي

البسي عبايتك علشان نلحق على الوقت
استسلمت نوف لامها وطلعت ..


(بيت ابو يوسف)

ام يوسف وهي تفك يده من عينها وبعصبيه:وخر يدك ياسعود
سعود يفك يده وببتسامه : افا يمه يهون عليك ماتكلميني هاليومين
ام يوسف عينها على التلفزيون (ولاترد عليه )
سعود حس بداخله انها ضايقه بالحيل عليه قرب يدها يحبها :يمه تراني مااحب ضيقتك
قامت ام يوسف وهي ماحطت عينها بعينه وطلعت من الغرفه
سعود يطالع امه وبداخله (الواحد كره هالبيت بسب هاالنوف) (رفع جواله على خالد)
خالد كان نايم بالشقه نغص عليه الجوال فتح عيونه :ها؟
سعود :نايم
خالد : همم
سعود :خالد صحصح خلك معي
خالد :اخلص ايش عندك ماابي النوم يطير
سعود:اسمع العصر طالع لدمام تطلع معي
خالد :والشركه
سعود :ثلاثه ايام بس وكل السكرتيريقوم بشغلك
خالد :خلها المغرب ابنوم لي شوي
سعود : خلاص انت بالشقه الحين
خالد :اي
سعود:جايك الحين



( بيت سامي)

عهد: ابقدم اعتذار على امتحاناتي حاسه ماني جايبه نسبه كويسه
سامي بحب:خلاص قلبي اهم شي راحتك انتي ياعيون سامي
عهد توقف : الله لايحرمني منك حبيبي
سامي حس ان عهد تجرأت شوي : ايش قلتي
عهد :ابروح اسوي شاهي (طلعت للمطبخ وهي تسمع ضحكه سامي (حست ان احد وراها)
عهد بروعه: يمه
سامي :هههه مره ثانيه ماتنحاشين مسك يدها الثنتين وهي تحاول تفكهم
سامي :يله عيدي اللي قلتي من شوي
عهد خدودها ورديه من الحياء وبدلع: ماقلت شي
سامي : بتقولي ولا (يقرب يعض خدها )
عهد وهي توخر :لا ابقول بس بعد شوي
سامي بضحك: بعدت شوي بس بظل ماسكك
عهد ببراءه :ربي لايحرمني منك
سامي :يا ..؟
عهد عينها على الارض :حبيبي
سامي فك يدها وضمها بقوه:ولامنك يااغلى قلب
عهد حست انه ملك قلبها بطيبته وحنانه تمسكت فيه بيده كأنها خايفه يختفي من حياتها ..

صلحت الشاهي وحطته على الطاوله خذت الشاهي وتفكيرها لبعيد
سامي يشرب الشاهي وهو يذاكر رفع راسه على عهد السرحانه بحنان:ياحظ اللي ماخذ عقلك
عهد ابتسمت
حس انها تفكر بأهلها: تفكرين بأهلك
عهد :مشتاقه لامي
سامي :ولايهمك اوديك لها بكره
عهد وهي تفكر بعماد:وعماد
سامي:لاتشيلي همه كثير اهم شي تنبسطين
نزلت عينها تشرب الشاهي
سامي يطالع بعهد:عهد اذا خلصت اختباراتي نسافر شهر العسل لاي دوله في اوربا تبينها ابعوضك بكل شي

وبكره بدور لنا على شقه ايجار
عهد تبتسم ابتسامه رضى: والله ماقصرت علي بشي
.

المغرب ..

سعود يتفاهم مع (علي )الخادم بأنه يجيب الاكل لمنار كل يوم بعد مااعطاه الفلوس
خالد وهو يسمع سعود : قلت لها
سعود :اعطيتها خبر
خالد بجديه:علي انتبه للشقه معلوم كلام ثلاثه يوم ويجي اذا شوف هذي بنت في اطلع سوي اتصال انا(يقصد

لاطلعت منار من الشقه كلمني)
(علي )يهز راسه باالموافقه ..
طلع خالد وسعود واتجهوا للشرقيه يغيرون جو ويرتاح سعود شوي .....



ندى بغرفتها تذاكر اخر سنه لها باالجامعه وتتخرج من علم النفس قامت تفتح الباب لريم
ريم وهي تضحك :شكلك في ازمه
ندى بزهق:حاسدتك على هالضحكه
ريم :انتي لازم تسوين عزاء لاجت الامتحانات
ندى وهي ترجع لكتابها: علشان قسمك سهل وجامعتك سهله قولي ايش عندك ..؟
فجأه ريم تنط على ندى وتضمها وهي تسوي نفسها تصيح
ندى تبعد ريم :بسم الله ايش صار على هاالخبله ايش فيك انتي
ريم تضحك :نددددى ياالسخفيفه بتتزوجين قبلي اخ ياالقهر اخ ههههه
ندى فاتحه فمها :انا ابتزوج ..؟
ريم فكت ندى وصارت تنطط على السرير وهي تزغرد
ندى تسحب ريم وتطلعها بره :اذا كنتي فاضيه فأنا عندي مليون شغله
ام ياسر تدخل:ايش هاالازعاج
ندى:يمه شوفي ريم
ريم منسدحه على الارض وهي تضحك:يمه قولي لها الخبر
ام ياسر:بسم الله انتي المفروض مايقول لك احد شي
ندى :يمه شسالفه ..؟
ام ياسر :طيب حبيبتي كملي مذاكرتك وبعدين اقولك الموضوع..(طلعت وطلعت ريم معها)



يوم الاثنين

الساعه 10:30 الليل..
تقلبت على فراشها بملل مر في بالها لما كانت تتدلع على خالد ماتتمنى شي الا وهو قدامها رجعت لايامها وراء

تتذكر كل لحظه حلوه معه
فرق كبير بين حالها الحين وقبل حست بمغص الجوع يزيد عليها قامت ورمت افكارها بخالد وراء


حطت الطرحه على وجهها وفتحت الباب من امس ماكلت حاجه حاسه بجوع الخادم مااعطاها ولا لقمه ( طلعت

للصاله )
ارتاحت ان مافي احد حتى (علي )طالع ولاتدري وينه ؟
دخلت المطبخ تشرب مويه يبلي ريقها الناشف فتحت الثلاجه لقت خبز وشويه عصيرابتسمت بفرحه لقت لها

شي يسد جوعها
خذت الاكل ورجعت لغرفتها قبل لايجي الخادم
كبت العصير بالكاس وهي تفكر تستغل هاالفرصه وتطلع تدور لها اي شغل لازم تتقوى وتعتمد على نفسها (

عبست بحواجبها وهي
تتذكر تهديدات خالد ماتطلع من الشقه المفروض تنفذها
ولا راح تنطرد ولاتدري وين تروح مدت يدها على الخبز وبدت تاكل

نوف في الطريق تحاول تتذكر العنوان زين احتارت حست انها تاهت خذت نفس وحاولت تتذكر الطريق بمحاوله

عاشره لازم تنفذ اللي في بالها
ابتسمت وهي تشوف العماره اللي نزل لها سعود فتحت باب السياره ونزلت رفعت راسها للشقه ماتدري اي شقه

تدخلها
قربت للحارس من جنسيه مصريه الواقف عند الباب

نوف:لو سسمحت ؟
الحارس:ايوه أأموري
نوف : تعرف سعود
الحارس :انتي مين
نوف بجديه:جاوب تعرف او لا
الحارس :ايوه اعرفه
نوف:قولي اي شقه يدخلها من هاالعماره
الحارس : لا هو نقل لحي تاني
نوف:طيب تعرفه
الحارس بكذب : لا
نوف حست انه يكذب فتحت شنطتها وطلعت 200 ريال:طيب اعطيك هذي وعلمني العنوان
الحارس يمد يده ياخذها:كدا ايوه اقولك فين هيا
(خالد كان محذر الحارس مايعلم احد العنوان لانه نقل معه العفش للشقه الثانيه بعد ماسوى اللي سواه

عبدالعزيز باالشقه)
اخذت العنون واسرعت تركب السياره الشقه بعيده والوقت يمر عليها

عينها على الساعه والمشوار طويل مره :اففف زود على السرعه
السواق:طيب بس هذا طريق زحمه

وصلت لعنوان
قربت من باب الشقه وهي مرتبكه انتظرت الرد
منار باالغرفه تسمع الجرس وهو يتكرر كم مره (حسبي الله عليك ياعلي وين رحت وخليت الشقه)طلعت من

الغرفه تتأكد من وراء الباب اذا هو علي
او احد من ربع خالد طلت مع العين تشوف استغربت من هاالبنت اللي بعبايتها ترددت تفتح او لا
حركت يدها على المفتاح( فتحت الباب)
نوف تقدمت لداخل بكل جرائه منار بأستغراب صكرت الباب ودخلت
جلست نوف بكل دلع وغرور ومن داخلها مقهوره
منارعينها على نوف اللي فكت حجابها:مين انتي..؟
نوف تحط رجل على رجل :ماعندك اسلوب اتكيت وضيافه ..
منار:المكان هذا مو للضيافه
نوف :هاهاي مو هذا اللي ابغاه منك؟! (وبجديه)انا جايتك بموضوع مهم باالنسبه لي.؟
منار : ايش بيني وبينك انا مااعرفك ابد
نوف وقفت ومسكت كتف منار بكل احتقار:لاتعرفيني وتعرفيني كويس بعد؟
منار توخر يدها:روحي عني اذا جايه تصيعين مع خالد فأقولك خالد مسافر عن اذنك رايحه لغرفتي
(سمعوا صوت الباب ينفتح ..)
منار التفتت على الباب ...دخل (علي الخادم) ومعه اثنين من اصدقائه بنقاليين

منار حست بنظرات الخبث من عيونهم وهم يطالعون جمال نوف ومنار
ماقدرت تتحمل مسكت يد نوف وجرتها بقوه وهي تسرع لغرفتها وقفلتها
نوف طاحت على الارض بعد مادخلت الغرفه :من هم ..؟ايش اللي صار
منار تسندت وراء الباب تاخذ نفس حست ان احد وراه قربت لنوف وبعصبيه:انتي تبي مين باالضبط..؟
نوف بصراخ: انا خطيبه سعود
منار تذكرت موقفها باالمستشفى فتحت عيونها مصدومه :ايش جابك هنا غبيه غبيه انتي وين سعود عنك تجين

للنار برجلك
نوف مو فاهمه شي وبصراخ ودموعها على خدها:انتي وحده حقيره كرهني كله من اسبابك
منار :انا..؟؟؟ انا مالي علاقه معه ابد
نوف تدف منار لبعيد :ياحيوانه لاتنكرين والرسايل الغراميه بينكم
منار صقع ظهرها بحافه السرير جلستت تتألم وبصوت كله الم :واقسم لك بالله مالي علاقه ابد
الباب يهتز بقوه واصوات ضحك علي واصدقائه عاليه
منار بخوف قربت لنوف: انا خايفه عليك وضعنا خطير ليش تطلعين بهاالوقت المتأخر
نوف حست باالخوف وعينها على الباب
منار قربت بجرائه من وراء الباب :علي خذ صديق انتا بره ولاانا كلام خالد (مجرد تهديد جوالها مع خالد)
سمعت ضحك وكلام قذر زاد من خوفها
نوف نزلت دموعها:ايش يبون ..؟
منار تهدي نوف: خليك هنا لاتطلعين لما يروحون
نوف بعصبيه:واهلي ايش اقولهم
منار سكتت قامت وجلست على السرير والباب يزيد من هزه
رفعت راسها لفوق تدعي ربي يكفيهم شرهم

نوف تسندت على الجدار وهي ترتجف الغرفه هاديه منار بين لحظه ولحظه ترفع عينها على نوف تطمن عليها


استغربت ريم من امس وسعود مارسل لها دقت على ساره
ساره: هلا ريم
ريم :اهلين قلبي شخبار الامتحان
ساره:الحمدالله ثلاث مواد حليت زين فيها وانتي طمنيني عليك
ريم : الحمدالله يالله هانت كم يوم واودع المذاكره
ساره:ياحظك ليتني داخله دبلوم ومريحه
ريم: عاد من قدي في البنك شخبار عهد
ساره:عسل تصدقين انها من نفس عايلتكم
ريم:جد .؟ يمكن تشابه بس
ساره:ايه يمكن ..
ريم : عندي لك خبر حلو
ساره:فرحيني
ريم:ندى اختي مخطوبه
ساره:ومن سعيد الحظ
ريم:ولد جيرانا وليد
ساره:ياحبيبتي ياندى تستاهل كل خير وافقت
ريم :لحد الحين امي ماعلمتها تقول لما تخلص الاختبارات



نوف تطالع منار اللي ملامح الحزن مغطي جمالها في داخلها فضول تسألها لاكن حقدها عليها منعها
قامت متوجه للباب
منار اسرعت تمسك نوف:انتي ايش تسوي ماتسمعي الاصوات
نوف توخريد منار بكل قرف :خليني اعرف اتفاهم مع هالحثاله
منار:رجيتك يانوف لاتفتحين وربي راح تندمين صدق
نوف : اذا ماتبيني افتح علميني ايش علاقتك بسعود
منار :مابينا شي
نوف :مستحيل تقنعيني والرسايل
منار :احلف لك بالله ماارسل له وانا جوالي مع خالد
نوف:من خالد اخوكي
منار نزلت راسها ماتدري ايش تقول لها
نوف بكل قساوه:ردي علي
منار: انتي تبين اجابه ايش بيني وبين سعود واعطيتك غير كذا لاتسألين
نوف تحرك المفتاح تبي تطلع
منار برجاء :علشان خاطر سعود لاتطلعين وربي راح يأذونك وانا ماابي يصير لك حاجه
نوف بعدت يدها عن الباب كانت خايفه لاكن تتصنع الشجاعه طالعت ساعتها 1الليل بداخلها(راح يذبحني سالم

ايش اسوي

لمياء صكرت من خالتها اللي كانت تسأل عن نوف
طلعت لعفاف تسألها يمكن عندها خبر
..عفاف..؟
عفاف:همم
لمياء:ماتدرين وين نوف طالعه
عفاف بأستغراب الساعه 1 اكيد في بيتهم
لمياء بخوف :خالتي دقت علي كم مره تسأل عنها مهي موجوده في البيت تقول ان نوف طلعت الساعه عشر
رايحه تذاكر مع وحده من صديقاتها
عفاف:تعرفين صديقاتها دقي عليهم
لمياء :اعرف وحده بس ابكلمها ...وبطلع اروح لخالتي


على البحر
سعود وخالد مع مجموعه شباب يلعبون كوره
جلس سعود وهو ياخذ نفس بعد مافاز فريقهم والشباب فوق راسه يشيلونه بعد ماسجل اخر هدف مايعرف احد

منهم لاكن طبعه اجتماعي هو وخالد
انتهت المباراه وكل واحد راح بجهه

انسدح خالد على الفرشه يريح نفسه بعد اللعب
جلس سعود وبيده ببسي يبرد على قلبه طلع جواله وفتح على السبيكر يدق على ريم ويكرر الاتصال كم مره
خالد:ياشيخ غصب ترد عليك
سعود: مشتاق يااخي
خالد : لاتعب نفسك شكلها صعبه
سعود: وهذا اللي معذبني
خالد: من جدك تحب وحده زي كذا
سعود لاهي يكتب رساله لريم
مشتآق لك موت
و انت عني مو |{ دآري . ,


خالد رجع يرفع راسه وهو يتذكر الصوره اللي بجوال منار دخل يده وطلع جوالها من جيبه يشوف الصوره
لف سعود راسه استغرب:جوال منار
خالد وهو يتأمل الصوره :اي
سعود قام مفزوع :ليش ماخذه لو صار لها شي وانا هنا
خالد عينه على الصوره حس بمشاعر غريبه دخل الجوال بجيبه :ماراح يصير لها شي (علي )يعلمني بكل اللي

يصير
سعود: قم والله مااجلس ولا دقيقه هنا
خالد تغير جوه بعد ماشاف الصوره : ماالي خلق على الطريق فكني منه والله حاس بضيقه على صدري اموت

وارتاح من هاالدنيا
سعود :توك من شوي مبسوط بعدين وش معجلك على الموت بتموت ان شاءالله لاتستعجل عليه
خالد :ياخي رح عن وجهي ارجع لرياض انا بجلس هنا
سعود حس ان بخالد شي مخبيه جلس جنبه:خالد فيك شي
خالد بضيق: لا مافيني شي
سعود :احلف بالله ان فيك شي
خالد قام وهو يتهرب :مافيني شي بس من اجي للبحر وانا يضيق صدري يله قم نمشي لرياض



الساعه 4 الليل

لمياء جت عند خالتها الجازي اللي ميته من البكاء
الجازي :السواق مسوي لها شي قلبي حاس
لمياء بخوف :خاله هدي نفسك وتوكلي على الله



السواق اللي كان ينتظر نوف من الساعه عشر انتظرها ساعتين وبعدين نام ولاحس بنفسه الاالساعه اربع
استغرب ان مابعد جت دق على جوالها اللي كان بيد الجازي
رفعت السماعه بسرعه :نعم
السواق:ماما وين نوف
الجازي وقفت ودموعها على خدها:انت ياحمار ياكلب وين وديت نوف
السواق بخوف:ماما هذا نوف نزل باالشقه وبعدين مافي انزل ثاني
الجازي بصياح:اي شقه انت وينك كلم سالم عطه عنوان الشقه

نوف متسنده على الجدار ويدها على وجهها
منار تطالع نوف من ساعه وشكلها كذا قربت منها وبهدوء :تنامين على سريري
نوف ماردت كانت تبكي بصمت خايفه لحد الحين ازعاج علي واصدقائه في الشقه
منار رفعت يده تتحسس اذا نوف نايمه اولا
نوف حست على منار ورفعت راسها
منار رجعت يدها بخوف من نظرات نوف
نوف: متى يروحون ابي اروح البيت
منار :ماادري مثلك
نوف:مو هذا بيتك مالك كلمه تطلعينهم
منار ماردت عليها قامت واتجهت للسرير

وصل سعود وخالد الشقه
نزل خالد بتعب وسحب الشنطه ووراه سعود فتح باب الشقه
انصدم من الشقه مقلوبه دعاره بنقالين اغاني خمور وبنات من جنسيات مختلفه فتح عينه بقوه و من غير

شعور صرخ بصوت عالي (علي)
علي ارتبك وهو بوضع مخل مع وحده ماتوقع يجي خالد اليوم فز مرتاع يلبس لبسه ويركض لخالد
خالد وقف والشرار بعيونه احتار ايش يسوي مايبي يبلغ الشرطه ومنار هنا معه ومو ناقص تحقيق
بعصبيه :طلع هذولا بسرررعه ..
سعود ركض يتطمن ان منار ماصار لها شي طق الباب بقوه
منار حمدت ربها وهي تسمع صوت سعود رمت الطرحه على وجهها وركضت للباب فتحت الباب بسرعه
سعود بخوف :منار صار لك شي؟؟
نوف رفعت راسها لباب وهي تسمع سعود يتطمن على منار وهي مصدومه من وجوده
سعود شاف هيئه بنت من وراء منار دقق يشوف من هذي انصدم انها نوف اللي تحاول تخبي وجهها لاينتبه لها
منار التفتت للجهه اللي يطالع فيها سعود حست انها ارتكبت غلطه المفروض مايدري بوجودها عضت على

شفايفها بندم
سعود وخر منار من طريقه ودخل غرفتها وهويتأكد اللي شافه صدق ولا خيال ..
..:نوف
نوف ترتجف وقفت على رجلها
سعود:ايش جابك هنا ..؟
نوف :ماتدري ايش تقوله كرهت نفسها وكل شي بهااللحظه ايش يسوي لو درى اني جايه انتقم من منار
سعود بعصبيه :ايش جاااااابك هنااااااا
طلعوا اللي بالشقه بقى علي اخذه خالد وقفل عليه بغرفته يتفاهم معه بعدين اتجهه على صراخ سعود
سعود : ايش مطلعك بهاالوقت وين خالتي عنك وين سالم اللي سامحين لك ايش يسوون لو دروا انك هنا
منار واقفه تطالع الموقف ماتدري ليش نوف جايه هنا ولاتدري ايش تقصد باالرسايل احتارت ماتدري شلون

تدافع عنها
دخل خالد استغرب من هاالبنت الموجوده:من هذي سعود
سعود يجر نوف مع يدها بعصبيه : غطي وجهك ..؟وانت مالك خص انت وخر عن طريقي
سمع صوت الجرس فك نوف من ايده واتجه يطل بعيون الباب انصدم من سالم اللي وراء الباب
احتار ايش يسوي لف راسه على نوف :تدرين من عند الباب..؟
نوف دموعها على خدها ماردت عليه وهي تمسك يدها من الالم
سعود:سالم اخوك
نوف بكبر:انا ماسويت شي علشان اخاف..
سعود انقهر من عنادها جت في باله فكره ركض لمنار :منار اطلعي لسالم على اساس انتي صديقه نوف
لاسألك عنها قولي انها تعبت ونامت لها شوي
منار بدون تردد وافقت بس تساعد نوف (دخل خالد وسعود للغرفه )
طلعت منار... لسالم
سالم:نوف عندك؟؟
منار:معليش والله اعتذر نوف كانت تعبانه وارتاحت شوي عندي وهي مامعها جوالها نسته في البيت
سالم:طيب ناديها لي تطلع
منار /:ان شاءالله ردت الباب ودخلت تنادي نوف
قرب سعود من نوف وبعصبيه :انا لي تفاهم معك بعدين لاتجيبن طاري اسمي على لسانك اني موجود هنا
نوف بصراخ: يعني تشك فيني لاحبيبي انا اشرف من اللي وراك عايش معها قصه حب
منار واقفه بالصاله انصدمت تجمع الدم بوجهها تمنت عندها شجاعه وتعطيها كف يسكتها
سعود يضغط على اسنانه : ليش جايه هنا
نوف بغرور :انا جايه هنا اربي هااللي ماعرفوا اهلها يربونها
سعود رفع يده على نوف بعصبيه واعطاها كف على خدها
طاح الغطى من على وجهها وبانت دموعها في عيونها رفعت عينها على سعود وهي تشوف يده اللي ضربتها :

اكرهك اكرهك
خالد واقف يطالع الموقف ولانطق بأي كلمه مايقدر يتدخل بين سعود وبنت خالته
خذت شنطتها ومشت بخطوات سريعه للباب




سالم بخوف:نوف فيك شي خفنا عليك
نوف تحاول تسوي نفسها تعبانه:جيت لصديقتي اذاكر وياها وتعبت والله لاتشيل هم كم الساعه الحين..؟
سالم:الساعه اربع
نوف :يوه كل هاالوقت ماحسيت بنفسي
سالم قدرت تلعب عليه نوف صدقها ونزل معها وهو يحاول يوديها المستشفى ....

جلس سعود وحيله مهدود مااستوعب وجود نوف هنا اتجهه لمنار يبعد شكوكه
..منار
منار بصوت مخنوق :نعم
سعود:منار ايش تبي منك نوف
منار انحرجت تقول له شي :ماادري عنها
سعود بجديه:ايش قالت لك لما شافتك
منارمضطره تعترف: صدقني ماادري عنها بس سألتني عن لي علاقه معك
سعود بأرتياح :تعرضوا لكم بشي
منار:لا متخبين في الغرفه ماصار شي ..
سعود ارتاح اكثر ورجع للصاله .....

الجازي ولمياء ركضوا لنوف اللي داخله البيت مع سالم ضمتها لصدرها :نوف يابنتي صار لك شي..؟
نوف :ماما لاتخافين تعبت شوي وانا عند صديقتي
لمياء وهي بحضنها :ياالدبه روعتينا عليك
سالم وهو يجلس :احاول اوديها المستشفى رفضت
الجازي تحط يدها على راس نوف تتحسس حرارتها: هذا من قل الاكل حبيبتي
لمياء وهي تبوس نوف:والله انك غاليه علينا بعيد الشر عنك
ابتسمت نوف ومن داخلها تأن وتبكي :عن اذنكم ابروح ارتاح شوي بغرفتي
صعدت لغرفتها واول مادخلتها فتحت درجها وطلعت دفترها الاحمر بدت تشققه وتشقق كل صفحه انكتب فيها

اسم سعود
من اليوم راح تنساه ...!!



بداخلها تردد(بتتركني اعاني الجرح واعاني الصمت والحرمان )مسحت دموعها وقامت للغساله تغسل خدها

تحاول تمسح اي اثر لسعود
انجرحت كثير وراح توقف بوجه اهلها ماتبي تتزوجه ....مسحت وجهها وهي تحاول تهدي قلبها حاسه بعبره

خانقتها قلبها
مااستوعب انها راح تنساه تمالكت نفسها لاكن كانت اضعف مما تتصوره انفجرت صياح اخفت صياحها داخل

المخده .وبعدها استسلمت لنوم .

أكابر"
وأنا بـ دآخلِي صَصرخه صَدآها يزعزِع كل شَرآيِيني ..!




يوم الثلاثاء الصباح

ام نواف تستعد باالفطور لساره قبل لاتطلع من الامتحان سمعت صوت الجرس طفت المويه من على النار

واتجهت للباب
..مين
..:لو سمحتي موجود سامي ..
ام نواف:لا في بيته
..:ممكن تعطيني عنوانه
ام نواف اعطته العنوان ورجعت للمطبخ

في الشقه عند سامي
سامي توه قايم من النوم:صباح الورد
عهد ببتسامه جالسه بجنبه على السرير:صباح النور يله صحصح احط لك الفطور
سامي وهو يتثاوب :اوه لازم عاد اذوق طبخك
عهد تبوسه مع خده بحب قامت للمطبخ
تنهد سامي براحه وحب لعهد كل يوم يزيد بدل ملابسه ودخل يساعدها باالفطور
سامي:اي مساعده شيف عهد؟
عهد :اممم مافي شي خلصت كل شي بعدين انت تاكل وبس ماتتعب نفسك
سامي يقرب منها ويمسك خدها:ولو نساعد القمر خذى الصينيه من يدها
طلع وطلعت وراه عهد
سامي تعالي بجنبي علشان تنفتح نفسي واحل زين باالامتحان ,,
عهد تجلس جنبه وتفتح كيس الخبز
سامي يأكل عهد بيده سمع صوت جرس :غريبه من جاي ..؟
قام للباب وفتحه تفاجأه بثلاث ضباط عند الباب ومعهم سلاح حس بخوف رجع لوراء ..
الضابط :انت سامي ؟؟؟؟
سامي :اي !!
تقدموا ثنين من الشرطه وكلبشوه بحديد
سامي :ايش سويت ..؟
الضابط :انت مطلوب من ضمن خليه ارهابيه
سامي اسودت الدنيا بوجهه :والله اني برئ ياضابط
الضابط بجديه:هذا الكلام مايفيد الحين التفتت لضباط ( يله طلعوه)
سامي :طيب زوجتي هنا لحالها
الضابط :كلم احد من عايلتك ياخذها
سامي ينادي على عهد
عهد من وراء الباب شافت الشرطه حست بخوف:سامي ايش صاير
سامي يطمنها:لاتخافين حبيبتي خذي جوالي وكلمي نواف وساره يخاذونك للبيت عندهم ماراح اطول
عهد عينها على يد سامي ماسكه عبرتها وهي تشوف الشرطه تاخذ سامي لبره طلعوا وصكروا الباب
جلست على الارض تصيح ركضت لجوال سامي تدق على ساره

ساره تفطر مع امها سمعت جوالها يدق رفعت السماعه بفرحه
:هلا سامي صباح الخيراات
عهد بصياح:ساره سامي اخذوه الشرطه
ساره وقفت مفزوعه:عهد ايش صاير
عهد :سامي راح ياساره راح خذوه الشرطه
ساره بخوف:ليش ..؟؟

عهد :ماادري ..
ساره تهدي عهد: خلاص حبيبتي ابجيك الحين مع نواف ..
صكرت السماعه وهي تركض تنادي نواف



الاردن ..
مشط شعره على وراء واستعد يطلع وباله مشغول
تعود على ديم من كم يوم وهي تضرب الباب الا امس ماجت مايدري ليش فقدها كثير طرد فكره انه معجب فيها
وانتظر الباص على الشارع متجهه للجامعه
وصل للجامعه ..
اتجه لسامر اللي ينتظره في المكتبه
صباح الخير
سامر :صباح الخيرات
جلس جاسم وهو يفتح شنطته وينشغل في بحثه وبين فتره وفتره طيف ديم يمر على باله :اه
سامر وهو يكتب :سلامتك من الاه حبيبي
جاسم انحرج : مافي الاكل خير
سامر عارف ان جاسم بدى يميل لديم :كيف البنوته
جاسم يحاول يشغل نفسه :ماجت البارح
سامر رفع راسه :اها علشان كذا جالس بتون
جاسم يرفع عينه بشرود:تصدق سامر تجي على بالي كثير ماادري ليه
سامر بضحك :لاتفكر بوحده اصغر منك
جاسم كمل بحثه ولارد على سامر ..؟


غَيِـرُ قَلِبًـگ ‘، م’ـآ لِــقًىِ قلُبـِـي : [ وؤطٍـنٌ ] !!
وؤ دَوؤن حبَـگ ~> مَـآ ع’ـرَفـتَ إلآ [ آضَـيييعَ ] ~


المغرب في بيت ام يوسف وهي تكلم الجازي باالتلفون
الجازي :لاخلاص بنحطها في بيتكم اكبر
ام يوسف :خلاص ابكلم واقولها نحط ملكه مها ونوف في بيتنا بس عساها ترضى
الجازي :عطيني خبر

دخلت نوف وعيونها باين عليها الهم والتعب جلست بجنب امها
الجازي :نوف يابنتي كلي لك شي ملكتك بعد بكره وانتي صايره هيكل
نوف بصعوبه وهي تنطق شي مو من قلبها :يمه ماابي سعود
الجازي شهقت :ايش تقولين انتي
نوف بصوت عالي :قلت مااابي سعود ولاابي اتزوج توني صغيره
الجازي :يابنتي ان شاءالله تتملكين مع سعود ولاتخرجتي من الثانوي تتزوجون
نوف :يمه انا ماابي اتزوج خلاص ماابي طلعت من الغرفه
الجازي محتاره من نوف اللي تغير رايها جلست على الكنب تفكر ايش تقول لاختها بعدها قامت تتفاهم معها


عبدالقادر موقادر يفتح عينه ولاحتى يتكلم او يصرخ ويمشي خطوه .. التعب زاد عليه حس برعشه قويه

بجسمه والدوخه مستمره وحرارته مرتفعه

فتح عينه عبدالقادر بصعوبه مد يده على ورق حفظ حق المطعم مسك القلم كتب بخط كبير
(سلموا الكيس بالصندوق للشرطه .).طاح القلم من يده غمض عينه يتمنى الموت ينقذه من الالم ..
صرخ بألم كأنه ينادي احد يساعده لاكن المكان مهجور ولايتوقع احد ان يعيش فيه غير القطط
مسك بطنه بألم يعتصر امعاءه رفع عيونه للسقف يحاول يتنفس لاكن ماقدر ...!!


عهد في غرفه ساره تنتظر اي خبر عن سامي
ساره دخلت الغرفه وهي تحاول تهدي نفسها قبل لاتهدي عهد


عهد قربت لساره:ايش قال ابوك
ساره تتمالك اعصابها :عهد سامي متهم بشي كبير صحيح قدر يهرب من هاالخليه لاكن بعد مافتشوا المكان
لقوا شريحته وقدروا يجيبون اسمه الكامل والحين دليلهم قوي انه كان معهم ولاعنده دليل يقدر يبين براءته
عهد بعبره:يعني كيف ماراح اشوف سامي
ساره تضم عهد وتهديها :عهد فرج ربنا قريب مالنا الاالدعاء
سمعت شهقات عهد وهي بين حضنها نزلت دموعها على هاالظلم اللي تعيشه عهد من كل طريق تنهدت بحزن

على سامي دعت بداخلها
يعجل الفرج ....
سمعت ضرب على الباب قامت له
..نواف
نواف: سامي معطيني امانه يقول وصلها لعهد
ساره :تاخذ الظرف ودخلت تعطيه عهد ..




الساعه 12 الليل
ماقدريغمض عينه جلس ينتظر ديم لاكن هاالمره بشوق احتار من مشاعره فتح كتابه بملل يحاول يطرد النوم من

عينه

وقفت السياره بعيد عن البيت رجالين مغطين على وجيهم
نزلت ديم من السياره وهي مغصوبه
بعصبيه:اذا مانفذتي اللي نقول لك راح تموتين بداله
ديم بحزن مشت مجبوره لجاسم وبداخلها يرفض هاالشي اللي تسويه قربت عند الباب ضربته بخفيف
فز جاسم واسرع للباب وفتحه حس براحه كبيره لما شافها
ديم وهي تحاول تتصنع البكاء :
جاسم بخوف :في شي؟
ديم :خالتوا طردتني من البيت
جاسم بدون تردد فتح لها الباب :ادخلي ارتاحي هنا اليوم وبكره اروح اتفاهم معها
ديم دخلت وجلست على الارض دخل جاسم وراها وبحنان::بدك شي تاكلينه
ديم :لاعمو بس بدي انام لي شوي
جاسم وهو يتأملها ويحاول يشبع منها :خلاص ارتاحي هنا وانا بكون بغرفتي (طلع لغرفته)
نزلت راسها على يدها وهي تبكي وبداخلها(كتير محبوب ليش ابعملوه هيك )
مرت ساعه وديم تنتظر المطلوب منها قامت بتردد واتجهت لغرفه جاسم تتأكد اذا هو قايم
دخلت بخطوات بطيئه هاديه قربت عنده دخلت يدها بجيبها وهي مرتبكه ...
بعد ثواني تخدر كلي ومو حاس باالعالم اللي حوله قربت من خده تبوسه بحزن وبأسف رفعت راسها بمسافه

قريبه تتأمله وهي تحس بحراره انفاسه
: اسفه كتير كنت طيب وماانسى تعاملك معي ابد ..
وقفت واتجهت عند الباب تعطي اشاره لسياره اللي تنظرها من كم ساعه..
تأكد ابوديم والشخص اللي بجنبه من الشارع فاضي ومظلم الامن الامن نور المسجد الوقت متأخر قبل اذان

الفجر بساعه
مشوا بخطوات تجرهم لغرفه جاسم .....وديم تتبعهم رمى الشنطه على الارض فتحها بأستعجال وطلع المشرط

وابتدا ..

تكتفت بيدينها وهي تطالعهم هاالمره شعورها غير يختلف عن كل جريمه تكون هي البطله رفضت ولااول مره

تواجه ابوها باالرفض
لاكن تفاجأت برده القاسي مثل قساوه قلبه

مرت ساعه وانتهى الفلم المرعب بنهايته البشعه المعتاده
حاولت تكون ملامحها طبيعيه تبعد نظرات الشك عنها طلعت تتبعهم بأشاره ابوها

تحركت بخطوات بطيئه عند الباب حتى تكون اخر مايطلع لشي بنفسها طلعت بالشارع والباب فتحته بدون

مايحسون عليها
علشان اي احد يساعد جاسم ...
ــــــــــــــــــــــــــــــــــــــــــــــــــ ــــــــــــــــــــــ




الثالث عشر

الاربعــآء ..
اشرقت الشمس على الرياض تبعث تفآؤل بقلوب اتعبها الحزن ..




منــآر فاتحه الشباك ورافعه عينها للشمس تتأمل شعاعها من بين الغيوم تنفست الهواء البارد ولفحها الحنين
لما كانت باالقريه مثل هاالوقت بعد ماتشرق الشمس وهم في المزرعه مع بنات حارتها وبعد مايجي
الليل ما تنام الابحضن امها حتى لما صار عمرها 12 فقدت حضنها باالحيل مافي غير قلب الام يسامح


حست بشي على المكيف قطع افكارها..........؟؟؟؟

رفعت راسها تشوف الحمامه البيضاء ابتسمت وهي تتأملها حاولت تمد يدها تاخذها تونسها بوحدتها لاكن كانت

بعيده
رجعت لوراء تاخذ الكرسي وتقربه عند الشباك طلعت جسمها تحاول تسحبها لها وهي تبتسم ببرائه

في هااللحظه رجع خالد من المطعم
وقف عند العماره نزل وبيده الفطور سحب المفتاح من السياره واتجهه لداخل لمح منار وهي مطلعه جسمها من

الشباك وهي مو منتبهه له
رمى الفطور من يده واسسررع لها قرب عند الشباك كان في باله انها ناويه ترمي نفسها مع الشباك صرخ

بأعلى صووت
منأأأأأأأأأأأأأأأأأأأأأأأأأرررر؟؟؟؟؟؟؟؟؟؟؟
منار ارتاعت من الصوت كانت في الدورالرابع اهتز الكرسي البلاستيك بقوه ولاقدرت تتمالك نفسها طاحت مع

الشباك لاكن قدرت
تمسك الحديده بيدها
يد وحده ماسكه الحديده وجسممها مرتخي لو تركت يدها راح تطيح غمضت عينها بقوه وهي تشوف الارض

صرخت تطلب احد يساعدها
خالد يصرخ لها تمسك الحديده بيدها الثانيه ..ركض لداخل العماره صعد لشقته فتح باب غرفتها بقوووه
لاكن كان الباب مقفل عليها بأرتباك :اووه ايش اسوي .؟؟؟

رجع ينزل بسرعه رفع راسه يفكر كيف يصعد لها ناظرالحدايد اللي موصله على الجدار رفع ثوبه وتمسك

باالحدايد
حتى قدر يوصل له قرب منها اكثر ومسكها مع خصرها بقوه وبدى يرفعها للشباك
خفيفه مثل الطفله بيده وصلها لشباك ورفع رجلها لداخل وبعدها نزلها باالغرفه..
قرب خالد من الارض وجلس منار
وبصوت هادي :منار ؟؟.
منار ترتجف قرب عندها يهديها ضمها له لعلها تهدى حس بجسمها يسترخي وهي بين احضانه نسى نفسه

الموقف كان قوي
همس عند اذنها بحنان:ليش تسوين كذا تبين تنتحرين ..؟
رفعها من الارض وشالها قرب للسرير سندها وهي مستسلمه له غطاها باالمفرش وطلع من الغرفه بهدوء بعد

ماتطمن عليها ..

جلس في الصاله وفكره متشتت تذكر شكلها وهو ضامها له
حس بمشاعر حلوه من ناحيتها ماينكر انه كان يحبها لاكن هذا كان حب مات ودفنه تنهد يبعد هاالمشاعر
الملخبطه ...





(بيت ابو يوسف )

ام يوسف بعد ماصكرت التلفون التفتت
على ابو يوسف بضيق وعصبيه: ولدي رافض وان اللي اجبرته وتجي هي بهاالسهوله تقول بنتي ماتبي ولدكم
ابــو يوسف : الله يهديك انتي مضيقه صدر ولدك وهي تدور راحه بنتها ولاهمها ترضين انتي او لا
ام يوسف ارتفع ضغطها بزياده :ماابي اضيق صدر امي مثل مايوسف خذى بنت الاغراب
دخلت عفاف :صباح الخير ياالغوالي
ابــو يوسف :هلا ببنيتي صباح النور
عفاف : يمه في شي ..؟
ام يوسف تمسح دموعها:انا اللي غلطانه اقدرهم على حساب ولدي
عفاف تناظر ابوها مو فاهمه السالفه: ليه .؟
ابو يوسف:خالتك مكلمه من شوي تقول نوف ماتبي سعود
عفاف حست براحه من داخلها شايله هم اخوها: طيب يمه كل واحد وله نصيبه ليش مضيقه نفسك
ام يوسف: انا اصيح على قلبي الطيب اللي همه مايزعل اختي
عفاف تقوم تحب راس امها:الله يهديكم من البدايه غلطانين انتو وخالتي حتى ماحد جاء واستشارهم كل شي

بالسرعه وباالغصب

دخل سعود وهو عارف ان امه ماراح تكلمه حب راس ابوه وجلس جنبه
ابو يوسف: غريبه قايم ماارسلنا لك لمياء تغثك باالعاده
سعود وهو يفطر : ماعرفت انام زين
عفاف من بعيد تغمز لسعود وهي فرحانه وسعود يبادلها الغمزات وهو مايدري ايش السالفه ؟؟
دخلت لمياء :صباااااااح الورد للحبايب
ابو يوسف: هلا بدلوعه ابوها هلا هلا
لمياء تبوس راس ابوها بضحك وعينها على سعود وعفاف وبأستهبال:اللهم لاحسد...

قربت تبوس راس امها :يمه شفيك ياالغاليه من اللي مضيقك
ام يوسف شرهتها بنتها ورجعت تصيح
سعود خاف على امه :يمه شفيك..؟؟( قام وجلس جنبها )والله اذا كان هاالدموع انا اللي منزلها ان اسوي اللي

يرضيك واتملك على نوف من اليوم..
ابو يوسف : خلاص انتهى الامر البنت ورفضتك
سعود وقف ويطالع وجه ابوه ووجه امه :طيب يمه ليش هاالدموع
ابو يوسف :زعلت على اختها بعد مااعطتها هاالخبر
لمياء استغربت من نوف ترفض سعود وهي عارفه قد ايش تحبه
سعود يحب راس امه :واخيرا بترضين عني هههه
ام يوسف : انا الخبله اللي ضايقتك واجبرتك على بنتها
عفاف :يمه خالتي مالها ذنب لاتجي بينكم هاالحساسيه هذي حياه سعود ونوف وهم ادرى بمصالحهم حبيبتي

سعود بهباال قام يزغرد وهو يدور ويضحك بصوت عالي
ام يوسف تشوف شكل سعود وهو فرحان صارت تضحك وتصيح وعفاف ولمياء يضحكون على شكل امهم
سعود :يايمه تراني فرحان لاتضيقين صدرك... عن اذنكم ابطلع افحط بشوارع الرياض كلها هههه
لمياء وهي تعشق التفحيط تركض وراه: وقف بركب معك
سعود وهو طالع :لاخلي معلومات كتبك في راسك لاتفحطين على ورقتك السبت
رجعت لمياء للداخل وهي مكتمه
ابو يوسف يمازحها:تبين افحط بك ؟؟
لمياء بضحك:يله يبه وناخذ امي معنا بهاالمناسبه ههه



الساعه 6 الصباح ...
بالسجن الانفرادي..
انفتح باب السجن الشرطي :زياره..؟
سامي وقف واتجه لشرطي اللي ينتظره مسك يده واخذه لمكان الزياره ..

حمد يناقش المحامي عهد وساره ينتظرون سامي باالغرفه الجانبيه ..
سمعت صوت الحديد وهو يضرب باالارض حست بخطوات سامي تقترب حزن شوق جرح هذا هو احساس

عهد الحين
دخل سامي ببتسامته اللي ماينساها حتى بأوقات عصيبه
ساره اللي كانت قريبه عنده اتجهت له وهي تضمه وسامي يطبطب على ظهرها وهو يبتسم ابتسامه بان الحزن

فيها
رفعت راسها : وهي تطمن عليه
سامي : الله يكتب لي الفرج مايفيد البكاء سوسو حبيبتي والله لو بكائك بيطلعني كان طلعت من زمان ببراءه
ساره تبتسم ودموعها على خدها..
سامي قلبه عند عهد اللي متسنده على الجدار وتطالعهم من بعيد رفع عينه عليها كأنه يطلب منها تسرع وتجي

له مشتاق لها لاكن
عهد نزلت عينها وجلست على الكرسي ماقدر يتحمل اكثر اسرع بصعوبه من الحديده اللي برجله ووقف عند

راسها
مد يده وسحب يدها لوجه نزل مستوها وهو يشوف عيونها باس اصابع يدها كأنه ينبها انا هنا عشيقك هنا ..

حس انه جرحها برسالته
امس سحب يدها بقوها وسحب عهد له ضمها بضمه تكسر ضلوعها سمع شهقاتها المخنوقه بداخل صدره
ماقدر يرفعها يبي يشبع منها كان وده يدخلها جوى قلبه بس ماحد يحرمه منها ساره ماتحملت الموقف جلست

على الارض وهي تصيح
عرفت كيف سامي يحب عهد وبينحرمون من بعض حساسه ماتتحمل هالمواقف ابد
رفع وجهها له : عهد غصب عني طلبت منك كذا
عهد بصوت متقطع من البكاء:ماتحس فيني ولا تحس بحبي لك ولاكان ماخيرتني باالطلاق او ابقى عندك
سامي :جعل راسي يقصونه اليوم قبل بكره اني احس فيك وبكل شي
عهد:لاتدعي على نفسك
سامي قرب لخدها يبوسها :اقسم بالله العظيم اقسم برب المصحف احس فيك
عهد:انا مستعده انتظرك العمر ماتاخذك مني المواجع وانا اشوف
سامي : تهمتي كبيره عهد ابقضي سنين عمري باالسجن او انتهي بقص رقبتي ماعندي دليل ابد انا ابيك تعشين

حياتك مع واحد يسعدك ومايأذيك
وانا اللي اختاره لك
عهد صرخت وهي تبعد نفسها من حضنه بضيق :ماابي ماابي اذبحني ولااعيش مع واحد غيرك مابي
سامي يشدها له : اسف اسف عهد رجيتك هدي والله العظيم مااعيد اللي قلت
دخل الشرطي :الزياره انتهت ...
سامي :عهد مااسامح نفسي اذا ماسامحتيني
عهد هدت ودموعها تنزل اكثر على خدها
سامي :عهد تسمعيني مااتحرك ولاخطوه الاانت مسامحتني
عهد تهز راسها كأنه تقول مسامحتك
فكها من حضنه بعد ماودعها واتجهه لساره يودعها :ساره انتبهي لنفسك وانتبهي لعهد


ريم صاحيه من بدري جلست على فراشها تتقلب بملل رفعت الجوال تتطمن على ساره واهلها
ساره لسى واصله البيت بعد ماجت من سامي فتحت شنطتها تطلع الجوال
:هلا ريم
ريم :شخباركم قلبي
ساره تتنهد وعينها على عهد: الله يفرجها علينا
ريم : امين ياالغاليه شخبار عهد
ساره: حالها مايسرك ريم انتي عليك امتحان اليوم..؟
ريم :لاوالله قلبي
ساره: طلبتك ريم ابيك تجين عند عهد انا طالعه للجامعه وماراح ارتاح وهي حالتها كذا
ريم :خلاص ولايهمك اعطي خبرامي واجيك الحين
استأذنت من امها وطلعت لعهد بعد ماراحت ساره
فتحت الباب عليها بهدوء
عهد رفعت عينها على الباب وشافت ريم
ريم ابتسمت ابتسامه خفيفه وجلست بجنب عهد:شخبارك
عهد ناظرتها بنظره حزن ونزلت عينها على الارض
ريم رحمتها سكتت وهي تطالعها وتتأملها حست فيها شبهه من ندى؟؟
قامت وجلست على الكنب خلت عهد تاخذ راحتها وماتنحرج من وجودها


سعود تلحقه الدوريه بعد ماكان يفحط دعس واسرع وهو يحاول يدوخهم من شارع لشارع
حتى وصل لشقه خالد
حس انهم ماقدروا يوصلون له صعد للشقه
فتح الباب ..
خالد يدخن زقارته وباله بعيد ماحس بوجود سعود
سعود وهو يدندن:تفكر بأيه ياحبيبي..؟
خالد بروعه: متى دخلت
سعود : ليش رجعت للزقاير مره ثانيه
خالد وهو يعدل جلسته: ليش جاي مبكر
سعود :طالع اخذ لي هجوله تصدق احساس حلو ان الشرطه تطاردك تحس ان لك وزن باالمجتمع
خالد :تفحيط على هاالصبح والله انك مروق
سعود:ابشرك تفركشت خطبتي
خالد : يعني شلون..؟
سعود:يعني الحين اقدر اتنفس زين
خالد: سعود ماني رايق لك
سعود: يعني ماراح اتزوج نوف ..خالد انت من كم يوم مو طبيعي ..؟
خالد وهو يوقف يحاول يخفي هاالسالفه عن سعود :مافيني شي قم يله نطلع للشغل ..



ابو ايمن امام مسجد رجال كبير في السن من جنسيه اردنيه يعرف جاسم فقده اليوم بصلاه الفجر طلع من بيته

لشغله باالسوق
استغرب من باب بيت جاسم مازال مفتوح من الفجر
حب يمر يسأل عنه ويسلم عليه وقف عند الباب وبلهجه اردنيه:ياجاااسم جاسم
مافي رد دخل داخل وهوينادي عليه؟؟
شاف باب الغرفه مفتوح قرب ووسع الباب اكثر
...انصدم بصدمه وقفت رجله فتح عيونه على المنظر :لاحول ولاقوه الابالله شو هيدا لك شو صار فيك ياجاااسم

ياجااااسم
كان بطنه مفتوح كله بشق كبير والدم ينزف وهو فاقد الوعي ..
ابو ايمن ماعرف ايش يتصرف طلع عند الباب ينادي الرجال
:ياجماااعه ياجماااعه يارجاااال تعالوا هون بدنا نسعف هاالشب
تجمعوا الرجال على جاسم ونقلوه المستشفى

كانت ديم تراقب الوضع من بعيد وهي بسيارتها نزلت النظارات على وجها بعد ماشافت احد ينقذ جاسم حست

براحه
حركت السياره ولحقتهم تتبع عنوان المستشفى

دخلت بدون مايحس احد عليها انها تتبعهم لفت ظهرها على الجدار وتسندت وهي تنتظر
الدكتور يطمنهم
بعد ساعتين طلع الدكتور لاابو ايمن اللي ينتظر
قربت ديم اكثر تسمع.اي شي يطمن قلبها.
الدكتور: للاسف تفاجأنا بأن الكلى عنده مسروقه واعضاء داخليه باالاذن وهذي رابع حاله بهاالاسبوع
ابو ايمن : شو يعني الشب مات
الدكتور :لا لكن حالته صعبه جدا وراح نفتح محضر مع الشرطه هذي مافيا بتاجر باالاعضاء باالنصب واحتيال

وسرقه للاسف انتشرت كثير عنا
وفي كتير بلدان العالم..
ديم تنفست براحه انه مازال على قيد الحياه حفظت رقم الغرفه سجلته بجوالها وطلعت بسرعه



احتار ابو ايمن كيف يكلم اهل جاسم وهو مايعرف رقمهم لازم يخبرهم فكر يروح للسفاره السعوديه يمكن

يحصل الرقم او يعطيهم الخبر
طلع من المستشفى وقابله سامر اللي اعطوه الخبر اهل الحاره
سامربخوف : ابو ايمن شصار لجاسم
ابو ايمن: الرجال راح ضحيه ناس حراميه
سامر: شخباره الحين
ابو ايمن: والله الحكيم فحص حالته وطلعت خطيره لازم اطلع على السفاره بدنا نعطي اهلوه خبر
سامر : لا ابو ايمن خلي هاالشي بينا لما يتحسن حرام نفجعهم
ابو ايمن: بس الشب حايموت بينا ضروري نخبر الاهل
سامر بأصرار: انا ابكلمهم بس شوي يتحسن
ابو ايمن : دام هيك خلاص بس الشرطه بدها تحقق مع اصحابه
سامر:ابروح لهم ومشكور ياعم تعبناك معنا

وقفت ديم عند القصر الفخم اللي يطل على البحر مساحته كبيره والحراس يحوطونه بكل جهه نزلت وفتح لها

الحراس الباب
دخلت جناحها قربت الخادمه بكل احترام تاخذ شنطتها

بدلت ملابسها بالملابس اللي جهزتها لها الخادمه خذت قهوتها و فتحت البلوكونه اللي تطل على البحر جلست

على كرسي الهزاز
وهي تتنفس نسيم البحر...فكرت بجاسم كثير ..؟؟
تساعده بأي طريقه لاكن موقادره راح تموت على يد ابوها لو سوت هاالشي ..

ابو ديم دكتور نصراني كان رجل فقير وعيشته صعبه وبعد مادخل هاالمافيا صار من اغنياء الاردن
استغل جمال بنته لمصالحه واجبرها تشتغل معه بدون اي تردد منها خصوصا على السياح او المبتعثين
ثلاث سنوات وهي تتبع اوامر ابوها بس علشان تعيش هاالحياه القاسيه هي وامها همه يجمع المال بهذي

الطريقه
كانت بعد كل عمليه تسويها تغير من شكلها كثير حتى مااحد يعرفها فقدت الامان والحب من اجل هاالمال حتى

الصداقه
رغم ان كثير من الشباب والبنات يتمنون قربها خافت تكون علاقه مع اي احد ويصير فريسه سهله لابوها

حطت الكوب على الطاوله وهي مقرره تنفذ اللي تفكر فيه بدون علم ابوها اسرعت لدولابها لبست بنطلون اسود

وجيكت رسمي بيج رفعت شعرها
الاشقر الفاتح بعد ماغيرت من لونه بعد مانفذت الجريمه بجاسم لفوق وخصل طايحه على وجهها خذت شنطتها

ونزلت

اتجهت لافضل مستشفى في الاردن تقابل الدكتور الهولندي من اصل لبناني مستشفى معروفه عالميا باالطب

ومو اي احد يدخل
يعالج فيها بسسبب اسعارها

ضربت على باب مكتبه ودخلت بهدوء
الدكتور جورج يعرف ديم وقف يسلم عليها ببتسامه
ديم تجلس على الكرسي بهيبه وتحط رجل على رجل :دكتور بدي منك خدمه اذا سمحت
جورج :ولو طلباتك اوامر
ديم :دكتور ابنقل مريض هنا وبدياك تشرف على علاجه
الدكتور جورج وافق بدون تردد تناقش هو وديم اللي تكفلت بكل علاجه على حسابها





سعود في المكتب يوقع على المعاملات حس بتعب من كثرتها حط الملفات على جنب وهو يفكر
بنوف ؟؟ قسى عليها لاكن بقراره نفسه هذا الحل الاسلم لي ولها
دعى بقلبه ان ربي يعوضها بواحد يحبها ويقدرها ........جت على باله ريم ابتسم (اخ منك انتي )
رفع جواله يدق عليها

ريم ارتاحت ان عهد نامت من امس ماذاقت طعم النوم حست بملل دق جوالها حولته لصامت قبل لاتصحى عهد
طالعت رقم سعود وكشرت ..
جتها رسالها فتحتها ( وحشني صوتك الشرير وحشني اجرام ضحكاتك )<سعود
ضحكت على الرساله لاكن طنشته رجع يدق وهو مايمل

وبعدها صار يرسل لها نكت ..وهي تضحك على كل نكته .....في داخلها(كأنه يدري اني طفشانه)
رجع يدق بأصرار بعدها ارسل (ريم لو ماتردين علي ترى ابجي للجامعه واخطفك )
ريم تقرى الرساله حست باالخوف :يمه لايكون صادق؟؟
قفلت جوالها بسرعه وهي خايفه...
رجع يتصل لاكن الرقم تقفل حط الجوال بجيبه وطلع

|| ياالذكريــآت الحزينه آرحلي
واسلكي لك ابعد طريق
مــآهو وقتك ترجعين
تقلبين المواجع وتزيدين الحنين

منار من بعد ماطلع خالد من غرفتها وهو مافارق خيالها احيا الحنين له والشوق انبعث من جديد

فزت والبست عبايتها هذا الوقت اللي متعوده تروح لتركي فيه ..
عشر دقايق جاء سعود وطلعت معه

بداخلها كان ودها تسأله عن نوف ايش صار لها لاكن اهانتها لها كانت قويه حاولت تتجاهل فضولها
ونزلت لدار تطلب زياره لتركي ..سعـود انتظــرها فــي الحــديقــه

انتظرت بالغرفه على كراسي الانتظار طلعت احد المشرفات :هلا اختي طلبتي زياره تركي ..؟
منار:اي
المشرفه :لاكن من امس العصر اخذه رجال وزوجته بكفاله
وقفت وهي تحاول تستوعب اللي قالت المشرفه :ايش ؟؟
المشرفه:اخذوه عائله بكفاله
منار بعصبيه:ليش ..؟
المشرفه: ليش ..؟؟؟.. اكيد لان شي يشرفنا ان الايتام يجون عوائل يكفلونهم
منار ماقدرت تتحمل : وين اخذوه...؟؟؟
المشرفه استغربت من رده فعلها: وانا ايش يدريني
منار برجاء: ابي اشوفه اعطيني عنوانهم .؟
المشرفه: بأي حق اعطيك عنوانهم
منار تخفض صوتها العالي وتحاول تتكلم بأحترام: لوسمحتي انا ابي عنوان بيتهم وبس ممكن
المشرفه تفكر : هم قالو لي طالعين للبعثه على العموم اسأل المدير العام وارد عليك
مناروهي ترجع على الكراسي:انا انتظرك
المشرفه تدخل مكتبها : لا تعالي السبت ...
منار انقهرت : انا ابي اليوم مااقدر انتظر
المشرفه :المدير العام ماخذ اجازه اليوم تعالي السبت
منار حست بدوخه وهي تشوف المشرفه تدخل وتصك باب مكتبها طالعت الباب بكل يأس ||بهمس:تركي حبيبي
ليششش ليششش؟؟؟ نزلت دموعها وطلعت لسعود وهي تركض تصيح بشكل هستيري
سعود يطالع منار جايه تركض...
سعود:منار وين تركي..؟؟
منار جلست على رجلها انهد حيلها:سعود سعوود قول لهم لاياخذون ولدي ماابي يروح عني
سعود ينزل مستوى منار:ليش وينه..؟
منار وعيونها مليانه دموع تطق على صدرها:خذوه ناس خذو ولدي عن عيني حرموني شوفته وريحته
سعود انصدم ماتوقع يصير هاالشي وقف بيدخل: ابتفاهم معهم ..
مناربصوت واطي كله حزن: المدير ماخذ اجازه
سعود يتأمل مناروهو حاس باالعبره مايبكيه الاالشي القوي لاكن حالها يرحم قلب الام هذا مو اي قلب
مسح دموعه مايبي منار تشوفه وبهدوء يطمنها :السبت اجيه انا اتفاهم معه خلينا نروح لاتعبين نفسك كذا


عجز يركز وهو يسوق لازم يوقف بوجه خالد بجديه اكثر هاالمره يرجع تركي لمنار ويلم شملهم لومن تحت

الارض يبيه يحس لو بشي بسيط
يكفي تتعذب هاالبنت حالتها ماتسر لاعدو ولاصديق
نزل لشقه ومنار وراه تمشي بخطوات تايهه
خالد ( استغرب ايش فيها..؟)
وقف واتجه لها لاكن اسرعت وقفلت باب الغرفه بوجهه
سعود اللي يطالع خالد بعصبيه :عااااااااجبك اللي جالس يصير عاجبك
خالد: وانا شدخلني هي اللي تحاول ترمي نفسها مع الشباك
سعود بصدمه :ترمي نفسها شقصدك
خالد :انت اللي ايش قصدك ..؟؟
سعود قرب من خالد ومسك ثوبه وشد رقبته : اقسم بالله ياخالد لو ماتحل مشاكلك انت ومنار وترجع ولدها لها

ان ماتشوف وجهي هنا باالشقه
(دفه لبعيد وطلع لبره الشقه ..)
خالد طاح على الارض وهو مو فاهم ايش فيه ... قام ولحقه
:سعووووووود
سعود وهو ينزل مع الدرج مطنش خالد
خالد اسرع مع الدرج :سعود وقف وقف
سعود:مالي كلام معك دامك بايع ضميرك حتى الحيوان يحس لاشاف هاالمسكينه
خالد:تبيعني علشان وحده ماتسوى
سعود :انت اللي خليتها ماتسوى صارت مثل المجنونه تكلم نفسها وتقطع شعرها الى متى قلي
تنتظر لما تنتحر ياظالم حتى الكافر يشفق على حالها
خالد فقد اعصابه واعطى سعود كف على وجهه :قلت هذا مو ولدي ولااعرفه وان كان ولدي فأنا متبري منه

ومن امه
سعود اعطى خالد نظره قويه ونزل تاركه على الدرج وطلع .............

جلس خالد بتعب على الدرج وهو يشوف سعود يطلع كره نفسه وهاالعالم حس بضيقه قويه تكتم على قلبه

موقادر يجلس ولايوم باالرياض
طلع زقاره جديده وصار يدخن بشراهه ركب سيارته واتجه للفله ..
دخل جناحه بعد ماامر الخدم يجهزون شنطته رفع السماعه يحجز رحله لامريكا ..
تحسس الجوال اللي بجيبه سحبه وضغط على الزر تنور الخلفيه بصوره تركي
تأملها دقايق وقف واتجه لشباك فتحها بسرعه ورمى جوال منار لبعيد حتى نزل على الارض وتكسر





ريم وهي تفسخ عبايتها: الله يكون بعونهم ماامدهم يفرحون به الاوتطلع مصيبه اكبر
ياسر بضيق: ياليت بيدي شي لاكن طلعت وياحمد ندور لنا على محامي عله يبحث له على دليل
ريم بحزن: زوجته حالها صعب
ام ياسر :هلا ريم جيتي شخبار اهل ساره
ريم:يمه بتروحين لهم اليوم
ام ياسر :اي ان شاءالله لازم نزورهم ونتطمن عليهم
ندى طالعه من المطبخ ومعها عصير :يمه بروح معك
ام ياسر :خلاص حبيبتي بس ابيك تجهزين القهوه والشاهي ناخذها معنا العصر لهم
ياسر :ريم شخبار امتحانات ساره وكيف نفسيتها
ريم ماتبي تحرجه مررت هالشي :امتحانها اليوم ماعرفته كثير ونفسيتيها تحاول تتحمل ماتبي تزيد على عهد ..
ياسر بشرود:الله يفرجها قريب ..


في االمطــآر
لابس تيشرت بني غامق وبنطلون اسود وجيكته على يده سحب شنطته وجلس ينتظر يعلنون عن الرحله
تأمل الناس وهو بداخله مكتوم ناس يستقبلون وناس يودعون
لمح عائله مجتمعه حول ابوهم بنتين وولد والام تمنى ينتمي لهاالعائله باين عليهم اجواء المحبه بينهم اصعب

شي باالدنيا الواحد يمتلك اسره لاكن
متفككه كلن عايش لهمه
حس بشي يدخل تحت رجله نزل راسه بسرعه كان كوره صغيره اخذها وهو يدور صاحبه

ابتسامه بريئه ويده ممدوده على خالد يطلبه يعطيه الكوره.. خالد انتظر الطفل يقرب لعنده اكثر
جت صوره تركي في باله وهو يشوف وجه هالطفل كشر وابعد شوي بخوف

:حبيبي كذا تختفي تخوفني شالته على كتفها
خالد يطالع البنت وبيدها الطفل: مد يده يعطيها الكوره
اخذتها وهي تشكره وراحت للجهه الثانيه وقف يطالعهم من بعيد وبداخله( لها الدرجه صرت اشوف هاالولد

بوجيه هاالاطفال)
رجع لوراء وجلس على الكرسي ....يكمل انتظاره وبعدها اعلنوا عن رحلته

جلس في الطياره بهدوء يحاول ياخذ نفس ويسترخي تفاجأ بأن الطفل الصغير معه في الرحله
رجع يتأمله لاكن طنش افكاره لف رقبته يحاول ينام ...




(في بيت حمد)

ام نواف تضيف ام ياسر
ندى:خالتي وين ساره مااشوفها
ام نواف:ماتفارق عهد من صار اللي صار ..استأذنكم اناديهم واجي

ساره تنتظر عهد اللي من ربع ساعه وهي داخل الحمام
واقفه عند الباب بخوف :عهد حبيبتي خلينا نوديك المستشفى
عهد تفتح الباب :لابس حاس بدوخه لاتشيلين همي
انفتح الباب
ام نواف : ساره عهد الضيوف تحت انزلوا يبون يتطمنون عليكم
ساره :ان شاءالله يمه جاين وراك..
تعطي المناديل لعهد :عهد تقدرين تنزلين..
عهد بتعب :ايه
ساره :يله حبيبتي ..


ام ياسر تتكلم مع ام نواف اقطعوا كلامهم بدخول عهد وساره
قربت عهد تسلم على ام ياسر تفاجأت انها هي اللي شافتها باالحفله رفعت عينها تدقق بملامحها بعدت عنها

واتجهت لندى تسلم عليها
ندى بداخلها (ياربي هالانسانه ملامحها مو غريبه) :طمنيني عليك عهد
عهد وجها شاحب :الحمدالله على كل حال
سكتت وهي تتأمل ام ياسر اللي تسولف مع ام نواف
رجعت الدوخه لها وقفت تستأذنهم واسرعت لحمام ..


قربت عند الغساله وهي تحاول تتماسك لاكن مو قادره اظلمت الدنيا بعيونها وطاحت عند الغساله مغمي عليها
مرت خمس دقايق وطلعت ساره تطمن على عهد اتجهت لغرفتها فتحت الباب تفاجأت بعهد مغمي عليها
صرخت بخوف وهي تضرب على خدها :عهد عهد ردي علي
طلعت تنادي امها او احد ينقلها المستشفى
:يمه عهد مغمي عليها وين نواف ينقلها للمستشفى
شهقت ام نواف مرتاعه وركضت هي وام ياسر لفوق
ساره تدور على نواف او ابوها لاكن كان البيت فاضي
ندى وهي تلبس عبايتها :ابروح انادي ياسر نزلوها تحت بسرعه
ساره صعدت فوق تنزل عهد




ياسر يصلح كفر سيارته عند الباب
:يأأسر اركب بسرعه وقرب السياره عند باب حمد
ياسر يرفع راسه:ندى شفيك ..؟
:عهد طاحت مغمي عليها ولافي احد ينقلها للمستشفى
ياسر يركب بسرعه ويرجع السياره على وراء قريب من جهه الباب
دخلت ندى تشيل عهد هي وساره فتحت الباب الخلفي وسندوها ركبت ساره بجنبها وحطت راس عهد على

رجلها وهي تقرا عليها
واتجهوا للمستشفى

الدكتور يفتح الملف ويكلم ياسر :اسم المريضه الثلاثي ايه..؟
ياسر :لحظه اسأل اتجه لندى تسأل ساره
ندى :ساره اسم الثلاثي لعهد ايش
ساره : عهد فايز العبدالله
ندى بصدمه وقفت تطالع ساره تطلب منها تعيد الاسم مره ثانيه

انتظروا الطبيب يفحص عليها
الدكتور:فين زوجها..؟
ياسر:مايقدر يجي
الدكتور ببتسامه:مبروك حامل لاكن صحتها مش كويسه بسبب سوء التغذيه
ياسر حس بحزن تمنى سامي يسمع هاالخبر بنفسه طلع يبشر ساره
ندى سرحانه لبعيد ..
ياسر:ندى
ندى فزت:ها ياسر قال ايش الدكتور..؟
ياسر :عهد حامل
ساره سمعت الخبر حست بفرحه لاكن ماتكتمل هاالفرحه الابوجود سامي تنهدت بحزن وابتسمت بنفس الوقت
دخلت ساره وندى يطمنون على عهد ويباركون لها


ساره تبوس خدها: الحمدالله على سلامتك ومبروك يالغاليه
عهد بنبره حزينه: الله يبارك فيك
ندى تقرب عند عهد وجلست عندها كان ودها تتأكد من اللي في بالها اكثر لاكن ظروف الوقت ماتسمح :مبروك

عهد فرحنا لك


سعود مع امه باالمول اللي تشتري هديه لمها
احتار سعود ايش يشتري لمها عزيزه وغاليه عليه لازم يهدي لها شي حلو
سعود محتار:يمه والله اني احترت
ام يوسف : اشتر لها ساعه
سعود :خلاص اجل ابروح محل الساعات وجايك..

وقف يدور الساعه اللي تناسب مها كان مزاجه متعكر بالحيل وماروق يشتري اي شي بس الوقت ضيق
سمع رساله بجوال فتحها ||انا مسافر لامريكا .. تارك لك منار باالشقه انتبه لها..<خالد
سعود ضاق صدره ليش يسافر خاف انه يطول هناك رفع السماعه يكلمه لاكن كان جواله متقفل



الخميس (مــلكه مهـآ)

في بيت الجــده


دخلت الجازي تسلم على امها : شخبارك يمه
الجده : وين يجي الخير وبنتك رافضه الولد هذي صغيره ماتستشار بشي ترد الرجال العاقل اللي بيسترها
الجازي انحرجت:يمه نوف صغيره لاتاخذين بخاطرك عليها
الجده :ماني راضيه عليك لاانتي ولابنتك
دخلت ام يوسف تسلم على امها
الجده:هذي الغاليه اللي تدور على رضاي
الجازي حست بقهر وقامت تسلم على ام يوسف ..اللي تسلم وهي شايله عليها
نوف تكلم لمياء عند المدخل
لمياء :لامكالمات ولاتردين على رسايلي كل هذا تعب
نوف : والله تعبانه قلبي تعالي ندخل نبارك لمها
قربت نوف من جدتها تحب راسها لاكن وخرت راسها عنها :لاتسلمين علي ياالعاصيه
نوف حست بأحراج وانجرحت من جدتها بلعت عبرتها ولفت على الجهه الثانيه تسلم على ام يوسف اللي تسلم

عليها ببرود
جلست بجنب لمياء وهي ماسكه عبرتها لاتصيح عندهم ماتبي احد يشوف دموعه( مو بيدي ارفض سعود ليتهم

يقدروني يكفي الجروح
اللي بداخلي ) مدت يدها على كاس المويه تهدي نفسها ..

قامت ام يوسف تستقبل اهل صالح امه واخته سعاد





سعود واقف عند الدرج يكلم عفاف اللي قالت له مافي احد طلع فوق يبارك لمها

دخل الغرفه: هلا باام سعوود
مها : هلاباالغالي خلاص ماعاد فيه ام سعود انا ام عبدالملك
سعود:افا ياالجحده من الحين تتخلين عن شرف اسمي
مها :طاعه الزوج واجبه ههه
سعود : والله شي غريب صدق الاتعالي ايش هاالزين اللي فيك ليش مغبيته علينا
مها:انا من زمان زينه بس انت عميان تطالع مع خشمك
سعود بخبث:والله صالح ماراح يفوتك اليوم ببساطه
مها استحت وتصرف :ياليت ملكتك معي اليوم ضيقتوا صدري
انفتح الباب ودخلت لمياء ونوف ..
عفاف :نووف سعود هنا
نوف نزلت عينها على عين سعود بعدها طلعت بسرعه وطلعت برا
اخذت نفس عميق وجلست شوفه سعود جددت حبها واحزانها غير كلام جدتها الجارح.. تذكرت منار وزاد

حقدها
عليها اضعاف ضغطت على اسنانها بقهر
(طيب ياسعود رفضت حبي بهاالسهوله انا اخليك ترفضها وانت تصيح )
قامت ومسحت دموعها ودخلت بكل ثقه وكبر لضيوف .....


هـآرلم _نيويورك 9:54الصباح

استقر خــآلد في الفله الصغيره مؤقتا بعد مااجرى اتصال مع ابوه
ينقل شركته لهارلم..راح يبدى مشوار حياته من جديد هنا ... بدل ملابسه بكل تعب
حس ببرد درجه البروده منخفضه لبس جيكيت يدفيه
تذكر سمر اخته اشتاق لها من زمان ماسمع صوتها ولاشافها مايدري عن احوالها الامن محمد قرر ييسافر

لواشنطن بكره يقابلها

.. قام وتسند على السرير يريح له شوي..

منار تحاول تصبر نفسها لحد السبت تمنت هالساعات تسرع ماذاقت طعم الراحه وتركي بمكان ثاني ماتدري

ايش مصيره


سعود دخل الشقه ويكلم :ليش
علي : بابا خالد خلاص يقول انت سفر بكره مافي اجلس ولايوم
سعود حس براحه: خلاص شيل شنطه واطلع روح نوم مع صديق وبعدين بكره انا اوديك المطار (مايبي يخليه

لحاله مع منار)
علي : طيب بابا دخل غرفته وخذى اغراضه وطلع

دق على المطعم يجيبون عشاء لمنار
حس بضيق وخالد ماهو موجود له فقده كبيره رجع يدق على رقمه لاكن كان مقفل
اتجهه لغرفه خالد يعطي نفسه امل ان خالد راح يرجع لسعوديه حاس ان رايح بلارجعه مجرد احساس يجيه
فتح غرفته لقى اغراضه ارتاح بشوفتها صكر الغرفه ورجع
للصاله ينتظر المطعم ....

في مكان بعيد وبين الاستراحات بالتحديد استراحه لؤي

:يااخي احس الاستراحه اللي بجبنا ماهم طبيعين
مصعب : والله من قبل وانا اقول لمشعل احس وراهم شي
لؤي : ماعليكم منهم ايش نسوي فيهم يعني
فواز : يااخي شكلهم كاش سياراتهم فخمه وحراس عندالباب وكل شوي نوع
لؤي:اقولكم فكو نفسكم منهم
مشعل :والله اني مااكذب ذاك اليوم الضحى كنت نايم بالاستراحه قمت اصلي والا المويه موقفه المهم وارقى

فوق واتأكد من الخزان
الا واشوف باالاستراحه واحد ينزل من السياره اللي داخل اسلحه وشي مااعرفه فتحت عيوني اترقب الا واحد

منهم يرفع راسه لفوق
وانزل راسي بسرعه وانزل قلت السالفه للؤي قال حتى انا شاك فيهم بس ماابي نعلم العيال
مصعب : يعني لو ابرقى الخزان ابشوف
لؤي معصب:تجيب الشبهه على نفسك انت
مشعل:تشوف طرف من الاستراحه الباقي مظلل وظلام
مصعب قم فواز تعال نشوف
لؤي معصب عليهم طنشوه وطلعو فوق الخزان بهدوء بحيث مااحد يشك
سمع اصوات موواضحه رفع راسه اكثر يشوف وين مصدر الصوت
فواز:مصعب نزل راسك ياغبي لايشوفونك
مصعب يأشر على فواز يسكت :
دخل زيد وهو يكلم ابو جهاد : حي ال.. تم
حاول يسمع اكثر لاكن ماقدر نزل لشباب
مشعل :شفت شي
مصعب:لا سمعت اصوات مب واضحه بس حي ال .. هذا اللي سمعته وبعدها قال تم


الجمعه في بيت ابو يوسف
ام يوسف جالسه عند التلفزيون ومطوله على الاخبار وتسمع وهي واقفه
ابو يوسف دخل وريحه العود تسبقه توه جاي من صلاه الجمعه: سلام عليكم
ام يوسف تسمع الخبر ولا ردت عليه
ابو يوسف : شصاير
ام يوسف :لاحول ولاقوه الابالله شف التفجير صاير بحي ال..
ابو يوسف:في الرياض
ام يوسف:اي حسبي الله على هاالارهابين مات اكثر من ميه والباقي مصابين
ابو يوسف يقرب المركه عند التلفزيون ويتابع الاخبار
ام يوسف :وين سعود جاء معك ولا خايفه يكون قريب عند هاالحي
ابو يوسف: لاداخل معي ..

ساره تقرب الغدا لعهد ..يله قلبي لازم تاكلين علشان خاطر اللي في بطنك
عهد تعدل جلستها حطت يدها على بطنها كأنها تتطمن عليه : ساره مشتاقه لامي ماعاد فيني صبر ابروح لهم
اليوم
سااره بخوف :والله ماودي احرمك من امك لاكن سامي قبل لااطلع وصاني عليك
عهد :تطمني بكون بوجود امي بخير
ساره بتردد:خلاص بس لازم اتطن عليك وعلى النونو كل يوم واجي ازورك بين فتره وفتره
بكره بيكون اخر امتحان لي ...
عهد بحزن: ان شاءالله ماقصرتوا معي
ساره :عهد لاتأيسين ياقلبي وكلي امورك لربي
عهد تتنهد :ونعم بالله لاكن عجز قلبي يصبر على سامي احبه ياعهد ومن حبي له ودي اسمي اللي في بطني

عليه
ساره رحمتها: ان شاءالله يطلع قبل لاتولدين ابوي راح اليوم يطلب زيارته ويبشره فيك لاكن مشددين عليه

ومانعين



رجع مشعل للاستراحــه وهو مستعجل :وين مصعب !
لــؤي : طـآلع لاهله
جلس ورمـى الجريده على لـؤي اقرى اوول صفـحه؟!!
رفع الجريده وعينه تتفحص الخبر ..:ايش تقصد
قرب مشعل من لؤي :شفت التفجير اللي صار امس الليل متأخر
لؤي يقرا ..
مشعل : شف الحي والله ان شكي في محله
لؤي رفع راسه :من جدك انت
مشعل : اي من جدي وش تفسر اسلحه ونفس الحي اللي سمعه مصعب
لؤي يحاول يخلي الوضع عادي:لو هم مثل ماتقول معقول بيجون بين الاستراحات بهاالسهوله
مشعل :اي هذا من ذكاهم علشان ماحد يشك مثل لواخفوا نفسهم ...قم خلنا نتصرف
لؤي : مشعل اجلس مانا ناقصين مشاكل ..
مشعل :اذا انت خايف خلك في مكانك انا اعرف كيف اتصرف ...

طـلع من باب الاستراحه وبنيته يعطــي بلاغ للشرطه

لؤي جالس باالاستراحه وهو يفكر سمع صوت طلق قوي عند الباب ارتارع وركض للباب
:مششششعل ..؟؟ (مشعل طايح على الارض والدم ينزف مع رقبته قرب لؤي منه لاكن اصابته الطلقه الثانيه برجله طاح على الارض وهو يصرخ من الالــم

طلع ابوجهــآد ورجاله باالسياره واتجهوا لطريق مجهوول ..
كانت كاميرات المراقبه منتشره بأستراحه لؤي من اوامر ابو جهاد
عرف ان مشعل طالع يبلغ واوقفه برصاصه هو ولؤي

واتجهوا لمقرهم المجهوول ...؟؟!!




العصر...

طلع بسيارته مايدري وين يروح صحيح اخوياه كثير لاكن مافي احد زي غلاه خالد دق عليه الف مره ومقفـل!
نزل ياخذ عصيره المفضل ليمون ونعناع تذكر سالفته يوم انكب بعد ماكلم ريم ابتسم
لف بسيارته بأتجاه حارتها وقف عند بيتهم بمسافه قريبه
جلس يطالع بيتهم وهو يتمنى يشوف ظلها ..
دق عليها كاالعاده مافي رد ...
ارسل رساله ( انا تحت شباك غرفتك اذا كان ماصدقتيني افتحي وتأكدي !(مايدري عن اي واحد شباك غرفتها

لاكن بيعرف الحين
نزل من السياره ورفع راسه لفوق

ريم ارتاعت من المكتوب باالرساله قامت وهي ماصدقت وفتحت الشباك اللي تحت كان سعود
سعود شاف الشباك ينفتح والستاره تتحرك بخفيف عرف انها هي ضحك بفرحه ورفع يده يأشر لهااا بأستهبال..
ريم وهو تشوف ملامحه وضحكته اول مره تشوفه حست بخوف فضيع والعبره خنقتها صكرت الشباك
وتسندت عليه (ياربي هذا هو تحت ايش اسوي فيه لايشوفه ياسر يذبحني مسكت يدها بأرتباك ودقت على رقم

سعود
سعود ركب السياره تفاجأ برقمها يتصل رفع بسرعه من الفرحه
هلااااااا وغلاااااااا
ريم حست لسانها ثقيل :لو سمحت انت ايش تبي مني
سعود استغرب من صوتها غير عن قبل : ابي حبك ابي قلبك ابيك كلك
ريم تغارقت دموعها وصوتها اختفى :روح الله يخليك لاتوقف عند شباكي تبي اخوي يذبحني
سعود مايبي يضايقها اكثر بعد ماسمع صوتها مخنوق من العبره: خلاص ابمشي الحين بس لاتصكرين خليني

اسمع صوتك
ريم صكرت السماعه بوجهه ورجعت تفتح الشباك تتأكد راح ولا
حرك سعود سيارته وطلع من الحاره ....


دقت عهد الجرس وهي تدعي ربها يكفيها شر عمااااد
نواف ينزل اغراضها

انفتح الباب وتوسع عرفت انها هديل دخلت ولفت راسها وراء الباب

هديل بصرخه وهي تضمها:عهوووووووووووووووده
عهد :فديتك عيوني اشتقت لك والله
هديل : ياقلبي وانا اكثر امي تولهت عليك كثير
عهد ادخلي هديل نواف بيدخل الاغراض
دخـل الاغراض ودخلت عهد لامها
ام راشد نست تعبها وهي تشوف بنتها قامت وفتحت يدينها تضمها وتطمن قلبها عليها
:فقدناك يابنيتي
عهد وهي نفسها تفضفض اللي بخاطرها لامها القلب الحنون:وانا اكثر يايمه ربي لايحرمني منك
ام راشد تسحب يد عهد:تعالي يابنيتي ارقي فوق بغرفتي ماابي عماد يشوفك




سامر:اي مستشفى
الدكتور :مستشفى (...) اجت اومر وتم نقله
سامر بأستغراب: طيب وين عنوانها ..؟

اعطى الدكتور عنوان المستشفى اللي انتقل لها جاسم بكفاله ديم طلع للعنوان المطلوب


ديم الدكتور يطمنها: الكلى التانيه سلميه وبيقدر يعيش بها اما الاذن فقد السمع نهائي بأذنه اليمنى وراح نزرع

له قوقعه
ديم : خلاص بدي العلاجه يتم بأسرع وقت وهذا شيك بجميع التكاليف اللي بيتعالج بها ..بس دكتور بدي ادخل

اشوفه
جورج :بس ماتطولي
ديم تهز راسها واتجهت لغرفته فتتحت الباب ودخلت الغرفه نورها خفيف والاجهزه عليه وهو مبنج باالكامل

قربت عنده ...

سامر بعد مااخذ رقم الغرفه اتجه للطبيب لاكن حصل باب الغرفه مفتوح استغل الفرصه يدخل يتطمن على جاسم


ديم تمسك يد جاسم البارده رفعت يده تبوسها لاكن دخل عليها سامر
ارتبك وتركت يده اللي طاحت على السرير رفعت راسها له
:مين حضرتك.؟
سامر متفاجأ بوجود ديم عند جاسم : انـآ صاحبه انتي مين.؟
ديم وهي تتوجه للباب : بعرفه علاقتي معه سطحيه وسمعت انه مريض وجيت اتطمن عليه ..عن اذنك بدي

اطلع...

طلعت وسامر مستغرب منها ماقد شافها مع جاسم وهو اقرب واحد له تطمن على جاسم وطلع للدكتور المشرف

على علاجه

دخل مكتبه بعد مااستئذن
دكتور ابي اتطمن على حاله جاسم
جورج: صحته بتحسن انت بتعرفه
سامر:انا صديقه ..بس بسألك من متكفل بعلاجه هنا اهله مايدرون عن حالته
الدكتور مخفي اسم ديم :ناس فاعلين خير وان شاء الله ثلاثه ايام ويسترد صحته بعد زراعه القوقعه باالاذن



ندى مشغول بالها من كانت عند عهد كان ودها تسأل امها لاكن خايفه من رده فعلها
ماقدرت تتحمل اكثر من كذا نزلت لامها تدور عليها

:يممممه
ام ياسر تغسل الصحون : تعالي انا هنا
ندى :يمه مشغوله ..؟
ام ياسر :لا بس اغسل هاالكاس واخلص
ندى تقرب وراء ظهر امها :يمه رجل عمتي هيله ايش اسمه
ام ياسر تتأفف من طاريه: وليه
ندى :جاوبيني يمه
ام ياسر : مااوسخ لساني بذكره
ندى بأستفسار : اسمه فايز العبدالله........؟؟؟؟؟



الرابع عشر

تناثرت قطع القزاز في المطبخ بعد مارمت الكاس على الارض وبعصبيه :مابي اشوفك تسالين عن هاالمجرمه

فهمتي
(فتحت باب غرفتها وقفلتها وراها جلست على ركبتها ومسكت راسها وهي تتذكر لحظات احتضارصالح وراسه

على حظنها بكت بصوت عالي مسموع.....!!
مرت قريب من غرفه امها سمعت صوت بكاها وقفت تتأكد من الصوت وبعدها ضربت الباب بخوف :يمممه

يمممه
حست على نفسها ام ياسر خففت من صوت بكاها قامت من الارض تمشي بتعب واتجهت للكنب مطنشه ريم

اللي تنادي عليها
ريم لفت ظهرها ونزلت لندى :ندى امي ايش فيهاااا؟؟
ندى تكنس القزاز من الارض والحزن على وجهها رفعت عينها على ريم الواقفه عند الباب : مافيها شي
ريم :وشلون مافيها وانا اسمع صوتها وهي تبكي
ندى : تذكرت ابوي وبكت عليه
ريم وهي تحاول تصدق ندى تركتها وطلعت لغرفه امها تضرب الباب عليها
:يمممه علشان خاطري افتحي
ام ياسر :ريم خليني شوي
ريم:طيب دقيقه يمه
قامت ام ياسر وفتحت الباب : ريم تطالع وجه امها :يمه شفيك
ام ياسر ببتسامه خفيفه :مافيني شي حبيبتي بس تذكرت الغالي وبكيت عليه
قربت لامها وضمتها بحزن :الله يجمعنا فيه في جنه النعيم يايمه
ندى دخلت الغرفه: خلاص ريم بدل ماتهدين امي تزيدين عليها
رفعت ريم راسها وهي تمسح خدها ابتسمت بوجه ندى وراحت لغرفتها
ندى تحاول ترد عبرتها على ابوها اغلى الناس عندها وبحنان :يمه اسفه ياالغاليه مايهون علي اشوف

هاالدموع
ام ياسر : ماابي تجيبي هاالسيره مره ثانيه
فضول بداخلها لازم تعرف :ان شاءالله يمه

فتحت ريم البوم الصور اللي اخفته من زمان في صندوقها تدهور نفسيتها كل مافتحته
حست بشوق كبير له وهي تقلب الصور تدور على صورته وقفت على صوره ابوها جالس على الحشيش وعلى

حضنه ريم لما كانت عمرها 10 سنين في ابها حطت يدها على خدها وهي تتامل وجهه كان كل شي بحياتهم (

معروف بحنانه وكرمه وشهامته )
رفعت راسها وهي تمسح دموعها
وتتعوذ من الشيطان صكرت الالبوم قفلت عليه بدرج المكتب اتجهت للغساله تغسل دموعها وترجع تكمل

مذاكرتها
جلست على السرير وخذت الكتاب والقلم فتحت اول صفحه وصارت تشخبط باالقلم على الورق وبالها بعيد قطع

تفكيرها صوت الرساله اخذت جوالها وفتحت الرساله من سعود
(اعلمك وش يعني قممه الشوق
يعني اضمك ليييين اسمع طقه عظاااااامك ...)
قرت الرساله كذا مره لحد الحين الخوف في قلبها من بعد ماشافته اليوم عند الشباك خافت
كثيرر من تشتكي له غير ساره ماتبي تحمل احد همها اللي اتعبها من هاالشخص كل ساعه يرسل ويدق
تذكرت منار اشتاقت لها ولاتدري ايش صار لها من بعد حفله سامي جوالها متقفل واحيان يدق ولاترد
رجع سعود يدق على ريم رفعت عينها على الاسم ونزلت دموعها من الخوف
حاولت تتشجع رفعت السماعه وبجديه : طيبب والنهايه معك سعود :من عرفتك وانا صرت خبل ومجنون

ومتخلف عقليا
ريم : يعني والمطلوب
سعود بهدوء وبحب : قربك علاجي
ريم احمرت خدودها من صوته : اقسم بالله لو ماتبطل هاالحركات البايخه ان تشوف شي ماشفته بحياتك
سعود بضحك: ههه عاااااااادي كل شي منك اتقبله بحياتي
ريم تنرفزت من بروده: وسكتت
سعود :ريم توافقين علي لو خطبتك
ريم بصراخ :لو مايبقى احد بهاالدنيا الاانت ماراح اخذك ياحثاله تفهم ولا
سعود انقهربداخله: ريم صدقيني انا مااحب اتسلى بمشاعر اي بنت وانا هاالمره اتكلم معك بجديه اني ابخطبك
ريم : حلم ابليس باالجنه اوافق عليك لاتحسبني مثل البنات يلحقونك بكلمه حلوه وبعدها تصير مثل العلكه تاخذ

حلاها وترميها لاانا انا اشرف منك
ومنهم
سعود ببتسامه :انتي تبين ابطل حركاتي وانا ماراح ابطلها الا لما توافقين علي لاخطبتك
ريم حست انها طولتها معه ضغطت على زر التقفيل بسرعه:اففف وبعدين مع هاالشخص ياربي فكني من

هالبلوه رمت كتابها على الارض سحبت اللحاف تحاول تنوم وتتهرب من افكارها ....

التفت لؤي على مشعل اللي يسبح في بركه من دمه من 3 ساعات ولااحد مر هاالمكان ينقذهم
سند راسه على الارض حاس بثقل غريب ورجله زادت الم دعى بقلبه ان مشعل باقي حي مرت ربع ساعه وهو

على حاله لمح استراحه ابوجهاد تنفتح البوابه
وتطلع سياره كامري ابيض بداخلها زيد بعد مانظف الاستراحه من الاسلحه وفضى المخزن اجرى اتصال مع ابو

جهاد اللي امره انه يتبعه
غمض عينه بخوف انه يحس فيه زيد ويجي ينهي حياته
حس بغيض بداخله تمنى فيه قوه ويلحقه قطع تفكيره صوت عامل الاستراحه اللي بجنبه :ايش هذا باابا من

سوى كدا
لؤي يعرف العامل طلب منه جواله مد يده واخذه دق على مصعب يجي يسعف مشعل بسرعه
رفع الجوال للعامل وامره يجلس عند مشعل حتى يجي مصعب زحف على الارض والدم ينزف من رجله وصل

لسيارته الشاص وركبها اخذ شماغه ولفها على رجله دخل يده تحت المرتبه يتحسس المسدس لف المفتاح

واسرع يتبع زيد بتهور
تحمل الم رجله اللي زاد اكثر نزل يده يربط الشماغ اكثثررر رفع راسه يراقب زيد ويستنى الفرصه
زيد زاد من سرعته اكثر وهو ماانتبه للؤي اللي يتبعه
اخذ لؤي المسدس واطلق على الكفر الخلفي لسياره اللي انقلبت كذا مره
وقف على جنب الطريق وهو يشوف السياره تتقلب حس بخوف مايدري ايش نتيجه اللي سواه
بعد دقايق قرب باالسياره يتاكد اكثر فتح الشباك يدور زيد اللي ماله اثر شك انه تحت السياره تقدم بشجاعه لها
رفع المسدس وهو يراقب الوضع سمع صوت احد يأن حاول يحدد مكان الصوت فتح باب السياره نزل وهو

يعرج
زيد السياره فوق جسمه ماعدا راسه قرب اكثر له كان الدم ينزف من فمه بكثره بسبب نزيف داخلي
التفت لؤي يدور جوال زيد مسك قطعه قماش بيده حتى ماتبين البصمات
حاول يفتح الباب من داخل وقدر يفتحه حصل الجوال واسرع يكلم الشرطه حتى يمسكوه باالدليل القوي
حدد لهم المكان وانه من خليه ارهابيه رمى الجوال بسرعه واتجهه لسيارته وهرب لبعيد حتى مايطيح بيد

الشرطه

سعود نازل من الشقه
:هلااا سعوود
سعود يسلم على حاتم اللي توه داخل العماره
حاتم بعتاب: وينك ياشيخ ماترد على جوالك من ثلاث ايام
سعود وهو يسحب يد حاتم وينزله لتحت :والله مشغول مع الاهل شوي
حاتم وقف:شفيك نازل خل ندخل الشقه
سعود:مافيها احد
حاتم :وين خويلد
سعود:مهب هنا مسافر
حاتم:افا وانا اخر من يعلم
سعود :ان شاءالله مايطول امش خل نطلع نغير جو

في السياره
حاتم يسولف مع سعود حس انه مب معه :سعود وش فيك بالك مب معي ابد
سعود يحرك يده على شعره وعينه على الطريق:والله ياحاتم اشياء كثيره مشغلتني
حاتم :سعود مايهون علي اشوفك ضايق كذا انا خويك قلي ايش فيك ولك اللي يرضيك
سعود يحاول يغير الجو:حاتم اثاري الحب عذاب
حاتم بضحك:اما عاد سعود تحب
سعود :مشكله يوم حبيت اخيرا طحت في وحده قشرا ههه
حاتم :ههه باين ان عندك مشاكل عاطفيه فضفض لخويك وبعدين هذي سالفه جديده وقنبله الموسم ان واحد

مثلك يحب
من هي ..؟
سعود :ريم
حاتم :ريم ههه خبل تحب وحده زي هذي انا يوم شفت الفديو اللي مع خالد وهي تعطيك كف خفت منها .||.بينكم

الو..؟
سعود بضيق :مطنشتني
حاتم حس باالضيق على وجه سعود: هذا اللي مضيقك
سعود:هذا واشياء كثيره
حاتم :جب راسها غصب
سعود :ياليت اقدر
حاتم بجديه :تقدر ونص ايش اسمها هي ايش عايلتها
سعود :ليش
حاتم :يمكن اعرفها
سعود :سألت واحد بحارتهم قال اسم ابوها صالح العبدالله
حاتم :تدرس
سعود :اشوفك فالها وتسأل عنها
حاتم بأستعجال:اي جامعه تدرس
سعود مستغرب من اسئلته :جامعه الامام ها تعرفها
حاتم بضحكه خبيثه :لا يمكن نعرفها بعدين
سعود لف راسه على الشباك يغير الموضوع:تتوقع وين القى خالد لورحت لامريكا
حاتم :ليه بتروح
سعود:اسأل بس يمكن اروح له بعدين


عهد تمد يده تاخذ الحليب من هديل :..ماجاء عمـآد..؟
هديل: هاالايام صاير يجي متأخر مره اشربي الحليب علشان خاطر صحه هدول الصغنونه
عهد ببتسامه : ماشاءالله سميتيها
هديل بغرور: شي اكيد يعني في اسم احلى من كذا ههه
عهد: اي
هديل :ومين
عهد بحزن :ابسميه سامي
هديل تحاول تغير الموضوع صحه عهد تدهورت ولاتبي تزيد عليها: عهود كلميني عن ساره شكلها حبوبه
عهد سرحانه ولاانتبهت لكلام هديل
هديل :هييه نحن هنا
عهد :ها ايش تقولي
هديل :اقول اشربي حليبك ياقلبي علشان اطفي النور وننام لانسيتي ان بكره امتحاني
عهد تشرب الحليب :شدي حيلك قلبي
خلصت الكاس واتجهت للغساله تغسل فمها حطت يدها على بطنها حست بأحساس حلو تمنت سامي يشاركها
اتجهت للسرير تحاول تمثل النوم عند هديل وبالها عند سامي ابتسمت بحزن وهي تشوف طيفه يمر عليها
جلست تتقلب على فراشها حتى الساعه 6 الصباح
قامت هديل بسرعه تلبس مريولها وتاخذ كتابها تراجع قبل لايمرها الباص
عهد تفتح الباب وتتجه لامها
هديل : عهد وين رايحه
عهد: ابي اتطمن على امي واصلح لها فطور
هديل :لحظه اتأكد اذا عماد موجود طلعت تدور عليه لاكن ماحصلته نزلت مع عهد للمطبخ
فتحت الثلاجه تطلع زيتون وجبنه حطت ابريق على النار تسوي شاهي
وبعدها دخلوا على ام راشد ..
ام راشد:ليش تتعبين نفسك يابنيتي
عهد وهي تجلس على الارض وتقرب الفطور لامها :مافي تعب ياقلبي قربي افطري
هديل تسمع صوت الباص فزت بسرعه ولبست عبايتها وطلعت
مرت ربع ساعه وعهد بغرفتها مع امها سمعوا صوت مشي عند الباب قامت ام راشد عند الباب وقفلته بخوف

على عهد لاينتبه لها عماد
عهد:يمه من هذا عماد ..
ام راشد:اي يابنتي خايفه يدري عنك انك هنا وانتي حامل اخاف عليك
عهد بحزن حتى الامان ماتحسه في بيتهم : يمه ارتاحي وانا اتفاهم معه بعدين بس لاتشلين همي
ام راشد:يابنتي هذا سفيه وناقص عقل لاتتفاهمين معه ولاشي
عهد انقهرت من حالها من جت وهي تتقفل عليها الباب وامها وهديل يقلقون عليها اكثر من اول.......فكرت

انها ترجع عند ساره حتى ترتاح
امها ولايزيد تعبها ...


(في الجامعه)
طلعت ريم من الامتحان وركضت لصديقاتها اللي مجتمعين عند الكافتريا قابلتهم بأبتسامه رضى
ساميه تعلي صوتها:مالاداعي اسالك عن الامتحان وجهك كاشف الحقيقه
ريم وهي تجلس على الطاوله :هههه كل شي تمااااام ..شخباركم
البنات : ختامها مسك
هنادي بحزن:ماني مصدقه انا ماراح نشوف بعض
ريم :هنود شكلك مبيته النيه انك تقطعين فينا
ساميه:هههه اعترفي.؟
هنادي: لا بس لمه الجامعه غير بكثير
ريم :لاتضيقين صدري هنادي وبعدين انا بطب في بيوتكم بين فتره فتره
ساميه توقف :اكيد بينا زيارات وطلعات سواء حبيبتي
ريم:وين رايحه ساميه
ساميه :رايحه اجيب شنطتي واجيب لنا شي بارد هاالحر مايرحم
اتجهت ساميه لمكان شنطتها حست بأن احد يناديها لفت راسها على وراء
:لوسمحتي ؟
ساميه:اهلين
..ابسألك اللي كنتي معها هي ريم العبدالله
ساميه:ايوه ليش
..:لابس حبيت اتاكد مشكورا
جلست عند الطاولات القريبه من ريم تنتظرها تقوم مرت نص ساعه كلمت ريم ياسر يجي ياخذها
قامت تلبس عبايتها وتتجه للبوابه بعد ماودعت صديقاتها
قربت جمانه لريم :ريييم
ريم :اهلين
جمانه مدت يدها تصافحها : كيف حالك
ريم :الحمدالله بخير
جمانه ببتسامه:حبيت اعزمك على حفله تخرجي
ريم بأستغراب :تشرفت والله لاكن ماعرفتك
جمانه:انا جمانه
ريم: عاشت الاسامي
جمانه:كان ودي اتعرف عليك اكثر باالجامعه لاكن فرصه اعزمك باالحفل واتعرف عليك اكثر اتمنى ماتردين





جمانه:كان ودي اتعرف عليك اكثر باالجامعه لاكن فرصه اعزمك باالحفل واتعرف عليك اكثر اتمنى ماتردين

دعوتي
ريم ببتسامه: لي الشرف بس احاول ان شاءالله
جمانه :عطيني رقمك علشان نتواصل
ريم:اوكي بس متى
جمانه :اليوم الساعه 9
ريم: تفضلي رقمي
اخذت جمانه رقم ريم وودعتها ...
ركبت ريم مع ياسر
:هلاااااا بالغااااالي
ياسر : رايقه كثير
ريم : واخيرا ودعت الجامعه والمذاكره
ياسر يحرك السياره: اهم شي المعدل ولا مافي الوظيفه
ريم تطق على صدرها:افا مااتعدى الجيد جدا
ياسر :فرحانه انتي ووجهك باالجيد جدا
ريم بضحك :هذا تواضع مني
ياسر:ساره خلصت
ريم :احم احم اشوفك تسأل عنها
ياسر حس بأحراج: ريم ابقولك شي بس لاتنشرينه في نشره اخبارك في بيتنا
ريم تنط عند رجل ياسر : والله مااقول شي
ياسر :طيب قومي من عند رجلي لاتفشليني
ريم ترجع لمكانها من الحماس
ياسر :انا افكر بساره وافكر اخطبها
ريم بفرحه : والله اني كاشفتك من زماان
ياسر: بس ماادري متى الفرصه ياريم وظروفهم كذا نفسي اوقف معها في هاالشده ماابيها تحتاج لاحد
ريم حاطه عينها وسرحانه بوجه ياسر
ياسر التفت عليها: شفيك تطالعيني كذا
ريم برومانسيه:الله يا ياسر عشت جو حلو مع هاالكلام وه بس ياحظ ساره
ياسر بضحك:انا الغبي اجي اتكلم مع وحده مثلك
ريم :حرام عليك ليش مغبي كل هاالحب بقلبك بس صعبه تتقدم لها الحين ايش تقول فينا احنا مانحس فيهم
ياسر : خايف تروح مني
ريم : هاالشي خله علي بس اول مايطلع سامي باالسلامه يكون خير
نزلت للبيت ورمت عبايتها في الصاله ياسر فصخ شماغه وجلس على الكنب
ياسر :ريم شفيك طايره كذا
ريم تأشر على مفتاح الدباب :هذي فرصه المفروض مااضيعها
ياسر :اها شكل بدر ناسيه ولامستحيل يخليه على الطاوله كذا
اسرعت ريم للمفتاح وطلعت تشغل الدباب تغير جو بعد الامتحانات ........
بعد ربع ساعه ارتاعت على صرخه بدر
:ريييييييييييييييييمووووه
ريم يده على قلبها :بسم الله
بدر وهو يسحبها من الدباب:من اللي اعطاك الاذن
ريم بأستهبال:الله رب العالمين(تقصد الاذن)
بدر: تستهبلين بعد ها ..؟ انزلي يله
ريم : يااخي ليش انت كذا حرام الواحد يوسع صدره
بدر:ريوم انزلي ذاك اليوم خربتي الكفر وواليوم ايش تسوين
ريم تنزل بصمت وهي تضحك
بدر استغربت انها نزلت بسرعه قرب عند الدباب
ريم تمشي بهدوء وهي تستنى الصرخه من بدر ..
بدر شاف الدركسون خربان :رييييييييييييييييم
ريم حطت رجلها وركضت لداخل وهي تضحك
قفلت الغرفه بسرعه وبدر يهددها من وراء الباب
ابتسمت على تهديداته واتجهت لدولابها تبدل لبس الجامعه
ارتاحت على السرير بعد مانزلت المكيف على وجهها :احلى لحظه باالحياه لما يتحقق حلم مستقبلك الحمدالله

يارب
احتارت تروح لجمانه او لا ..؟؟بعدها قررت تروح للمول تشتري لها فستان ناعم وتغير جوها في الحفله

سعود دخل على المدير العام يستفسر عن العائله اللي خذت تركي
المدير :والله يااخ سعود هذي المعلومات اللي عندي بس راح اعطيك الرقم يمكن تلحق عليهم قبل لايسافروا
سعود يسجل الرقم وقام بعد ماشكر المدير
اتجه للسياره اللي فيها منار
منار عدلت جلستها وانتظرت سعود يطمن قلبها بأي شي
سعود يفتح الباب ويركب : منارخذت الرقم من المدير يمكن نقدر نوصل لهم قبل لايسافروا
فتح جواله وضغط على الارقام لاكن كان مغلق
صكر السماعه:الرقم مغلق
منار حست بااليأس :مافي عنوان لهم ووين سافروا
سعود:والله مايدري عنهم المدير لانهم عطوه خبر مسافرين وبس اعطيته رقمي يمكن يعرفهم المدير ويعطينا

خبر
(غمضت عينها عظت على شفاتها تمنع صراخها
ماعاد تقدر تتحمل رفعت يدها على باب السياره تحاول ترمي نفسها على الشارع
سعود بصراخ وهو يشوف باب االسياره ينفتح :منااااااااار
لف بالسياره على اليمين وهو يخفف السرعه
منار تطالع الطريق وتحاول ترمي نفسها
مد سعود يده ومسك يدها بسرعه حاول يوقف السياره حتى قدر يوقفها
رفع عينه على مناروالسياره يخيم عليها الهدوء وبعصبيه:ليش تسوين بنفسك كذا ؟؟؟؟؟
سمع صياحها وشاف دموعها على خدها وهي تنادي على تركي
سحبت الغطى على وجها وهي تتلفت بخوف: وين تركي ويننننه
ركزت عينها على سعود بنظره قويه وبصوت جهوري: انت خذيته انت اي انت( وبعدها نزلت عينها بحزن
وابتسمت بقووه): ابشتري له حلاوه
مدت يدها على الباب خاف سعود وقفل الباب بسرعه
منار تجر الباب بقوه وتحاول تفتحه
سعود ضاع عقله ماقدر يفكر ايش يسوي وهو يشوف منار زي المجنونه
مسكت شعرها تقطعه بقوه وهي تضحك
اسرع سعود بأرتباك يفتح الدرج يدور على شريط قران يهديها لاكن مالقى شي شغل الرادو على اذاعه القران

وهو يتلفت على منار
لازم يتصرف..
جلس عشر دقايق وهو يطالع منار بصمت وبداخله حزن على حالها مافي يده شي يسويه حس ان منار بدت

تهدى قرب من عندها وبهدوء:منار اذكري الله قولي لااله الاالله ان شاءالله اجيب لك تركي باقرب وقت ...
منار رافعه عينها للسقف ودموعها تنزل على خدها ابتسمت ابتسامه خفيفه كأنها تشوف احد في السقف
رجع سعود لمكانه وهو يذكر الله شغل السياره متجه للشقه والخوف مالي قلبه
زاد من صوت القران بصوت الشيخ الشريم
وصل للشقه ونزل يفتح الباب لمنار (كانت هاديه وتبتسم بين فتره وفتره وتبكي بنفس الوقت قرب من وجهها

يعدل الحجاب
:منار يله وصلنا الشقه
منار ماردت عليها ولاتحركت من مكانها
قرب سعود بتردد يمسك يدها كانت مستسلمه له نزلها من السياره تمشي بجنبه حتى وصلت لغرفتها
صكر الباب وهو يدعي ان ربي يرد تركي عاجلا غير اجل ماقدر يطلع من الشقه لازم يكون عندها حتى يطمن

انها هدت دخل المجلس وجلس
وهو يفكر بأي حل كره هااللحظه وهو يشوف منار بهاالشكل سمع صوت صياحها من وراء الباب وقف واسرع



تابع^

لها وفتح الباب
كانت على الارض تبكي بصوت متقطع وقف عند راسها ونزل لمستواها :منار تعوذي من الشيطان وااوعدك

ارد تركي لك
منار: ابي امي ليش راحت وخلتني جيب تركي لي اكره خاااالد اكرها ليش اخوي مايبيني ليش
كلمات متداخله في بعضها كانت متراكمه في قلبها وفجرتها بها اللحظه
سعود نفسيته تعبت وهو يسمع كلماتها اللي فهم بعضها وبعضها لا.. ماقدر يسوي لها شي الا انه سحب نفسه

من الغرفه وصكرها عليها
ورجع للمجلس حس باالمسؤليه خالد راح وخل وراه خطا وهم كبير يتحمله سعود اللي مايدري ايش نهايه الشي
.................................................. ............
الظهر عند المقبره بعد ماصلوا على مشعل مصعب متلثم بشماغه والحزن بعينه اللي فقد اعز اخوياه سلم على

المعزين وطلع لسيارته متجهه يتطمن على لؤي وبعدها يوقف مع ابو مشعل في العزا

لؤي بعد مااجروا له العمليه برجله ونجحوا فيها فتح عينه بثقل
ام لؤي عند راسه حست باالفرحه وهي تشوف ولدها حطت يدها على راسه:الحمدالله على السلامه حبيبي
لؤي بلسان ثقيل من البنج: يمه شخبار مشعل
ام لؤي تحاول تخفي الخبر عنه: بخير ياولدي اهم شي ارتاح انت
غمض عينه وهو يتذكر مشعل حمد ربه انه بخير ..
سمع صوت مصعب اللي يستأذن باالدخول
رجعت ام لؤي وراء ودخل مصعب يسلم على لؤي
:الحمدالله على السلامه ياالغالي
لؤي:الله يسلمك
مصعب:ها شخبارك الحين ان شاءالله احسن
لؤي : الحمدالله... زرت مشعل؟؟
مصعب يرفع عينه لبعيد :اي الحمدالله بخير الا وين كنت لما كلمتني
لؤي: بعيدين اقولك السالفه كبيره
مصعب تنهد : حسبي الله ونعم الوكيل على من كان السبب

وصل خالد لفله محمد ..نزل من سيارته واتجه يدق الجرس
كان فله صغيره محوطه بحديقه مساحتها كبيره
فتحت الخادمه الاستراليه الباب ورحبت به
دخل ينتظر محمد وسمر
دقايق ودخل محمد اللي يسلم عليه ببرود
خالد: والله اني مشتاق لكم وتغيرت كثير ماشاءالله عليك
محمد وهو يجلس: ماقلت لي ايش اللي جابك باامريكا
خالد:قررت اكمل حياتي هنا الا وين سمر ..؟
محمد:سمر في فلتها ..
خالد بأستغراب:ليه ماسكنت وياها
محمد :كل واحد عايش حياته
خالد:محمد من صدقك سمر صغيره تروح تسكن لحالها وهنا بأمريكا
محمد: هي اللي طلعت وانا ماقدرت امنعها انت تعرف اختك
خالد بقهر:ولايكون بعد ماتروح تتطمن عليها
محمد:اذا احتاجتني بشي تجي هنا عندي..
خالد وهو واقف:عطني عنوان سمر
محمد يحاول يتذكر :والله مااتذكر هذا رقمها كلمها ..
..اخذ رقمها وطلع لها ....
كرر الاتصال فيها لاكن ماترد ... استغل وقته وطلع يكمل اوراق نقل الشركه هنا ...وبعد ساعه طلع لسمر اللي

ردت عليه واعطته العنوان
فتحت الباب له وهي تضمه بشوووق
خالد مشتاق اكثر لها :سحب يدها ودخل داخل
سمر تجلس بجنبه :واو احسن مفاجأه بحياتي
خالد كان وده يعاتبها لاكن خلى هاالشي بعدين:كبرتي كثيرروصرتي مثل الورده
سمر ببتسامه: ياحبيبي انت .. متى جيت هنا
خالد : من كم يوم وخلاص بأظل معكم دايم
سمر :تعال هنا انا جالسه لوحدي..
خاالد استغل الفرصه:ليش ماسكنتي مع محمد
سمر انحرجت:دايم ينكد علي عيشتي ومايخليني بحالي
خالد : سمر حبيبتي انتبهي لنفسك انت توك صغيره
سمر : اوه خالد لاتصير مثل محمد
خالد :خلاص ابجلس عندك فتره قصيره لما تستقر الشركه هنا ...
سمر ضمته بفرح ......
خالد :ها كيف الدراسه
سمر : مره زينه ماشيه تمام
دخلت الخدامه وهي تتكلم باالانجليزي : انسه سمر مستر جون يريد مقابلتك
سمر :اوكييه
خالد : من هذا
سمر ببتساامه :اعز اصدقائي تعال اعرفك عليه
وقف خالد وطلع مع سمر ..........


حمد ينقاش مع المحامي :والله ياحمد لاحد الحين ابحث عن دليل ابحاول اجلس مع بعض المصابين من ضمن

هاالخليه
يمكن اقدر اطلع منهم دليل اتجهت لمريض اسمه طلال لاكن حالته خطيره وايضا مريض اخر كلهم باالعنايه
حمد : الله يعين ويظهر الحق قريب سامي قالي عن شخص من زمان هو اللي ساعده ياليت لو تسأله بخصوص

هاالشي
يمكن يفيدك
المحامي : ان شاءالله راح اجلس معه اليوم
حمد :متى يسمحون لنا نزوره
المحامي:ممنوع هاالايام على الاقل عن اذنك يااخوي اكمل شغلي ..ولنا لقاء بكره
طلع حمد للبيت وقابلته ساره
:ها يبه طمنا
حمد : ماافي شي جديد يابنتي
ساره : يبه جيب محامي ثاني غير هذا
حمد: المحامي اللي جبته شاطر لاكن مافي دليل ابد مافي يده شي يسويه
ساره : ابي ازوره انا وعهد
حمد:ممنوع زيارته
ساره: اووه الى متى يعني
حمد: ياحبيبتي قضيته ماهي بسيطه الا قولي لي شخبار عهد
ساره: راح ازورها قريب ان شاءالله
حمد : لا ماراح تزورينها في البيت سامعه
ساره: يبه الله يخليك يعني وين اشوفها غير في بيتهم
حمد وهو يوقف :خلاص خلي اخوك عند الباب واقف ولاتطولي كثير عندها
ساره : ان شاءالله واحاول اخذ ريم وياي .....


انتظرت ديم اتصال الدكتور جورج يطمنها على العمليه
لاكن تأخر خافت كثير وقررت تطلع للمستشفى تطمن بنفسها
جلست باالانتظار بعد ماسألت عن الدكتور وعطوها خبر انه مازال باالغرفه
حست بوجود احد بجنبها وارتبكت وهي تطالع سامر
نزلت عينها على الارض تخفي ارتباكها الملحوظ
سامر جلس على الكرسي ينتظر الدكتور حس بفضول كبير لازم يسألها : ممكن سؤال بس
ديم تهز راسها بنعم
سامر: انا اول مره اشوفك من وين يعرفك جاسم
ديم : شوفته كذا مره وتعرفت عليه عن ازنك حابه اسأل الدكتور
سامر يطالع ديم اللي راحت لبعيد :لايكون هذي اللي قالها جاسم بس غير مااكأنها فقيره ابد
ديم تركض بأتجاه جورج اللي طالع من الغرفه بعد ماانهى العمليه:طمني دكتور
جورج :اووه ديم هون لا كتير نجحت العمليه بس ساعتين وراح يفوق
دييم مسكت يده بفرحه:بشكرك كتير دكتووور
جورج :تعالي معاي باالمكتب بدي توقعي على اوراق ,وقعت على الاوراق وطلعت وهي محتاره كيف تقابل
جاسم بعد اللي سوته وقفت عند باب غرفته تطالعه مع الشباك الشفاف حست ان قلبها تعلق فيه كثير
طالعته بنظره اخيره وبعدها طلعت من المستشفى



ماحس بنفسه وهو نايم هاالساعات باالشقه رفع يده يشوف الساعه 8 الليل قام بكسل وهو يتثاوب اخذ جواله

عشر مكالمات من حاتم وابوه
اتصل على على ابوه
ابو يوسف:وينك فيه من صبح وانا ادق عليك
سعود:عند واحد من ربعي
ابو يوسف :تعال للبيت عندنا عزيمه عشاء وتراك تأخرت
سعود:طيب دقايق واجيك
قام وطلع للمجلس بأتجاه غرفه منار يتطمن عليها فتح الباب بخفيف وهو يتأملها كانت ملامحها جامده وهاديه

ارتاح وطلع يطلب لها شي تاكله
وبعدها طلع للبيت يبدل لبسه ويلحق يقهوي الرجال ..

ارسلت ريم لجمانه تعطيها العنوان بعد مارجعت من المول واخذت شاور
جففت شعرها وعدلته بتسريحه بسيطه لبست الفستان الازرق بين جمال جسمها حطت ميك اب خفيف ورسمت

عيونها الواسعه باالكحل استعدت تطلع
نزلت عند ندى ..
ندى:يااااااااهووو خفي علينا
ريم :كيف اللوك
ندى : الله يازين اللي احظرت غطت على كل الحظوور
ريم تجلس وهي تشوف الساعه : ياسر هنا ولا طالع
ندى :لاهنا ..ريم كلمتني امي عن موضوع وليد
ريم: اممم ها وافقتي
ندى : لا هذا زواج ياقلبي لازم الواحد يفكر الف مره
ريم: امي تقول انهم مستعجلين علشان ولدهم بيسافر بعثه
ندى تفكر:اول نسال عنه وبعدها استخير بس احس ماارتحت لامه كثير تتهرب من اي سؤال تسأله امي عن

ولدها ماادري ليش
ريم : خلي ياسر يسأل عنه علشان تطمني اكثر
ياسر اللي واقف:لريم جاهزه
ريم توقف :يله جايه الحين
وصلت للاستراحه اللي بينها استراحات كثيره وعنوانها واضح على طريق معروف ..
ياسر :هذه اللي قالته
ريم تتأكد من الاسم:ايوه هي لحظه اكلمها
جمانه :اهلين ريم
ريم : انا عند الباب
جمانه بفرحه:هلابك قلبي اوكي افتح لك الحين
قامت جمااانه واسرعت تفتح الباب لريم وهي ترحب فيها
دخلت ريم وهي مستغربه من الاستراحه فاضيه ولابان ان بيكون حفل فيها
لفت على جمانه:لايكون جايه مبكره
جمانه وهي تمسك ريم بأتجاه غرفه الضيوف :دقايق وراح يجون البنات تفضلي هنا وخذي راحتك شوي واجيك
فصخت عبايتها وعدلت من شكلها عند المرايا ورجعت تجلس على الكنب بغرفه الضيوف

وطلعت تكلم حاتم بصوت خفيف : خلاص البنت جت ليش تأخر
حاتم عند باب الاستراحه:كلمته وعنده ضيوف والحين طالع وجاي لنا
جمانه بدلع:اوكي لاتتأخروا كثير ولاتنسى الوعد
حاتم:اعتبريه انه وصل لك
صكر منها وجلس خمس دقايق حتى وصل سعود .....
نزل سعود من السياره :يااخي ايش عندك انت مسحبني من الرجاجيل
حاتم :تعال داخل عندي لك شي يحبه قلبك
سعود :الله يهديك والله يعين على هواش ابوي كسر جوالي وهو يدق
حاتم :يااخي تعال وفكني من هرجك
سعود دخل الاستراحه واتجهه للغرفه اللي قالها حاتم
وقف حاتم عند الباب ينتظر جمانه ..
طلعت جمانه قرب حاتم يبوسها مع خدها ويطلع من جيبه المبلغ اللي وعدها
جماانه بفرحه:تسلم قلبووه يله اخليكم تاخذون راحتكم طلعت وراحت للسواق اللي ينتظرها
حاتم صكر باب الاستراحه وطلع ...
فتح سعود الباب ودخل وقف وعينه على ريم اللي حاطه رجل على رجل وجالسه تنتظر جمانه
دقق في ملامحها دقيقه وهو يشوف هاالحلوه اللي قدامه وبصدمه ريممم..؟؟
ريم واقفه بخوف وماسكه يدينها في بعض وهي تشوف الشخص اللي مسسبب له خوف بحياتها: ايش تبي..؟
سعود منصدم عرف ان حاتم سوى اللي في باله ماقدر يتكلم جلس فتره يطالعها بهدوء
ريم جلست على الارض وبرجاء:الله يخليك روح عني ايش تبي مني انت انا ايش سويت لك
سعود حاول يهدي قلبه وهو يشوف اللي خذت عقله حرك رجله بيقرب لها ويبن لها ان حاتم السبب لاكن وقفته

صرخه ريم: لاتقرب مني
سعود تأمل عيونها بحب وهو يشوف دموعها وهي تترجاه ماقدر يتحمل هاالدموع توعد وهدد حاتم بقلبه على

حركته هذي
رجع وراء وجلس على الكنب اللي بجنب الباب
ريم تطالع سعود وهي تتأمله بشماعه وعيونه العسليه وبشرته السمره فجأه ابتسم سعود لها حست بخوف

ونزلت عينها
سعود : ريم ..؟
ريم انفلتت اعصابها ووقفت تحاول تهرب
سعود وقف:ريم والله مالي ذنب كله من...قطع كلامه وهو يشوفها تهرب لبرا
لحقها وهو ينادي عليها :رييييييييم
ريم فتحت باب الاستراحه وطلعت تحاول تنقذ نفسها وهي تبكي بخوف
وصل لها سعود ومسك يدينها:ريم ريم وقفي انا اوصلك للبيت
ريم تجر يدها :وخرر عني ياخسيس
مسكها سعود بغصب وشدها لسيارته وهي تصرخ وتنادي احد يساعدها قفل الباب ودخل يجيب شنطتها وعبايتها

فتح باب السياره وركب
ريم : ايش تبي مني خلني في حالي
سعود :ريم يابعد قلبي انا ابقولك السالفه بس اسمعيني اخذي هذي اغراضك وانا راح اوصلك للبيت
ريم تمسك عبايتها وهي ترتجف :افتح الباب ياواطي انا راح اروح البيت فصخت شوزها الكعب وهي تحاول

تكسر الشباك
رجع سعود لوراء باالمرتبه اللي جنبها وهو يحاول يهديها
ريم زاد خوفها وهي تشوف سعود جنبها
سعود يقرب عندها وهو بداخله يتمنى يضمها لاكن عرف ان ريم بنت متربيه وراح تموته لو قرب عندها :يمين

بالله مااضرك ابد صدقيني ياريم خليك هاديه وانا اوصلك لحارتكم بدون اهلك مايدرون
ريم هدت ولبست عبايتها ويدينها ترتجف رجع سعود لمكان وحرك السياره ...........
شعور حلو يحس فيه وريم معه باالسياره قرب من الحي لف السياره على الطريق ووقف
ريم تتلفت كأنها تسأله ليش وقفت
سعود يرجع المرتبه ويسند راسها عليها يحاول يتكلم معها بهاالدقايق
ريم :ليش وقفت
سعود بكذب :السياره احترت بوقف دقايق حتى تبرد
ريم تفتح الباب :طيب وقف انت انا راح انزل للميوزين يوصلني
سعود ببتسامه:لا ياحلوه ماحد يوصلك غيري ماتدرين اني اخاف عليك
ريم طنشته وانتظرت هاالدقايق تمر بسرعه ...
سعود :ريم ..؟
ريم: ماردت عليه وهي تبكي بصوت واطي..
سعود: قلت ماابيك تبكين ماراح اضرك ابد
ريم :خلني في حالي ماابي اسمع صوتك
سعود بأستهبال :تراني حساس مااحب الناس الحمقين
ريم وهي تطالعه بحقد ..
سعود: ريم لاترديني ابي اسمع موافقتك قبل لاانزلك للبيت
ماردت عليه لف راسه عليها ينتظر جوابها
سعود ويحاول يرفع ضغطها:اذا ماوفقتي علي ابخطفك بعيد عن الناس والعالم
ريم حست ان الكلام مايفيد معه التزمت باالهدوء حتى يرجعها باالسلامه للبيت
سعود وهو يطالع ريم تذكر حال منار كان نفسه يخبر ريم بكل شي يمكن تساعدها بشي لاكن حس بشي يرده
حرك السياره واتجه لطريق ثاني حتى يتهنى بريم هاالحظات
ريم شافت الطريق تغير انهارت : افتح الباب ياحقيرر
سعود وهو يضحك بهباااال: احبببك يابنننت افهمييييي
ريم تصيح وهي تدعي على جمانه اللي وصلت لها لهذا الشخص ..........



البارت الخامس عشر

دعي عنك حكايات الحب فاالذي يحبك حقا هو الذي ~ستردين له فستانك ||

قوت نفسها ريم مايفيد البكاء ولاراح يساعدها في اي حل فكت سحاب الشنطه ووصل الصوت لسعود قطع

ضحكته وهو يشوفها تطلع الجوال
طلعت الجوال تكلم ياسر وهي تتكلم بداخلها يصير اللي يصير اهم شي اخلص نفسي
سعود طاح قلبه وبخوف:لاتكلمين احد شوفي الطريق ابلف الحين وابتجه للبيت هذا انا عكست الطريق
طنشته وهي تضغط على الازرار بيد ترتجف
دعس على السياره واسرع للبيت وهو بداخله مستغرب منها رغم خوفها الا انها تمثل القوه عليه
لمح الحاره بصوت عالي: هذا بيتكم
ماالتفتت عليه ولااعطته الفرصه يكمل كلامه افتحت باب السياره واسرعت بالشارع لجهه البيت
طالعها وهي تركض حتى دخلت البيت نزل راسه على الدركسون وهوبداخله ميؤس ان ريم توافق عليه خاصه

بعد اللي صار ..لف باالسياره وراء ورجع وبعدها طلع من الحاره وهو يكلم حاتم وينتظر رده
حاتم ببرود وببتسامه:ها شلون الجو عندك..؟
سعود بجديه: علمني شلون جبتها هنا
حاتم: ومن غيرها ام الفزعات جمانه بس املى عينها باالقروش
سعود: البنت بنت حمايل ومتربيه مايصير تجرها على وجهها وتجيبها
حاتم بأستهزاء:لايكون ادبتك بكف هاالمره
سعود:انا ماطلبت خدماتك وفكني من شرك تسمع
حاتم: انا ماجبتها علشان وجهك بس ههه يمكن احتاجها بيوم
سعود حس ان حاتم ماخذ لها صور : طيب وينك الحين طفشان وابي اقابلك
حاتم:اها انا معي كيكه ولاابي اضيع وقتي معك ياالبايخ
سعود يحاول يمسك اعصابه حاول يمشي الوضع علشان ينفذ اللي في باله:طيب جايك بعد ساعه ياالحبيب
حاتم:اووكي
صكر منه وهو وده يذبحه صدق من قال االي مجتمعين على فساد مصير الواحد ينقلب على الثاني حتى لو كان

معه عشره عمر
دار باالشارع حتى تمر هاالساعه بأسرع وقت قبل لاينشرها على ربعه الباقين وبعدها تروح ريم من بين
عيونه بهاالسهوله

دخلت ريم مع الباب اللي وراء حتى ماتنبه لها امها وندى على شكلها المبهذل وعيونها اللي سايل على خدها

الكحل من الدموع ركضت فوق الدرج
فتحت شنطتها وارسلت لياسر انها جت مع سواق صديقتها وبعدها خذت الشريحه وكسرتها ماتبي تشوف رقمه

ولااي حاجه تذكره فيه كرهته وكرهت كل شي بهااللحظه قامت وفصخت عبايتها وغسلت دموعها وبعصبيه :

هاالشخص راح يجيب لي الجنون
جلست على الكنب واالموقف يتكرر عليهااا انسدحت شوي تريح جسمهاا وتهدى قبل لاتزعجها ندى وتحقق

معهاا

مرت ساعه وسعود باالسياره وبعدها اتجه لحاتم
وصل سعود لشقه خويه عبداالعزيز
دخل وهو يتصنع البسمه ويبين انه طبيعي تجاهل استهزاء حاتم وعبداالعزيز عليه وخذها بروح مرحه وعطاهم

قد جوهم
رفع بياله الشاهي وهو يسولف مع عبداالعزيز :اشوفك طاق لك سياره جديده
عبداالعزيز: زايدين الراتب قلت ادلع عمري
سعود عينه على حاتم اللي قايم للحمام مد يده على جواله ونسخ رقم جمانه بجواله بعد مافتش جواله ولاحصل

فيه صور شك انها عند جمانه رمى الجوال على الارض بعد ماسمع باب ينفتح
قام متوجهه للباب طالع
حاتم:اجلس ياابو الشباب ماقلت انك طفشان
سعود:الاهل مكلمين يبيوني ضروري اشوفكم على خير
نزل بسرعه وهو يكلم جمانه
ردت بدلع :اهلين
سعود:انتي جمانه
جمانه:ايوه من معي
سعود:انا سعود خوي حاتم ابي اشوفك ضروري
جمانه:بس مااعرفك وليش
سعود:حاتم موصيني اخذ صور ريم من عندك
جمانه:اها اوكي وين تبي اقابلك فيه
سعود : حددي المكان وانا اجيك
جمانه:انا طالعه للفيصليه تعال هناك
صكرت جمانه منه وكلمت حاتم
..هلا
جمانه: طيب اعطي خويك الصور بدون مقابل
حاتم:اي خووي
جمانه:سعود جاي يبي الصور وانا ماراح اعطيك الا بمقابل
حاتم انقهر:وين جايك فيه
جمانه:في الفيصليه
حاتم:انا جاي واول ماتقابلينه عطني رنه على جوالي اوكي

تأفف سعود من الزحمه واستعجل حتى لايتأخر بعد نص ساعه وصل ووقف عند بوابه المول دق على جمانه

اللي بعدها دقت على حاتم
طلعت جمانه وهي تدور على حاتم ركض لها حاتم بعد مااعرف عيونها بااللثمه
قرب سعود وانصدم بوجود حاتم طالعه بنظرات بارده وشويه احتقار
حاتم يتسند على سيارته ومكتف يده ويضحك بضحكه تحدي وبجنبه واقفه جمانه بطولها
:مواعدها من وراي
سعود: ابي شي منها
حاتم وهو يسحب الجوال بقوه من يد جمانه :في الاحلام يابابا صورها اذا انت ماقدرت عليها في من يدوس

خشمها باالتراب
سعود كره حاتم كره مو طبيعي ماتوقع هاالنذاله فيه :تعطينها باالطيب ولاباالغصب
حاتم بتحدي : افضل يكون باالغصب
سعود من غير شعور قرب بسرعه وشد حاتم مع ازرار ثووبه رفع حاتم رجله ودف سعود مع بطنه
حس انه بيموت من الالم نسى المه وهو يشوف حاتم يفتح سيارته قام واسرع ومسك راسه حتى طاح باالارض

وصار يضربه وحاتم يزيد الضرب اكثر نزف من خشمه الدم تقلب في الارض وهو يحاول ياخذ الجوال من ايده

حاول بكل قوه حتى مسك يد حاتم تجمعوا الناس عليهم فيه اللي يفكهم وفيه اللي جالس يصورهم اخذ سعود

الجوال لاكن طاح على الارض ركضت جمانه تاخذ الجوال من بين الزحمه
وقف سعود ودفها على الارض حتى طاحت وانكشف وجهها لحقه حاتم رفع سعود يده بسرعه ورمى الجوال

باالشارع على الطريق بين زحمه السيارات ركض حاتم له في هااللحظه مرت السياره وطت عليه حتى تهشم

الجوال قبل لايوصله حاتم
سعود حمد ربه في داخله لف راسه يطالع حاتم االلي باين عليه القهر وهو يتأمل الجوال ضحك بداخله ومشى

وهو مطنش هاالناس اللي يطالعون فيه واتجه للبيت...


دخل داخل وعفاف تكلمه وتسأله عن هاالدم اللي بملابسه بقلق وهو مطنشها ماله خلق لاي مخلوق بهاالدنيا

جلس على سريره وفصخ ملابسه قام ينشف الدم ويمسحه باالمناديل لابس ملابسه ورجع يجلس على الكنب

وهو يحس الم في بطنه من ضرب حاتم اخذ جواله يدق على ريم ويبين لها الموقف لاكن كان مقفل خاف ان

صار لها الشي رجع يدق على خالد لاكن كل شي مصكر بوجهه
انسدح على السرير بتعب وهم وهو مقرر يداوم بكره باالشركه ويسأل عن خالد لعله عندهم خبر

6الصباح..
فتحت عيونها وهي تشوف نفسها على الكنب قامت وهي حاسه ان ظهرها بيتكسر
توضت وصلت الفجر قربت عند المريا تلم شعرها الاسود الطويل وتربطه ونزلت تدور لها شي تاكله
:هلاببنيتي كل هذا نوم
ريم تحك راسها وببتسامه: امس رقصت لين جيت البيت دايخه
قربت وهي تشوف الصينيه:يمه ميته جوع
ام ياسر:خلاص روحي قومي بدر وابحط الفطور الحين
ريم وهي مالها خلق على الهواش مع بدر رقت فوق وفتحت الباب بدفاشه
بدر اللي كان يلبس:ارحمي الباب
ريم ببرود:زين قايم وبعدها طلعت
بدر استغرب هدؤها لبس ملابسه ونزل وراها
:غريبه ايش فيك مالك لسان على هاالصبح
ريم عينها على طريقها ماردت عليه
بدر:هيه اكلمك
جلست تفطر وهي ماردت عليه
بدر:يمه ايش فيها؟؟
ام ياسر تطالع وجه ريم وهي تشرب الشاهي:مافيها شي!
بدر مستغرب سكتت وكمل فطوره
قامت ريم بعد ماتحمدت على النعمه بصوت غير مسموع ودخلت غرفتها
بدر قلبه عوره حاس فيها شي حط اللي بيده ورقى فوق يتطمن عليها
ريم مغمضه عيونها على السرير سمعت الباب ينفتح وحس احد يدخل
قرب بدر وهو يطالع ريم: لو ابحلف ان فيك شي حلفت
ريم مغمضه عيونها ومطنشته..
قرب بدر يهزها:امداك تنامين ردي علي
هزها كم مره لاكن ريم ماردت خاف اكثر جلس جنبها وهو يضرب خدها بخوف :ريووومم
حاول كذا مره لااكن ريم ماترد عليه ...
قام وهو متوجه للباب ينادي على امه لاكان تردد مايبي يخوفها رجع لريم يضرب خدها
فجاه ريم تطلع لسانها وتفتح عيونها بقوه
بدر نط مرتاع وعثر على الارض وطاح قامت ريم وهي تضحك من قلب على بدر اللي ارتاع من وجهها
بدر يقوم وهو يشد شعرها :ياالسخيفه ماني فاضي لمقالبك ريم تضحك عليه بعدها تركها وهو معصب ونزل

يطلع للمدرسه
حطت ريم راسها على المخده وهي تبتسم عليه بعدها اختفت الابتسامه وهي تتذكر سعود لفت راسها على جنب

تتنهد بضيق



قام سعود من بدري حتى يتطمن على منارويلحق على الشركه لبس ثوبه وشماغه بخ من عطره شوي ونزل

بدون لايمر على امه كاالعاده وصل للشقه وبيده الفطور حطه على الطاوله وبعدها قرب عند غرفه منار بتردد

يفتحها ولا خاف هاالشي يضايق منار لاكن حالتها سيئه جدا ولازم يتطمن عليها المسؤليه حدته على كذا
ضرب الباب وبعدها فتحه كانت مقفله وقف وهو محتار نادى عليها لاكن مافي رد خاف انها طلعت دخل اطراف

اصابعه من تحت الباب يتأكد المكيف شغال اولا لاكن كان شغال :منار الفطور عند الباب انا طالع للشغل

بعدها وصل للشركه نزل وهو يسحب بعض الاوراق من درج السياره تقدم من المبنى : انصدم بااللوحه اللي

باالجدار (للبيع)
حاول يستوعب هاالشي وبداخله(معقوله خلاص ماعاد راد للسعوديه) ضاق صدره خالد يعني له الشي الكثير

خويه في الرخا والشده من كانوا صغار
يطلع من حياته بدون لايعطيه خبر ابد مسك الورق بقوه بيده حتى تشققت ورماها على الارض


العصر 5:45
انخنقت من هالغرفه قامت تطلع تغير جو وتاخذ هواء هديل كانت نايمه سمعت الصوت فتحت نص عين

وبكسل:عهد وين طالعه
عهد لفت راسها:ارتاحي قلبي طالعه لامي اشوي وراده
هديل:انتبهي لايكون عماد فيه

عهد :طيب (طلعت تدور امها لاكن ماحصلتها نزلت تحت وهي تدور عليها قرصها قلبها وهي تشوف راشد

الواقف في الصاله من زمان ماتدري عنه
وقفت متردده تسلم عليها او تطلع بسلام قطع حيرتها ابتسامه راشد حست براحه وكأنها ماصدقت هالشي على

الطول بادلته الابتسامه واتجهت تسلم عليه..
راشد:شخبارك عهد
عهد : بخير
راشد وهو يجلس :الحمدالله ان شاءالله مبسوطه
عهد وهي بداخلها تقول ومن وين انبسط على حظي النحس :الحمدالله
ام راشد :عهد يابنتي ليش نزلتي كنت ابخلي راشد يرقى لكم فوق
راشد:يمه وين هديل ابسلم عليها قبل لاااتأخر عن الطياره
عهد:ليه ناوي تسافر
راشد:ايه ابجلس شهر عند ي دوره بشغلي
عهد :ماشبعنا منك
راشد وهو يحاول يتناسى اللي سوته عهد:ان شاءالله ارجع لكم واخليك تشبعين مني بس شغلي ضاغط علي
خلاص ابطلع الحين سلموني على هدول( ودعهم بعد ماواعد امه يرسل لها الفلوس ..

عهد بحنان:يمه شكلك تعبانه يابعد قلبي
ام راشد: ابرتاح شوي وابكون احسن روحي يابنتي لغرفتك لايشوفك عماد
عهد كرهت هاالكلمه من كثر امها ماتكررها جلست شوي تغير جوها وتريح قلبها اللي اتعبها من بعد سامي

سمعت صوت الجرس قامت تبي تفتح الباب لاكن يد ام راشد وقفتها
وطلعت تشوف من عند الباب وبعدها فتحته وهي تسلم على ساره اللي كانت معها ريم
عهد شافت ساره فز قلبها اسرعت لها وهي ترحب فيهم وبعدها دخلتهم بغرفه الضيوف
جلست ريم بعد مااقنعتها ساره تجي معها وببتسامه:شخبارك عهد
عهد :الحمدالله فرحتوني بجيتكم
ساره:شخبارك عهوده وشخبار النونو
عهد:بخير ياحبيبتي مشتاق لساره حيل
لحظه شوي عن اذنكم انادي هديل بتموت من الفرح لو درت بجيتكم
قامت عهد وخلت امها عندهم
ام راشد تطالع ريم : هذي اختك ياساره
ساره:لا ياخاله صديقتي وبنت جيرانا
قامت ام راشد :طيب يابناتي خذوا راحتكم اروح اجيب القهوه
بعدها دخلت هديل تسلم عليهم ببتسامه وجلسوا يسالفون فجأه سكت الكل
بخوف على دخول عماااد اللي داخل وازارير ثوبه مفتوحه وشعره محيوس
طالع الجميع بنظره تفحص وبعدها وقفها على عهد اللي تذكرت ضربه لها مسكت يدها بخوف
ام راشد وقفت وهي منحرجه من الضيوف:عماد اطلع ماتشوف الضيوف هنا
ساره خافت اخذت طرحتها وتغطت فيها ريم وقفت وهي تطالع عماد
مارد على امه ومازالت عينه على عهد قرب بخطوات ثقيله لها
عهد رجعت على وراء ويدها على بطنها كأنها تحميه منه
ام رشد وقفت بوجهه خل البنت في حالها (وخر امه من طريقه بقوه)
هديل بصراخ: لاتمد يدك عليها تفهم ولا (وقفت قدام عهد )
ام راشد تكلم ساره :ياساره خذي عهد واطلعي من البيت بسرعه ساره اسرعت تسحب يده لاكن مسك يدها



ام راشد تكلم ساره :ياساره خذي عهد واطلعي من البيت بسرعه ساره اسرعت تسحب يده لاكن مسك يدها

عماد حطت عينها بعينه بخوف
ام راشد بعصبيه:وخر يدك عن بنت الناس قامت تسحب يده عن ساره عماد اعطى امه كف على وجهها لانها

تدخلت في تصرفاته
ريم ماتحملت الموقف وهي تشوف ام راشد يهينها ولدها قربت عندها تضمها وتبعدها عنه
ساره استغلت الفرصه خذت عهد وطلعت مع ريم اللي لحقتها..
هديل قفلت المجلس عليهم وسحبت المفتاح حتى مايطلع وراهم عماد
عماد :اعطيني المفتاح
هديل بعناد :ماراح اعطيك وااللي براسك سوه
عماد يمسك كتفها :اسمعي بكره ماتجلسين ولادقيقه في البيت
هديل :لاصار بيتك لحالك حدد اجلس فيه او لا
عماد يسحب شعرها وينزلها للارض : بكره يجيك ابوعبدالكريم وتطلعين معه غصب عنك
هديل بصراخ:تزوجني هاالشايب اللي مايسوى علشان مصالحك ماراح اخذه ولو على قطع رقبتي
ام راشد :خل اختك الله ياخذ روحك ويفكنا منك ياالظالم
هديل قامت وبشجاعه: قلت لك ماراح اخذه تفهم يا...
عماد يقرب بوحشيه لها لاكن تراجعت ولفت راسها على التحفه الكبيره اللي باالزاويه اخذتها ورمتها على راس

عماد اللي طاح على الارض مغمي عليه وراسه ينزف دم

هديل يدها على فمها وهي تشوف الدم من راسه ناظرت يدها بصمت وكأنها تلومها على اللي سوته
ركضت لامها وهي تحاول توقفها حتى وصلتها لغرفتها تسندت ام راشد على السرير فتحت هديل الدرج بسرعه

تدور علاجها لاكن تفاجأت انها انتهت رمت الكرتون على الارض واخذت عبايتها ونزلت ماتدري وين ترووح

حتى القرش مامعها طلعت تمشي في الشارع تدور احد ينقل امها للمستشفى جاء على بالها ابوها اللي معيشهم

في يتم وهو حي قررت تروح له


ترحمت ريم على حال عهد من اخوها هاالنذل تطمنت على حالها وطلعت للبيت بعد ماودعت ساره وعهد
جلست في الصاله وهي مستغربه من هاالضيف اللي باالمجلس
ندى بيدها القهوه تعطيها بدر :ريوم جيتي
ريم : ايه الا من اللي جاي
ندى :ماادري واحد يبي ياسر شخبار عهد
ريم وهي تتذكر الموقف : تصدقين اخوها في حياتي ماشفت زيه تخيلي يضرب امه قدامنا خذنا عهد لبيت ساره
ندى بأستغراب : ياحياتي لاحول ولاقوه الابالله ماتعرفين ايش اسمه
ريم تتذكر : اظاهر عماد
ندى قرصها قلبها : متأكده
ريم :اي ليش
ندى بتصريفه :ابروح اصلح الشاهي للضيف
ريم : الا تعالي رديتي على ام وليد
ندى ترجع تجلس : سأل عنه ياسر ويمدحه ابرد عليهم بكره
ريم : وشلون ابفارقك اقول لاتوافقين اجلسي علشاني
ندى :اي لاجاء نصيبك نسيتي ندى واللي خلف ندى
ريم :لا انا عندي يأس ان احد بيخطب وحده مافيها انوثه زيي
ندى :ههه خليك عنك هاالتشائم وين بيلاقي احسن من هالوجه
ريم : يله انا طالعه لغرفتي
دخلت غرفتها وفتحت الشباك حطت يدها على خدها وهي تطالع الشارع وتتذكر كل شي مع سعود خبت

هاالسالفه عن الكل
قررت تنهي هاالشي بنفسها ارتاحت من هاالشخص بعد ماكسرت الشريحه سألت نفسها عن السبب ليش خطفها

ولا سوى لها شي
وايش علاقته بجمانه حاولت تلقى اجابه تنرفزت بداخلها ومدت يدها تصكر الشباك لفت انتباها السياره اللي عند

الباب سوناتا اسود تذكرت سياره سعود نزلت راسها تطل لتحت تتأكد هو فيها اولا ارتاحت لما عرفت انها سياره

الضيف

وصلت هديل لبيت ابوها
..ابي اقابل ابوي
ام ايمن :قلت لك مو موجود وبعدين ايش تبي فيه
هديل وهي ماصدقتها دفت كتفها ودخلت تركض لداخل
ابو راشد جالس باالمجلس:يبه ..؟
ابو راشد فز مرتاع:من انتي ..؟
هديل بجديه:بنتك هديل
ام ايمن:شوف هاي قليله الادب ماربتها امها على الاحترام
هديل وهي معطيه ام ايمن ظهرها وبدون ماتلتفت عليها:لو تكرمتي امي مستغنيه عن انك تنجسين اسمها

بلسانك
ابو راشد يتأمل هديل ويدقق في ملامحها اللي كبرت كثير
هديل:يبه احنا بناتك من لنا بهاالدنيا اذا كان اخوي معيشنا بعذاب راشد سافر وعماد يضربنا كل ماقابلناه زوج

اختي باالغصب وانا بكره بيدخلني على شايب يرضيك يايبه حال بناتك يرضيك
ام ايمن: ابو راشد ماعنده بنات غير بناتي اطلعي برا
هديل عينها على ابوها تنتظر منه اي رد لاكن كان ساكت ببرود ولاله اي رده فعل: يبه محتاجينك رجيتك ارجع
ابو راشد كان متفرج على هديل اللي تترجاه وساكت ..
هديل:تكلم يبه
ام ايمن تمسكها مع كتفها بكل احتقار:اطلعي برا
هديل بصراخ: الله وكيلك يايبه الله وكيلك يايبه طلعت وخلت هالكلمه يتردد صداها بأذن ابو راشد
هديل ماتدري ايش اللي بين ام راشد وزوجها سوى انها طلقها وبس ماتدري ان فيه شي اكبر من كذا

طلعت هديل وهي تبكي في الشارع والتاكسي ينتظرها ركبت معه ورجعت للبيت حتى فلوس التوصيل مامعها

فصخت ساعتها واعطته وافق السواق وخذها نزلت تمشي والهم مالي قلبها مرت على عماد اللي مازال بمكانه

قربت عنده بهدوء وهي تتطمن اذا حي ولامات على يدها طالعت بجرحه العميق
قامت واخذت الشاش والمعقم قربت له بخوف وحنان مهما كان يظل اخوها عقمت جرحه ولفت عليه بالشاش

سحبته بثقل حتى حطت على الموكيت
جلست جنبه بحزن على حالهم حطت راسها على يدها تبكي والبيت هادي الامن صوت بكاها مرت ربع ساعه

على حالها حست بيد تمسك راسها رفعت راسها بخوف وفتحتها وهي تشوف الشخص الواقف قدامها .......

تنهد سعود براحه ان ياسر كان متقبله كثير مع انه فاقد الامل ان ريم توافق عليه دعى بخاطره يتم كل شي على

خير ركب سيارته وهو رافع راسه على شباك غرفتها تمنى يشوف لو ظلها
وصل للشقه ودخل حس باالضيق وهو يشوف حتى الغداء مااكلته والباب متقفل
بصوت عالي :منااااااار ردي علي لو بنعم بس علشان اتطمن عليك
مافي رد احتار ايش يسوي دخل غرفه خالد يدور نسخ ثانيه للمفاتيح لاكن ماحصل حاجه جلس على الكنب يفكر

خاف ان منار ذبحت نفسها من جت من عند ولدها وهي مالها حس ابد سوى ان الباب كان مفتوح وتقفل
تذكر واحد من اساذته باالجامعه علاقته زينه معه في دكتور في قسم علم النفس يمكن يفيده على علاج يهدي

منار حتى يحصل على تركي



...
ياسر : ريم افتحي
ريم تفتح الباب :هلا ياسر راح ضيفك
ياسر يبتسم بأبتسامه لها مغزى : ليش طول الوقت تجلسين في غرفتك انزلي ونسي امي وندى بهبالك
ريم نفسيتها تعبانه : ان شاءالله
ياسر يمسك يدها ويدخل للغرفه ويجلس على الكنب : ريوم لو جاك احد يخطبك تتزوجين ولاتحسين انك صغيره
ريم بضحكه : باالاول يجي فارس احلامي يمتطي الحمار اقصد الحصان
ياسر :ههه واذا قلت ان هاالضيف يتكلم عنك ويبي يتزوجك
ريم قطعت ضحكتها : قل قسم
ياسر :هههههههه مخفه انتي مشفوحه على الزواج
ريم : من الحين اقولك موافقه
ياسر :هههه خلاص يعني ارد عليه اليوم
ريم :لااصبر مابيه يدري اني مطفوقه علشان يحترمني شوي الا انت صادق ولاتخف بي
ياسر : لاصادق جاي واحد من عايله معروفه باالطيب وشكله رجال ماشاءالله ووظيفته حلوه بعد
ريم محتاره: بس تحس اني قد الزواج
ياسر: اي الحين شفتي الموضوع جد خفتي
ريم : لا مدري ايه كمل
ياسر :ضيعتي الكلام يله خلي امي تفرح فيك انتي وندى بوقت واحد وعاد انا اجيب ساره بدل فاقد في البيت عند

امي يعني زواج ثلاثي ههه
ريم : اذا ندى بتتزوج وساره بعد انا ايش يجلسني معاهم معاهم
ياسر:هذي حياتك حبيبتي اهم شي انتي تقتنعين ابوه مسافر وراح يجي معه لاوافقتي وتم كل شي علشان يملك

عليك
ريم: اسال عنه واذا كان كفوا ابرد عليك موافقه اولا
ياسر يمسح على راسها : طيب ياعيوني انتي وندى امانه عندي وبسال عن الرجال قريب
ريم :الله لايحرمنا منك
طلع ياسر وريم غرقت في بحر افكارها اللي توديها وتجيبها وبعدها طلعت لندى
:ندووووووووووو
ندى : يمه روعتيني
ريم بضحك : سمعتي اخر نكته انخطبت ابتزوج لا لا مستحيل ههههه
ندى : الحمدالله والشكر الله يثبت العقل فيك كذا الناس يفرحون لاانخطبوا اي قال لي ياسر
ريم : وليش ماجيتي تباركين لي
ندى :تزوجتي علشان ابارك لك ها
ريم تجلس على الطاوله في المطبخ: ندى احس احترت مع اني امنتي اتزوج اليوم قبل بكره
ندى :هههه ياربي بحياتي ماشفت وحده مشفوحه على الزواج زيك
ريم :ابحط عرسي وعرسك وعرس ساره بيوم واحد
ندى :ليه ساره بتتزوج
ريم حست انها جابت العيد : لا بس ان شاءالله يعني ..
ندى : وين اللي تترجاني من شوي ماتتزوج واجلس معها والحين بتطيرين من الفرحه اخ بس منك
ريم :ههههه كلام الليل يمحيه النهار يابنت يالله ابروح ابشر ساره وبدر وجاسم واهل الحي كلهم
ندى : جاسم مايرد على التلفوون من زمان ياريم حاولي تكلمين يمكن يمسك الخط معك مشتاقه له الدب ولايدق

يسال
حتى باالمسن مو موجود
ريم تاخذ التلفون وتحاول تكلمه ...


سامر اللي كان مرافق مع جاسم تحسنت حاله كثير وعرف كل شي صار له
جلس يفكر معقوله ديم يكون لها السبب هي اللي متواجده معي باالبيت بعد اللي صار قطع تفكيره سؤال سامر
: كانت في بنت تتردد كثير على زيارتك تعرف من هي
جاسم بأستغراب: مااعرف بنات هنا ولا لي اي علاقه مع بنت الا ..وسكت وهو يتذكر ديم وبعد بأستفسار:ايش

كان شكلها
وصفها له جاسم لاكن استغرب كانت غير مواصفات ديم :لاامااعرف احد الاديم
سامر : اتوقع غيرها انت تقول بنت فقيره لاهي شكلها لها دور في نقلك هنا
جاسم : متى اخر مره شفتها
سامر : اامس واليوم مالها شوفه
جاسم : سامر خبرت هلي
سامر :لا مابغيت اخوفهم عليك اهم شي انت ارتاح وبكره يصير خير
جاسم يتحسس اللي على اذنه :سامر ايش هذي
سامر بأرتباك : ماادري بس يمكن لها دخل بعلاجك
(الدكتور اعطاه خبر باالكلى اما الاذن راح يخبر بعدين مايبي يصدمه علشان حالته النفسيه)


ديم كانت جالسه على البحر وتفكيرها عند جاسم خافت من رده فعله ماتبي تنصدم خصوصا حست قلبها يميل

لجاسم كثير
ماقدرت تصبر اكثر من كذا لازم تقول له عن كل شي ماتبي تخسر حبها له ابد دخلت للبيت ولبست فستان اسود

قصير سرحت شعرها الاسود بعد ماصبغته لبست العدسات العسليه حطت ميك اب ثقيل بين جمالها كانت متغيره

كثير باالنسبه لجاسم وطلعت له وبيدها بوكيه ورد
مشت بين ممرات المستشفى وبداخله تهدي نفسها ضربت الباب بخفيف وفتحته
سامر رفع عينه عليه دقق بملامحها وعرف انها نفس البنت لاكن متغيره كثير لف راسه على جاسم كأنه يخبره

بان هذي البنت اللي كنت اتكلم عنها
ابتسمت ابتسامه خفيفه وهي تدخل تقدمت لجاسم اللي يطالعها باستغراب
حطت بوكيه الورد الفخم على الطاوله :كيفك جاسم هلأ
جاسم فز لصوت دقق بوجهها وهو يطالعها بصمت وبأستفسار :انتي ديم .....؟؟؟؟؟؟؟؟؟

اول يوم افتتاح شركه خالد
جلس على الكرسي والاوراق لازم الشركه تثبت وجودها هنا بيحصل صعوبه اكثر من الرياض في انه يثبت

وجوده
نزل القلم على الورق وهو يتذكر سعود اشتاق له كثير قرار واتخذه ينهي اي شي يربطه باالرياض
مرت على باله منار وبداخله (كيف حالها الحين رجع يكمل توقيع على الاوراق وهو مايبي يتذكرها ابد
جت صوره تركي في باله :اووووه وبعدين مع التفكير اللي ماينتهي طلب من السكرتير يجيب له كفي في اسرع

وقت
انهى شغله وطلع لمحمد يساله عن جون اللي اشغل باله من شافه في بيت سمر

محمد :ايش جابك موقلت تسكن مع سمر
خالد: يعني اعتبرها طرده
محمد : لا وش دعوه تفضل
خالد : محمد في شي مشغلني سمر كانت تجيب احد للبيت لما كنت عندها
محمد: ايه وهذا اللي ضايقني منها وطلعت لبيت لحالها تاخذ راحتها وابوي مايسمح لي امد لساني عليها
خالد:كان يجي واحد اسمه جون
محمد: اي هذا صديقها مدري حبيبها عجزت اربي هاالبنت بس ليش تسال
خالد : البنت صغيره ولاابي اتركها احد يستغلها
محمد : كان ابوي يطردك من الشركه مثلي على قولته لاتتدخل في اختك ايش يفيد هاالدلع تاخذ باالالف كل يوم

وتعطي هاللي مايتسمى
خالد : لاماعليك اتفاهم معها بعدين بس نصبر شوي دام هي ضامنه ان ابوي مايضيع لها حق


هديل والحروف تطلع منها بصعوبه ..ابووووي
ابو راشد ينزل بحنان لمستوى هديل :اي ابوك يابنيتي
هديل تنط بحضنه وهي تصيح ماتوقعت وجوده ابد
ابو راشد .: بس يابنتي دام انا حي مافي اللي يقدر ينزل دموعك
هديل وهي تبكي بحضنه: يبه خلك معنا لاتروح وتخلينا
ابو راشد يبعدها من حضنه وهو حاس بتأنيب ضميره: طيب يابنتي اوعدك
هديل تمسح دموعها بطرف لبسها وبأستعجال : يبه امي خلص علاجها ولامعي فلوس وهي تعبانه
ابو راشد :تذكر ام راشد وبعدها تنهد :خلاص يابنتي هذي الفلوس جيبي لامك علاجها من الصيدليه القريبه
هديل عينها على عماد وبحزن:ضربته يايبه بيدي خايفه اكون موته
ابو راشد قام وهو يشيل عماد :انا طالع للمستشفى جيبي العلاج لامك بسرعه
وقفت هديل وهي لحد الحين مو مصدقه ان هذا الواقف ابوها واسرعت تجيب العلاج لامها



نوف : لابس في اشياء مافهمتها وجيت للمياء هاالدافوره تفهمني اياها
عفاف : اعطيني الكتاب يمكن اعرف بدل لمياء
فتحت الكتاب لاكن ماعرفته :اقولي روحي انتي وكتابك للمياء
نوف :ههههه اقولك صعب (كانت فاهمه كل شي لاكن تتعذر بهااالشي علشان تشوف سعود وتحاول تقهره بااي

شي مثل ماحرق قلبها
قامت وهي تمشي بدلع وتطقطق الكعب علشان تلفت انتباه سعود اللي بمكتب ابوه عند الدرج
كانت لابسه تنوره فوق الركبه اسود وتوب فوشي وصندل كعب اسود مبين نعومه رجلها قربت عند المكتب

بمسافه رفعت جوالها تكلم بصوت عالي
حتى يسمعه سعود
:ياحبيبي انت فديتك وانا اقدر استغنى عنك
وبضحكه خفيفه:لا مااقدر لبى انت
:هههه اكيد ومن اغلى شخص بحياتي غيرك
كانت تقول هاالشي بقصدها تقهره انها مستغنيه عنه بحبيبها اللي بتمثيلها

سعود :يسمع الكلام وهو مستغرب ولايدري عن ان نوف في البيت قام وتوجه للباب وفتحه
تفاجأ بنوف اللي بأذنها الجوال ومعطته ظهرها تضحك بكل دلع وتحرك رجلها بنعومه مقصوده وهي عارفه انه

وراها
سعود وهو يشوف هاالنعومه كلها بها المخلوقه غريبه هاالمخلوقه تفتن بشكل غريب
لفت نوف عليه وهي تحاول تقهره:ليش جالس تطالع فيني بدون ماتنبه انك موجود صدق ماتربيت بعدها طلعت

على الدرج بسرعه وهي مبسوطه انها قدرت تغيضه لغرفه لمياء
سعود انقهر من كلامها دخل للمكتب يكمل شغله وهو يفكر من كانت تكلم ومن هاالحبيب اللي تحبه ..؟؟
فكر في نوف كانت ريم باالنسبه لجمالها ونعومتها ولاشي لاكن قدرت تملك قلبه هي وبس
خلص اللي بيده وطلع لعفاف يخبرها عن اللي سواه اليوم
:هلا سعود
سعود وهو يجلس : وين امي
عفاف : اكيد باالمطبخ او بغرفتها
سعود: عفاف بقولك شي ويكون بيني وبينك
عفاف : امر
سعود: انا خطبت وحده وابيك تروحين لبيتهم يعني تتعرفين عليهم
عفاف بصدمه: لا وبهاالسهوله تعطيني هاالخبر كيف تخطب ليه ماعندك اهل ومن هي بنته ومن وين
سعود: انا تكلمت مع اخوها يعني كلام بس طلبتك عفوف ابوديك لهم تتعرفين عليهم وبس
والباقي خليه لين يجي ابوي من سفره
عفاف: قول طيب من هذي البنت اللي خطبتها
سعود : اخت صديقي اسمها ريم روحي واعطيني رايك فيها
عفاف بتفكير: مدري احاول
سعود:عفاااااف تستنذلين علي
عفاف:ههه لا خلاص ولايهمك تم
سعود : لو بتوافق علي تدرين وش ابسوي ابعزم كل العالم بعرسي
عفاف :ههه ليه يأس لها الدرجه
سعود : الله يكتب اللي فيه ...

في المستشفى
جاسم بقساوه : كيف فهميني
ديم تجلس على الكرسي بجنب السرير:جاسم انا بحكي الصراحه ومافي شي بخبيه
جاسم : يعني تثبتين لي انك بريئه من هاالموضوع وكيف طلعتي سليمه بدون مايتعرضون لك تبين اصدق كذبك

مستحيل للاسف ماقدرتي الشخص اللي قدرك واكرمك
ديم منزله راسها وهي تحاول تمسك دموعها وبعدها انفجرت: انا السبب ياجاسم انا عملت هيك لاكن خلاص

ابدي امشي بهاالطريق صدقني مااكذب
جاسم :انتي حراميه انا ماراح اتنازل عن حقي ابد تفهمين ولا
ديم ببراءه :جااسم انا بحبك ماتعمل فيني هيك انا اشرفت على علاجك هنا كرمال عينك مابدي يصير لك اشي ابد

سامحني وبوعدك ماامشي هااالطريق ابد بس بدياك تسامحني وبظل معاك حتى تكمل علاجك
سامر يطالع الموقف بدون مايعلق عرف قد ايش ديم باين عليها تحب جاسم
جاسم بعصبيه:اطلعي ماابي اشوفك هنا ابد
ديم توقف وهي تطالع جاسم بنظرات اعتذار وبعدها ركضت تطلع وهي تبكي
جاسم ماانكر انه مال قلبه لها لاكن اللي سوته ماينغفر ابد
سامر وهو يهدي جاسم " هدي جاسم اهم شي صحتك
وطلع بعدها يطلب الدكتور لجاسم

ـــــــــــــــــــــــــــــ


البارت السادس عشر ||




بعد اســــبوع الــــظهر في بيت( ابو يوسف)

لمياء تكلم سعود اللي سرحان وبعالم ثاني
:سعود من اسبوع وانت غير طبيعي تهوجس كثير ولاتاكل حتى سوالفك فقدتها قلي ايش فيك ..؟
سعود يعدل جلسته وبتهيده خفيفه: مافيني شي بس تعبان هاالايام
لمياء برجاء :روح للمستشفى ياحبيبي لاتخوفنا عليك كل اللي في البيت قلقانين
سعود بملل:يووه لمياء خلاص خلوني لحالي اطلعي من الغرفه
لمياء حساسه كثير قامت وهي متضايقه منه طلعت بدون ماترد عليه
رفع سعود جواله يدق على الحارس وبصوت كله تعب:ها رجعت اليوم..؟؟
الحارس كان جوابه بلا
صكر السماعه بحزن ونزل الجوال على الطاوله وهو يتمنى يدري وين طلعت له حاول يفتح غرفتها قبل اسبوع خاف على منار كثير جاب احد من العمال يفتح الباب او يكسره المهم يتطمن عليها لاكن انصدم انه ماحصلها باالغرفه وهذا حاله من اسبوع يدور في كل مكان يتوقع انها فيه حتى تعبت نفسيته كان عنده امل خفيف انها يمكن تكون عند اخوها وغير كذا ياسر مارد عليه بموفقه ريم اللي خلاه يفقد الامل انه تكون زوجته بيوم
كان بينه وبين الحارس اتصال يومي يطمنه اذا رجعت اولا



واقفه ريم عند المريا ويدها في شعرها تحرك فيه بعشوائيه خذت المقص وجلست على الكنب بفراغ وهي تقصص اطراف شعرها المتقصف
وهي تكلم نفسها خلاص اليوم ابقرر دام ياسر يمدحه وانه طيب وشكله حبوب جاء سعود في بالها حمدت ربها انها مااعطت نفسها فرصه تحبه وجاء من يعوضها بحب صادق منار باالنسبه لها كانت درس قوي حست براحه كبيره وه بس مااتخيل نفسي عروس قامت وهي تطالع في جسمها لازم اسوي حميه علشان اطلع رشيقه ينفتن فيني هااللي داعيه امه عليه ههه مدري احس اني حبيته ماينشره علي فاقده حنان الاصدق هو ايش اسمه لازم اسال ياسر
فتحت الدولاب وهي محتاره ايش تلبس ماراح تطلع لاكن احيان تجيها حالات تكشخ اخر كشخه وهي في البيت
قربت تسحب ملابسها :اوه دولابي حايس ياليت عندي شغاله ترتبه لي طاح الصندوق على رجلها :اح ايش هذا نزلت عينها تطالعه
كشرت بقرف :الله ياخذك والله ودي ارمي هاالصندوق لاكن حسافه ايفون فور انا لو اجمع فلوس جلست شهر علشان اجيبه تربعت على الارض ورجعت تفتحه وهي تتأمله وقلبها عليه تبيه ونفسها فيه لاكن مواعده نفسها ماتاخذه لو ايش يصير
انطق باب غرفتها قامت مفزوعه ودخلت الصندوق بين الملابس قالت لندى قبل انها باعته ماتبي تصير كذابه بعيونها
ياسر:ايش هاالحوسه
ريم بنظرات بريئه توقف وهي مرتبكه : جالسه ارتب دولابي
ياسر :ايه لازم تتسنعين قبل لاتروحين بيت لحالك
ريم انحرجت وابتسمت له
ياسر : صار اسبوع وانا انتظر ردك ندى ملكتها قريب وانتي ياست هانم مارديتي الرجال شكله مل ماعاد له حس ولا خبر
ريم: ايش يمل الله يهديه انا ماصدقت انه يجي خلاص موافقه
ياسر بفرحه:ههه يابعد قلبي ياالغاليه الحين اقدر انوم وانا مرتاح
ريم وهي تقرب عنده: ياسر ايش اسمه
ياسر: اسمه سعود توك تفكرين تسألين عن اسمه
ريم :ههه انت المفروض قايل لي من قبل لاني استحيت اسال عنه الصراحه
ياسر:خلاص انا طالع اعطي الرجال خبر طلع ياسر وريم تناظر فيه حتى اختفى من عيونها
رجعت لحوسه دولابها ترتب فيه ..


سمع سعود جواله يرن فز بسرعه يتوقع انه الحارس لاكن تفاجأ بأتصال ياسر طالع اسمه وهو مب مستوعب ابد رد عليه وهو ينتظره يعطيه خبر ان ريم ماراح توافق
كيف الحال.؟
سعود :الحمدالله شخبارك انت وعلوم الاهل
ياسر :الحمدالله بخير دقيت عليك علشان اعطيك خبر عن الموضوع اللي تكلمت عنه
سعود قلب يدق بقوه :ايه علمني ايش صار عليه
ياسر: خير ان شاءالله البنت موافقه
سعود سكت وهو يحاول يتأكد من اللي اسمعه:ايش قلت
ياسر: البنت موافقه والله يوفقك انت وياها ياالحبيب
حس سعود بمويه بارده تنكب على قلبه معقوله وافقت علي
ياسر: وينك معي
سعود انحرج انه ساكت :ايه معك بس حدد موعد الملكه علشان نجي انا واالوالد
ياسر:ان شاءالله نرد عليك قريب
صكر السماعه وسعود متصنم في مكانه وافقت علي بهاالسهوله يارب انا في حلم ولاعلم صفق على خده وهو يتأكد انه ماهو حلم قام يتلفت في الغرفه من غير هدف وده يبشر احد بس
ركض من غير شعور للعفاف بغرفتها فتح الباب بقوه
وبصرااخ وضحك:وااااااااافقت ياعفاف وافقت
عفاف لصقت باالجدار من الخوف والروعه شفيه هذا كان كئيب من اسبوع والحين يضحك من قلب وقفت تطالعه
سعود يمسك يدها ويهزها : قسم بالله اني ماني مصدق
عفاف :سعود بسم الله عليك شفيك مدت يدها تلمس حرارته
سعود:اقولك ريم وافقت علي
عفاف: شكل فيك انفصام في الشخصيه من اسبوع وانت مسوي عزا بغرفتك بين يوم وليله يتبدل حالك
سعود يناظر بوجه عفاف بصمت هاالفرحه نسته حزنه على منار هي صادقه ياربي انا وشفيني مختبص في كل حالاتي بعد يده عنها وطلع من الغرفه
عفاف خافت عليه ايش صاير في سعود ماكان كذا ابد جت وراه ومسكت كتفه :سعود قلي وش فيك
سعود:اقولك ريم وافقت علي وانت تقولين فيك انفصام خلاص اللي فيني قلت لك
عفاف:يعني انت مكتئب من ريم ولا ايش فيك
سعود:يووه ياحبك تخربين فرحتي انا نازل اتكلم مع امي بهاالموضوع
نزل تحت ودخل الغرفه امه فاتحه على اذاعه القران وتسمع الشيخ يتكلم عن العين
جلس سعود بهدوء
ام يوسف بحنان:ياوليدي خلنا نوديك لشيخ يرقيك اخاف احد حاسدك لاتتعب قلبي كذا
سعود:مافيني شي يايمه بس كنت تعبان وانا الحمدالله بخير الحين
ام يوسف وهي ماتطمنت ابد :بسم الله عليك يابعدي جعل الشر بعيد عنك
سعود بدون مقدمات :يمه انا ابتزوج
ام يوسف سكتت شوي وبعدها بدقيقه:هذي الساعه المباركه ياوليدي خلاص ابدور لك على بنت الحلال اللي تسعدك
سعود فرح بداخله ان امه تقبلت الامر بهاالسهوله:لا يمه البنت موجوده اخت صديقي وبنت ناس ماشاءالله
ام يوسف:اجل خلني اشوفها قبل لايتم الشي
سعود :خلاص ابوديك لهم انتي وعفاف ان شاءالله

طلع خالد مع سمريغير جو حاول يتقرب منها اكثر حتى يقدر يطلع( جون )من حياتها عرف انها تحبه كثير وقلبها متعلق فيه اعطاها على قد جوها
بس اهم شي ماتنضرمن اسبوع وهو يطلع وياه ويتمشى باالاماكن الحلوه
تمشى في الحديقه المعروفه بواشنطن وهو يشوف الحيوانات ويطعمها انبسط كثير من براءه اخته سمر حس انها طفله مابعد كبرت جلس على الطاوله القريبه من محل الايسكريم وراحت سمر تطلب له ايسكريم
دخلت بين زحمه الاطفال تنتظر دورها وقفت بملل جت وراها بنت متحجبه عرفت سمر انها عربيه بحجابها ابتسمت لها
سمر بادلتها الابتسامه:انتي عربيه
دلال :اي من السعوديه
سمر: واو من ديرتي
دلال بأستغراب ماتوقعت سمر انها من السعوديه كان شكلها اجنبيه من شكلها (سمر ماتتحجب )
:تشرفت فيك والله
سمر:من متى وانتي هنا
دلال:من زمان وانا هنا بس بين فتره وفتره اروح لسعوديه
سمر:اها هذا ولدك
دلال:لاحرام عليك لسى صغيره عن العيال هذا اخوي
سمر تمسك خده :قمر ماشاءالله
دلال تبتسم لها :تسلمين انتي جايه لحالك
سمر:لا اخوي معي
دلال: اها بس حبيت اتمشى وياك لاكن دام اخوك معك فخلاص
سمر تاخذ الايسكريم : تشرفت فيك والله اتمنى اشوفك مره ثانيه
دلال:تعالي زوريني في البيت ساكنه هنا
سمر: اوكي اعطيني رقمك نتواصل مع بعض
بعدها طلعت لخالد:ايش فيك تأخرتي
انتظر دوري وبعدها جلست اسولف مع وحده باالصدفه صارت من السعوديه
خالد كشر :لاعاد تجبين لي طاري السعوديه
سمر: ليه خالد ..؟
خالد يمسك يدها :تعالي نستغل الوقت قبل لااروح شغلي
سمر :اوووكيه قامت بمرح تمشي معه وتسولف وياه


هديل كان ودها تزور عهد وتخبرها عن ابوها اللي تغير كثير صحيح مايطول اذا جاء لاكن طلته عليها تسوى الكثير
عماد طرده ابوه بعد ماتعالج وحذره يرجع للبيت الا لما يتعدل ام راشد تحسنت صحتها كثير صحيح متضايقه برجعه ابو راشد لاكن ارتاحت ان لبناتها سند
هديل:يمه شرايك نروح نزور عهد ونطمن عليها
ام راشد : افكر هاالايام اروح لها لاكن مدري يابنتي ابيها ترد هنا ومتردده
هديل :خلاص يمه نروح لها ونجيبها معنا
ام راشد :خلاص خليها بعدين ماندري عن اخوك يمكن يتسلط عليها بعد
هديل :مايقدر وابوي موجود الحين صار ورانا ظهر ماحنا بحاجه له





انتظرت عهد هاالاسبوع يمر بسرعه الحكم على سامي بيطلع بكره والزياره بتكون مسموحه لها بكره اشتاقت له كثير عورها قلبها وهي تتفرج على البوم صورها هي وسامي قربت الصوره عند شفايفها وباستها بقوه ودموعها تسبقها رجعت الصوره للالبوم ودخلته تحت مخدتها تدعي ربها تمر هاالساعات في اسرع وقت وتشوفه طالعت ساره بحب هاالانسانه اللي وقفت بجنبها كثير تمنت لو ترد لهاالجميل
صدق من قال رب اخ لك لم تلده امك
غمضت عينها لعل هاالنوم يرحمها


ياسر سهران مع خواته :خلاص فكوني من ازعاجكم
ريم : انا الصادقه تخيل ان ملكتي وياها بيوم وانا ماعندنا الامجلس واحد نعني ندخل باالدور على ازواجنا انا احتج
ندى :هههه خلاص ملكتي ابحطها قبل ملكتك بيوم
ياسر : كلكم بيوم واحد ولااسمع كلمه زياده
ريم : خلاص مانقدر نرفض كلمه ولي الامر يله حدد ملكتي قريب وراي تجهيز
ياسر:هههه لاتفشلينا عند الرجال يابنت خلاص نحطها يوم الخميس
ندى بخوف :لا بسم الله قريبه يعني ثلاثه ايام انا اول مره اشوف ملكه بهاالسرعه
ياسر : هذي ملكه ماهي زواج ؟ايش اسوي احترت من ازواجكم انتي وليد مستعجل علشان السفر وانتي رافضه وريم مستعجله خلاص مافي عرس لاانتي ولااالثانيه
ريم بعربجه:خير ياابو الشباب صاير سفر مو عرس خلاص انا موافقه اما ندى فاالافضل انك تكنسل عرسها
ياسر :يوقف خلاص يوم الخميس وكل وحده تروح بكره تشتري لها فستان صدعتوا راسي وانا وراي بكره طلعه لسامي
ريم تخز ندى بنظره قويه : وبعدين معك ياالدلوعه
ندى ترمي المخده عليها:حلات البنت بدلعها
ريم عندها عقده تتمنى هاالدلع اللي بندى لو شوي منه : خلاص من يوم ورايح ابتعلم الدلع لعيون سعود
ندى: ارحميني من دلعك تكفين
ريم : راح اقلدك في كل شي تسوينه مشيتك وضحكتك واكلك وحتى نظرات عيونك ههه
ندى :وع تكفين ماراح نتقبلك ابد
ريم :ولايهمك من بكره راح تشوفي ريم ثانيه
ندى وهي تتثاوب: خلاص اطلعي من الغرفه جاني النوم
ريم : لااليوم بنام معك



فتحت منار عيونها كانت ناويه تنام اليوم كله لاكن بين ساعه وساعه تقوم مفزوعه رمت اللحاف على الارض ريحه البيت ماتحتمل ابد وين تروح هذا قرارها ولازم تتحمله وقفت عند الدرج وجلست في اوله يدها على خدها البيت يخوف عباره عن اسياب واضائته خفيفه باالمره وغير كذا هادي الامن الاصوات الغريبه اللي تسمعها تعودت على هاالشي من جت وبعد ماهربت من الشقه لشارع تدور اي مكان تسكن فيها او تشتغل ظلت نص يوم وهي تايهه تمشي بين الشوارع جلست في حاره قديمه لمحتها عجوز وطلبت منها تسكن عندها بعد مااشترطت انها تساعدها بشغلها وافقت بدون شروط بس اهم شي تحس باالحنان معها وتشم ريحه امها فيها تطمنت اكثر ان ماحد ساكن وياها تحسنت حالتها النفسيه من دخلت البيت لاكن تستغرب ان العجوز اكثر وقتها طالعه ولاحتى تدري ايش الشغل اللي بتساعدها فيه طول وقتها فاضيه
وقفت ونزلت تحت للمطبخ فتحت الفريز طلعت العصير من جت للبيت وهي تشرب عصير وتاكل خبز هذا اللي متوفر مع ان هاالعجوز غنيه
حطت الكاس على الطاوله وطلعت تشوف اذا العجوز بغرفتها او لا
انا اول مره بحياتي اشوف عجوز تطلع وماترجع الابانصاص الليالي ضحكت بداخلها وصكرت الباب ارتاعت وهي تشوف الخدامه قايمه بسم الله شوي وراح تاكلني بعيونها هذا شغلها عكس الناس النهار نايمه والليل صاحيه طنشتها ورقت فوق لغرفتها خافت تدخل غرفه التلفزيون دايم تسمع اصوات غريبه فيها
جلست بملل على السرير وافكارها تاخذها لتركي حست رغبه انتقامها من خالد كل يوم تتضاعف لاكن راح وماخلا لها الفرصه تنتقم منه


الساعه 9 الصباح طلع حمد ونواف وراكان وياسر للمحكمه ينتظرون حكم سامي
المحامي يطمن حمد قبل لايدخل وقف بقلق عند الباب حتى يسمحون لهم باالدخول ذكر الله بداخله ودعى لاخوه
ياسر يحاول يهدي حمد اللي باين عليه القلق
بعد دقايق دخل الجميع بدا المحامي يناقش القاضي وبعد نص ساعه سكت القاضي حتى يصدر الحكم في سامي
فرك حمد يده بارتباك وهو يطالع القاضي كانه يطلب منه يسرع ويقول الشي اللي يريحه
صدر الحكم باالسجن لمده سبعه سنين للمحكوم عليه سامي لعدم وجود ادله تثبت برائته وبعد ذلك يرى في قضيته والحكم الجنائي عليه رفعت الجلسه
حمد فتح عيونه بصدمه قويه لف عينه بسرعه على سامي اللي بجنبه عسكريين قام وركض له
سامي والحزن على وجهه ضم اخوه بقوه وبصدمه حس بطعم الظلم دعى بقلبه على طلال
ياسر بحزن ماقدر يتكلم ايش يقول ماعاد ينفع الكلام ابد في هااللحظه
سحب العسكرري سامي مع يده يطلب منه يطلع
وقف باصرار ولف على ياسر
ياسر يقرب لسامي بملامح جامده مسك يده برجاء
:ياسر طلبتك وقل تم
ياسر : امر ولاراح اردك
سامي يقرب منه كأنه مايبي احد يسمع :عهد مالها احد بهاالدنيا انت تعرف اخوها وتعرف كل شي عنها
ياسر يهز راسه كأنه يطلب منه يكمل
سامي : ياسر تزوج عهد طلبتك لاترديني مافي احد اضمن انها يخاف ربه فيها الاانت ؟؟؟؟؟
هزته الصدمه حط عينه بعين سامي وبعدها نزلها مرت في باله ساره ؟؟؟ قطع تفكيره هز سامي بيده وهو يترجاه
:طلبتك ياياسر ريحني قبل لااطلع
ياسر ماقدر يرفض طلبه وهو بهاالوضع :والبنت بترضى
سامي بحزن : مافي يدي شي ماابيها تنتظر هاالسنين وانا خايف عليها
ياسر وهو يتمالك نفسه لحد الحين سامي مايدري بحملها هز راسه بألم وبعدها طلع سامي وخلا وراه ياسر مصدوم



طلع من المستشفى بعد ماتحسن تحسن كلي طلبه الدكتور جورج لمكتبه طلع جاسم له وسامر يحوس بااغراض جاسم ويدخلها باالشنطه
فتح الباب وجلس
جورج: ابتسمع كويس يااخ جاسم
جاسم بأستغراب: اي يادكتور لاكن احس شي بااذني زي التشويش
جورج:مع الايام يتلاشى هاالصوت مااتقلق كثير ياجاسم احنا زرعنا بداخل اذنك قوقعه بتقدر تعينك على السمع كتير
جاسم:ليه دكتور
جورج وهو يعطي الخبر اللي اصدم جاسم: انت فقد اعضاء داخليه بأذنك لاكن الامر كان سهل وقدرنا نتخطى هاالشي
جاسم :ليش فقدها ايش السبب
جورج:للاسف متل ماراحت الكلى راحت هاي الاعضاء عصابه مابترحم
جاسم تذكر ديم اللي من اسبوع ماشافها لاكن سامر يلمحها باالمستشفى كأنها تطمن عليه من بعيد حقد عليها اكثر مد يده يتحسس اذنه بقهر
جورج:تطمن ياجاسم ماتزعل حالك كتير وتتعب هيك اكتر
جاسم يوقف بعد مااخذ من الدكتوره موعد مراجعته طلع لسامر وهو يحس بخنقه على صدره
سامر واقف عند الباب وبيده الشنطه ابتسم له وقرب
جاسم:ليش ما اعطيتني خبر
سامر : الدكتور نبهني على كذا رفع يده على كتفه يهديه
تقدم جاسم بخطواته لقدام وسامر يتبعه ....

في السياره متوجه لبيت سامر قرر يسكن معه لحالته الصحيه رفع عينه على المرايا وباالصدفه لمح ديم تتبعهم باالسياره كتم هاالشي بقلبه حتى يشوف النهايه معها ...


ساره وعهد في الصاله ينتظرون حمد ونواف سمعت خطوات ابوها قامت واتجهت له :يبه بشرني
حمد وهو يحاول مايبان عليه الحزن:اجلوا محاكمته لبعدين
ساره:ليش ..؟
حمد:ماادري عنهم
ساره : طيب نبي نشوفه رجيتك
حمد:طيب بعدين اذا سمحوا لنا ..
رجعت ساره لعهد الواقفه تنتظرها :لسى ياقلبي اجلو محاكمته لاجل غير مسمى
عهد نفذ صبرها :ابي ازوره ياساره
ساره : مافي بيدينا شي والله كلنا متشوقين للغالي


منار طلعت لبرا في سور البيت تشم لها هواء وتستكشف المكان لمحت مرجيحه وقفت وهي تتكلم مع نفسها: شكلها لاحد من اولادها لماكانوا صغار قربت تتحسسها كلها صدا وبهمس: معليش في امل ينلعب فيها ركبت وبدت تدف نفسها قدام ووراء بخفه وهي تتمنى تركي بحظنها تذكرته بحزن ومر طيفه ببتسامته ياربي وين ديارك ياحبيب امك رفعت راسها وهي تشوف الحرمه العجوز طالعه بسرعه مع باب الشارع وقفت وهي مستغربه منها وبعدها طلعت الشغاله معها كيس اسود طالعه من الداخل
منار:باالعاده نايمه باالنهار ليش قايمه الحين ناظرت فيها بفضول بدون ماتحس عليها
شافت لحم وعظام ودم تكبه في زاويه البيت وتواسيه على الارض انقهرت تتمنى من اسبوع اكل يفتح النفس وهذي ترمي اللحم على الارض مناربقهر:ليش ترمين اللحم هنا انتي سيم سيم بيبي
الشغاله حطت عينها بمنارتناظرها بحقد
خافت منار كثير منها خذت الكيس المرمي على الارض ومدت يدها تشيل اللحم والشغاله تطالعها وهي معصبه من تدخلها
اول ماامسكت العظم اندفت بقووه حتى صقع ظهرها باالجدار صرخت منار من الالم رفعت عينها تهاوش الشغاله لاكن طنشتها الشغاله ودخلت داخل
مررت منار يدها على ظهرها: حسبي الله عليها كيف دفتني بهاالقوه وهي ماتحركت من مكانها ..
قامت تمشي بتعب وجلست على الكنب بغرفه التلفزيون تنسدح شوي لعل يخف الالم عليها مدت رجلها على الكنب الطويل وغمضت عيونها سمعت صوت كأن احد يسحب الكنب الثاني فتحت عينها بسرعه لاكن مافي احد حست انه يتخيل لها غمضت عين والعين الثاني مفتحه نصها علشان تصدق اذنها لمحت الكنب يتحرك كأن احد يدفه قامت مفزوعه مافي احد غيرها قامت بسرعه بتصعد لغرفتها لاكن تفاجأت بيد قويه تمسك رجلها عثرت وطاحت وهي تشوف من مسكها مافي احد صرخت من رجلها اللي بتنكسر من كثر ماهي مشدوده غمضت عينها ودموعه تنزل ماتدري ايش هذا حاولت تحركها لاكن حاسه انها مشلوله فتحت فمها بخفيف وذكرت الله انفك الشي اللي ماسك يدها بسرعه قدرت تحرك رجلها نزلت راسها تطل تحت الكنب يمكن فيه احد وبعدها قامت وادخلت غرفتها جلست بخوف ومستغربه من هاالبيت الغريب سمعت باب الشارع ينفتح فتحت الشباك وهي تشوف العجوز تدخل قررت تنزل لها تقول لها عن اللي صار ...

تاااااابع<



ياسر: خلي بدر ياخذ سيارتي ويوديكم
ندى : من رجعت من عند سامي وانت مالك خلق خلاص يمكن تنفرج فيها خيره دامهم اجلوها (اتفق ياسر وحمد يخبون الخبر عن الجميع )
ياسروهو يفكر : الله يعين خذي المفتاح اعطيه بدر ولاتطولون انتي عارفه بدر الله يهديه يفحط بااالسياره
ندى تاخذ المفتاح وتنادي بدر باازعااج
ياسر قام ولايدري وين يروح المهم يتهرب من القرار اللي لازم يفكر فيه بااقرب وقت
ريم :بدر ترى ساره بتروح معنا اشوي نتظرها
ياسر سمع طاري ساره قرب عند ندى :وين المفتاح
ندى :هذا
ياسر :اعطنيه انا ابوصلكم
ريم تضحك بداخله على ياسر لبست عبايتها وهي تكلم سااره
ركب ياسر ينتظر البنات يجوون
ريم تركب :واااو ندى تخيلي عهد بتجي بعد
ياسر بلع ريقه حس انه غبي حط نفسه بهاالموقف :ركبت ساره وبعدها عهد
حرك السياره وريم ماتكف من ازعاجها حس انه وده يرميها مع الشباك محتاج هدوء يرتب افكاره وقراره
وصل للمواقف نزلوا الجميع الا ريم
ياسر:ايش تنتظرين انزلي
ريم :وانت ماراح تنزل
ياسر بملل: لا
ريم:تفوت احلى من هاالفرصه
ياسر بعصبيه:ريم انزلي
ريم : مودك اليوم زفت ياالله نازله
فتح الشباك وهو يطالعهم يدخلون وعينه تروح بين عهد وساره ضرب يده على الدركسون بقهر وحرك السياره بسرعه ...



ام يوسف بأصرار :قلت لك ابي اشوف البنت
عفاف :دام بعد يومين الملكه خليها مره وحده يمه سعود راضي فيها يعني ماايفيد روحتنا لهم
سعود:يمه البنت بتعجبك صدقيني وشكل اهلها اجاويد
ام يوسف :خلاص ابكلم اختي الجازي مااعطتيها خبر عن هاالموضوع
قومي ياعفاف قربي التلفون عندي قامت عفاف وقربت االتلفون
ضغطت على ارقام بيت الجازي وبعدها ردت نوف :الو
ام يوسف: مين نوف
نوف:اي خالتي ام يوسف
ام يوسف :اي روحي نادي امك
نوف :امي قريبه مدت السماعه لامها وجلست على الكنب تتصفح المجله
قطع انسجامها وهي تسمع امها تبارك وبعدها انهت المكالمه
نوف بفضول:ماما من تباركين له
الجازي بقهر: راح من ايدي سعود وانتي السبه اخ ياالقهر وين ابلاقي احسن منه لبنتي
نوف وهي تحاول تفهم امها: كيف راح مافهمت
الجازي بأستهزاء :خذته وحده امها داعيه لها مو مثلك وحظك النحس سعود بيتزوج وبعد بكره ملكته !!
نوف وقفت مرتاعه:من راح ياخذ؟؟!!
الجازي وهي ضايقه : هذا اللي هامك من ياخذ وحده المهم انها غيرك يله اجلسي على كبدي انتي واختك قامت وطلعت من الغرفه
نوف تطالع بعيونها بفراغ جلست بهدوء على الكنب وهي تكلم نفسها بيتزوج لا مستحيل اكيد خالتي تبي تحرني وقفت واسرعت تدور وين حطت جوالها فيه دقت على رقم لمياء تتأكد
:صحيح سعود بتزوج
لمياء :هلا نوف باالاول سلمي
نوف بصراخ:ماني فاضيه لك جاوبي علي
لمياء:ليش هاالاسلوب اي بيتزوج مو انتي رفضتيه
نوف:من بياخذ
لمياء:بياخذ وحده اختارها هو هدي ياقلبي مايصير كذا
صكرت السماعه بوجه لمياء وهي تصيح :حقييييير ماعندك احساااس والله مااخليك تتنهنى في اللي اختارها قلبك اكيد مافي غيرها حبيبه القلب والله راح اموتها اذبحها واموتك معهاا ياسعووود


تلفتت منار بخوف وهي تنزل من الدرج ماتبي تقابل الشغاله دخلت على العجوز اللي جالسه تعد فلوسها وتصفطها بحجم صغير
منار تطالع بوجه العجوز شعرها برتقالي منفوش وجهها مثلث ونحيفه مره تذكرت العجوز اللي تطير باافلام الكرتون حست فيه تشابه كبير بينهم
قطع تفكيرها صوت العجوز:ايش عندك
منار منزله راسها بااحراج:خاله خايفه كثير ابجلس تحت معك
العجوز :روحي لغرفتك يابنتي وليش تخافين
منار وهي تتذكر الموقف :شفت اشياء غريبه في البيت تخوف
العجوز تتجاهل منار وتنشغل باالي بيدها
منار تطالعها بصمت حاسه ان ودها ترجع اللي في بطنها من ريحه الغرفه :خاله وين الشغل اللي اشترطتيه علي
العجوز:بعدين لاجاء طلبتك
دخلت الفلوس بصندوق وقفلت عليها كأنها خايفه عليها من منار التفتت عليها:قومي يابنت لغرفتك في ناس بيجون
قامت منار بااحترام تتجه لغرفتها قربت من المطبخ كان ودها تقتل الشغاله على اللي سوته اليوم فيها دخلت وجلست على الكرسي البلاستيك
تنتظر الشغاله بعد خمس دقايق سمعت صوت احد يدخل الغرفه وقفت تشوف مين
حرمه بعبايتها ومعها بنت شكلها باالعشرينات دخلوا بغرفه العجوز وتصكر الباب وراهم استغربت ورجعت تجلس لمكانها وهي تهز رجلها بقلق



يوم الاربعاء ....


لمياء :ها نوفي شرايك بهذا الخاتم
نوف تبين ان هااللي يصير عادي ولايهمها لاكن بداخلها ميته حزن وماراح ينتهى الا اذا نفذت اللي في بالها :ماااره ذوق
لمياء :تعالي بسرعه الحق اشتري لي الشوز قبل لايجي يوسف
نوف تتبع لمياء بزهق ماكان ودها تجي معها لاكن لمياء اصرت عليها
خلصوا الاغراض ورجعوا البيت ونزلت مع لمياء حتى تنفذ اللي في بالها
دخلت الغرفه وهي تنتظر لمياء تدخل الاغراض اللي مع يوسف
فتحت شنطتها وطلعت الالبوم تصفحته على السريع كان كلها صور لها جديده في افضل استديو باالرياض ضحكت بتحدي و
قامت وفتحت غرفه سعود وهي تعرف انه غير موجود قربت من الكنب وحطت الالبوم كأنها نسته في غرفته
اخذت اشرطه افلام وطلعت.. قابلتها لمياء
نوف ترفع الاشرطه :اخذت هاالافلام خلينا ننبسط عليها
هزت لمياء راسها ودخلوا الغرفه
طلعت الفستان وهي تتأمله بأعجاب وتكلم نوف
نوف بالها ماهو معها
لمياء:اكلمك ياحلوه
نوف :ايش قلتي
لمياء: راح انزل اجيب ببسي وجايه
نزلت تحت وجلست شوي مع سعود اللي لسى داخل مع ام يوسف
ام يوسف : متى رجعتي
لمياء :تو ومعي نوف نزلت اجيب ببسي ولاحصلته اكيد سعود مقضي على العلب
سعود : انا الحين طايح على الحليب وعصير الجزر ماني فاضي لهاالخرابيط ابحافظ على بشرتي قبل الزواج
لمياء:ياويلي طيب جيب لنا ببسي وبرجر انا ونوف
سعود: طيب علشان تمدحيني عند زوجتي وتقولين سعود حبيب وكريم ومايرد لي طلب ابقوم اجيب لك
لمياء تقوم وهي تضحك :طيب انتظرك فوق
طلع سعود ورجع بعد عشر دقايق دخل حط الكيس عند الباب ودخل غرفته
اخذ صابونته ودخل يغسل وجه وبعد طلع ينشف باالفوطه وهو جالس على الكنب وباله عند منار طاحت عينه على الالبوم استغرب ماعنده ولاصوره له من هذه البومه اخذه وفتحه وهو يشوف صور نوف ماقدر يوخر عينه من جمالها كانت لابسه فستان فوشي قصير وجلسه على الارض ووراها ديكور ورد وماسكه مجموعه ورود كانه هي احلى ورده بينهم فتح كل الصور وهو يسأل نفسه ايش اللي جابها هنا صكر الالبوم يفكر حاس نفسه غبي وهو يفوت هاالقمر من ايدينه من غير شعور رجع يتصفح الالبوم ويقارن بينها وبين ريم اللي مميزها عيونها الوسيعه وشعرها الاسود بصفه عامه مملوحه وجمالها بعيونها بس اما نوف جميله على بعض مسك الالبوم ووقف حتى يرده لها طلع
وقف عند الباب وهو يسمع صوت ضحكتها بدلع وكلامها ..مايدري ايش فيه ؟؟رجع لغرفته وحط الالبوم وهو يفكر بريم بعدها بدقايق تكلم بداخله صحيح انها تفتن قلبي لاكن ماتاخذه ..قرر يرد لها الاهانه اللي كانت قبل ايام عند الدرج طق الباب على لمياء فتحت الباب مد الالبوم وهو يطول صوته اعطيها البوم صورها وقولي لها مره ثانيه لاتعرض نفسها لاي احد؟؟ لمياء تاخذ الالبوم مستغربه
نوف سمعت الكلام وتغير جوها التفتت لمياء وهو تطالع الالبوم ونوف: ايش يقصد؟
نوف بعصبيه:مايقصد شي البومي ونسيته بغرفته لما جيت اخذ الاشرطه



سمر :اهلين خالد كويس رجعت مبكر تعال اعرفك على صاحبتي
خالد :طيب حبيبتي ابدل ملابسي وانزل
رجعت سمر لدلال حست انها قريبه منها ودخلت معها بسرعه
جلسوا دقايق حتى دخل عليهم خالد
وقفت سمر ببتسامه :دلال هذا خالد
دلال بااحراج من سمر هزت راسها
حس خالد فيها :كيف الحال
دلال وخدودها متورده :الحمدالله
سمر:هذي دلال اللي تعرفت عليها باالحديقه
خالد وهو يجلس :من السعوديه
دلال تهز راسها بهدوء
خالد وهو يطالع الحجاب عليها وحيائها تمنى اخته سمر تصير زيها صحيح انه متفتح لاكن مايرضى على اخته باي شي ويخاف عليها
حس انه كتم على راحه دلال استأذن منهم وطلع وهو مرتاح بوجود دلال في حياه سمر يمكن تأثر عليها


الخميس

المغرب انبسطت عهد بشوفه امهاا جايه للبيت ضمتها بشوق وفرح ماتخيلت ابد هاالجيه دخلتهم داخل وضيفتهم ام نواف
:شخبارك يابنتي طمنيني عليك
عهد وهي بجنب امها :ياالغاليه انا بشوفتك احسن الناس لبى روحك
هديل : حلو المفاجأه
عهد : احلى مفاجأه والله
دخلت ساره اللي كانت لابسه ومستعده تطلع لملكه ريم
:ياااهلا ومرحبا خالتي زارتنا البركه
ام راشد:الله يحييك يابنتي
عهد : طالعه ياساره
ساره : شوي اجلس مع خالتي
ام راشد:لايكون بتطلعون وازعجناكم
عهد : لا بس بنات جيرانا ريم وندى ملكتهم اليوم
ام راشد: ريم اللي جت البيت معك ياساره
ساره:اي ياخاله
ام راشد بطيبه قلب : اجل نقوم معكم ونبارك لامها ريم بنت اجاويد وزارتنا في بيت تستاهل من يقدرها
ساره ببتسامه:والله بتبسط ياخاله لاشافتكم وحياكم الله معنا

هديل قربت بجنب عهد :عهد ابيك في كلام
عهد :خلاص قلبي هيا فوق لغرفتي
قامت عهد وهي ماسكه يد هديل ودخلت الغرفه: هدوول شصار
هديل ببتسامه :عهد ابوي رد لنا
عهد مافهمت : ابوي
هديل : ابوي رجع لنا والله مااكذب
عهد تجلس بجنب هديل على السرير: فهميني بشوي شوي
هديل تشرح الموقف بااسلوب طفولي: لما اخذتك ساره تضاربت انا وعماد غصبني اتزوج ابو عبدالكريم وبعدها ضربته حتى اغمى عليه ماعرفت ايش اسوي هربت لبيت ابوي وطردني ام ايمن الخسيسه وبعدها رجع ابوي وراي واعتذر والحين يزورني كل يوم وطرد عماد
عهد وهي تضم هديل:هدوووول احلفي بالله ابي اصدقك
هديل بفرحه:والله العظيم
عهد : فديته تولهت عليه ياحظك ياهديل تهنيتي به وانا لا
هديل :ماراح تجلسين هنا ولادقيقه ابوي يبي يمتع عينه بشوفتك
عهد نست اللي سواه ابوها معهم بهااللحظه : خلاص ابرجع معكم ياقلبي





ام ياسر تدخل على بناتها بفرحه والبيت يفوح ريحته بخور
قامت ندى تضم امها اللي تمسح دموعها
ام ياسر بخنقه :تمنيت ابوك هنا يشوف بناته عرايس ,وجاسم ولدي اللي ماله حس
ريم اللي خلصت قبل ندى تحاول تونس امها شوي :فديتك يااالغاليه اليوم نبيك تنبسطين معنا ركضت على المسجل وشغلت الطق ومسكت يد امها ببتسامه وهي تحاول تخليها ترقص معها ام ياسر تضحك على ريم حتى واليوم ملكتها ماتخلي طبايعها
دخل ياسر وهو يشوف امه دف ريم ومسك امه وهو يرقص معها بفرح
ريم تصفق بهبال على اخوها وترقص معه
ندى وهي مرتبكه انقهرت من برود ريم ولاكأن اليوم ملكتها مطنشه وبارده رجعت تكمل تلبس اكسسوراتها بعد ماجت من الكوفيرا


سعود لابس الثوب والغتره البيضاء كان شكله يجنن وقف بين خواته اللي لابسين وجاهزين
لمياء :قلبي بيوقف من هالكشخه ياسعود ياحظ زووجتك
سعود:قولي ماشاءالله ترى المراهقين عيونهم حاره
لمياء بضيق:رووح عاد من زينك
عفاف:ههه لاعاد تمدحينه مره ثانيه
ام يوسف :واخيرا ياوليدي ابشوف عيالك قبل لااموت
سعود يحب راس امه:ربي لايحرمنا منك ان شاءالله بتشوفين عيالي وعيال عيالي بعد
ابو يوسف : ياالله ياالمعرس تأخرنا
سعود يمشي وبداخله فرحه تساوي الدنيا كلها اخيرا ريم له بيشوفها بدون حواجز يقدر يضمها ويشم ريحتها
ركب السياره تمنى خالد معه في هااليوم بجد احتاجه



نزلت ام ياسر تستقبل الضيوف
ندى :ياربي احس بخوف غير طبيعي اعطيني برودك شوي
ريم تاكل شكولاته وتشرب قهوه: وسعي صدرك ياحبيبتي تعالي تقهوي معي
ندى بنرفزه :ياربي منك احيان احسك متخلفه
ريم : ليش اقلق وانا اتمنى هااليوم شكلي ابنزل استقبله بنفسي هههه
ندى : ريم شكل اهل زوجك دخلوا
ريم توقف: يله ابروح استقبلهم
ندى :تعالي هيه خبله تستقبلينهم
ريم : ايش اسوي ؟
ندى : ياحبيبتي اذا طلبت منك امي تدخلين تسلمين عليهم
ريم : اها طيب انا شدراني عن نظام الملكه اول مره اتزوج
ندى :ليه تبين تتزوجين كم مره علشان تفهمين


دخل سعود يسلم على ياسر وبعد دقايق دخل وليد

عند الحريم الكل مجتمع يبارك لهم ماعدا ساره واهلها تأخروا شوي

بدا الشيخ يملك وليد على ندى جلسوا عشر دقايق
انتظر ياسر حتى الشيخ يملك سعود ويطلع للبنات
اخذ الكتاب وصعد لندى اللي جالسه بارتباك على الكنب كان شكلها ناعم وهادي ابتسم ياسر حتى يهديها: قمر ياندى بسم الله عليك
ندى بحياء :تسلم ياالغالي ايش هذا
ياسر يمسك يدها بحنان علشان تبصم :يااالله حبيبتي علشان انزل لشيخ مستعجل
طلع لريم اللي جننته حتى تبصم
نزل وسلم لشيخ وطلع قام وليد يستأذنن يطلع استغرب ياسر وفتح عينه بقوه:
ماتبي تشوف عروستك ..؟
وليد ببرود: خلها بعدين انا مشغول
انقهر ياسر بداخله من الرجال اللي طلع بسرعه كأنه يهرب طالع فيه وهو طالع بعدها
دخل يجيب الشاهي قابل ندى اللي نازله تسلم على الضيوف انكسر خاطره كيف يقول لها ان زوجك طلع ولاوده يشوفك وهي مستعده استعداد كامل تطلع له مثل عاداتهم المعروفه
:ندوو حبيبتي وليد راح يجيك بكره يشوفك اعتذر عن اليوم
ندى بصدمه: اعتذر
ياسر :عادي ياقلبي يمكن منحرج الحين اطلعي سلمي على الحريم لاتزعل امي
ندى واقفه مكانها وماتحركت
ياسر : ندى لاتصيرين دلوعه عادي في ناس مايشوفون حريمهم في الملكه يعني ماهو وليد بس
هزت راسها ودخلت تسلم عللى اهل وليد
سلمت على الجميع وجلست والكل عينه عليها دخلت ساره واهلها استغربت ندى من اللي مع ساره كانت هديل بجنبها قاموا الضيوف يسلمون على ساره وهديل وبعدها دخلت عهد وام نواف وام راشد
اتجهت ام ياسر ترحب فيهم وهي من بعيد فجأه وقفت ونظرها على ام رااااااااااااشد حست بدوخه كبيرره قطع حيرتها صوت ام راشد من بين الحريم :ام ياااااااااااااسرررر ...؟؟؟؟



البارت السابع عشر ||




وقفت تطمن على شكلها للمره الاخيره فستان موف فاتح اعطها نعومه وشكلها طالع فاتن لما قصت من شعرها شوي نزلت مع الدرج وهي تسمع صراخ وصياااح طلت برسها من الدرج باستغراب على الصاله وهي تلمح
امها منهاره وتصرخ على الحرمه اللي جالسه على سراميك الصاله وماسكه راسها كأنها مصدومه

ام ياسر:حسبي الله عليك ياظالمه ايش جابك في بيتي جايه تكملين جرايمك
ندى يدها على فمها مصدومه وبصوت متقطع :عمتي هيله ؟!
ام راشد لسانها مشلول وهي تحاول تتكلم
هديل تركض لامها وبخوف حطت يدها عليها :يمه يمه
ام راشد (هيله) تطالع ام ياسر بنظرات انكسار
ام ياسر تقرب منها :اطلعي برا اطلعييي
هديل توقف بعصبيه:خيرر انتي ماتشوفين امي حالها
حست ريم انها مو فاهمه شي سمعت جوالها يدق بغرفتها ركضت ترد
ياسر : ريم اطلعي بسرعه سعود باالمجلس
ريم باارتباك :ياسر مدري ايش صاير تحت في الصاله والله قلقت شكل صايرشي كبير
ياسر مستغرب:طيب انزلي وانا اشوف السالفه
صكرت الجوال وهي تحس باارتباك وفكرها متشتت


ليه؟
تعطي مجال ”لغيري يحتويك
وانا من بد البشر ابيك انت

مابقى الا هالتحفه بيد نوف مدت يدها بسرعه ورمتها على الارض انجرحت يدها بجروح بسيطه طالعت بالدم وهي تبكي بصوت موجوع سعود راح منها لوحده غيرها كان ملكها وجاء من ياخذه باالغصب حست باالغيره شلون تسكت بهااالسهوله يروح من يدها رفضت تروح الملكه ماتبي تحرق قلبها غير ماهو محروق عصرت الدم من اصبعها وكأنها تعصر جروح قلبها وترتاح





في المجلس سعود جالس وهو يعدل شماغه وعينه على الباب ينتظر ريم
وقفت ريم عند الباب خذت نفس ترددت تدخل اللي شافته بالصاله اربكها بالمره عدت لواحد حتى العشره وبعدها تمشي خطوه وترجع بلعت ريقها وقوت نفسها تمنت فيه ياسر يجسرها شوي
:ياربي ايش فيني انا ارتبكت بسم توكلت على الله اخ قلبي يدق شكلي برجع لغرفتي لا لا بيزعل ياسر ابدخل وامري لله

سعود لمح ظل ريم وهي واقفه عند الباب عرف انها مستحيه حط الشبكه على الطاوله وقاام في نيته يمازحها تخبى وراء الباب ماسك ضحكته
دخلت ريم رافعه راسها تطالع في المجلس فاضي وقفت باالوسط :وين راح ؟!
طلع سعود من وراء الباب يمشي بخطوات هاديه ماتنسمع قرب من وراء ريم اللي معطته ظهرها مد يده ومسك خصرها بسرعه وقربها لصدره ويده الثاني رفعها يسد عيونها
ريم ارتاعت وهي تسحب يده من عينها:مين ؟
قرب عند اذنها وبهمس :انا سعود
حست انها بتموت من الحياء نزلت يدها اللي كانت ماسكه يده
سعود بجرأه ضمها بقووه وبااس شعرها وهو يشم ريحتها ونطق بصوت هادي كله مشاعر :احساسك الدافئ لاجاء من نصيبي ماعاد ابي من باقي العالم احساس
ريم قلبها يدق جتها العبره من كثر ماهي مستحيه فك سعود يده من على عينها ولف وجهها له حتى تصادفوا وجه لوجه ريم منزله عيونها على الارض من الحيا حط يده الثنتين بحنان على خدها يرفع وجهها له
ريم حطت عينها عليه وفتحتها بقوه حاولت تركز نظرها مر في بالها لما كانت بالاستراحه تجمدت ملامحها وخرت يده من على خدها بقوه وقرف وصدمه وبداخلها :الاهذا هو لا مستحيل ؟؟؟!!
سعود يطالع بريم اللي نظراتها معلقه عليه وباين عليها الصدمه :ريم؟
ريم تطالعه بصدمه كأنها تتأكد :الاهو هو ارتجف جسمها ونطقت بعصبيه:ايش جابك هناااااا
سعود مستغرب ابتسم ابتسامه صفراء :زوج جاي يشوف زوجته
ريم : زوجته!! حست الدنيا تدور حوليها انا زوجته بلعت عبرتها من الصدمه قرب سعود لها صرخت بوجه :ابعد عني وركضت تطلع من المجلس وكأنها تهرب من مصيرها اللي اختارته
سعود مو مستوعب:ايش صار لها نادها من بعيد ريم رييم لاكن ماسمع رد ( قرب على الكنب يجلس وهو محتار :لايككون ماتدري اني انا اللي خاطبها ؟؟ مسك راسه بصدمه حاول يتماسك شوي

في الصاله
ام ياسر : خلتني اعيش بحسرتي وعيالي تيتموا بسبتها ليه ماقالت لكم عن ضميرها الميت اللي خلاها تقتل اخوها شفتها بعيني ولااحد غيرها فرحت لما شفتها زايره اخوها ابو عيالي قلت يمكن تصالح وياه لاكن جايه تدس له السم في الكاس حتى مات اي مات بين عيوني كله علشان فلوس وصخ دنيا

عهد مصدوومه وهي تطالع ام ياسر : قتلت اخوها نزلت عينها على امها اللي تقول كلام مو مفهوم

لمياء واقفه مع اهلها منحرجين من هاالمشكله العائليه اللي صارت قدامهم
سمعت صوت جوالها يرن باالشنطه فتحت السحاب بسرعه بظنها انه يوسف اللي قالت له يمرهم لاكن استغربت اتصال سعود
:الو
سعود: اطلعوا انا عند الباب
لمياء بارتباك: وعروستك
سعود:خلاص دخلت عليها بسرعه اطلعوا
صكرت الجوال وهي تطالع ام ياسر اللي زادت من عصبيتها وهي تكلم عهد تمنت تسد اذنها ماتحب هاالمواقف ابد

طاحت ام راشد على الارض وسط صراخ بناتهااا
ندى ماتحملت الموقف انزلت دموعها وركضت لعمتها اللي مو حاسه بنفسها ..
ام ياسر جلست على رجلها وهي تتنفس بقوه
طلعو الضيوف ومن ضمنهم الجازي ومها وامهم لاكن بقى اهل سعود حاولت لمياء تساعد ام راشد معهم دخل ياسر عليهم بعد مانادته ندى يسعف ام راشد ...


سعود :اففف ليش تاخروا بعد دقيقه شاف باب الشارع ينفتح وياسر يطلع شايل حرمه مع بدر ارتاع سعود فتح باب السياره وطلع منها
لبست ندى عبايتها وطلعت هي وهديل مع ياسر
سعود قرب من عندهم شاف لمياء جايه من بعيد ركض لها:وش صاير من هذي
لمياء : والله ماادري بس صارت مشكله كبيره وتعبت هاالحرمه علينا
حرك ياسر السياره بسرعه واتجه للمستشفى
ركب سعود هو ولمياء
سعود بخوف :لميا هذي ام ياسر؟
لمياء:لا مااعرفها بس هي شكل بينها وبين ام ياسر خلاف كبير
سعود:وين امي وعفاف
لمياء :بيجون
سكت سعود ولمياء ينتظرون امهم
لمياء :سعود
سعود :همم
لمياء :ماشفنا ريم
سعود بلع ريقه :المرات الجايه
دقايق وطلعت امه وعفاف ....

ام نواف تشرب ام ياسر كاس العصير وتحاول تهديها اشرت على ساره تجي
قربت ساره لامها
ام نواف بهمس :خذي عهد وروحي البيت تهدى
ساره تهزز راسها كان ودها تطمن على ريم لاكن مافي وقت خذت عهد وطلعت
رجع الهدوء للصاله ام نواف بينها وبين نفسها:معقوله ام راشد اخت زوجها يعني عهد بنت عمه عيالها ياربي ايش هاالصدفه تذكرت كلام ام ياسر ان ام راشد حاطه السم بكاس اخوها كان ودها تفهمها السالفه ماقدرت تستوعبها فضلت تسكت ماتبي تزيد عليهم يكفي خربت فرحه بناتها

ريم في عالم ثاني ماتدري ايش اللي صار كل فكرها بهاالشخص اللي طلع بحياتها والحين هي زوجته !!
حست بقهر تمنت انها طلبت رؤيه شرعيه قبل الزواج كانت واثقه من اخوها باالحيل ليش ياياسر لهاالدرجه انا رخيصه ترميني لشخص ماسالت عنه زين ماتدري انه قد خطف اختك قبل وانه لعب عليها لعبه غبيه انه بنت وانه جاي للبيت ينرفزني تحت شباك غرفتي وغير كذا اتصالاته اللي ماتنتهي ويمكن يسوي اشياء انا ماادري عنها نزلت دموعها بخووف كيف استمر مع هاالشخص وهو مسبب لي الرعب كيييف قامت من على السرير بكسل غسلت وجهها من المكياج وبدلت لبسها رفعت شعرها كله وهي تتمنى تقصه كله علشان تمحي اثار بوسته عليه


طلعت ام ياسر لغرفتها بعد ماراحت ام نواف
ريم تطالع من فوق اذا كانوا الضيوف موجودين لاكن كان البيت هادي كأنه عزا استغربت وينهم
فتحت غرفه ندى ماحصلتها فتحت غرفه ياسر وبدر مافي احد ركضت لغرفه امها وفتحت الباب

ام ياسر جالسه على الكنب رفعت عينها على ريم
ريم بخوف:يمه ..؟
ام ياسر اكتفت بنظره
ريم تترك الباب وتدخل :يمه ايش صاير
ام ياسر حست بوجه ريم ان فيها شي :فيك شي يابنتي
ريم انحرجت :هاا ؟ لا مافي شي بس وين الضيوف وين ندى ايش صاير لك قبل شوي
ام ياسر تترك كاس المويه على الطاوله وهي تحاول توقف:اختك ندى راحت مع عمتك
ريم موفاهمه شي:عمتي
ام ياسر :اي عمتك اللي جاي تنكد عليكم فرحتكم ماكفاها الهم اللي عيشتنا فيه
ريم :عمتي هيله جايه اليوم؟ يمه طلبتك فهمني بشوي ماني قادره افهمك
ام ياسر : ابوك ياريم مامات من حادث عمتك هيله هي اللي قتلته !!
حست ان قلبها وقف :قتلته!! طالعت امها بنظرات تايهه
دخلت ام ياسر بفراشها وحطت الغطى على راسها
قربت من امها تلاقى جواب لحيرتها
ام ياسر بعصبيه :اطلعي برا وطفي النوار وصكري الباب
وقفت بروعه من صوت امها وبعدها طلعت من الغرفه ....


في السياره
ام يوسف : قلت لك خلنا نشوف الناس قبل لاتتملك عليهم ونتعرف عليهم ايش نبي من عايله متقاطعين اجل تقول ان عمتهم قاتله رجلها

عفاف حاس في سعود اللي ساكت :يمه الله يهديك انا مالنا دخل في مشاكلهم دام سعود مرتاح للبنت خلاص
ام يوسف : لوك مخليني اختار لك احسن البنات مب ناس مانعرف عنهم شي حتى بنتهم ماشفناها

سعود ماسك اعصابه ويحاول يهدي نفسه بنفسه
لمياء : يمه سعود شاف البنت ومرتاح لا وخلاص تملكوا يعني مايفيد هالكلام هي الحين بحسبه زوجته
ام يوسف : يطلقها
سعود بعصبيه: خلاااص يكفي اللي فيني كلام زايد ماابي اسمعه
ام يوسف :اي خل الجازي تتشمت علي هي حاضره وسامعه كل شي قالت لي قبل يوم خلي سعود ياخذ نوف البنت بدت تقتنع قلت لها لا ولدي لقى له البنت اللي تسعده
لمياء تسد اذنها :خلااااص يرحم والديكم يكفي اللي سمعته اليوم




عهد : ماني مصدقه ياساره اللي صار ابد وربي مااصدق ولاراح اصدقه امي ماتسوي كذا هي تكذب اكيد
ساره : خلاص عهد انسي اللي صار ادخلي ارتاحي وبكره نفهم اللي صار كله
عهد :وين ارتاح ابي اتطمن على امي دقي على ندى رجيتك ساره خايفه باالحيل


ندى وهديل ينتظرون الدكتور
هديل كانت جالسه على الارض تبكي وحالها يرحم نزلت ندى لمستواها وقربت يدها عند كتفها : هدي ياقلبي ان شاءالله تكون بخير
هديل ماردت عليها تبكي بصمت
ندى بتنهيده : لاحول ولاقوه الابالله
قرب ياسر عندهم وقفت ندى له :هاياسر ..؟
ياسر : جلطه في الراس
ندى التفتت على هديل بنظره كلها رحمه
هديل وقفت : جلطه ؟؟
ندى تقرب عندها :اصبري حبيبتي
هديل تدف ندى وتتجه لغرفه امها تحاول تفتح الباب عليها لاكن الممرضه رافضه
:ابي اشوفها روحي عني
ندى تمسك هديل : لاتزيدين عليها هدي من نفسك محتاجه راحه هي
هديل بصراخ :امك السبب في اللي صار لها
ندى انقهرت : امي مالها ذنب ماتوقعت تشوف امك عقب هالسنين
هديل تجلس على الارض تصيح :ابي اشوفهااااااا
ندى تقرب عندها وتضمها لصدرها تهديهااا


ساره بيدها الجوال : ماترد
عهد توقف:ياربي انا حاسه في امي شي (بعدها اتجهت للباب)
ساره :عهد وين رايحه
عهد :لازم اروح لها
ساره : مافي احد بيوديك
عهد:بركب مع ليموزين
ساره :عهود اجلسي راح ترد ندى



نزل سعود اهله في البيت وبعدها حرك سيارته محتار وين يروح يبي يفضفض لاحد لاكن مقرر بداخله يترك كل ربعه اشباه حاتم
اشتاق لخالد كثير من رجعت منار وتبدلت احاولهم لمشاكل واحزان تمنى يسافر له ويجلس معه فتره طويله ينسى كل شي حس بتحطيم كبير بعد ماشاف ريم وصرخت بوجهه كان يظن ان الدنيا اضحكت له منار ردت لاخوها وريم له وخالد قريب لاكن كل هذي الفرحه تحطمت بثواني وكلام امه زود عليه بهاللحظه احتااج لخالد كثييير ماحد فاهمه الاهو
تضيق فيني دنيتي واتعنى ويزيد حزني لاطرى اليوم طاريه
كنت احلم بقربه وكنت اتمنى واليوم عني راح وعجزت القايـه
ياصاحبي اعذر خفوق تعنى من بعدكم ضاق الالم في حنايــاه
قدرك عزيز وبعد بعدك عرفته يارب يعيد الوصل فاللي احبـــــه
احن للماضي وروعه سنينه واذكر حياتي بوصاله وقربـــــــه
والله ماانساه ولايمكن انساه وايامه الحلوه معي او ليــــالـــيه


قفل جواله واتجهه لشقه خالد يرتاح فيها كم يوم ...




وقفت سياره ياسر عند الباب ندى تقنع هديل تنزل معها البيت لاكن رافضه كيف تتقبل امها وكيف تتقبلها ام ياسر
ندى :هديل هذا بيت خالك ماحنا اغراب
هديل :لا ابنزل لاختي عهد
ندى خلتها على راحته وصلتها للبيت وبعدها دخلت لبيتهم

ريم جالسه على الدرج تنتظرها فزت لما شافتهم ووقفت :ندى
وقفت ندى لها ركضت ريم حتى قربت منها : وين كنتي
ندى :مع عمتي باالمستشفى
ريم:ندى طلبتك فهميني كل اللي صار
ندى : خليني ادخل وابدل واكل لي حاجه من الصبح ماذقت شي روحي صلحي لي اي شي
ريم :طيب
رقت ندى فوق فتحت الباب على امها تطمن عليها حصلتها نايمه صكرت الباب بهدوء واتجهت تغير لبسها
فتحت ريم الثلاجه تطلع ميرندا بارده اخذت السندويشه وطلعت فوق قابلها ياسر وبدر حست بغصه بقلبها تذكرت حظها النحس طنشت ياسر اللي كان يناديها مقهوره من داخلها عليه قفلت الغرفه وجلست تنتظر ندى تطلع من الحمام



سامي فاتح المصحف يقراه هذا حاله من سمع الحكم عليه وكل امره لله لاكن احيان الحزن يغلبه صكر المصحف وهو يذكر الله لف عيونه على السجن هدوءه وصمته يزيد عذابه كيف يتحمل هاالمده هنا تعب اكثر وهو ينتظر ياسر يعطيه ردده الاكيد حتى يكلم عهد بنفسه رفع عينه لفوق وهو يتذكرها مافارقت خياله خذت كل تفكيره مد يده ياخذ دفتره وفتحه يسلي خاطره تخيل ان ياسرملك لعهد وراح يصير بيوم زوجها رمى القلم والدفتر بقهر على الارض صعب عليه يقرر قرار قلبه يرفضه

طلعت ساره من الغرفه خلت عهد وهديل لحالهم ماتبي تحرجهم
عهد تحاول تتماسك عند هديل اللي منهاره
لفت شرشف الصلاه على شعرها فرشت السجاد وبدت تصلي ماينفع الحزن ولاراح يفيدها وكلت امرها لله يرحمهم برحمته

ساره تدق على ريم لاكن جوالها كان مغلق
رفعت تلفون الثابت تكلمها انتظرت الرد
قام ياسر اللي كان جالس باالصاله رفع السماعه سمع الصوت اللي يعشقه
:وعليكم السلام
ساره:وين ريم
ياسر يقرب السماعه لاذنه :انتي ساره
ساره بحياء :اي
ياسر:فوق بغرفتها كلمي على جوالها
ساره :عطها خبر تفتحه
ياسر :ان شاءالله (وفي داخله يقول من عيوني)
صكر السماعه بحزن وبهمس ( ماابي انحرم منك ياساره ليتك تعرفين اللي بقلبي) اه ياربي معقوله عمتي تطلع عقب هاالسنين وتصير عهد بنت عمتي تذكر لماكانت امه تقول ابوكم مات بحادث كيف كان حالهم وبعد سنين علمته باان عمته اللي مايعرف الاسمها انها هي اللي قتلت ابوه حس باالحقد عليها اجبرته امه انه يتنازل عن حق عمته بعد ماشافت حال عيال ام راشد اللي عاشوا مع زوجه ابوهم كانت يوميا تدق على امه تهاوش وتصرخ فكوني من هاالعيال كانت تضرب وحده من بنات ام راشد وتسمع صياحها باالتلفون عمد لام ياسر بلارحمه وبكل قساوه بس علشان تفتك منهم وتاخذ ابوهم لملكها كان رافض يتنازل عن ام راشد لاكن اصرت امه عليه هو وندى اما ريم وبدر فقدرت بواسطه انها تبين انهم راضين عن تنازلهم كيف امه رحومه تنازلت عن حقها علشان ماتشوف دمعه يتيمه ماتبيهم يعيشون ايتام مثل ماعيالها عاشو ايتام من بعدها ماعاد يدري وين عمته لان امه عطت ام راشد تحذير ماتشوفها ولاتقابلها هي وعيالها مايتذكر ملامحها ولايعرف احد من عيالها كانت متقاطعه مع اخوها كل علشان الورث ابوه اللي خايف عليها من زوجها الطماع اخذ ورثها يحفظه لها ومنعها تعطيه زوجها لاكن حبها له اعمها صارت تلهث وراء الفلوس علشان ترضي زوجها وبس تذكر لما دخل بيتهم مع سامي اللي يتضارب مع عماد حس ياسر بضيقه وهو يسترجع الماضي (غمض عيونه وهو محتاار لازم يقرر هالايام ويرد على سامي اللي ينتظره )



ندى اعطت السالفه لريم اللي كانت مصدومه وهي تسمع لكلام اول مره تسمعه
ريم : اه من هاالدنيا تخوف ياندى مااصدق هااللي يصير لي ابد انا حسيت بشبه عهد كثير لك لاكن مامر على بالي انها ممكن تقرب لي
حتى عمتي هيله لما رحت لبيتهم ماعرفتني
ندى :ماشفتنا الا واحنا صغار بس انا مره شفتها هي وعهد من سنوات كنت عارفه ان عهد بنت عمتي لاكن شكيت ولااعطتني امي الفرصه
ريم : احترت حسيت ام راشد طيبه ماتوقعت تقتل ابوي بيدها احس بموت من كثر ماني مصدومه
ندى تهديها :هدي من نفسك ياريم وروحي ارتاحي الا ماقلتي لي كيف سعود
ريم نزلت راسها وسكتت
ندى :ريم صار شي
ريم توقف : بعدين نتكلم يكفي الكلام اللي سمعته الحين ماعاد اتحمل اي شي


تااابع <<


الجمعه ...

انتهى جاسم من صلاه الجمعه قرب من باب المسجد يستعد لطلعه ويكلم اهله مشى مسافه لسيارته الواقف في شرق المسجد
استغرب من البنت اللي واقفه عند سيارته فصخ النظارات وقرب من سيارته
ديم حست بخطوات مشي وراها التفتت ووقفت لما شافت جاسم
جاسم بعصبيه:ايش جايه تاخذين مني هاالمره
ديم تشد على يدها كأنها تحاول تتقبل اهانته قربت عنده :جاسم بدي وقتك دقايق
جاسم يلبس النظارات على عينه ويقرب عند باب سيارته يفتحه :مابيني وبينك كلام
ديم تمسك يده برجاء : ارجوك جاسم اسمعني
جاسم يسحب يده: ايش تبين ..؟
ديم بهدوء : بدياك ريلاكس خلينا نطلع لمكان هادي مو هون
جاسم :اذا عندك كلام قوليه هنا
ديم :جاسم انا بدياك تسامحني
جاسم : اسامحك وبس كل اللي سويتيه لي يكفيه اني اسامحك ياديم
ديم: اللي بدياك مني راح اعمله بس سامحني
جاسم يركب سيارته ويحركها مطنشهاا حست بجرح بقلبها ولاتقدر تتنسى جاسم ابد




ندى تنتظر اخوانها يرجعون من الصلاه دخلت للمطبخ تقطع السلطه وتجهز الغدا وتفكر بوليد طمنت نفسها انه راح يجي اليوم
بدرمايهمه كل اللي صار ابد رجع للبيت ودخل لصاله يشبك البلاستيشن ويلعب
طلعت ندى لصاله :بدر متى جيت؟
بدر وهو يفتح دولاب المكتبه ويدور على الاشرطه:اوووه وين اشرطتي انا عارفه ان ريم هاالدبه مضيعتها
ندى :وين ياسر
بدر يطلع فوق لريم : راح للبقاله يجيب لبن
ضرب الباب بقوه على ريم
ريم قامت مفزوعه تركض لباب لايكون مصيبه ثانيه صايره :خير بدر ايش صار
بدر :اقول يالدب اعطيني اشرطتي ولاتجلسين تسوين نفسك مفهيه
ريم حست ان ودها تصفقه على وجه هي وين وهو وين :يالسخيف تضرب الباب كذا علشان اشرطه اشرطتك رميتها باالزباله ارتحت وابن امك تضرب الباب مره ثانيه صكرت الباب بوجهه
ام ياسر تمشي بتعب:بدر ..؟
بدر :يمه ربي بنتك هاللي ماتربت
ام ياسر:بس ولاكلمه احترم اختك الكبيره وانزل يالله تغدا
قربت ام ياسر من الباب :ريم انزلي يالله غدا
ريم وهي مالها نفس نزلت علشان خاطر امها

دخلت وجلست على الكرسي بصمت
بدر وهو يحاول يغيضها :اقول ليش ماسرحتي كشتك
ريم تحرك الملعقه ببرود وهي ماسكه اعصابها تكمل غداها بسلام
سحب بدر السلطه اللي عندها وجلس ياكلها وهو يعرف ان ريم تعشق السلطه
ريم بعصبيه:قسم بالله لو ماترجع السلطه لاقوم عليك واخليك سلطه تفهم
ياسر ماله خلق:وبعدين انتي وهو ..؟
بدر : هي اللي باديه علي
ريم التفت لبدر :تراني ماروقت لامثالك
ياسر :ريم من جلستي وانتي معصبه خلاص هدي
ريم وهي مقهوره من ياسر:اهدي على ايش على حظي الشين اللي اخترته لي ها ؟؟؟
ياسر باستغراب: اخترته .؟
ريم بعبره سحبت الكرسي على وراء ووقفت: اي بايعني لواحد مايسوى لها الدرجه مسترخصني وطلعت بسرعه
الكل استغرب من كلام ريم .. ياسر رمى الملعقه على الطاوله وطلع وراها
ندى :يمه ايش تقصد ريم
ام ياسر : ماادري لاكن انا حاسه في بنتي شي من البارح
بدر:يمه عطيني فلوس بروح اجيب لي اشرطه
ندى :ياربي انت ماتعرف وقتك وبعدين زين كذا تعصب بريم



فتحت لمياء جوالها تدق على سعود اللي ماجاء من امس حصلت رساله من نوف ( اكيد بنت الشوارع ايش بتكون عمتها انتبهي على نفسك من زوجه سعود لايجينا خبر انها قاتلتك بعد ههههه )
احقرت تفكير نوف العبيط هذي نوف وعمرها ماراح تتغير دايم تفكيرها سقيم حتى اسلوبها مثل الصغار
ماردت عليها قررت تطنشها دقت على سعود اللي مايرد على مكالماتها وهالمره مارد بعد

سعود يطالع مكالمات لمياء ومطنشها قلب القنوات بملل لمح مذيعه فيها شبه كثير من ريم قام بسرعه فتح جواله يصور هاالمذيعه تذكره لو شوي منهاا جلس وهو يطول على الصوت وعينه عليها وباله عند ريم تامل ضحكتها فجأه ضحك معها حس بنفسه انه استخف
تمنى لو يتصل على ريم ويفهمها كل شي بس تسمع له جت في باله فكره ارسل رساله لياسر يطلب منه رقم ريم

ياسر يكلم ريم اللي تبكي:عطيني السبب ياريم
ريم تبعد عنه:مافي سبب ابي اتطلق منه وبس
ياسر :ريم ماانتي صغيره علشان تفكرين بهاالشي كيف تتطلقين وبدون سبب اقنعيني وانا اسوي اللي يرضيك
ريم انقهرت بداخلها ماتبي تعلمه بهاالاشياء :انا اقرر اللي ابي ومااحد يجبرني وهذا سعود ماراح ابقى معه
ياسر بجديه: الرجال سالت عنه في شغله قالوا حبيب وكريم ومحافظ على الصلاه حتى اهل الحي يمدحونه ايش تبغين اكثر من كذا ها ؟
ريم بعناد وتزيد من بكاها : ياسر انا ماابيه مابيه وبس
ياسر يطلع من الغرفه : عنادك ماراح ينفعك وهو زوجك على سنه الله ورسوله وطلاق بدون سبب مافيه
طلع وخلاها تبكي على حالها ...

ياسر يمشي بعصبيه فتح الرساله من سعود يطلب رقم ريم
احتار منهم رفع السماعه يكلمه
سعود:هلا ياسر
ياسر :سعود وينك فيه ابي اقابلك
سعود :انا بشقه واحد من اخوياي
ياسر:ابي اكلمك بموضوع
سعود:تعال باالشقه فاضيه
ياسر:خلاص اعطني العنوان وجايك



الشغاله: مناار انزل تحت ماما شيخه يبغى انتي ..
منار حست بقرف وهي تسمع صوت هاالانسانه مجرد ماتتهاوش معها تطلع لها اشياء تخوف حست نفسيتها رجعت تتعب اكثر طلعت من الغرفه لقت الشغاله لسى واقفه
منار ماحطت عينها بعينها ماهي ناقصه جنون من هاالاشياء اللي تطلع لها نزلت والشغاله تتبعها
جلست عند العجوز في الغرفه اللي كانت شبه مظلمه
العجوز:قربي ليش مبعده
منار قامت بسرعه وقربت عندها
العجوز خذي هاالفحم حطيه على النار اللي هنا
مدت يدها واخذت المعدن اللي فيه الفحم وكبته على النار
العجوز بدت تقول لها كلام وطلبت من منار تردد وراها
منار ماتدري ايش هاالكلام رددت وراها من غير علم
وبعدها طلبت منها العجوز تبعد شوي حتى يدخلون ضيوف عليها
بعد دقايق دخلت بنت في الثلاثينات من عمرها اخذت من العجوز شي اسود غريب طلبته تطبخه وتدسه في اكل زوجها..
طلعت البنت ودخلت وراها حرمه كبيره في السن قربت منار وهي مقرره تفهم هاللي يقولونه
فتحت الحرمه الكيس وطلعت ملابس داخليه نسائيه
الحرمه:بس ابيه يطلقها
اخذت العجوز الملابس والفلوس وطلعت الحرمه
مر كل هذا قدام عيون منار احتارت وبداخلها تستفسر :لايكون هذي ساحره ..؟؟!!ماهي مستوعبه انها في بيت ساحره حست باالخوف ياكل قلبها طلعت من الغرفه وهي تاخذ نفس الشغاله جت قدام وجهها بدون مقدمات صرخت منار مرتاعه :بسم الله وخري عني تطلعين بوجهي كذا ..
الشغاله ساكته وتطالع في وجه منار بتفحص ..
منار ركضت على الدرج وهي عارفه انها ماراح تسلم منها دام رفعت صوتها عليهاا فتحت باب غرفتها حصلته مقفل دفته بقوه تحاول تفتحه ضربته بيدها من غير ماتحس بنفسها كانه تطلب احد ينقذها لاكن دايم نداها ماله مجيب دفته برجلها وهي تبكي حاولت تكسره بقوه بعدها جلست بتعب عنده انقهرت من اللي قفله رفعت راسها وهي تشوف الشغاله فوق راسها :ليش انتي سواء بيبي يبكي ؟؟
رمت المفتاح بوجه منار باهانه وانزلت تحت ..
منار تطالع الشغاله وهي تنزل وكلمتها ترن بااذنها انتي سواء بيبي تذكرت خالد كان دايم لاشافها تبكي وتتألم نادها بيبي نزلت دموعها اكثر وهي تتذكره هو سبب همومها وتعاستها مدت يدها على المفتاح ودخلت الغرفه


خالد جالس مع سمر وهو يضحك ومبسووط من جاء لامريكا وهو مرتاح من كل شي وعايش حياته بأحسن مايكون
سمر:يله خلودي متى اشوف عروستك
خالد بأستهبال: لاتوني صغير
سمر:ايش صغير خلاص اللي مثلك عنده عيال وانت اي وحده تتمناك
خالد يتذكر منار اللي كان سعود يلح عليه يتزوجها راح فكره لبعيد
سمر :خلووود وين رحت
خالد :سمر صكري الموضوع ماراح اتزوج الحين
سمر : اووه لاانت ولامحمد خلاص انا راح اتزوج
خالد: ومن اللي خطبك
سمر :ههه اكيد ماراح اتزوج غير جون
خالد بصدمه:من جدك انتي؟؟
سمر:اي من جدي ولاحرام الوحده تتزوج اجنبي
خالد:سمر شيلي هاالجون من بالك
سمر:مستحيل
خالد : انا احذرك منه صديقني هذا كذاب
سمر: ليش تتهمه بالكذب وهو برئ انا احبه ومستحيل اتخلى عنه فهمت لاانت ولامحمد تقدرون تمنعوني
خالد: سمر مو من عادتنا نزوجك اجنبي
سمر:وانا ماتهمني عادات التعقيد هذي
خالد حس ان النقاش مايفيد مع هذي هو لو بيده اجبرها لاكن راح يطرده ابوه من الشغل لو تدخل بحياتها اضطر يصبر عليها وياخذها على قد عقلها :طيب انا رايح
سمر: طيب مااعطيتني قرارك
خالد:في ايش
سمر:تتزوج
خالد: اذا لقيت اللي تعجبني ماراح ارفضها
سمر :انا اعرف بنات كثير واغنياء
خالد:انا اختار لنفسي مااحد يختار لي







ندى :غبيه تبين تشيلين لقب مطلقه وانتي حتى مادخلتي عليه
ريم : هذي حياتي وانا اللي اختارها ماابي اتزوج هاالرجال باالذات
ندى :ريم حبيبتي صار بينك وبينه شي لما دخلتي عليه
ريم ساكته ماترد
ندى :تصدقين وليد طلع بسرعه ولاحتى دخل علي ماتدرين قد ايش انكسر خاطري بس معليش طنشت هاالشي راح تجي الايام ونشوف بعض هدي قلبي لحد الحين مافهمتك والله ..العصر راح نطلع نزور عمتي
ريم :روحي انتي انا مااراح اروح لها ابد
ندى : ريم كل انسان يغلط صحيح اجرحت قلوبنا باابوي لاكن الله كريم ويسامح ليش احنا مانسامح
ريم :انا لحد الحين مصدومه منها حسيت باالحقد عليها ماتدري قد ايش قلبي متعلق باابوي جتني حاله نفسيه من السيارات ظنيت ان ابوي مات بسببها لما كنت صغيره ماتوقعت ان عمتي اللي اتمنى اشوفها هي الحقيره تسوي كذا
ندى :يكفي القطاعه حتى عهد اللي نشوفها دايم ماندري عنها انها بنت عمتي بعدين عمتي مريضه تحتاج منا الدعاء مو هاالكلام
ريم :ندى خليني لحالي ماني طايقه نفسي ابد
ندى :خلاص براحتك لاكن مااظن ان ياسر راح ينفذ اللي تبين علشان كذا لاتتعبين نفسك كثير حبيبتي ..
نزلت باالصاله وهي تسمع صوت تلفون الثابت يدق رفعت السماعه
ندى :الو
جاسم: ندوو
ندى بفرحه :جسووووووم وينك مالك حس حرام عليك اشتقنا لك
جاسم :وانا اكثر ياالغاليه طمنيني عليكم واحد واحد
ندى :ليش ماتدق ولاترد على مكالماتنا قلقنا عليك
جاسم: كنت مشغول باالمره تطمني انا بخير
ندى : جاسم خواتك صاروا عرسان وانت ماتدري عنهم
جاسم بضيق:عرسان من جدك
ندى :حاولنا نتصل فيك اكثر من مره تبي امي تفرحك لاكن مافي رد
جاسم : ندى والله ماني مصدق
ندى :والله ياحبيبي صدق هذي امي تسحب السماعه مني خذ كلمها


ياسر بعد ماشرب القهوه رفع راسه لسعود:سعود صار بينك وبين ريم شي
سعود فرك يده باارتباك:مافي الا كل خير
ياسر : والله ماودي اضيق صدرك لاكن البنت زعلانه ولاادري ايش فيها
سعود: ليش زعلانه..؟
ياسر:هذا المفروض انت تجاوب عليه لاني احترت منها وهي مارفضتك الافيه سبب قوي
سعود ساكت ولايدري ايش يقول
ياسر:سعود لازم تعلمني بكل شي هي تبي تتطلق منك
سعود بصدمه :تتطلق..؟؟؟!!
ياسر:اي هذا مستقبل اختي ولاابي اتساهل فيه جيت اتفاهم معك لعل تتصلح الامور
سعود بتصريفه:يمكن ماارتاحت لي
ياسر يفكر :لا مااتوقع
سعود :ياسر خل ريم علي هي الحين زوجتي وانا لو تنطبق السماء على الارض ماافرط فيها قول لها تعطيني فرصه بس وراح تغير رايها فيني
ياسر :والله ماكان ودي اتدخل فيكم ابد لاكن ماقدرت اتحمل اشوف اختي بهاالحاله
سعود:ياسر ابي تساعدني طلبتك الحين بس ابيك تعطيني رقمها
ياسر :ابشر بعزك ياالحبيب لك اللي يرضيك لاكن لاعرفت ان في سبب قوي صدقني مااني ارحم ابد
سعود خاف ان ريم بيوم تقول له شي : مافي الاكل خير ياياسر
ياسر :اعتذر عن اللي صار البارح في البيت والله ماكان ودنا نزعج هلك والضيوف لاكن مشكله وصارت وان شاءالله تنحل
سعود :ولايهمك ياالنسيب كل بيت مايخلى من المشاكل



العصــر باالمستشفى ..
وصلت ندى ودخلت على عمتها كان عندها عهد وهديل وساره دخلت بهدوء وعينها على عمتهاا قربت لها
ام راشد وجها اصفر وشاحب ولسانها ثقيل ماتقدر تنطق اي كلام
ندى تمد يدها وتمسك يد ام راشد كأنها تطمن عليها
ام راشد تطالع ندى ودموعها تنزل على خدهاا تشوف ملامح اخوها بوجه ندى
ضغطت بيدها على يد ندى
ساره طلعت من الغرفه ماتحب تنحط بمواقف زي كذا
ندى التفتت على عهد اللي لافه الطرحه على راسها وعيونها حمراء من البكاء :كيف عمتي
عهد هزت راسها لندى بمعني انها بخير
ندى : ان شاءالله احسن ياعمتي ماتشوفين شر
هيله فتحت فمها تحاول تتكلم تقول اللي بخاطرها لندى لاكن ماقدرت
ندى حست عليها قربت من ام راشد تبووس راسهاا
تمنت ياسر نزل معها لاكن كان رافض مااحد يقدر يسامح عمتي بهاالسهوله سرحت بتفكيرها لبعيد وعينها على ام راشد
ام راشد تطلع صوت وكأنها تحاول تتكلم
عهد:يمه ارتاحي لاتعبين نفسك اكثر
ام راشد ترفع يدها لندى
خافت هديل على امها قربت من عند ندى :اطلعي لاتزيدين على امي
ندى ارتبكت من هاالموقف خذت شنطتها بتطلع لاكن ام راشد زاد صوتها اكثر التفتت على عمتها
حاسه انها ودها تقول لها شي ..هديل طلعت تنادي الدكتوره
ندى تغطت وطلعت بسرعه
ياسر ينتظر ندى تحت رفع ساعته يشوف الوقت لاجل يزور سامي خلاص قرر القرار اللي راح يقنعه ويقنع سامي و يريح قلبه ؟؟؟









البارت الثامن عشر ||

~..

مسك سعود زاويه المسبح يسترخي شوي وهو يشوف هشام جاي له ابتسم له من زمان عنه صديقه باالنادي يحب هاالانسان يحس فيه مرجله صدق وكرم وغير كذا صدره وسيع عمره 24 من القصيم متوظف باالرياض بمؤسسه تجاريه
هشام :ووينك ووين النناس ماعاد اشوفك باالنادي
سعود يسلم عليه :والله يارجال انشغلت باالملكه
هشام :اما عاد تملكت ولا عزمتن
سعود:والله انك عزيز وغالي بس خبرك ماجيت هنا من زمان ولاعندي رقمك
هشام: الف مبرووك ياسعود اجل لاتنسانا لاجا عرسك الله يتمم لك على خير
سعود: ابشر ياالغالي
هشام: يااالله اطلع وغير لبسك علشان بتبدى المباراه الحين
سعود وهو يطلع من المسبح : يالله جايكم الحين
وصل عند الدولاب وهو ينشف شعره باالفوطه مد يده واخذ جواله حصل مكالمه من ياسر رجع يتصل فيه بسرعه

ياسر بالطريق متجه لسامي ومعه ندى بالسياره :هلا سعود
سعود:هلاومرحبا
ياسر:وينك ماترد
سعود: في النادي وانشغلت امر ياالحبيب
ياسر :لابس بغيت اقولك اني والاهل طالعين اذا ودك تجي لريم وتتفاهم وياها على راحتكم
سعود حس بفرحه: والله ماحد يفهمني الاانت هههه
ياسر بخبث: حاس باحساسك تراني قايل لامي خلي باب البيت مفتوح انت ادخل باالمجلس والباقي علي
سعود بضحكه:خلاص تم طالع الحين
ياسر يضحك:الله يصلح اللي بينكم شد حيلك اذا وصلت كلمني

صكر سعود واخذ ملابسه يطلع من النادي لف راسه ينادي هشام ياخذ رقمه وبعدها طلع


دخل ياسر الجوال بجيبه وهو يتمنى انه بمكان سعود مع ساره قطع تفكيره صوت ندى :ريم عنيده ماراح ينفع معها شي!
ياسر :دلعكم ياالبنات
تنهدت ندى وسكتت وهي تطالع الطريق بهدوء
حس ياسر انها متضايقه التفت عليها يتأكد من هالشي من عيونها وبداخله:اكيد تفكر بوليد اللي مااتصل ولاجاء

بعد ربع ساعه ريم كانت حاطه السماعات على اذنها وطربانه هذا حالها اذا حست بشي ضاغط عليها ومتضايقه منه تقلب الوضع تنكس فتحت دولابها ولبست تيشرت فووشي
وبنطلون سكيني ازرق فاتح بعدها قربت عند المرايا وهي تعدل شعرها كانت مسويه ويفي ناعم مخلي شكلها روعه عذبها حتى ضبط معها لان شعرها ناعم وثقيل سمعت جوالها اللي على الكنب يدق اتجهت له وهي تطالع رقم ياسر
:اهلين ياسر
ياسر: ريم انزلي في المجلس في اوراق ناسيتها اخذيها لغرفتي
ريم :طيب
ياسر: الحين لاتتأخرين ولا دقيقه
ريم:اوووكيه
صكرت منه ونزلت للمجلس
سعود في المجلس ينتظرها كان باب الفاصل مصكر والمكان هادي سمع الباب ينفتح بدفاشه وصوت ريم وهي تغني واصل لاخر الدنيا عايشه جو
ارتاع سعود منها حس ان هاالعربجيه بتنهيه اليوم وقف على جنب علشان ماتشوفه
دخلت ريم وعينها على الكنبات تدور الاوراق
سعود يصفق لها:الصراحه على هالصوت انا ابذوب
ريم شهقت وحطت يدها على قلبها بخوف وعينها على سعود اللي تو انتبهت له
سعود يضحك عليها قرب عند باب المجلس وصكره وهو يبتسم :مافي مفر ياعصفورتي؟
شبكت يدينها بتوتر وهي تطالع سعود اللي متسند على الباب رغم سعود ماهو طويل مره الا انها مثل الطفله عنده
سعود يطالع ريم نظرات اعجاب كان شكلها غير هاالمره اعجبته كثيرررر
ريم تحاول تقوي نفسها:كيف دخلت هنا
سعود يحط يده على خصره يقلدها: مثل الجني ادخل بين الجدران
ريم سكتت ماتدري كيف تتصرف ولاتبي تقرب عنده وهي حدها مقهورا
سعود بحنان: ريوومتي
ريم بعصبيه: لاتقول اسمي على السانك تجيني لوعه كبد
سعود يضحك:ياحبي لك تراني ماتفشلت ابد لاكن بيجي يوم اقولك ريومتي تقولي لبيه سعوودي ان كان ماهي بالدنيا بالجنه ان شاءالله
ريم بقهر : انا ماتحملتك بالدنيا اتحملك بالجنه
سعود: ههه كل هالوسامه اللي فيني ولاتحملتيني
ريم تبي تغيضه: والله ماني مستعده لاتزوجتك كل يوم داق على من الجوازات ماسكينك يحسبونك نيبالي مامعه اقامه
سعود ماقدر يتحمل ضحك بصوت عالي :يابنت وتلوميني اذا ماحبيتك ها ؟؟ قرب عندها وريم تبعد عنه
ريم بصراخ والموقف اللي بالاستراحه يمر عليها بدت ترتجف : رووح عني ولاقسم بالله اموتك
سعود وقف : لااظاهر لازم اكتب بعقد زواجي شرط تأمين صحي اخاف بيوم تضربيني ههه
ريم باارتباك تجلس على الكنب وهي تصيح ماقدرت تتحمل :ماهو باالغصب اكمل حياتي معك الله يخليك طلقني انا ايش سويت لك تعيشني بهاالعذاب
سعود حس بضيقه بصدر وهو يشوف ريم ماهي متقبلته وتبكي عنده وقف وهو يطالعها وكلامها يزيد من جرحه وبرجاء :ريم اسمعيني طلبتك هالمره وبس وبعدها راح اسوي اللي تبين
ريم قاامت ومشت من عنده وهي تمسح دموعها فتحت باب المجلس وطلعت بدون ماتلتفت له
سعود التفت على باب المجلس كان وده يلحقها لازم تفهم كل شي لاكن انحرج يدخل داخل

دخلت الغرفه وهي مقهوره من حركه ياسر المقصوده دقت عليه وهي متنرفزه
ياسر :هلا ريم
ريم : اوراااق هآ؟
ياسر عرف انها كشفته:هههه ايش نسوي زوجك ويبي يشوفك
ريم وهي فيها العبره: اوكيه ياسر مشكور على الموقف البايخ صكرت السماعه بوجه

ياسر وهو مومستوعب ان ريم تصكر السماعه بوجه التفت على ندى :معصبه اختك
ندى :قلت ماينفع معها اي شي دام هي مو مقتنعه
ياسر : لاحول ولاقوه الابالله ريم بتجنني فتح باب السياره ابنزل لسامي ماراح اطول دقايق وجايك


جلس ياسر ينتظر ساامي فز لما شافه جاي قام له وهو سلم عليه بحراره ويتطمن عليه وعلى اهله
بعدها بأستعجال سأله سامي :ياسر ليش تأخرت علي
ياسر وهو يحاول يهدي نفسه: انشغلت شوي ياسامي
سامي : اعطني ردك ياياسر خلني ارتاح
ياسر : سامي عهد حامل
سامي بصدمه:حااامل ..؟؟؟!!
ياسر : اي ياسامي حامل على البركه يالغالي
سامي ماعرف يرد حاس بصدمه
ياسر وهو يحط يده على كتف سامي : رزق من ربك واحمده عليه لاتسوي كذا ياسامي ولاتعترض
سامي بحزن : متى ?
ياسر : من زمان لاكن خبينا عليك الخبر حتى الوقت المناسب
سامي ابتسم بحزن: ماني مصدق
ياسر : الحمدالله على كل شي
سكت سامي وكأنه يفكر
ياسر : سامي تو مصر على قرارك
سامي يحرك اصابعه بارتباك وعينه على الارض :وينها عهد ابي اشوفها
ياسر : كلمت حمد وعطيته خبر يجيبها زياره لك اليوم
سامي سرح بخياله وبعدها تنهد التفت لياسر :سبع سنين ماهي بهينه وانا اخوك علمتوا عهد
ياسر :لا ماراح نقول لها الا اذا انت وافقت او انت اللي تقول لها
سامي : لاتحملوني هم ثقيل ياياسر خلي ساره تعلمها مااقدر اقول لها شي
ياسر رجع يتأكد ويتطمن اكثر :سامي مصر على قرارك
سامي :ايش ردك انت
ياسر لف راسه لفوق وهو يذكر الله بداخله : انا ابسوي اللي تبيه بس تدري ياسامي ان عهد بنت عمتي
سامي وهو مافهم :بنت عمتك
ياسر : عهد بنت عمتي هي سالفه كبيره اقولها لك بيوم ثاني
سامي بأستغراب:بنت عمتك صادق انت ولاتمزح معي كيف يعني
ياسر : عمتي متقاطعين وياها ولانعرفها ولاتعرفنا وسبحان الله قدر ربي يجمعنا مره ثانيه وطلعت عهد بنتها
سامي : شلون لا ماني مصدق هالكلام
ياسر : هذا الصدق يالغالي خلك من هذا الكلام وعطني رايك
سامي لحد الحين مومستوعب : خلني افكر من جديد واعطيك رايي بيوم ثاني احس راسي تصدع من هاللي اسمعه
ياسر : انا تحت امرك لاكن البنت حامل ولو تخلي قرارك بعد ماتولد بالسلامه في ذاك الوقت يمكن تتبدل الاحوال ولاتستعجل خل ثقتك بالله كبيره
سامي : ونعم بالله تصدق ياياسر اليوم قام زيد من الغيبوبه وراح المحامي ياخذ منه التحقيقات مع الشرطه تتوقع راح يعترف ويطلع برائتي
ياسر : انا بنفسي ابروح له دام انه قام
سامي : طلال اعترف على نفسه وقال اني مالي ذنب الحمدالله لاكن مافي دليل قوي معه يدل على برائتي الدليل عند زيد
ياسر : ادعي ربك والمظلوم دعوته مجابه وانا اذا رحت له عطيتك خبر




نوف تكلم وحده من صديقاتها وتضحك بصوت عالي تحس بداخله شعور حلو مخليها مبسوطه اليوم صكرت منها وهي تبتسم مر على بالها سعود عندي فرصه ثانيه ومستحيل اضيعها رجع لها الامل بعد الكلام اللي قالته امها ابتسمت وهي تكلم نفسها اكيد جدتي ماراح ترضى ههه اووكيه الحين اكلم هاالعجوز اقلب راسها
:هلا يمه شخبارك
الجده:بخيرشلونك
نوف :دامك راضيه علي اكيد اني بخير
الجده : لا ماني راضيه عليك
نوف :يمه انا قلت لكم اني ابي سعود وادور على رضاك يعني الحين ماهو بيديني هالشي هو اللي رفض
الجده : وش بعده يابنت يوم راح يدور بنت الاغراب
نوف بلكاعه :يمه شفتي عروسته ؟؟
الجده :لاماشفته الله لايبارك فيها هي واهلها
نوف: يوه الصراحه يايمه شي يعور القلب يعني المفروض ماياخذ بنت من هاالعايله
الجده : ايش اسوي بعيالي مااحد يبي رضاي
نوف بخبث :انا ابي رضاك يالغاليه خليه يطلقها وانا اباخذه بس اهم شي ماتزعلين علينا تدرين انك غاليه ياقلبي انتي
الجده :الولد رافض
نوف :هو مايحب يزعل خالتي خليها تقنعه
الجده : خلاص انا ابكلم امه
نوف :يمه طيب خلي هالكلام بيني وبينك
الجده :خلاص يله مع السلامه صكرت السماعه بوجه نوف
نوف وهي تطالع السماعه بقرف :الله ياخذك ياعجوز ابليس اوف منك لولا ان سعود حفيدك ولاكان رفعت ضغطك حتى تموتين ههه رمت الجوال على السرير وهي مبسوطه طلعت من الغرفه قابلتها نوال وهي ماتطيقها :لايكون جالسه تتسمعين
نوال:لا صوتك واصل لاخر الدنياا بعدين حرام اللي جالسه تسوينه
نوف طنشتها ونزلت تحت ..


وصلت عهد وساره مع حمد دخلوا على سامي اللي سلم على اخوه وبعده ساره اللي فرحانه بشوفته وبعدها قرب يضم عهد طلع حمد حتى ياخذ راحته مع عهد
سامي يقرب عند عهد وهي يحاول يخفي حزنه :الف مبروك ياحياتي
عهد ماسكه يدينه بقوه وعينها عليه كلها دموع سكتت ماردت عليه
سامي : ياحلوه ماابي اشوف هاالدموع ابد
عهد تضمه بقوه :بس مشتاقه لك
سامي ساكت وهو لااامها بقوه يسمعها مايدري ايش بيسوي بنفسه لاترك عهد لغيره مرر يده على شعرها وهو هادي وفكره لبعيد
ساره تقرب عند عهد :عهد علشان صحه البيبي لاتسوين بنفسك كذا
سامي يرفع راسها من بين حضنه : تبين تزعلين عهووده
عهد تبتسم من بين دموعها :لا هذا سامي مو عهد
سامي يضحك : خلاص انا بسميه عهد وانتي سامي
ساره وهو تحاول تغير الجو:شلون ماتجي سامي بن سامي ههه
سامي : في كثير كذا ههه مد يده يمسح دموع عهد :ماابي اكون السبب بهاالدموع ياروح ياروح قلب سامي تعالي اجلسي بجنبي وقولي لي كل شي سويتيه يله ساره وانتي بعد اللي بيصيح ابطلعه برا
ساره وهي تجلس جنبه تمسح دموعها وتبتسم:ربي لايحرمنا منك والله بدونك مانسوى شي
جلست عهد وسامي يسألها عن كل شي صار بغيابه وانبسط لما عرف ان ابوها رجع لهم حس براحه كبيره ولاقدر يخبرها باالحكم اللي انحكم عليه


السبت في الجامعه

سامر : جاسم ديم تدرس بالجامعه هنا
جاسم يرفع راسه من الكتاب:ديم؟؟
سامر: اي ديم شفتها من خمس دقايق تكلم واحد من الدكتاتره
جاسم مستغرب :مااعرف اذا كانت هنا او لا على العموم ماتهمني انا اسبوع وراجع للسعوديه
سامر : واخيرا ياجاسم بيتحقق حلمنا وياك قريب
جاسم وهو يبتسم :بممتاز ان شاءالله
سامر:اكيد مافي طلبه مثالين مثلنا وياك من الجامعه للبيت للكتب ههه
جاسم يبتسم وهو يوقف: انا رايح لدكتور حداد اشوف موعد المناقشه الساعه كم
مشي بين الممرات بااتجاه الدكتور قابلته ديم اعطها نظره بارده وبعدها حرك بخطواته لدكتور الواقف
: لوسمحت دكتور حداد موعد المناقشه مو واضح ياليت لو بس تأكد لي عليه
الدكتور: عفوا جاسم موعد المناقشه تأجل لشهر
جاسم بصدمه:شهر بس تحدد لي هاالاسبوع
الدكتور :هاي اخر كلام صار فيه تأجيل وراح نحدد لك اي وقت
دخل الدكتور للمكتب وترك جاسم واقف وهو مقهوور لف راسه بيمشى لمح ديم واقفه وكأنها بتتسمع حس ان لها دخل باالموضوع قرب عندها وبجديه:ديم انتي بتدرسي هون
ديم فرحت ان جاسم يكلمها: لا
جاسم:تعرفي هالدكتور
ديم: لا
جاسم:طيب ليش كنتي واقفه معه من شوي
ديم ارتبكت:كان يعرف بابا وبيسألني
جاسم لمح بعيونها الكذب راح خلاها وراه بتنادي عليه ومطنش ...


العشاء في بيت ابو يوسف..

عفاف جالسه مع سعود : والله طفشنا من البيت خلينا نسافر
سعود : خليها بعدين شوي مشغول
عفاف :ابوي يقول سعود يوديكم مافي احد غيرك
سعود : طيب لاحسيت ان الوقت مناسب ماراح افوت الفرصه ابسفركم
لمياء تدخل الغرفه :سعود جيت؟؟؟
سعود :لا دقايق وجاي
لمياء تجلس جنب :ههه يالسخيف يومين ماترد على مكالماتي خفت عليك
سعود :مزاج مافي كويس
للمياء : طيب انا طفشانه قوم فحط بي
سعود : شفيكم الدعوه طفش
ام يوسف تدخل وهي تطالع سعود: ماترد ولاتطمن امك
سعود يحب راس امه : كنت عند واحد من اخوياي
ام يوسف ماتبي تناقشه الحين:خذ خواتك وطلعهم يوسعون صدرهم
سعود :طيب يله ياحجيات قدامي
سمعوا صوت الجرس يدق قام سعود يفتح الباب
دخلت مها وامهاا ..
سعود:هلا هلا والله حياكم قرب لجدته يسلم عليها : شخبارك يمه
جده : الحمدالله زين انك في البيت منت بطالع زي عوايدك
سلم على مها ودخلوا في الصاله وعفاف ولمياء طلعوا فوق يستعدون يطلعون مع سعود
سعود قام بيطلع وهو ينادي على عفاف
الجده :اجلس ابيك
سعود وهو عارف ايش تبي منه : امري يمه وهذا انا جلست
الجده بجديه : بنت العبدالله ماهي مناسبه لنا
سعود :يايمه بنت العبدالله الحين زوجتي يعني الكلام في هالشي مايفيد
الجده بعصبيه:الا يفيد ونص مابعد دخلت عليها شف والله ماني راضيه عليك لادنيا ولااخره ان خذيت غير نوف

سعود:يااربي صبرك نووف ماابيهااا ان تزوجت تزوجت نوال بدالها هاالبنت مااطيقها
الجده : قلت نوف ولاتكسر كلمتي ولاكلمه امك وشرايك ياام يوسف؟
ام يوسف انحرجت : يمه حاولت فيه لاكن مافيه فايده والله ودي ادور له بنت الحلال بنفسي
سعود يوقف :والله كلام الحريم مايمشي علي ولااني صغير علشان الواحد يختار لي
مها تغمز لسعود يجلس علشان ماتكبر المشكله لاكن طنشها وطلع يستعجل على خواته ويطلع يمشيهم
الجده بصوت عالي:يعني مايهمك رضاي ابد
ام يوسف :لاتضيقين نفسك يايمه
الجده:بلاك ماربيتي ولدك
ام يوسف بضيق:يمه خلاص مافي يدنا شي ولاهو راح يسمع كلمتي ابد
مها سحبت نفسها وطلعت وراء سعود اللي راكب السياره مع عفاف ولمياء
فتحت باب السياره وبأزعااج :وانا ويني فيه ماحد جاء يعزمني
سعود :اذا كان بتعيدين كلام امي تراني ماني رايق
مها تدفه بأستهبال:اقول لاتصير ثقيل طينه وانا واثقه فيك وفي رايك ياحبيبي ولاتضيق خاطرك
سعود يحرك السياره :طيب صكري الموضوع ترى اللي فيني مكفي وقولو وين تبون تروحون






حست منار براسها بينفجر من كثر ماهي مصدعه فتحت فمها ترد على اللي يضرب الباب :نعم
العجوز :قوومي يابنت انزلي لشغلك
منار غمضت عيونها وهي تتمنى اللي شافته اليوم حلم بعدها رمت اللحاف بتعب زحفت على الارض تسندت على الجدار حتى وقفت وفتحت الباب
العجوز : بسرعه ماني فاضيه اجلس انتظرك من زمان وانا ارسل الشغاله تقول ماتردين
منار وهي تأفف بداخله :طيب نازله الحين
دخلت وهي تتأمل الغرفه الكئيبه مثل حياتها مافي شي حلو تتمسك فيه وتعيش علشانه قررت تشتغل مع هاالعجوز حتى تنفذ اللي في بالهاا
وتجمع لها كم قرش تعيش عليه نزلت ودخلت الغرفه وهي تسمع العجوز تتناقش مع الشغاله مااهتمت لهم قربت عند الجمر واخذت اعواد الكبريت تشعلها بملل لفت انتبها ان الشغاله تبكي قامت وهي تطالعها
الشغاله تطالع منار بحقد :انتي سوي كذا ليش اجي هنا خلاص هذ عجوز مافي يبي انا علشان ماتعطيني راتب
منار عرفت ليش هالشغاله حاقده عليها لانها بتاخذ شغلها :شكلها متعاونه مع العجوز فتره
سحبت شنطتها وهي تهدد منار والله سوي مشكله لاانتي كل يوم (والله راح اسوي لك مشاكل كل يوم)
خافت منار وتذكرت الموقف اللي صار لها بغرفه التلفزيون
طلعت الشغاله مع باب الشارع ومنار تطالعها
العجوز :ايش تطالعين تعالي كملي شغلك
نزلت راسها باالارض وهي تتبع العجوز بأسستلام بدت تكرر اللي تقوله وتستقبل هاالضيوف وهي مو مستوعبه من طلباتهم
حست باالحماس وهي تطالع هاالمبالغ اللي باالاف تمنت انها من نصيبها ابتسمت بداخلها: اكيد بيكون لي شي







مها تسولف مع سعوود قطع عليهم صوت جوالها رفعت السماعه :مرحبا نوف
نوف: وينكم فيه خاله
مها :طيب خلينا نتطمن عليك قبل من زمان عنك
نوف :انا جايه عند خالتي قالت انكم طالعين مع سعود جايتكم الحين بس وين
مها : طيب طالعين نتمشى ونتسوق شوي تعالي في رياض جاليري
نوف بأستعجال:اوكي باي
كلمت السواق وطلعت بسرعه
لمياء :خالتي مها مالي خلق نوف ابد
مها: بنت خالتك يالمياء لاتقولين هالكلام
لمياء سكتت بضيق وهي تلف راسها جهه الشباك
وصلوا للمول وسعود معاهم معطيهم جو يونس
بعد نص ساعه وقفت لميااء :عفااف طالعي هالفستان ياربي يمووت
عفاف وهي تلمس قماشه:روعه والله
لمياء تلتفت على سعود:سعووود متى زواجك نفسي اشتري هالفستان
سعود :خذيه والبسيه في زواج مها
لمياء:لاوالله هذا البسه في زواجك انت
مها : انا راح اشتريه
لمياء:خاااالتي لاتكفين حرام عليك انا حجزته قبلك
عفاف :هذا لايق علي اكثر منكم
سعود :خلاااص احرجتونا عند العالم خذو لكم طقم كل وحده لون
عفاف :هههه اتخيل اشكالنا مطقمين
سعود وهو يتجه لتحت قبل لاتجي نوف :لاخلصتوا عطوني خبر انا نازل تحت




ياسر جالس عند باب الشارع بعد مارجع من صلاه العشاء مع حمد دخل حمد البيت وياسر اتصل بسعود يبي يعرف ايش صار امس
سعود يشرب قهوته وهو يطالع الناس ويسمع صوت الماء معطيه جو مريح باالكفي رن جواله رفعه وهو يرحب بياسر
:شخبارك
ياسر : الحمدالله ها قل ايش سويت امس
سعود بضيق: ماصار شي الموضوع على ماهو
ياسر: اكيد في شي ياسعود
سعود :ماهي متقبلتني باالمره
ياسر :ياالحبيب هذي الحين زوجتك كلمها وطيب خاطرها
سعود :يصير خير ياياسر وينك فيه انت
ياسر : انا باالبيت
سعود:تعال عازمك على قهوه باالمول جالس لحالي والاهل يتسوقون
ياسر : ابشر ان شاءالله بس اشوف الاهل اذا يبون شي وجايك
دخل المطبخ بعد ماصكر من سعود اخذ كاس مويه وبعدها طلع للصاله وجلس عند ندى وريم
ريم تطالع برنامج في التلفزيون ولااهتمت بوجود ياسر
ياسر:وين امي .؟
ندى : في غرفه بدر
ياسر :تبون شي قبل لااطلع
ندى: دام راح تطلع جيب لنا العشاء وانت جاي
ياسر : شرايكم تطلعون معي واحد من اخوياي عازمني وقلت اخذكم معي للمول
ندى :ريم نطلع ؟
ريم وهي ملانه : اي اغير جو شوي اقول لامي تطلع معنا طلعت ريم لامها فوق
ياسر يلتفت على ندى :لوتدري ان سعود اللي عازمني بتذبحني
ندى :هههه وليش عازمك هناك
ياسر :طالع مع اهله
ندى :طيب يله ابروح اجهز نفسي
ياسر يكلمها من بعيد :لاتقولين لها حاجه



بعد نص ساعه دخلت نوف وقبل لاتصعد على الدرج مرت للكفي تطلب له موكا حاسه بعطش وحر من هالجو وقفت تنظر طلبها من كفي Seattle's Best
قربت عند جهه البحيره بتجلس لمحت سعود جالس لحاله ابتسمت بداخلها وهي تطالعه كان سرحان ولاحس بوجودها بالطاوله القريبه
فكت اللثمه لاجل تلفت نظره قربت الموكا عند شفايفها المرسومه بروج فووشي زاد من جمالها سعود بيده جواله ومشغول فيه
انقهرت انه مو حاس بااحد دق جوالها اتصال من مها
:ها دخلتي
نوف:شوي وجايه
مها:يله لاتتأخرين
نوف :اوكيه
حطت الجوال على الطاوله ورفعت الموكا تشرب وعينها على سعود اللي يكلم باالجوال
بعد دقايق قاام سعود متجه ليااسر اللي واقفه وراه ريم وندى
ريم كشرت بوجهها وهي معصبه تكلم بصوت واطي لندى:يووه حتى هنا
ندى تمسك يدها :لاتحرجين ياسر ريوم
وقفت مستسلمه مع ندى يطالعون سعود الجاي لهم
ياسر :الله يحييك ياالغالي
سعود عينه على ريم وبداخله مبسوط بوجودها ابتسم لها ورجع يكلم ياسر :اجل جايب الاهل ها
ياسر يضغط على يده : ياالله خلك كريم واعزمها على عشاء ههه
سعود:ياشيخ خليها باالاول تعطيني وجه
ياسر :رووح لها سلم عليها بتنحرج تسوي شي عند الناس
سعود يتذكر لما عطته كف باالمره اللي راحت ضحك بداخله واتجه لها
وقف عندها وهويبتسم بحب : منوور المول كله ليش ماقلتي انك راح تجين وافرش لك الارض ورد
ندى انحرجت بعدت شوي وخلتهم براحتهم لاكن ريم مسكت يدها بتروح معها
سعوود ماحب يضغط عليها مره :خذي راحتك ياقلب سعود انا ابجلس مع ياسر هنا
نوف تطالع سعود الواقف مع ريم وبداخلها فضول حست بالغيره تاكلها جلس سعود وياسر على الطاوله
سحبت شنطتها بقهر وحطتها على كتفها ومشت لسعود
رفع سعود عينه على الواقفه قدامه
نوف بعصبيه: ممكن توصلني لخواتك
سعود انحرج عند ياسر تمنى يقوم يضربها على اسلوبها استئذن من ياسر ومشى بخطوات بعيده عنه وبعده بعصبيه :كذا زين تتكلمين بهاالاسلوب عند الرجال
نوف:مايهمني
سعود :كلميهم
نوف بكذب:كلمتهم لاكن هم بعيد وانا اخاف اروح لحالي
سعود تقدم قدام وخلاها وراه تمشي وهو يقول لها:طيب ممكن تغطين وجهك
طنشته نوف وخلت وجهها مكششوف :وين رايح تعال من هنا

ندى تكلم ريم:ولااحد راح يفهمك دام ماعندك اسباب
ريم :اسباب خاصه فيني مااقدر اقولها الله يخليك ياندى اقنعي ياسر والله تعبت واخبي هالشي بقلبي واطنشه لاكن حد هنا يكفي
ندى تهدي ريم وتجلس وياها على الكرسي :خلاص ياقلبي ماتهون علي دموعك اكلم ياسر اليوم علشان خاطرك بس تكفين بطلي هاالدموع جاين ننبسط وياك ريم تمسح دموعها وهي رافعه راسها شافت سعود ومعه نوف
عرفت نوف ان ريم تطالعها بظنها هي منار تقدمت بسرعه ومسكت خصر سعود بجراءه
سعود بضيق وبصدمه :نووف ؟؟
نوف وهي مازلت ماسكه خصره :كنت ابطيح

ندى تطالع نوف اللي ماعرفتها ماكانت جايه في الملكه التفتت لريم :هذي اللي معه ماشفتها في الملكه تتوقعي اخته
ريم بضيق وهي تطالع نوف ماسكه خصر سعود وكاشفه عن جمالها اللي الكل يطالعها :وحده من حبيباته قومي قبل لاافجر المجمع واللي فيه
فك سعود يد نوف بعصبيه :نوف وبعدين
نوف تبتسم بنجاح وهي تطالع ريم باين عليها الضيق :سوري سعود تعبتك معي يله انا رايحه هم هنا قريب باي
تأفف سعود من وقاحتها واتجهه لياسر

ريم تمشي بين المحلات سرحاانه وهي تتذكر نوف حست باالغيره ماتدري ليش رغم انها ماحست بااي شعور تجاه سعود يمكن لان نوف جميله وملفته للانتباه
ندى ببتسامه: ريم طالعي لبس النونو المعروض روعه وربي حسيت باالامومه ههه
ريم انتبهت على ندى اللي تكلمها:ايش قلتي
ندى: عارفه انك مو معي
ريم : ندى خلينا نطلع للفيصليه مااقدر اتحمل هالمكان زحمه
ندى عارفه ايش اللي بخاطر ريم : راح يرفض ياسر تعالي نطلع للمطاعم


جلست عفاف ولمياء ينتظرون نوف ومها اللي يطلبون عشاء
بهااللحظه دخلت ريم وهي تطالع الزحمه :ندى مره عالم هنا وين احصل مكان نجلس
ندى :تعالي نطلب عشاء وبعدين نجلس
اتجهت للمطعم وهي تطالع رقم غريب يرن بجوالها رفعت السماعه:الو
سعود بهدوء: ريوم قلبي انتظرك عند الكفي عازمك في مطعم برا المول
ريم عرفت صوت سعود: لاشكرا تعشيت
سعود : طيب صحه وعافيه على قلبك ياعمري مع السلامه
ريم تصكر السماعه وهي مستغربه اسلوبه متغيراللي كان دايم ينرفزها تذكرت نوف مره ثانيه حست باالقهر ودخلت جوالها باالشنطه انتظرت ندى وهي تطالع الناس لمحت نوف من بعيد اللي كانت بيدها العشاء متجهه لجهه الطاولات عرفت انها هي اللي كانت مع سعود مشت بخطوات سريعه تتبعها
ندى :ريم وين رايحه.
ريم تاشر بيدها لندى ان تنتظرها محتاجه تشبع فضولها وشعورها اللي تعتبره سخيف
نوف تمشي وبجنبها مها وهم يسالفون وريم قريبه منهم ماحسوا عليها من الزحمه
نوف : والله مايشرفنا ناخذ ناس كذا مثل المجرمين سعود راح يطلقها وياخذني انا
مها تاخذ نوف على قد عقلها:واثقه مو؟
نوف وهي تضحك بغرور:اكيد دام جدتي مارضت وبعدين سعود راح وتزوج هاللي ماتتسمى لاني رفضته لاكن الحين انا ابيه وراح يتزوجني غصب عن الكل
مها:نوف انتي صغيره على الزواج باالمره عيشي حياتك ولاتفكرين باافكار زي كذا
ريم تسمع الكلام وهي مصدومه وبأستفسار :من هذي ؟وقفت ولاقدرت تكمل مشي وراهم من الصدمه تحاول تعيد اللي سمعته فكرها متشتت تلفتت لناس حست انها تايهه بعدها رجعت لندى اللي تنتظرها ..

ندى:وين رحتي؟
ريم :ها ؟ لابس رحت اتاكد من حاجه
ندى:طيب قلبي اخذي اللي بيدي ثقيل
مدت ريم يدها واتجهت تدور لهم طاوله


الساعه 3 م بواشنطن ...
ماعرف خالد يذوق طعم النوم الليل كل افكاره بمنار وتركي وسعود تمنى انه سأل منار عن اللي بالصوره ان كان هذا اللي تقصده بولدها يمر في باله كثير مسك راسه من الصداع فتح درج المكتب واكل حبوب تخفف عليه الصداع
رجع ظهره وتسند على الكرسي يراجع قراره اللي فكر فيه كثير يتزوج ويستقر ويرتاح راسه من هالافكاار طالع الساعه وبعدها قام للبيت ينام له شوي ويكلم سمر بهاالموضوع

جلست سمر على السرير وشعرها محيوس لسى صاحيه من النوم ضرب الباب خالد : كويس صاحيه
سمر بعيونها النوم: كنت مرهقه مره من البارتي
خالد: انبسطتي
سمر:اووه مره تمنيت انك معنا واعرفك على اصحابي
خالد: المرات الجايه
سمر وهي تبعد اللحاف تقوم تغسل وجهها بعدها طلعت من الحمام وبيدها الفوطه استغربت ان خالد مازال موجود وشكله يفكر
قربت عنده ببتسامه:نحن هنا
خالد:اجلسي سمر ابكلمك بموضوع
سمر تجلس قدامه
خالد:شرايك بدلال
سمر مستغربه من سؤاله:ليش
خالد:افكر اخطبها
سمر بفرحه:وووواااو لاجد كلامي اثر فيك ههه
خالد: خلاص قررت استقر
سمر:احلى قرار حبيبي دلال حبوبه مره واهلها اغنياء
خالد:مرتبطه بااحد
سمر:لا هي تدرس هنا مع اهلها
خالد بتفكير:تتوقعي توافق علي
سمر:غبيه اذا رفضت واحد وسيم مثلك
خالد بحيره:طيب كيف اوصل لها
سمر:انا افاتحها باالموضوع وبعدين تتقدم لها من ابوها
خالد:خلاص اطلعي معها اليوم وفاتحيها باالموضوع
سمر:اوووكي من عيوني لبى انت ماتتصور قد ايش فرحانه



بعد ساعه نزلت ندى وريم لياسر اللي ينتظرهم تحت مع سعود
وقفت ندى بمسافه قريبه شوي حتى ياسر يجيهم
ياسريقرب لهم وهو يكلم ريم:سعود يبيك دقايق
ريم تجاهلته ولفت عينه للجهه الثانيه
ندى:ياسر لاتزيد عليها
ياسر:انا ايش بيدي هو زوجها وحر فيها
ريم بعصبيه:ماهو حر فيني ولااحد له دخل بي طلعت مع البوابه من جهه السياره
سعود عرف انها تضايقت من طلبه قرب لياسر واعطاه الكيس :ماقصرت والله ياالغالي خلوها على راحتها ماابي احد يضيقها
طلعت ندى وراء ريم اللي واقفه بجنب السياره سكتت وماحبت تقول لها شي حتى طلع ياسر وركبوا السياره والجو متكهرب بينهم
لمياء تكلم عفاف هذا اخو زوجه سعود
عفاف بهمس :ايوه خلينا بعيد قبل لايهاوشنا سعود
سمعت نوف كلامهم وهي تضحك بداخلها على الحركه اللي قهرت فيها ريم وان ظنها كان صح

ريم تتسأل بداخلها :ياربي من هذي وليش كانت معه اووف هاالرجال غريب في كل حاجه تعبت منه رن جوالها وقطع افكارها
وبصوت مخنوق:هلاساره
ساره:هلاحبيبتي شخبارك
ريم :وينك ياساره من زمان عنك
ساره:والله ياقلبي انشغلت بهاالظروف اللي عندي تعالي عندي واسهري معي مشتاقه لك
ريم:ساره انا محتاجه لك باالحيل تعالي انتي تعبانه باالحيل مااقدر اجي انا باالسياره جاي للبيت الحين
ساره :سلامتك ياالغاليه طيب اذا وصلتي خبريني واجيك




خلصت منار من شغلها وهي حاسه بجووع طلعت للمطبخ تدور شي تاكله
فتحت الثلاجه كانت فاضيه الا من خبز يابس صكرتها والتفتت تدور شي تشربه تفاجأت بوجود الشغاله وراها رجعت على وراء بخوف :انتي ماسافرتي؟
الشغاله ساكته تطالع منار بنفس نظرتها المعتاده
استغربت منار شافت الشغاله طالعه ومعها شنطتها بتسافر رجعت للعجوز تستفسر منها فتحت الباب بدون تضربه حصلتها بموقف قذر انقرفت منها وهي تعيش مع هالنجاسه رجعت للمطبخ تسأل الشغاله لاكن ماحصلتها اخذت المويه وشربتها على السريع وصعدت فوق وهي منقرفه من ريحه البيت افتحت الشباك تشم هواء نظيف بعدها جلست على الارض تسترجع كل اللي سوته اليوم لمت ايدينه الثنتين على بطنها وهي تفكر بتركي
طالعت السقف وهي ترسم خياله بشوق فجأه طلع له وجه الشغاله ارتاعت فكت يدها بخوف وهي تطالع وجهها غمضت عيونها تطرد هاالصوره لاكن مازلت واقفه بمكانها ومرتفعه عن الارض بمسافه خافت من شكلها تذكرت كلام الشغاله (والله سوي مشكله كل يوم)عرفت ان احد ماخذ هيئتها دخلت راسها تحت اللحاف وهي ترتجف من الخوف وتسمي بالله ..


تاااابع <<



الاحـــد .. الظهر
بيدها الخاتم تتأمله كان منقوش عليها حرف r وشكله انيق دخلته بيدها بعدها رفعت العطر تشمه كان ريحته روعه وباارده فتحت الدرج وطلعت جوالها وهي تشوف فيه رسالتين (ساره :ريوم لاتنسين العصر تكونين جاهزه لاني بعدها ابنشغل .
الرساله الثانيه من سعود( صبااح الحب قمر هاالدنياا ان شاءالله عجبتك الهديه مع انك تستاهلين الدنيا كلها لك هديه انتظر ردك حبيبتي
نزلت عينها على الخاتم اللي محلي يدها سحبته من بين اصابعها ورمته باالدرج وارسلت له(ماني بحاجه لهدياك اكبر هديه راح تسويها لي ورقه طلاقي !!) بعدها اخذت الجوال وهي تاخذ نفس وطلعت تساعد ندى باالغدا

ام ياسر وهي تصكر السماعه من ام الوليد التفتت لندى اللي تنتظرها ايش تقول:وليد مستعجل يابنتي على االسفر يقول مو لازم زواج اباخذها يوم الخميس ونطلع على المطار
ندى بضيق:طيب ليش مايكلمني انا بنفسه مو زوجته حتى رساله مافكر
ام ياسر :ياحبيبتي يمكن انه مشغول
ندى:ماابي اتزوج بهاالسرعه وانا لي حق اشرط يكون لي زواج واعزم الناس
ام ياسر محتاره: خليني اتكلم مع ياسر اذا جاء من الدوام في هاالموضوع
قامت ندى وهي تكتم حزنها للمطبخ
ريم تفتح القدر على الفرن :الله ياالسنعه ايش مسويه لنا اليوم يامجرمه
ندى سكتت وجلست تقطع الخضار بصمت
ريم :عطيني ندى ابسويه انا اتسلى شوي
مدت ندى الصحن لها وكأنها تتهرب بعدها طلعت ...

فتح سعود جواله بعد مارجع من الدوام وهو يطالع رساله ريم انقهر منها باالحيل عمرها ماحست بعشقه لها المجنون سوى رد لها وهومتضايق(ريم لاتخليني اسوي اشياء واتهور والله ماترضيك ابد ومااحد يعترض لانك زوجتي علشان تحسين فيني )
طالعت ريم الرساله وتجاهلته بعدها انتهت من اللي بيدها وطلعت لياسر اللي يتكلم مع امه
دخلت وجلست بهدووء
ياسر :خليني اتكلم معه واتفاهم احس هاالرجال يتهرب مني ولاادري ايش السبب اخذ جواله ورجع يتصل بوليد

وليد جالس مع زوجته في بيته ويحاول يراضيها لاكن كانت ماتكلمه ولاترد عليه من ثلاث ايام من عرفت انها تملك انتبه لاتصال ياسر طلع من الغرفه حتى ماتسمعه
وليد:وعليكم السلام
ياسر :شخبارك
وليد:الحمدالله شخبارك انت
ياسر:والله بخير لايكون ازعجتك بااتصالي بهاالوقت
وليد:خذ راحتك
ياسر: كلمتنا الوالده انك راح تاخذ ندى الخميس
وليد :اي ان شاءالله
ياسر بقهر:وليش ماكلمتني انا
وليد:انشغلت شوي
ياسر: طيب زوجتك مالها حق تجي تشوفها وتتطمن عليها لو باالتلفون ياالغالي
وليد بدون نفس: خلاص زواجي قريب يكفي
ياسر : وليد كأن بخاطرك شي وبعدين اختي حتى مابعد تجهزت
وليد: مو لازم احنا طالعين للمطار على الطول
ياسر: طيب راح نحط زواج مختصر
وليد:مالاداعي مستعجل انا
ياسر :خلاص طيب خاطر اختي وكلمها وتفاهم انت وهي
وليد:يووه خلاص ليش هي موراضيه كان باالاول مارضت بي
ياسر تنرفز من رده: ايش قصتك انت
وليد:ياشيخ مافيني حاجه
ياسر بضيق : طيب نشاور البنت ونرد عليك وياليت الاتصال يكون بيني وبينك
وليد:ان شاءالله بعدها صكر السماعه وهو يطالع زوجته العنود الواقفه عند الباب
عرف انها سمعت كل شي وقف وهو يتحاشى الكلام معها
العنود:خلاص ابستقيل من الشغل وابروح معك
وليد وقف بصدمه: تروحي معي
العنود بجديه:ايوه ولامو من حقي
وليد:وليش ماسويتي هاالحل قبل لايصير شي
العنود: امك مااعطتني فرصه حتى افكر هي سبب المشاكل كلها من الاول رافضه اني اتزوجك
وليد:وبنت الناس ايش اسوي معها
العنود:مو انت مغصوب عليها وتبي رضاي
وليد يقرب عندها وبقهر:العنود ليش تسوين كذا تعرفين اني مااقدر استغنى عنك وابيك تسافري هالسنوات معي وترفضين امي ماكانت تبي اروح هناك واجلس لحالي يعني انتي السبب في كل هذا وقف يطالعها وبعيونه القهر وطلع من البيت قبل لايرتكب جريمه فيها

ياسر يكلم امه:مصر ياخذها يوم الخميس
ريم :يمه مايصير بهاالسرعه
ام ياسر:مابيدنا شي بيفهمها هو
ياسر:وين يفهمها يايمه وهو رافض يجي يكلمها حتى باالتلفون
ريم ماتبي تفارق ندى بهاالسرعه قامت تدور عليها دخلت عليها باالغرفه :ندوو لاتروحين عني
ندى وريم ضامتها:ماهو بكيفي والله
دخل ياسر وهو يطالع ندى :ندى الرجال مصر يوم الخميس يمديك تتجهزين بااشياء بسيطه واكيد ماراح يقصر عليك هو بعدين
ندى وهي ترفع ريم منها : خلاص يادبه انكتمت وبعدها لفت راسها على ياسر : كلمته
ياسر:اي والرجال اعتذر وان شاءالله يعوضك حبيبتي
ندى ماتبي تزيد الهم على ياسر : اوكيه اروح انا وريم نجهز اشيياء اساسيه
ريم:ندو ثلاثه ايام مايكفي ابد
ندى: ماراح اخذ الاشياء بسيطه اليوم نطلع للمشغل وبكره الصباح نتسوق
ريم :انا العصر راح اطلع ازور منار ماراح اطول ابرجع ونطلع مع بعض
ندى:منار وين لبيتهم؟
ريم:نتطمن عليها مااعاد ادري بأي خبر عنها

طلع ياسر يرتاح بغرفته غير ملابسه وانسدح على السرير يتقيل شوي
فكر بخواته وتذكر اسلوب وليد حس بخوف انه يحط اخته بين ايديه اذا كان من الحين اسلوبه كذا مع ان الكثير مدحوه
قلب راسه على المخده وصوره ساره وهي بالفستان تمر على خياله رفع عينه كانه يركز بالصوره غمض عينه وهو يدعي بخاطره تفرج على على سامي اللي حمله هم مايطيقه ابد لاكن صديقه ولازم يضحي علشانه تقلب يمين ويسار حتى يرتاح شوي من هاالتفكير



قبل العصر بنص ساعه العصر
صحى سعود على صوت ابوه يقومه
ابو يوسف :سعود قم يله نطلع وياك على طريق المزاحميه يوسف ينتظرنا عند المزرعه
سعود يجلس بكسل وهو يفرك عيونه بكسل : كم الساعه
ابو يوسف: الساعه 2ونص
سعود: ان شاءالله جاي
طلع ابو يوسف استغل الفرصه سعود ورجع يكمل نومته
لمياء تركب الاغراض بسياره ابوها الجيب
عفاف جالسه في السياره
لمياء:عفاف تعالي دخلي الاغراض معي
عفاف :انا مسويه كل هذا يله دورك الحين
لمياء:مردوده ياالدبه حطت الاغراض بسرعه ودخلت قابلها ابوها :روحي نادي سعود بسرعه
لمياء :طيب ركضت لفوق وفتحت الباب بأزعااج:سعووود
سعود يفز مرتااع :هاااوش صار ؟؟
لميا ماسكه بطنها تضحك على شكله : مافي شي بسم الله عليك
سعود رمى المخده على وجهها :فوتي علي حلم اتمنى اعيشه بالحقيقه
لمياء بفضول:ايش هو
سعود : انقلعي عن وجهي برا
لمياء:طيب نتظرك تحت
سعود :خبري ابوي ابجي وراكم
لمياء :احسن توسع علينا
سعود : اه بس ياسفابهم اللي يحترمون اخوانهم الكبار انتم الحين مافي احترام وتدليع الابمواسم معينه بس ووقت المصالح وهذا وانا بصير ابو عيال بعد فتره من الزمن
لمياء :هههه طيب نسحب كلمتنا
سعود :واسحبي خشتك من هنا في اسرع مايكون قبل لايطير النوم مني
لمياء تبتسم :اووكي نوم العوافي ولاتطول ترى الجلسه ماتحلى الابوجودك

الساعه5:13 العصر
ريم وساره باالسياره مع نواف متجهين لبيت منار
ساره :ريم متأكده
ريم وهي تطالع البيت :اي نسيتي شكله ؟
ساره : من زمان عنه يله ننزل
ريم تفتح الباب وتقرب عند الجرس
دقايق وطلع اخو منار
بعدت ريم بمسافه عن الباب :لو سمحت منار موجوده
عمر وهو مستغرب :مين انتو
ريم :صديقاتها
عمر : ليش تسألون عنها ؟
ريم :حابين نزورها
عمر سكت وهو يطالعهم وبعده نطق :منار من ثلاث سنوات متوفيه بحادث
ريم مافهمت :ايش
عمر :اقول من ثلاث سنوات متوفيه بحادث
ساره تطالع ريم وهي مستغربه من هالكلام
ريم :كيف متوفيه من ثلاث سنوات وانا شايفتها قبل شهر
عمر ارتبك :شفتيها وين؟
ريم :جايه للبيت وكلمتني قبل فتره وانت اخذت الجوال ورديت علي
عمر :انا رديت عليك اظاهر انك مضيعه يابنت روحي الله يستر عليك منار تطلبك الرحمه بعدها دخل البيت
ريم تلتفت على ساره :كذاب
ساره:كيف اتطمن عليها
ريم : اكيد محبوسه ومانعها من كل شي ربي ياخذه هاالظالم يعني ماتت من ثلاث سنوات حرام عليه مايرحم


قام سعود بسرعه ودخل ياخذ شاور تأخر على اهله كثير لبس على السريع وطلع
وقبل لايحرك ارسل لياسر (اختك جننت بي تحمل اي تصرف متهور مني مع تحيات عاشق خبل
ابتسم سعود وهو يرسلها لياسر دقيقه وجاه رد ياسر (هههههههههه خذ راحتك ياشيخ )
ضحك سعود وفي باله اشياء راح يسويها لازم تفهم قد ايش احبها حرك سيارته وهو يتسلى بطاريها على الطريق بعدها ارسل لها(حتى بطريقي اسرح لعالم جنونك اضحك ويفكروني الناس مجنوون )

وصل للمزرعه كانت وسيعه وتفتح النفس نزل وهو يطالع لمياء تلعب باالكوره مع عفاف مافي احد غيرهم المزرعه جديده ولافيها عمال
اتجهه لهم لاكن ابوه وقفه :تعال ساعد اخوك
سعود :يبه متى العمال بيجون
ابو يوسف: بعد بكره تجلس انت واخوك حتى يجون



الساعه 11 الليل رجعت ندى للبيت
حطت الاغراض بغرفتها فصخت الطرحه وقربت للمريا تطالع شكلها بعد مااصبغت ببني غزالي حست ان اللون لايق عليها كثير
دخلت ريم وهي تسحب الاكياس بتعب :اه تعبت باالحيل
ندى وهي تجمع الاكياس:كويس امدانا نتسوق ونخلص نص الاغراض
ام ياسر :هلا حبيباتي
ريم:هلا بهاالنور اللي دخل علينا
ام ياسر تجلس على السرير:طلعتوا للسوق اليوم
ندى:اي يمه خلصت من المشغل مبكر قلت امر السوق ونخلص بعض الاشياء
ام ياسر : الله يوفقك يابنتي والله نفسي اطلع معك واجهز لك لاكن حاسه بتعب ماقدرت
ريم:فديتك يمه يكفي انا عن عشره اشخاص
ندى:ههه طيب انزلي سوي لنا شي ناكله
ريم:حرام عليك المفروض انتي تسوين حارمتنا من عشاء المطعم
ام ياسر:مسويه انا عشاء حبيبتي يله خلصي شغلك وانزلي تعشي


الاثنين الساعه 10 الصباح ...

باالمستشفى ..
بدت ام راشد تتحسن لاكن الاكتئاب ازداد عندها كثير حولها الدكتور للاخصائي النفسي يتابع علاجها
هديل كانت مرافقه معها استئذنت من عهد اللي جايه من ربع ساعه بأنها تطلع للبيت تطمن على ابوها اللي اكيد قلق عليهم وهم خارج البيت ولايدري عن امها خافت عليها تطلع لوحدها قررت تروح معهاا

ندى برجاء:ياسر الله يخليك بس اتطمن على عمتي واطلع وربي ماتأخر
ياسر : ندى عندك شي اهم وبعدين عندها بناتها ماهي محتاجه لك ولااحنا محتاجين لها
ندى: ياسر علشان خاطري
ياسر :طيب دقايق ولاتطولين اتجهه للمستشفى ونزلت ندى التفت على ريم اللي كانت نايمه وراء وشكلها مضحك باالغصب قامت مع ندى
ارسل لسعود (مافي احلى من جلسه العشاق بالكفي على الصبح !!
سعود باالدوام طالع رساله ياسر ولافهم قصده ارسل له (ياسر شسالفه؟
ياسر:انا طالع مع خواتي تعال وادبر لك طريقه تجلس مع ريم <كان وده يكلمه لاكن خاف ريم تصحى

دخلت ندى عند عمتها استغربت ان ماعندها احد قربت منها كانت نايمه تأملتها تتطمن عليها وبعدها طلعت تسأل الدكتور عن صحتها ونزلت لياسر



هديل تحط العصير على الطاوله وتاخذ كاس لعهد
عهد:هديل ياليت احد يطمنا على عماد
هديل : لاتجيبين طاريه هو لاعرف طريق الصواب راح تشوفينه هنا
عهد بتنهيده:ماادري شلون ابقابل ابوي بعد هالسنين وكيف انسى تعامله معنا
هديل: عهوده الحمدالله سبحان مغير الاحوال ابوي غير وربي عن اول
عهد:لما يجي راح اسأله عن امي ابي افهم الحقيقه منه مااقدر اعيش بوهم مستحيل امي تسوي كذا
سمعوا الباب ينفتح عرفت هديل بأنه ابوها جاء ركضت بأتجاه الباب وهي تلمحه يصكر الباب وراه كان طويل وجسمه عريض وعوارضه يكسيها الشيب قربت عنده وهي تضمه بشووق ابو راشد ببتسامه:شخبارك يابنتي
هديل :اشتقت لك مووت رفعت راسها وهي تمسك يده يبه عندي لك مفاجأه داخل مشى ابو راشد وراها حتى دخل الصاله
وقف وهو متفاجأ من وجود عهد ركز نظراته عليها حس بأنها تغيرت كثير ابتسم لها وهو يمد يده
عهد مرت عليها الاحداث بسرعه بدى قلبها يدق طنشت كل شي واسرعت بخطواته له
ابو راشد يرفع راس عهد من صدره وهو يبوسها بحنان :وحشتي ابوك يابنتي
عهد سكتت مو قادره تقول له شي مافي قلبها شي غير العتاب
هديل :يبه تفضل اجلس
تقدم ابو راشد وجلس :طمنوني عليكم هديل وشخبار امك
عهد جالسه بجنبه بصمت وهي تتأمل وجه تغير ابوها كثير حست انه كبر بكثير وبدت التجاعيد على وجه
هديل : الدكتور يقول محتاجه راحه وبس
ابو راشد:لايكون عماد اللي ضيقها
هديل سكتت وهي بداخله تبي تعرف الحقيقه
عهد تشجعت ونطقت :تمشكلت مع زوجه خالي (طالعت بعيونه تبي تعرف ايش رده فعله)
ابو راشد: زوجه خالك ؟
هديل :ام ياسر
ابو راشد حاس ان طااح من اعلى جبل تلفت من غير شعور:هاا؟ ام ياسر
عهد بجديه:يبه صحيح ام ياسر زوجه خالي
ابو راشد حس ان وده يهرب وقف :انا طالع الحين عندي شغل ضروري ابرجع لكم ان شاءالله قريب وقف وطلع بسرعه وعيون هديل وعهد المصدومه من رده فعله عليه
هديل قامت وراء ابوها تناديه لاكن طلع وصكر الباب وراه وقفت في الصاله محتاره:عهد ايش فيه؟
عهد نزلت راسها بحزن :يعني الكلام صار جد ياهديل معقوله امي تسوي هالشي ليه امي حنونه حتى على عماد اللي يضربها ليل ونهار ماتسوي كذا لا والف لا حطت راسها على الكنب وبدت تبكي
هديل : انا راح اتكلم مع ام ياسر ماراح انتظر اكثر من كذا مرت عليها سالفه عماد لما كان يرفع صوته على امه ويقولها ياخريجه سجون حطت راسها :ايه تذكرت عهد اتوقع عماد عارف بكل شي تذكرين كان يسمي امي خريجه سجون الا يعرف كل شي وينه عماد ابي اسأله
عهد ترفع راسها:وين نلقاه فيه ياهديل حتى راشد مايرد
هديل تجر عهد :خلينا نطلع لام ياسر طلبتك عهد
عهد:مااقدر ادخل بيتهم وربي ياهديل
هديل :انا راح ادخل واستفسر منها كل شي
عهد: طيب بس خلينا نرتاح شوي هنا وبعدها نطلع


بغرناطه ..ندى تمشي بجنب ياسر وريم تمشي بكسل وراهم
ياسر التفت على ريم :ريووم تمشين وانتي نايمه
ريم : ابنزل للكفي مااعاد اقدر افتح عيوني كنت سهرانه لحد الصبح
ندى :ريوم مافي وقت نجلس
ريم :اوكي خذي راحتك انتي وياسر دقايق وجايتكم بس اشرب قهوه تطير النوم مني
ياسر :ندى خلك هنا وابنزلها للكفي وجايك
مسك ياسر يد ريم ونزل معها طلب لها قهوه من ستار بوكس ودخلت تجلس كان المكان هادي مره
طلع ياسر وهو يكلم سعود:دخلت
سعود :المشكله هاالحراس موقف بوجهي
ياسر :خلاص انا بسولف معه وانت ادخل بسرعه
قرب ياسر يكلم الحارس ويسأله وبعدها دخل سعود بسرعه
ياسر:طيب مشكور ياخوي
الحارس:العفو اخووي
دخل لجهه سعود وهو يضحك :يااخي عليك سرعه ولافار
سعود بضحك: متعود على هيك حركات
ياسر حس انه مندمج مع سعود ومرتاح له :طيب ترى ريم بستار بوكس جالسه لحالها بس تعال اعلمك بااي مكان علشان ماتفضحنا وتفتح كل الستاير
سعود ضحك وهو يمشي مع ياسر اشر على مكانها وطلع لندى فوق
سعود تخيل شكلها لما تشوفه ابتسم بداخله طالع في شكله يتاكد كان لابس بنطلون اسود وتيشرت ضيق ابيض بين عضلات جسمه فتح الستاره وهو فاتح فمه من الابتسامه العريضه بأستهبال
ريم كاشفه وجهاا وتشرب القهووه رفعت عينها وفتحت عيونها بقوه وهي تطالع سعود يطل براسه مع الستاره كان شكله مضحك
سعود وهو يقلد صوتها:حتى هنا انت هههه
ريم تحط القهوه اللي انكبت على الطاوله بأرتباك وهي تسحب الطرحه على وجهها بعصبيه تقدم سعود بسرعه وبجرأه جلس جنبها وهو يمسك يدها اللي تسحب الطرحه :لاتحرميني من شوفتك
ريم تحاول توقف مسكها بقوه وهي ترجع ظهرها للجدارقرب منها اكثر وضمها انصدمت منه بلعت عبرتها وهي بين صدره
سعود يضمها اكثر له وبصوت كله تعب :اعشقك ولي خلق العشق
ريم تسمع صوته ماتدري ليش مارفعت نفسها وعصبت عليه كانت مستسلمه له حست بشي دافي ينزل على كتفها
سعود رفع راسه وقرب لخدها وهو يبوسها بهدووء حست بأنفاسه تحرق خدها رفع وجهه لها وهي تطالع االدموع اللي خده كان يبكي بلعت ريقها بصدمه ماتخيلت تشوفه يبكي مثل الطفل عندها
سعود كان عينه عليها ماقدر ينزلها ريم انحرجت رفعت يدها بضعف وهي تبعده عنها مسكها سعود وبجديه:بس يكفي لحد هنا لاتعذبيني اكثر
ريم مرت عليها مواقف سعود حست باالقهر انها سمحت له يبوسها وبصوت واطي:رووح عني وقفت وهي تاخذ شنطتها
سعود يوقف ويقرب عندها: ليش ماانتي متقبلتني ياريم عطيني سبب واوعدك اخليك براحتك
ريم بعصبيه:انت تعرف الاسباب اكثر مني
سعود مسك يدها:طيب خلينا نتكلم وياك شوي انا تعبان ياريم وانتي السبب
ريم تجر يدها وبصراخ يسمعونه اللي باالكفي :قلت طلقني انت انسان خليتني مجنونه احد عاقل يتفق مع بنت علشان تجيبني لك باالاستراحه
ومالاداعي اذكرك بباقي الاشياء يكفي امس تتسكع مع حبيبه القلب بحركات بايخه قدام الناس هي تبيك وانت تبيها روح لها
بعدته عنها وطلعت وهي تبكي وتدور على ياسر
سعود واقف وهو مصدوم :اتسكع؟ تذكر نوف اكيد شافتني مع نوف امس فتح الستاره وطلع يدورها لاكن دخلت دوره مياه نساء تغسل وجهها قبل لاتروح لندى وياسر
ماقدر سعود يلمحها بين هالناس دق على جوالها وهو يدور الصوت لاكن فشلت طريقته جلس على الكرسي بحزن وهو يدورها بعيونه بعدها نزل عينه على الجوال وهو يتنهد تمنى يدوس على قلبه ضعيف من ناحيه ريم ماتدري اذا الرجال عشق ايش ممكن يسوي حس باان هاالمول ضيق بعيونه رغم كبره مااحب يتصل بياسر مايبي تزيد المشكله اكثر ويعرف صدق ان ريم معها حق رجع يتصل فيها ماترد ارسل لها (ريم اللي معي امس نوف بنت خالتي والله مابيني وبينها شي ابد بس البنت جريئه ولاتربت ) دخل الجوال بجيبه وقام بيطلع مشى بأتجاه البوابه وهو كاره نفسه مر بجنب بنتين وهو يسمعهم يتكلمون فيه بدلع
البنت الاوله:وه ياحلو الصباح لتصبحتي بواحد مزيون
الثانيه : ياربي يخقق موت
ضحك سعود بحسره بداخله وهو يتمنى يسمع هالكلام من وحده وبس وبعدها طلع من المول يلحق على الدوام علشان يطلع للمزرعه
..


جاسم يتحسس السماعه اللي بأذنه حاس ان سمعه بدى يخف من هالسماعه في هاالفتره وصاير يكرر كلام اي احد يتكلم معه انحرج كثير
حس بحقد على اللي سوته ديم له حتى مناقشته حس ان ديم لها دخل لازم يراجع مع الدكتور حتى يقدم مناقشته
قام يفتح باب الشقه اللي كان ينضرب
:اهلين استاز جاسم؟
جاسم:ايوه
تفضل هاي ازهار طلبت مني انسه اوصله إالك
جاسم يمد يده ياخذ الورد وصكر الباب
رفع البطاقه ( راح اظل وراك حتى تسامحني <ديم)
تأفف جاسم من هاالبنت اللي طفشته خايف يحتك فيها وتجيب له مصيبه ثانيه
رمى الورد على الكنب وطلع للجامعه وبعدها يطلع للمستشفى
في الطريق اتصل بريم حاس بشوق لها انتظر ردها

ريم طالعه على الدرج طالعت رقم جاسم ونست همها :جسووم
جاسم :هلا باالغاليه
ريم :وحشتني جاسم كثيير
جاسم : خلاص شهر وانا عندك شخبار عروستنا
ريم :اممم لاتقول عروس
جاسم :احلى عرووس كمان بس تصدقين ماادري كيف تتزوجين انتي ههه
ريم : باالصدفه والله ولاكان ماودي ههه
جاسم :حلوه بالصدفه ههه
ريم ماحبت تخبره بشي : طمني عليك حبيبي
جاسم :بخير الحمدالله ايش اخبار امي واخواني
ريم : ندى زواجها الخميس
جاسم:ايوه امي اعطتني خبر كان والله هاالاسبوع واجي عندكم لاكن تأجلت مناقشتي لشهر لاكن زواجك ماافوته ابد
ريم بضيق : مااحط زواج وانت موموجود يااغلى اخ
جاسم:اه الحين انا اغلى اخ اجل وين ياسر اللي اغلى شخص عندك
ريم :لازعلانه عليه هذا
جاسم:افااا
ريم :لاامزح كلكم غوالي ربي لايحرمني منكم
سولفت معه دقايق حتى وصلت لياسر وندى وهي ساكته ماتبي تعكر الجو على ندى دخلت تساعدها في اغراضها

وقفت هديل عند باب ام ياسر تضرب الجرس فتح لها بدر:ام ياسر موجوده ؟
بدر يوسع الباب :ادخلي اي موجوده
هديل تدخل لاكن بدر واقف يطالعها وهو يبي يعرف من هي حس فيها ورجع على وراء وقفت عند الباب
بدر وهو يدخل :دقايق واناديها
ام ياسر بالصاله دخل بدر عليها :يمه في بنت تبيك عند الباب
ام ياسر :بنت ؟ وقفت وطلعت للباب :حياالله من جانا وقفت تسلم عليها حياك تفضلي داخل بس مين انتي ؟
هديل :انا هديل بنت ام راشد
ام ياسر كشرت بوجهها لاكن ماتبي تبي تقول شي وهي ضيفه عندها :طيب ادخلي يابنتي داخل
هديل تنزل راسها وتمشي لداخل جلست بغرفه الضيوف تنتظر ام ياسر اللي دخلت للمطبخ تجيب القهوه
دقايق ورجعت ام ياسر مدت القهوه لها
هديل حاولت تتشجع وتتكلم :خاله انا جايه اتكلم معك في شي ضروري
ام ياسر تحاول تكتم غيضها ماتبي تفتح الجروح مره ثانيه هزت براسها ببرود بمعنى قولي اللي عندك
هديل :خاله علميني كل شي صار مع امي وخالي
ام ياسر تتنهد : كل شي قلته لكم
هديل : خاله ابي كل شي باالتفصيل
ام ياسر :وايش بينفع لو قلت كل شي صار بتردون لي ابو عيالي
هديل :خاله احنا ماندري عن اي شي حتى امي الحين ماتنطق بااي حرف مانبي نعيش بلغز فهمينا انتي الوحيده اللي تدرين بكل اللي صار
ام ياسر : امك سوت ذنب والحين هذا جزاها
هديل :خاله لاترديني ابي اعرف كل شي
ام ياسر:من وين ابدى ومن وين انتهي ماضي وصار ولاابي ازيد التعب اللي فيني
هديل : ليش امي قتلت خالي
ام ياسر وهي ترفع عيونها لفوق : ضميرها مات كله من هاالورث اللي تبيه وهو عارف طمع ابوك رفض يعطيها ووعدها يبني له شقق حتى يضمن مستقبلها لاكن كانت وراه من تزوجت ابوك حتى جابتك لاتزوره ولاتعرف عياله قاطعته ماتعرفه الاباالتلفون تطالب بحقها كان ابوك وراها وراها حتى جاء ذاك اليوم اللي زارتنا فيه دخلت للمجلس وياه انا كنت ماني في البيت لاكن رجعت وعرفت انها وياه باالمجلس فرحت بجيتها ولادخلت اسلم عليها حتى اعرف ايش تبي جلست اطالعهم من بعيد بدون يحسون علي فجأه زوجي طاح على الارض قربت عنده امك وهي تسحب يده تبصم على الاوراق وقف قلبي وركضت له هي طلعت بسرعه وبيدها الاوراق مسكت يدها بقوه حسيت انها هي سوت له شي جمعت الجيران عليها حتى تحقق الشرطه وعرفوا انها هي اللي قتلته كانت حاطه باالكاس سم عيشتني بعذاب انا وعيالي قلت لهم ابوكم مات بحادث وخبيت هاالامر عليهم
وبعد سنوات تزوج ابوك وامك مرميه باالسجن ولاهمه ولااهتم فيكم كانت زوجته تتصل فيني يوميا وهي تضربكم
رحمت حالكم وتنازلت بعد هالسنوات عن امك ومن بعدها ماعاد ندري عن بعض حتى شفتها هنا في بيتي
هديل تسمع ام ياسر وهي موقادره تتحمل هاالصدمات كل هذا صار وهي ماتدري مسحت دموعها ووقفت تتطلع خلاص لحد هنا يكفي واكثر سحبت نفسها وطلعت تبكي على حالهم وحال امها واخوانها وحال عهد حست ان كل اللي يصير لهم عقوبه من ربي والسبب امها


طلع المحقق من زيد اللي كان مصر ان سامي معهم في اي عمليه تفجير كلامه كان مناقض لطلال احتار من هاالشخص هو يكذب او صادق
اتجهه لسامي يخبره بكل شي
سامي : بشرني
المحامي : والله ياسامي حاولت احقق معه اكثر من مره نفس الكلام مصر انك كنت معهم
سامي بقهر:الله ينتقم منه وربي مااسامحه لادنيا واخره انا متمسك باامل وحيد هو عبدالقادر يامحامي بس مدري وين احصله
المحامي :ماتعرف عنه اي معلومه
سامي :افترقنا ولاخذت منه اي وسيله اتصال
المحامي :احاول ابحث لك عنه
سامي :تسوي خير يااخوي
المحامي : توكل على الله وانا معك حتى النهايه طلع وترك سامي بين افكاره


الساعه 10 الليل


دخلت ام ياسر على ريم وندى كان المكان هادي الامن ازعاج الدباب بره
ريم متسنده على الكنب وتفكيرها عند سعود واللي صار تذكرت دموعه حست بقلبها يدق تنهدت تاخذ نفس
اما ندى تشرب عصير فرواله وهي سرحانه والتلفزيون طافي
ام ياسر تجلس :ريم قومي لاخوك يطلع الدباب لبرا
ريم تعدل جلستها :طيب قامت لبدر وبصوت عالي علشان يسمع :بدر بس ازعاااج طلع الدباب برا
بدر جاي مسرع عندها وخرت ريم خايفه يصدمها استغربت من هاالولد اللي راكب وراه كان عمره 9 سنوات
قربت عنده وهي تسأل بدر:من هذا
بدر :عاصم اخو وليد
ريم تبوس خده :هلابك حبيبي
عاصم يمسح خده مايحب احده يبوسه
ريم :تعال انزل سلم على زوجه اخوك ولا ماتبي
عاصم ينزل ويدخل داخل مع ريم اللي ماسكه يده
ريم :ندى شوفي اخو حبيب القلب
ندى :بأستغراب من هذا
ريم وهي تقرب عاصم :اخو وليد
ندى استحت وقربت تسلم عليه بعدها سلم على ام ياسر وجلس ودخل بدر معهم
ريم :انا اسمي ريم وهذي ندى زوجه وليد
عاصم :لا زوجه وليد العنود مو هذي
ريم :ههه الا هذي ندى ماقالك عنها
عاصم بجديه :لا انا احب العنود تشتري لي كل حاجه حتى شرت لي ايبود هي زوجه وليد مو هذي
ندى تحسبه غلطان : انت مو اخوك وليد ولد الجيران
عاصم يهز راسه بأي
ريم :اي هذي هي زوجته لش مصر انها العنود هههه
عاصم : لا وليد زوجته العنووود
ندى رفعت عينها لامها :يمه ايش قصده عندهم ثنين اسمهم وليد
ام ياسر :صغير مايعرف
ريم بلقافه:وين العنود فيه
عاصم :في بيتها مع وليد انا اروح لها دايم
بدر : خلاص بهذلتوه بأسلتكم قم عاصم نطلع باالدباب بره
ندى حست بشي ماتدري ايش :ايش اسم اخوانك حبيبي
عاصم يعد اخوانه ببراءه ومن ضمنهم وليد ورائد
ندى :طيب مين اللي متزوج ؟
عاصم : كلهم بعدها قام وطلع مع بدر


الساعه 4العصر بواشنطن
طلع خالد من عند ابو دلال بعد ماخطبها اخذ الموافقه المبدئيه من دلال قبل يومين باقي ينتظر رد ابوهاا
دخل البيت وهو يسمع ضحك سمر جاه فضول يدخل فتح الباب حصل اخته مع جون اللي جالسه قريب منه حس باالقهر من اخته اعطاها نظره وطلع وهو ضايق اتصل بمحمد :محمد سمر بتضيع من بين ايدينا وانا وانت نطالع فيها
محمد:لاتدخلني بهاالمشكله انا واعدت ابوي مااتدخل فيها تحمل اللي تشوف اذا كنت ماتبي تخسر شركتك
خالد: ابوي بيجنني مو هذي تربيه ابد مايخاف على حلاله بعد من هذا
محمد: خلها تتحمل خطاها من هاالشخص والله راح تذوقه بيوم من عنادها ودلعها الزايد
صكر خالد وبداخله يغلي من اللي يشوفه بعد نص ساعه دخلت سمر عليه
سمر:ايش صار قابلت ابو دلال
خالد مارد عليها
سمر:اكلمك
خالد بأنفعال : ايش كنتي تسوين مع جون تحت
سمر بغرور:ماتدخل ابوي بتصرفاتي تجي انت ومحمد تتدخلوا
خالد يمسك سمر :سمر انا خايف عليك
سمر تبعد يده :مااني محتاجه اهتمامك انا عايشه ببلد الحريه لاتطبق قوانين التعقيد علي
خالد :سمر انا مااجبرتك على حجاب ولاشي ولاتدخلت بدخلاتك وطلعاتك لاكن جون هذا راح يجنني
سمر بعصبيه:اووووووه فتحت الباب وطلعت

منارعند المرايا تحرك شعرها اللي امتلى شيب من الهم والخوف اللي تعيشه كبرها الهم عشرين سنه تأملت بشرتها الذابله تذكرت جمالها اللي يبهر الجميع دفنه خالد بيده ابتسمت وابتسمت اكثرر من الشي اللي جاء في بالهااا رفعت منار حاجبها بتحدي
رااح تمووت وانا اللي راح امووتك ههههه حست بشعور الانتقام يكبرعن اول وجاء الوقت اللي تنتقم منه سحبت شعرها على فوق وربطته اخذت العبايه وطلعت لاجل ترتاح من شخص اسمه خالد تنهيه مثل ماخلاهاا تنتهي ....


سعود جالس باالمزرعه وعازم خويه هشام كان ياسر يتصل فيه لاكن مارد عليه خايف انه يضغط على ريم وتقوله كل شي ويصير هو ضده بعد
هشام :ياشيخ قفل جوالك من جيت وهو يدق
سعود يطلع الجوال ويقفله
الحارس لمح منار تنزل من السياره فرح لما شافها وقف
قربت منار عنده :في شقه خالد احد
الحارس :لا لاكن سعود اعطاني المفتاح افتح لك اذا جيتي
منار تحس باالنصر بداخلها :افتح الشقه لي
الحارس :حاضر
صعد فوق وفتح لها الشقه ورجع يتصل بسعود بسرعه يفرحه برجعتهاا لاكن كان جواله متقفل
دخلت منار بسرعه لغرفه خالد قبل لايشوفها احد فتشت بدولابه واغرضه حصلت على مشطه وملابسه حطتهم بكيس وطلعت بسرعه
الحاارس :انتي وين رايحه سعود راح يجي
طنشته منار وهي تركض للسياره ومخبيه الكيس داخل عبايتهااا
منار تكلم السواق:حرك بسرعه ..
حرك السواق بسرعه والحارس يناادي عليها بصووت عااالي:هييييه وقفي يااابنت
ابتسمت وهي تطمن على الكيس اللي بداخل عبايتهااا: نشوف من يعيش العذاب اكثر انا ولاانت هههههه



مٌآ " دٌآمكْ " تُحسْ بْ { آلشٌوقْ } لآ / غبٌتْ } !
وٌمْآ دٌآمْ " قلٌبكْ " .. | لهٌوْ وْ وْ وْ فْ | !
وٌمْآ دٌآمْ " عيٌونْكٌ " .. مْآ سْهرٌتْ إلآ / عيٌونْيٌ | !
كْلهٌآ أربٌعْ : || حْ ر وٌ فْ ||
| إنطُقهْآ | يْآ / ظٌآ آ آ آ لُمْ " !

البارت التــآسع عشر .....

الساعه 3 الليل ...المزاحميه ....
نسيم المزرعه البارد مالي المكان تسند سعود على المركه بعد ماراح هشام وهو يطالع القمر كان مكتمل ومعطي جو شاعري تذكر ان حاتم يعرف رقم ابو خالد من زمان لاكن كيف ياخذه منه بعد اللي صار
جت على باله فكره يرسل له من رقم ثاني يستفسر عنه لعل تنجح هاالخطه ويجيه الرقم نطق بهمس :اخ ياشين لاصارت حاجتك بين نذل
مد يده ياخذ جواله يسليه هاالوقت حتى يأذن الفجر ويجي يوسف ياخذ مكانه كانت المزرعه مليانه محاصيل ويخاف ابوه احد يخربها او يتعرض لها
فتش بجواله بملل وهو يغني وفي باله ريم ويتذكر كلامها لما شافها باالكفي
بعدها ارسل لها ...(تكفى ..
لاصار قلبي بين يديك[ لاتكسره] انتظر دقايق عنده امل انها ترد لاكن خاب دق عليها ولافي رد ارسل من جديد(تصدقين يابعد كلي اني جالس في مكان حلو والله العظيم تمنيتك في حضني ..)
ريم نايمه ولاهمها الجوال اللي عند راسهــآ ...

يوم الثلاثــآء..الساعه 2 الظهر ...

وليد على الفراش عجز يجيه النوم بعد مارجع من الدوام جلس على حيله وهو يتأفف مالقى حل يرضي الطرفين ابد استحاله اخذ العنود وندى وانا مسافر ومستحيل اخلي العنود هنا واروح عنها حط يده على راسه محتاج يفكر الف مره ..
مكالمات العنود ماوقفت من طلع من عندها بعد عنها حتى يقدر ياخذ القرار اللي يريحه تكلم بهمس : لازم أأجل سفرتي وبعدها اشوف ايش اسوي ابكلم ياسر واعطيه خبر <<
باالبنك .عند ياسر..
منشغل بتخزين المعلومات على الحاسب انتبه لجواله اتصال وليد:هلاومرحبا وليد
وليد:كيف الحال ياسر
ياسر:والله بخير ونعمه شخباررك انت
وليد بأستعجال:الحمدالله بخير دقيت عليك ابي اقولك شي
ياسر:امر ياالحبيب
وليد:تراني أجلت سفرتي ...
ياسر:عسى ماشر يااخوي ليش تأأجلت
وليد بكل صراحه:والله ياياسرام العيال معزمه تروح معي للسفر وانا ماابي اظلم وحده منهم
ياسر مافهم:ام العيال .؟
وليد:زوجتي استقالت من شغلها علشان تطلع معي للسفر فقلت ااجل سفرتي حتى اشوف ايش الحل بعدين؟
ياسر منصدم:زوجتك..؟انت متزوج..؟
وليد مستغرب:اي متزوج ؟
ياسر:من جدك انت
وليد:اي يااخوي متزوج لي فتره.شسالفه.!
ياسر:وكلام امك..؟!
وليد:امي ايش قالت؟
ياسر:ووليد ليش ماقلت من قبل انك متزوج اايش اقول لاختي هااا قوول انا لو داري انك متزوج قسم بالله ماتاخذها
وليد ساكت مصدووم ان ياسر مايعرف انه متزوج عرف ان امه كاذبه عليهم
ياسر:شايفينا صغار تخبي امك علينا علشان جيران جداد ولانعرف بعض كثير لاكن والله انا الغبي اللي مارحت اسئل الا ابو سعد اسمع ياوليد اختي مااتوقع بترضى تاخذ واحد متزوج الحين هي القرار بيدها اذا مارضت رح بطريقك والله يعوضها بأخير منك
وليد حس بقهر:والله الحمدالله انها جت منك وطلعتني من هاالهم على العموم ترضى ولاماترضى خلها على قولتك تاخذ اللي اخير مني وورقه طلاقها توصل لها بكره
ياسر يسمع الكلام اللي يقوله وليد وهو مصدوم بعدها صكر ياسر السماعه عض على شفايفه بقهرمن وقاحته وهو يفرك يده ويتعوذ من الشيطان

سعود بسيارته استغرب وهو يطالع رقم الحارس اللي يدق عليه تذكر منااار؟؟؟
:نعم
الحارس :ايوه سعود انتا فينك من امبارح
سعود: انا طالع للبيت في شي..؟
الحارس:اصل شفت منار
سعود وهو مستغرب:منااااااااار جت..؟
الحارس:ايوه فتحت باب الشقه بالليل لها لاكن دقايق وطلعت تمشي بسرعه وركبت مع سياره وراحت
سعود منقهر:ليش خليتها تروح
الحارس :والله مشيت وراها لاكن مامعيش عربيه
سعود وهو يصكر :خلاص خلاص
حط الجوال بيده وهو يسأل نفسه :منار جت وين كانت فيه؟؟؟!!لازم اروح للشقه يمكن ترجع زاد على سرعه السيااره واتجه للشقه...



انتظرت العجوز تنهي شغلها حتى تسألها اذا نفذت اللي طلبت منهاا امس
فتحت الغرفه تشوف اذا في احد جالس ينتظر دوره او لا لاكن مافي احد استغلت الفرصه وجلست عند الجدار وهي خايفه تقطع العجوز من شغلها
لاكن حماسها زاد :خاله
العجوز :لفت راسها عليها
منار بأرتباك:خاله ايش صار بخالد
العجوز:خلاص سويت اللي قلت ولاتنسين الشرط اللي بينا
حست باالفرحه وابتسمت ابتسامه بارده وهي تهز راسها بعدها سحبت نفسها وطلعت :تعذب ياخالد تعذب اكثر مني حست ان لها رغبه تضحك وتسمع العالم ضحكتهاا

ساره وعهد يجهزون اغراض ام راشد واوراقها حتى تطلع
ساره وهي تبعد يد عهد:له ثقيل عليك خليه بأخذه انا
اخذت الاغراض وركبتها بسياره نواف اخوها
هديل من طلعت من عند ام ياسر وهي ماتكلم احد ولاحتى تشتهي تاكل ابد
ساره تلتفت على هديل تعالي ساعديني علشان نركب خالتي باالسياره
هديل وقفت تطالع ساره بعدها قربت وملامحها جامده حتى ماتحمدت لامها باالسلامه صعب تنصدم في شخص اللي ماتحس الامان الا معه
عهد حاسه بأختها لاكن ماتبي تكبر الامور غير ماهي كبيره حاولت تخفي كل شي عن امها وتتبسم بوجهها بحنان
وصلوا للبيت وودعت عهد ساره بعد مااشكرتها دخلت للبيت وهي تطالع امها اللي على العربه قربت عندها تحب راسها وتفصخ عبايتها
دخلت هديل لغرفتها تتمنى تنعزل عن النااس كلهم ماتبي تقابل احد ابد قفلت الغرفه عليها
اخذت عهد اغراضها وصعدت فوق لغرفتها
كان البيت مليان غبار ومكتوم تلفتت تطالع المكان وهي تتمنى تنظفه لاكن تحس بألم بظهرها متعبها طلعت لغرفه هديل حتى تنزل عند امها
:هدوول
هديل :هممم
عهد:افتحي ليش مقفله الباب
هديل بعصبيه:ماابي اشوف احد خلوني لحالي
عهد خلتها براحتها حتى هي ماتقل عنها صدمه دخلت لغرفه امها تجيب لها فراش تنزله باالغرفه تحت بدل ماترقى فوق تعب عليها
دخلت الغرفه اللي بالصاله فرشت الفراش على الارض وفتحت الشبابيك تتهوى طلعت تجيب امها ترتاح
ام راشد تحاول تنطق وتمنع عهد تدفها لاكن لسانها ثقيل عاجزه عن الكلام استسلمت لعهد ودخلت الغرفه
عهد تقرب عند امها :يممه ابنزلك هنا ترتاحين وانا بكون عندك دايم مدت يدها تنزل امها كانت ثقيله وهديل رافضه تنزل تساعدها سحبت امها ونزلتها ببطئ على فراشها وهي تعدل المخده بعدها قامت للمطبخ تجيب كاس المويه تعطي امها علاجها

دخل ياسر للبيت وقابله بدر :ياسر عندي لك مفاجأه
ياسر :مو وقته يابدر وين امي
بدر :طيب باالاول اسمع جاسم جاي الاسبوع الجاي خلاص وافقوا يناقشون رسالته قريب
ياسر وهو يمشي : ارسلت ندى لي وعلمتني
بدر :طيب جاملني مخسر نفسي هالخطوات علشان اعلمك
ياسر:ليه تمشي ببنزين انت علشان اخسرك< دخل للمطبخ حصل امه قرب عندها:يمه مشغوله
ام ياسر:اغسل الرز واخلص
ياسر: ابي اكلمك بموضوع انا جالس بالصاله


خالد فاتح الجريده من صارت السالفه بينه وبين اخته وهي ماتكلمه لف راسه عليها وهي مندمجه مع فلم ومطنشه وجوده
قام وجلس جنبها :سمر ..؟
سمر بيدها كوب القهوه رفعت عينها عليه ببرود ورجعت تكمل الفلم
خالد:ابوي جاي بعد كم يوم
سمر بفرحه نست زعلها:بااابا حبيبي واو مااصدق
خالد فرح لفرحتها:عنده شغل هنا
سمر : راح اسوي له احلى باارتي
خالد: مبسوطه كويس نسيتك الزعل
سمر ماردت عليه
خالد: سمر انتي كبيره واكيد تعرفين الصح والغلط
سمر كشرت بوجهها بأسلوب طفولي ورجعت تكمل متابعتها
ضحك خالد عليها وجلس يتابع معها الفلم
مرت عشر دقايق وسمر تضحك على تعليقات خالد للفلم بدل ماهو حزين قلبه كوميدي فجأه سكت حس بألم فضيع بجسمه فتح فمه ياخذ نفس صرخت سمر وهي تطالع خالد طاح على الارض عند رجلها مغمي عليه نزلت من الكنب وهي تنادي عليه وتصرخ خاااالد خلووود لاتسوي لي مقلب زي كذا مااااااحب.. خاااااااالد لاكن مثل الجثه بين يديها وهي تهزه ركضت وهي تنادي الخدم ينقلونه للسياره حتى تطلع المستشفى



بعد نص ساعه ياسر بغرفه ندى ..
ندى : كان عندي احساس من بعد ماشفت اخوه الصغير امس مو متحسفه عليه دام بها السهوله تخلى عنى الحمدالله كشفت معدنه قبل لااعاشره
ياسر حس براحه ان ندى متقبله الامر : بس حاس اني لي ذنب بهاالموضوع
ندى :الذنب على امه ياياسر انت ماقصرت عزوتي وسندي وواثقه منك
قرب ياسر عندها وباسها مهما كان تظل البنت منكسره لاتطلقت :الله يعوضك بواحد احسن منه ياندى تستاهلين كل الخير
بعدها قام وطلع لامه ..
طالعت ندى الغرفه وهي سرحانه لفت عيونها على اغراضها وملابسها الجديده اللي ماليه الغرفه تنهدت بحزن وهي تشوف فرحتها تلاشت بهاالسرعه حاولت تخفف الامر بين وبين نفسها وتحاول تتكابر
ريم عند امها في الغرفه باين عليهم الضيق وخصوصا ام ياسر ماتوقعت ام وليد بتكذب هاالكذبه بس علشان توافق عليهم
دخل ياسر عليهم وجلس
ريم :ها ياسر قلت لها
ياسر بحزن: صحيح انصدمت لاكن ماتوقعت رده فعلها
ريم:من تملكت وانا احس بداخلها شي وكاتمته ماحبيت اضغط عليها
ياسر يلتفت على امه:يمه لاتضيقين نفسك ياالغاليه وام الوليد لاعاد اشوف رقعه وجهها هنا
ام ياسر ودموعها على خدها:انكسر خاطر بنيتي توها صغيره وتتطلق اه ياحر قلبي عليها حسبي الله ونعم الوكيل عليها وعلى ولدها
ريم: على الاقل انتظر رد ندى يمكن ترضى فيه حتى لو متزوج لها الدرجه تخلى عنها بهاالسهوله
ام ياسر:يمه لاتزيدين على ندى يكفي اللي فيها طلبتك مسحي دموعك وخلونا نروح الشرقيه هااليومين عندي اجازه نغير جو على ندى شوي قومي ريم روحي عند ندى ماابيها تجلس لحالها ونسيها وخلي الامر عادي عندها وعندكم ريم وقفت وطلعت لندى
ندى اللي جالسه على السرير وماده رجلها وباين عليها سرحانه
ريم:ندى
ندى :همم
ريم تجلس عندها وهي تحاول تغير الجو: شرايك نروح الشرقيه هااليومين
ندى تبتسم بحزن:ياليته والله
ريم :ندى صدقيني هذا وليد مايستاهل حتى التفكير فيه انا لو بشوف امه توطيت في بطنها هاالحماره
ندى سكتت وهي تلعب بأصابعها بقلق
ريم بأبتسامه عريض:ندوو وه بس بنرجع وياك للعزوبيه مره ثانيه ههه
ندى تضحك عليها: ريم تبين نذبح امي بدال مانطلع من البيت متزوجات نقعد على قلبها مطلقات علشان خاطري بطلي هاالتفكير
ريم : مو قادره ياندى غصب عني
ندى : انتي ترفسين النعمه برجلينك سعود باين عليه يحبك مره ولا ليش متحمل وحده طويله لسان مثلك لحد الحين
ريم توقف وهي تمسك يد ندى :طيب قوومي ياعسووله لاتجلسن هنا خلينا ننزل تحت
ندى :لاريم خليني شوي لحالي
ريم : ندى علشان خاطري
ندى :الله يخليك ريم شوي وراح انزل
ريم حاسه بندى ضايق صدرها باالحيل ابتسمت لها:خلاص شوي واجي انط عليك بعدها طلعت وهي تصكر الباب وراها
ندى حطت راسها على المخده وهي تهدي نفسها حست ان نفسها ضعيفه ولاقدرت تتكابر اكثر من كذا بعد مانزلت دموعهااا ...
نزلت ريم وجلست عند بدر اللي يلعب بلاستيشن حاسدته على تطنيشه كانت مثله باالضبط لاكن الظروف اجبرتها تشيل الهم بقلبها
حطت رجل على رجل وجلست على الكنب طالعت جوالها وهي تقرا مسجات سعود رفعت راسها تفكرحست انها بدت تتردد بقرارها مو علشانه لاكن علشان امها ماتبي تزيد عليها الهم اكثر:بس احس بخوف تجاه سعود ياربي ارحمني والطف فيني
بدر : ريووم
ريم بملل :نعم
بدر : شفيك ساكته وتحركين حواجبك بسم الله
ريم انحرجت انه باين عليها: مسويه حوار بيني وبين نفسي
بدر :مريضه الحمدالله تعالي العبي معي
ريم : بدر عندي لك خطه يحبها قلبك بتنفذها
بدر :قدااام
ريم :اسمع ياسر بغرفته نايم ابدخل اخذ مفتاح سيارته واطلع وياك لثمامه باالدباب
بدر يرمي اللي بيده : فكره ابليسيه من وين جبتيها
ريم: افا عليك من عقلي الموقر يله جهز الدباب بره وانا بجيب المفتاح
طلع بدر واخذ الدباب وريم اسرعت تجيب المفتاح مرت من غرفه ندى فتحتها بهدوء تطمن عليها حصلتها على السرير ووجهاا على المخده طالعت فيها ثواني بحزن بعدها نزلت لبدر


خالد بين الاجهزه فااقد الوعي سمر ومحمد ينتظرون الدكتور مرت سااعه ولاحد الحين محد مطمنهم
لمح محمد سمر تقووم وهي تسرع بخطواتها فرح انه الدكتور لاكن انقهر وهو يشوف جوون ركضت سمر تضمه وهي تصيح على حال خالد وجون يمسح على راسها نزل محمد راسه يتجاهلهم .. دقايق طلع الدكتور قربت له سمر ومحمد
محمد يخاطبه باالانجليزي ان يطمنه على خالد
الدكتور يمشي مستعجل : جميع التحاليل سليمه هذا شي عجيب ومستغرب لازال فاقد الوعي نتمنى الشفاء له
سمر بخوف:محمد كان يضحك بجنبي مافي شي ابد والله ماادري ايش اللي صار
محمد: راح اتصل بأبوي ينقله بأفضل مستشفى هنا ..
بعد ساعه طلع محمد وجون وظلت سمر عند الباب ماهان عليها تروح وتخليه تمشي بين الممرات وهي تايهه وتدعي بداخلها له
خالد رجع لوعيه طالع نفسه بالمستشفى وهو مستغرب ايش اللي جابه حاول يحرك يده ماقدر حاول يحرك رجله حاول يرفع راسه يتأكد اذا رجله فيها شي لاكن حتى راسه مايحركه
ركض الممرض للدكتور بعد ماشاف خالد فتح عيونه بعد هالساعات
دخل الدكتور وهو يطمن عليه مسك يده ويسأله عن حاله ..؟
خالد طالع الدكتور بعيون تعبانه وهو بيسأله عن اللي جابه هنا لاكن حتى النطق فقده الدكتور يكلم خالد ينتظره يجاوب عليه ماقدر يسمع الدكتور يشوف شفايفه تتحرك لاكن مايسمع ايش يقول حس بتعب قوي يجي ويروح بجسمه غمض عيونه وهو يتألم بدون مااحد يحس عليه الاجهزه تبين كل شي سليم يتعذب لاكن مااحد يحس فيه
طلع الدكتور يكلم سمرويطمنها دقايق ودخلت سمرتبكي عنده طالعها خالد بأستغراب وهو مايدري ايش فيه
سمربخوف :طمني عليك خالد خوفتني عليك
خالد يطالعها وهو مصدوم مو قادر يتكلم
سمر :خلودي رد علي لاتخوفني اكثر
سمر تقرب لدكتور تسأله عن صحته
الدكتور : سليمه جميع التحاليل
سمر تبتسم وترجع لخالد:تدلع علينا
خالد نزل دمعه من عيونه حس ان وده يموت ولايعيش هذا الالم
سمر تطالع دموعه :خالد يألمك شي..؟
مافي اي ملامح بوجه تدل انه يتألم
غمض عيونه ..سألت سمر الدكتور انه ليش مايرد ولاعطاها الرد لانه مايعرف ايش فيه باالضبط ...
خالد يصرخ بداخله ويتألم من هاالالم اللي يجيه يفتح عيونه ويغمضها كأنه يطلب منهم يساعدونه لاكن ماحد فهم عليه سوى انهم يطالعون دموعه ...




العصر ..جهزت عهد الغدا وطلعت لغرفه هديل تناديها تنزل لاكن كانت رافضه تطلع من الغرفه
عهد:هديل امي الحين محتاجه لنا
هديل: مااقدر احط عيني بعيونها ماااقدر صدقيني
عهد تتنهد:هدول علشان خاطري لاتزيدين على امي
هديل بعناد: خليني ماراح انزل ابد
عهد بعصبيه: براحتك
دخلت لامها وهي ترفعها حتى تجلس وتأكلهاا كان بداخلها كلام كثير لامها لاكن ووين وامها ماتنطق بأي حرف
اشرت عليها امها انها تبي تروح للحمام(اكرمكم الله) احتارت عهد كيف تساعدها ركضت للعربه وقربتها لامها نزلت لعندها وهي تحاول توقفها ام راشد تهز براسها معنى لا لاكن اصرت عهد عليها حتى رفعتها على الكرسي

ام ياسر تدور على ريم في البيت كله ولاحصلتها دخلت على ياسر تصحيه للصلاه ياسر مارد عليها هزت بقوه :قوم ياسر يله الحق على الجماعه ترى اختك ريم ماهي باالبيت شكلها طالعه مع بدر مفتاح السياره معك ..؟
ياسر يدوره على الطاوله :وينه كان هنا اكيد هو ماخذه وطالع معها
قام للغساله يتوضى ويدق على بدر
ريم مع بدر على الدباب كان يفحط فيها وهي تصرخ وتضحك ولاهمهم هاالشمس اللي تصقع فوق روسهم
بدر :ريوم ياسر قام هذه يتصل
ريم :يله خلاص خل نرجع صار لنا ساعه وانا طالعين
بدر :يوه ارجع وانا ماامداني اجي يله بس طنشيه ضغط على الدباب واسرع بأعلى سرعه
ريم :هيييه لاتسرع كذا ياالدب خفف بطير
بدر يضحك على صراخها وبفحط بااعلى سرعه فجأه انقلب الدبااب وريم وبدر عليه تقلب على التراب كم مره حتى وقف
صرخت ريم من الالم الدباب طاح على رجلها وبدر فوقها
بدر تحرك وهو يرفع الدباب وقام وهو يضحك على ريم اللي كلها تراب
ريم وهي تصيح:ليش تضحك وخر عني اه رجلي تألمني
بدر يقرب عندها ويمسك يدها :قومي
ريم وهي تتألم:مااقدر رجلي
بدر يرفع عبايتها ويطالع رجلها :اي وحده تألمك
ريم:اليمين
بدر يسحب بنطلونها وهي يدور اذا فيه جرح اولا
بدر:مافي دم ..؟
ريم تصيح وهي تبعد يده لايضغط عليها
بدر :طيب خلاص بنرجع للبيت قام ودخل الدباب للسياره وقرب لريم يحاول يخليها توقف
ريم ترجع تجلس :مااقدرر
بدر :ياربي طيب شلون نرجع شوفي ياسر كسر جوالي ابرد عليه :الو
ياسر:ماتقول لي وين طالعين
بدر: طالعين للثمامه
ياسر بصراخ:ثماامه وانت وريم بس صاحي ولامجنون
بدر : ياسر ريم رجلها تألمها
ياسر:عطني ريم اكلمها
بدر :تصيح ماتقدر تكلمك
ياسر:ليش ايش فيها
بدر:انقلب فينا الدباب
ياسر:ياارب ثبت العقل فيني وماخذ الدباب بعد طيب يابدر ان ماخذت هالدباب وبعته مااكون ياسر تعال بسرعه الحين
بدر :مالي دخل هي اللي قالت ودني والحين ابرجع بس ماتقدر تمشي وش اسوي
ياسر:ودها المستشفى يمكن فيها كسر
بدر :طيب
ركض للسياره وقربها لريم حتى تقدر تركب...


عهد بعد مارجعت امها لفراشها حست بألم يدها على بطنها :آآآهـ مشت بسرعه وجلست على الكرسي اللي عند الدرج ترتاح بدا الالم يزيد طالعت الدرج كيف ترقى مافيها حيل حتى توقف تمالكت نفسها وقاامت تمشي وترقى درجه درجه بخفيف حتى وصلت لغرفه هديل ضربت الباب وصوتها وهي تتألم وصل لهديل هديل قامت بسرعه
فتحت الباب :عهد شفيك
عهد:ماادري احس بمغص وظهري يألمني
هديل :بسم الله عليك تعالي ارتاحي
عهد :لاامااقدر هديل ابي اروح لدكتورتي مااقدر اتحمل
هديل:لك موعد باالمستشفى
عهد:المفروض امس لاكن مارحت لها
هديل :خلاص هيا نروح
عهد:بس امي من يجلس عندها
هديل:ماراح نطول نرجع بسرعه خذت عباتها ونزلت على الدرج وهي ماسكه عهد
عهد ماقدرت تكمل جلست وهي تصيح ويدها على بطنها
هديل :خلاص ياقلبي تحملي بنطلع للمستشفى الحين
عهد: مااقدر هديل ..
هديل ارتبكت اسرعت لجوال عهد تدق على الاسعاف
بعد مادخلت المستشفى انتظرتها ...دقايق وطلعت الممرضه معها كيس دم
هديل :ايش فيها ..؟
الممرضه : الجنين نزل ومحتاجه دم ضروري هديل تتأكد من اللي سمعته عهد سقطت غمضت عيونها مب مصدقه سندت راسها على الجدار وهي تتنهد انتظرت حتى الدكتوره تخلص وتدخل تتكلم معها مرت عشر دقايق وبعدهــآ دخلت
الدكتوره تكلم هديل :انا حذرتها ماتشيل شي ثقيل وتهتم بالغذاء الصحي لاكن مااتبعت كلامي ابد الجنين ضعيف باالمره واجهضته
هديل بضيق : والله يادكتوره حاولت معها طمنيني على صحتها..؟
الدكتور:راح نسوي تنظيف لها وتطلع ان شاءالله بصحه وسلامه
قربت هديل لعهد: الله يعوضك حبيبتي والحمدالله على السلامه
عهد تفتح عيونها بتعب طالعت هديل ورجعت تغمض عيونهااا
هديل تبوس راسهاا وجلست بجنبهاا وهي تتمنى ترسم السعاده بطريق عهد لاكن مافي يدها اي شي
رجعت تنام عهد من الابره المهدءه ...
قامت هديل تتصل على ساره لاجل تجي عند عهد وهي تروح لامهااا..



الساعه 5 م
رجع بدر للبيت وهو ماسك ريم اللي ملفوف على رجلها بسبب الكسر دخلو للصاله
ام ياسر شهقت وهي تشوف ريم :ياويلي شصار على بنتي
بدر ماسك ريم تركها بسرعه وهو خايف من امه ...ريم ماقدرت تسيطر على نفسها وطاحت على الارض
بدر ماقدر يمسك ضحكته على شكلها وهي تطيح
قرب ياسر وهو يمسك اذن بدر: خبل خبل تتركها شفها طاحت على الارض بسببك
بدر يوخر يده عنه :شدراني خفت من امي تعطيني كف على وجهي وتركتها
ريم على الارض تصيح :يالدب الله ياخذك
ياسر يرفعها من الارض وهو ماسك ضحكه لايضحك عندها وتزيد صياح: تحملي اللي جالك هذا جزاء اللي يطلع من دون اذن احد
جلسها على الكنب وقرب لبدر عطني مفتاح الدباب
بدر:لاياسر الله يخليك اخر مره والله كله من راس ريم
ياسر بجديه:قلت عطني المفتاح قبل لااشب باالنار فيه
ريم تطلع لسانه من بعيد تبي تقهر بدر
بدر :والله لو تبيعه ان انتحر
ياسر وهو يسحب المفتاح منه:روح اقرب عماره وانتحر ماعاد فيه دباب من زمان وانا متحملك وداري عن تفحيط باالشوارع والكل يشتكي وانا صابر بس لحد هنا يكفي
بدرعينه على ريم اللي تزيد عليه بحركاتها اللي تقهره قرب عندها بضيق ومسك رجلها بقووه وهي تصرخ
ياسر:بدرررررر
طلع بدر بسرعه من البيت وهو زعلان



الساعه 11 الليل ...في بيت ام ياسر

ريم جالسه تحت ممنوع ترقى لفوق بسبب رجلها دخل ياسر وبيده العكاز اللي جابها لريم
ام ياسر : الله يعطيك العافيه ياوليدي
ياسر وهو يجلس : يله خذي هاالعكاز ياالعجوز هههه
ريم تعطيه نظره : قاتل الله الشماته هذا وانا اختك الغاليه وتقول كذا اجل ايش يقولون الحساد فيني تأشر على بدر
بدر ضايق ولاكلم احد معترض على الدباب مطنش الجميع وعينه على البلاك
دخلت ندى اللي من الظهر بغرفتها واجبرتها امها تنزل تحت
ياسر يرحب فيها بصوت عالي:هللااااا بالغاليه هلا باللي لها فقده اليووم
ندى تحط يدها على فمها :ريييم
ريم تمثل انها تصيح على حالهااا
ندى :يوه ايش جاك امي تقول انها ملفوفه رجلك ماتوقعت كذا
ياسر وهو يضحك :ماعليك منها حصان هذي بعد كم يوم تشوفينها تنطط
ريم ترفع عكازه وتضرب به رجل ياسر:قول ماشاءالله ياالسخيف

ندى تجلس وباين على وجهها ان بكت كثير : قولي لي السالفه باالتفصيل
ريم :ماعندي تفصيل عندي جاهز وبس
ياسر :هاها ياسمجك ياشيخه
بدر يوقف :يوووه ازعااج
ريم ترفع عينها عليه:خير ياابو الشباب علشان ماحد عطاك وجه وراضاك معصب
بدر :انقلعي عني ليتني مكمل وكاسر لسانك لك
ريم بصوت عالي:يامال الكسر في رجلينك الثنتين
ياسر :بس بس ياالعجيز يااعليك ادعيه جااهزه ماشاءالله اتركيه ضايق لاتردين عليه
ريم فيها العبره : النذل حرمني اتهنى مثل الناس باالعطله
بدر رجع يطل براسه يقهرها:حتى الشرقيه ماراح تروحين لها ها ها هااااي

ياسر :معليش ياريم ولاتزعلين علينا تراني طالع وياندى وبدر الشرقيه
ريم بصراخ:والله لااروح لو اني ازحف على بطني

ام ياسرتدخل وبيدها العشاء :بس ياياسر لاتضايق اختك
ياسر: يمه تفاهمي وياها هههه
ام ياسر :تعال تعشى وراك سفر الصبح
قامت ندى وياسر يتعشون
اخذت ام ياسر عشاء بصحن وحطته لريم :يله حبيبتي كلي علشان تتقوى عظامك
ريم :ماابي
ياسر : ماينفعك العناد انا رايحين رايحين
ريم تصيح مثل الصغار واخوانها يضحكون عليهااا ...

ساره يدها على خدهاا تطالع عهد وجهها مصفر وشاحب نايمه بعد مااخذت المهدء وتتذكر كلامها مع سامي راح اسميه سامي وسامي يقول اسميها عهد ابتسمت بحزن وهي تتكلم بداخلها لاسامي وعهد رجعوا لبعض ولا عهد وسامي انولدوا مسحت دموعهاا على هاالكلمه وهي تشوف عهد تفتح عيونهاا قربت عندهاا وهي تلمس شعرهااا وتبتسم لهاا رفعت عهد يدها ومسكتها ساره عهد بتعب :سامي ؟
ساره :هدي ياقلبي
دخلت الدكتوره وبيدها عصير البرتقال
رفضت عهد تشربه وساره تحاول فيهاا ...حتى شربت قليل منه وبعد ساعه سمحت لها الدكتوره تطلع ...
وشددت عليها ترتاح كثير

تااابع<<




الاربعااء ..الساعه 7 الصباح ...
قامت ندى تفتح شباك الغرفه خذت نفس بطيئ حتى تغير من نفسيتهاا مشاعرها بارده تجاه وليد لاكن تحس بأنكسار بقلبها انها تشيل اسم مطلقه وهي في هاالعمر حاولت تغير مودها شوي جهزت ملابسها بالشنطه وطلعت تصحي ياسر وبدر وتنزل تصلح فطور
ريم سهرانه على فراشها عند التلفزيون بالصاله :من اللي في المطبخ..؟
ندى تسمع ريم:ندى
صلحت الفطور وطلعت لريم ..
ندى:سهرانه
ريم:ليش قايمه مبكر
ندى :علشان بنمشي للشرقيه
ريم : الله يسامحكم
ندى : هههه خلاص ياسر واعدك ياخذ اجازه يوديك مره ثانيه مايهون علينا زعلك
دخل ياسر :صباح الخير جهزتي اغراضك
ندى :اي خلصت
ياسر يجلس على الطاوله :نادي بدر
ندى :خلاص جاي الحين
بعد نص ساعه الكل جاهز وريم مقهوره خصوصا من بدر اللي تسبب عليها وفي الاخير هو اللي تهنى
ياسر:يله يمه تامرين شي
ام ياسر:لاياحبيبي لاتسرع واذا وصلت دق علي
ياسر:ريم تبين شي نجيبه لك
ريم بضيق: لا
بدر: يمه سامحينا شكلنا ماراح نرجع لك من عين ريم
ريم رفعت عكازه وضربت راسه
ياسر :دواك ياالحبيب يله قدام قبل لاتكمل علينا كلنا بهاالعكازههه




مسك العسكري يد سامي بعد ماعطاه خبر بزياره توقع احد من اهله مشى حتى وصل لغرفه الضابط اللي بااخر الممر
طلال جالس بعد مااخذ الاذن بزياره سامي قبل لايتم عليه الحكم وقف وهو يطالع سامي الواقف عند الباب وبجنبه العسكري
سامي متفاجأ بوجود طلال طالع في وجه بنظرا عتاب وحقد بنفس الوقت
طلال يقرب من سامي حتى وقف قباله :سامي
سامي واقف بهدوء وعينه عليه
طلال نزل راسه وبرجاء:طلبتك ياسامي سامحني طلبتك
سامي ساكت وفي قلبه شي اكبر من انه يسامحه
طلال :ادري ان كل اللي فيك بسببي لاكن ابيك تسامحني وانا اعترفت بكل شي للشرطه وخبرتهم انك بريئ وانا اللي تسببت عليك انا تبت ياسامي من كل شي عسى ربي يغفر لي لاكن ماهان علي اموت وانت ماسامحتني
سامي ركز نظراته اكثر وبعدها نطق بجديه وهو يعطيه ظهره بيطلع : الله لايسامحك ولايحللك ياطلال عيشتني بذل واهانه وهم وتبي اسامحك بهاالسهوله فرقتني عن هلي واحبابي ودراستي وضيعت مستقبلي ايش يفيد لو سامحتك بتطلعني من هنا بيفرجون علي مايفيد اي شي
طلال مشى بخطوه يحاول يمسك سامي لاكن اسرع سامي وطلع وخلاه وراه لعله يذوق ماذاقه ...





العصر... طلع سعود من الشقه فقد الامل ان منار ترجع طلع للبيت يتجهز بعدها اتجه لريم
وقف عند الباب يرن الجرس طلعت ام ياسر له دخل وهو يحب راسها (ياسر اعطاه خبر عن ريم واعطى امه خبر ان سعود راح يجي يطمن على ريم ..)
سعود:شخبارك خاله
ام ياسر:هلا الله يحييك زارتنا البركه والله.. ادخل ياولدي مافي احد هنا
دخل سعود الصاله وبيده قاتوه وورده حمراء جوري...

وقف سعود وهو يطالع ريم جالسه على الكنب وباين عليها المملل عارف انها متضايقه من ياسر اللي راحوا وخلوها
(ابتسم لها )
ريم طالعته بنظرات فييها خوف ووربكه من وجوده ولاحول لها ولاقوه حتى تطلع مافي مفر منه هاالمره
(حط القاتوه على الطاوله ووتقدم لها )
ريم حاولت توقف وتطلع ماتتحمل وجوده ابد
سعود يضحك على شكلها وهي تبي توقف ولاقدرت:مافي مفر ابد ابد ههههه انا بروح احب راس بدر قدر يربطك لي
بلعت ريقها جتها العبره رفعت صوتها تنادي على امها
جلس بجنبها وحط يده على فمهااا وهو يضحك : امك متعاونه معي هالمره هههه
ريم تطالع سعود كان لابس قميص كاروهات سماوي وبني وبنطلون بني ومرفع اكمامه وعطره مالي المكان حست باالبروده بااطراف اصابعها
رفعت يدها وهي تنتفض تسحب يده من فمها بعصبيه
مسك يدها سعود :الحمدالله على السلامه يادلوعتي ماتشوفين شر
لفت راسها للجهه الثانيه تتجاهله
سعود وهو يمد يده على رجلها يتطمن عليها
ريم رفعت العكاز بخوف :بعد عني
سعود :ههههههههههه والله ياسر مخوفني من عكازك يقول صاير سلاحك هااليومين
ريم :قوم اطلع من هناااا
سعود : لا يا قمر جالس جالس الله لايعوق بشر
ريم بضعف: سعود
سعود فز قلبه وريم تناديه قرب اكثر لها:ياحلو اسمي من منطقك
ريم بهدوء: اطلع من حياااتي ماعرفت الراحه من عرفتك
سعود مصدووم وهو يسمع هاالكلام :ريم وانا ماعرفت الحياه الابوجودك
ريم تسحب رجلها تحاول توقف
سعود يمسكها :ريوم لاتتعبين نفسك انا جاي اتكلم معك كلام وراح اطلع من البيت ولو تبين من حياتك طلعت بس اسمعيني
ريم تجلس وهي ساكته
سعود بهدوء : ريم لو ترضين علي والله احط زواجي اليوم قبل بكره من الفرحه صدقيني انا اسف على كل اللي سويته غلطت وكل انسان يغلط ويلعب بعقله الشيطان كنت اتسلى وماتوقعت اني انا بروح ضحيه هااللعبه بس انا الحين بطلت كل شي حتى ربعي تركتهم كلهم ولاعاد اخاوي الاالطيبين اذا كنت شاكه فيني اني اخونك مع احد ثاني فأقولك ماكانت لي علاقه مع اي بنت ولاعمري حبيت احد اصلا ماعرفت الحب الامنك اما اني انا اللي جبتك للاستراحه فأحلف لك باالمصحف
اني مالي ذنب هو كل من حاتم اللي جالس افضفض له لاكن هالخاين سوى هالشي من وراي انا لو اي احد بمكاني راح يسوي اللي يبي معك لاكن خوفي من ربي يمنعني وهذا انا رجعتك للبيت بدون لااتعرض لك ريم وين القى زيك بنت متربيه جلست ايام وانا احاول اكلمك ولااكلمتيني انت اللي اوثق فيك من بين كل البنات ماخنتي ربك ولاخنتي هلك دخلتي قلبي ولاصرت احبك وبس اعشقك اعشقك ياريم
ريم تسمع الكلام وعينها على الارض
سعود :ريم ردي علي لاتعذبيني بسكوتك
حست ان عقلها متشتت موقادره تستوعب اللي جالس يقوله
سعود يلف خدهاا :ريم ..
ريم تبعد راسها محتاجه تسترجع اللي قاله وتجلس مع نفسها :خليني بحااالي روووح عني
سعود بحزن :حتى بعد اللي قلته ياريم؟؟ ..
جلسوا دقايق ساكتين وبعدها حس انه فقد الامل وقف سعود :ريم ابيك ترتاحين بحياتك كلها
مشى يطلع وقلبه يبكي انها مقرره تتركه مع ان كل شي قاله لها ...كانت خطواته خفيفه وبطيئه للباب متعمد يتمنى تناديه وتقول سعود وقف انا ابيك لاتتركني..!!
لاكن خاب ظنه لف راسه عليها وهي تمسح دموعها ماقدر يطلع بدون حتى مايودعها راح يسوي اللي يرضيها ويتركها بس يشبع منها في اخر لحظاته معها ...اسرع بخطواته لهااا وجلس على الكنب يضمها بقوووه وهو ساااكت
ريم تبكي في حضنه ماتدري حست شعور جديد انولد تجاه سعود مدت يدها له من غير شعور وضمته لها اكثر ...
سعود انصدم ان ريم تضمه كذا رفعها من حضنه بسرعه وهو يطالعها يدور اي ملامح تدل انها موافقه عليه لاكن مالقى الا صد وجهها
:ريم ..؟
ريم بعصبيه:ابي اجلس لحالي روح من هنا
سعود حس ان اللي صار من شوي يتخيل له طالعها دقايق وريم معطته ظهرها وقف :ريم راح يصير اللي يرضيك بعد اياام ..
طلع من البيت...وهو يرفع راسه يشم هواء حس بخنقه على صدره ركب السياره وفتح الشبابيك كلها وهو مسرع على طريق ولايدري وين يرووح
بس يطلع من الرياااض كلهااااااا


هديل تدق على ابوها ومقفل جواله دقت على راشد رفعت السماعه لاذنها تتظر الرد
:الو
هديل :راشد
راشد:مين معي..؟
هديل:هديل
راشد:هلا هديل
هديل: ليش ماترد ؟
راشد: ادق على جوال امي مقفل
هديل :كنت ادق عليك من الرقم هذا
راشد:معليش هديل ماارد على الارقام الغريبه دايم
هديل : راشد متى تجي محتاجينك؟
راشد:حاولت ابكر وقت رجعتي ان شاءالله جايكم قريب
هديل خبت عليه كل شي حتى يرجع :خلاص انتظرك
صكرت منه وراحت لعهد اللي منسدحه على الكنب ..
هديل :عهوده محتاجه شي ..؟
عهد تطالعه ببرود وتهز راسها بلا
لفت هديل ظهر بتطلع على الدرج ..عهد تنادي عليها
هديل تنزل وتقرب عندها:نعم عهد
عهد :خليك قريبه هنا امي محتاجه لك
هديل تطالع غرفه امها وهي تتنهد وبعدها جلست


بعد يومين في بيت ام اياسر يوم الجمعــــه
ريم ..ماتدري ليــش هاالتنـآقض اللي فيهاا تضارب مشاعر بداخلها تحس قلبها بدآ يميل له وعقلها يخوفهـآ رفعت جوالهاا وهي تنتظر منه اي رسـآله لو حتى دقه لاكن من طلع يوم الاربعاء ماله حس حست انها فقدت ازعاجه بالجوال ومسجاته محتـآجه وجود ندى بجنبها حتى تكلمها بكل شي خبت عليهـآ :يمــه
ام ياسر :لبيه
ريم:كم باقي ساعه ويوصلون اخواني طفشت من حآلي ..
ام ياسر :خلاص بيجون الحين
دق جوآلها برساله ريم لفت راسها بسرعه ظنته من سعود لاكن كانت من ساره انها راح تزورها اليوم ..
حطت يدها على خدها وهي تطالع امها اللي تخيط
:يمه..ابوي كان يحبك قبل لايتزوجك
ام ياسر رفعت راسها مستغربه سؤالها: ليش تسألين
ريم :بس كذا ابي اعرف
ام ياسر:لا طلبني من بيت هلي والحب يجي بعد الزواج
سمعت الباب ينفتح لفت راسها وهي تشوف بدر داخل
بدر يحب راس امه :والله يايمه فاتكم ونااسه احسن سفره بحياتي وناااسه وناااسه(متعمد يقهر ريم)
ريم تطالعه نص عين:والله الوناسه اني جالسه البيت بدون ماشوف وجهك
بدر يضحك ويقرب يسلم عليها وبعدها دخل ياسر وندى ورجع للبيت الحياه من جديد...


حرك الملعقه على المكرونه وهو سرحان مزاجه من يومين مورايق ابد قرر يبعد عن ريم هاالفتره اذا يقدر وبعدها يكلم ياسر ينفصل عن اخته ضغط على قلبه حط في باله يمكن السفر يخفف عليه ويقدر يتناساها بعدها رفع راسه وهو ياخذ نفس
سعود:يبه ابطلع لابها مع اهلي
لمياء تحط الملعقه وهي فرحانه
ابو يوسف : خلاص مدام العمال جو خذهم ووسفرهم
عفاف:نبي كندا
سعود: مع زوجك ان شاءالله
لمياء:انا ابي ماليزيا ماابي ابها ولاتبي تودي ريم لها ..
سعود دق قلبه بطاري ريم طالعها بنظره بارده كأنه جرحته بلع ريقه وهو يوقف
عفاف: طيب متى سعود
سعود يتهرب مايبي يبان شي بوجهه :رايح ادور حجز باالمطار اذا نقدر اليوم بس رجاااء ماابي خالتي تطلع معنا ...




المغرب ساره وريم وندى مجتمعين
ندى بحزن: وكيفها عهد الحين
ساره : متحمله وصابره
ندى :ساره تروحين لعمتي..؟
ريم تضايقت : ندى صكري الموضوع جالسين ننبسط
ندى اعطتها نظره ورجعت تكمل سؤالها لساره
ساره: صحتها بدت تتحسن
ريم تقطع السالفه:ساره اشربي قهوتك حبيبتي
دقايق دخل ياسر وهو مايدري بوجود ساره
ندى :يااسر سااره.
ياسر بدون شعور لف وجهه عليها وهو يطالعها
ساره انحرجت وخبت راسها وراء ريم
طلع ياسر وهو يبتسم بداخله بفرحه
ريم تسحب شعر ساره من وراها :خلاص راح
ساره خدودها حمراء قامت تعدل جلستها
ريم تضحك:هذي نعتبرها شوفه شرعيه
ساره : دبه..
ريم :ههه لايقين على بعض ياحبوبه
ساره تغير الموضوع وهي منحرجه ...



جاااسم انتهى من مناقشته واخذ ممتازه حس بفرحه تملي عليه بهاالعالم حط ملابسه باالشنطه حتى يتجه للمطار للسعوديه ماخبر اهله انه راح يجي اليوم خلاها مفاجأه
سامر :خلصت .؟
جااسم:يله نطلع
ركب معه للسياره بأتجاه المطار
سامر:جاسم شوف من ورانا
جاسم يلف راسه وهو يشوف ديم :شكلها جايه معي للسعوديه بعد ههه
سامر ابتسم بحزن وسكت فتره بعدها سأل جاسم بأستفسار ::جاسم ماتحس قلبك يميل لها
جاسم: باالاول لاكن الحين ماتعني لي اي شي
سكت سامر وهو يتنهد
جاسم:ايش فيك
سامر : جاسم ماادري ليش هالبنت تشدني
جاسم ضحك بقوه:لايكون طحت في حبها
سامر :حذرتك وانا اللي شكلي رحت فيها
جاسم بجديه:يارجال من جدك ..؟
سامر :ماادري ايش مشاعري تجاه ديم لاكن تلفت انتباهي في كل مره وصاير تجي في بالي
جاسم سكت مستغرب:كيف تميل لها وهي قلبها عند احد غيرك
سكت سامر ولارد عليه حتى نزل للمطار دقايق وسمعوا ان الطياره راح تقلع
وقف سامر وبجنبه جاسم وهو بيمشون تجاه الطياره
:جاااااااااااسم
جاسم لف ظهر يطالع من اللي يناديه لكن انصدم بديم اللي نطت عليه وهي تحضنه بقوه وتصيح
سامر طالع ديم بنظرات ماقدر يفسرها جاسم
انحرج جاسم من ديم مد يده بخفيف يبعدها عنه لاكن تمسكت فيه اكثر:بحبك ماترووح ياجااسم راح اموت نفسي ازا بتروح من هون
احتار جاسم
سامر بضيق:جااسم راح تفوت الطياره عليناا
جاسم سحب ديم بقوه وهو يطالعها تبكي بقوه وشعرها على وجهها حرك رجله وبعد عنها وهو يمشي بأتجاه الطياره
ديم تطالعه بحزن طاحت منهاره على الارض تصيح بين الناس بصمت جاسم كمل طريق اما سامر وقف يطالعها من بعيد بعدها ركب الطياره ..


ريم قالت كل شي كان هم على قلبها لندى بعد ماطلعت ساره حست مثل الجبل انزاح عليها وهي بحضن ندى اللي تهديهاا
ندى :خلاص ياريم ابدي حياه جديده معه وين تلاقي واحد زي قلبه بهاالزمن
ريم تشهق:محتاره احس فقدته هااليومين احس بتناقض بداخلي مره ابيه ومليون مابيه
ندى :هذا خوف طبيعي حاولي تهدين من نفسك حبيبتي وخذي القرار بهدوء انا لو مكانك وافقت عليه وتمنيته بقربي
ياسر دخل عليهم :ريم ايش فيك
ندى تصرف : مافي شي
ياسر:والدموع ؟
ندى : تذكرت شي وجلست تبكي
ياسر :اممم نمشيها هاالمره ..
ريم تمد يدها على المناديل وتمسح دموعها
ندى :ياسر تصدق عهد حبيبيتي سقطت
ياسر بصدمه:هااا؟
ندى : الجنين مات
ياسر يطالع ندى وهو ساكت
ندى :الله يكون بعونها وبعون سامي والله رحمتها باالحيل خليني اروح لهم اشوف عمتى وعهد
ياسر وقف وكلمه ندى تتردد في باله وهو يطالعها والصدمه باين على وجهه
ندى :شفيك
طلع ياسر بدون مايرد عليها
ندى بأستغراب:ايش فيه انقلب وجهه..؟
ريم : يمكن علشان سامي صاحبه وشايل همه ...


عجز الطب يعالج حاله خالد او حتى يعرف ايش فيه اخر حل لهم انه يمكن مصدوم من شي قوي اثر عليه سمحوا له باالخروج في ظل بيئه مريحه ولايتعرض لاي مشكله ابد بعد مادخل للبيت خصصت له سمر غرفه تحت صحيه فيه علاجاته والاشياء اللي يحتاجه مع ممرضتين ينتبهون عليه ويقمون بعلاجه تطمنت على كل شي قربت عند خد خالد لازم تعامله احسن معامله مثل ماقال لها الدكتور باست مع خده وهي تبتسم
خالد يطالعها ...طالعته بعده بنظرات حزن ماقدرت تخفيها وطلعت لغرفتها تبدل لبسها
وترتاح شوي انقهرت من ابوها اللي ماجاء يزوره حتى محمد تحس انه مايهمه خالد كثير تلحفت وهي ترفع شعرها بيدينها بكره راح تقول لدلال يمكن لاشافها يتحسن شوي تذكرت انها زاعلته قبل لايصير له شي لاكن جلس يضحك معها وهي شاركته باالفلم المها راسها من التفكير بعدها نامت من بين افكارهاا.....

بولايه فلوريدا جلس على حضنها وتلاعبه بحنااان :توتو يله حبيبي علشان تصير كبير زي بابا
تركي يفتح فمه وياكل
ماريا تطالعه بحب :ياحبيبي والله بطل انت
دخل فارس وهو يشوف ماريا منسجمه مع تركي ابتسم بحزن وهو يتمنى ان هاالشي بيده ويملي عليها البيت اولاد منه وبنات
جلس بجنبهاا :كيف توتو اليوم
ماريا :اهلين حبيبي متى رجعت
فارس :لسى حياتي مشتاق لك ولتركي
ماريا تشيل تركي :يله حبيبي بووس بابا
فارس :يضمه وهو يحاول يضحكه ..ويدعي ربه مايحرمه منهم

منار جالسه على الارض ظنت ان فرحتها راح تدوم بعد ماسوت اللي يملي عليها ضميرها بخالد لاكن تظل تحس باالحزن بداخلها وهي تتذكر تركي
تمنت تعرف عنه هو الحين مرتاح ولا عايش مثل امه رفعت رجلها وهي تسمع صوت الهدووء وتطالع في فراغ فكرت وين تروح بعد ماتطلع لاكن ماتدري ؟؟
حست باالجوع من زمان مادخل الاكل للبيت تعيش على المويه وبس نزلت للمطبخ لاكن كل شي فاضي
طلعت منه وراحت تكمل شغلها لعلها العجوز ترحمها وتجيب شي يهدي جوعها

الساعه 9..الليل
ريم جالسه بين اهلها وهي قلبها على الجوال
ياسر جالس وهو مو معهم ..
ندى وام ياسر يسالفون مع بعض
بدر نايم على الكنب ...
قطع عليهم الجوو صوت الجرس ...
ندى:غريبه من الجاي الحين..
ياسر وقف وطلع يفتح الباب ...

جاسم ينتظر احد يفتح الباب وكله شوق انفتح الباب وظهر له ياسر
ياسر يطالعه وهو متفاجأ:جسوووم قرب عند يضمه :ايش هاالمفاجأه ياالغالي الحمدالله على السلامه
ندى تسمع صوت ياسر العالي فزت واتجهت للباب وهي تطالع جاسم بصدمه صرخت تنادي على امها:يمـــآآآآآآآآآآه جأأأأأأأسم جااااء ..
قام بدر يركض وام ياسر وراه وريم وقفت حست ان رجلها تحسنت وبكره راح تطلع للمستشفى الكسر بسيط والتم بسرعه

جاسم يحب راس امه ويبوس يدها ويضمه له :والله مشتااق لك ياالغاليه
ام ياسر تصيح:وليش ماقلت لنا انك بتجي
جاسم:اسوي لكم مفاجأه
ام ياسر :ادخل ياحبيبي نورت البيت
ريم تطالع جاسم بشووق
جاسم يسلم عليها:يوه يوه ايش صار لك بسم الله عليك
ياسر :طايحه من الدباب
جاسم:ماتشوفين شر ريووم
ريم بفرح كبير:الشر مايجيك والله فرحتنا بهاالطله احسن مفاجأه
جلس معهم بفرحه وهويتطمن عليهم واحد واحد ...



سمر فزت من النووم مرتاعه طالعت الساعه وتضايقت انها نامت كل هاالفتره ولانزلت تتطمن على خالد نزلت بسرعه ودخلت عليه
قربت بهدوء وهي تطالعه مفتح وعينه على السقف سألت الممرضه اذا نام قالت من طلع وهو مانام جلست جنبه ويدها على راسه
خالد يحس انه زي الحلم وان احد يرميه من الجبل عشر مرات ماحس بوجود سمر رغم انه صاحي لاكن مرات يدخل بحلم يتعذب فيه قلبه يبكي بأسبابه رجع لوعيه وهو يشوف سمر كأنه يطلبها تساعده تحس فيه تنقذه من اللي هو فيه..
سمر سرحانه وهي تحرك شعر راسه وبالها بعيد موحاسه فيه ابد انه جالس يموت بين يدها حتى النوم ماذاقه...

الساعه 2 الليل قامت منار من الحلم وهي مرتاعه جلست وهي تتلفت كأنها تدور احد حلمت بثعابين وكلابه يلحقونها وصراخ خالد كان حزين باالمره خذت نفس تطرد الخوف منها قامت وفتحت الشباك وطلعت راسها وهي تتنفس بقوه وقلبها يدق حست انها هدت بعد دقايق صكرت الشباك ورجعت لسريرهاا تكمل نومهاا...



الساعه عشر الصبح .... طلعت ريم من المستشفى بعد مافكت اللي برجلها اصرت ان جاسم يوديها هو .
بعدهاا رجعت للبيت تنام شوي قبل لايأذن الظهر ...
رمت شنطتها باالغرفه:وه اخيرا امشي بطلاقه دخلت تاخذ شاور وبعدها ارتاحت على السرير مدت يدها على جوالهاا مافي اتصال ولامكالمه حست بضيق محتاجه مسج منه يمكن بعدها تقدر تاخذ قرارها انقلبت على جنب وهي تفكر (الجو هادي وانا مشتاقه لازعااجه..رفعت الجوال وسجلت اسمه اول كان بدون اسم كتبت سعود تأملت اسمه وهي تكرره بداخله بعدها غمضت عينها تستعد للنوم ...


رجع ياسر من الدوام وقبل لايدخل البيت شاف حمد قرب عنده يسلم عليه
حمد:توني جاي من سامي
ياسر:خبرته عن زوجته
حمد:اي
ياسر بضيق:ايش اخباره
حمد:تضايق كثير لاكن مافي يده الا الصبر سالني اذا ابوها عندها قلت تقول ساره من كم يوم مقفل جواله طلب مني اني اقولك تجيه زياره قريب
ياسر عرف ايش يبي منه سامي :خلاص ابجيه قريب ان شاءالله يله يالحبيب استئذنك ...

في بيت ام راشد ....الظهر
هديل جالسه عند راس امها تشربها علاجهاا
ام راشد تحاول تنطق حتى قدرت تنادي هديل
هديل بصدمه طاح الكيس من يدها تطالع امها اللي تكلمت :يمه..؟
ام راشد:وين عهد من امس ماشفتها
هديل تفتح عينها :يمه تتكلمين قامت بسرررعه لعهد
:عهد عهد امي نطقت والله بأذني سمعتها...
عهد:ها..؟ امي وقفت بتعب وركضت وراها تجااه امهاا...وهي بداخله فرحااانه ...


جاسم يسولف مع امه وهو مافصخ شماغه مايبي تنتبه للسماعه اللي بأذنه ..
ام ياسر: رفعت راسي ياولدي مابقى الا العروس تفرحني فيك
جاسم :لا خلاص مقرر اتزوج اول مااجي
ريم : احم احم
جاسم :ايه مب انتي لحالك تتزوجين وبس
ريم سكتت ولاردت عليه
ام ياسر : ابشر ياوليدي ادور لك العروس بنفسي عندي وحده تسوى البنات كلهم
دخل ياسر وسلم بعدها جلس ..
جاسم : من هي يمه ..؟
ام ياسر: ومن غيرها ساره بنت حلال ومزيونه
ياسر فز بطاري ساره :ايش فيها
ريم غمضت عينها ماتبي تشوف الصدمه بوجه ياسر ..
ام ياسر : نخطب جاسم لساره
ياسر فتح عيونه يطالع امه وهو مصدوووم ....؟؟؟



لعيون الزعلانين علي هذا البــآرت وتقبل الله منكم طاعتكم ..



البارت 20..||
تدري وش اللي مصبر قلبي في
بعدكـ ؟!

إحساس في قلبي يقول : أني على
بالـكـ

جاسم يحاول يتذكر ساره: ايييه ساره والله لي الشرف
ام ياسر وفرحتها باينه على وجهها: خلاص اكلم امها باالموضوع
ريم وياسر ساكتين بدون اي تعليق ..لف جاسم راسه ببرائه: ياسر ماعندك نيه تخطب ونحط زواجنا بيوم ..
ريم ركزت نظراتها على ياسر حست الضيق على وجهه لاكن مستحيل تقول شي وهو اللي حذرها ماتقول لاحد بعدها نزلت راسها تضغط بجواله تتهرب من الموقف ...
ياسر عينه على الارض وهو نفسه يرمي نفسه على اخوه ويخنقه بيده :مابعد لقيت اللي تناسب لي ..
ام ياسر تتشكى:اخوك هذا جنني ماادري متى يقرر يتزوج والله نفسي اشم ريحه عياله قبل لااموت
ياسر بهدوء:الله يطول بعمرك يمه (وقف) ابروح اتقيل شوي دايخ من الشغل ..
طلع وهو يركز باالي قاعدين يقولونه لحقته ريم ومسكت يده وهو بيصعد للدرج :يااااسر!
ياسر يلف راسه بحزن :نعم
ريم تضغط على يده:ياسر تكلم قول شي
ياسر يفكر.:ريم خليني دايخ مااشوف الطريق
ريم بعصبيه:يعني شلون.ساره بتروح من يدك وانت تتفرج .؟
ياسر يفك يده منها ويطلع لغرفته وهو حاس بأنفاسه تضيق دف الباب بعصبيه وقفله وراه وقف بوسط الغرفه وهو يهز راسه وينفض كل الكلام اللي تقوله امه وجاسم حس بأعصار داخلي تعب وهو ينتظر حلمه حتى يكبر وبلحظه ينهدم ؟؟؟
ريم طقت رجلها باالارض بقهر ودخلت عند امها جلست وهي بالها عند ياسر
جاسم : ريوم متى ناويه تحددون الزواج..؟
ريم رفعت راسها وهي مرتبكه:ها ماادري تو ماحددت
جاسم :اي ادري انكم ماحددتوا متى يعني بتحددون خلاص قربنا ندخل شهر 8 وبعدها رمضان ودراسه
ريم تتحلطم بداخلها يوه منك ياجاسم القاها منك ولامن ياسر وقفت تتهرب :قريب نحدد بعدها طلعت



في ابها~
عفاف واقفه عند راس سعود النايم :من الصباح والدنيا مطر طلعنا نتمشى زهقت انا ولمياء..قوووم
سعود يرفع يده من تحت المخده ويشوف الساعه : لاتزعلين ابطلعكم الحين
عفاف وهي خايفه من رده فعل سعود: سعود ..
سعود رجع يغمض عينه :همم احد مسلطك علي اليوم
عفاف :اممم جدتي راح تجي مع سالم تصدق زعلت لما ان احنا جينا هنا ولاخذنها ويانا
سعود بضيق:اووه جدتي لو تفكني من طاري نوف كان خذتها ويانا لاكن هناك نكد وهنا بعد (رمى اللحاف على وجه عفاف وقرب عند الغساله وكلام كثير يتردد بداخله :خلاص ياسعود ريم راحت منك ليش تتضايق يعني بيصير اللي هم يبون بلع ريقه بضيق اخذ المناديل يمسح وجهه وطلع
عفاف مبوزه : ياشينك لاصرت ضايق
ووقف عند شنطته وهو يفتح سحاب بنطلونه
عفاف :هييه انت انا هنا
سعود : طيب اللبيب بالاشاره يفهم
عفاف تغمض عينها :وجع يااللي ماتستحي وطلعت بسرعه
سعود يضحك عليها غير لبسه وطلع لامه باالصاله والمفاتيح بيده:يله يمه نطلع..؟
ام يوسف :اصبر شوي تو مكلمه جدتك تقول باالمطار خليها مره وحده نطلع مع بعض

عند ام راشد
.عهد ماقدرت تمسك نفسها وهي تشوف امها :الحمدالله على السلامه يمه
ام راشد تحط يدها على شعرعهد وتنطق بصعوبه:وينك امس قلبي عورني عليك ياالغاليه..؟وليش وجهك صاير كذآ لاتتعبين نفسك يابنتي اهم شي صحه ولدك
دفنت راسها بحضن امها اكثر وتزيد من بكاها :يمه راح رااح..!!
ام راشد بأستغرب :راح ؟
هديل لفت راسها بتقوم ... صحيح شايله على امها كثير لاكن ماقدرت تنحرم من حنانها اكثر من كذا صعب عليها تواجه امها بااللي صار لعهد وهي اللي تخاف عليه اكثر من عهد نفسها
ام راشد تقرب عند اذن عهد: يابنتي شصار لايكون ؟؟!!..وبعدها سكتت كأنها عرفت
هديل لفت راسها على امها وهي تبلع عبرتها هزت راسها بمعني اي ..
ام راشد حست بضيق كبير بصدرها تحمد الله بداخله قبل لاتجزع على شي كاتبه لها تذكرت لما عهد ترفعها اكيد هي السبب سكتت وضمتها اكثر لها وهي تهديها وتصبرها واني ربي بيعوضك عشر عيال بداله..!
طلعت هديل للمطبخ تجمع الصحون على بعضها وتدخلها بمكانها وتفكيرها بعهد وحالها سمعت صوت الباب الداخلي ينفتح تركت اللي بيدها حتى تستقبل ابوهااا مشتاقه له كثير طلعت وهي تمسح يدها باالفوطه اللي على كتفها ... وقفت وهي تطالع عماااد ..
فتحت فمها بتتكلم
عماد يقرب عندها :وين امي ..؟
هديل ترجع بخوف :ايش تبي منها
عماد بعصبيه :قلت وين امي ..؟
عهد سمعت الصوت وطلعت من الغرفه للصاله فتحت عينها بقوه وهي تطالع عماااد
عماد لمح عهد من بعيد طالعها بنظرات خافت منها وركضت داخل لامها دقايق ودخل عماد ..وراها
ام راشد بتعب:ايش اللي جابك
عماد :ابي فلوس ..؟
هديل تدخل وراه وهي ماسكه قلبها لايسوي شي لعهد :امي مامعها شي
عماد:انتي اسكتي وتقلعي عن وجهي وبعدين انتي (يأشر على عهد)ماحذرتك تدخلين البيت
هديل :هي الداخله وانت الطالع
عماد لف على هديل وضربها بكف قوي
هديل تصرخ وهي تمسك خدها
عهد تمسك بيد امها بخوف
عماد:قلت طلعي لي دراهم
ام راشد :مامعي شي
عماد:مب علي تكذبين والضمان وينه
هديل تقرب وتمسك ثوبه بصراخ:اطلع ياوقح والله اكلم ابوي يجي يطردك
دفها بقوه حتى صقعت باالباب وطلع من الغرفه لغرفه امه
هديل طلعت وراه بتلحقه لاكن امها وقفتها:خليه ياخذ اللي يبي اهم شي لاتتأذون منه..
هديل توقف ويدهاعلى ظهرها تخفف الالم دارت بعينها تدور على الجوال تكلم ابوها اخذته وانتظرته يرد لاكن كان مغلق حست بقهر وجلست على الارض عند امها
عهد تطالع هديل اللي مانزلت منها ولا دمعه غبطتها على قوتها وصبرها تمنت تكون مثلها قامت وقربت عندها:ظهرك يألمك
هديل :لا لا بس اخاف ياخذ الفلوس اللي فوق ماعندنا شي غيرها هالشهر
عهد ترفع راسها وهي تتنهد:بيعوضنا ربي
نزل عماد بعد مااخذ الفلوس كلها وصكر باب الشارع بقوه ...
هديل قامت من غير شعور تركض على الدرج حتى وصلت للصندوق فتحته وانصدمت ان كل شي اخذه دفت الصندوق على الارض بقهر: الله ياخذك يامجرم.قامت وهي تتذكر ان امها خلص علاجها ومفكره تشتريه لها اليوم و نزلت تحت مصره ان تكرر اتصالها بأبوها. او تروح لبيته..





بواشنطن..
سمر:يله خالد حبيبي علشان خاطري
خالد الكاس على شفايفه عاجز يفتحها حس بيد سمر تحاول تشربه و شرب شوي
الممرضات حوله مبسوطات انه يشرب كان معتمد على المغذي وبس ..
فرحت كثير بعد ماخلص كاس العصير حست انه تحسن اليوم اعطت الممرضه الكاس وباست يد خالد بفرحه وابتسامه كأنها ام بتشجع طفلها
بعدها قامت تطلع ؟.. فجأه وقفت بخوف على صرخه الممرضات التفت بسرعه على خالد وانصدمت باالدم اللي يطلع من فمه وينتشر على ملابسه مثل النزيف .. اهتزت شفايفها بخوف على خالد اسرعت له والممرضات يحاولون يساعدونه
سمر :خالد ايش فيك ؟
خالد وجه تلون لون اسود حاس ان روحه راح تطلع وبدت تطلع اصوات غريبه منه كأنه صوت واحد مخنوق ويتكلم
سمر تصرخ على الممرضات يسوون اي شي ؟؟
الممرضه سحبت التلفون و اتصلت على الدكتور المشرف على علاجه انه يجي بأسرع وقت
ربع ساعه والدكتور وصل دخل وطلب من سمر ترتاح بعد اذنها باالغرفه الجانبيه حتى ينهي فحصه طلعت سمر تنتظره بقلق عند الباب.. دقايق وطلع الدكتور ماعرف ايش فيه باالضبط ..؟؟ كل شي يظهر له سليم كاالعاده ..طلب منها ماتعطيه اي شي وتكتفي باالمغذي بهاالفتره على الاقل..
وصلته للباب وطلع بعد ماشكرته رجعت بسرعه وهي تبي تشوفه وترتاح فتحت الغرفه كان هادي وانفاسه سريعه مسكت يده بحنان تتحسس انه طيب او لا طلبت من الممرضات يغيرون ملابسه والشرشف حتى يرتاح قربت الممرضه تنفذ اللي طلبته
سمر بعدت شوي وهي تطالعهم محتاره ايش تسوي حتى يرجع لطبيعته حاولت تتذكر اذا كان شي بشغله ضايقه او احد من اصدقائه لاكن ماتعرف احد غير واحد ونست اسمه اعطت نفسها فرصه تتذكره عجز عقلها تأففت بقهر وقررت تتصل بأبوها قريب وتطمنه على خالد دام هو مااتصل ..

ام يوسف تسلم على امها وترحب فيها وتحاول تطيب خاطرها:الحمدالله على السلامه يمه
سعود وقف ولف بظهره يسلم على جدته عبس بوجهه وهو يشوف نوف واقفه مع جدته
ام يوسف :وين امك ونوال يانوف ,,؟
نوف تجلس وعينها على سعود:امي جالسه عندها خالتي مها ونوال ماتبي تجي..
دخلت لمياء وعفاف يسلمون عليهم..سعود واقف عند الباب حاس بكتمه بوجودها اتجهه للباب بيطلع
ام يوسف:سعود وين رايح يله طالعين معك
سعود وقف وهو متنرفز ويصبر نفسه : طيب انتظركم باالسياره
ام يوسف :لمياء تعالي خذي هاالاغراض وحطيها بكيس وانتي ياعفاف خذي شنطه امي ودخليها بالغرفه
نوف استغلت الفرصه ان الكل مشغول ولازم تنفذ اللي جايه علشانه سحبت نفسها بهدوء وطلعت لبرآ ,,,
قربت عند شباك سعود تضربه بدلع وعلى وجهها ابتسامه تسحر
رفع عينه عليها وهو يشوف وجهها مثل القمر يحس هاالجمال يتجدد ويفتن اكثر
نوف بضحكه خفيفه:وين رحت افتح الباب ارركب ..
نزل عينه منها فتح القفل وهو يتمنى يضربها بكف دايم يطيح بهااالموقف معها ركبت بأزعاج وفتحت الشباك طالعته مع المرايا اللي قدام حست انه مومعها ابد
نوف: واااو الجو رومانسي مااره شي خيالي هالغيوم والمطر
سعود يسمعها وهو سااكت
نوف :سعود ..؟
سعود ببرود :همم
نوف:اعرف اماكن حلوه هنااا خليني اوصفها لك ..
سعود طنشها وفتح الباب ياخذ الاغراض من لمياء ويركبها السياره
نوف انقهرت :اووف منه غثثيييث ..
لمحت جدتها جايه بسرعه سحبت الطرحه وغطت وجهها بخوف قربت جدتها بتفتح الباب
ام يوسف تناديها عند سياره سالم :يمه تعالي وياك نركب مع سالم وخلي البنات مع سعود
فرحت نوف ماتبيها تنكد عليها ولاتاخذ راحتها ...
ركب الكل واتجهوا للمنتزه ..بعد ربع ساعه وصلوا للمكان المحدد نزلت ام يوسف وهي ماسكه يد امها تمشي بخفيف حتى جلست على الفرشه اللي فوق العشب استئذن سالم يروح مع ربعه
مدت عفاف القهوه لسعود اللي جالس معهم اخذها وهو يسمع سوالف امه وجدته بملل من دخلت جدته وموده اعتفس وزادت عليه نوف
عفاف تنادي لمياء ونوف: يله خلونا نروح نتمشى
نوف توقف:يله
الجده :سعود ..؟
سعود عارف ان جدته ماعندها الا سالفه نوف :لبيه
الجده :ماني مرتاحه الا اذا صارت نوف ام عيالك ..
سعود بداخله لاحووول على هاالنوف ابتسم وهو يحاول يهديها: مايصير خاطرك الا طيب قومي يمه نمشيك بهاالمكان جو حلو ويشرح الصدر
الجده : لاخذت بنت الاغراب لاانت ولدي ولاني اعرفك
سعود متفاجأ :يمه الله يهدديك لاتقولين هالكلام
الجده معصبه ولاردت عليه ....
سعود بخاطره (اقول اقوم اصرف لي ) قام من عندها و مشى لمسافه بعيده جلس على الكرسي رفع وجهه للسماء وقطرات المطر تجي على وجهه تأمل المكاان الشمس مختفيه بين الغيوم معطيه الجو جو شاعري تمنى ريم وياه بها اللحظه حاول يتناساها لاكن ماقدر رفع جواله وهو يتمنى منها مسج :شلون تبين اتخلى عنك يا ريم شلون تبيني اتقبل دنيتي بعد ماشفتك ليييه في كل مره انجرح منك ليييه عض على شفايفه بكل قهر وصورتها وصوره نوف وكلام جدته جاء على باله بهاااللحظه مايدري احيان يجيه امل انه على بال ريم وانه ممكن بيوم تتصل فيه لاكن يرجع يتحطم كل طال انتظاره...بعدها قاام يمشي بدون هدف لمح من بعيد نوف المبتسمه كاالعاده ومعها لمياء وعفاف احتار يروح لهم يغيرون الجو عليه حط عينه على نوف :شلون باخذ راحتي وهي معهم وقف بعيد حتى انتبهوا له
عفاف تأشر عليه من بعيد انه يجي ...قرب عندهاا
عفاف:سعود فيك شي
سعود: ايش تسوون هنا
عفاف حاسه فيه شي :نتظر دورنا بهااللعبه
سعود:ابقص تذكره وجايكم
بعد دقايق رجع سعود وهو يكلم لمياء:زحمه ماقدرت اخذ لي تذكره بنتظركم هنا
ركبت عفاف ولمياء اما نوف استئذنت بكذب انها بتروح لجدتها وراجعه ابعدت مسافه قريبه حتى اشتغلت اللعبه اخذت نفس وتقدمت لسعود اللي جالس على الكرسي قربت عنده وجلست
طالعها سعود بحزن ومازالت كلمه جدته ترن بأذنه وكمل نظرته على الرايح والجاي يحاول يتجاهل وجودها
نوف تلعب بأصابعها وبهدوء :شكلك متضايق
سعود مطنشها مثل كل مره
نوف متنرفزه:سعود ليش ماترد علي ..
سعود عطاها نظره قويه:عدلي حجابك!!
نوف بغنج :اوكي علشان خاطر عيونك اعدل (سحبت الطرحه وتغطت) بس قولي ايش مضايقك والله تصدق مايليق عليك الا خفه الدم والبسمه
وقف سعود بيمشي ...
نوف مسكته مع يده : طيب قول اي شي
سعود بدون شعور ناظر يدها الناعمه ماسكه يده
نوف ضغطت على يده كأنها تنبهه من سرحانه
رفعت يدها الثانيه تسحب الطرحه على وجهها وهي تبتسم
سعود واقف يطالعها بصمت
نوف بدلع : ماابي احد يضايقك وربي
في هااللحظه نزلت لمياء بعد ماانتهت اللعبه وتقدمت لسعود بسرعه لاكن وقفت مصدومه وهي تطالع سعود ونوف اللي كانوا واقفين ويدهم مشبوكه في بعض وكل واحد يطالع الثاني حاولت تتمالك نفسها عند الناس رجعت لوراء شوي
سعود رفع عينه للمياء الواقفه وراء سحب يده بأرتباك من نوف واتجهه لبعيد ...
نوف تناديه وهي ماانتبهت للمياء:سعوود سعوود
قربت لمياء وبصوت كله قهر :نووووف؟؟!!
نوف تلف لها بكل غرور : خيــر؟!
لمياء للحين مصدومه التفتت تدور عفاف حاسه ان ودها تهرب وقبل لاتحرك رجلها :ايش اللي شفته من تو..؟
نوف تعدل طرحتها :مالك شــغل ..!
لمياء تطالع نوف من فوق لتحت بأحتقار بعدها اتجهت لامها والموقف يتكرر عليها

قبل اذان العصر فـي بيت ام ياسر
الروايه مفتوحه وحاطتها على وجهها وهي مغمضه بعدها جلست ورمت باالروايه على الجدار بقوه ودموعها على خدهااا: السخيفه ليش تموته ليششش..؟
بعدها قامت بسرعه وجلست على الارض ورجعت تفتحها تكمل ايش اللي راح يصير
ندى تفتح الباب على ريم:بسم الله شفيك جالسه باالزاويه قربت لعندها وهي تطالع اللي بيدها عرفت انها متحمسه باالروايه:خبله الحمدالله ناقصين تزيدين عليك الهم
ريم ترفع راسها: تصدقين خيري اللي قلت لك عنه مات
ندى :ههه طيب اللي بيشوفك يقول حقيقه علميني ماارسل سعود ..؟
ريم حست كان احد حارق قلبها اخ ياندى ليش تقلبين اوجاعي مسحت دموعها وبحزن:لا ماارسل
ندى :طيب يله انزلي علشان نتغدا
ريم تهز راسها :طيب..
اخذت الروايه وحطتها باالدرج مسكت الجوال بيدها تدور اي شي من سعود لاكن مافي جديد فقدت رنته الخاصه لما كان يزعجها اشتااقت له واليوم اكثرر بعدها نزلت ..وهي تسمع الجوال يرن دخلت ترد على المتصل..ساره تذكرت اللي قالت امها عن جاسم خذت نفس وردت عليها
ساره :اهلين ريوم
ريم:هلا قلبي
ساره :ريم انا طالعه للعهد ازورها ودي تطلعين معي
ريم بضيق:من جدك ياساره تقولين هاالكلام
ساره:عهد مالها ذنب ياريم
ريم :ذنبها انها بنت اللي ماتتسمى
ساره:ريم عمتك هذا ماهما يكون
ريم:مالي الشرف تكون لي عمه كذا ولاسمحتي ياساره لاتجيبين سيرتها لي مره ثانيه
ساره:خلاص عاد لاتزعلين نفسك اسفين ياالحبيبه ..
صحى ياسر من النوم وهو يحس طاقته معدومه يتمنى يحط راسه مره ثانيه ولاعاد يقوم قام وهو يتعوذ من الشيطان على التفكير اللي يوديه ويجيبه مانام الادقايق عجز ينوم مرتاح مثل الناس وهو انحط بموقفين مثل كذا فرش اسنانه ولبس لف عينه على عطره وهو ماله خلق يتعطر حاس نفسه كاره الحياه واليأس صاير ضيف ثقيل عليه..عدل شماغه عند المرايا ونزل يتغدا دخل بدون مايسلم سحب الكرسي وجلس بدون مايكلم احد ولاحتى يحط عينه بعين جاسم طالع الساعه اذا يقدر يلحق على زياره سامي
ندى :يمه خليني ازور عمتي واتطمن عليها وعلى عهد..؟
الكل رفع عينه عليهااا ..
ريم بضيق :وبعدين معك انتي ..
ندى بثقه:ماقلت شي غلط تعبانه ونبي نتطمن عليها
جاسم اللي عرف كل شي : خلاص اوديك لها
ام ياسرتوقف بعصبيه: اذا مت وحطوني بقبري ذاك الحين خذ اختك لها
جاسم تضايق من كلام امه :بعيد الشر عنك يمه
ياسر مستغرب من اخوه انه عادي عنده ولاكأن عمته اللي قاتله ابوه ايش هاالقلب اللي يسامح لهاالدرجه انسدت نفسه من الاكل حط الملعقه بضيق وقاام يطلع لسامي

ناظرت منار الارض بخوف لايجي احد يمسك رجلها مثل المره اللي راحت رفعت رجلها على الكنب وتربعت بعدها رجعت تكمل الفلم تطالعه وتتذكر كل شي مع خالد كأن البطله تكرر لحظاتها الحلووه حست نفسها انها منسجمه باالفلم رفعت راسها تتأفف ماابي احن لك ياخالد ابي انساك وانسى ايامك .. اخذت الريموت وقفلت التلفزيون وهي تحاول تبعد هاالافكار حتى تذكرت الموقف اللي تحاول تتناساه
زاد نفسها بقوه وهي تمسك راسها مجرد مايمر هاالموقف تنهار تحس باالضعف باالنهايه بكل شي قاسي بهاالدنيا حاولت تهدي نفسها :والله مااسامحك طول عمري خلاص اخذت حقي منك لاكن مااكتفيت ابي اشوفك قدامي وانت تتعذب ابي اضحك ابي تحس بكل دمعه انت سببها راااح تموووت وتموووت وتمووت وانت حييي قامت تمشي وهي في بالها شي لازم تسويه بأسرع وقت
دخلت لغرفه شيخه الحرمه الكبيره اللي مو موجوده باالبيت طلعت ملابس خالد من الكيس وهي تبتسم قربت من عند الجمر وجلست بهدوء على ركبتها تحاول تشعل عود الكبريت وبداخلها حقد يزيد يوم عن يوم والنار اللي بقلبها مابعد انطفت : خلاص لحد هنا انا راح انهيك ..!!
حركت الكبريت بسرعه وهي اول مره تشتغل بنفسها كانت تطالع شيخه وتعلمت منها بعض الاشياء بعد مااشتعلت النار باالجمر بدت تقرا تعويذات وتخط على الجلد بحذر .. لمحت خيال يمر من عندها حست بخوف وذكرت اسم الله بالفطره من غير ماتحس .. فجأه انقلب الجمر على رجلها بشكل مقصود من احد ..
صرخت من الالم وقفت مثل المجنونه وهي تنفض لبسها وتشيل الجمر من فوق رجلها طاح الجمر على الموكيت التفتت تدور اي شي يطفيه قبل لاتشتعل باالغرفه ركضت للمطبخ تفتح الدولاب تطلع القدر وتملاه من الماء رفعته بثقل بتجاه الغرفه لاكن النار تكبر اكثر واكثر جلست على الارض ماقدرت تتحمل الم رجلها اكثر من كذا بدت تبكي وعينها على الغرفه مرت عشر دقايق والنار تاكل اثاث الغرفه
طلعت بخوف برا عند الباب ماتقدر تطلع وين تروح قطع تفكيرها صوت فتحه الباب ركضت وهي تبكي :خاله خاله الغرفه تشتعل نار ..؟
شيخه بعصبيه :وش جالسه تقولين يابنت
منار بأستعجال:غرفتك تشب نار
اسرعت بخطواتها وهي تطالع الغرفه حتى قربت عندها بدت تقرا تعاويذ وانخمدت النار بسرعه
منار جلست على الارض تحس بثقل برجلها من الالم استغربت بأنها رجعت بسرعه رفعت عينها عليها تتطمن
شخه وعينها مليان حقد على منار وقفت عند راسها:لاتسوين شغل الكبار وانتي ماتعرفين
منار نزلت عينها باالارض بخوف كانت تظن بأنها اتقنت كل شي
بصوت عالي :احرقتي حلالي يابنيه اطلعي برا الدار ولاعاد اشوفك هنا
منار انصدمت :خاله !!
اقطعت كلامها:قلت اطلعي برا واخذي اغراضك مابي اشوفك
منار بلعت ريقها ووقفت بأستسلام مشت بخطوات بطيئه لغرفتها تفكر باللي سوته سحبت اغراضها وشيخه وراها تستعجلها قامت ووقفت :خاله وين اروح طلبتك خليني عندك لو خدامه خايفه امشي باالشارع خايفه من الناس
شيخه صدت وجهها ماتبي تسمع منها اي شي
ناظرتها منار بحزن بعدها تركت الغرفه ونزلت تحت ناظرت الغرفه اللي رجعت لوضعها بعدها لفت راسها وطلعت تمشي بالشارع بلاهدف ..



عند ياسر وسامي
سامي : ياسر انا اسوي هاالشي ابي ارتاح
ياسريرفع يده على كتف سامي يهديه وهو محتاج احد يهديه هو خلاص كل شي بيصير ضده: لاتضغط على نفسك كثير يااخوي
سامي يمسح دمعته : الزمن حدني وانا قررت هاالقرار ومااقدر ارجع فيه
ياسر يهز راسه بخفيف:خلاص ياسامي لك كل اللي يرضيك انا ابقنع امي ويصير خير
دعى بقلبه على طلال وعلى زيد اللي وصلوا به لهذي الحاله وقف وهو يتسند على الجدار :ماتقصر يااياسر ماتقصر مشى يطلع وهو وده يرمي نفسه على الارض ويطلع هاالعبره اللي خانقته
ياسر يناظر سامي يمشي بتعب عرف ان نفسيته تعبانه تكلم بينه وبين نفسه: ياصبرك ياسامي لو اني مكانك ماصبرت صبرك
.تجاهل اتصال ريم له قفل الجوال بوجهها وطلع

ريم ترجع تكلمه لاكن تقفل :اووف منك تبي ترفع ضغطي انت
قامت تمشي وهي محتااره ماتدري ايش تسوي عارفه ان ياسر مستحيل يوقف بوجهه جاسم حست بقرف من الغرفه طلعت تغيرالجو ...
ريم :ندى ايش هاالاكياس كلها..؟
ندى تسحب الكيس :ملابسي الجديده
ريم تفتح الكيس :ليش وين راح تودينها..؟
ندى :الجمعيه
ريم:حرام كلها جديده مالبستيها ولامره
ندى تنزل مع الدرج:ريم ماابي اي شي يذكرني فيه
ريم تطالع ندى بحزن :ياحبيبتي يجيك واحد احسن منه قريب
كملت ندى طريقها بدون رد
ريم حست بالقهر عليها نزلت عيونها على الارض وتذكرت سعود :معقوله راح يكون مصيري انا كذا
مسكت الجوال وبداخلها تتمنى تتصل فيه لاكن تحس بشي يردها كل مره


رجلها وصلتها للعماره ترددت تدخل مافي اي شخص راح يتقبل وجودها الا سعود
الحارس وقف لها وهو تفحصها بنظراته:هو انتي من تاني ..؟
منار سكتت ونزلت راسها بأنكسار
الحارس :يابنتي سعود جاء يدور عليكي لما علم بأنك جيتي هو انتي ليش هربتي لبعيد
منار فركت يدها بأرتباك ماتدري ايش ترد عليه
الحارس : خوذي المفتاح وانا اتصل فيه
مدت يدها وكأنها تتهرب من سؤاله اخذت المفتاح وطلعت لفوق فتحت الشقه ودخلت لغرفتها رمت اغراضها على الارض تحسست جروح الحروق اللي برجلها وهي تتحمل الالم نزلت دمعتها من شده الالم بعدها تسندت على السرير ومدت رجلها تحاول ترتاح

الحارس قرر يتصل بسعود بعدين حتى يتأكد انها ماراح تطلع من ثاني ...
تابع



تــآبع بارت 20
||يوم الاحد...الساعه 11 الصباح في بيت ام راشد..||

عهد تنتظر هديل بخوف بالصاله حست انها تأخرت طالعت الساعه :اوووه هديل لاتزيدين فيني الخوف خبله انا يوم طاوعتك وخليتك تروحين ياربي وين عقلي؟
تطمنت على الباب ان متقفل خوف يرجع عمااد ..
فتحت شباك الصاله تطالع باب الشارع بعد ربع ساعه دخلت هديل اسرعت عهد وفتحت الباب الداخلي :هدول تأخرتي.؟!
هديل تدخل داخل بدون رد
قفلت عهد الباب وركضت وراها:هديل في شي..؟
هديل بصراخ :اي فيها مليووون شي ابوووك ترك البيت اللي هو فيه وراح وين مدري وغير كذا جواله متقفل ..؟؟
عهد بهمس:ترك البيت
هديل :من وين اجيب فلووس امي راح تموت من البارح ماكلت علاجهاا واخوك راشد مطنش اتصالتنا
ام راشد تسمع صراخ هديل وهي رافعه عيونها للسقف وبهمس :حسبي الله ونعم الوكيل حسبي الله ونعم الوكيل علليك ياابو راشد
عهد تجلس على الكنب وهي محتاره :ليش ابوي يسوي كذا
جلسوا في الصاله بهدوء وكل وحده عايشه بعالم ثاني
قطع تفكيرهم صوت ام راشد وهي تنادي هديل
ركضت هديل لامها:نعم يمه
ام راشد حاسه بتعب تحاول تتكلم لاكن مو قادره قامت هديل لعهد:عهد كيف اجيب العلاج ..؟راشد مايرد
عهد بأرتباك :خلاص اكلم ساره
هديل :لا مستحيل نمد يدنا عليهم
عهد: ايش اسوي مافي الاهذا الحل وسامي تارك لي كم قرش
هديل هزت راسها بأحراج ماتبي الناس يحسون بحاجتهم
عهد اخذت الجوال واتصلت على ساره ..



ابها...
في الشاليه سعود وعفاف يجهزون الشوي
لمياء جالسه قريب منهم خذت عفاف قطعه دجاج تذوقه لمياء
عفاف:لمياء ليش صايره كئيبه اليوم ..؟
لمياء :رجيتك ابي اجلس لحالي
عفاف:يله عاد خلي عنا الدلع وذوقي شوي من الدجاج (مدت يدها لها)
قرب سعود منهم وبيده اغراض الشوي :عفاف لمياء يله تعالوا ساعدوني
لمياء طالعته بنظرات احتقار ولفت راسها مطنشته
سعود حس عليها نزل راسه يكمل شغله وهو يفكر باالي صار مع نوف حاول يتجنبها اليوم عارف انها جريئه وهو مايدري ليش يضعف عندها
اخذت عفاف الصحن ودخلت داخل ..
ام يوسف : نوف وياكم ..؟
عفاف تطالع امها مستغربه :ليه مو معكم ..؟
ام يوسف :تو طالعه
عفاف :اتوقع طلعت للمسبح رايح لها ..اخذت الملح من الاغراض واتجهت لنوف فتحت باب اللي يطل على المسبح نوف جالسه وسرحانه موحاسه بوجود عفاف كان شعرها على وجهها وتحرك رجلها بوسط الماء عفاف تجلس بهدوء وهي تطالع نوف :نوف ..؟
نوف ارتبك ومسحت دموعها بسرعه: متى دخلتي..؟
عفاف تدف كتفها بخفيف:اللي ماخذ عقلك يتهنى به ..
نوف نزل عينه على الماء وحركت رجلها
عفاف:تعالي ويانا برا ليش جالسه هنا
نوف :اوكي دقايق وجايه
عفاف توقف وهي حاسه ان نوف صاير بينها وبين لمياء حاجه :انتظرك ..
نوف تطالع عفاف وهي تطلع وقفت تمشي على طرف المسبح فجأه تحركت رجلها بسرعه وطاحت بالمسبح كان مسافه عمقه طويله وهي ماتعرف تسبح رفعت صوتها تصرخ
عفاف تعطي سعود الملح فتحت عيونها وصوت نوف واصل لها :مب هذاا صوت نووووف..؟ ركضت بسرعه ومعها ام يوسف ودخلو للمسبح
نوف تحاول تساعد نفسها لاكن موقادره
عفاف :نووووف..؟؟
ام يوسف: روحي نادي سعود بسرعه
ركضت عفاف وهي مرتبكه:سعود سعوود بسرعه نوف بتغرق
لمياء فزت ووقفت بسرعه واتجهت لهم
وقف سعود وهو يطالع نوف ومن غير تفكير دخل للمسبح حتى قرب لها مسكها مع خصرها وشدها لصدره حتى يقدر يسبح ويوصلها للجهه الثانيه نوف ترتجف من الخوف انتبهت لسعود اللي ماسكها رفعت عينها تطالعه وهو يرفع رجلها نست الخوف ونست كل شي بس تتهنى بهاااللحظه معه تلاقت عيون سعود بعيونها حس بربكه حتى طاحت نوف من بين ايديه رجع ومسكها وهو رافع راسه ويحاول يهدي نفسه وصل للارض
ام يوسف:بسم الله عليك ياحبيبتي خفنا عليك
نوف تمنت ان مسافه المسبح اكبر من كذا حتى تتهنى بسعود اكثر قطع خيالها عفاف وهي تتطمن عليها
لمياء اكتفت باالنظرات من بعيد تطمنت ان نوف بخير وطلعت بسرعه وهي مقهوره والشكوك ماليه راسها
طلع سعود من المكان يبدل لبسه المبلل
عفاف :قومي ياقلبي لاتتعبين الجو بارد تعالي بسرعه ندخل تبدلي ملابسك
نوف توقف وهو تحاول توازن نفسها حتى قدرت ودخلت داخل
لمياء جالسه على الكنب تطالع سعود اللي يجفف شعره بعدها تجاهلته ولفت عينها على الشباك
عفاف رجعت تطمن على الشوي :اوووه الدجاج احترق ياسعوود ..
سعود يسمع عفاف مع الشباك
لمياء تتمسخر : الدجاج احترق ههه خلي بعض الناس تنفعك ..
ركز نظراته على لمياء وبداخله :لايكون ذي فاهمه الموضوع غلط
طالعها وهو يدور الاجابه من عيونها لاكن لمياء تركته وطلعت وهو يتسآئل مع نفسه




العصـــر طلعت ساره من بيت عهد بعد مااعطتها المبلغ اللي يحتاجونه واتجهت لسامي تزوره
سامي تطمن عليها وتطمن على عهد تضايق بالكلام اللي قالته ساره عن ابوعهد واخوها كانت راح تخبي عليه لاكن سامي يحلف لها تقول كل شي ولاتخبيه
سكت سامي بضيق وعرف ان قراره جاء بوقته رفع راسه :ساره
ساره:نعم
سامي : شرايك باياسر
ساره احمرت خدودها لما تذكرته وتذكرت تعليقات ريم حست ان ياسر يميل لها وهي بدت تنجذب له :ليش؟
سامي:جاوبي علي
ساره عرفت ان ياسر متكلم لسامي يبي يتقدم لها ابتسمت بحياء : ريم تمدحه دايم
سامي سكت ونزل عينه باالارض
ساره تحاول تخفي حماسها انه يقول اللي عنده
بعدها تكلم سامي بصوت حزين : ياسر راح يتزوج عهد
ساره مافهمت:ايش..؟
سامي :ساره انا جالس هنا سبع سنين ومستحيل اخلي عهد كل هاالمده مرتبطه بي تنتظرني يمكن يحكم علي باالاخير مثل غيري
قررت اطلقها وازوجها لواحد اضمن حياتها وسعادتها معه..ومافي غير ياسر اللي ارتاح له واحس بيخاف ربه فيها!!
ساره تطالع سامي وهي ساااكته وباين عليها الصدمه!!!؟؟؟
سامي بهمس:بس ماادري كيف اقول لها وخايف اخليها تجي زياره واتعلق فيها اكثر احبهها ياساره احبهاااا
ساره لحد الحين مو مستوعبه اللي قاعد يقوول ..
سامي :ساره سوي لي هالخدمه ومستحيل انساها لك... ابيك تقولين لها ...؟؟
وقفت وهي تحس بدوخه: سبع سنيييين ؟؟؟
سامي يشوف الصدمه بوجه ساره عرف ان اخوه مخبي عليها
ساره ماقدرت تتحمل ثقل رجلها طاحت على ركبتها باالارض
سامي ينزل لمستواها بخوف :ساره لاتزيدين علي
ساره :موانت مظلووووم ليش سبع سنين ليييش وبدت تصيح بصوت قطع قلب سامي
سامي :ساره محتاج لك الحين ماابيك تصرين ضدي هذا شي وانكتب علي مالنا فيه اي اعتراض
ساره بحزن وراسها منزل باالارض :بتتخلى عن عهد يا سامي ..بها السهوووله..؟
حط يده على فمها مايبي يسمع كلام زايد اللي فيه يكفي :ساره خلاص بيتم كل شي كلامك ماراح يفيد..
ساره ويد سامي على فمها طالعته وهي تفكر بداخلها سبع سنين وياسر يتزوج عهد ؟؟!!غمضت عينها ورفعت يدها بهدوء تفك يد سامي بعدها نزلت راسها :م م مستحيل اقولها مااقدر راح تموت نفسها سامي والله راح تموت نفسها لاتحرق قلبها حرام عليك ايش فيك انت ماتحس ماتحس كيف تتحمل صدمتيييين ؟
سامي ماسك يده بتوتر بعدها تكلم بجديه :اذا ماراح تقولين لها انا راح ارسل لها ورقه الطلاق ابي عهد ترتاح بهاالدنيا يكون لها سند من وين يكون لها غير ياسر رجال صالح وغير كذا بنت عمته اذا ابوها تخلى عنهم واخوهم مبهذلهم قولي لي انا ايش بيدي اسوي لها وانا محبوس بين اربع جدران من حقها تعيش مع شخص ثاني يسعدها حتى ولدي انحرمت خلاص ياساره هذا القرار فكرت فيه كثيررر وكثيير وهذا هو اللي راح يصير ..
ساره تطالع سامي اللي منفعل ويتكلم مثل الشخص المجرووح تركها وطلع يعيش بين حزنه وهمه ماقدرت تتحمل هاالصدماات تكورت على نفسها وحطت راسها على رجلها وهي تشهق حست على نفسها بعد ماتكلم العسكري وقفت وعدلت عبايتها طلعت تمشي بخطوات تايهه كأن اللي سمعته كان بحلم ..



بواشنطن بفله سمــر ..
نزلت سمر وقفت باالصاله تعدل على شكلها كانت لابسه برمودا فوشي وبدي تفاحي تأكدت من شكلها اخر مره وطلعت تتطمن على خالد قبل لايجي جون
قربت وهي تسأل الممرضات اذا في تطور بحالته لاكن مافي شي جديد طلعت بضيق للحديقه بعد ماطلبت من توني كفي يخفف هالصداع
اخذت الجوال وفي بالها تتصل على محمد دقايق وسمعت صوته
محمد :هلا
سمر :اهلين محمد كيفك ..؟ مااشوفك تجي تطمن على خالد
محمد:مشغول باالمره
سمر بضيق:يعني ماتقدر تفضى لو ساعه بس
محمد:قلت مشغول وبعدين
سمر :انا المجنونه ادق عتبانه عليك
محمد:ماني محتاج عتابك
سمر:واحنا ماانا محتاجين لك بعدها قطعت الخط ..
تركت الجوال على الطاوله وهي تطق بااطراف اصابعها بقلق على الطاوله
دخلت توني تخبرها بوصول جون ..قامت له بشوق
ودخلت ببتسامه وهي تتكلم معه استغربت من ملامحه ماهي طبيعيه وحتى اسلوبه جلست بجنبه اكثر.. جون وقف بأرتباك واتجهه للباب يقفله بسرعه ..
سمر تطالعه بأستغراب قرب جون منها اكثر خافت وبعدت عنه وهي تدور الامان بعيونه لف راسه على شنطته وطلع زي الحبل سمر لصقت باالزاويه بخوف وهي تشوفه يقرب منها اكثر بعدهاا هجم عليها وهي تصرخ بصوت عالي وتطلبه يوقف عن اللي يسويه وقف جون يطالعها بعد ماربط يدها ورجلها
سمر تتكلم باالانجليزي :ماذا تفعل..؟
جون ساكت قرب ولصق الشريط على فمها يمنعها تصرخ بعدها طلع وسمر تتسأل بداخلها ليش مربطها كذا
ركض جون لغرفه سمر وفتح الادراج وطلع كل الصكوك والاملاك نزل بسرعه وفتح الباب وقفله صوب المسدس على راسها وهددها انه راح يقتل اخوها ويقتلها اذا ماوقعت له عن كل شي تملكه
سمر مغمضه عيونها بقوه والمسدس على راسها نزلت دموعها تترجاه لاكن بدون فايده حرك المسدس بخفيف يخوفها اكثر بعدها سحب يدها ووقعت كل الاوراق وكل شي تملك شركتها وفلتها وحتى سيارتها نزل المسدس وببتسامه خبيثه :ثااانكيوو اخذ كل شي يثبت ضده و طلع ..
سمر مفتحه عيونها مومصدقه اللي صار من تو حاس انها بكبوس حركت يدها تحاول تفك نفسه لاكن كانت مربوطه بقوه حاولت تصرخ بصوت مكتوم تنادي احد من الخدم بعد عشر دقايق سمعتها الخدامه باالصدفه دخلت تتأكد من الصوت واستغربت من حال سمر تقدمت لها بسرعه وفكتها ركضت سمر بغير توازن بعدها طاحت على الارض قامت تركض وهي تبكي حتى دخلت لغرفه خالد ضمته وهي تصرخ بصوت عالي :خالد قووم خذ حقي منه سرقني جوون قووم يااخالد راح كل شي املكه تهز خالد
الممرضات يطالعون بأستغراب سمر اللي تتكلم بصوت مبحوح من البكااء
خالد يطالعها..عرف ان فيها شي كبير لاكن كيف يدري وهو بهاالضعف
وقفت تركض باالفله تدور على التلفون حتى تبلغ الشرطه وبصرااخ :توووووووني اعطيني موبايلي بسرعه
توني اتجهت بأرتباك واعطتها الجوال
اخذته وضغطت على ارقام الشرطه وعقلها متشتت بلغت بكل شي صار بعدها صكرت الجوال ورمته على الارض بقهر وتتكلم مع نفسها
:جون انا اللي حبيتك واعطيتك كل شي تتمناه تسوي فيني كذا طيب ليشششش ليششش رفعت صوتها وهي تصرخ وتبكي بحزن حتى طاحت على الارض مغمى عليها ...




ام راشد بعد مااكلت علاجها حست باالراحه التفتت على عهد تأشر عليها تجي
عهد تقرب:لبيه يمه
ام راشد بتعب :عهد يابنتي ابي اشوف احد من عيال اخوي
عهد مستغربه : ليش يمه
ام راشد: كلمي اي احد منهم ابي اشوفه
عهد:يمه اخاف يرفضون
ام راشد : يابنتي اخاف اموت وانا بقلبي كلام كثير
عهد خافت على امها:جعلي ماانحرم منك يايمه بس خليها لبكره
ام راشد:ابي اشوفهم اليوم
عهد :خلاص ولايكون خاطرك الاطيب ابكلم ساره تقول لهم
قامت واتصلت في ساره
ساره تطالع رقم عهد بحسره حست باالعبره تخنقها حطت يدها على اسمها يكفي اللي فيها بعدها قفلت جوالها
ماتبي تحسسها ان في شي كبير راح يصير :يمكن راح تموتين نفسك ياعهد لو تدرين !!
سحبت الروب بملل ودخلت للحمام (اعزكم الله)وقامت تاخذ شاور دافي يخفف عليها هاالصدمتين


ريم بغرفه ياسر ..
ريم:ياسر قول لي ايش تنتظر ..؟
ياسر:ريم صكري الموضوع
ريم:ماراح اصكره تفهم ولا اذا ماتكلمت وقلت انك تبي ساره انا راح اتكلم
ياسر يوقف بعصبيه:وبعدين معك انتي انا ماراح اتزوج ساره لاتزيدين علي ارحميني وفكيني من هاالطاري
ريم: اذا انت خايف ان جاسم يزعل انا راح افهمه
ياسر بضيق:خلاااااااااااص انا راح اتزوج قريب تبين تعرفين مين راح اتزوج عهد بنت عمتي
ريم فتحت فمها :هاا!!
ياسر:اطلعي برا ..
ريم تمسك طرف ثوبه:عيد مافهمت شي
ياسر:عهد راح تصير زوجتي قريب
ريم تطالع تحت بأستغراب:عهد
ياسر طنشها وبيطلع برا
ريم تلحقه وتمسكه:عهد ياااخبل متزوووجه
ياسر:زوجها راح يطلقها وانا راح اخذها
ريم :ياااااااااااسر انت في عقلك وانت تقول هاالكلام
ياسر والجرح بقلبه يزيد كمل طريقه ينزل تحت
ريم واقفه مصدومه مومستوعبه نزلت وراه بسرعه وبصوت عالي :يااسر فهمني ايش اللي قاعد تقول انت
ياسر : اللي سمعتيه يكفي انا راح اتزوج عهد بنت عمتي قريب
ام ياسر طالعه من المطبخ وتسمع كلام ياسر وقفت عند الدرج وهي تطالع ياسر ينزل وشكله مبهذل
ياسر نزل راسها ونزل بخطوات خفيفه
ام ياسر: ايش هااللي اسمعه
ريم وقفت وراء تطالعهم
ياسر:مافي شي يمه بس شويه نقاش انا وريم
ام ياسر بأستغراب:تتزوج عهد بنت عمتك ..؟
ياسر وقف بخوف ان امه سمعت كل شي سكت ولاعرف يرد
ام ياسر بجديه:تكلم ايش كنت تقول
ياسر :يمه موضوع وراح اتكلم معك بعدين عن اذنكم طالع .......
ام ياسر :ريم ايش قاعدين تتكلمون فيه
ريم بأرتباك:ها ايه شويه نمزح مع بعض معليش يمه نسيت ملابسي باالغساله صعدت فوق وهي تحاول تفهم اللي قاله ياسر
جلست على السرير بحيره:عهد بنت عمتي يتزوجها لا مستحيل يعني سامي بيطلقها وهو يحبها مايسويها مستححيل اووه لازم اكلم ساره اتأكد منها اخذت الجوال تنتظر رد ساره :اوف هذا وقته ياساره تقفلين جوالك
قامت تبدل ملابسها وتطلع لبيت ساره تتأكد بنفسهاا



سعود وهومتسند على الكنب :وبعدين ارد ولاشلون اقول ارد واشوف ايش عنده :الو
عبد العزيز :هلا ومرحبا باالقاطع
سعود ببرود:هلابك
عبدالعزيز :وينك يااخوي ادق عشرين الف مكالمه ماترد لايكون ماسح رقمي
سعود :لاشدعوه
عبدالعزيز :والله دقيت اتطمن عليك مبطي عنك وعن خالد
سعود:والله بخير وخالد باامريكا
عبد العزيز :اها بأمريكا ومتى بيرجع
سعود :والله ماادري عنه ياعبدالعزيز الرجال مقفل جواله وشكله نقل مره وحده هناك
عبدالعزيز :افا افا لاتقول والله اني فاقده تجي معي نروح له
سعود:لا خلها بعدين انا الحين بأبها مع اهلي
عبدالعزيز :اما من جدك اجل قريب مني
سعود:انت بأبها ..؟
عبدالعزيز :اي نسيت كل اجازه ارجع لاهلي بس هالمره ماني مطول عندهم مااقدر استغنى عن هواء الرياض
سعود:اي تذكرت هلك هنا...
عبدالعزيز :اجل عازمينك انت والاهل عندنا
سعود:الله يعطيك العافيه ماتقصر والله
عبدالعزيز :لا والله ياتجي عندي ونذبح لك ذبيحه يااجيك بذبيحتي
سعود : تسلم والله ياعبدالعزيز بس الاهل بيرفضون تعال عندنا ونذبح لك
عبدالعزيز :لاتذبح ولاشي انا جايكم باالعشاء هالليله بس عطني العنوان


باالمستشفى صحت سمر وهي حاسه بدوخه رجعت تغمض عينها تتذكر اللي صار مر على باله الموقف فتحت عينها وجلست بسرعه طلب منها الدكتور ترتاح وتريح اعصابها لاكن اصرت انها تطلع من هاالمكان سمح لها تطلع على مسؤليتها وصلت لفلتها نزلت تسحب رجلها بتعب
تقدمت لها توني تطمن عليها بخوف بعدها فتحت على خالد الغرفه قربت عنده وعيونها تتكلم عن قلبها المحروق
خالد عيونه عليها لاكن كان بحلم ولاحاس بوجودها
سمر تتكلم بصوت متقطع ومخنوق: صار كل شي كنت تخاف منه ياخالد انا مجنونه مااعطيت كلامك اي اهتمام (سكتت وهي تبلع عبرتها وجسمها يرتجف )سمعت اصوات رجال من وراء الشباك الكبير اللي يطل على حديقه البيت قامت وفتحت تتأكد لمحت رجال يتكلم مع الحارس استغربت انها مااتعرفه
رفع الرجال عينه يطالع البيت من برا بعدها ركب سيارته وراح اخذت جوالها تكلم الحارس تتأكد من هذا الشخص ..؟
الحارس عطاها خبر ان هذا الرجال راح يشتري الفله من صاحبها جون
سمر ماعرفت ترد سحبت الجوال من على اذنها بهدووء وصكرت السماعه ضغطت بيدها على الجوال بقهررروبهمس :خلاص ياسمر انتهى كل شي خلاص!!! مين اروح له بابا راح يذبحني اذا وصله الخبر حتى الشرطه ماتقدر ترجع لي وكل شي موقعه عليه بيدي
توني واقفه تطالع سمر عاشت معها سنين واول مره تشوفها بهاالشكل قربت منها وهي تحاول تهديها
سمر رمت نفسها بحضن تووني وهي تبكي بهدوء على هاالحاله اللي وصلت لهاا ...



ريم بعد ماضيفتها ساره سألتها بأستعجال..:ساره ليش مقفله جوالك ابيك بشي ضروري
ساره وعيونها متورمه من البكاء تطالع جوالها وتفتحه:معليش ريوم تقفل علي
ريم :فيك شي ..؟وين عهد .
ساره:في بيتهم...
ريم :ساره ايش صار بين عهد وسامي
ساره بأرتباك :صار ؟؟ها ماصار شي
ريم :ساره تخبين علي
ساره نزلت راسها بحزن : لحد الحين مو مصدقه
ريم :بينهم شي
ساره:لا
ريم : ساره ايش السبب
ساره : سامي محتاج يضمن حياه عهد وهو داخل السجن بعدها رمت نفسها بحضن ريم وهي تبكي :رااح ينسجن سبع سننين ياااريم
ريم تهدي ساره :صدقيني ياساره ربي مايترك المظلوم وراح تنفرج قريب
قطع كلامهم عهد اللي تتصل في ساره
ساره ترفع راسها من حضن ريم وهي تطالع اسمها:موقادره ارد عليها وربي ياريم
ريم :يمكن محتاجتك بشي ردي عليها
ساره :مااااقدرر بعدها انقطع الخط
ريم :انا مقهوره من ياسر ليش واقف مع سامي بقرار زي كذا
ساره تضايقت بطاري ياسر نزلت راسها ريم حست عليها تمنت ان مالمحت لها بيوم ان ياسر يحبك
رجعت عهد تتصل
ساره تمد اصبعها ببرود وترد:الو
عهد:اهلين ساره كيفك
ساره :الحمدالله
عهد:تعبانه
ساره:شوي
عهد:سلامتك قلبي بقولك شي
ساره:امري
عهد: امي محتاجه تشوف اي احد من عيال اخوها تبيه بموضوع
ساره مستغربه:امممم بس مااتوقع راح يجي احد منهم
عهد:حاولي بأ احد ريم قريبه منك حاولي فيها
ساره:اوكي عهد احاول
عهد :ماقال شي ابوك عن جلسه سامي باالمحكمه
ساره بأرتباك :ها لا لسى ماصار شي
عهد بحزن : لاتنسين اللي قلت حبيبتي مع السلامه
ساره وهي تتهرب:مع السلامه
صكرت من عهد ولفت راسها على ريم
ريم :عندها خبر
ساره:لا ( وقررت تكلم ريم باالموضوع بكره)




سعود جالس مع عفاف :ها عفاف انبسطتي
عفاف :وين انبسط ولمياء مدري ايش فيها هي ونوف ..
سعود يغير السالفه : خويي جاي بعد شوي روحي زين لنا قهوه
عفاف :يوه ايش جابه هذا بعد يعني اجلس ومافي احد يونسني غيرك
سعود:ولايهمك ابطلع وياك لحالنا بدون هاالنفسيات الثنتين واخليك تنبسطين
عفاف تضحك:اسكت لايسمعونك تصدق اذا جلسوا مع بعض كل وحده تستهزء باالثانيه اوف مليت
سعود يسكت وهو عارف ان لمياء فاهمه كل شي غلط علشان كذا مزعله نفسها قرر يكلمها في الموضوع دق جواله :يله عفاف زيني القهوه هذا الرجال وصل
عفاف توقف :انزين
اتجه سعود وهو يسلم على عبدالعزيز :هلا ومرحبا حياك الله
عبدالعزيز:الله يحييك ياشيخ والله لك فقده وغيبتك ماهي بزينه
سعود يبتسم وهويجامله:تسلم والله
جلسوا يتكلمون مع بعض بعد عشر دقايق استئذن سعود يدخل يجيب القهوه ..
نوف جالسه مع جدتها ملت من طلباتها قامت وهي تتافف :اظاهر خدامه عند هاالعجوز ياربي لازم اصبر نفسي واسوي نفسي عندها اني البنت السنعه حتى تقنع سعود استغلت فرصه انها راحت تتوضا وتصلي العشاء وطلعت برا وبيدها البلاك تتكلم مع ملاك
عبدالعزيز يطالع ويتلفت على الشاليه ويدق على المطعم يسألهم عن العشاء فتح عينه على البنت اللي تمشي وشكلها ماهي حاسه فيه قطع الخط بسرعه وركز نظراته
نوف كانت لابسه بنطلون رمادي غامق وتونيك اصفر مع شعرها البلاتيني طالعه ملفته للنظر
عبدالعزيز بداخله :الله يلعن ابليس ايش ذي قمر ولاملاك يمشي
رفعت راسها نوف بعد ماقربت عنده ارتاعت من وجوده
عبدالعزيز احرقها بنظراته اللي شوي وتاكلها
نوف تناظره وبداخله تتسأل من هذا ولاهمها انها كاشفه عنده
عبدالعزيز ابتسم لها وهو متعود على الجنس الناعم بس مامر عليه جمال مثل جمال نوف
ارتبكت من ابتسامته وارتبكت اكثر لما لمحت سعود طالع من المطبخ سحبت نفسها بدون ماينتبه ودخلت داخل


الاثنيــن _واشنطن ..

حست بجوالها يدق فتحت عيونها بتعب واخذت الجوال انصدمت جون بكل وقاحه يتصل فيها رفعت السماعه وهي تصرخ عليه
جون يكلمها بأستهتار ويطلب منها تطلع من فلته الحين قبل لايبلغ الشرطه تجي تطردها من البيت وصك السماعه وهو يضحك طالعت الجوال وهي حاسه باالظلم كل شي انتهى الحين !!وقفت تمشي تايهه باالغرفه ماتدري وين تروح مافي الاخوها محمد غمضت عينها بخوف وهي تتذكر عصبيته اكيد راح يتشمت فيني طلبت من الخدم يلمو اغراضها واغراض خالد
نزلت للصاله منكسره بدل ماكانت متعوده على الشموخ والغرور جلست على طرف الكنب وهي متردده تتصل بمحمد او تروح له وتواجه كل شي بنفسها بعدها وقفت وهي تتحسس محفظتها طلعتها حصلت مبلغ تقدر تتصرف به هااليومين اخذت سياره واسعه حتى تكفي لها وخالد مع الاغراض تطمنت على الاغراض بالسياره ودخلت تنادي الخدم اعطتهم حقهم من الفلوس الباقيه وانهت الخدمه معهم الكل طلع الا توني
سمر تقرب منها:توني اسفه لاكن مااقدر اخليك تبقين عندي هاالفتره
توني تبوس سمر تحس انها بنتها الصغيره حركت على شعرها بأبتسامه وطلبت ان يكون بينهم اتصال
سمر تطالع فلتها بضيق مافي يدها شي غير انها صارت ضحيه لمشاعرها اخذت نفس وهي تودع فلتها بعدها طلعت بأتجاه محمد

ارتاحت سمر ان محمد طالع من البيت دخلت اغراضها عند الباب وانحرجت تدخلها داخل خايفه انه يرفض وجودها سحبت الكرسي تدف خالد حتى وصلت للصاله الجانبيه تطمنت عليه وجلست على الكنب تنتظر رجعه محمد ..
ماتوقعت راح يصير وضعها بيوم كذا حاولت تقوي نفسها لاجل تواجه محمد اللي دايم تدخل معه بمشاكل ..
حطت راسها على وساده الكنب تستسلم لاحزانها رفعت عينها تطالع خالد تحس بعيونه الم نظراته متشتته وقفت تقرب منه وهي تعدل جلست حتى يرتاح اكثر
...سمرر؟!!
سمر لفت راسها لمحمد اللي وراها
محمد مستغرب :غريبه ايش اللي جابك مو انتي قلتي ماني بحاجه لك
سمر تشبك ايدينها ببعض وهي تجمع الكلام
قرب محمد لخالد يتطمن عليه
سمر واقفه متردده كيف تقول له كل شي
محمد رجع لسمر :فيك شي في شي صاير ليش وجهك تعبان كذا
سمر :هـآ..؟ شوي تعبانه
محمد يرفع حواجبه :تعبانه.؟
سمر حست انها بدت تضعف اكثر
محمد:سمر تكلمي ..!
سمر منزله راسها :محمد..؟
محمد:همم
سمر :معليش راح اجلس معك هنا ايام
محمد :تجلسين..؟
سمر بضيق:قلت ايام وراح اطلع
محمد يقرب ويمسك كتفها:ليش
سمر تبعد يده وتجلس وهي تتهرب من الجوواب
محمد بأستغراب:: خلاص خذي راحتك بعدها طلع يأمر الخدامه تجهز غرفه سمر وخالد
سمر انقهرت بداخلها هي السبب خلت محمد يكرهها حتى خالد و محمد من كانوا صغار وهم مايجتمعون الا بمشكله
كان دايم بمشاكل مع اهله بعدها طنشهم وعاش لوحده وهو شايل عليهم بقلبه كثير ...

ابهــآ..
عبدالعزيز على باله نوف من طلع من عند سعود امس فرك يده بحماس :والله ماتروح منى بس ماادري هذي اخته ولا من تكون لازم اعرف عنها كل شي كيف كيف ..؟ ايه لقيتها مافي غير شريفه اختي تروح لهم وتتعرف عليهم ومنها اقدر اجيب اسمها قام بسرعه وفتح الباب

شريفه تضرب ابره السكر لامها
عبدالعزيز :شريفه
شريفه:همم
عبدالعزيز :لاخلصتي تعالي بغرفتي
شريفه :خلصت تبي شي
عبدالعزيز يأشر عليها تجي وقفت وقربت عنده
عبدالعزيز : صديقي وهله جايين ن الرياض ضيوف علينا باالديره وانا ابيك تشلين قهوه وشاهي العصر وتطلعين تكرمينهم وتتعرفين عليهم مره وحده
شريفه :حياهم الله في بيتنا ليش مايجون
عبدالعزيز :بيتنا يفشل وهم ناس اغنياء وبخير روحي لهم احسن
شريفه تفكر :خلاص ابكلم ام عايض تجي عند امي وانا اروح لهم

عند سعود..
عفاف :اشتهيت الشوي اللي امس شرايك تشوي لنا
سعود :جاز لك الوضع اني اطبخ واني مستريحه ويااختك
عفاف :ههه ياناكر الجميل ماساعدتك امس
سعود وهو يتثاوب : قومي حركي يدك واشوي لنا
عفاف :اي لو زوجتك كان تطامر تطبخ لها
سعود :الحين وش حارق رزك وانتي لمياء تغارون منها وهي ماجت
عفاف ببتسامه:خلينا نتذكرك باالخير باالعزوبيه نقول اي سعود كان يسوي ويسوي
سعود:ليش غاسله يدك مني بعد الزواج
عفاف:يمكن تتغير علينا
سعود يقرصها مع كتفها:تعوذي من الشيطان ولااشوفك قايله كذا
عفاف :اح عورتني
سعود يطالع جواله :غريبه ايش عنده داق بهاالوقت والله مالي خلق ارد عليك لاكن عزيمتك امس خلتني انحرج رفع السماعه:هلا
عبدالعزيز:هلا والله سعود شخبارك
سعود :والله الحمدالله نحمده
عبدالعزيز :لايكون نايم
سعود:لا جالس مع الاهل
عبدالعزيز :اي على طاري الاهل اهلي لزموا علي الا يجون يضيفونكم ويتعرفون على هلك مره وحده
سعود :حياكم الله والله احرجتونا بكرمكم يااخوي
عبدالعزيز : ماسوينا الاالواجب وقدركم اكبر من كذا ان شاءالله على العصر بتكون اختي عندكم


عند ساره..
احتارت ساره بأنها تقنع ريم تروح لعمتها عارفه قد ايش حاقده عليها فكرت بندى هي اللي اكيد بتروح لها ارسلت لها (ندى عمتك طالبه احد فيكم يزورها محتاجه تتكلم معكم بموضوع مهم ) انتظرت رد ندى بعدها جت الرساله(اهلين ساره ياليت والله اقدر ازورها لاكن اهلي رافضين باالمره)
انقهرت سارره ان حتى ندى ماتقدر ردت عليها (حاولي بأمك يمكن ترضى اذا كان الامر ضروري )
ندى تفكر بأن امها مستحيل ترضى :ياربي ايش اسوي مافي حل غير اني اطلع لها بدون مماتدري امي بس اسمع هاالشي الضروري يمكن يكون في مصلحتنا ردت على ساره(اعطيني عنوانهم بس لاتخبرين ريم انا راح اطلع مع جاسم لوحدنا بدون علم احد )
ساره ابتسمت وارسلت العنوان لندى ...



دخل سعود للغرفه ينام له شوي قبل لايجي عبدالعزيز ويا اهله ..تذكر الشي اللي كان ناسيه طلع الشريحه من شنطته ودخلها بجواله بعدها ارسل لحاتم يعطيه رقم ابو خالد بدون مايدري انه سعود حط الجوال على صدره وهو يحاول ينام وينتظر رد حاتم جاء رد حاتم بسرعه (مين انت..؟
سعود انقهر :الحين ايش اقوله...؟ بقوله اي اسم وخلاص(انا سيف واحد من اصدقائه..
جلس وهو متأمل انه يرسل الرقم سمع صوت المسج وفتحه بسرعه ( بس ماعمري سمعت بأن خالد عنده صديق اسمه سيف اللي اعرفه سعود مب سيف لايكون انت سعوووود..؟ هاهاها في الاحلام يابابا اعطيك الرقم ومره ثانيه خلك رجال وتعال واجهني وذاك الحين اعطيك الرقم
سعود يقرا الرساله وبداخله يتمنى يذبحه مارد عليه دخل شريحته الثانيه واستسلم للنوم دقايق ودخلت عفاف :سعوود
سعود:هممم
عفاف : اخت عبدالعزيز جت واخوها ينتظرك باالمجلس
سعود:يووه مب قايل يجي العصر
عفاف:اذن العصر من زمان قووم يله
سعود يوقف :طيب طيب
دخلت شريفه وهي تتذكر كلام اخوها انه ناوي يخطب اللي شافها بالصدفه وقال لها مواصفاتها
عفاف :نورتينا والله
شريفه :نوركم وعكسناه
ام يوسف :ليش الوالده ماجت معك
شريفه :والله الوالده مريضه وماتقدر ياخاله
ام يوسف: الله يخليها لكم يارب
دخلت لمياء تسلم عليها وتعرفها على نفسها
شريفه تسولف وياهم وتتعرف عليهم احتارت انها مالقت وحده بمواصفات اللي شافها عبدالعزيز
دخلت نوف وقربت تسلم على شريفه
شريفه انبسطت بداخلها اي هذي اللي يقولها
ام يوسف :هذي نوف بنت اختي
شريفه :ماشاءالله الله يخليها لامها
نوف تبتسم لها :تشرفنا فيك
شريفه حست انها دخلت معهم بسرعه :وانا اكثر
مرت ساعتين وبعدها طلعت بعد ماودعتهم وخذت رقم نوف وعفاف ولمياء
عبدالعزيز ينتظرها باالسياره دقايق وطلعت :وينك تأخرتي ها عرفتي البنت
شريفه :اي عرفتها
عبدالعزيز: ها كيف شفتيها
شريفه :كلهم حبوبات دخلت معهم وخذت ارقامهم بعد
عبدالعزيز يبتسم بداخله بفرحه انه راح يقدر يوصل لرقمها :ايش اسمها البنت
شريفه :هي بنت خالتهم
عبدالعزيز :اها يعني ماهي اخت سعود ايش اسمها طيب
شريفه بحسن نيه :والله قمر اللي راح تخطبها اسمها نوف
عبدالعزيز يبتسم بخبث :نوف حلووو..؟!طيب اهلها طيبن وخذتي ارقامهم كلها
شريفه :كلهم اجاويد خذت ارقام البنات متقاربات لعمري



الثلاثاء _الساعه 12 الظهر ...

لمياء مجافيها النوم حست ان نوف تتحرك من سريرها غمضت عينها تمثل على نوف انها نايمه حتى تأكد الشكوك اللي براسها بعد مادرت ان امها وجدتها طالعين مع سالم لسوق شعبي ..وعفاف نايمه
سعود باالصاله فاتح على التلفزيون وجالس لحاله وباله عند ريم ..كان البيت هادي الا من صوت التلفزيون
قامت نوف بكسل غسلت وجهها بدلت ملابسها رسمت عيونها بحكل ازرق بعدها طلعت .. لمحت سعود معطيها ظهرها وجالس رجعت للغرفه وهي تفكر ابتسمت ابتسامه خفيفه وهي تتذكر اللي صار امس سحبت الطرحه وغطت وجهها علشان ترضيه لفت راسها تتأكد ان لمياء وعفاف نايمين
طلعت بهدوء ووقفت بوسط الصاله تكلم سعود :وين جدتي
سعود طالعها بحجابها واستغرب انها متحجبه وجدتهم ماهي موجوده رجع عينه للتلفزيون كلمها ببرود:طالعين مع سالم

رجعت لوراء ودخلت المطبخ فتحت الثلاجه وهي تطالع الكيس مليان شكولاتات اخذته وصفته بصحن بشكل حلو واخذت القهوه وطلعت حطتهم على الطاوله وجلست بمسافه بعيده شوي ..
نوف:كيفك اليوم ..؟
سعود يوقف: خذي راحتك انا طالع ..
نوف قربت عنده بجرائه كانت مغطيه وجهها اما جسمها فمكشوف بفستان سماوي نصف الساق
مايدري ايش يسوي هاالبنت تهزه من داخل بحركاتها وكلامها ودلعها حتى ضحكتها ..
نزلت نوف راسها كأن حجابها طاح من غير قصد حتى انكشف وجهها ابتسمت له وركزت نظراتها وهي تحرك رموشها الطويله بخفيف :انا ابيك تاخذ راحتك انت
لمياء تطالعهم من وراء الباب من غير مايحسون ...
سعود ماقدر ينزل عينه عنها طالع عيونها وفي باله مواقف ريم كلها معه كلها كانت لحظات قاسيه عمره ماحست فيه وفي قلبه قطع تفكيره يد نوف على صدره فتح عيونه بقوه مصدوم من حركتها
نوف والدموع على خدها وبصوت هادي حنون:سعود احبك
حس بأنه مستسلم لها بلع ريقه وهو يطالع دموعها وكلمتها تتردد بداخله
نوف تطالع عيون سعود تدور فيها اي مشاعر حست انها ودها ترمي نفسها بحضنه حتى لو كان ماهو ملكها الحين رفعت يدها الثانيه على صدره وضمته لها بسرعه !!......



البارت 21 ...
وأنا بعد / والله مثلك ~ تألمت
مثلك تعبت و كنت جداً أعاني !

لكن / قسم بالله إني تعلمت
ما عاد أكدّر خاطرك لو ثواني !!





لمياء ماقدرت تتحمل اكثر من كذا خلاص كل حاجه غامضه بعيونها صارت واضحه مثل الشمس غمضت عينها وهي تتسأل بنفسها ايش تسوي تتدخل بها الموضوع ولاهاالشي مايخصها وبدون تفكير طلعت بسرعه للصاله وهي منهاره ماتحب الخيانه وشلون تشوف هاالشي قدام عيونها وبصوت عالي :سعووووووووود؟
سعود ونوف على صدره صرخه لمياء رجعته لعقله رفع يده بسرعه ودف نوف من حضنه بقووووه حتى طاحت على الارض
نوف حست بألم فتحت عيونها مصدومه من حركه سعود حست باالاهاآآنه رجع الهدوء للصاله ونظرات الصدمه متبادله بينهم
سعود يطالع لمياء بأرتباك يحاول يجمع الحروف وينطق بأي شي لاكن موقادر
لمياء ودموعها على خدها وتهز راسها بأستنكار:ليش تسوي كذا ياسعود ليش مو انت متزوج ..؟؟
سعود بصراخ:بسسس يالمياء لاتفهمين غلط
لمياء: لاتظن اني جاهله باالاشياء اللي تسوونه انت وياها
سعود حس بقهر حتى لو تكلم ماراح تصدقه موقفه الحين سخيف وغبي فتح الباب وصكره وراه بقوه و طلع بسرعه من البيت
عفاف قامت مرتاعه وطلعت بسرعه:ايش صاير؟
نوف على الارض ماقدرت ترفع راسها لحد الحين ماهي مستوعبه اللي سواه سعود كسر فيها كبريائها وقلبها كانت تظن انها قدرت تملك قلبه
لمياء بقرف تأشر على نوف: انا كل يوم اكرهك تدرين ليش لانك وحده ماتربت ماعندها دين ولاحتى حياااء اصحي ياماما ماحنا باافلام انتي وعشيقك ابطالها ..
عفاف مو فاهمه اي شي قربت من نوف :نوف فهميني ايش اللي صار
نوف ساكته تحاول تلم روحها المجروحه وتوقف
عفاف:نووووف قولي لي ايش بينك وبين لمياء
لمياء تركتهم وطلعت ..
نوف تهز راسها بمعنى مافي شي وقفت وجلست على الكنب وهي تهدي نفسها بعدها اخذت جوالها تدق على سالم يرجعها للرياض اليوم ماتجلس ولادقيقه ......



حس الم بجنبه من امس وهو يتردد عليه مر على غرفه ريم وهو يسمع المسجل معليه على صوته ضرب الباب بخفيف وفتحه
ريم منسدحه على بطنها وفاتحه على المسن
ابتسم لها ودخل :ايش الصوت قصري عليه
ريم تنط من على السرير وتطفي المسجل :وين طالع له
جاسم :اقدم على وظيفه
ريم : وااو جسوم اول راتب لي
جاسم :لا اجمع راتبي علشان اساعد امي باالمهر
ريم نزلت عينها بسرعه ورجعت للمسن ماتقبلت جاسم يكون لساره
جاسم:ايش فيك
ريم :لا بس معي وحده باالمسن تكلمني بشي ضروري
جاسم :يعني اعتبرها طرده
ريم:ههه لا اجلس سولف علي وانا بسولف معها
جاسم : لا ابطلع الحين وقف بعدها مسك جنبه
ريم تطالعه:جسوم ايش فيك
جاسم يكمل طريقه :لا شوي يألمني جنبي بعدها طلع
صكرت ريم المحادثه وطلعت من الغرفه لياسر
ياسر جالس تحت مع ندى بعد خمس دقايق صعد لغرفته
ريم على الكنب تنتظره..
ياسرمال من وجود ريم اللي ماراح تخليه من الاسئله ماهو ناقصها:بسم الله ايش جابك هنا
ريم تبتسم بتحدي:ماراح اطلع من هنا لو تجيب تريله تشيلني حتى تعلمني بكل شي
ياسر :ياحبك للعناد بعدين تعالي ليش اكلم سعود ومايرد علي
ريم اختفت ابتسامتها :وانا شدراني عن اذنك اخليك تنام
ياسر يطالعها مستغرب :وين اللي تقول ماراح تطلع
ريم تجاهلته ودخلت غرفتها ...
جلست على السرير بحزن :مايرد عليك ياياسر..؟ يعني خلاص تخلى عني. ياربي ليش صايره اشتاق له واول مااطيق اتصاله ايش جاني انا صايره مااتحمل بعده ابد .؟ فتحت الجوال تطالع اسمه ومن غير شعور دقت على رقمه وهي تنتظر صوته

سعود بسيارته يدور باالشوارع ماوده يرجع للبيت من بعد مااسمع اللي قالته لمياء انقهر من نوف استغلت ضعفه وجرحه من ريم حقر نفسه كثيييير ومايدري ليش مستسلم لها صرخ بصوت عالي وهو يسمع صوت الجوال يووووووووه (بظنه انهم اهله وطنشهم)
ريم نزلت الجوال من اذنها وهي تطالع اسمه بحسره انه مارد حست انها ودها تبكي حتى ترتاح حطت راسها على المخده:آآه ايش سويت فيني ياسعود ليه ترووح عني بعد مااصرت ابيك انا ماادري ايش شعوري من ناحيتك بس صايره افقدك واشتااق لك امااا احبك فمااااادري والله ماادري بس ارجع لــــي دست راسها باالمخده اكثر وهي تكتم شهقاتها ...

الساعه 3 العصر ...
الحارس تأكد من ان منار ماطلعت وموجوده باالشقه اجرى اتصال بسعود لاكن مافي رد حاول كذا مره
سعود :اووووف وبعدين اخذ الجوال وعبس بحواجبه وهو يشوف رقم الحارس :الو
الحارس: اهلن ياسعود ازيك
سعود:الحمدالله
الحارس :منار موجوده باالشقه من امبارح بس ماحبيتش اتصل فيك حتى اضمن بأنها ماخرجت ..
سعود:منار رجعت مره ثانيه
الحارس:ايوه
سعود:خلاص انتبه لاتطلع مره ثانيه انا مسافر ايام وراجع مفهووم
الحارس:حاضر ياسيدي ..
سعود:شف الحين تطلب لها غدا وعشاء على مااجي وادفع لك حقك
الحارس : ان شاءالله
صكر منه وهو مستغرب من منار ايش قصتها تجي وتطلع وترجع مره ثانيه رجع عينه على الجوال يطالع المكالمات الفائته فجأه بردت يده
قرا الاسم عشرين مره يتأكد :ريم رر ييم ؟؟
مسك راسه يتأكد اكثر :الا ريم ريم اتصلت ررررررريم ضحك بصوت عالي من زمان ماضحك مثل كذا رجع يطالع اسمها من جديد



نزلت ريم بعد ماهدت نفسها حاولت تكون طبيعيه حتى تفتك من تعليقات بدر اللي ماتنتهي دخلت الصاله وهي مستغربه انها مافيها احد
رجع جاسم وانتظر ندى عند الباب
ريم لمحت ندى مخبيه شي وراها وتطلع بسرعه مع الباب وقفت وهي تشوفها بعدها مشت بهدوء وراها
ندى تلبس عبايتها بسرعه لاجل تطلع مع جاسم
ريم وراها :وووين ترووحين
ندى فزت مرتاعه:بسم الله هربانه منك ومسكتيني
ريم :افا ياالخاينه ماتبين اطلع معك والله زهقاانه
ندى بأرتباك :طالعه اتمشى انا وجاسم مانبي ازعاجك
ريم :اها ..؟واذا قلت مافي مفر مني ايش بتسوين
ندى:يووه روحي بعيد
ريم تمسك يد ندى بقوه : مافي طلعه بدوني ابطلع معكم حرام اموت مخنووووقه
ندى خايفه ان ريم تكشفها حاولت تفك يدها وتطلع بسرعه
وريم ماسكتها بقوه فجأه سكتت وهي تطالع جوالها
ارخت يدها حتى تركت ندى
ندى بأستغراب:ريم ايش فيك ؟
ريم تطالع ندى وتطالع الرقم اللي يدق عليها وبربكه:س س سعوود
ندى :هههههههههه دفت ريم لبعيد :ردي عليه بسرعه بااااااي طلعت وصكرت الباب وركبت مع جاسم وهي مبسوطه ان سعود اتصل
ريم رجعت ظهرها على الجدار ومازالت تطالع اسمه ماهي مصدقه ابد ابد حتى انقطع رجع يدق مره ثانيه وهي تحاول تقوي نفسها مدت يدها وهي ترتجف ورفعت السماعه ..
سعود والفرحه باين على صوته وبمزح :هذا رقم ريم ..؟
ريم بقهر:لااا
سعود :هههههههههههههه
ريم بدى قلبها يدق ابتسمت بخفيف
سعود يحب يرفع ضغطها كاالعاده: ريم انتي داقه علي
ريم بعصبيه وتتحلطم بينها وبين نفسها مالت عليه ميته شوق وهو يسأل هالسؤال البايخ:لا كنت ابي ادق على السباك ودقيت عليك
سعود وهو مشتاق لصوتها صحيح على دفاشه لاكن فيه شوي دلع ونعومه: ليش في وجه تشابه هههههههههههه
ريم حست انها انبسطت على ضحكته صوته وبرائته والبحه بصوته شوقتها له كثييير
سعود سكت من ضحكه وقرب السماعه له اكثر كأنه يتخيل انه راح يقرب منها وبهدوء:ريم ..؟
ريم حست بخجل من صوته ولاقدرت ترد عليه
سعود فتح باب السياره ونزل يمشي على العشب وياخذ نفس برااحه وهو ناسي كل شي صار:ريم وينك ..؟
ريم بصوت هادي :معك
سعود بحزن:متصله تبين استعجل بطلاقك..؟
سكتت حست باالعبره خنقتها تمنت تصرخ وتقول لا انا ابيك ابيك انت وبس
سعود سكت وهو يسمع انفاسها
ريم نطقتها بصعوبه ودموعها سبقتها :سعود
سعود يحس ان اسمه معها شي ثاني فز قلبه وبكل حب :لبيه ياقلب سعود
ريم تجمع الدم بوجهها ماتدري ليش احتاجت تشوفه بهاااللحظه مسحت دمعتها بطرف اصبعها :فقدتك واتصلت فيك
سعود كان يمشي فجأه وقف وكأنه يتخيل اللي تقوله:ايش
ريم تحاول تعدل صوتها لايبين انها تبكي
سعود:ريم ايش قلتي
مسحت دموعها اللي تنزل اكثر تحس مشاعرها متلخبطه حيل
بعدها ابتسم :ريم فقدتيني انا ياسعود ها..؟
ماقدرت تتمالك نفسها وتكتم شهقاتها ماتبيه يحس فيها وهي تبكي ضغطت على السماعه وقطعت الخط
سعود بضيق وهو يسمع الخط انقطع طالع الجوال :لايكون جالس احلم انا ووجهي
سدت يدها الثنتين على وجهها وهي تصيح وتهدي نفسها بنفسها ماتدري ايش صار لها ..من سمعت صوته,,؟
طلع بدر اللي يسمع صوت ريم من بعيد ويدور عليها شافها متسنده على الجدار قرب لها
بدر :ريم ليش جالسه بها الحر
ريم تخفي دموعها :اشم هواء
بدر يطالع السماء :الاتشمين غبره من زين الجو (لمح دموعها )تصيحين..؟
ريم :لا هاالغبره اللي تقول عنها دخلت بعيني
بدر يرفع حواجبه وهو مكذبها :اها علينااا
ريم دق جوالها وقفت تحرك رجلها بتدخل داخل
قرب بدر سحب جوالها من بين يدينها وركض داخل
ريم تركض وراه وهي تصرخ عليه
بدر :الو
سعود:مين
بدر:انت ايش مسوي بزوجتك مقطعه نفسها من البكاء
سعود بخوف :ايش
ريم انحرجت من كلام بدر سحبت الجوال منه وهي تهدده باالحركات بعدها رقت لغرفتها وتاركه سعود على الخط
سعود:الو
سعود:ريييم وينك
ريم تبين صوتها طبيعي حتى تكذب كلام بدر :الو
سعود وباين عليه الخوف:ريم صاير فيك شي
ريم :لا
سعود: واللي قاله بدر وليش انقطع الخط
ريم : شوي كنت امشي وماانتبهت للدرج وطحت
سعود:بسم الله عليك توجعتي ...؟
ريم حاسه ان سعود خايف عليها :لا شوي بس
سعود :مره ثانيه انتبهي لطريقك مب تطالعين السقف وانتي تمشين ههه
ريم تضحك بخفيف:طيب
سعود انبسط على ضحكتها :فديت هاالضحكه ريم انا راح اجي لرياض بكره مااقدر اتحمل اجلس اكثر من كذا انا تعباان ومحتااج لك ومشتاق لك ابيك كلك ابنسى كل شي صار بينا من اليوم مااقدر خلااااص يكفي تدرين من اسعد وااحد بهاالدنيا ياريم انا انااااا واقسسم بالله احبك ومجنون فيك وبأقرب طياره جااايك
ريم احمرت خدودها تحاول تهدي نفسها وهي تسمع هالكلام وتتكلم بداخلها حتى انا محتاج لك اكثر

باالسياره....
جاسم :هذا العنوان
ندى تتأكد بعد مااخذت الوصف من ساره :ايوه
قفل جاسم السياره ونزل قرب عند الجرس ضغط عليه وهو يأشر على ندى انها تنزل
نزلت ندى ووقفت بجنبه دقايق سمعوا صوت احد :مين..؟
ندى تطالع جاسم بأرتباك
جاسم :ردي
ندى :انا ندى ..
عهد ابتسمت بفرحه وفتحت الباب
دخلت ندى وهي تطالع عهد
عهد تسلم عليها :هلاو مرحبا زارتنا البركه
ندى بحياء:تسلمين والله امممم
عهد حست فيها :في احد معك
ندى :اخوي جاسم
عهد استغربت اول مره تسمع فيه :خلاص خليه يتفضل انا بدخل وامي بتكون باالغرفه اللي بالصاله
ندى تهز راسها انتظرتها حتى دخلت داخل بعدها دخل جاسم واتجهوا لام رآآشد
ام راشد جالسه على فراشها اللي باالارض وعينها على ندى تناظرها بهدوء حتى قربت لها وباست راسها
جاسم واقف حس بشي يرده انه يسلم عليها اكتفى يطالعهم بصمت
ندى:شخبارك عمه
ام راشد ماهي مصدقه ان ندى قدامها نزلت من عيونها دموع وهي تتذكر اخوهاا
ندى ارتبكت وهي تشوف دموعها
ام راشد تطالع جاسم :هذا جاسم.؟
ندى :اي ..بعدها رفعت راسها تأشر على جاسم يسلم على عمته
نزل جاسم لمستوى عمته و باس راسها بهدوء
ام راشد وهي تمسح دموعها:الله يرحمك ياخوي
ندى حست باالعبره وقدرت تمنعها بصعوبه
ام راشد تمسك يد ندى : ابوك يشبه لك كثير يابنيتي ربي يتجاوز عنه
دخلت عهد وهي مغطيه وجهها حطت القهوه على الارض منحرجه بوجود جاسم
ام راشد :عهد نادي هديل وتعالوا ابيكم تسمعون اللي بقول ...
عهد :طيب يمه طلعت بسرعه تنادي هديل دقايق ودخلوا


عبدالعزيز ركض لجوال اخته قبل لاتكشفه فتح الارقام بسرعه حتى وصل لرقم نوف نقله لجواله وطلع وهو يتأمله ويتذكر شكلها ويبتسم
:ماتوقعت بهاالسهوله يجي رقمك شكل الدعوه سهله ضغط على رقمها ينتظر الرد لاكن كانت نوف تبكي عند اخوها بأن مشتاقه لامها ولاتقدر تستغنى عنها سالم كاالعاده مصدق اخته
عبدالعزيز :ايوه حركاتكم ياالبنات ماتردون على ارقام غريبه بس مايخالف ندق عشرين الف مليونن هههه اهم شي نذوق طعم هالكيكه
طلع سالم يحجز اقرب طياره ويرجع هو ونوف
قامت نوف تفتح الغرفه لاجل تجهز ملابسها لاكن بداخلها لمياء مقفله على نفسها ضربت بعصبيه:افتحي اخذ لبسي واغراضي
لمياء تفتح الباب بدون نفس اعطت نوف نظره احتقار ودخلت تجلس على السرير
نوف اتجهت للدولاب تجمع اغراضها وهي كاتمه عبرتها ماتبي تبكي اكثر عند لمياء


رجع سعود للبيت وهو مبسوط نسى كل شي كان يعكر مزاجه
:السلام عليكم
ام يوسف :هلا وليدي ..
سعود يحب راس امه وباين على وجه ان مرتاح :يمه بكره راجعين للرياض
عفاف مستغربه :سعود تو جينا نرجع بها السرعه
سعود يجلس على الكنب :عندي شغل ولازم نرجع
عفاف مبوزه قامت ودخلت للغرفه تعطي خبر للمياء
عفاف:لمياء بكره راجعين للرياض
لمياء مطنشتها
عفاف تطالع نوف :نوف خليك معنا اليوم وبكره نرجع سواء
نوف مطنشتها
عفاف انقهرت: اكلم نفسي الظاهر
نوف توقف :انا طيارتي المغرب وماعندي استعداد ااجلها
عفاف انقهرت من اسلوب نوف :براحتك حبيبتي
طلعت نوف للصاله وهي تشوف سعود مبسوط ويسولف ويضحك ركزت نظراتها عليه بحزن ولاكأنه جرحها بسكين بقلبها
سعود اعطاها نظره ورجع يكمل كلامه مع امه
نوف عصرت يدها بقهر وحقد حست بأنها نفسها ترد له الاهانه
سعود وقف ودخل للمطبخ يشرب عصير اللي باالثلاجه
دخلت نوف وراه وهي شاده على اسنانها بقهروتحاول تهدي نفسها عن البكاء : لاتظن اني اسكت على اهانتك لي والله راح اردها لك لاكن في اعز مخلوق عندك واعتقد تعرف من اقصدها ياعديم الاحساس وراح تشوف من هي نوف اللي اهنتها بعدها طلعت بدون ماتسمع رده
سعود وقف وهو يطالعها تركض ويتذكر كلامها ابتسم على تفكيرها الغبي ورفع العصير يشربه

دخلت نوف الحمام محتاجه تفرغ هاالضيقه اللي بداخله ماتبي احد ينتبه لدموعها قربت عند الغساله تبكي بقهر وهي تطالع وجهها باالمرايا :ليش تسوي كذا ليش بعد مامسكت خيط الامل تقطعه بسكينك ضربت يدها باالغساله بقوه هي تترجف من البكاء جوالها ازعجها باالرقم الغريب مدت يدها سحبت الجوال بجيب بنطلونها وهي تطالع نفس الرقم رفعت السماعه بصوت هادي:الو
عبدالعزيز ابتسم:الو
نوف مستغربه:ايوه
عبدالعزيز : كيفك ياحلوه
نوف :مين وياي..؟
عبدالعزيز :عبدالعزيز
نوف:عبدالعزيز..؟مااعرفك
عبدالعزيز بأبتسامه:راح تعرفيني مع الايام
نوف :ماني رايقه لك قطعت الخط وطلعت من الحمام (اعزكم الله)




ام راشد : بأبري ذمتي ورب المخاليق شاهد علي ياعيالي انا ادري ان كل دليل ضدي ويشهد علي لاكن دام اني بريئه ومظلومه فربي بينصر المظلوم وذي ثقتي به وبقول كل شي صار لاجل اريح قلبي :
اخوي كان رافض اتزوج ولد عمي بس جاء كل شي غصب عنه بوصيه من ابوي قبل لايتوفى انه يزوجني ولد عمي تزوجته وعشت معه مرتاحه كنا متافهمين وياه لاكن كان يشد علي يبي اخذ ورثي من اخوي ماقدرت اطلب من اخوي عارفه انه ماخذه لمصلحتي بس بعد كم شهر تغير علي ابو راشد ودخلنا بمشاكل وصلت انه هددني انه بيتزوج علي انقهرت بذاك الوقت وصرت وراء اخووي ابي حلالي واخوي يرفض وانا وراه حتى تقاطعت معه ولادخلت بيته وفي يوم من الايام طلب من ابو راشد اني اروح لاخوي واخذ هاالاوراق معي ماادري من وين جابها طلب مني اجلس معه واتسامح وياه واذا غفل حطيت باالشاهي منوم وابصم بيده على الاوراق حاولت اراقب البيت اشوف ام ياسر متى بتطلع واستغليت الفرصه ودخلت وياه فرح بشوفتي واكرمني ويوم دق جواله اخذت بيالته ودسيت فيها المنوم صكر السماعه ورجع يسولف وياي وانا انتظر يشرب الشاهي بعد دقايق طاح على الارض وفقد وعيه خذت يده ابصم على الاوراق وسحبت نفسي بسرعه واطلع الا ام ياسر تتمسك فيني وتجمع الجيران حتى دخلت الشرطه واكتشفوا ان اللي بالشاهي سم ..؟؟!!
الجميع انصدم وهم يسمعون كلام ام راشد
بلعت ريقها وهي تتذكر الموقف وبدا صوتها تخنقه العبره قتلت اخوي بيدي هاالثنتين التفتت على ندى وهي ترتجف اي انا اللي قتلته ياعل روحي الموت بس ربي ماينسى حق المظلوم كان ابو راشد يكذب علي بأنه منوم واني راح اطلع من الجريمه مثل الشعره من العجينه ظلمني حسبي الله عليه انرميت باالسجن وانا احاول ادافع عن نفسي الكل تخلى عني بعد اللي صار بأيام جاني خبر انه تزوج علي ذقت المر وانا بين السجون وشردو عيالي مني بسبته
هديل وقفت وهي تستوعب الكلام :ابوي اللي سوى كذا
ام راشد تهز راسه بمعنى اي مافي اي شي يثبت عليه انا خلاني اذبح الغالي بيدي استاهل اللي جاني من المرض
ام راشد تتأمل ملامح جاسم اللي باين عليه مااستوعب :ياولدي ابو راشد بعد مااعرف انا قدرنا نوصل لكم ترك عياله وترك كل شي انا خبيت عن الكل لان لو بتكلم مافي اي شي يشهد لاكن من بعد مادريت عن اللي سواه ابو راشد اصريت اني اقول لكم كل شي روح لامك ياولدي وتسمح لها مني وقول عن كل اللي قلته علها تبيح لي وتسامحني قبل لاتجيني المنيه
ندى ساكته تطالع ام راشد بصدمه وهي مو قادره تصدق هاالكلام بسرعه
ام راشد تمسك يد ندى :والله شاهد علي يابنتي كل كلمها نطقتها هي الحق وجاء اليوم اللي نصرني ربي فيه وبين صدقي
عهد تتكلم بداخلها :ابوي يسوي كل هذا معقوله ليش يايبه مو كفايه معيشنا بعذاب سنين جاي تكمل على عيال خالي وتعيشهم اليتم
جاسم مو مستوعب وقف بيطلع وهو مايدري ليش يبي يطلع حس الكلام كبير وماقادر يفهمه
ندى وقفت مع جاسم ونظراتها على ام راشد تدور الصدق بعيونها
ام راشد :لاتروحون ياعيالي الا انتم راضين علي
جاسم مسك يد ندى بيطلع وقفت عهد : ندى ابوي جاء مره عندنا وخبرته انا قدرنا نوصل لام ياسر بعدها ارتبك وطلع بسرعه ولاصار يرد علينا وغير عنوان بيته وربي
ندى تطالع جاسم وهي تحس انها بدت تصدق الكلام اللي جالسين يقولونه
هديل تضم امها :يمه ليش خبيتي علينا كل هذا ليش
ندى تركت يد جاسم وقريت عند راس عمتها تبوسها ودموعها على خدها
التفتت عهد على ندى وهي تبتسم حمدت ربها ان امها بريئه من هاالشي اما ابوها حست بمشاعرها جامده من ناحيته عمرتها ماحست باالحب منه الا لحظه بسيطه لما جاء البيت واختفت هااللحظه بسرعه
جاسم واقف بدون اي انفعال كان صامت يطالع الجميع بصمت بعدها طلع بهدوء ينتظر ندى بالسياره ...
دقايق وطلعت ندى
ندى بحزن: معقوله عمتي عايشه باهالظلم وصابره
جاسم مارد عليها وهو يفكر
ندى :جاسم انتم مو مصدق ؟؟
جاسم : صعب استوعب هاالكلام بسرعه ..
ندى :كيف اقنع امي انا من قبل احس ان عمتي بريئه وصدق احساسي
جاسم :خلينا نأجل الموضوع مانخبر امي الحين ندور وقت افضل ونخبرها
ندى تهز راسها بأي بعدها وصلوا للبيت
دخلت ندى وحمدت ربها مافي احد قبالها فصخت عبايتها وارتاحت شوي قبل الاذان تذكرت انه سعود متصل بريم ماقدرت تصبر نفسها وطلعت لريم
ريم بيدها الجوال تقرى مسج من سعود وهي تتبسم
ندى :ريوم
ريم ترفع راسها بسرعه بعدها قامت تضم ندى بفرحه
ندى : دووم الفرحه ياقلبي طمني على الاخبار
ريم ترفع نفسها :احس ردت لي الحياه ياندى
ندى :وين ابطلق وين الكلام والحكيات هاا..؟ بس دواك انتي التطنيش يوم طنشك صرتي تدورينه
ريم وهي تجلس على طرف السرير:صدقيني ياندى من بعد مااعترف لي عن كل شي اعطيت لنفسي فرصه ولقيت نفسي اني ابيه
ندى تقرص خدها :ومتى نفرح فيك طولتوا علينا نبي فرح وطرب وتنكس
ريم تبتسم بحياء :هو جاي بكره للرياض ونحدد وياه


رجعت نوف للرياض دخلت البيت وهي مالها خلق تقابل احد دخلت غرفتها رمت اغراضها على الارض وتسندت على الكنب لعل ترتاح من هاالهم على قلبها غمضت عيونها وهي تتذكر الموقف اهتزت شفايفها وهي تبلع عبراتها ملت من بكاه على سعود وهو مو حاس فيها رجع عبدالعزيز يتصل فيها طالعت الرقم ببرود وبعدها رفعته ترد بصوتها الناعم الو
عبدالعزيز ذايب على صوتها : اشتقت لها الصوت
نوف :منو انت وبعدين وياك
عبدالعزيز :بس بس الحلوين مو زين لهم يعصبون
نوف :افف قطعت الخط ورجعت تحاول تنام لعلها تنسى اللي صار اليوم ...


الاربعـــآء...
الساعه 10 الليل وصل سعود للرياض واتجه للعماره بعد ماوصل اهله للبيت ..
قرب للشقه فتحها وهو مستغرب ان كلها ظلام شغل النور ومشى بخطوات سريعه لغرفه منار قرب يده يفتحها اذا كانت مقفله فمعناه انها موجوده اما مفتوحه فهي طالعه فتح الباب وانصدم ان الباب مفتوح والغرفه ظلام اسرع وشغل النور يتاكد من وجودها فتح عيونه بقوه وهو يطالعها على السرير كانت ضامه المخده لصدرها ونايمه بدون لحاف وساقها مكشوف ركز على ساقها بصدمه من هاالحروق المحفوره بجلدها انحرج من نفسه انه داخل عليها بها الشكل لاكن اصر يتطمن عليها رجع وصكر الباب وقرب من وراه يضربه بخفيف وهو ينادي عليها
منار تسمع الصوت من بعيد فتحت عيونها وهي تحس هاالصوت مب غريب عليها
سعود:منار
منار عدلت جلستها بسرعه وهي تتأكد من صوته
سعود زاد من ضرب الباب
منار وقفت من غير شعور واتجهت للباب :همم
سعود تنفس براحه وهو يسمع صوتها انها بخير :انتي بخير
منار تطالع الباب وهي تسمع صوته نزلت عينها على ساقها وعلى جروحها بعدها بتردد:ايه بخير
سعود كان وده يسألها وين كانت لاكن قرر يتكلم معها بعدين تركها ونزل تحت يدور الحارس اذا رجع
الحارس :اهلن ياسيدي الحمدالله على السلامه
سعود بأستعجال :الله يسلمك هانفذت اللي قلت
الحارس :والهي عملت اللي قلت عنه لاكن ماتفتحش الباب ومابترد خالص
سعود:يعني من امس ماكلت شي
الحارس :ايوه بس اظاهر في حاجه باالشقه بتسد فيه جوعها
سعود:مشكور ياعم ماقصرت
منارجالسه على طرف السرير وتحرك رجلها وعينها على الارض تمنت تسأل سعود ايش صار على موضوع ولدها وتسأل عن خالد حتى تتأكد وتطمن انه عايش بخير ولايتعذب مثل ماتبي هي ...؟!!
طلع سعود منه وركب السياره يتجه للمطعم يجيب اي شي تاكله
رفع جواله وهو يشوف اسم ريم ابتسم بشوق وبعدها اتصل فيها يخبرها بوصوله
ريم مع ياسر وامها باالغرفه فز قلبها بأتصال سعود قامت وطلعت برا
ريم :الو
سعود وشاق فمه والابتسامه واصله اذانه:هلا بأغلى ناسي
ريم بخجل : هلا فيك كيفك ..؟
سعود:اسعد البشر
ريم تبتسم :دوم ..وصلت الرياض .؟
سعود بكذب :لاا الطياره فاتتني ولاقدرت ارجع
ريم بضيق : كنت انتظرك
سعود : واذا قلت اني جايك بعد نص ساعه
ريم تبتسم :كيف موقلت الطيااره راحت عليك
سعود: اطير باالسماء بجنحان لعيونك ههه انا رجعت لرياض حبيبتي وشوي وجاي لك
ريم بفرحه:اممم تمزح يعني خلاص انتظرك
سعود:تنتظريني شوي ولاكثير
ريم :اممم كثير الا شوي
سعود: اجل اروح للبيت انام احسن هههه
ريم تضحك : لااا
سعود:لا ايش ..؟
ريم :ولاشي ..
سعود : اخ ياريم ايش اسوي فيك لاجيت
ريم تتصنع الخوف: لاتخوفني..؟
سعود بهدووء :ابا خذ حقي منك بكل اللي سويته لي بغيابك
ريم بحزن: سعود
سعود:قلبه..؟
ريم:اسفه على كل شي
سعود:بس حبيبتي لاتقولين هاالكلام لحظه ابطلب العشاء وجايك ابيك تفتحين لي الباب انتي مفهوم..؟
ريم تضحك :اووكي
صكرت منه وفتحت دولاب الملابس محتاره ايش تلبس طلعت تنادي ندى دقايق ودخلت ندى
ندى تطلع لها فستان اسود وفضي :هذا اتذكره يهبل عليك مخليك دلوعه بدل هاالدفاشه اللي فيك
ريم تطالعه وهي تهز راسه بخلاص دخلت بسرعه تاخذ شاور وطلعت فكت شعرها الناعم بدون ماتسوي فيه اي شي مع ميك اب ناعم رسمت عيونها بكحل اسود وضح وسعها وجماالها وروج بنكي بعدها لبست الفستان ممسوك عند صدرها نص الساق ومبين جسمها

ياسر مع امه ..بداخله متردد كثير كل مااحاول يتشجع وينطق لامه باالكلام اللي بيقوله يحس بضعف بعدها يسكت
ام ياسر وقفت بتطلع
ياسر بأرتباك :يمه ابيك بموضوع
ام ياسر وهي تجلس :في شي ياياسر
ياسر يبلع ريقه :ايه يمه بس بغيت اقول شي ضروري
ام ياسر :وش هو ..؟
ياسر :يمه سامي طالب مني طلب ولابغيت اكسر بخاطر الرجال
ام ياسر: سامي اجودي ويستاهل كل خير
ياسر:عهد زوجته ناوي يطلقها
ام ياسر :وانا ايش علي بمرته..
ياسر يوقف :يمه اابتزوج عهد
ام ياسر توقف وهي معصبه:يعني اللي سمعته ذاك اليوم جد ماهو مزح
ياسر :يمه لاتفشليني عند الرجال وانا متمم الامر له
ام ياسر:وانت شيخصك في زوجته
ياسر:لاني اقرب واحد له
ام ياسر : ان خذت عهد فلاعاد اشوفك وجهك هنا تسمع ولا ..؟ طلعت وهي معصبه وتدعي على ام راشد بحقد
ياسر يسمع امه حس بضيق انه راح يكسر بخاطر سامي جلس على الكنب وهو يفكر ايش يمكن يسوي
خلاص ياياسر قل له امك رفضت وارجع حقق حلمك بساره ..ساره اه ياساره كيف اجي واقول لجاسم اني ابي ساره ياربي كل شي مصكر بوجههي ماادري افرح ان امي شالت عني هم ثقيل وانا ماادري اذا ساره من نصيب جاسم اولا لازم اقنع امي اخر مره وبعدها اقول لسامي ..


عند سمر من امس والنوم ماجاء بعينها قامت من الكنب لاجل تتطمن على خالد رفعت يدها تشوف الساعه باقي ساعه وتوصل الممرضه اللي طلبها محمد لاخوه قربت من خالد وهي تتحسس انفاسه اذا باقي حي تعبت هاالتفكير خايفه تفقد خالد من امس وعيونه مغمضه ماتدري هو نايم ولاايش تطمنت انه يتنفس رجعت لمكانها وجلست وهي تطالع الارض بعيون كلها وجع وهم من اللي صار قامت تطلع من الغرفه واتجهت للصاله
محمد فاتح الجريده ويشرب قهوه وقفت عند الباب منحرجه
حس محمد بوجود احد نزل الجريده وهو يشوف سمر واقفه رفع حاجبه :سمر
سمر نزلت راسها ودخلت عنده
محمد:ليش صاحيه ..؟
سمر :ماعرفت انام
محمد قام وجلس قريب عندها وبنظره كلها استفهااام: سمرليش بعتي فلتك ..؟
سمر فتحت عيونها ووقفت مصدومه
محمد يوقف وراها : سمر انتي مخبيه علي شي..؟
سمر مرتبكه :عن اذنك ارجع انام
مسك يدها بأصرار:ماراح تطلعين الا وتقولين كل شي
نزلت راسها بضعف خايفه منه كثير
محمد بجديه :تكلمي..؟
قررت تقول هاالشي اللي كاتم على قلبها ويصير اللي يصير:محمد راح كل شي املكه
محمد يحاول يستوعب :تملكينه
سمر انفلتت اعصابها :اي انسرقت
محمد :انتي ايش قاعده تقولين فهميني
سمر بهمس :سرقني جون يامحمد بعدها رفعت صوتها عالي (سرقني جووون)
محمد وقف متجمد من اللي قاعده تقوله وجاء الشي اللي كان خايف منه قرب ععندها بحقد وضربها بكف قوي حتى طاحت على الكنب صرخ بصووت عالي :تكلمي سوى لك شي تعرض لك ...؟
سمر تصيح :لا لاوربي بس اخذ كل شي املكه وخلاني ابصم عليه غصب عني بعد ماهددني بالسلاح
محمد بعصبيه يمسك شعرها:كم مره حذرتك وانتي ترمين بكلامي باالجدار ولاهمك ايش استفدتي قوولي
سمر تبعد يده من شعرها :خلاص استاهل اللي جااني سامحني ياامحمد يكفي اللي فيني
محمد :يعني تبين اصدقك بعد انه ماسوى لك شي
سمر تحلف باالله انها ماتعرض لها ابد لاكن محمد ماصدقها ضربها بقوه وهو يصرخ ويسب ويلعن فيها وفي ابوه ربها على الدلع وتمشي كلمتها على اخوانها
محمد :والله مايرووح مني هاالحقير طلع له وسمر تلحقه وتتمسك فيه بقوه :محمد الله يخليك لاتسوي له شي
محمد يدفها على الارض:ولحد الحين تدافعين عنه
سمر تمسك رجله وتبوسها :محمد انت ناسي انك عربي وسعودي بعد يعني لو هو الغلطان الحق معه وانت الغلطان ومافي اي شي يثبت انه سارق كل شي وقعت عليه بيدي انا خلاص قلت استاهل اللي يجيني بس لاتروح وربي تروح من يدنا بهاالسهوله الله يخليك محمد لاتعرض نفسك للخطر اطردني باالشارع بس لاتروح له
محمد وقف وهو يسمع كلامها فك رجله من بين يدها :خلاص ماراح اروح خليني روحي وجهي ماني طايق اشوفك
سمر قامت بتعب تركض لغرفه خالد قربت عنده وهو مثل الميت مو حاس بأحد حطت راسها على صدره وهي تصيح بهدووء عله يحس فيها حتى نامت من التعب من غير ماتحس على نفسها
تابع <<



رشت ريم العطر على جسمها واسرعت ترد على جوالها عرفت انه عند الباب بعد مااعطاها رنه نزلت وهي تهدي ضربات قلبها
سعود واقف ينتظرها بعدها انفتح الباب ودخل
وقف يطالع ريم بصمت بفستانها الاسود اعجب فيها كثير
ريم انحرجت من نظراته ونزلت راسهااا
ومن دون مقدمات قرب عندها وشالها حتى رفعها على الارض
ريم وجها ولع : سعوود نزلني
سعود بضحكه :ماقلت اباخذ حقي ههه بعدها دخل داخل وهي بين يدينه
ريم برجاء :الله يخليك نزلني لايشوفني اخواني
سعود :ابي العالم كلها تشوفنا هههه
وصل للمجلس ونزلها على الارض ريم منزله راسها :ياالدب
سعود ضمها بقوه وهو يضحك على دفاشتها:اشتقت لك اشتقت لك موووت
ريم حاسه باالدفا وهي بين يديه ماتدري ليش تخنقها العبره لااقتربت له حست انه خبله ولاتعرف تحب مثل الناس
سعود ويده على شعرها :كل شي فيك وحشني
ريم ساكته تسمع ضربات قلبه عرفت قد ايش سعود يحبها
سعود يرفع وجهها ويمسك خدها بيده الثنتين : عذبتيني يابنت الناس
ريم تبتسم وهي تمسك يده وتنزلها من خدها :لاتقول كذا تحسسني باالذنب
سعود يقرصها مع خدها :طيب يادلوعه
ضحكت بداخلها اول مره بحياتها تسمع هاالكلمه توجهه لها بعدها ابتسمت
سعود مسك يدها وجلس على الكنب وجلس ريم بجنبه:ريم
ريم رفعت عينها وهي تبلع العبره وتدعي على نفسها من هاالعبرات اللي تجي وتروح
سعود حس عليها انها مرتبكه مسك يدها كأنه يهديها : ليش نحفانه كثير
اقول له اقول نحفني غيابك وبعدك عني : اسوي رجيم
سعود:هههه ايش فيك تسوين رجيم جسمك عاجبني بطلي رجيم
هزت راسها بمعنى طيب بعدها فكت يدها : راح اجيب القهوه
سعود يمسك يدها ويجلسها :تعالي ماابي ولاشي ابيك انتي وبس
كان ودها تطلع حتى تنزل هاالدموع اللي يطقون الباب
قرب سعود وباسها مع خدها :احبك
بلعت ريقها وهي نفسها تتكلم معها بس ماتدري ايش يصير لها لاتكلمت وياه
سعود:ريوم ايش فيك
ريم ياويلي حس علي لازم اطلع شوي وقفت:شوي واجي
وقف لها :وين..؟ فيك شي حبيبتي
ريم ماقدرت تمسك نفسها ونزلت دموعها
سعود فتح عيونه مصدوم وبهدوء:ريم (رفع وجهها بيده)ليش الدموع ..؟
ريم شهقت وصارت تصيح بصوت عالي خالي من النعومه ههههه
سعود يطالع وجهها ارتاع وضمها وهو يهديهاا :
ريم بحضنه وهي تسب بنفسها ايش بقوله الحين وشلون برد عليه اقول لاني اشتقت لك وفاقدتك اصيح لاماابي اقوله يااربي ايش اسووي
سعود ساكت وهو يسمع شهقاتها حتى تهدى ويتكلم مع نفسه بخوف:لايكون مغصوبه علي تكفين ماابي جرح ثاني خليني اتهنى معك لاتحرميني منك
حس ان ريم هدت رفع وجهها وهو يمسح دموعها :قلبي لاتخوفيني عليك ايش فيك
ريم ودها تضحك على نفسها حست انها اهبل بنت في العالم :مافيني شي
سعود :فيه الف شي لاتخبين علي
ريم :عن اذنك ابغسل وجهي
سعود يبوسها :غسلي وجهك وتعالي بسرعه وبتقولي لي كل شي
ريم تهز راسها بعدها طلعت
سعود يطالعها بحزن وبعدها جلس بضيق وهو يتمنى ماتنكسر فرحته زي كل مره طالع ملابسه امتلت كلها بكحل ريم ضحك بخاطره حتى روجها ممسوح فيه من غير شعور رفع تيشرته وباسه وتلفت لاحد شافه وهو يضحك

ندى بغرفه ريم فاتحه لابتوبها وتنتظرها على احر من الجمر فزت بسرعه وهي خايفه :ريم صار شي
ريم تضحك :اللي صار ان اختك خبله ولاتعرف تعبر عن مشاعرها الاباالصياح
ندى مستغربه:ايش قصدك
ريم بضيق : مدري ايش صار لي ياندى احس مشتاقه له باالحيل ولاقدرت اعبر عن مشاعري فجأه جلست اصيح عنده بصوت عالي هو كذا الحب ياندى ..؟
ندى ماقدرت تمسك نفسها :ههههههههه لايكون بكيتي عنده
ريم :وبأعلى صووت
ندى : راح الرجال وطي انا وانا اختك يجيني مغص لاسمعت صياحك الخشن شلون هو ..؟ههههه
ريم تدفها :ماني فاضيه لاطنازتك بعدي اعدل وجهي قربت عند المرايا وشهقت
ندى :هههههههههههههههههه
ريم ماسكه وجهها :ياويلي كيف وجهي طلع كذا
كان وجها اسود من الكحل اللي سال
ندى :اه يابطني الله يفرج على سعود والله انك تحفه ياريم
ريم تصيح :تعالي ساعديني
ندى :بسك من البكاء
ريم :ياربي انا مدري ايش فيني بس ابكي لاحول الله قامت بسرعه تغسل وجهها وتمسح باالفوطه ورجعت ترسم الكحل
ندى تطالع فيها وتضحك عليها وريم مطنشتها :ريم تراك طولتي على سعود
ريم :ندى ايش اقوله
ندى تهديها:عادي حبيبتي يمكن لانك مرتبكه بكيتي كذا
ريم : ماني قادره اقول له شي عن اللي بداخلي العبره تخنقني
ندى:هذا دليل انك تحبينه وتحبينه موت بعد
ريم: لاتقولين كذا انا فاقدته بس حتى ماادري عن مشاعري من ناحيته
ندى:ياحبيبتي ايش غير كذا الحب وااضح من عيونك يله انزلي وقولي له اني من كثر ماني مشتاقه بكيت
ريم:مستحيل
ندى:ريم لاتكابرين هذا زوجك له حق يسمع الكلمه الحلوه ويفهم مشاعرك من ناحيته انتي مو صغيره علشان اعلمك
ريم :طيب ابنزل الحين

سعود قلق ان ريم تأخرت اتصل على جوالها لاكن كان عنده باالمجلس لمحها تدخل عليه ابتسم لها
ريم بادلته الابتسامه وجلست وقف وجلس بجنبها :تاخرتي
ريم بهدوء:اعدل شكلي وتأخرت
سعود وهو يحاول يحس اذا ريم مغصوبه عليه او لا:انتي قمر لو ماتسوين شي
ريم ابتسمت بحياء
سعود يحط يده على كتفها كأنه خايف يفقدها :ريم ماتبين تقولين ايش فيك
ريم سكتت وهي تتذكر كلام ندى
سعود :كان لي خاطر عندك
ريم تاخذ نفس وتحاول تتشجع وتقوله :كنت ...
سعود:ايش
ريم :كنت مشتاقه لك
سعود :ياقلبي وانا مشتاق لك اكثر بعدها سكتت .وتكلم :ريم ابي الجد كل هاالبكاء علشان مشتاقه لي اكيد في شي مخبيه علي
ريم :والله العظيم مافي شي بس مشتاقه لك حيل ولاقدرت اتحمل شوفتك
سعود مفتح عيونه وهو يسمع هاالكلام من ريم معقوله تبكي لاجل انها مشتاقه لي انا طالعها مصدوم وهو راح تفكيره لشي ثاني
:ريم صدق..؟
ريم :اسفه اقلقتك
سعود يضحك :وهو يقربها له اكثر :ياااااااااااحبيبتي قولي مشتتاااقه لك وانا افهم خذتي قلبي من صياااحك راح تفكيري انك مغصوبه علي
واناااا مشتتتااااق لك اكثررررر ياعيوني خلاص مااقدر اتحمل راح احدد زواجي بعد ثلاثه اسابيع
ريم تضحك :بهاالسرعه مايمديني اتجهز
سعود بجديه: راح اسااعدك انااا بكل شي بس اهم شي نتزوج بأسرع وقت
سعود:حبيبتي عطيني رايك
ريم تفكر:امممم
سعود :ريم مااتحمل اكثر من كذا
ريم : خلينا نقول ليااسر
سعود:يااسر خليه علي اذا ماوافق خطفتك من بكره

الخميس ...
العصر..
ندى حست ان امها مروقه ومرتاحه وقادره انها تفهمها حكت لها كل شي وهي تطالع وجهها وتنتظر رده فعلها
ام ياسر بصدمه:يعني ابو راشد هو اللي سوى كذا !!
ندى :يايمه الرجال هرب بعد مااوصل له خبر انهم قدروا يوصلون لنا يعني ليش يهرب مع انه رجع لعياله
ام ياسر:ماني مصدقه
ندى :يمه هدي من نفسك ام راشد تشهد ربي بكل كلمه تقولها لاجل ترتاح وبس ماهمها نصدقها او لا ..ايش مصلحتها منا جزاها واخذته
ابو راشد جبان لو ماهو مجرم كان ماهرب حتى رقمه غيره لاكن مصيره مكشوف وماخذ عقوبته بدنيا او اخره لان مافي شي يثبت عليه
خلينا نرجع المياه لمجاريها وربي هي تتعذر وتتسمح منا لانها الهثت وراء زوجها لاجل مايتزوج عليها نست اخوها وعياله
ام ياسر تستوعب كل اللي قاعده تقوله ندى تذكرت صالح ليش خايف انه يعطي هيله الورث رغم انها ماتحتاجه الا لان زوجها الطماع وراها حست انها بدت تصدق اللي تقوله
ندى تبوس راس امها :طلبتك يمه خلينا نروح لها هي مريضه ومالها احد غير بناتها
ام ياسر :ندى خليني الحين لحالي
ندى توقف:ان شاءالله يمه

ياسر مع ريم باالصاله تحاول فيه يقول لها كل شي لاكن مطنش فيها ويطالع التلفزيون وباله بعيد
اتصل سعود على ياسر بعد اعطته ريم خبر انها معه ..
ياسر يطالع ريم :سعود متصل
ريم تبتسم
ياسر:هلا ومرحبا
سعود:هلافيك
ياسر:وين ...؟ وين الناااس
سعود:اسأل اختك ..
ياسر:اختي ليش..؟
سعود:انسى خلاص ... قول لي ريم عندك ..؟
ياسر :ايه
سعود: طيب ياالحبيب شخبارك انت
ياسر:ايش فيك انت شكل وراك شي وزجتك تتبسم ماهي باالعاده ههه
سعود:السالفه ياخوي اني حددت زواجي
ياسر :ههههه هي خلها توافق عليك بعدها حدد
سعود:لاياشيخ خلاص اتفقنا انا وهي
ياسر:يعني امورك تمام
سعود:ههه تمام التمام
ياسر:وتبي زواجك متى..؟
سعود:بعد ثلاثه اسابيع
ياسر :اقول ياالمطافيق انت وهي مافي زواج ..
سعود:وليش ههه
ياسر: متى يمديكم تتجهزون
سعود:لاماعليك في هذي متفقين عليها
ياسر :خلاص موافق بس ترى عندي شرط بعد
سعود:امر
ياسر :لاعاد اشوف رقعه وجهك باالبيت الابعد الزواج دام الممده قصيره
سعود:اقول لايكثر زوجتي وحلالي
ياسر:هذا شرطي ولاخليت زواجك باالعطله الجايه
سعود:طيب يصير خير بس يعني موافق احجز القاعه واجهز بيتي
ياسر : لاتحسب اني بزر تسلك لي تراه جد
سعود:هههه خلاص اتفاهم مع ريم


بعد اســــبوعين ...ريم انشغلت باالتجهيز.. اما سعود يأثث الدور الثاني من بيتهم اللي بيكون بيته هو وريم بمساعده عفاف وامه اللي اقتنعت غصب عنها بريم وماانسى زوجه يوسف اللي لها دور كبير..
نزل من شقته بتعب ودخل غرفته استغرب من وجود لمياء !!؟ كانت (هاالفتره )علاقته معها جافه مره ابتسم لها :لمو بغرفتي له له اكيد الدنيا صاير فيها شي ..؟
لمياء :سعود عندي كلام ابقوله لك
سعود يجلس ينتظرها تتكلم
لمياء بأستعجال كانها تبي هاللحظه تجي حتى تسأله وتطمن قلبها:سعود فهمني ايش بينك وبين نوف وانت خلاص راح تتزوج بعد اسبوعين ..
سعود طالعها بضيق :لمياء انتي فاهمتي غلط
لمياء :سعود اكذب عيوني ؟!!
سعود:مابيني وبينها شي انتي تعرفين نوف اكثر مني
لمياء :اللي اعرفه انها تحبك
سعود:وهي ماتمثل لي اي شي نوف مثل ماتكرهين حركاتها وجرائتها انا مثلك
لمياء :يعني شلون تبي تقنعني مابينكم شي
سعود: من ناحيتي انا لا ومثل ماتعرفين نوف جريئه
لمياء عصبت :بس انت كنت ساكت وكأن الوضع عاجبك
سعود:ان انصدمت من حركاتها فمااقدر اتصرف بسرعه
لمياء تسكت وهي تفكر
سعود :لمياء شيلي هاالافكار من راسك محتاج لفرحتك ووقفتك معي الحين يله ساعديني بتجهيز بيتي يهمني ذوقك
لمياء متردده
سعود:قلت شيلي هاالافكار
لمياء وقفت بتطلع
سعود:وين رايحه يله البسي عبايتك وخليني اطلع وياك تراني فاقد لسانك هاالايام
لمياء تبتسم وطلعت بسرعه
سعود حس براحه وحمد ربه انها جت بنفسها تسأله.. قام يبدل لبسه على السريع وطلع بعد ماارسل لريم مشتاق لشوفتها كثيير بس ياسر مترصد له كان بينهم اتصال وبس ...
يَ " مُسآء " . . علمْمممممهِ ينتبُه علىْ نفِسهُ " كثثثثثيرْ !
كِثر ُ { ..عشِقي ْ.. كثررُر حبيْ ’
........................... وكثرُ
ححححبْي [ .. لشُشششوفتِه !


ام ياسر طول هاالاسبوعين والكلام اللي قالته ندى يتردد عليها قررت تروح بنفسها لام راشد وتتكلم معها
ام ياسر :ندى
ندى :امري يمه
ام ياسر :تجهزي علشان تطلعين معي
ندى:على وين..؟
ام ياسر:قلت جهزي نفسك ولاتعلمين احد بسرعه قبل لايجون اخوانك
ندى مستغربه:طيب يمه
اسرعت لغرفتها اما ام ياسر فاخذت عبايتها وانتظرت ندى عشر دقايق ونزلت:خلاص جهزت
ام ياسر :سنه علشان تلبسين ؟؟!بسرعه البسي عبايتك واطلعي وقفي لنا ليموزين
وقفت لهم السياره وركبوا :ام ياسر : اعطيه عنوان عمتك
ندى :عمتي.؟!
ام ياسر :ايه بسرعه
ندى حست بفرحه داخلها لاكن بنفس الوقت خافت من موقف امها بعد اللي قالت لها..؟



نوف قلبها يموت عشرين مره بااليوم ماتخيلت احد يقدر يوصل لحبها رغم انه اهانها لاكن مازالت تحبه وقفت مخنوقه تمشي محتاره الى متى وانا افكرغبيه وحماره لازم انفذ كلامي
طالعت رقم عبدالعزيز بقرف من يومين وهي بدت تكلمه ماتدري ليش اعطت نفسها فرصه تكلمه يمكن تعاند مشاعرها اللي ماتبي غير سعود وفكرت تضغط على نفسها حتى تنسى ولاقدرت ..؟ طنشته ولاردت عليه اليوم مالها خلق ابد لمصالته
نوال تضرب الباب عليها:نوف
نوف :ايش جابك انتي بعد
نوال :افتحي الباب دقايق
نوف:ماني رايقه لك روحي عن وجهي
نوال تغير حالها من اسبوع قررت تطلع من عزلتها وتعيش حياتها بعد ماتعرفت على وحده من صديقاتها قدرت تطلعها من اللي هي فيه :نوف خلينا نتطمن عليك من كم يوم وانتي ماتنشافين
نوف تفتح الباب ووجها شاحب وبعصبيه: هاتطمنتي انا بخير
نوال تمسك الباب بيدها وبجديه :نوف لاتصيرين مغفله كذا خلاص الرجال بيتزوج انسيه وانتي عيشي حياتك لاتربطين سعادتك بشخص واحد
نوف تصكر الباب بوجهها بعصبيه :روحي لسجنك ياالمريضه
نوال واقفه وهي متعوده على كلام نوف الجارح تنهدت بخيف ونزلت عند امها ..

عهد جالسه برا ومعها هديل
عهد: ماعاد فيني صبر مشتاقه لساامي حيييل
هديل:لحد الحين ممنوعه الزياره
عهد بحزن:ايه حتى ساره ماترد على اتصالاتي احس خايفه فيه شي
هديل : ان شاءالله خير ياقلبي لاتزعلين نفسك حنا جالسين برا نغير جو يمكن انشغلت شوي مع صاحبتها ريم ااقصد بنت خالي
عهد: بنت خالي اه ياحلو هاالكلمه ماتدرين قد ايش انبسط لاجت لسانك
هديل تفكر بحزن: تمنيت فرحتي تكتمل بأبوي لاكن كل مره ننصدم فيه هاالدنيا عجيبه حيييل
هديل تسمع ضرب الباب قامت بخوف :من جاي
عهد توقف :تأكدي قبل لاتفتحين الباب
هديل :مين ..؟
ندى:انا ندى
هديل تلتفت لعهد وهي تبتسم بعدها فتحت الباب
ندى تدخل ووراها امها
هديل:هلا ومرحبا نور البيت
ندى :بنورك حبيبتي تقدم لعهد تسلم عليها
هديل مستغربه من اللي مع ندى تقدم بتردد وكانها تتسائل من انتي
ندى تلتفت على هديل :هذي امي
هديل فتحت عيونها :ام ياسر
ام ياسر تكشف غطى وجهها
هديل ارتبكت وتقدمت تسلم عليها
وبعد ماسلمت على عهد دخلت داخل ...
وقفت بأول الغرفه وهي تطالع ام راشد المريضه باين التعب هلك جسمها كثير
ام راشد تركز بملامح ام ياسر كأنها تتأكد اللي تشوفه
ندى :كيفك عمه ..؟
ام راشد مازلت عينها معلقه على ام ياسر وهي مصدومه بجيتها للبيت وبتردد :ام ياسر ..؟!!
ام ياسر قربت بخطوات بطيئه ونزلت لمستوى ام راشد وهي تطالعها بصمت كأنها تدور الصدق بعيونها
ام راشد نزلت عيونها بحزن على الارض
هديل واقفه بتوتر عند الباب
ام راشد تقوي نفسها وهي تتكلم مع ام ياسر : حياك الله ياام ياسر
ام ياسر ماتدري ليش ماقدرت تتكلم ظلت تطالع ام راشد بصمت
ندى :عمه خبرت امي بكل شي واصرت تجي هنا
ام ياسر : ام راشد علميني الحقيقه وانا مستعده اسامحك حتى لو انتي اللي ذبحتي اخوك بس قولي الحق احلفك بربك
ام راشد بضعف : الله مايخفى عليه شي وان كان كذبت باللي قلته جعلها فيني وبعيالي
ام ياسر تطالع ام راشد اللي باين على وجهها الجديه
ام راشد :روحي اسألي الناس عن ابو راشد اللي اختفى من درى عنكم الله لايوفقه بحياته صدقيني ياام ياسر انا مانطقت بشي الا لما دريت عن اللي سواه ظالم ولايخاف من ربه ظلمني وظلم عيال اخوي معي صدقيني ياام ياسر صدقيني
ام ياسر بهدوء وهي تبلع ريقها :مصدقتك ياام راشد مصدقتك
ندى تبتسم بفرحه وهي تلتفت على عهد
ام ياسر :سامحيني ياام راشد على كل اللي سويته فيك ..
ام راشد :بس ياام ياسر لاتعتذرين ماانسى جميلك يوم تنازلتي عني علشان تلمين شملي مع عيالي مانسيته وماني ناسيته طول عمري وكل اللي سويتيه لي من حقك تسوينه واستاهل كل اللي يجيني منك
ام ياسر تقرب وهي تحب راس ام راشد ودموعها على خدها
ندى قامت بفرحه وتضم عهد لها هديل تقدمت بسرعه تضم ندى


الســآعه 10 الليل ...
رجعت ريم من السوق وهي حاسه بأرهاق كبير خلاص انهت كل شي وبقى هالاسبوع ترتاح فيه انسدحت على السرير وهي تتألم من ظهرها
حتى ارتااحت شوي اخذت الجوال اللي يدق ابتسمت بحب :اهلين
سعود ينتظر لمياء تطلع له من المول :هلاحبيبتي
ريم:هلافيك
سعود: ابي هاالايام تسررع مشتتتاق لك عذبني اخوك هذا
ريم :ههه وانا اكثر
سعود:اكثر ايش..؟
ريم بخجل:مشتاقه لشوفتك
سعود طالع اخته لمياء جايه: حبيبيتي لمياء اختي جايه اتصل فيك اول ماارجع من البيت
ريم بحنان:طيب انتظرك ..
دقايق ودخلت ندى :ريم جيتي..؟
ريم : وينك اتصل ماتردين
ندى: كنت طالعه مع امي في شي بقوله لك
ريم :ايش
جلست ندى مع ريم وقالت لها كل اللي صار
فتح ياسر باب الشارع ودخل قابله جاسم اللي بيطلع :هلاياسر ابشرك انقبلت بالوظيفه
ياسر فرح له لاكن يشوف بوجه جاسم الشي اللي يضيقه نطقها ببرود:مبروك يالغالي بعده خلاه وراه ومشى لامه
جاسم يكلم نفسه :ايش فيه علي هذا ..؟!
ياسرمقرر يكلم امه بموضوع عهد مره ثانيه وهو يتمنى انها متمسكه برايها ومازالت رافضه حتى يمسك بخيط امل ان ياخذ ساره لو بسيط وراح يقول لريم وهي تتصرف مع جاسم بس باالاول ادخل اقول لامي الحين حتى يرتاح ضميري واخبر سامي بأن امي رافضه
ضرب الباب عليها وهي تستعد تنام :هلا بوليدي
ياسر يبتسم بحنان :ازعجتك..؟
ام ياسر :لا توني مانمت بغيت شي حبيبي
ياسر يدخل :بس بتكلم معك شوي
ام ياسر تعدل جلستها على السرير وتجلس :في ايش
ياسر يجلس على طرف السرير وهو يطالع الارض :بخصوص عهد
ام ياسرحزنت على عهد:ليش سامي يطلقها وش ذنبها
ياسر يطالع امها:يمه غصب عنه يبي يضمن حياتها
ام ياسر سكتت وهي تفكر
ياسر :يمه ماابي ارد سامي وهو بهاالوضع
ام ياسر :خلاص ياوليدي سو اللي انت مرتاح له وعهد تستاهل اللي يقدرها وبيعوضها ربي
ياسر وقف مصدوم :يعني موافقه
ام ياسر تبتسم:اي الله يوفقك ويفرج على سامي قريب
ياسر ساكت وهو مو مستوعب
ام ياسر :اجلس ياسر ابتكلم معك بشي
ياسر يتقدم ببطئ وهو مصدوم كثير
ام ياسر: عمتك..؟
ياسر :وش فيها
ام ياسر : تدري ان اللي قتل ابوك زوجها
ياسر يناظر امه وعيونه تستفسر بأنها توضح اكثر
ام ياسر :ياوليدي بانت الحقيقه ومصير كل مظلوم ينصره ربي بعدها قالت له كل شي صار ...

السبت ...الساعه 7 الصباح ..المنبه يرن عند راسه صحى بسرعه وهو يطالع الساعه ماحس بنفسه وهو نايم طول هاالوقت من بعد ماكلمته امه عن عمته وانها موافقه ياخذ عهد وغير كذا اكتملت عليه بانهم راح يتقدمون لساره اليوم دخل لغرفته منهار وماحس بنفسه الا الحين مسك راسه يخفف هاالصداع عنه وهو يهمس بينه وبين نفسه جاسم بيتقدم لساره؟؟ خلاااص..!! رفع اللحاف بتعب وقام يستعد للدوام فتح الباب وطلع من غرفته قابلته ريم اللي جايه من تحت ناظرت ياسر باين عليه التعب وازارير ثوبه مفتوحه والشماغ على يده سرحان لدرجه ماحس بوجودها بعدها نزل
حاسه بياسر انه في شي نزلت راسها ودخلت لغرفتها حتى هي النوم مجافيها من بعد ماقالت لها ندى عن عمتها.؟ اخذت جوالها تتصل بسعود تصحيه للدوام :صباح الخير
سعود وراسه على المخده وصوت كله نوم على شويه فرح :صباح الحب والشوق
ريم بحنان :صاحي
سعود:اي قلبي صاحي
ريم تبتسم:مو ترجع تنام
سعود يبتسم:واللي يتصبح بها الصوت له نفس ينام
ريم :طيب يله اغسل وجهك علشان ادري انك ماراح ترجع تنام وانا ارجع اتصل فيك
سعود:ماطلبتي شي ياعيوني
حرك ياسر السياره وهو ماله خلق للدوام ابد لاكن لازم يخزن هاالحسابات المهمه رفع عيونه على الطريق بسرحاان: تذكر عهد كيف بتقتنع فيه بعد طلاقها مو بهااالسهوله راح توافق شلون راح من باله هاالتفكير بس سامي كأنه ضامن انها راح توافق لازم اروح لسامي قريب حاس انه فقد الامل فيني اسبوعين وهو ينتظر قراري الاخير حس باالقهر لما جاء في باله جاسم رغم انه راح يرتبط بعهد قريب زاد من سرعته حتى يلحق على الدوام ويحاول يطنش هاالافكار.


فتحت منار عيونها بثقل على الحلم اللي يتكرر عليها ماحست بطعم النوم من اسبوع احلام تزعجها كلاب تلحقها وبدل ماتصرخ بصوتها تصرخ بصوت خالد اللي باين عليه يتعذب غمضت عينها وهي تحاول تبعد عنها هاالحلم ماتدري ليش من ثلاثه ايام وهي تحس بندم على اللي سوته لاكن كانت تتذكر مواقف خالد معها حتى قلبها يقسى ولاتحن عليه بيوم..! تقلبت يمين ويسار وقدرت تناام من جديد..
بعد ماتعمقت باالنوم قامت مفجووعه وهي تصرخ من هالكابوس الجديد كان غير عن الاحلام اللي تتكرر حطت يدها على قلبها تحاول تهدي انفاسها حست ان جسمها ارتخى من الخوف رفعت عينها للسقف وهي سرحاانه قاامت بسرعه ترتجف ضميرها الميت بدا اليوم يفوق ماتحملت تنتظر اكثر من كذا لبست عبايتها وطلعت من الشقه كان الوقت مبكر والحارس بغرفته لسى صاحي مانتبه لها
اضطرت تمشي على رجلها مسافه بعيده حتى وصلت للبيت وقفت عندالباب بتردد وضغطت على الجرس لاكن مافي رد ولااحد فتح لها جلست على الدرج عند الباب حتى ترجع العجوز انتظرتها وقت طويل تحت الشمس الحاره قربت الساعه عشر لمحت العجوز جايه للبيت وقفت وهي دايخه باين الشمس اثرت عليها
شيخه تشوف منار بشك وتتأكد
منار وهي مرتبكه:خاله انا منار
العجوز تفتح الباب بالمفتاح:ماقلت لك ماعاد اشوف وجهك هنا
منار بأستعجال قبل لاتدخل البيت :خاله ابي اقول لك شي
العجوز فتحت الباب بتدخل تقدمت منار لها بسرعه لاكن انصك بوجهها
طالعت الباب وهو ينصك بوجهها بقهرر قربت تضرب الباب بقووه لاكن ماحصلت غير التجااهل نزلت يدها بيأس وهي تتلفت بخوف من هالشارع

سعود حس انه انشغل عن منار كثير طول هالاسبوعين شاف الساعه بعدها قام يطلع لها شوي ويرجع للشغل
بعد ربع ساعه دخل الشقه وراح لغرفتها حصلها مفتوحه ومنار ماهي موجوده دور عليها بكل مكان ولاحصلها بعدها سمع مفاتيح الباب باالشقه اسرع وهو يتمنى انها منار اخذ نفس براحه وهو يطالعها
منار خافت من وجود سعود نزلت راسها تاركته ومتجه لغرفتها
سعود مستغرب وين هي طالعه كان خايف عليها هي بنت وبأي لحظه راح تتعرض نفسها للخطر التفت عليها يسألها بجديه حتى تحس انه يخاف عليها:وين كنتي ..؟
منار وقفت وهي معطته ظهرها بعدها تجاهلته واسرعت لغرفتها وقفلت الباب
سعود احتار ايش يسوي معها حتى وين كانت هاالفتره ماسألها لاجل مااتحس انه ينزعج من تواجدها جلس باالصاله وهو يفكر ايش يسوي راح يتزوج ويسافر ومستحيل يخلي منار لحالها باالشقه عجز يلاقي حل بعدها طلع للمدير يستفسر عن اذا قدرو يوصلون لتركي ..
منار وقفت وراء الباب تنتظره يجي وراها لاكن سمعت باب الشقه ينفتح :شكله طلع قربت عند السرير وهي تفكر بااللي صاارطالعت السرير بتعب للحين تسمع صراخ خالد يتكرر بأذنها وضميرها يعذبها اكثر واكثر سحبت دفترها ودموعها على خدها هذا متنفسها الوحيد تكتب اللي بداخلها علها ترتاح


العصــر.. ريم باالمطبخ واصوات اخوانها واصله لها تسمع تعليقات ندى وبدر على جاسم ماتدري ليش عجزت تنبسط لجاسم حاولت تتصنع الفرحه له حتى ماتكسر بخاطره غلاته من غلاه ياسر مدت يدها واخذت كاس العصير وطلعت لاخوانها المجتمعين ماعدا ياسر
دقايق ونزلت ام ياسر وهي مستعده تطلع لام نواف حتى تكلمها عن جاسم
ندى بأبتسامه: تطلعين يمه الحين
ام ياسر :اي تروحين وياي
ندى تطالع ريم:المفروض ريم تروح وياك
ريم وهي تصرف:وين انا عروس مااطلع هاالفترره لاحد
ندى توقف :طيب يمه اروح معك
ام ياسر:لااجلسي ربع ساعه علشان تخلصين
لبست عبايتها وطلعت ..
ندى :ياهووو ياجسووم من قدك
جاسم حس الم بجنبه تألم بصوت خفيف
ندى:شفيك جاسم
جاسم :مافيني شي عادي الم يجي ويروح



محمد وهو حاط رجل على رجل بالصاله لمح سمر بتطلع :وين طالعه
سمر ياللي ملت من معامله محمد القاسيه سبته بداخلها قبل لاترد عليه:مع صاحبتي
محمد:مافي طلعه
سمر:يعني كيف انسجن هنا الى متى وانت تمنعني اطلع
محمد:كلمه وحده ولاتخليني اعصب
سمر: الواحد يعيش عندك بمذله انا لو معي قرش ماانتظرت هاالمده عندك
محمد يبتسم على عصبيه اخته وهو متعمد انه يقسى عليها حتى ماتكرر غلطتها ولاتنجرف وراء مشاعرها من جديد:يعني تعاندين ..؟
سمر :اوووه خلاص بلاها طلعه اموت بغرفتي احسن دخلت غرفتها وقفلت الباب عليها
محمد يتنهد:الله يرحمك يايمه اه لو بس عايشه تشوفي عيالك ايش صاير لهم
سمر تجلس على الارض وهي تحط راسها على السرير وتبكي بقهر




الاربعاء...


الساعه 2الليل ..
عبدالعزيز : حبيبتي متى اشوفك
نوف وهي مالها خلق له قررت تنفذ اللي تفكر فيه ومافي احد راح ينفذه لها الا عبدالعزيز فكرت تكسبه لها هاالاسبوع حتى ينفذ اللي تطلبه وبعدها تنهييه من حياتها وتغير رقمها غافله عن ان عبدالعزيز يعرف عنها كل شي لاكن كان مخبي عليها ..:بهاالسرعه تبي تشوفني وانا تو علاقتي معك بسيطه
عبدالعزيز:انا احبك يانوف واموت فيك ليش تقولين علاقتي بسيطه
نوف بدلع :يعني تبي تشوفني قريب
عبدالعزيز:اليوم قبل بكره
نوف :اوكي حبيبي بس بشرط
عبدالعزيز:امري مابينا شروط ياقلبي انتي
نوف :اممم بأطلب منك حاجه وابيك تنفذها
عبدالعزيز: لاكن بعدها اشوفك
نوف :اكيد
عبدالعزيز: اليوم انفذه لك
نوف :ابيك تنفذه لي بكره

في بيت ام ياسر
جاسم : تتوقعين متى بترد ساره علي
ندى:خليها تاخذ قرارها على راحتها
جاسم : المشكله حتى ريم ماوضحت لها انها موافقه علي اولا
ندى:ريم مشغوله بكره زواجها والوحده تنسى نفسها
ندى : الله يوفقها يااخوي ..اه فديتك خيتي ماتدري قد ايش انا اللي بفقدها اكثر
جاسم :الكل بيفقد لسانها هاالبنت ياالله بسك سهر واطلعي نامي علشان تطلعين بكره احلى وحده باالحفل
ندى بثقه :اكيد
جاسم:ياواثق
ندى بضيق:جاسم ياسر ماهو طبيعي هاالايام قلبي موجعني عليه
جاسم يتذكر معامله ياسر معه:اكيد مضغوط من الشغل
ندى وهي توقف:يارب يكون من الشغل ولاشي ثاني يالله تصبح على خير



في اليوم الثاني يوم الخميس
بفلــه محمد...
الممرضه تضرب الباب على سمر
فتحت سمر وهي تطالع الممرضه تطلبها تجي عند خالد تركت سمر الباب وتوجهت لخالد خبرتها الممرضه ان انفاسه سريعه
سمر تمد يدها تتحسس انفاس خالد كانت سريعه وكأنه يركض قربت اذنها عند قلبه وهي تسمع ضربات قلبه السريعه ارفعت راسها بخوف تردت حاله خالد اكثر واكثر نزل من وزنه عشرين كيلو صار جلد على عظم
اتصلت سمر باالدكتور لعل يكون فيه امل ويعرف حالته بعدها طلعت تدور على محمد اللي من فتره ماكلمته لاكن كان طالع ..
الساعه عشر الصباح..باالرياض
عدل لثمته باالشماغ ضرب الشباك و تهشم القزاز نزل رجله بحذر وبعدها نزل الرجل الثانيه كانت الشقه هاديه راقب الوضع زين فتح الغرف ان كان احد فيها قرب بهدوء عند الحمام وهو يسمع صوت الماء
تخبى وراء الكنب حتى يتأكد من اللي موجود باالداخل دقايق وطلعت منار وهي لافه الروب بعد مااخذت شاوروتمشي بخطوات سريعه لغرفتها قبل لايدخل سعود ويصادفها
تأكد من المواصفات وقف بعد ماضمن ان الشقه مافيها احد قدام وجهها
منار شهقت بخوف وهي لامه الروب عليها بقوه طالعته بنظرات بريئه تسأله من يكون؟؟ وهي ترجع بخوووف
اسرع لها وسد فمها بيده الخشنه سحبها لغرفتها وهي تصرخ وتشد يده اللي ماسكها بقوه حتى اعتدى عليها بوحشيه..؟بعدها فتح الباب بهدوء بدون مايقفله حتى مايسمع الصوت احد وينتبه له نزل بسرعه


ماريا تطلع من المطبخ :اهلين حبيبي تأخرت كثير
فارس ينزل تركي من على اكتافه :دوخني توتو
ماريا تضم تركي :اخ منك تدوخ بابا
فارس يدف العربه:ماريا طالعي
ماريا :ايش هاالاغراض تعبت روحك
فارس :لعيون تركي يهون كل شي
ماريا تبوس فارس :الله لايحرمنا منك
فارس يحس انه ماهما سواء مع ماريا مايكفي تحملت مرضه وعقمه لاجل تسعده وتوقف جنبه حاول يعوض عجزه بتركي لعله يملي عليه حياتها
اخذت ماريا الاغراض ومعها تركي وضحكهم مالي البيت

ريم ماعرفت تناام قامت بطفش وهي تحاول تنام لو ساعه رجعت راسها على المخده وهي تفكر براحه تحس فرحتها غير جاء اليوم اللي تتمناه مر على بالها منار تذكرت كلام اخوها ايش قصده بأنها ماتت هذا متخلف ولاايش اتصلت بساره اللي مجافيها النوم رفعت السماعه بسرعه
ساره :ريم في شي
ريم :بسم الله مافي شي
ساره :ليش متصله هاالوقت
ريم :طفشانه ماجاني النوم
ساره اخذت نفس :حتى انا
ريم :ليش
ساره :افكر ..
ريم :بجاسم
ساره بأرتباك :ايوه
ريم حاسه باالقهر :لاتستعجلين باالرد حبيبتي
ساره :اوكي
ريم : ساره قلقانه حيل
ساره:ياقلبي عادي اي عروس تتوتر وتقلق
ريم :مو قادره انام ابي ارتاح
ساره :خلينا نسولف مع بعض حتى ننام
ريم :اوكي قلبي منار جايه على بالي اليوم
ساره:وحشتني كثثثثير
ريم :ليت اسمع عنها اي شي يطمني ..
مرت نص ساعه حتى قدرت ريم تنام .....
الساعه 11الصباح
رمت منار الروب بقرف حست بدوخه براسها بعد ماانضربت لبست ملابسها وهي ترتجف طلعت تمشي بلاهدف باالشقه وهي تتمايل من الخوف والرعب والمذله وقفت باالصاله تطالع المكان بصمت ودموعها تنزل على خدها تقدمت بخطوات بطيئه للمطبخ بعدها طاحت على الارض منهاره تأن بألم نزلت عينها على السكين الحاد تطالعه تخيل لها صوره خالد وقفت بأستسلام وتقدمت وهي تمد السكين له حتى اختفت الصوره اللي تتخيلها رفعت يدها لفوق وبكل قووه دخلت السكين لقبلها نزف الدم وهي واقفه وانفاسها تهدى اكثر واكثر رفعت عينها للسقف بهدوء كأنه تودع المها وشقاها وحياه التعاسه بعدها طاحت غرقانه بدمها ...



خلونا ندخل على البــآرت ..22



خلاص ابرحل والسبب كثر الاحزان وقلوب ناس ظالمه ماارحمتني
عمري بقايا جرح واهات واحزان عمري سنين بائسه مارحمتني
عمري الم غربه مع جور الازمان عمري سراب والصحاري خذتني
عمري قضيه بين خاين وخوان اخلصت حبي والقلوب اخدعتني
كلي جروح وداخلي قلب ضميان اشرب همومي والالم فوق متني
عمري ظلام وحزني وجرح خلان خلي ظلمني ودمعتي احرقتني
عمري سجين وضحكتي خلف قضبان مظلوم في دنيا رديه اظلمتني
عمري زهر بس للاسف صار ذبلان وكل البحور بكبرها ماسقتني ..
ياللي بتسألني ترى الجرح ماصان الاجروح وسط قلبي غزتني
وعيوني ياللي دمعها فوق الاوجان دموع من ظلم الحبايب كوتني

~~
اخذ نفس بعد مابعد مسافه بعيده مد يده بسرعه يفك اللثمه رفع الجوال فتش على الصور وجمعها برساله وارسالها لنوف..
نوف تمشي باالغرفه بتوتر تنتظر اتصاله سمعت صوت مسج فتحتها بسرعه طالعت الصور ومن غير شعور غمضت عيونها رجعت تفتحها وهي تدقق بملامح (منار) اذا هي او لا ابتسمت ابتسامه تحدي.. قطع عليها فرحتها اتصال عبدالعزيز( كشرت وجهها طنشته وجلست على السريروهي تحط رجل على رجل وتتنهد :اخيرا تنفذ اللي في بالها ههههه وااو الحين انفتحت نفسي احضر زواجه قامت ونزلت تحت لامها والفرحه باينه على وجهها
عبدالعزيز كرر الاتصال لاكن مايلقى رد :افف ليش ماترد .. ؟!
حرك سيارته وهو يتصل فيها مره ثانيه ..حط يده على شعره وهو ينتظره ترد ولافي رد طالع الجوال بأستغراب كانت نوف تنتظره والحين ماترد رجع يتصل كذا مره ..:لايكون نامت هاالغبيه ..؟

الجازي تفطر مع سالم ..ابتسمت بحنان وهي تشوف نوف نازله من الدرج:هلاببنيتي هلا
نوف تبتسم و تبوس راس امها
الجازي حست براحه وهي تشوف نوف مرتاحه من جت من ابها ونفسيتها زفت :تعالي حبيبتي افطري ..
نوف بدلع :ماما ابي اطلع اتسوق باقي ماشريت فستان لزواج سعود
الجازي مستغربه من نوف :لا مو انتي تقولين ماراح احضر
نوف :امم لا خلاص ابروح
الجازي :خلاص اطلعي اخذي لك احسن فستان
سالم يشرب الشاهي :لاتطلعين مع السواق ابوصلك انا...
طلعت تتسوق حتى مرت ساعه حصلت غرضها بسرعه وطلعت من المول وهي متضايقه من اتصالات عبدالعزيز ...
نوف :ياربي من هالغثه طنشته وركبت مع سالم
عبدالعزيز مل من كثر مايتصل جلس يفكر بينه وبين نفسه لايكون تلعب على حبلين هذي ؟؟! (تنرفز منها )وارسل لها (حبيبتي وينك ..؟
طالعت رسالته وهي تضحك على غباءه وبهمس بينها وبين نفسها:غبي غبي صدق ههه

الســآعه 10 الليل .. زواآآآج سعود وريم ...
نحتفل نضوي الشموع و نبتسم للحب
نجدد أيام السعاده و الهوى فينا...


ريم :تعبتك معي حبيبتي
ساره :اذا ماوقفت معك من اوقف معه
ريم وهي تتأكد من الميك اب :ربي لايحرمني منك ..
طلعت ندى من ريم واتجهت للقاعه تستقبل الضيوف والبسمه مافارقتها كانت لابسه فستان ابيض وبخصرها حزام فضي عريض صايره مميزه بين الحضور
قربت عهد بجنبها مدت ندى يدها بحب حتى قربت جنبها عهد باين عليها الارهاق والهم رغم انها حاولت تخفيه باالمكياج مسويه شعرها كيرلي ولابسه فستان ذهبي ناعم
ندى:وين عمتي ..؟
عهد تلتفت على امها اللي مع ام ياسر :هناك
ندى تطالعهم وهي تبتسم براحه
ام يوسف تسلم على ندى ولمياء وراها لفت راسها واستغربت من نوف اللي داخله
نوف كانت لابسه فستان توب لنص الفخذ وردي مع فضي مبين جمال جسمها ونعومتها قربت للمياء وهي باين على وجهها الشماته :اهلين
لمياء تسلم عليها ببرود وتحاول تغيظها:غريبه جايه؟؟!
نوف بأستهزاء:اكيد مو ولد خالتي لازم احضر وابارك للعرووسه بنفسي
لمياء ماارتاحت لنبره صوتها استئذنت منها وراحت لصديقاتها ...
مرت ساعتين وامتلت القاعه باالضيوف ..بدت زفه ريم ...
ساره تهدي ريم وتحاول تونسها باالسوالف قبل ماتنزف قربت ندى تحصن ريم باالاذكار كان شكلها ملفت للانتباه خصوصا جمال عيونها والفستان الابيض اللي مخليها سندريلا
دخلت وهي تمشي بخطوات هاديه وواثقه على الاغنيه الهاديه والاضاءه المركزه عليها وزغاريد اهلها واحبابها وصديقاتها ماليه المكان
نوف وقفت من بين الحضور حتى تجلس قريب وتمتع وهي تشوف الهم مرسوم على وجه العروس ابتسمت بشماته وهي تمشي بدلع .. سمعت صوت المسج من جوالها فتحت الرساله وانصدمت من اللي مكتوب (مو علي ياماما تمشي هاالحركه وربي لو ماتردين علي ان اخبر سعود ولد خالتك اللي هو صديقي عن علاقتي بك.وغير كذا ازود كلام من عندي .. لك دقيقه بس ان مارديتي راح اروح له واخبره على فكره كل مكالماتك مسجله)
انتظر عبدالعزيز اتصالها وهو يكذب مافي اي تسجيل لاكن مجرد تهديد لها
نوف بصدمه :صديق سعود جاء على بالها لما كانوا بالشاليه ..حست بيدها انشلت من الخوف موقادره تتصرف ماتدري انه له علاقه مع سعود راح يفضحها ويكشفها ...
جلست ريم بكل هدوء وابتسامه خفيفه على وجهها
نوف رفعت راسها تطالع ريم و تتأمل ملامحها حست بأستغراب :هذي منار ؟؟ ركزت اكثر وهي تتذكر ملامح منار توترت اكثر ولامره سألت لمياء او اهلها عن اسمها كانت بظنها مناروبس ركضت وشدت كتف لمياء اللي تمشي بأتجاه ريم
لمياء وقفت وهي تلتفت على نوف :اه وجعتيني
نوف وجهها اصفر من الصدمه :لمياء ايش اسم العروسه..؟؟؟
لمياء تطالع وجه نوف بأستغراب :اسمها؟؟
نوف بأنفعال :اي اسمهاا..؟
لمياء:اسمها ريم ليش ماتعرفين..؟؟
نوف حست بدوخه والدنيا تدور حولها : لفت راسها تتأكد اكثر ريم ريم ؟؟؟!! بعدها ركضت من بين المعازيم ولمياء تنادي عليها اخذت عبايتها وطلعت مع السواق ..
مها بأستعجال : لمياءسعود راح ينزف الحين ..
لمياء :ها..؟
مها :ايش فيك
لمياء :ولاشي ولاشي
ساره واقفه بجنب ريم تقدمت عهد تسلم على ساره وبعيونها عتب عليها من كم اسبوع ماترد عليها
ساره ماقدرت تحط عينها بعين عهد سلمت عليها عهد وهي شايله عليها وبعده اتجهت لريم تسلم عليها وتبارك لها
دقايق ودخل سعود باالغتره البيضاء والبشت البيج المطرز باالذهبي بجنبه على اليمين ياسر واليسار ابوه
امير الذوق والرقه ولو يتباهى من حقه
اذا جاني الحلا والزين حبيبي ماخذ حقه
كذا من ربي حبيته بسرعه يوم لاقيته
ياناس اللي تمنيته اخيرا صار محبوبي
سعود يسمع الاغنيه وعينه على ريم تمنى انه يسرع بخطواته اكثر لها حس بشووق يتضاعف اكثر واكثر ابتسم لما قرب عندها
ساره تطالع ياسر اللي يمشي بجنب سعود وهي حاطه الطرحه على وجهها بعدها نزلت عينها بحزن تمنت ان هو اللي يكون بيوم زوجها مو جاسم
وصل سعود وجلس بجنب ريم مسك يدها بكل حب وحنان وشوق وباسها مع خدها :الف مبروك علينا ياعمري
ريم تطالعه بخجل وبفرحه بداخلها كانت متوتره لاكن بقربه حست باالامان والراحه ..
ياسر واقف مع ام ياسر وهي تبارك للعروسين سمع احد من وراه ينادي ساره من غير شعور طالع المكان يدور عليها لمحها جايه للي تناديها طالعها وهو ناسي اللي حوله ساره انحرجت من من نظراته اسرعت بخطواتها بتجاه امها حس على نفسه وابعد عينه بحزن ..

نوف باالسياره تحاول تفهم اللي يصير معقوله مو منار معقوووله!! ويني انا ليش ماسألت ؟؟هو يحبها وربي يحبها يحب منار .. تذكرت رساله عبدالعزيز حست باالخوف ماهي قادره تفكر ايش تسوي ..؟وصلت للعماره فتحت باب السياره بسرعه وهي تركض على الدرج حتى وصلت للشقه اللي كان الباب مفتوح شوي دفته بخفيف وهي ماتدري ليش جايه حست انها انجنت وجايه تتأكد من جنونها مشت بخطوات هاديه ومتوتره تتلفت حتى وصلت للصاله حست ان الشقه فاضيه رفعت صوتها وهي خايفه: م م منار
مافي رد تقدمت قدام وبدون قصد طاحت عينها على المطبخ فتحت عينها بقوووه كانت انوار الشارع معطيه نور خفيف على المطبخ اسرعت تشغل النور بعدها صرخت وهي تسد فمها تمنع صدمتها كانت منار على الارض وغرقانه بدمها طالعتها بصدمه رجعت لوراء بخوف ودموعها تنزل ماتحملت هاالصدمه:منار م م ركضت مثل المجنونه وهي تصيح بصوت تحاول تكتمه حتى طلعت من العماره وهي تتكلم مع نفسها مثل المجنونه
:قتلها ..؟انا السبب ليش تقتلها مو منار زوجه سعود ريم لا لااااااااا طاحت على ركبتها بالشارع وهي تبكي
نزل السواق بخوف :نوف ايش فيه انتا نوف
نوف راسها منزل باالارض وبهمس كانها مو مصدقه :ماتت ماتت
السواق:مييين مووت
نوف ترفع وجهها وهو كل دموع وبصرااخ :مااااااااااالك شغللل وقفت وهي تحاول تتماسك بعدها فتحت السياره..وهي ترتجف
السواق بخوف ركب السياره واتجهه للبيت
عبدالعزيز يكرر اتصاله ونوف يزيد بكاها كل ماطالعت رقمه ...حست باالضعف اكثر واكثر وردت بصوت مخنوق :الو
عبدالعزيز ابتسم :اهلين حبيبتي يعني ماتجين الابالتهديد
نوف بذله وهي تبكي :عبدالعزيز الله يخليك لاتقول شي لسعود وربي يموتني
عبدالعزيز :اها اوكي انتظرك الحين تجين ابيك في اي مكان
نوف بخوف :مااقدر وربي ماقدر اطلع معك
عبدالعزيز بجديه:تقدرين ولا يكون لي تصرف ثاني معك ..
نوف :سكتت وهي تمسح دموعها بعدها نطقت :خلاص وين انت ..
عبدالعزيز :اعطاها العنوان وقطع الخط بوجهها ..
نوف حطت يدها على وجهها وهي تبكي بعدها طلبت من السواق يوصلها للعنوان وبدون مايخبر اهلها ..

الساعه 2 فــي الفندق ...
سعود بجنب ريم :ماني مصدق لحد الحين انك ملكي حياتي
ريم نطقتها بصعوبه:ربي لايحرمني منك
سعود: طيب حبيبتي دقايق اطلب عشاء
ريم توقف
سعود:وين ..؟
ريم بأبتسامه :ابدل ملابسي
سعود يبادلها البسمه:لاتطولين اشتاق لك ترى
ريم ابتسمت بخجل و مشت للغرفه حتى تبدل ملابسها
طلب سعود العشاء واخذ جواله المقفل من المغرب وفتحه وهو ينتظر ريم حتى تطلع
دقايق وصلت له مسجات فتح المسجات على السريع حتى وصل للمسج اللي زلزل كيآآنه من رقم غريب (الف مبروك ياسعود الله يهنيكم مع بعض..هههههه > كانت من نوف لاكن من رقم ثاني ...
سعود وقف وهو يطالع الصور الف مره كانت صور لمنار وهي عريانه :منار؟؟ رجع يتأكد.: هــي مستحييل | اتصل باالرقم لاكن مغلق ماقدر يتحمل فتح الباب وطلع بدون مايعطي ريم خبر ...


نوف حاسه بقرف وعبدالعزيز بجنبها كان ودها تصرخ لاكن ماتقدر نزلت عيونها ودموعها على خدها
عبدالعزيز :له له ياكتكوته ماابي دموع مو انتي مشتاقه تشوفيني خلاص هذا انا بجنب
نوف تدعي عليه بقلبها
عبدالعزيز قرب اكثر حتى لصق بجنبها ويبوسها
نوف استسلمت له بخوف بعدها بدى يلمس شعرها
نوف ارتجفت من الخوف وبعدت عنه
عبدالعزيز اعطاها نظره وبعدها طلع للمطبخ ..
استغلت نوف الفرصه ماهي قارده تتحمل راح تموت لو سوى لها شي دخلت الحمام وهي مقفله الباب تتهرب عنه قربت عند الغساله تغسل وجهها بقرف من بوسته بعدها جلست على طرف البانيو وهي ضامه يدها تهدي نفسها
طلع عبدالعزيز واستغرب ماهي موجوده قرب من الحمام يضرب الباب
نوف :نعم
عبدالعزيز : انتظرك باالصاله
نوف بهمس :الله ياخذك يارب تموت يارب وهي تشهق باالبكاء بصوت خفيف

دقــآيق وطلعت ريم لابسه قميص سكري طويل وعليه روب يجمع الفخامه والنعومه وعطرها مالي المكان دخلت الصاله استغربت ان سعود مو موجود :آكيد طلع يجيب العشــآء جلست تنتظره ..
سعود اسرع بسيارته بأعلى سرعه وهو يطالع الصور ويتســأل بداخله ايش المقصد من الكلام والصور وليش مناااار؟؟ نزل مثل الاعصار وهو يركض على الدرج فتح الباب وهو يصرخ :منااااااااار منااااااار تقدم لغرفتها المفتوحه يدور عليها منااااااار قرب للمطبخ بعدهــآ وقف وعينه عليهـآ قرب بخطوات ثقيله وهو ماهو مصدق اللي يشووفه حتى وصل للمطبخ فتح فمه بهمس:منار
منار شعرها مغطي نص وجهها السكين بيدها والدم سايل على يدها والارض كان شكلها فضيع ماتتحمله القلوب صارت ضحيه لعبدالعزيز من بعد اسيل اللي قابلتها باالشقه .. سعود نطق اسمها وشفايفه تهتز منار منار خلاص اتلفت اعصابه قرب عندها يهزها بقوه وهو يصرخ باسمها ويتأكد اذا حيه او ميته ماتحمل الموقف كان صعب عليه منار اللي كان يخاف عليها هذي قدامه مقتوله جلس لمستواها نزل راسه على صدرها يحاول يسمع اي نبض لاكن جسمها كان بارد وخالي من اي شي يدل انها باقيه حيه رفع راسه قريب عنها وهو يبكي ويهزها مثل المجنون ..

ريم اتصلت عليه بقلق بعد ماحست انه تأخر ..
سعود كـآن على حاله الصدمه شلته سمع جواله يرن تجاهله قام بتعب يمشي مهدود حيله ودموعه على خده نزل عند الحارس اللي نايم دخل عليه ومسكه مع ملابسه بقوه قـآم من النوم مفزوع :ايييه في ايييه
سعود شاد على صدره والحروف تطلع منه بثقل ونظراته مركزه على وجه الحارس:من اللي دآخل على منار اليوم ..
الحارس مل من كثر منار ماتطنشه صار مايصعد لها لابغدا ولاعشاء :مااعرفش ماشوفت حد
سعود شااد على اسنانه :ماكنت عند الباب تشوف الداخل والطالع
الحارس بخوف:والهي مافيش احد زارها
سعود بصرااخ:منااااااار ياحقيير انقتلت تعرف ايش؟؟ ماااتتت كيف تقول ماحد صعد فوق لهاااااا قلي كيف
الحارس :هااا ماتتت ياسعود والهي ماشفت احد والهي
سعود يسحب يده ويطالع الارض بحزن:اتصل باالشرطه
الحارس يوقف مرتبك:حاضر حاضر
عشر دقايق تجمعت الشرطه حول الشقــه انقلوا منار للمستشفى وسعود لتحقيق ...

نوف مقفله عليها الباب
عبدالعزيز بعصبيه :لا تموتيني ضحك يعني بتظلين هنا كم ساعه وانتي تتهربين مني
نوف : مليون ساعه روح عن وجهي
عبدالعزيز مل منها وجلس ف الصاله وهو يضحك عليها ..
نوف حست انها راح تختنق بس مافي احسن من هاالحل رفعت راسها للشباك اذا في امل تهرب لاكن كان صغير
جلست على الارض وهي تطالع الساعه ..
حست ريم بخوف كبير عليه لايكون صــآر له حاجه وقفت تمشي بعدها تجلس دقايق وتوقف
احتـآرت تتصل بآخوانها قــطع حيرتهآصوت الاذآن ..تجمدت رجلهــآ من القلق :طيب رد علي طمني مسحت دمعتها واتصـلت بياسر ..
يــآسر نآيم حس بجواله يهز تحت مخدته استغرب من دآق الحين اكيد اهله يبون يرجعون من القااعه عوره قلبه وهو يشوف رقم ريــم:غريبه ريوم داقه عدل جلسته ورد عليها:هلا ريم
ريم بصوت مخنوق :يـآسر
ياسر :ريم فيك شي ..
ريم ماقدرت تمسك نفسها وصاحت:سعود من جيت الفندق طلع ولاادري ولارجع
ياسر بخوف:آتصلتي عليه
ريم:مايرد قال اطلب عشـآء ولاجـآء
ياسر :خلاص لاتخافين ابجيك الحين ..
ريم :اتصل فيه
ياسر:خلاص اتصـل فيه وارد عليك ..
صكرت منه وهي تهدي نفســها حست باالبرد قامت وطفت المكيف وجلست تنتظر ياسر ..

وقفت نوف بخوف بعد ماسمعت صوت الاذان اهلها اكيد ارجعوا للبيت فركت يدها بعدها فتحت الباب بهدوء حست براحه وهي تشوف عبدالعزيز نايم مشت بخطوات سريعه حتى قدرت تهرب من الشقه وتتجه للبيت ...
دخل يــآسر على ريم حاس انها متوتره خفف عليها وجلس يونسها حتى صارت الســآعه 7 ولافي اي خبر عن سعود وريم تبكي خوف عليه
ياسر احتار ياخذ ريم للبيت مايبي يضيق صدر امه ولايبي يخليها هنـآ لحالها اضطر ينام وياها للظهر وبعدها يطلعون للبيت .
كان سعـود تحت التحقيقات من ثلاث سـآعات اعطى الشرطه كل شي عنها كان يعرف اسمها وبس اما اسمها الكامل او اهلها مايعرف اخذو البصمات على جسمها وانتظرو حتى تطلع النتيجه ..
تجاهل اتصالات ريم وياسر حس انه كاره نفسه وهاالعالم قد ايش فيه قلوب ماترحم ماله خلق لاي شي الصدمه اثرت عليه كثيير


الساعه 10
فتح سعود عيونه وهي مليانه دموع ماتوقع انه بهاالضعف ابد :نعم
العسكري :الضابط طالبك
قام وهو يمسح دموعه ويذكرالله
دخل على الضابط ...استغرب من اللي واقف باالغرفه
سعود بتعب:عبدالعزيز؟؟
عبدالعزيز مستغرب من وجود سعود اكثر :سعوووود؟؟
الضابط :سعود تعرف هاالشخص؟
سعود اعطى عبدالعزيز نظره عابره وبعدها طالع الضابط:واحد من اصدقائي..
الضابط يوقف وهو يمشي عند عبدالعزيز: ايش علاقتك بمنار
عبدالعزيز :منار من منار..؟
الضابط بجديه :اللي بعماره.(...)
عبدالعزيز طاح قلبه وارتجف من الخوف:م م ماعرفها انا كنت بشقتي نايم مادريت الابالشرطه داخلين علي
سعود مستغرب ويتكلم مع نفسه ايش دخل عبدالعزيز باالقضيه حتى هو مايعرف شقه خالد الجديده ولا له دخل بمنار
الضابط: سعود عبدالعزيز يجي الشقه معكم
سعود بخوف:لا الشقه مايجيها احد بس منار هي بداخلها
الضابط :اها ..؟ التفت على عبدالعزيز وقرب صوره منار له اللي كانت بجواله سعود:تعرف هذي..؟
عبدالعزيز حس بدوخه ورجع لوراء من الصدمه ايش جاب هاالصور بجوال سعود
الضابط بعصبيه:تكلم
عبدالعزيز بكذب :مااعرفها
الضابط نادى العسكري ودخل ومعه الاوراق طالع فيها بصمت
سعود يطالع عبدالعزيز وهو موفاهم شي
عبدالعزيز حس راسه بينفجر وهو يتسأل بداخله ايش علاقه هاالبنت بسعود
الضابط :بماا انك يااخ عبدالعزيز ناكر كل شي خذ هاالاوراق
عبدالعزيز يطالع الاوراق كلام كثير مو فاهمه
الضابط: دخلت العماره مع شباك المجلس صحيح ..؟
عبدالعزيز عينه باالارض
الضابط :واغتصبت الضحيه وبعدها انقتلت بصماتك على الشباك وعلى جسمها لاكن الشي الغريب ان مالك اي بصمه على السكين
سعود ماقدر يتحمل هالاستفهمات اللي يتكلمون عنها :ايش تقصد ..؟
الضابط:سعود بعد مااخذنا البصمات طلع هاالشخص اللي قدامك هو اللي سوى كل الجرايم
عبدالعزيز نزل على الارض :والله العظيم ماقتلتها والله العظيم ياضابط
سعود يشوف عبدالعزيز اللي على الارض والكلام يدور براسه يحاول يستوعب قرب عند عبدالعزيز :انت؟؟؟
عبدالعزيز :سعود والله العظيم ماقتلتها انا انا انا
سعود مسك كتف عبدالعزيز وهو يصرخ :انت ايششش انطق
عبدالعزيز:مالي ذنب باالموضوع كله ماكنت اعرف انك تعرفها بنت خالتك هي السبب والله ماقتلتها
سعود بصدمه:بنت خالتي ..؟
عبدالعزيز:نوف نوف هي اللي قالت لييي اسوي كل هاالاشياء واصورها ..
سعود :فهمنييي ايش تقصد
عبدالعزيز بحزن:كنت اكلمها ووعدتني اذا نفذت لها اللي تبي تطلع وياي واقدر اشوفهااا
سعود طالع عبدالعزيز بصمت وهو يسمع كلامه :بعدها دف عبدالعزيز بقوه وطلع يركض لبرااا :نوف تسوي كذا ليش ليييش ركب سيارته واسسرع بأتجااه بيت خالته وهو مثل المجنون مايقدر يتحكم بتصرفاته
دخل البيت وهو ينادي بأسم نووف
وقفت الجازي بأستغراب:سعووود..؟
سعود بصراخ :وين نوووف
خالته بخوف من شكله :بغرفتها ايش تبي فيها
تركها وركض على الدرج وهي تلحقه وتنادي عليه
فتحت عيونها بتعب وهي على الارض كان عليها الفستان وحتى شوزها ماحست بنفسها كيف نامت تذكرت اللي صار امس غمضت عينها ونزلت دمعه حاره على خدها وهي تتذكر شكل منار سمعت اصوات وازعاج واصله لها قامت وهي تحس جسمها متكسر بعدها سمعت ضرب قوي على بابها وصوت امها تهاوش احد خافت ايش اللي صاير تقدمت وفتحت الباب
سعود دف الباب بقوه ومسك نوف مع كتفها وعيونه مثل الشرار وبصراخ :ايش سويتي بمنااااااااااار؟؟
نوف فتحت عيونها بقوه وانفاس سعود الحاره تلسع وجهها انتفضت بخوف وتحاول تفك نفسك مسك سعود اكثر وهو يكرر عليها:قلت ايش سويتي بمنار ياحيووانه
الجازي تسحب يد سعود :وخر عن البنت ايش سوت
سعود دف نوف على الارض وبدا يضربها وهو يقول كلام مب مفهوم
نوف تصرخ من الالم :والله ماسويت شي والله مو انا
سعود يسحب شعرها ويقرب وجهها له :اتفقتي مع عبدالعزيز تكلمينه من وراء اهللك ياللي ماتربيتي وتواعدينه
شد شعرها وهو بشكل هستيري:مااتت منار راحت وخلت هاالدنيا على ادينكم ياللي ماتخافين ربك
نوف استسلمت لضربه :ماقتلتها ماموتها عبدالعزيز اللي سواء مالي ذنب
سعود:اتفقتي ويااه عليها ليششش ليششش ايش سوت لك مافي قلب مافيك رحمه
نوف وهي تبكي :كنت اظنها زوجتك
سعود وقف منصدم من اللي قالته نوف :زوجتي..؟
الجازي طلعت تنادي سالم يفك سعود من بنتها قبل لاتموت بين ايديه دخل سالم ومسك سعود وهو يصرخ عليه
سعود يبعد يد سالم وهو يتمنى يذبح نوف ويخلص عليها شده سالم بقوه :اطلع براااا يااللي ماتسوى تمد يدك على اختي
نوف خشمها ينزف دم وبصوت كله تعب ومخنوق :مالي ذنب ماقتلتها والله والله
سعود وهو يطلع : اختك ماتربت سودت وجيهنا هذا نتايج تربيتك ياخاله بنتك تكلم واحد من اخوياي واتفقت معه بشي العقل مايستوعبه وروحي افتحي جوالها وتأكديي من تربيتك دف سالم على الجدار وطلع من البيت ..
سالم يحاول يفهم اللي صار اخذ جوال نوف المرميه على الارض وامها تحاول تهديها فتح وهو يطالع المسجات الموجهه لعبدالعزيز قام ورمى الجوال على الارض بضيق وسحب شعر نوف بعدها اعطاها كف وهي تتخبى بحضن امها :ناويه تجبين مصيبه لبيتنا
الجازي وهي ماسكه نوف:بعد عن اختك جاي تكمل عليها
نوال تدخل بخوف :ايش صاير
سالم يضرب بأخته حتى اغمى عليها وهي بين يدين امها بعدها اخذ جوالها وجهاز المحمول وطلع ...
الجازي تصيح وبين ايديها نوف تنزف دم وفاقده الوعي:اسرعي اتصلي بالسواق
نوال تركض تتصل بالسواق وينقلون نوف للمستشفى ....

الظــهر في بيت ام ياااسر ...
جاسم يتقلب على السرير وهو حاس الالم يزيد ويخف دخل بدر :جاااسم
جاسم وهو يبين شكله طبيعي :همم
بدر يقرب بضيق:جاسم ريم تحت
جاسم يعدل جلسته :ريم..؟اجل جايه تسلم قبل لاتسافر
بدر :لا سعود طلع من امس ولاعاد رجع للفندق جابها ياسر
جاسم يرفع اللحاف:من جدك
بدر وهو يطلع :اي انزل
ام ياسر تهدي ريم :بنتصل بأهله
ريم ودموعها على خدها :ليش يروح لاهله طيب يرد علي يطمني
ياسر بيده الجوال ينتظر ابو يوسف يرد عليه :السلام عليكم
ابو يوسف :وعليكم السلام هلا ومرحبا ابو صالح
ياسر :هلا فيك اقول ابو يوسف ماجاكم سعود
ابو يوسف :سعود..؟ لا ماجاء ولاشفناه
ياسر يطالع ريم اللي قلقانه:خلاص لاجاكم عطونا خبر
ابو يوسف :في شي ياسر
ياسر : سعود طلع من امس من عند ريم ولاعاد رجع للفندق
ابو يوسف بخوف:من امس
ياسر :اي من امس لحد الحين ولايرد على اتصالاتنا ياليت تطمنونا عليه ياخال
ابو يوسف بأستغراب :طيب اشوف وينه ونتصل فيكم
باالشرطــه ..
سعود لحد الحين النار بقلبه ماانطفت تذكر كلمه نوف كنت اظنها زوجتك ؟؟ استغرب من نوف ليش كانت تظن منار زوجته عرف ليش جت للشقه باالمره اللي راحت و قد ايش هاالحقد بقلب نوف استرجع كلامها لما كانت بأبها والله ارد اهانتك لي في اعز واحد عندك فهم قصدها الحين ؟؟ همس بصوت خفيف بصوت كله حزن: اييه اهنتي منااار اهنتيها يانوف ماتت بعد ماذاقت طعم الاهانه من خالد وعبدالعزيز ومنك تجمع الدم بعروقه ماقدر يتحمل حس بداخله حقد على عبدالعزيز ونفسه يفرغه فيه لاكن الزياره ممنوعه وقف متجهه لعبدالعزيز وقفوه الحرااس باالغصب وهو يصرخ عليهم حتى مسكه العسكري وطلبه منه يدخل على الضابط
دخل سعود وشكله مبهذل
الضابط : يااخ سعود تبين لنا ان منار ماتت منتحره بعد ماتعرضت للتحرش
سعود :منتحره؟؟؟
الضابط : ايوه الظاهر تعرضت لصدمه نفسيه وطعنت نفسها باالسكين
سعود سكت وهو يركز بكلام الضابط بصدمه
الضابط وهو يكمل شغله :الجثه راح تطلع العصر وتقام عليها الصلاه بااقرب جامع وبأمكانك تطلع الحين وراح نخبرك باالحكم اللي بنصدره بحق عبدالعزيز..
سعود عينه على الضابط كأنه مب مصدق اللي يقوله
رجع الضابط لمكتبه ويفتش باالارواق
ظل سعود واقف وهو يستوعب انتحرت قتلت نفسها ليش ليش يامنار!!
طلع من المكتب ويمشى بخطوات ثقيله وهو يهمس مع نفسه بكلام مب مفهوم


ابو يوسف ينادي على عياله وزوجته ..
ام يوسف :شفيك ..؟
ابو يوسف : ماجاكم سعود اليووم ..؟
ام يوسف:سعود لا ماجاء
ابو يوسف يجلس على الكرسي وهو محتار
عفاف:يبه صار شي
ابو يوسف:وين يروح له هالولد ..؟
ام يوسف:مع زوجته شفيك انت..؟
ابو يوسف: ياسر مكلمني يقول ولدك من طلع من الفندق يجيب العشاء وهو مختفي
ام يوسف:مختفي وزوجته وينها
ابو يوسف:زوجته باالفندق طلع منها وبعدها مارجع لحد الحين ولايرد على الجوال
ام يوسف تشهق :ولدي وين يروح قم دوره لايكون صاير فيه شي
لمياء :بتصل بيوسف واشوف ..!
تابع ..



العصر..بعد مااندفنت منار باالمقبره طلع سعود بأتجاه سيارته والحزن باين عليه قرب عنده رجال كبير في السن وهو يهدي سعود
:ادع لها ياوليدي محتاجه دعائك بعدها مشى وخلاه سعود يطالعه وهو يتمنى ان اخوها معهم او اي احد يعرفها مافي احد الاهو عاشت وحيده وماتت وحيده فتح السياره وتوجه للشقه حتى وصل فتحها بهدوء حس بروحها مازلت باقيه باالشقه صكر الباب وهو يطالع المكان بصمت حتى جلس بالصاله وهو يتذكر كل شي مر على باله تركي نزلت دموعه من تذكره راحت منار وتركي مارجع عاشت اليتم مثل ماعاشه كانت دايم تقول راح اعوضه عن كل شي
ايييه يااارب تشرح صدري حاس بجبل على صدري فتح جواله وهو يطالع مسجات ريم عرف انها قلقانه عليه ايش اقولها منار صاحبتك انقتلت بشقتي واللي سواء بها هاالمصيبه بنت خالتي ولاايش اقول لها فتح مسج من سالم يتطلبه انه يستر على اخته وبلاها فضايح <ابتسم بحقد همك انك ماتنفضح وبنت الناس راحت ضحيه اختك..
وقف وهو يمسح دموعه اتجهه لغرفه منار كانت ظلاام وقف عند الباب وهو يطالع السرير اللي ضم منار ومسح دموعها ..
قرب بخطوات بطيئه حس ان في شي يرده ماهو قادر يكمل ويدخل بعدها جلس على السرير كانت الغرفه ضيقه التفتت على الزوايه يطالع اغراضها ملابسها طاحت عينه على دفترها شكله قديم او استعمل كثير اخذه وهو يفتح صفحاته كانت خواطر او اشياء بداخلها مايعبر الا عن شي واحد هو حزنها
بعضها مدونه بتواريخ قديمه قبل ثلاثه سنين وسنتين وصل لصفحه الاخيره كان مرسوم طريق او عنوان كأنه ترسمه حتى ماتنسى بعدها مكتوب كلام غير مفهوم وفي الاخير مكتوب بخط مو واضح حاول سعود يقراه (اعرف اني عيشتك العذاب لاكن هذا نص العذاب اللي عيشتني فيه انت في يوم من الايام راح احاول افك سحرك اوعدك..)
استغرب سعود من المكتوب رجع يقراه كذا مره كان من ضمن الكلام خالد ضرب قلبه بقوه :خااالد ..؟ ايش تعني بهذا حس ان قلبه قرصه صكر الدفتر وطلع للصاله :خالد اكيد في شي لازم اوصل له كيف يااربي جلس على الكنب وهو يفكر والهم زاد عليه اضعاف رجع يتأكد من الدفتر اكثر

طــلع الدكتور وهـو يقول نفس الكلام اللي يقوله بـكل مره ... جلست سمــر بغرفتهــآ بعد مآشافت محمد جاي يتطمن على خــآلد..
تأمل محمد خـآلد بصمت تذكر كلام صاحبه اليوم بأنه يرقيه باالبقره قرب عنده وفتح المصحف وبدآ يقرآ بصوت هــآدي وعذب مرت عشــر دقايق وهو مازال يكمل عليه الصوره
طلعت سمر من الغرفه بظنها ان محمد طــلع من عند خالد وقفت عند الباب تبي تتطمن على خالد وهي تسمع صوت محمد حست براحه كبيره وهـي تسمع القرااان ...
تجاهل محمد وجودها دخــلت وجلست بزاويه الغرفه وهي تسمع حست برغبه كبيره انها تقرا القران وقفت وطلعت تتوضا بعدها رجعت تدخل انتظرت حتى انتهى محمد التفت عليها وطلع وقفت بسرعه واخذت المصحف بدت تحرك شفايفها بهمس حتى علت من صوتها شوي واحساس الراحه ملازمها
خالد استسلم للعذاب اللي يزيدون عليه اخوانه وهم يقرون القــرآن

الســآعه 9 الليــل ..
ريــم شوي وتنهــآر الكل يدور عليه ولاحصلوه بأي مكان حتى ســآلم انكر انه شاافه ..
ارسلت لسعود |رجيتك حبيبي تطمن قلبي حرام عليك وربي راح اذبح نفسي لو صار لك شي|| رجعت تتصل كذا مره حتى تعبت يدهاا
سعــود كــآن يفكــر وين يقدر يوصل لخــآلد .طالع مسجات ريم وهو خايف عليها احتار ايش يقول لها ارسل لها بدون مايفكر (ريم انا مشغول كثير انتبهي لنفسك حبيبتي ..)
وصل المسج لريم فتحته وهي تتمنى انها من سعود طالعته وهي تقراه كذا مره وبهمس: مشغووول ؟؟
بعدها نزلت دموعها مقهوره من رده :ندى ارسل وبكل برود يقول انا مشغوول
ندى تاخذ الجوال وتقراه انقهرت منه .. ريم اللي مموته نفسها من البكاء وفي الاخير يعطيها هاالرد ويطلع من ليله عرسه علشانه مشغول
سكتت ماعرفت كيف ترد على ريم
ريم لحد الحين الصدمه على وجهها ندى تضمها :ماعليك حبيبتي اول مايخلص شغله يرجع
ريم تبعد نفسها من ندى وبصوت مخنوق :ندى ابي اجلس لحالي
ندى توقف :ريم لاتزعلين نفسك كثير يكفي اللي فيك بعدها طلعت
سوت ريم رد لسعود وهي شوي وتنفجر (ايش الشغل اللي يطلعك من الليله اللي كنا نتمناها مع بعض وليش مااعطيتني خبر !!)
انتظرت رده لكن مارد قفلت الجوال بقهر وحطت راسها على المخده وهي تسمح لدموعها تنزل ماكانت تتوقع يصير هاالشي لها ابد

السبــت ..
(عند سـآمي..)
ياسر:يــوم الخميس كان زواجها
سامي :على البركه يااخوي
ياسر :الله يبارك فييك
سامي بأستعجـآل: متى تتقدم لعهد..
ياسر يحس باالسكين بقلبه من يسمع طاريها :متى ماطلبت ياالغالي
سامي :اخلص اوراقها بعد كم يوم وبعدها اعطيك خبر
ياسر: سامي ليش انت واثق ان عهد راح ترضى فيني مااتوقع يااخوك
سامي سكت ولاعرف يرد مايدري ليش هو واثق انها راح توافق
ياسر:سامي لاتستعجل بهااالامر كانك خايف عليها تطمن انا اروح لعمتي واتطمن عليها بين فتره وفتره
سامي:ابي ارتاح من الهم والتفكير
ياسر:ماظنتي ياسامي انك بترتااح
سامي: حاولت بساره تمهد لها الموضوع لاكن رافضه
ياسر سكت بضيق حاول يتصنع الشجاعه عند سامي :لاتدخل ساره بهاالشي انا بكلم عمتي وهي مابتقصر

بفله محمد ..
استغرب محمد من سمر على حالها من امس وهي عند خالد تقرا القران ..و تتجاهل وجوده جلس قريب منها وهو يطالع وجهها اللي كل دموع حست بوجود محمد مسحت دموعها وعينها على المصحف محمد يحاول يلفت انتباها :احم
سمر رفعت عينها وهي تطالعه ابتسم لها استغربت من بسمته ماهي من عوايده
بادلته البسمه وكأنها تنتظرها منه بعدها نزلت تكمل القراءه
محمد :سمر
سمر :همم
محمد :اول ماتخلصين اعطيني خبر حتى نطلع وياك نغير جو
سمر هزت براسها بمعنى لا :خليني مع خالد شوي
محمد تركها براحتها وقف وقبل لايطلع باس سمر مع راسها وكأنه يعتذر او انه مشتاق له ماقدرت تفسره سمر وطلع
سمر سكتت عن القراءه وهي ماهي مستوعبه اللي سواه محمد.


انتظرت ريم اي رد من سعود بعد ماقفلت جوالها لاكن خاب املها حطت يدها على خدها وهي تفكر لايكون تسرعت بقرارها انها وافقت على سعود وتزوجته تذكرت كل اللي صار قبل مايخطبها كرهت نفسها انها اعطت نفسها فرصه تحبه ايش الشغل اللي يطنشها علشانه
ام ياسر تدخل على ريم :ريم يابنيتي قومي كلي لك اي شي من امس وانتي ماذقتي شي
ريم بدون نفس:مابي شي يمه والله مالي خلق
ام ياسر تجلس بجنبها :يابنتي لاتسوين بنفسك كذا
ريم تضم امها:يمه قلت لكم من قبل ان سعود مايصلح لي ماابيه وانتي خليتوني اعطي نفسه فرصه لاجل احبه واتزوجه ايش استفدت عليه مرميه عند اهلي
ام ياسر :ياحبيبتي لاتضيقين صدر امك عليك وش اسوي بياسر مدح الرجال وانه الف بنت تتمناه وانا ابي ادور لكم السعاده والستر يابنيتي
ريم: الله يسامحه حتى ماكلف على نفسه يتصل يسمع صوتي او يرد على رسايلي او حتى قالي قبل لايطلع شغله عند ابوه وابوه يقول ماادري عنه وشلون اصدقه وشلوون؟؟؟
ياسر بعد مارجع من عند سامي اتجهه لغرفه ريم يتطمن عليها وقف برا الغرفه وهو يسمع امه وريم حس ياالقهر بداخله :حتى انتي يمه تحطين اللوم علي حاول يهدي نفسه ودخل :يمه خليني شوي مع ريم
ام ياسر : حسبي الله على هاالرجال اللي مايستحي على وجهه اتصلت فيه..؟
ياسر :اي ومايرد
ام ياسر توقف : هد اختك وحاول فيها تاكل شي لاتعور قلبي اكثر
قرب ياسر من ريم اللي متقطعه من الصياح بحنان :ريم
رفع راسها من على الكنب : ريوم خلاص لاتتعبين قلبك على واحد مايستاهل
ريم :الحين مايستاهل ولا اول جابرني عليه باالغصب
ياسر:ريم انا اللي علي سويته وسألت عنه والكل يمدحه مافي يدي شي وانتي رفضتيه لاسباب ماحد يدري عنها لو تقولين لي عنها كان ماكملت المشوار وبعدين ياريم انتي اللي كلمتيه بعدين وحددتي الزواج ولاادري ايش اللي غير رايك بهاالسرعه
ريم حست انها غلطانه وياسر ماله ذنب يكفي اللي فيه سكتت ولاردت عليه
ياسر :ولايهمك ياريم انتي غاليه واللي يضرك اموته بيدي هاالثنتين وخلي سعود يرجع اذا مااعطاني سبب مقنع قسم بالله يحلم يمس شعره منك
اللي مايقدر اختي مايستاهل التقدير بس ماابيك تضيقين صدرك قومي مسحي دموعك ولاتنزل دمعتك عليه ابد ولاعاد ترسلين له او تتصلين خلي كل شي علي انا
ريم ارتاحت من كلام ياسر حاول يقومها باالغصب تروح تغسل دموعها وبعد ماانتهت :دموعك ماابيها تنزل مفهوم وانزلي اكلي حاجه مسك يدها ينزلها تحت دخل المطبخ وهو يفتح الثلاجه طلع خبز توست ومسح عليها جبنه :يله كلي ماني رايح حتى اشوفك ماكلتها
ريم عينها على الارض اكلت شوي ورجعتها
ياسر:ريم لاتضيقين صدري ترى والله العظيم اطلع من البيت ولاراح ارجع الا سعود بيدي
ريم :لاتكلف على نفسك وتدور عليه يجي بكيفه وان ماجاء في ابليس بس والله مالي خلق اكل شي
ياسر يسحب الكرسي ويجلس : طيب اكلي لاتدوخين علينا ولاترى بنادي بدر يشوف شغله معك ماحد يعرفك الاهو
ريم تبتسم :لا خلاص علشان خاطرك اباكل


لمياء بضيق: لازم نبلغ الشرطه
عفاف :كل شي وسويناه بعدين وشلون نبلغ الشرطه وهو مرسل لريم انه مشغول
لمياء :وين يكون راح طيب ليش مايرد حرام عليه حال امي ينرحم بعدها سكتت تفكر :عفاف تصدقين احس نوف وراء هالموضوع
عفاف:انتي صاحيه ايش دخلها يعني ايش بتسوي بتخطفه .. بعدين هو مشغول مو مختفي علشان تشكين فيها
لمياء:كل شي جايز بهاالدنيا الغريبه ليش انتي ماتقرين جرايد وتسمعين المصايب اللي يسونها الحريم انا ماارتحت لنظراتها وكلامها في الزواج حتى جت وسألتني عن اسم العروس وبعدها طلعت تركض
عفاف تفكر مستغربه...!!؟؟

نوال ملت من كثر ماتطلب نوف تفتح الباب :يمه ارقي فوق وتطمني على نوف عاجبك حالها البنت بتموت نفسها
الجازي : هي اللي سببت لنفسها خانت ثقتي فيها
نوال:يمه الله يخليك ادخلي تطمني عليها
الجازي:لا ولااحب احط عيني بعينها اللي سوته ماهو شوي قال لي ي سالم كل شي
نوال تتنهد : يمه المسامح كريم وهي بحاجتك الحين
الجازي:روحي لها انتي انا مابي اشوف وجهها ابد حسبي الله ونعم الوكيل عليها انا الغلطانه اللي ماسمعت كلام اختي وخليت البنت على راحتها لااله الاالله الله يتوب علي بس
نوال قامت بضيق وطلعت تضرب الباب على نوف لعلها تفتح وتطمن عليها
الغرفه ظلام ونوف على السرير لامه يدها على بعض كأنه تدور الامان طالعت السقف بعيون تايهه وهي تتذكر كل شي خسرته علشان سعود
نوال :نوف حبيبتي افتحي رجيتك علشان خاطري
نوف تسمع نوال وهي تتذكر معاملتها معها كانت قاسيه ومع كذا ماوقف معها الاهي ..
لفت راسه للجهه الثانيه مستسلمه للهم والحزن ..


في بيت ام راشد ..
هديل :عهد وين رايحه ...؟
عهد:اذا ساره ماترد علي تطمني على سامي انا راح اروح بنفسي اتطمن
هديل :تروحين لحالك
عهد:لاتخافين علي روحي اجلسي مع امي
هديل: عهد لاتتسرعين اتصلي فيها يمكن ترد هالمره
عهد:لا ماراح اتصل ابرووح بنفسي
لبست عبايتها ولما جت بتطلع سمعت صوت الجرس
هديل :لحظه اشوف مين..؟
قربت هديل وهي تسال من عند الباب
:انا ياسر عمتي موجوده ...
هديل :اي موجوده لحظه اناديها لك
دخلت وعهد واقفه عند الباب :عهد لاتروحين هذا ياسر جاي اسأليه عن سامي بنفسك
دخلت عهد وهديل وطلعت ام راشد ترحب فيه دخل للمجلس وجلس وهو متوتر
سولف مع عمــته سوالف عن اهله وعنه بعدها تشجع بيقول اللي عنده
يـآسر :عمتي انا جاي من سامي ويطلبك في شي
ام راشد: سامي شخباره ياوليدي طمني عليه ومتى نفرح بطلعته
ياسر :عمتي سامي انحكم عليه سبع سنين
ام راشد بضيق:سبع سنين!!
ياسر: ايه ياعمه ادري ماودي اقولكم هاالخبر لاكن في شي اهم ابقوله
ام راشد:وش ياوليدي
ياسر:عمه سامي يخاف على عهد اكثر من نفسه ولايبي احد يمسها بشر ومثل ماتعرفين هو باالسجن ولابيده شي قفرر قرار هو مرتاح له حتى ترتاح عهد وترتحون انتم بعد
ام راشد: وش مقرر..؟
ياسر:عمه سامي بيطلق عهد
ام راشد توقف مصدومه:يطلقها..؟ يبي يفجع قلب بنتي غير اللي فيها
ياسر يوقف : عمه انا جاي اتقدم لعهد
ام راشد تطالع ياسر وهي ساكته بأستغراب
ياسر حاول يهديها :عمه انا ابي اتزوج عهد
ام راشد:وش تقول ياياسر تتزوج عهد ؟؟
ياسر :عمه هدي نفسك لاتقولين لها شي اليوم حتى تفهمهين اللي جالس اقوله وهو كل من مصلحتها حاولي تفهمينها هاالشي وتمهدين لها ادري انه صعب عليها لاكن حتى على سامي اصعب ..
ام راشد :لاحول ولاقوه الابالله يارب ان ترفع عني هاالمصايب وتفرج علي وعلى بنياتي ..
بعد عشر دقايق ..عهــد:يمه من طلع ياسر منك وانتي تهوجسين كثير ايش قايل لك
ام راشد: ماقال شي يابنتي روحي جيبي الشاهي
عهد : يمه ابي اتطمن اكثر على سامي واروح اشوفه
ام راشد:خلاص الرجال طمنك عليه والزياره ممنوعه..
عهد استغربت انفعال امها ووقفت تطلع


سعــود حاس بكأبه كل شي مجتمع عليه مسك راسه من كثر الصداع والتفكير بمنار ونوف وخالد وعبدالعزيز قام للمطبخ يشرب ماء وهو حاس بااليأس انه يلاقي خالد ..تذكر المصنع شلون راح على باله لازم يمر يقابل ربيع اكيد بيوصله لخالد اخذ شماغه وطلع بأتجاه المصنع ..وقف السياره بمسافه بعيده ومشى حتى وصل طالع اسم المصنع استغرب منه انه غير عن الاول قرب من العامل الفلبيني واستفسر منه حتى بان له انه حتى المصنع تخلى عنه خالد انقهر سعود اكثر واكثر كان خيط امل وتمسك به لاكن خاب رجع لسيارته وهو كله حسره ..
الساعه 11 الليل..
ســآره قفلت جوالها حتى ماتشوف رقم عهــد تحس باالذنب كل ماشافت رقمها طفشت وملت من البيت غير كذا اتعبها التفكير بجاسم
نزلت تحت عند آبوهــآ
حمـد:هلا باالغاليه ..
ساره تجلس جنبه وتبوس راسه:ربي لايحرمني منك
حمد :تعبــآنه حبيبتي
ساره :لابس طفشانه
حمـد:صار لنا اسبوعين وانتي مارديتي الخبر على الناس
ساره بضيق :يبه خلوني على راحتي اخذ قراري
حمد:بس الناس ينتظرون وجاسم رجال ماينعااف ابد
ساره سكتت
حمد بجديه: ابيك تردين علي بكره طيب ..؟
ساره تهز راسه بأستسلام..
بعدها وقفت
حمد:وين رايحه انا ماصدقت انك تعطيني وجه وتجلسين معي
ساره تبتسم وترجع تجلس من زمان ماصارت تجلس كثير مع ابوها من توفت جدتها واللي صار لسامي وعهد تغير حالها ..



الاحد ...الفجر ..
ام يوسف على سجادتها تدعي لسعود بضيق
دخل ابو يوسف بعد مارجع من الصلاه
ام يوسف :مارد عليك
ابويوسف مل من كثر ماتسأل ام يوسف كل مادخل وطلع :ولدك يبيله تربيه من جديد فشلني عند الناس
ام يوسف:رد عليك..؟
ابو يوسف :لا مارد خليه بشغله دامه مشغول ماوراه الا المصايب
ام يوسف: ابي اسمع صوته واتطمن عليه
ابو يوسف:الجوال وقفلناه مااني متصل متى ماخلص شغله شفتيه
ام يوسف:قلبي قارصني على ولدي ياسعود وينك تطمن قلب اميمتك
ابو يوسف مطنشه ورجع يكمل نومه
قامت ام يوسف لعفاف
عفاف بغرفتها نايمه
ام يوسف :عفاف يابنيتي قومي صلي واتصلي بأخوك
عفاف : طيب ان شاءالله يمه بس خلاص تطمنا انه بخير
ام يوسف :لاماهو بخير حاسه فيه شي اتصلي وعطيني الجوال ..
الــساعه 5 العصر...
ريم تحــاول تطنش ولاتفكر بسعود مثل ماقال لها ياسر كانت تتمنى تتصل بساره تجيها تغير جو لاكن امها محذرتها ماتبي يوصل الخبر لام نواف واهل الحي ان زواجها تاركها من اول ليله فتحت دولابها تبدل ملابسها طاحت عينها على الصندوق اللي مخبته باالدرج طالعته مدت يدها واخذته فتحته تطالع الايفون :شكل مافي امل استخدمك ؟ ضحكت بينها وبين نفسها على حالها صكرت الصندوق ورمته بضيق باالدولاب وجلست بملل وعينها على جوالها وهي مواعده نفسها ماتتصل بسعود ماهما يكون لاجل يعرف ريم مين ..؟
جاسم:يمه وين ريم
ام ياسر :بغرفتها
جاسم طلع فوق لريم يتطمن عليها قرب عند الغرفه بيدخل لاكن رده الالم اللي رجع له حط يده وهو يتألم بقوه جلس على الارض يخفف عليه لاكن ماقدر زحف لغرفته وهو ياخذ نفس كأن الموت بين عيونه من قوه الالم احتار ايش هاالشي اللي من جاء وهو يوجعه توجهه للدرج ياكل العلاج حتى يهدى...

بين بيوت الطــين
نزل المهندس مصطفــى وهو بقيه العمااال قرب يحدد المكان حتى يبنون عليها مشروع تجاري
دخل احد العمال للمكان اللي كان ظلام بعد ماغابت الشمس يتفحصه وبيده الكشاف عثرت رجله بشي وطاح على الارض استغرب ركز الاضاءه على الشي اللي طاح منه انصدم باالجثه اللي اكلها الدود طلع خايف واتجهه للمهندس بعدها دخل مصطفى يتأكد واستغرب من هاالجثه اتصل باالشرطه وطلب من العمال يوقفون الشغل
دخلو الشرطه للمكان نقلو الجثه وفتشو المكان زين حتى حصلو مجموعه اشرطه وورقه مخفيها التراب اخذها الضابط وهو يقرا المكتوب استغرب اخذا الاشرطه بكيس ودخل الورقه فيها ...

عند ام راشد ..
فكرت زين باالموضوع همها مصلحه بنتها بدل رجلها اللي باالسجن لاحول له ولاقوه خافت عليها شلون تكلمها ماتبي تتعب اكثر على بنتها يكفي نفسيتها تعبانه من بعد ولدها قطع تفكيرها دخله عهد عليها وهي هاديه بدون ماتتكلم عارفه انها متضايقه وصابره ترددت تكلمها باالموضوع حاولت تمهد لها الموضوع قبل لاتقول لها :عهد
عهد بهمس:سمي يمه
ام راشد : يابنتي هو اللي مثبت عليه انه مع الارهابين وش يسون له الحكومه
عهد مستغربه :ها ليش..؟
ام راشد:بس شفت باالتلفزيون ماسكين واحد وقمت افكر
عهد تذكرت سامي حست باالخوف :يمه ياسر قايل لك شي
ام راشد بأرتباك ملحوظ :ها لاماقال شي
عهد بعصبيه:يمه لاتخبون علي حسو فيني على الاقل ...
ام راشد:يابنيتي هدي نفسك سوالف بس مافي شي
عهد تذكر الله وبعدها سكتت وهي تفكر ..
ام راشد عرفت ان الموضوع كبير وعهد ماراح تتحمله ..
اخذت عصاها ووقفت حتى تجي الفرصه وتكلمها في هاالموضوع ..

الساعه 10 الليل ...
اتصــل المحــآمي باياسر يطلبه يجي بسرعه استغرب ياسر وقف بيطلع
ام ياسر :وين رايح له
ياسر :المحامي متصل يطلبني ولاادري ليش
ام ياسر :المحامي روح يمكن انه خير
طلع بأستعجال وهو يفكر لايكون في شي صار
دخل وهو مستعجل حتى قـآبله المحامي :
ياسر:خير ان شاءالله يااخوي
المحامي يبتسم:كل الخيــر ياياسر
ياسر حس براحه وهو يطالع ابتسامته وبحماس:بشرني
المحامي: حصلنا على جثه عبدالقادر ومعه اشرطه فيها دليل قوي على براءه سـآمي دقايق ويخبررنا بكل شي
ياسر بفرحه:الله يبشرك باالخيررر الله يبيشرك بالخير يعني مضمونه برائته
المحامي :اكيد ..
ياسر :يارب تفرجها
انتظــروا وياسر بداخله امــل انه يطلع براءه دخل المحامي مع الضابط وبعد نص ســآعه طلع المحـآمي يبشر باالافراج عن سامي
سجد يااسر على الارض يحمد ربه بعدها قام بفرحه يستقبل سامي

طـلع سامي وهو مو مستوعب فز ياسر وهو يضمه بفرحه
ياسر:الف مبروك ياالغالي الف مبروووووووك
سامي :صدق اللي سمعته
ياسر يضحك :صدق صدق يارب لك الحمد
سامي ماقدر يعبر عن شعوره الاباالحمد وهو يرتجف بعدها بفرحه :وين حمد
ياسر:ماحد يدري الا انا خلها مفاجأه
سامي : الله يرحمك ياعبداالقادر ويفرج عليك مثل مافرجت علي والله تمنيت انه عايش حتى ارد له جميله
ياسر:ادع له ياسامي وامش معي بسرعه مدري وس بيصير بأهلك لادرو
سامي: ياسر قلت لعمتك
ياسر وهو ناسي احزانه:اي وخلنا نستعجل قبل لاتقول لعهد
سامي:طيب ودني لهلي قبل وبعدها اطلع لعهد..
ياسر حس براحه هم على قلبه وانزاح ولحد الحين ساره ماردت عل جاسم لازم اقول لريم تقنعه مااقدر اصبر اعذرني ياجاسم ياالغالي بس ماعرفت ارتااح ...
في بيــت حمــد..
ساره عند امهــآ باالغرفه ..
:يابنيتي الرجال ماينرد وانا تأخرنا عليهم باالرد
سـآره:يمه كيف اتزوج وسـآمي كذآحاله
نوره :ياحبيبتي ربي بيفرجها عليه وهو بينبسط اذا وصل له هاالخبر ان تدرين انه اكثر شخص يفرح لك ..
ساره بتردد كانت بداخله رافضته بس خلاص اللي تبيه ماهو حاصل لهــآ :خلاص يمه على رآيك
نوره:يعني موافقه
ساره تهز راسها بعدها وقفت وطلعت بسرعــه
قـآمت نوره ام نواف واتصلت بـآم ياسر
ام ياسر:السلام عليكم
ام نواف :وعليكم السلام شخبارك ام ياسر
ام ياسر:هلا ام نواف الحمدالله بخيير شخبارك انتي والعيال
ام نواف :بخير شخبار ريم مااتصلت عليكم
ام ياسر تطالع ريم وهي مقهوره :الا بخير الله يسلمك
ام نواف : ام ياسر الموضوع اللي قلتيه لي
ام ياسر : عسى البنيه وافقت بشريني
ام نواف:الله يوفقهم ويسعدهم ويجمع بينهم
ام ياسر :الله يبشرك باالخير يابعدي
صكرت من ام نواف والفرحه على وجهها...
دخل ياسر وهو اسعد الناس والفرحه باينه على وجهه قبل لايدخل الباب وقف وهو يسمع كلام امه
ام ياسر :على البركه ياولدي ام نواف رددت علي وقالت البنت موافقه
جاسم يبوس راس امه :الله يبارك فيك يمه الله يتمم الباقي على خير
تلاشى كل شي فرحته والامل بقلبه حس ان احد صافعه على وجهه خلاص صحيح سامي رد لعهد لاكن ساره ماردت له
كل الابواب تصكرت بوجهه ..
ندى:ياسر ليش واقف هنا
ياسر طالعها ببرود :ندى سامي افرجوا عليه بعدها طلع من البيت ...



البارت الاخيــر على فصلين الفصل الاول ..(1) راح يكون اليوم اما الثاني فيكون يوم الاحد ..

الفصل الاول ,,,

جلست قدآم ابوهـآ وهو يبتسم لها بحب نزلت سـآره عيونها بحياء
حمد:واخيرا ياالسوري شفتك عروس ..
ساره اكتفت ببتسامه ومدت يدها تصب الشاهي لابوها وتقطع الخبز لاجل تتعشى..
قـآم نواف وهو يعلق على سـآره اللي مولع وجهها ماتبي احد يجيب هاالطاري
حمد:نواف اخلص افتح البــآب
نواف :ان شاءالله ..اسرع بخطواته وهو يقول من بعيد :طيب طيب ..
سـآمي اللي ينتظر وراء الباب رفع عيونه على شهقه نواف
:ســوووويمي ؟؟؟!!!
سامي ضحك على شكل نواف :هههه اي سوويمي على قولتك
نواف متفاجأ :وش وشلون ؟؟
سامي يضمه وهو يهدي روعته:طلعت براءه يانواف
نواف يسلم عليه بحراره وهو رافع صوته من الفرحــه
سامي يبعد نواف عنه:وين اخوي حمد وساره
نواف يرتجف من الصدفه ووده يصرخ ينادي على هله من الفرحه: داخل داخل
سامي:اوش اسكت خلي اسوي مفاجأه لهم ..
نواف يبتسم ودخل بسرعه وراه سامي اللي حاس بفرحه مايقدر يعبر عنهااا بعد الهم والتعب والحرمان اللي ذاقه تمنى ان امه هي اللي تستقبله غمض عيونه بتنهيده وهو يدعي لها
دخل سامي ووقف قدآم حمد اللي يتعشى وماانتبهو لوجوده
سامي يبتسم بداخله اشتاق لها اللمه اللي من زمان عنها :احم احم
حمد رفع راسه بظنه انه نواف بعدها وقفت اللقمه عند فمه وهو مفتح عيونه بقوه على سامي اللي واقف قدامهم ساره رفعت راسها وهي تطالع سامي وساكته بصدمه بعدها رمت الكاس من يدها وهي تصرخ :سااااااااااااااااااااااامي قامت ونطت عليه بقوه حتى طاح على الارض وهو يضحك
حمد قرب عند سامي كأنه مب مصدق :سااامي سامي
ساره مثل العاده ماتمالكت نفسها جلست تصرخ وهي فوق صدره
سامي يحاول يعدل جلسته اللي خانقته ساره:
حمد يسحب ساره من سامي وهو موقادر ينطق شي غير انه يحمد ربه
عدل جلسته وهو يمسح على راس ساره ببتسامه :خلاص قطوتي طلعت برائتي بس بكاء
حمد :الله يبشرك بخير يالغالي الحمدالله يارب الحمدالله قرب له وهو يضم اخوه بحب ويتحمد له باالسلامه ..

في بيت ام رآشد ..واقفه بخوف وراء الباب وبشجاعه :ماراح افتح واذا فيك خير اصعد فوق الجدار وربي لاابلغ الشرطه عليك
عماد وهو متنرفز : افتحي ولاقسم اسحبك مع شعرك وارميك على ابو عبدالكريم وتحملي اللي يجيك
هديل بلعت ريقها بخوف اخوها متهور ويسويها وبيت ابو عبدالكريم قريب سكتت وهي تفكر حتى لاتحس امها وعهد وتزيد عليهم الخوف
وبعناد :اتحداك ماتقدر تلمس شعره من شعراتي
عماد صقع الباب برجله وهو فاقد اعصابه بعد مافصلت هديل الجرس:افتحي ياحيوااانه افتحييي
طاحت على ركبتها باالارض وهي تسد اذنها من ضربات عماد القويه اللي على باب الشارع ...
عماااد:قلت افتحي
هديل بصراخ :لاااااااااا
عمااااد :طيب طيب يصير خير
هديل حست انه راح نزلت راسها تطل تحت الباب بعدها رفعت راسها وهي تتنفس براحه وخرت التراب من ملابسها ودخلت تركض لداخل وهي تحاول تكون طبيعيه ...

طــلع ســآمي من البيت وفي نيته يتجه لعهد...استغرب من ياسر اللي باالسياره وراسه منزل على الدركسون تمنى فرحته تكمل انكسر كل شي فيه ولايقدر يوقف بوجهه جاسم بعد اللي اسمعه
قرب وهو يضرب شباك السياره
رفع ياسر راسه يطالع سامي بعدها فتح الباب
سامي:ياسر وش فيك..؟
ياسر وهو يتصنع البسمه :مافيني الاكل خير ياالغالي ..
سامي :والله يااياسر مدري وشلون ارد جميلك معي وقفتك وياي
ياسر:يارجال مابينا هاالاشياء عزيز وغالي وكل شي لاجلك يرخص يله توكل وخذ زوجتك قبل لاتكلمها عمتي باالموضوع اركب اوصلك ..
بعد عشر دقايق وصـل سـآمي ويـآسر
هديل دق قلبها بخوف وهي تسمع صوت الباب ينضرب طنشته وجلست باالصاله بظنها عماد...
سامي يطالع ياسر باالسياره :مااحد يرد..؟
ياسر بأستغراب :وين بيروحون..؟
رجع سامي يضرب الباب مرت خمس دقايق وهو واقف ينتظر ...
التفت سامي على ياسر بعدها انصدم من عمــآد اللي جاي من بعيد وبجنبه رجـآل كبير باالسن ..
هديل ارتاحت بعد مااهدى الضرب على البــآب ..قامت تدخل عند غرفه عهد..
عماد وقف وهو يطالع سـآمي حاقده تذكر كل شي حس باالدم يغلي بعروقه
سامي واقف بكل برود ويطالع وجه عماد بهدوء كأنه مايعني له شي جاته الفرصه اللي يوقفه عند حده
عماد بعصبيه :ايش اللي موقفك عند الباب ...؟؟؟
سامي ..: وش يخصك انت ..؟
ياسر نزل من السياره وهو يطالع عماد ...تأمل بملامحه وهو يهمس بداخل ولد عمتي من دم واحد معقول هو اللي تضاربت معه باالمره اللي راحت
عمــآد : ولا جايب ربعك معك هــآ..؟
ياسر وســآمي يطالعون عماد بصمت ..
قرب عماد بوقااحه لاجل يبعدهم مد يده على سامي شد سامي يد عماد وبجديه :ابعد يدك قبل لااكسرها لاتظن اني بأسكت مثل كل مره لا هذاك اول مب الحين
عماد يطالع وجه سامي وهو يشوف فيه القوه مب الضعف اللي كان يشوفه :جاي تاخذ اختي حلم ابليس تسمع
سامي : مب انت اللي تأمرني وتنهى روح تقلع عن البيت قبل لاابلغ فيك الشرطه انت حرام تعيش بين الناس
عماد طلع من طوره ومسك ثوب سامي من صدره وهو يشده
ابو عبدالكريم حس ان فيه مشكله كبيره ترك عماد ورجع لبيته بسرعه ...
ياسر مسك يد عماد :وخر يدك ياعماد وتعوذ من الشيطان هذا رجل اختك مهما يكون وانا ولد خالك
عماد فتح عيونه على كلمه ولد خالك طالع وجه ياسر كأنه يطلب منه يعيد اللي يسمعه
ياسر ببتسامه :عماد انا ولد خالك صالح ..
عماد بأستغراب :ولد خالي ..؟
ياسر بأستعجال : خلنا نفاهم ياعماد امك مب هي اللي قتلت ابوي تدري من هو ابوك ايه ابوك ظلم امك وثبت عليها الدليل لاكن ربي بين كل شي لا تظلم امك ولاخواتك وهم مالهم ذنب
عماد ساكت بصدمه وهو يسمع ياسر ومب مصدق
سكت الجميع وعيونهم على بعض نزل عماد يده اعطاهم نظره مافهموها بعدها تركهم بهدوء وطلع من الحاره كأنه يتهرب من شي...
ياسر استغرب من هدوءه التفت على سامي :الله يهديه
ابتسم سامي بأستغراب ورجع يضرب الباب من جديد ..كذا مره
طلعت عهد من الغرفه بأتجاه المطبخ وهي تسمع الباب ينضرب اتجهت له وبهدوء :مين ..؟
سامي ارتاح لما سمع هاالصوت اللي اشتاق له فتح فمه بتوتر :انا
عهد بأستغراب :مين انت ..؟
ياسر ابتسم :ياسر ياسر
عهد فتحت الباب وهي ماسكته:لحظه راح انادي امي ...مشت بأتجاه داخل
ياسر:تامر شي ياالغالي
سامي وهو يفتح الباب :ماتقصر ياياسر
دف الباب وهو يطالعها تمشي ومن غير شعور ركض له حتى قرب لها وضمها لصدره من وراء بقوه عهد فتحت عيونها بخوف وهي ماتدري من وراها ارتجفت ونزلت دموعها بخوف
سامي يبوس شعرهااا بشوق وهو يلمها اكثر لها وبهدوء:عهد
عهد فتحت عيونها اكثر وهي تسمع الصوت اللي تنتظره من زمان لفت وجهها بسرعه تتأكد
سامي يطالع وجهها البريئ بحنان
عهد تحاول تركز في ملامحه كأنها حاسه بحلم
سامي بحب: ماوحشتك ..؟
حاولت تنطق اسمه بصعوبه
سامي يمسك وجهها بيده الثنتين وهو يبوس انفها بخفيف :اشتقققت لك حياتي
عهد انفجرت مب قادره تتحمل ولاحتى تصدق ابد حست انها راح تنجن كانت المفاجأه قويه منعتها من الكلام
سامي شد يده الثنين اكثر وهو لامها ويسمع صوت بكاها بهدوء حس برجفتها وقد ايش مشتاقه له سكت حتى تهدى بعدها رفع وجهها وهو يبتسم لها
عهد شفايفها الصغيره ترتجف بربكه كأنها تتأكد من اللي واقف قدامها سامي: ماني مصدقه
رجعت ودفنت راسها بحضنه وبصوت متقطع ماينفهم تصرخ بصوت مخنوق حزن على فرح وتردد اسمه بس
سامي بلع ريقه وهو يسمع صوتها اللي اثر بقلبه طالع السماء وهو يحمد ربه انه رجع لحبيبته
سامي قرب يبوسها كأنه طفله وهي بين يديه: عهوود بس حبيبتي خلاص اوعدك ماعاد تنزل دمعتك وانا موجود اوعدك
تركته عهد وهي تصرخ تنادي على امها مثل المجنونه بفرحه وتدخل داخل ..
سامي ضحك بداخله على برائتها ودخل وراهاا...


سعــود كــآن يفكــر وين يقدر يوصل لخــآلد جــآء على باله نـآيف ابوه كــآن شريك لاابراهيم آبو خــآلد اتصل فيه بسرعه
نــآيف:الو
سعود:نايف
نــآيف :لا بعد تتأكد اذا انـآ نايف ولا..؟
سعود:اعذرني ياالحبيب انشغلت كثير شخبارك..؟
نايف: والله لك فقده انت وخويك خالد
سعود:نايف طلبتك وولاتردني
نايف:امر
سعود:ابي تجيب رقم ابو خالد من ابوك
نايف:ابو خالد خوينا..؟
سعود:اي
نــآيف:ليش..؟
سعود:ابقولك كل شي بس بأسرع وقت رد علي او ارسل لي الرقم
نايف:خلاص طيب دقايق واجيبه
صكــر منه وهو متوتر وسد راسه على الكنب وهو يفــكر بعد عشـر دقايق سمع صوت المسج فتحه وهو يطالع رقم الشركه اتصل بسرعه الخط كان يفصل معه حس بقهر بداخله كرر الاتصال حتى رد عليه السكرتير:شركه (....) اي خدمه
سعود:لو سمحت ممكن رقم فرع الشركــه بأمريكــآ
السكرتير :من الشيخ..؟
سعود:محتاج اكلم صاحب الشركه خالد ابراهيم ..
السكرتير :اوكي انتظر معي دقايق اعطيك رقم سكرتيره
سعود اخذ الورقه ينتظره: بعدها اخذ الرقم واتصل باالسكرتير اللي عرف سعود واعطاه رقم محمد لان خالد مقفل جواله ..واعطاه العنوان
قام سعود وحجز اقرب طياره لواشنطن اللي بتكون يوم الاثنــين ...
وقف ودخل غرفه منار يجمع اغراضها مب قادر يشوف اي شي يذكره نزل للارض يجمع ملابسها ويدخل للشنطه استغرب من وجود صورتين
مد يده وهو يتأملها كانت لمنار لما كانت صغيره كانت عمرها 11 سنه والثانيه 13 سنه تقريبا طالعها بحزن تردد ياخذها عنده بعده دخل الصورتين بجيب بنطلونه وطلع الاغراض لبرا ...


ام يــآسر :اجل الفرحه فرحتين ..
ندى :وربي بموت من الفرح الحمدالله ربي فرجها على عهد حبيبتي
جاسم ..: بكره بنسوي عزيمته في بيتنا ..
ام ياسر :ابروح اكلم ام نواف وابارك لهم برجعه سامي ..
ريم تطالعهم بصمت كان ودها تشاركهم الفرحه لاكن موقادره وقفت وهي حاسه بخنقه ماقدرت تتكابر كثير
ندى :ريوم وين رايحه
ريم :تعبانه شوي ابي ارتاح..بعدها طلعت
ندى بضيق تطالع جاسم
جاسم :خليها براحتها وسعود يصير خير معه
دخلت غرفتها وهي تطالع المكان بملل طالعت جوالها تتصل على ساره بس ماله خلق تكلم احد دخلت تتوضى وتقراء قران لاجل ترتاح شوي

الاثنـــين ....

السـآعه 7 ..الصباح ..
جاسم يعدل سماعه اللي بأذنه وهو حاس بأحباط اليوم مافكر اذا ساره راح ترضى فيه وهو يسمع من اذن وحده والثانيه سمع ضعيف
طرد هاالفكره وهو يفكر فيها حاس بحماس كبير ان يقدم الملكه بسرعه قرب عند المرايا يعدل شماغه وبهدها نزل يفطر تحت مع امه
جاسم :صباح الخير ..
الجميع :صباح النور
جاسم :غريبه بدر صاحي
ياسر :هو نام اصلا
جاسم :ايه ياسر اليوم عزيمه سامي عندنا
ياسر تعكر مزاجه : متى ..؟
جاسم : عشاء
ياسر هز راسه ورجع يكمل فطوره
جاسم :يمه متى اتملك على ساره
ام ياسر :تبتسم ابكلم امها بهاالموضوع
جاسم:استعجلي يمه
ياسر حط اللي بيده وقام : يله يمه طالع للدوام تامرين شي
ام ياسر:ماافطرت..؟
ياسر :لاشبعت الحمدالله ...

وصــل سعود لاراضي واشنطــن نزل من الطياره وهو حاس بتعب وارهــآق بعدها طلع من المطار وهو يطلب من التاكسي يوصله للعنوان اللي اعطاه السكرتير ...وصل للمكان اخذ جواله واتصــل بمحمد ..
محمد مستغرب الرقم :الو
سعود:السلام عليكم محمد
محمد مستغرب:من معي..؟
سعود: معك سعود صديق اخوك خالد
محمد تذكره:سعود؟؟
سعود:شخبارك يامحمد
محمد:والله بخير زمان عنك
سعود:لا خلاص قريب عندك وبشوفك الحين... خالد عندك
محمد:ايه
سعود:عطني عنوان بيتك لاهنت
محمد :الله يحييك واعطاه العنوان
بعد خمــس دقايق وصل سعود للفله واستقبله محمد
سعود بعد ماسولف معه سوالف سطحيه وبأستعجال:الاوين خالد ..؟
محمد سكتت وعينه على غرفه خالد
سعود حس باالخوف:خالد فيه شي ؟!
محمد يوقف ويطلب من سعود يجي وراه قام سعود حتى وصل لغرفه خالد بعدها دخل
محمد:هذا خالد
سعود رفع عينه على خالد اللي يشوفه مايعرفه حس بدووخه كبيره تقدم بسرعه يتأكد من انه خالد او لا
بصوت واطي :خالد؟!! دقق بملامحه ماهو مصدق ان اللي منسدح قدامه خالد ابد لف راسه بسرعه لمحمد يستفسر:محمد ايش صار بخالد؟؟
محمد رفع يده على كتف سعود:والله مدري ايش اقول لك بس من كم اكثر من شهر وهو على هاالحاله ياسعود حتى الطب عجز عنه
سعود:عجز عنه ؟؟ رجع قريب عند خالد وهو يمسك يده وبصوت كله حزن:خالد خالد خالد انا سعود
محمد :لاتعب نفسك موحاس بأحد خصوصا هالايام اول كنت احس يحس بوجودنا الحين لا تحس انه بعالم ثاني ماهو معنا
سعود يطالع خالد بصمت وهو يتذكر اخر يوم طلع منه زعلان اشتاق له واشتاق لكل شي فيه قرب عنده وضمه وكأنه يحسس انه سعود خويك اللي مانساك ابد
محمد حزن على شكل سعود كثير
سعود عرف كل شي تقصده منار قام وقرب عند محمد بأستعجال: لازم ترجع معي للسعوديه
محمد بأستغراب:ليش؟؟
سعود يشد على يده: افهمك كل شي بعدين
محمد:مااقدر اترك خالد وسمر
سعود: ماراح نطول يامحمد
محمد يفكر باالكلام اللي يقوله سعود: خلاص ابروح معك
سعود :انا رايح احجز

الساعه 9 العشــآء ..
عهد مع ساره باالغرفه ..
ساره :اشتقت ياالغاليه ياليت تفهمين عذري وربي كنت مصدومه ومدري كيف اواجهك بعد ماسمعت ان سامي راح يظل سبع سنين باالسجن
عهد ببتسامه:ولايهمك حبيبتي خلاص نسيت كل شي وفهمتك الحين
ساره : اه ياحلو البيت بوجودكم شي مايقااوم
عهد وهي توقف :ههههه ربي لايحرمنا منك يله نطلع لام ياسر لاجل مانتأخر
ساره :اوكيه انا راح اطلع الحين...
دخلت عهد الغرفه وهي تطالع سامي
سامي يبتسم ويجلس على الكنب بعد ماسحب عهد لجنبه حط يده على كتفها :وين كنتي ..؟
عهد بدلع:عند ساره حبيبي يله نطلع تأخرنا..
سامي :لا لسى ماشبعت منك
عهد ابتسمت بخجل :بس حبيبي الناس ينتظرونا
سامي يلمها اكثر ويوقفها بجنبه :يله ياقلبي قبل لايسوي ياسر سالفه لي ههه
عهد بضحك :قول من اول طيب ..
باسها مع خدها :بشتاق لك لاتتأخرين علي ..
عهد هزت راسها بحنان ولبست عبايتها

عند ام يوسف...
لمياء : خاله خلينا نروح نزور ريم
عفاف : وين نودي وجهنا فشله والله اللي سواه سعود
ام يوسف :ولدي في شي ومخبيه علينا قلبي ماارتاح
مها: طيب ليش مايعطينا خبر ويريحنا
لمياء :جواله متقفل الله يستر لايكون صاير شي ولاقال لنا
عفاف :تفائلي خير انتي الثانيه
الجده:قايله له لاياخذ هاالمقروده ويتردى حظه
لمياء مااعجبها كلام جدتها وقفت تطلع
الجده:مااعجبك الكلام هذا اللي جبتيه لاخوك واقفه معه حتى خذاها
لمياء وهي تشد على الكلام:يمه ريم احسن من غيرها(تقصد نوف ) وبعدها طلعت بسرعه

بغرفه نوف ...
وقفت نوف وهي حاسه بدوخه من كم يوم ماذاقت الاكل تتمنى تموت وترتاح من هالدنيااا في كل مره تتخيل شكل منار تحس باالعذاب
حاولت تتوازن حتى توصل للبــآب فتحته وهي تتحاشى سالم ..نزلت تحت كانت الجازي جالسه طالعت نوف وصدت وجهها ماتبي تشوف وجهها حست نوف باالحسره من نظرات امها انسدت نفسها من الاكل وقررت تصعد مره ثانيه لاكن الدوخه رجعت لها جلست بألم على الدرج :ماماااا
الجازي التفتت بسرعه وهي تطالع نوف ماسكه راسها قامت بسرعه :ايش فيك..؟
نوف :ماما راسي يألمني
الجازي بقسوه : اخذي لك حبوب من الثلاجه واطلعي لغرفتك تركتها ورجعت للصاله
نوف نزلت دموعها على قساوه امها مسحتها بطرف كمها ورجعت لغرفتهااا ..


الجميع مجتمع في بيت ام ياسسر
ام نواف :اجل ريم ماسافرت ..؟
ام ياسر بأرتباك :سافرت ورجعت زوجها جاه شغل ضروري ..
ام نواف :الله يوفقها يارب
ساره حاس ان ريم ماهي طبيعيه قربت عندها وبهمس :ريم قلبي فيك شي
ريم تبتسم ابتسامه صفرا:تعبانه شوي
ساره بخبث :لايكووون..؟
ريم تضحك :لايروح بالك بعيد لسى بكير
ريم :تعالي نطلع عن جو الحريم وازعاجهم
ساره:اوكيه
قبل لاتطلع ريم دخلت للمطبخ ومعها ساره حتى تجيب القهوه ..
دخلت عهد على الضيوف الكل يسلم عليها ويتحمد لسامي باالسلامه ...
دخل جاسم مع الباب الثاني للمطبخ بدون مايدري عن وجود ساره .
جاسم :ريم وين الشاهي ...؟
ساره لفت ظهرها بسرعه
جاسم فتح عينه على ساره انحرجت ساره وطلعت براا
ريم :احرجت عروستك ..؟
جاسم بفهاوه:هذي ساره ..؟
ريم نزلت عيونها تكمل شغلها:اي ساره
جاسم حس قلبه يضرب ابتسم بداخله وهو يتذكرها تحمس اكثر يتقدم لها ماعاد يقدر يصبر اكثر
ريم بيدها الشاهي :هييه جسوم وين رحت
جاسم وهو ذايب عليها: سلميني على سارونا
ريم :ههه لا بعد دلع وحركات من الحين يله بره بسرعه
جاسم بضحك :يمه خرعتيني زوجتي وحلالي ههه
ريم :مابعد تملكت توك في بدايه المشوار ههه
طلع جاسم وهو يضحك وحاس براحه كبيره ...

تابع ...<





الساعه 11 ...الليل ..

رجــع سعود بعد ماقدر يحجز الرحله بواسطه محمد للسعوديه ركب السياره مع محمد ..
محمد: سعود نروح على الفله ..
سعود:لا خلك معي بالشقه
محمد سكت وهو حاس مزاج سعود ماهو طبيعي وصل للشقه فتح الباب
ودخل
سعود:هذي شقه اخوك خالد ..؟
محمد:شقته ..؟
سعود :ايه ادخل ارتاح ننام لنا كم ساعه علشان اطلع وياك لمشوار الصبح
محمد واقف قله صبر :تعال انت من وين يجيني النوم وانت مسحبني من امريكا على وجهي وانا مدري ايش السالفه يرحم امك فهمني بكل شي مافيني صبر انتظر حتى الصبح
سعود تأفف بداخله مافيه حيل يتكلم حاس باارهاق ويتمنى النوم يجيه جلس على الكنب وهو يفتح الدرج ..ويطلع الدفتر ..بعدها رفع راسه لمحمد يطلبه يجلس
جلس محمد قباله وهو يطالع الدفتر ..
سعود:محمد كل اللي في اخوك سحر ...؟
محمد يطالع بأستغراب :ها..؟
سعود :اخوك مسحور تدري ولا..؟
محمد:مسحور...؟
سعود تنهد وهو يتذكر منار : محمد اتوقع انك اكثر واحد فاهم اخوك وحركاته
محمد ساكت يسمع سعود بدون تعليق
وقف سعود بيروح للمجلس حتى يرتاح : هو سوى غلطه كبيره وراح ضحيتها افهمك كل شي الصبح اخذ الدفتر ودخل للمجلس تارك وراه محمد مصدوم من اللي سمعه ....

عند ام ياسر ...
ساره :عهد وربي من زمان ماجلسنا مع بعض خلينا نسهر سواء
ندى تفتح باب الغرفه وتقفله : ياالدبات هنا ولااحد خبرني
ريم :اليوم سهره ولااحلى
هديل بفرحه :واااااو هههه
ندى تبتسم وهي تغمز لساره وبيدها علبه شكولاته وقهوه ..احم احم
ريم :ايش السالفه ..؟
ندى وهي تاخذ الشكولاته وتطالعه بنظره اعجاااب والبطاقه عليها
ريم نطت وسحبت الصندوق وهي تقراء البطاقه ابتسمت ورجعته لندى
ندى :بعض الناس مو دارين ايش السالفه
ريم وهي تطالع ساره:ههههههه
ساره :بلاسخافه ايش فيكم
ندى تمد العلبه على ساره وتقلد صوت جاسم :وصليها لسااارونااا
ساره فاتحه فمها بفهاوه وهي تطالع ندى بعدها نزلت عينها على العلبه تقراء البطاقه من جاسم اللي على علبه الشكولاته بعد ماعرف انها فوق (احمرت خدودها بخجل )
البنات يضحكووون بأستهبال على وجهها
ساره مو قادره تتحمل ماتحس ان تميل له ابد :بسسس عااااااد
عهد :ياااحياااتي على الخجووله هههه يله ابتصل بسامي اعطيه خبر
اتصلت بسامي اللي طالع للبيت ابتسم وهو يطالع رقمها :هلا حبيبتي
عهد :هلا فيك قلبي
سامي :يله انتظرك عند الباب
عهد :حبيبي خليني اسهر مع البنات اليوم ...
سامي يتصنع الضيق:يعني مااشتقتي لي
عهد انحرجت عند البنات: كثيير
سامي بهدوء : طيب انتظرك ياروحي بسرعه مافيني صبر
عهد مب قادره تترجاه وهي محتاجه له ومشتاقه : خلاص دقايق ..
صكرت السماعه وهي تطالع البنات :رفض
ندى : اووه قهر عهد
عهد وهي توقف :مره ثانيه حبيبتي اوعدك ...


الثلاثاااء الساعه 7 ...قام سعود بسرعه وغسل وجه وبدل ملابسه ومحمد نايم على الكنب
قرب عنده بأستعجال :محمد قم تأخرنا بسرعه
محمد مرتاع :ها ايش فيك
سعود: متفق مع الرجال اقابله الساعه 6 والحين الساعه 7 اخلص بسرعه
محمد:طيب طيب قام بسرعه وغسل وجهه وطلع ويا سعود
وهو في الطريق اتصلت سمر ...
محمد:الو
سمر :محمد وينك ..؟
محمد مااعطاها خبر انه مسافر : طالع لشغل وبطول شوي شخبار خالد
سمر عينها على خالد: على حاله
محمد :انتبهي عليه كثيرطبيب
سمر :اوكيه ..
وصل سعود للشيخ عبدالله نزل له بأحترام وهو يسلم عليه بعد مااخبره بكل شي
الشيخ عبدالله اخذ الدفتر وهو يطالع الكلام ويحاول يفهم العنوان رفع راسه لسعود :خلاص خلي الدفتر وياي وانا اخذ الاذن مع الشرطه نراقب المكان ..
سعود:طيب ياشيخ متى بتاخذ الاذن استعجل الله يخليك خويي يتعذب وخايف اني افقده
الشيخ: الحين اتصل وخلك معنا هنا نراقب البيت طول اليوم اذا في وضع مشكوك داهمنا المكان
سعود يطالع محمد ويأشر له يجلس ...
جلس سعود وهو قلقان كل تفكيره وهمه بخالد ..........بعد نص ساعه طلع سعود ومحمد بعد مااخذ الشيخ الاذن يراقب المكان وانه راح يتصل فيهم اذا حصل اي شي

ريم جالسه باالصاله بعد ماراحوا البنات منهااا كانت انوارها خفيفه وامها مابعد صحت من النوم دخل ياسر اللي كان بيطلع للدوام
:ريوم
ريم ترفع راسها بهددوء:نعم
ياسر تضايق من شكلها وجلس بجنبها :مانمتي ..؟
ريم :لا كنت سهرانه مع البنات
ياسر:تعبانه
ريم سكتت وعينها على الارض
ياسر طالعها :ريوم ايش اتفقنا عليه ماتضايقين نفسك عليه ..
ريم :صار اليوم الثلاثاء ..؟
ياسر سكت بحزن عليها
ريم : ولامره اتصل لها الدرجه رخيصه عنده ليه طيب يتزوجني وهو بيسوي كذا ليش
ياسر قرب ريم له وضمها وهو يهديها ..
ريم : تعبت مااقدر اتحمل اكثر يايسر وربي وربي ..
ياسر : ريم خلاص هدي والله لو بيدي شي سويته لاجل ترتاحين بس مايرد علي واهله لحد الحين مايرد عليهم توكلي على الله وان شاءالله تتصلح الامور
رفعت راسها وهي تمسح دموعهااا
ياسر :ريم اطلع وياك نتمشى
ريم بهدوء:ودوامك..؟
ياسر :اعتذر من المدير ساعه
ريم :مالي نفس اطلع
ياسر يمسك يدها :الجو بارد على هاالصبح والله حتى انا محتاج اتمشى حاس اني مخنوق
ريم طالعت عيون ياسر وهي فاهمه قصده هزت راسها بطيب وطلعت تلبس عبايتهاا
قامت ام ياسر وهي تطالع الساعه خافت انه عيالها فاتهم الدوام طلعت لغرفه ياسر ولاحصلته ارتاحت بعدها فتحت غرفه جاسم حصلته بغرفته
جاسم يتألم بهدوء ولاهو قادر يقوم لدوامه قربت ام ياسر :جاسم صاحي ليش مارحت الدوام
جاسم يبتسم حتى مايبان عليه انه تعبان ..:لا يمه اجازه عندي اليوم
ام ياسر :الحمدالله قمت متأخره كنت سهرانه مع عمتك وفاتتني الصلاه الله يتوب علي اجل ارتاح ابطلع اصلي
غمض عيونه وهو يدعي بداخله يخف هاالشي مرت على باله ساره تذكر شكلها وجسمها ونعومتها وملامحها ابتسم بداخله حس انه دخلت قلبه قطع تفكيره الالم بعد مارجع له ...

الســآعه 12 الظهر..
داهمت الشرطه المكان بعد ماعرفت ان الوضع مشكوك فيه اخذوا العجوز باالقوه وبعد معناه حتى تم القبض عليها بمعاونه الشيخ عبدالله اللي تضرر كثير من الضرب حتى قدر يوصل لها باالتحصين ساعتين وقبضوا عليها دخلت للتحقيقاات واعترفت بكل شي
تكلم معها الشيخ بموضوع خالد حتى قدر يوصل لسحره اللي مدفون داخل البيت ....

سمر كانت جالسه بجنب خالد حست بتعب ونامت بدون ماتحس بنفسهااا فجأه حست بأحد بيد بارده على خدها فتحت عيونها بتعب ورجعت تغمضها كأنه تشوف حلم بعدها فتحت عينهااا ..
خالد يبتسم لها وابعد يده عن خدها ...
قامت وهي مرتاعه تطالع خالد اللي يتحرك ويبتسم وقفت مصدومه وعيونها معلقه عليه :خ خ خاالد
خالد بألم من ظهره ابتسم اكثر لها حمد ربه انه يحرك جسمه الحين فتح فمه يتأكد اذا قادر يتكلم :سمر
سمر بصرخه:خااااااالد نزلت دموعها بفرحه بعدها اسرعت ورمت نفسها عليه وتصرخ فرح من غير شعور
خالد يطبطب على ظهرها وهو مومستوعب انه تكلم رفعت سمر جسمها منه وركضت تتصل بمحمد

محمد نايم باالشقه على الكنب وبجنبه سعود نايم على الارض
قام محمد بسرعه وهو يدور جواله
سعود فتح عيونه وبقلق:رد بسرعه
محمد:وين جوالي.راح.؟ قام يدوره وحصله تحته طالع رقم سمر وخاب امله ظن انه الشيخ :الو
سمر تصرخ بفرحه وتتكلم بكلام مافهمه محمد
محمد يوقف:هييه ايش تقولين انتي..؟
سمر:خالد قام تحرك تكلم وربي وربي
محمد يبتسم بفرحه قطع الخط بوجهها ونط على سعود اللي يفرك عيونه على فراشه :خاالد تحررك
سعود ومحمد فوقه فتح عيونه وهو يستوعب وبهمس بصوت كله فرح:خاللد قام ؟؟
بهاااللحظه اتصل الشيخ عبدالله رد عليه محمد:ياشيخ اخوي انفك سحررره
الشيخ عبدالله: الحمدالله الحمدالله ماجئتم به السحر ان الله سيبطله
محمد ودموعه على خده :الله يجزاك خير ياشيخ ويفرج عليك
سعود ساكت وهو يسمع محمد يكلم الشيخ نزل عينه اختلطت عليه مشاعره تذكر منار وخالد بنفس اللحظه مايدري يفرح او يحزن
محمد بعد ماصكر من الشيخ نزل لمستوى سعود :سعود عمري ماانسى جميلك
سعود يبتسم بصمت وباين عليه الحزن :اهم شي تسامح منار يامحمد الله يبيح لها
محمد اللي قاله سعود كل شي كان حاقد عليها نسى كل شي بعد ماتطمن على خالد:الله يسامحها يااخوي
سعود بصوت هادي :محمد اوعدني
محمد:بأيش..؟
سعود:تدور على تركي ولد خالد
محمد: وين القاه وانا مااعرف شكله ياسعود لازم خالد يتدخل بهاالشي ويقتنع
سعود :اطلع احجز لنا طياره ابي اتطمن على خالد وابطلب منه واذا رفض انا اللي بدور عليه بنفسي
محمد :ان شاء الله اعرف واحد هنا بيحجز لنا اقرب طياره


سمر وهي مب مصدقه:خالد ايش صار لك
خالد يفكرر ويطالع جسمه وبهدوء:ماادري كل شي احسه حلم عشته وكوابيس توجع
سمر سكتت ورجعت تكمل بكاها وهي تضمه اكثر خايفه تفقده من جديد
خالد :تذكر محمد رفع عينه يطالع البيت وبسرعه سأل سمر :ليش جيتي هنا سمر وايش صار عليك باالبيت كنتي تبكين
سمر رفعت راسها وهي تدور الامان بعيونه قبل لاتقول له ويكمل عليها :خالد كل شي فقدته راح كل شي بسبب جون سرقني
خالد يركز عيونه عليها كأنه يفهم اللي قالته :سرقك..؟
سمر : انا غبيه ماسمعت كلامك غبييييه
خالد حس بدوخه من سوء التغذيه غير الكلام اللي سمعه زاد عليه جلس على الكنب بسرعه
سمر بخوف :خالد ؟؟
خالد يمسك راسه :مافيني شي بس حاس بدوخه
سمر طلعت بسرعه تطلب من الخدامه تجيب كاس عصير واي شي ياكله خالد وبعدها رجعت له
خالد يفكر بجون سوى اللي كنت خايف منه رفع عينه وهو يطالع عيون سمر بعتاب
سمر حست باالذنب ماتحب هاالنظره من خالد حست انه ماعاد تقدر تستغنى عنه ولاتبي زعله جلست قريب عنده وهي منزله راسها:سامحني خالد يكفي اللي جاني من محمد وابوي
خالد: ابوي وصل له الخبر
سمر تهز راسها بأي
دقايق ودخلت الخدامه باالاكل
سمر :اكل حاجه خالد من شهر وانت ماتذوق شي غير المغذي


بيت ام ياسر ...
السلام عليم ...
ام ياسر :وعليكم السلام ...
ياسر يجلس :وين اخواني ..
ام ياسر: نايمين
ياسر:ماشفت جاسم اليوم
ام ياسر :عنده اجازه
ياسر يوقف ويطلع لغرفه ريم ضرب الباب بخفيف
ريم نايمه وموحاسه بوجوده ...
قرب عندها يطالعها وهي نايمه ابتسم على طريقه نومها :حتى بنومك شكلك مضحك ابتسم وحط الورقه على الطاوله وطلع لغرفه جاسم
جاسم توه صاحي من النوم وجالس على الكنب وباله بعييد
ياسر :جاسم
جاسم فاق من سرحانه: همم
ياسر :ماشفتك اليوم ..تعبان ..؟
جاسم طالعه بنظره حزن ووقف :مافيني شي
ياسر:وجهك مصفر
جاسم بضيق : مرهق بس
استغرب ياسر وطلع من الغرفه ...
جاسم تنهد ونزل تحت ..
فتحت ريم عيونها بعد ماشافت الحلم بمناار ضاق صدرها حاسه بمنار فيها شي مدت يده على الطاوله تتصل فيها لاكن مغلق صكرت بضيق وهي تطالع الورقه على الطاوله استغربت اخذته وهي تقراها بعدها ابتسمت بفرحه كانت ورقه مباشرتها باالبنك اللي واعدها ياسر رمت اللحاف وركضت تدور على ياسر ..لاجل تشكره ..


سمــر سمــر...
سمر مع خالد فــزت وهي تسمع الصوت ركضت بتجاه محمد اللي بجنبـه سعود
سعـود طالع سمر بعدها نزل عيونه ..
محمد حس عليه وطلب منها تدخــل بعدها دخل على خالد وهو يسلم عليه ويتحمد له بالسلامه ...
سعود واقف وراء محمــد عند الباب بدون ماينتبه له خالد
محمد يطالع سعود بأبتسامه :حياك سعود
خـآلد :فز للاسم ولف راسه بسرعه وهو يشوف سعود
سعود ركز نظراته على خالد كأنه يتطمن انه بخير تقدم له وهو ماد يده ومبتسم
خالد كانت ملامحه جامده وهو يشوف سعود يتقدم له ويتذكر اخر موقف معه
قرب سعود يضمه ويتحمد له بالسلامه
خالد واقف بدون مايتحرك او يتكلم كأنه مستغرب من وجوده
سعود يرفع راسه :ويطالع خالد بصمت
خالد حس بشوق كبير لسعود ابتسم له ورجع يضمه :ايش اللي جاابك..؟
سعود يضحك بفرحه:هذا استقبال ياالشين
خالد ضحك عرف انه مشتااق له اكثرر
جلس خالد بعدها جلس سعود
خالد:كنت داري عن اللي صار
سعود: كنت حاس وجيت ااكد احساسي
محمد يوقف:اخليكم اجل تاخذون راحتكم
خالد بعدم صبر:سعود ايش دراك عن اللي صار لي ..؟
سعود ياخذ نفس:خالد تدري من اللي سواء بك كذا
خالد بأستغراب: سوى بي ..؟
سعود: منار..
خالد تضايق بذكر منار : ايش سوت
سعود:خالد اللي فيك انت سحر وقدرنا نبطله بأمر الله
خالد بصدمه : سحر .؟؟؟؟؟؟؟؟؟؟؟؟؟؟
سعود يتنهد وهو يهز راسه
خالد بعصبيه:وش قاعد تخربط انت
سعود : كلامي هو الصدق منار انتقمت منك بهاالطريقه
خالد :سعود انت وش قاعد تقول
سعود:اقول لك االلي صار انت اللي سويته بمنار ماهو بشوي
خالد:جاي من جديد تكلمني عنها لايكون مصر لحد الحين ارجع لها واتزوجها على قولتك بعدين انا كنت تعبان ماني مسحور
سعود: لامصر ولاجاي اقنعك تتزوجها انا جاي اقولك منار تطلبك الحل
خالد :ايش؟؟؟؟؟؟؟؟
سعود بحزن:منار ماتت ياخالد وخلت الدنيا لك
خالد بصدمه كبيره:ماتت
سعود: ادري ماهو وقته ياخالد
خالد ساكت يطالع سعود بأستغراب
سعود:خالد منار سحرتك لشي بداخلها لاكن تندمت لقيتها باالشقه مقتوله ومع التحقيق صارت منتحره وباالصدفه وانا ادور بااغرضها حصلت دفتر وعرفت ذاك الحين ان فيك شي حتى قدرنا انا واخوك محمد نتوصل له ويبطله الشيخ ادعي لها باالرحمه وسامحها واللي سويت لها انت ماهو شوي لاكن بيدك شي واحد يمكن ربي يغفرلك اللي سويته فيها وهو تدور على ولدك وتضمه لك لاتخليه يعيش يتيم ياخالد هذا ولدك ياخالد ولدك..

خالد ماقدر يتكلم او ينطق بحرف وقف زي المشلول يسمع كلام سعود وهو مصدوم
سعود بهدوء:خالد اعذرني ادري قسيت عليك انا طالع ارتاح الحين ..بعدها طلع من الفله لاقرب فندق يريح كل شي فيه ...
جلس خالد وبصوت متقطع:ماتت ؟؟
فتح عيونه وهو يتسأل بينه وبين نفسه ويتذكر كل شي قاله خالد وقف بتوتر يحاول يركز باللي صار له
دخلت سمر وهي تطالع شكله بحزن بعد ماخبرها محمد بكل شي :
خالد ركز نظراته بسمر : ماتت
سمر بحزن وهي مب مستوعبه اللي سواه خالد جلست على الكنب بصمت
خالد جلس وهو حاط يده على راسه ويحركه
سمر خافت عليه :خالد هدي نفسك خلاص انتهى كل شي مافي وقت تندم عليه ابد خلينا ندور على تركي طلبتك ابي اشوفه قلب عمته وين يكون
خالد بصراااااااخ:وانتي مصددددقه عندي وووولد لعب بعقلك بعد انتييي
سمر مسكت قلبها بخوف من صرخته
خااالد تركها وطلع من البيت بسرررعه....

الساعه 5 ..العصر
ندى تبتسم : يله عقبالي اصير اخصائيه
بدر :ووع منك ياالنفسيه
ندى :لازم اطبق عليك تجااربي انت اول وااحد
بدر :شايفتني فار انتي ووجهك
ياسر:ههههه هذا من بعد الدباب وهوحالته حاله
لمحوا جااسم طالع بدون مايلتفت عليههم
ندى استغربت:هييه نحن هنااا
جاسم طنشهاا وهو مايبي يشفون التعب بوجهه ركب سيااارته واتجهه للمستشفى ياخذ تحاليل وينتظر النتيجه...

بعد ماارتاح سعود طلع لفله محمد دخــل يسأل عند خالد استغرب انه طالع وهو بهاالوضع جلس ينتظره مع محمد..بعد نص ساعه رجع خالد..
محمد:خالد وين كنت..؟
خالد طنشه واتجهه لغرفته حاس بتعب فضيع ..
سعود:محمد اتركه شوي انا بروح له قام ودخل عليه
خالد بعصبيه:اطلع برااااااااا ماابي اشوف وجهك هنا ابد تسمع
سعود: خلاص طالع طالع هدي نفسك ياخالد لاتزيد عليك التعب
خالد: ان شاءالله امووت مالك خص اطلع برااااا
طلع سعود لمحمد
محمد:معليش سعود يمكن نفسيته تعبانه
سعود: محمد انتبه لخالد زين وخلك على وعدك انك تقنعه اذا مااقتنع اتصل فيني انا راجع للسعوديه
محمد:ارتاح ياسعود تعبت نفسك وانت رايح وراجع
سعود:ماعليك ياالغالي خالد غالي وعمري مااخليه ...


الخميس........
ام ياسر : كلمت ام نواف وحددت موعد الملكه يوم الاحد ...
جاسم ببرود وهو قلقان ينتظر النتيجه :ان شاء الله يتمم على خير عن اذنك يمه طالع
ام ياسر:وين طالع هاالوقت اجلس ونسني
جاسم :يمه عندي شغل ضروري
ام ياسر:يحفظك ربي
دخل ياسر وهو يطالع جاسم وحاس مب مرتاح من وجهه
ياسر:فيه شي جاسم
ام ياسر:لا مافي شي خلاص حددنا الملكه يوم الاحد الله يفرحني فيك انت بعد
ياسر بضيق تمنى انه ظل برا ولارجع احسن من اللي يسمعه:امين
ام ياسر:ياوليدي عهد ورجعت لزوجها خلاص خلني ادور لك بنت الحلال
ياسر يفكر مايدري ليش لحد الحين يفكر بساره رغم انها انتهت من حياته خلاص
ام ياسر: ياوليدي لاتضيق صدري
ياسر :يكون خير يمه لاتستعجلين علي ان شاءالله بيجي اليوم اللي اقولك اخطبي لي
ام ياسر:متى ياوليدي متى وانت دخلت 28 سنه
ياسرمايبي يضايق امه : ان شاءالله قريب يمه اوعدك

دخل سعود للشقه بعد ماوصل للسعوديه وهو مايشوف طريقه رمى نفسه على الكنب وهو مغمض عيونه لازم اليوم يروح لريم مايدري ايش يقولها ماحد حاس فيه ولايقدر يصارحها باللي صار ابد قرر يرتاح حتى يطلع لهااا
ريم فاتحه الشباك وهي تتذكر هالوقت كانت تتجهز تنزف لسعود مر اسبوع وماله حس تحسرت على نفسها صكرت الشباك بضيق وهي تحاول تكون اقوى لاكن اللي دخل قلبها مستحيل يطلع بهاالسهوله تمنت تتصل فيه لاكن طنشه هاالفكره لاجل يعرف من هي ريم ...
نااام سعوود حتى العشاء قام واخذ له شاور بدل ملابسه وطلع لبيت ريم وقف السياره وهوحاس بشوق كبير لهااا نزل يضرب الجرس وهو يتصل فيها
ريم مع اخوانها باالصاله وجوالها بغرفتها قام ياسر وتوجهه للباب انصدم بوجود سعود
سعود وهو منحرج من ياسر ابتسم له وقرب يسلم
ياسر : اهلين باالاخ سعود واخيرا شرفت
سعود:هلابك
ياسر ينزل يده ومن الذوق ماحب يوقف سعود عند الباب ضيفه على المجلس ...
جلس سعود وطلع ياسر يجيب القهوه ...
جاسم :من اللي جاي
ياسر بضيق:سعود
جاسم تقدم بعصبيه للمجلس مسكه ياسر :جاسم لاتتدخل بهاالموضوع خله علي رح ادخل ولاتحسس ريم انه موجود فاهم
اخذ القهوه من ندى وطلع للمجلس
ياسر يمد القهوه لسعود وهو ساكت وباين عليه الضيق:وين كنت ياسعود
سعود:اعذرني ياياسر ادري اني غلطان لاكن والله مشغول ولاقدرت اجي (سعود يدري ان عذره بايخ ومستحيل يرضى عنه)
ياسر يبتسم بأستنكار:مشغووول واللي مشغول يترك حرمته من دون مايتصل فيها ويطلع من اول ليله
سعود سكت من عصبيه ياسر
وقف ياسر:عذرك ماهو مقبول انت ماتستاهل الحشيمه ولاالتقدير كأنك واحد مراهق ماهو رجال عمره 25 اعذرنا مالك زوجه عندنا واطلع برا وانا قلت لك من قبل لو اسمع عنك شي والله ماارحمك تركه باالمجلس وطلع براا ..
سعود مصدوم من ياسر ماتوقع رده فعله كذا ابد نزل راسه بقهر وطلع وهو يتصل بريم محتاج يسمع صوتها اكيد راح تفهمه ...

طلع ياسر للصاله وطلب ريم تجي ...
ريم قامت مستغربه وهي مو متطمنه من وجهه ..ومشت وراء ياسر لغرفتهااا
ريم :ياسر فيه شي..؟
ياسر : ريم سعود جااء اليوم
ريم بصدمه :سعوووووود...؟
ياسربعصبيه : لاكن طردته تدرين ليش لانه ماهوبكفو ابد ولااتشرف انك ترجعين له اذا اول ليله رماك عند اهلك وش يسوي بعدين انتي ماانتي لعبه بين يديه ..
ريم فاتحه فمها وهي تسمع الكلام وباين عليها الصدمه اكثر
ياسر حس عليها قرب وهويحط يده على كتفها وبهدوء :ريم ماعنده كلام جديد نفس الكلام اللي قالك اني مشغول
سمعت صوت جوالها يتصل اخذه ياسر وهو يطالع الرقم :هذا سعود يتصل ..؟ عذره اقبح من ذنب انا ماراح امنعك لك رايك..؟
ريم عينها على الجوال وهو يتصل تطالع اسمه بصمت سحبت الجوال من يد ياسر وبصرااخ :مااابي ارد .. وقفلته ورمته على الارض وجلست على السرير وهي تشهق من البكاء ....




تــآبع البارت الاخير الفصل الثاني ....


في الصــآله ..
ندى :جاسم وش السالفه ..؟
جــآسم بنفسيه زفت : سعود جاء.
ندى بفرحه :من جدك..؟
جاسم : وش عليه فرحــآنه عاجبك اللي سواه بأختك
ندى :جاسم اكيد ماغاب الاله عذر ولو مايبي ريم كان مارجع
جاسم طنشها وجلس يتابع التلفزيون ..وهو يحاول يفكر بالقرار اللي قرر يقوله نفسيته تعبانه عجز يفكر بهدووء حاس انه محبط وفاقد الثقه بنفسه مد يده من تحت الشماغ يعدل السماعه بأذنه بدون ماتحس ندى
ندى :طيب هو راح ..؟
جاسم :اي
قــآمت ندى بسرعه لغرفه ريم ...
سعود رجع يتصل بريم لاكن الرقم تقفل تنهد بضيق وهو يقطع الخط وحرك السياره حتى وصل للبيت ..
قابل ياسر ندى عند الدرج :تعالي وين رايحه
ندى :وين ريم ..؟
ياسر بهدوء :ندو انزلي خليها لحالها الحين بعدين ادخلي عليها
ندى بخوف:ياسر صاير شي..؟
ياسر يتنهد بضيق:سعود ياندى رافع ضغطي جاي وبكل برود يقول كنت مشغول
ندى : ريم شافته
ياسر :ولاعاد راح تشوفه لاني طردته
ندى بشهقه:من جدك طردته ..؟؟؟؟!!
ياسر : لاتتدخلين ياندى بكلام رجال نفهم بعض اكثر منكم ياالحريم وبعدها سحب يدها ونزلها تحت حتى ماتدخل على ريم ...




لمياء جالسه عند التلفزيون وبيدها بطاطس ليز وهي منسجمه مع الفلم لفت راسها وهي تطالع سعود صرخت :سعوووووووووووود
سعود يسد اذنه بأستهبال من صرختها لميااء تتعلق فيه وهي تهاوشه وتعاتبه :وينك فيه خفنا عليك حرام عليك تسوي فينا كذا
سعود ببرود :مشغول يالمياء كثير
تركته لمياء ورفعت صوتها تنادي:يمااااااه يماااااااه سعووود
ام يوسف باالمطبخ مع عفاف سمعت الصوت وتركت اللي بيده :وليدي سعووود وينه وينه..؟
سعود يبتسم وهو يطالع امه القلقانه عليه قرب يسلم عليها ويحضنها له
ام يوسف تصيح :وينك فيه ياولدي وينك
سعود يحاول يكون طبيعي: كنت مشغول يمه وهذا انا قدامك مافيني شي
عفاف تسلم عليه :والله زين تخوفنا كذا وش هاالشغل اللي مايخليك تتصل بهلك ..
سعود متوهق مايدري ايش يقول ولاحتى جهز الكلام اللي بيقوله سكت وهو يهدي امه ويجلس على الكنب ..
عفاف بجديه وهي متضايقه منه:رحت لريم
سعود بلع ريقه :اي رحت وسلمت عليها وجيت
ام يوسف:وليش ماجبتها معك
سعود :ان شاءالله الايام الجايه
ام يوسف :خذت قليبي ماذقت الراحه وانت بعيد
عفاف ماارتاحت ابد وظلت تكثر عليه من الاسئله حتى مل منها وقام لجناحه...


ريم دافنه وجهها على السرير ومغطيه شعرها وتبكي بهدوء حست مشاعرها من داخلها فرحانه برجعته لاكن تحس باالجرح من كلامه ماقدرت تتقبل عذره ابد ليشش ياسعود ماتدري اني احبك والله احبك نزلت دموعها اكثر وظلت ربع ساعه على حالها حتى حست بلمسه دافيه على كتفها
:ريووم..؟
ريم تسمع صوت جاسم بدون ماترفع راسها
جاسم :ريم لاتسوين بنفسك كذا ولو تبين اروح اكسر راسه الحين سويت لاجل مانشوف دموعك ترانا اخوانك ونحس فيك ابوي من كنتي صغيره مايرضى احد يزعلك بشي وشلون يجي ولد اللي مايسوى وينزل دموعك والله العظيمم لو تبقين على حالك كذا ان اروح واشوف شغلي معه
ريم خافت عارفه ان جاسم متهور في هالاشياء ماتبي يتأذى سعود ماهما كان تحبه وتخاف عليه رفعت راسها بتعب والدموع مغطيه وجهها
طالعها جاسم وهو يرفع شعرها عن وجهها :ريم ماعاش اللي يذلك وربي اوطاه برجلي واخليه ولاشي..
ريم تتصنع البسمه : خلاص جاسم بس كنت مصدومه منه لاتخاف علي انا بخير
جاسم :ابيك تريحني ياريم ماابيك ضعيفه كذا دايم اشوف فيك القوه ماكنت اخاف عليك لاني اعرف ان شخصيتك قويه ومحد يقدر عليك
ريم طالعته بحزن وسكتت
جاسم سكت وهو يبلع ريقه بعدها ضمها وكأنه يودعها: اوعديني ان ماتهمتين كثير بهااالشي ابي اطلع وانا مرتاح
ريم جسمها وهي تطالعه :وين تطلع
جاسم يحك راسه بتصريفه ويبتسم :من الغرفه
ريم تنهدت وبضعف :اوعدك ..
ابتسم جاسم وهو يطالع الساعه بعدها طلع
ريم قرصها قلبها حاسه بجاسم ماهو طبيعي وبوجهه شي ...
نزل جاسم طالع امه وباين عليها القلق وندى وياسر ابتسم لهم :تامرون شي ..؟
ياسر : سلامتك ..
ام ياسر:اجلس تعشى ياوليدي
جاسم مايبي يطالع بوجهه امه حتى مايضعف :لا يمه معزوم بره يله مع السلامه اسرع بخطواته وطلع برااا والحزن على وجهه ركب السياره وهو يطالع بيت حمد وباله عند ساره مايدري اللي سواه راح يريحه مايبي يظلم ساره ايش تبي مني وانا انسان مريض راح بعالم ثاني بعدها طرد افكاره وتوجهه للمطاار تارك وراه كل شي وقبل لايقفل جواله ارسل لياسر (ياسر انا مسافر ويمكن راح اطووول كثير تعذر لي من حمد مااقدر اتملك على ساره والله يوفقها مع واحد غيري ))
طالع الرساله بحسره ومشاعره من داخل تبي ساره حس انه بدا يحبهاا لاكن غصب عنه مايبي يتملك عليها ويتندم بعدين كان وده يرجع بكلامه لاكن تذكر اللي قاله الدكتور وبعدها قفل جواله
سافر للاردن يعالج بعد مااطلعت التحاليل بأنه عند تلوث بالكلى وتحتاج علاج طويل بعد مافقد الاوله جلس فتره ينزف والجرح مفتوح حتى تلوثت الكلى الثانيه ...ويمكن يتعرض لفشل كلوي اذا مانجح العلاج
صعدت ندى لغرفه ريم استغربت انها ماهي موجوده دقايق طلعت ريم من الحمام وانتم بكرامه وهي تمسح وجهها
طالعتها ندى بنظرات كأنها تتفحص رده فعل ريم
ابتسمت ريم ومن داخلها ودها تصرخ
ندى بادلتها البسمه :ريم تنزلين تتعشين ولااجيب لك العشاء هنا
ريم تطالع المرايا وتلم شعرها وترفعه لفوق :مالي خاطر اكل شي
ندى تجلس على السرير وهي ماتدري وش تقول ..بعدها نطقت: ريم ايش بتسوي مع سعود
ريم نزلت عيونها على التسريحه تدور على المرطب بدون تعليق
ندى :ريم ترجعين وياه..؟
مسحت الكريم بيدها وهي تطالع ندى مع المرايا:لو مكاني ايش بتسوين ..؟
ندى احتارت:ريم كلميه يمكن ظروفه اقوى منه ..
ريم : الللي عنده قاله لياسر ايش بأاستفيد لو ابكلمه خليه يروح يكمل شغله هااللي يقوله ..
ندى:ريم لاتتسرعين
ريم: وش اصعب من البنت اللي تنرمي عند اهلها من اول ليله ماجلست معه حتى عشر دقايق احمد ربي ماوصل الخبر لاهل الحي كان ايش بيقولون وبيحطون ويزيدون من الكلام طيب لوفرضا قبلت عذره انه مشغول وليش مايرد على مكالماتي ومسجاتي ليشش ..؟
ندى تطالع ريم اللي منفعله :خلاص حبيبتي هدي نفسك وخليها على الله لعلها تنفرج
ريم تتنهد جاء على بالها جاسم :ندى جاسم فيه شي..؟
ندى :حاسه انه تعبان بس يقول مافيني شي ..؟

دخل سعود لغرفته طالع المكان اللي جهزه بااحسن الاثاث لعيون ريم كان هو المكان اللي يجمع قلبين يعشقون بعضهم جلس على السرير بحزن وهو يتخيل ريم غمض عيونه وهو يلعب بأصابعه بقهر كل شي كان يتجهز له اخترب بلحظه وحده تذكر نوف تمنى يذبحها بيده هي سبب كل شي اخذ الجوال يتصل بريم لاكن لسى مقفل رمى نفسه على السرير وهو محتاار كيف بترجع ريم اشتاااااق لها راح ينجن لو ماترجع له ..ماحد راح يقبل عذره اذا اهله ماصدقوه كيف بريم تقلب على اليمين تذكر خالد رجع يتصل بمحمد لاجل يتطمن على خالد...

خــالد ماقدر يذوق طعم النوم تندم على كل شي سواه بهاالدنيا كره نفسه كثيير مسح دمعته وهو يوقف تعب من التفكير بمنار تذكر اخر لحظه وياها ظلمها كثيير هي باالذات قدر يلعب بعقلها من كانت صغيره حس باالذنب والخوف انتحرت اكيد كله بسببي مر على باله تركي كان يكذب ان تركي ولده لاكن كل شي بداخله يصدق اذا تذكر صوره الولد اللي بجوال منار يشده كثير رفع عينه على السقف وهو يرسم ملامحه يتذكرها زين مانسااها ابد
مر على باله الولد الصغير اللي باالمطار غمض عيونه وبدا قلبه يضرب نفس الملامح لاكن ليش تجاهلها تذكر سعود في اخر يوم لما تهاوش وياه بعد مااختفى تركي ..تنهد وهو حاس بصدااع غريب قام بسرعه وهو يتذكر انه كان معه بالرحله هو تقريبا الطفل لالا في كذا عائله معهم اطفال ياربي كيف اعرف وامريكا كبيره وين القاه لازم اسأل واتأكد اذا هو اويتخيل لي بدل ملابسه وطلع بســرعه
سمر:خالد خالد وين طالع لسى تعبان اخاف يصير لك شي براا
خالد مااعطاها فرصه تلحقه قفل باب البيت وطلع ...اتصل بالسكرتير بسرعه كان له علاقه مع واحد يشتغل باالمطار اعطاه تاريخ رحلته وطلب اسماء الموجودين باالرحله وماهي باالسهوله يقدر يجيبها ....
في بيت حمد...
بجناح ســآمي ...
:عهوووده ...
عهد طلعت من الغرفه :جيت حبيبي ..؟
سامي يطالع عهد اللي اخذت قلبه كانت لابسه فستان فوق الركبه لونه اصفر مبين بيضاها كأنها طفله ابتسم لها وقرب يبوسها
عهد بزعل على دلع:انتظرت كثير وتأخرت
سامي :غمضي عيونك
عهد:ليش
سامي :امم غمضي وبتعرفين
عهد تغمض عين وتفتح عين
سامي :هههه بس بلاغش كلها غمضي
عهد ببتسامه :طيب
سامي يمسك يدها بحب ويحط التذاكر :يله فتحي
عهد تطالع التذاكر بأستغراب
سامي : بنسافر لتركيا بعد اربع ايام علشان نحضر ملكه ساره
عهد بفرحه واضحه ابتسمت وضمته بسرعه:ربي لايحرمني منك حبيبي
سامي بهدوء وراحه قرب عند اذنها: ولامنك على طول العمر

ياسر بعد ماخلص من العشاء طلع للصاله وجلس وباله عند ريم اخذ جواله وفتح المسج من جاسم تضايق كثير وانصدم من جاسم حاول يركز ويقرا المسج كذا مره :هذا من جده ..؟ اتصل فيه لاكن مغلق استغرب مسااافر ..؟ اكلم حمد لا مب معقول اكيد فيه شي ليش يسافر بدون مايعطينا خبر وقف وهو محتار وش يسوي ...رجع يجلس ويقرا المسج بهدوء وبهمس ماراح تتزوج ساره ..؟ ليش تسافر..؟؟
دخلت ام ياسر صكر ياسر الجوال وعدل جلسته حتى ماتدري امه ويفهم الموضوع من جاسم بنفسه ...

بعد ثلاثه آآيــآم كان سعود يتصل بريم وجوالها مازال مغلق اما ياسر حاول يتواصل مع جاسم لاكن ماقدر وخبر امه بأنه مسافر وراح يرجع بعد يومين .. وخالد بهااالايام اللي راحت يحاول يحصل عناوين وارقام العوائل الخمسه اللي كانو بولايات بعيده ..هم اللي معهم اطفال ..
يوم الاحــد...الصبـــآح ...
قامت ريم من السرير بتعب عجزت تنام حتى رحمها النوم وقدرت تنام ربع ساعه وقفت عند المرايا بعد ماغسلت وجهها وبدت تحط ميك اب خفيف لاجل تطلع للبنك اول يوم دوام لها سرحت شعرها خلته مفتوح بدون اي حاجه لبست القميص الابيض والكرفته والجكيت الرسمي مع تنوره سكيني طلع شكلها مرتب ويفتح النفس باالملابس الرسميه حقت البنك ..قربت تحط على شفايفها روج بنكي بعدها اخذت شنطتها وعبايتها ونزلت تحت ..

ياسريلبس ثوبه وتفكيره عند جاسم قلقان عليه ومقهور بنفس الوقت اليوم موعد ملكته مع ساره وحطه بموقف محرج عند حمد حس بداخله فرحه لاكن حاول يتجاهلها مايبي ينصدم مثل كل مره عدل شماغه ونزل تحت :صباح الخير
ريم بهدوء :صباح النور
ياسر يطالع ريم وهو يحاول يغير مودها :الله الله انتي جايه تشتغلين ولاتخقيقين الناس
ريم ابتسمت وهي مالها خلق تعلق مدت كاس النسكافيه وشربته
ام ياسر :اليوم الاحد واخوك مارجع ..
ياسر باارتباك ":بتصل فيه يمه لاتحاتين يله ريم جاهزه
وقفت ريم تهز راسه بأي
في الطريق ..
ياسر :ريم
ريم :همم
ياسر : حاس اني محتار وقلقان على جاسم وفي شي مخبيه عنكم لازم اقولك عنه
ريم بخوف :ياسر لاتخوفني قول
ياسر :ريم ياسر ارسل لي رساله اني اتعذر له من حمد ماراح يتزوج ساره
ريم بضيق :ايش..؟؟
ياسر :قال انه راح يساافر ورااح يطوول
ريم تتذكر لما كان بغرفتها وكأنه يودعها :ليششش ..؟
ياسر :مدري مدري محتاار ولاادري عنه حاولت اتصل مايرد
ريم :وربي كان قارصني قلبي عليه كثير
ياسر :حتى كنت ادري فيه شي ومخبيه
ريم بخوف :ماقال وين مسافر
ياسر :مااقال شي
ريم : جسوم مايسوي كذا الافيه شي
ياسر :ياليت يرد بس لو يطمنااا قلقان عليه ومنحرج من حمد ابقول لحمد مافي غير هاالحل هو بيفهمني
ريم بضيق :ليش يسوي كذا بساره ؟؟
ياسر :ابتصل فيه واتأكد يله انزلي الحقي على شغلك
ريم حست بضيق من اللي سمعته عدلت عبايتها ونزلت

فتح عيونه وهو يشوف الساعه بعد المخده عنه وعدل جلسته طالع المكان وهو يفكر يداوم او لا وابوه متضايق منه كثير مايدري وشلون بيقابله مره ثانيه حتى اهله مايبي يسمع منهم اي كلام يكفي اللي فيه اتصل محمد رفع سعود السماعه بسرعه
محمد:هلا سعود
سعود:هلامحمد
محمد:نايم ..؟
سعود:لابطلع للدوام في شي
محمد ببتسامه :سعود ابشرك خالد طلع يدور على تركي
سعود نط على الارض وبفرحه :بذمتتتك ؟؟؟
محمد: اي والله الحين نبحث على كذا عنوان محدد لنا وان شاءالله خير
سعود:محمد وكيف بتعرفونه هو باامريكا صح لاكن ماعمره شافه شلون بيعرفه
محمد:لا هو يقول شفته باامريكا
سعود بااستغراب :شااااافه..؟؟؟؟ وكيف عرفه وهو مايعرف ملامحه
محمد:عند صوره لها من زمان
سعود ساكت بصدمه بعدها نطق:صوره؟
محمد وهو يدخل على الموظف:ابكلمك بعدين راح اقابل الموظف الحين يله مع السلامه
سعود صكر السماعه وهو مستغرب صوره ..؟ صحيح طلب من محمد انه يدور على تركي على اساس انه ياخذ له صوره من الدرار اللي كان فيها ويرسلها لهم .. وبهمس : من وين جابها يعني كان مقتنع ان له ولد سكت يفكر وقطع تفكيره صوت الباب
وقف يفتح الباب
لمياء :صاحي ..؟
سعود هز راسه بعدها دخل واعطاها ظهره
لمياء تمسك الباب :سعود ابوي موصيني اصحيك للدوام ..
سعود :طيب البس وانزل

رجع ياسر يتصل بجاسم كذا مره
جاسم على السرير الابيض باالمستشفى وجهه اصفر وشاحب انتبه على جواله طالع رقم ياسر بعدها رد بصوت كله تعب ..
ياسر :جاااسم
جاسم:هلاياسر
ياسر بجديه على عصبيه:جاسم وينك ..؟
جاسم سكت وهو يطالع المكان بحزن
ياسر :جاسم فيك شي وايش فيه صوتك
جاسم :تو صاحي من النوم
ياسر يتنهد براحه :جاسم فهمني الموضوع ليش سافرت
جاسم :ادور لي شغل باالاردن
ياسر بعصبيه : شغل وشغلك اللي هنااا ..؟
جاسم :ماارتحت له بعدين هنا رواتبهم اكثر وشغلهم مريح
ياسر مااقتنع : جاااسم طيب وتترك ساره ..؟
جاسم سكت يفكر ايش يقول وبكذب :ماكنت مقتنع بساره وخطبتها علشان امي ولاحسيت باالراحه ففكرت اتركها لاجل مااظلمها وياي
ياسر بقهر وبدون شعور :وليششش توووافق عليهااا من قبل كاان قلت لا وريحتني
جاسم بااستغراب :ريحتك ؟؟
ياسر انحرج :يعني انت ماكنت تبيها
جاسم وداخل قلبه يردد ابيها وهاالشي غصب عني :لا ماابيها
ياسر بضيق سكت وهو شوي يصرخ بوجه جاسم
جاسم بصعوبه وهو يبلع ريقه:الله يوفقها مع واحد غيري وانا ماتملكت عليها ليش تتضايق هي مجرد خطبه
ياسر بهدوء وتفكيره بعيد:ليش تتركني اتعذب ياجاسم
جاسم :ياسر ايش فيك ..؟
ياسر خذى نفس : مابغيت اوقف بوجهك
جاسم سكت وهو يسمع صوت ياسر اللي متغير
ياسر :جااسم انا ابي ساااره تفهم ليش سويت كذا من الاساس كان قلت لا امي تدور لك احد غيرها كسرت كل شي فيني وفي الاخير تتركها وتسافر مافي قلبك رحمه انت ايش ذنبها وهي اليوم تستعد لملكتها
جاسم فاتح عيونه بصدمه من الكلام اللي يسمعه ماتوقع ان ياسر يفكر بساره ابد حس بضيق بقلبه مايبي يتركها لكن قرار تنفذ وانتهى نزل عيونه على اللحاف وهو يهتز من الداخل كأن اخوه زود عليه التعب بدا يتألم ويكتمم صوت اناته عن ياسر مايبي اهله يدرون عنه وبعدها بصعوبه :ياسر اكلمك بعدين وقطع الخط بوجهه
ياسر يسمع الخط ينقطع نزل الجوال من على اذنه وهو يطالعه بصمت غمض عيونه يهدي نفس ومن داخله مقهوور رجع للبيت بسرعه يقابل حمد قبل لايطلع للدوام
ياسر :هلا نواف وش اخبارك
نواف :بخير اقلط
ياسر :حمد فيه ولاطلع
نواف : داخل ادخل وبناديه
دخل ياسر ودقايق دخل عليه حمد ..
مرت خمس دقايق يسالفون فيها بعدها باارتباك :حمد ابيك بموضوع واتمنى هاالموضوع انك ماتاخذه بخاطرك كثير لانه موبيدينا والله
حمد :وش الموضوع ياياسر
ياسر :حمد جاسم اخوي سافر وراح يطول بسفره
حمد :غريبه والملكه ماهو محددها اليوم
ياسر بصعوبه :حمد الله يوفق بنتك مع واحد ثاني مالنا نصيب فيها
حمد بااستغراب : وش تقول ياياسر
ياسر :حمد والله انكم ناس اجاويد والواحد يتشرف يناسبكم لاكن جاسم سافر واعطاني هاالخبر
حمد وهو يحاول يتماسك ويخلي الوضع عادي : كل شي فيه خير والحمدالله الله كاتب كل واحد نصيبه وان شاءالله هاالشي مايسبب بقلوبنا شي عليكم وساره بجيها نصيبها ان شاءالله بس ليش مسافر
ياسر حس ان جبل وانزاح عن قلبه وارتاح من رد حمد :يدور له شغل هناك
حمد سكت بتفكير وهو متضايق من داخله بس مايبي يبين لياسر
جلس يسولف وياه كان الوضع عادي وبعدها طلع لشغله ...
دخل حمد وهو يدور على ام نواف
حمد :نوره انا طالع للشغل الحين بس بقولك شي يمكن يضيق صدرك منه
ام نواف :خير ان شاءالله
حمد :نوره الرجال ماله نصيب بساره
نوره :وشو ..؟؟
حمد : البنيه بيجيها واحد احسن منه لاتضيقين صدرها قولي لها وخلي الامر عادي مانبي البنت تنصدم وهي توها صغير الولد سافر واخوه قال لي ان مالنا نصيب فيهم
نوره بعصبيه:وخير ان شاءالله كان من الاول يقولون يبيون يكسرون خاطر بنتي وليش ام ياسر ماكلمت
حمد :يابنت الحلال ياكثر البنات اللي ينخطبن ولايتم زواجهم واولهم بنت ام ياسر ندى ماهي بنتك وبس وبعدين البنت ماتملكت خطبه وبس والخبر ماانتشر ابيها لاقامت تقولين لها ولاتزودين عليها يله انا طالع ...

الساعه 10 سعود جالس على مكتبه وهو يشرب شاهي جت على باله فكره وخايف من رده فعل ابوه حط الشاهي على الطاوله وطلع لابوه باالمكتب
ابويوسف ضايق منه ولاحط عينه بعينه
سعود :يبه
ابو يوسف بجديه :نعم
سعود جلس على الكرسي :يبه ابيك تجي معي العصر لبيت اهل ريم
ابو يوسف يرفع عيونه :وليش ان شاءالله
سعود :اهلها رافضين اني اخذ حرمتي
ابو يوسف :دواك تستاهل رح صحح غلطتك
سعود :ماغلطت كنت مشغول وبس
ابو يوسف :ومن متى نوكلك بشغل الشركه برااا هاا درينا انك مشغول بس في ايش مدري ..؟
سعود بعصبيه:يبه اذا ماوقفت معي بهاالموقف متى توقف معي ابي حرمتي ترجع معي
ابويسف ببرود :بقلعتك انت وياهم مالي دخل فيك سودت وجهي عندهم ...
سعود قام وهو معصب وطلع

الظهـــر قــآمت ..ساره ونزلت تحت تساعد امها باالغداا ام نواف خاطرها متكدر طالعت ساره بضيق عليها
ساره تغسل القدر : يمه محتاره البس اي فستان حصلت امس فستانين حلوين لما جيت حصلتك نايمه
ام نواف تبلع العبره بصدرها وهي تقطع الطماط تركت السكين وغسلت يدها قربت من ساره اجلسي حبيبتي
ساره :يمه فيك شي
ام نواف :ساره حبيبتي الله يعوضك بواحد غير جاسم
ساره مستغربه : في شي يمه
ام نواف :حبيبتي جاسم راح في طريقه لاكن بيجيك اللي احسن منه ان شاءالله
ساره مصدومه ساكته تسمع امها وبهمس:ليش
ام نواف :تلاقين ولد طايش مايقدر الحمدالله ربي فكك منه
ساره طالعت امها ولاقدرت تفهم مشاعرها من داخل صحيح كانت ماتتمنى جاسم لاكن خطبها ورت عليه
ام نواف تحب راس بنتها :لاتفكرين فيه ياحبيبتي
ساره ساكته وموقادر تقول شي ماتحس انها ضايقه من داخلها لاكن مصدومه بس
عهد تدخل المطبخ وهي تطالع وجهه ساره : فيك شي ساره
ساره طالعتها ببرود وطلعت لغرفتهااا
عهد :خالتي في شي
ام نواف :ياحبيتي يابنتي حسبي الله ونعم الوكيل
عهد بخوف :خاله ايش فيه
ام نواف:جاسم جاسم ياعهد ترك بنيتي وكسر بخاطرها
عهد بصدمه :ليشش
ام نواف :وانا ادري عنه حتى امه مااتصلت ابد
عهد تركت ام نواف وطلعت لساره ......

حطت راسها على المخده بعد تعب الدواام ماتبي تفكر بحاجه لافي سعود ولاساره وجاسم اللي كان مشغول بالها طول الدوام فيهم غمضت عيونها وهي تطرد افكارها تبي ترتاح وتذوق طعم النوم اللي فاقدته سمعت صوت جواله يتصل نست تقفله لاجل ماتشوف اتصالات سعود قامت بسرعه واخذته طالعت رقم سعود بصمت صارت مشاعرها تلعب بداخلها وتعذبها اكثر واكثر
سعود متسند على السرير حس براحه وهويسمع الدقات اتصل مره ثانيه ولافي رد ارسل لها (ريم طلبتك ابي اسمع صوتك تعبان محتاج لك مشتاقلك طلبتك طلبتك )
ريم طالعت الرساله وبعدها ارسلت ( للاسف جرحك كبير بداخلي عجزت اداويه وبعدها قفلت الجوال وحطت راسها على المخده وسمحت لدموعها تنزل بهدوء ..
سعود حس باالقهر وهو يقرا الرساله اتصل والرقم مغلق حط يده على شعره ومن داخله يغلي عارف انه غلطان لاكن ايش يقول لها مستحيل يعترف لها عن منار نفسيته مريضه الايام اللي راحت ماقدر يكلم حتى اهلها حس باالتعب في كل مره يظن فيها انه بيرتاح تضيق عليه اكثر واكثر رجع يتصل فيها اكثر واكثربعدها طلع وركب السياره والارهاق باين عليه حرك السياره بأتجاه ريم محتاج شوفتها لو دقيقه رسالتها فجرت كل شي بداخله
وصل للبيت وضرب الجرس ..انتظر دقايق وطلع له بدر
سعود ملامحه جامده وببرود :بدر عط ريم خبر اني عند الباب انتظرها
بدر خاف من ملامح سعود ودخل :يمه سعود عند الباب
ام ياسر معصبه وضايقه من جاسم بعد ماقالها ياسر بكل شي هي وندى :سعووود؟
ياسر بعصبيه :ايش جابه ..؟
بدر :يقول عط ريم خبر اني عند الباب
ياسر طلع له ووقف قدامه
سعود :ياسر تعوذ من الشيطان انا جاي ابي اخذ حرمتي
ياسر :واذا قلت ان مالك حرمه هنا
سعود : ياسر يرحم امك تراني تعبان وماني ناقصك ابدخل اشوف ريم
ياسر :ريم ماتبي تشوفك
سعود:انت اللي مانعهاا ..؟
ياسر :مامنعتهاا خليت كل شي على راحتها والدليل انها مقفله الجوال ماتبي اتصالك يعني افهمها ..
سعود :ادخل عطها خبر ابي اقابلها دقايق
ياسر :علشان مااظلم احد لاانت ولاهي ابطلع اقولها لاكن بعدها ماابي اشوف وجهك تركه وهو حاس باالاهانه
دخل ياسر لغرفه ريم وهي تحاول تنااام
ياسر :ريم
ريم تفتح عيونها بتعب :همم
ياسر بجديه :ريم سعود عند الباب
ريم تعبس بوجهها :سعود
ياسر:يبي يقابلك دقايق تنزلين ....؟؟
ريم ساكته وهي تطالع السقف
ياسر :ريم ماحد جابرك قرارك بيدك .
ريم تلف على جنبها اليمين وتعطي ظهرها لياسر :ماابي اقابله وحتى دقيقه
ياسر وقف يطالع ريم عرف انها تبكي وبعدها نزل لسعود
:ريم رفضت
سعودركز نظراته على ياسر بصمت وبعده تركه وركب السياره


المغــرب ..البيت هاادي ندى باالصاله لحالها تشرب قهوه وهي تفكر بساره رفعت عينها على ريم اللي لسى صاحيه من النوم : صح النوم
ريم ابتسمت وجلست بجنب ندى :وين اخواني..؟
ياسر طالع مع امي لموعدها باالمستشفى وبدر بالشارع ..
ريم تنهدت وهي تطالع القهوه :اعطيني قهوه
ندى تصب له وتعطيها :كيف البنك ..
ريم :حلو تغير روتين ..
ندى:نطلع وياك ..
ريم :على وين ..؟
ندى:للمول اي مكان
ريم :حاسه نفسي متكسله خليها بعدين
دخل ياسر وامه باالبيت
ام ياسر وهي تطلع لغرفتها :ندى ..
ندى قامت :نعم يمه
ياسر يجلس عند ريم : توك قايمه
ريم :اي قلي ايش صار قلت لحمد
ياسر :ايه قلت له ..على فكره اتصلت بجاسم ورد علي
ريم :من جدك طمني عليه
ياسر :مافيه الاكل خير مسافر يحصله شغل باالاردن
ريم :شغل..؟؟ وشغله اللي هنا ... وسااره طيب؟؟
ياسر :يقول ماني مرتاح لها اخذتها علشان امي ولاقدرت ارتاح
ريم بااستغراب وهي تتذكر نظراته لها والشكولاته:ليش..؟
ياسر :مدري مدري ايش صار له
ريم بعصبيه :حرام عليكم ليش انتم ياالرجال ماتحسون فينا ماتدرون ان البنت مب جامد وتنكسر بسرعه
ياسرحاس بريم سكت بعدها بهدوء :لوبيدي ماضايقت خاطر ساره لاكن مابيدي شي
ريم بأنفعال :الابيدك شي
ياسر يلتفت لها باستغراب:ايش هو
ريم تبلع ريقها :تقدم لها انت
ياسر بصدمه سكت
ريم تطالع الصدمه على وجهه :موانت تحبها ياياسر صدقني ساره تحبك انت بعد انا افهمها اكثر من اي شخص ومااحس انها مبسوطه بزواجها مع جااسم كنت ساكت هذيك الفتره لانك كنت ناوي تتقدم لعهد ماحبيت اوقف قدام وجهك
ياسر :وايش يقول عنا حمد بنته مب لعبه كل واحد يرميه على الثاني
ريم :لاتفكر كثير بهاالشي ...
في بيت حمد..
ساره :صدقيني عهد مااحس اني متضايقه هي مجرد خطبه بس لاكن انصدمت بس
عهد:وربي خيره لك حبيبتي
ساره :عهد ايوه ادري انها خيره لاني ماادري ليش اصلاوافقت عليه وتسرعت
عهد :ياحبيبتي انتي صغيره وقدامك مشوار طويل كملي دراستك ولاحقه على الزواج وغثاه
ساره تبتسم/اممم يعني سامي غثاااء
عهد :هههه لااقصد الزواج بصفه عامه
ساره:ههههه اي ياخوافه ...
عهد :هههه يله ياقلبي خلينا نطلع ويياك وناخذ ويانا ندى وريم شرايك
ساره تذكرت جاسم :لابعدين حبيبتي
عهد فهمت عليها:خلاص انا وانتي طيب قبل لااسافر بكره
ساره:خلاص اوكيه ..

بامريكــآ _لوس انجلس
رفع السمـآعه بعد ماوصل خالد ومعه محمد اتصل باالشخص اللي اتفق يقابله اخذ العنوان وتوجهه لبيته
اسامه جميل ..من جده يحضر دكتواره كان من ضمن الرحله اللي توجهت لامريكا باتاريخ 20|6
عنده بنت وولدين فتح الباب يستقبل خالد بترحيب وهو مايدري ليش جاي ؟
بعد ربع ساعه من السوالف وتعرفوا على بعض تردد خالد باالكلام بعدها :اسامه ..؟
اسامه ببتسامه :امر يااخوي
خالد : والله يااخوي مدري ايش اقولك بس عندي سؤال انت عندك اطفال
اسامه بروحه الحلوه يرد عليه:ايوه عندي ولدين وبنت الله يحفظهم
محمد حس على خالد انه مرتبك :ممكن تخلينا نشوفهم ..؟
اسامه بااستغراب :ليش.؟
خالد مايدري ايش يرد حس باارتباك صعبه يقول جاي ادور ولدي من بين اطفالك
اسامه استغرب من سكوتهم وقام ينادي على اولاده
دخل اسامه ومعه جميل و يارا وبعدها دخل البراء هذولا اولادي يله سلمو على عمكم خالد..
خالد يبوس الصغار وهو يطالعهم وكأنه يدور تركي من بينهم وهو يتذكر ويركز اكثر كانه مايبي يفقد الامل بعده خاب ظنه ونزل راسه
محمد بهمس :خالد اي واحد فيهم..؟
خالد يهز براسه بانه ولااحد ..
محمد حس باالضيق بعدها وقف :يله نستأذن ياابو جميل
اسامه مستغرب منهم اكثر : لسى دخلتو خليكم جالسين نتعرف اكثر
خالد :ان شاءالله مع الايام وبعدها طلع وهو حاس بااليأس
محمد يهدي خالد :لاتتضايق في كم عائله مو هم بس
خالد بعصبيه:وانا ابنطل وجهي في كم بيت علشان احصل ولدي ترى الناس يتضايقون وبيشكون فينا
محمد:ماعليك توكل على الله خلينا نطلع للولايه اللي بعدها نروح لفلوريدا او شيكاغو
خالد : اي مكان بس نلاقي تركي

عند سعود
لبس تيشرت اسود وبنطلون رمادي عدل شعره وهو حاس باالجوع ماذاق شي غير الفطور فتح الجناح ونزل
عفاف:سعود
سعود :نعم
عفاف:جدتي تحت تبي تسلم عليك
سعود :ماني فاضي لكلامها وزنتها انا طالع
عفاف تطالع وجهه سعود باين عليه تعب بعدها نزلت لجدتها
سعود اتصل بريم للمره المليون ومغلق
ريم اخذت جوالها لاجل تتصل بساره لاكن ماردت عليها جاها اتصال سعود وطنشته
سعود ارسل بسرعه قبل لاتقفله (ريم ترضين علي الهم والشقاء والله ماذقت طعم الراحه وانا عنك بعيد ابي دقيقه تكلمين ماطلبت المستحيل ااو لو ثانيه اشوفك ..)
جاها المسج من سعود قفلت جوالها وتجاهلت رسالته انها تفتحها
انتظر ردها واتصل رجع يتقفل ماقدر يتحمل حاس انه راح يطلع من طوره مايدري ايش يسوي ..توجهه للبيت ريم ..(سعود باالحب ينسى الكرامه والحدود وصل حصل بدر يلعب باالشارع طلب منه ينادي على ريم بدون مايدري ياسر..
بدر :طيب
دخل بدر وصعد لغرفه ريم حتى مايدري ياسر مثل ماوصاه سعود :ريم
ريم :نعم
بدر :ريم سعود عند الباب
ريم وقفت وبدون شعور فتحت الشباك حصلت سعود واقف عند سيارته قفلت الستاره بدون مايحس عليها :قول لها ماتبي تقابلك
نزل بدر وركضت ريم على الشباك وهي تطالعه حست بشوق كبير له لاكن اللي سواه ماهو بقليل
بدر :تقول ماابي اقابله ..
سعود بضيق ويبي يتطمن عليها :بدر ريم بخير
بدر ببرائه: لا ماهي بخير كل شوي صجتنا بدموعهاا
سعود قرصه قلبه رفع راسه لشباك ريم ...نزلت ريم راسها وهي تدعي انه ماانتبه لها
ركب سيارته بدون ماينتبه لها وطلع من الحاره ...
تسندت ريم على الستاره وهي تتنفس بهدوء ماتدري عن سعود انه اذا حب حب بجنون

تـــــــــآآآآآآآآبع <<



الاثنـــين ...باالمستشفى
حس بوجود آحد بجنبه فتح عيونه بتعب وهو يحس بضباب حاول يركز النظر رجع يغمض وبعدها فتح استغرب من البنت الموجوده عنده كان باين عليها القلق ركز بملامحها بعدها انصدم انها هي( ديم )
ديم واقفه عنده بعد مااتصل فيها الدكتور وخبرها كانت غير عن كل مره بملابسها المحتشمه وحجاابها
ديم بهدوء :مابتشوف شر
جاسم عيونه معلقه عليها :ليش انتي هنا
ديم باارتباك :اعطاني الدكتور خبر انك هون
جاسم لف وجهه وهو مايبي يطالعها
ديم :جاسم انا ضميري عن بأنبني كتير مشانك صدقني انا بطلت هيك شغلات انا هلا صرت مسلمه وبخاف ربي كتير
جاسم انصدم لف راسه :مسلمه ؟؟
ديم تهز راسه بأي
استغرب جاسم وهو يطالعها
ديم : انا راح اظل بجنبك
جاسم :ماني محتاجك
ديم : انت بتعرف مين اجا للبيت وعمل هيك فيك هو بابا انا كنت مجبوره بأعمل هيك والابيطردني من البيت وماابعرف وين اعيش لاكن هلا تركته وطلعت مع ماما سكنا في بيت صغير وبعدنا عنه والحمدالله اسلمت وكمان ماما
جاسم سكت وهو يسمعها بعدها غمض عيونه وهو يتجاهل وجودهاا ويرسم صوره ساره في باله..


وصل خالد لفلوريدا
محمد:خالد نرتاح بااي فندق ..؟
خالد بتعب :لا خلنا نقابل فارس الرجال ينتظرنااا
محمد: بس باين عليك الارهاق وانت محتاج ترتاح مو كافي اللي صار لك
خالد طنشه وركب السياره بأتجاه بيت فارس حتى وصل للعنوان كان بيت صغير بداخله حديقه مشى داخل الحديقه بأتجاه البيت لفت نظره الولد الصغير اللي جالس مع امه يلعب كوره وقف وهو يركز فيه
محمد تقدم عنه بعدها وقف وهو يلتفت لخالد :خالد وشفيك
فارس :تفضلوا داخل حياكم
خالد مايرد عليهم وعينه على الولد وقلبه يضرب تركهم واسرع للولد
فارس فتح عيونه مستغرب
قرب خالد من الولد ومسكه مع كتوفه بحنان وهو يتأمل ملامحه نزل لمستواه على الارض
ماريا خافت على ولدهاا ومن غير شعور قربت تمسكه
محمد اسرع لخالد
خالد التفت لمحمد وباارتباك :تركي تركي يامحمد
تركي تضايق وبعد عنه وهو يتعلق بماريا
خالد :هو والله العظيم هو اللي باالصوره
فارس :ايش فيكم وايش تبون منا
محمد بهدوء : اخوي فارس ياليت تجاوب على سؤالي هذا ولدك..؟
فارس بااستغراب :ليش
محمد بجديه:ابي الجواب
فارس يطالع ماريا بلع ريقه :لا لاكن انا مربيه عندي
محمد:من وين اخذته
فارس بعصبيه:وليش تسال انت ايش تبي
محمد : هذا ولد اخوي يافارس
خالد انصدم :لاتقول شي يامحمد حتى نتأكد ..؟
فارس :ولده..؟
ماريا تضم تركي كانه خايفه ياخذونه منها
محمد بجديه : ممكن تطلع معنا للمستشفى حتى تتأكد اذا هو ولده او لا
فارس :بس انا ماخذه من الدرار
محمد بكذب : هو كان ضايع منه وجلس كم سنه يدور عليه
فارس بحزن سكت ولاقدر يقول شي
ماريا :لاانتم تكذبون هذا ولدي
فارس قرب من ماريا يهديها وتكلم معها بهمس وبعدها طلع للمستشفى مع خالد ومحمد وتركي .......

في بيت ام راشد...
هديل عند امها بعد ماودعت عهد وسامي وطلعوا على تركيا ..سمعت صوت الجرس طلعت تفتح الباب وهي تدعي بداخلها لايكون عمــآد
:مين
عمــآد بهدوء :هديل انا عماد
هديل مستغربه من صوته:وايش تبي انت فكنا من شرك
عماد غمض عيونه وهو يسمع هاالكلمه نزل راسه وهو يقرب عند الباب:هديل ابي اقابل امي
هديل:امي ماتبي تقابلك
عمااد:هديل طلبتك افتحي اوعدك مااسوي شي ابي اشوف امي
هديل سكتت وهي حااسه بهدوء غريب بصوته رفعت يدها بتردد تفتح الباب بعد بخوف فتحت ووقفت وهي تتصنع الشجاعه قدامه
عماد دخل وهو يطالعهاا كأنه اول مره يشوفها
هديل مركزه نظراتها وتنتظر منه اي شي حتى تحذر منه قطع عليها تفكيرها ابتسامه عمااد الهاديه وكأن وراها الف مغزا
رجعت خطوه لوراء كانها مصدومه من بسمته قرب عمااد لها وهو يمسكها
هديل تسحب يدهاا بصمت
عماد حس باالذنب انه زرع بقلب اخته الخوف تركها ودخل داخل
ام راشد جالسه باالغرفه كان باين عليها الكبر اكثر العكاز بيدهاا والتجاعيد واضحه على يدها النحيفه رفعت عينها على عمااد الواقف قدامهاا
عماد يطالع امه وهو يتذكر كلام ياسر
ام راشد حست براحه وهي تشوف عمااد قلب الام ماهما يكون يساامح :هلابوليدي
عماد فتح عيونه مستغرب انه امه ترحب فيه بعد كل اللي سواه بدون شعور اسرع وطاح عند رجلها وهو يبوس رجلها ويصيح مثل الصغير
هديل واقفه عند الباب تطالع الموقف بصدمه
عمااد:يمه سامحيني على كل اللي اسويه فيك كنت اظنك مسويه هاالجريمه بخالي ماعاد وثقت فيك ولافي خواتي مادريت ان كل اللي وراء هاالشي ابوي
ام راشد وهي تضم عماد وتشم ريحته وتتحمد ربها :الله يسامحك ياوليدي دنيا واخره الله يساامحك
هديل نزلت دموعها على هاالموقف وبداخلها فرحه ماقدرت تخفيهااا


العصر..
في جناح سعود ..
نط مازن على ظهر سعود اللي كان نايم بعد ماطلع من الدوام سعود فتح عيونه مرتااع لان وجه مازن بوجه :بسم الله
مازن ضحك ببراءه على روعه سعود
سعود يمسك راس مازن :تضحك على عمك هاااا
مازن :هههههههه
سعود يقرص خده: قل ماعاد اعيدهاا
مازن وهو يضحك :ايي خلاص مااعيدها
وقف سعود يغسل وجهه بعدها قرب لمازن ورفعه على ظهره ونزل تحت
يوسف: هلا ومرحبا
سعود: هلابك
يوسف:ماتشاف انت ابد ياالقاطع
سعود:والله انشغلت
يوسف :اجلس ابيك بموضوع قلي ليش ابوي متضايق منك
سعود بضيق:يعني على بالك ماتدري عن ايش اللي مضايقه ولاتبي تسحبني باالكلام
يوسف:سعود قلي السالفه وانا اخوك وااوعدك ماتطلع لاحد
سعود:مافي شي كان عندي شغل خاص خلصته وجيت
يوسف: الله يهديك ياسعود
سعود قرر يقول ليوسف عن اللي في باله:يوسف طلبتك
يوسف:امر
سعود بهدوء:يوسف ابيك تقابل ياسر وتطلبه يقنع ريم بأنها ترجع معي
يوسف:انت صاحي اروح افشل نفسي مع الرجال
سعود:انت رجال كبير وبيحترمك انا طلبتك لاتردني
يوسف بتفكير: لاتحرجني ياسعود
سعود بضيق : تكفى ماابيك ترد لي مافي يدي شي
يوسف بتنهيده رحم حال سعود:خلاص امري لله ابطلع له الحين


في بيت ام ياسر ...ياسر بعد ماضيف يوسف
ياسر :حياك الله زارتنا البركه
يوسف :الله يحييك
ياسر يمد القهوه ليوسف وهو عارف انه جاي يتكلم بموضوع سعود
يوسف :ياسر والله مدري ايش بقولك لاكن والله اني متضايق على اخوي سعود وياليت تنصلح الامور بينه وبين حرمته
ادرري انه غلطان بحق اختك بس امسحها بوجهي هو عنده شغل خاص حتى انا ماندري عنه اقنع اختك ترجع لبيت زوجها يكرمها ويقدرها ولاتخلي الشيطان يدخل بينا
ياسر:والله يايوسف جيتك لعندي فوق راسي لاكن اللي سواه اخوك ماهو بشوي انا تضايقت كثير منه لاكن مااجبرت اختي انه ماترجع له خليتها تاخذ قرارها براحتها وهي ماتبي ترجع
يوسف :ياسر انت رجال وفاهم وهي حرمه ضعيفه ماتفكر الابعواطفها لاتخليها كذا تكلم معها ترجع لرجلها
ياسر : اعذرني يايوسف مااتدخل بها الشي اختي معها الحق تضيق وانا مالي الحق اقنعها ترجع هي حياتها وحره فيها خلي اخوك يعرف يقدر الجوهره اللي عطيناها
يوسف سكت وهو ماعنده شي غير كذا يقوله لان الحق معهم حط الفنجان وقام :الله يصلح اللي بينهم وياليت ياياسر ماتخرب بيت اختك في اشياء لازم نتغاضى عنها علشان نقدر نعيش وبعدها طلع ...
ياسر جلس باالمجلس بعد ماطلع يوسف وهو يفكر بكلامه مايدري ايش يسوي ريم معها الحق تضيق لاكن حس انه خايف يظلم اخته اكثر بعدها قام وطلع لاهله ...
سعود يتصل بيوسف كذا مره ولارد رجع يتصل فيه
يوسف يصكر باب السياره ويرد على سعود :الو
سعود يقله صبر :ها بشرني
يوسف :الرجال راسه يابس وانا اللي بيدي سويته يقول الحرمه رافضه ترجع لك باالمره
سعود سكت بصدمه كان متوقع ان يوسف راح يريحه لاكن زود الهم عليه اكثر
صكر السماعه بضيق بعد ماتحطم من داخله ...غطى يدينه على وجه وهو ياخذ نفس
رفع راسه بتعب وهو يطالع رقم ريم اتصل كذا مره وكل شي متصكر بوجه ارسل لها لعلها تقراها بعد ماتفتحها
(حبيبتي يعني افهم من هاللي يصير انك ماعاد لي بحياتك مكان ابي رد منك يريحني ..؟؟؟)


الســآعه 3 الليل بالاردن
دخل الدكتور يتطمن على جاسم حس جاسم عليه فتح عيونه وهو ياخذ الابره طلع الدكتور بعد ماانتهى لفى جاسم راسه انصدم بوجود ديم اللي نايم بتعب على الكرسي وهي جالسه وبيده مصحف صغير كأنه كانت تقرا فيه ونامت بدون ماتدري طالعه بصمت وهو يتسآئل بداخله ليش ديم رغم انه يهينها الاانها تظل بجنبه تذكر ساره وهو يتنهد كان يتمنى اللي بجنبه هي ساره لاكن خلاص لازم ينسى سااره مايبي يتعلق بشي الحين مستحيل
رجع يغمض عيونه ويرجع لاحلامه اللي بنااه من زمان هو سامر والحين لاحول له ولاقوه ...حتى سامر مايدري انه مساافر ..قرر يعيش المه بصمت ولايقلق احد عليه ...


الثلاثــآء ....المغرب ...
لميــآء بفرحه:يمـآآآآآآآآه بكره رمضاان من تو اعلنو عنه
ام يوسف : الله يعينا على صياامه يارب
لميــآء :يمه سعود ماشفته من امس المغرب
عفـآف :بغرفته مانزل ..
ام يوسف :عسى ولدي مافيه شي
لمياء:ابطلع له واتطمن عليه ...
دخلت لمياء بهدوء لجناحه وخطواتها على البلاط نبهت سعو على وجودها
سعود متسند على الكنب نفس حاله من امس ويده على راسه حاس نفسيته تعباانه
لمياء قربت :سعود ..؟فيك شي
سعود يطالعها ببرود وبعيونه الف اجابه
لمياء قربت بخوف وهي تلمس حرارته :سعود تعباان
سعود يهذري مثل التعبان
لمياء قرصها قلبها:سعود
سعود سكت وهو يطالع السقف
لمياء انقهرت على حاله وريم مب حاسه فيه حست ان كل اللي فيه بسببها
وقفت وهي تفكر ماتدري ايش تسوي طلعت من غرفتها وهي تتصل بريم لاكن مقفل اتصلت بسواق جدتها انتظرت عشر دقايق بعدها بدلت لبسها على السريع و طلعت من البيت بدون مايدري احد وصلت للبيت وهي حاسه بااحراج قربت عند الباب ودقت الجرس ..
ريم باالصاله كانت لسى صاحيه وتشرب قهوتها كاالعاده قامت تفتح الباب بعدها وقفت خافت انه يكون سعود دخلت تنادي على بدر
طلع بدر وفتح الباب ..
بدر يطالعها وذاب على عيونها
لمياء انحرجت من بدر :ريم فيه ..؟
بدر :اي فيه ادخلي من اقولها
لمياء :قول لها لمياء اخت سعود
دخل بدر لريم:ريم في بنت عليها عيون تذوب
ريم :بنت مين..؟
بدر وهو سرحان:تقول انها لمياء اخت سعود
ريم قلبها ضرب:متأكد
بدر :ونصصص
ريم :اقول لاتكثر من احلامك تراها اكبر منك ياالخبل
طلعت ريم للميــآء
لميـآء تقرب وهي تسلم على ريم
ريم:تفضلي داخل
لمياء تمسك يد ريم :ريم انا مستعجله ابيك بكلام
ريم :طيب خذي راحتك داخل
لمياء:ريم تعالي وياي للبيت
ريم بصدمه من طلبها سكتت ماعرفت ترد
لمياء:ريم لاتسوين كذا بسعود هو يحبك لاتكبرين الموضوع
ريم تترك يد لمياء :تكلميني كأني الغلطانه واخوك البرئ
لمياء :ادري انه غلطان وربي كلنا زعلنا عليه لاكن ماهما كان الواحد يسامح اللي يحبه لاجل يبقى معه
ريم بجديه :اعذريني مااقدر
لمياء برجاء:ريم سعود تعبان من امس وربي موقادر على فراقك انتي ماتعرفين سعود اخوي اذا حب اي يسوي ...
ريم بخوف:تعباان
لمياء :تعبان ياريم والله العظيم طلعت البيت لاجل اخبرك بدون مااهلي يدرون طلبتك ياريم عطيه فرصه وربي ينسيك الايام اللي راحت وزعلها
ريم سكتت وعينها على الارض
لمياء : انتظرك بالسياره واوعدك اردك للبيت بس تعالي تطمني عليه
ريم نست كل شي وركضت للداخل لبست فستان اسود ناعم وعدلت شعرها وخذت عبايتها نزلت للمياء اللي تنتظرهاا


وصلت لمياء للبيت :ريم خليك بالسياره انا رايحه افتح باب الشارع اللي وراء ماابي اهلي يحسون
ريم تهز راسها ركضت لمياء وفتحت الباب وصعدت للجناح مع ريم دخلت بارتباك :ريم سعود باالغرفه اخليك الحين تطمني مااحد راح يدخل
ريم تطالع المكان وقفت وفكت عبايتها تلفتت ومشت لخطوات حتى وصلت للغرفه وقلبها يضرب اكثر عرفت انها مجنونه فيه موبس تجبه
طالعت سعود اللي نايم بشكل فوضي على الكنب قربت بهدوء حتى وصلت عند وهي تتأمل ملامحه عيونه تحتها السواد وناحف حتى وهو تعبان يجذبها حست بخوف عليه حركت يدها بارتباك سعود فتح عيونه بتعب طاحت عينه على ريم الواقفه وباين عليها التوتر
حس انه بحلم علق نظراته عليها
ريم انحرجت حاولت تقول شي وببرائه وخوف:تعبان..؟
سعود فتح عيونه اكثر عرف انه باالواقع صوتها رجعه للواقع كان منسدح على الكنب ونظراته مانزلت من ريم مد يده بسرعه وشدها له حتى طاحت على صدره لمها بقووه كانه خايف تروح عنه ونظراته تطالع بفراغ ريم نزلت دموعها على صدره
سعود بصوت مخنوق :تعبان من بعدك والحين لااا ريم سامحيني
ريم رفعت راسها ومدت يدها الناعمه على شفايفه تطلب مايكمل كأنها نست كل شي بهااللحظه ماتبي الاحبه وقلبه وحنانه
:انسى كل شي حبيبي ولاتجيب هاالطاري ورجعت تدفن راسها بصدره ...

ياصاحبي حنا ترانا اتعضنا ليه الزعل مادام قلبك حلالي
افهم ترانا لايقين لبعضنا كنك نهائي الكاس وانا هلالي

بعد نص ساعه..
ندى تطالع رقم غريب على جوالها ردت :الو
ريم بجنب سعود :الو ندى
ندى :ريم بسم الله وينك
ريم بتسامه وهي تطالع سعود اللي ذاب عليها: في بيتي ..
ندى وقفت تركض تفتح غرفه ريم ولاحصتلها:من جدك ولاتخفين بي
ريم :لاحبيبتي طلعت للبيت والله
ندى :شلون فهميني يعني رضيتي
ريم :اي ياقلبي خلاص طلعت بدون مااخبر احد اعطي خبر وياسر وخلي ياسر يكلمني على جوال سعود
ندى حست براحه :ان شاءالله قلبي فرحتيني وريحتيني
ريم :ربي يخليك لي
صكرت السماعه وهي تحط راسها على كتف سعود قرب سعود خدها يبوسها بقوه حتى حمرت خدوها :اح عورتني ههه
سعود وهو يكمل عليها وريم تضحك :تجننت ههه
سعود يقرب اكثر :وانتي خليت فيني عقل علشان انجن احبك احببببببببببببببك
بعدها قام وهو يشيلها من على الكنب وينزل على الارض ريم حاسه بخجل ماهو طبيعي منه
سعود :ياقلب سعودك ابيك تلبسين علشان تنزلين تسلمين على اهلي
ريم نزلت راسها بارتباك
سعود يمسك يدها :يله قلبي تعالي ,,,

ندى :يمه ريم مكلمتني من بيتها
ام ياسر بااستغراب :من بيتها
ندى تجلس :اي الحمدالله تصلحت امورها
ام ياسر :الحمدالله الله يبشرك باالخير والله ان قلبي موجعني عليها بس من اللي موديها
ندى :مدري يمكن طلعت مع سعود وين ياسر
ام ياسر : طالع تعالي اتصلي بجاسم هاللي مايرد علي ..
قامت ندى تتصل بجاسم ولاحصلت رد ....

نزلت ريم مع سعود بعد مااتصل في لمياء تخبر امها باان ريم راح تجي
ام يوسف وبيدها البخور :هلا ومرحبا هلا وغلااا هلابحرمه الغالي
ريم تبتسم وتسلم عليهااا قابلتها عفاف وهي ترحب فيهاا
ريم تجلس وجلس سعود بجنبها انحرجت عندهم لانه قريب مره منهااا
عفاف:شخبارك حبيبتي وشخبار الاهل
ريم:الحمدالله كلهم بخير
ام يوسف :نور البيت بوجودك يابنيتي
ريم:نوركم والله ياخاله
سعود مبسوط من داخله ان اهله متقبلين ريم وهي شكلها دخلت معهم استئذن منهم وطلع يدور على لمياء اللي في المطبخ
لمياء:هلاوالله نزلتم
سعود يبتسم :لمياء يالشيطانه شلون قدرتي تجبين ريم لي
لمياء بضحكه:بشطارتي
سعود :قسم بالله يالمياء مانساها لك واطلبي اللي تبين واجيب لك
لمياء بفرحه:صدققق؟؟
سعود:صدقين ...
لمياء :خلاص اكتب طلباتي بورقه واعطيك
سعود وهويطلع :بس لايكثر عاد ..
لمياء : موعلى كيفك هذ كلامك
سعود يضحك :خلاص فضحتيني عند حرمتي خليني حبيب عندهاا ..

فارس يطالع ماريا اللي طول وقتها تركي بحضنها حس بضميره يعذبه اكثر قرب منها : ميمو
ماريا تطالعه بحزن
فارس : النتيجه بتطلع اليوم حبيبتي ماابيك تتعلقين باالولد اكثر اخاف يكون ولده صح
ماريا تهز راسها كانها رافضه الفكره
فارس :ماريا ادري عذبتك معي ادري ان قلبك على الاطفال وكل من سببي والله مابيدي شي من كم سنه وانا عالج كل شي سويته علشان ابقى معك
بعدها سكت ماريا انتي الف واحد يتمناك لوبغيتي اطفال انا مستعد البي رغبتك
ماريا باستغراب:كيف
فارس بحزن:تخذين واحد غيري
ماريا بصدمه :غيرك
فارس :ماريا انا كل ماشفت تعلقك باالصغار يزيد عذابي اكثر
ماريا : تقول هالشي بسهوله وحبي لك
فارس سكت
ماريا بدموع :انا اتنازل عن كل شي ابيه بس ابقى بجنبك
فارس :تركي راح يروح
ماريا بصعوبه : راح ازوره دايم ماراح اتركه
فارس طالعه وابتسم قطع كلامهم اتصال الدكتور يطلبه يجي
ماريا قرصها قلبها وهي تطالع تركي بعدها غمضت عينها وركضت لغرفتها
فارس فاهم مشاعرها لاكن لازم ينفذ هالشي اخذ تركي وطلع للمستشفى اللي موجود فيها خالد ومحمد
انتظروا الدكتور دقايق ودخلوا عليه جلس خالد باارتباك
الدكتور بااستعجال :من خلال التحاليل تبين ان الطفل طفلك ياخالد
محمد ابتسم براحه اما فارس وقف وهو يطالع تركي وقام يطلع بسرعه
خالد:فاارس
فارس وقف
خالد قرب له ويحط يده على كتفه : ادري هاالشي صعب عليك لاكن
فارس : لالاكن ولاحاجه هذا ولدك لك الحق فيه
خالد :فارس مشكور انك حضنت ولدي وربيته والله ماني قادر ارد جميلكم ابد
فارس : هذا وجبنا ماهما كان هو كان يتيم بس عندي طلب
خالد:امر وانا انفذه لك
فارس :اتمنى ياخالد تجي لنا زياره بين فتره وفتره لاجل ماريا تطمن على تركي
خالد: اوعدك هذا اقل شي اسويه لكم خذ رقمي وبتواصل وياك
اخذ الرقم وطلع بدون مايطالع تركي
تركي ركض لفارس وهو يصيح :بابا بابا
خالد حس باالضيق قرب عنده بهدوء وهو يضمه لصدره حس بااحساس حلو احساس يحس الاب لولده معقوله هذا ولدي معقووله كانت منار صادقه بكل اللي قالته مسح على شعره وهو يتذكر منار كان فيه شبه من منار وخالد حس باالحزن داخله يكبر
محمد تأثر من الموقف كثيرر
وقف خالد وهو يهدي تركي اللي يبكي بين يديه شكر الدكتور وطلع
خالد شكر الدكتور ورفع تركي له وطلع
رجع خالد لواشنطن ودخل البيت وتركي يصيح بين يديه فزت سمر للصوت وركضت وهي تطلع تركي وخالد يهديه بحنان
وقفت باالصاله تطالعهم
محمد:شفيك واقفه بدل ماتقولين الحمدالله على السلامه وتباركين لخالد
سمر فاتحه فمها وهي تطالع تركي وبصوت متقطع:ت ت تركي
خالد يبتسم لسمر ويجلس وهو يز راسه باي
سمر تقرب وهي تتأمل ملامحه كان نسخه من خالد قربت عنده تبوسه وتضمه يارووح عمتك ياحبيبي والله نسخه من ياخالد
خالد طالعها بصمت وهي تلاعب تركي اللي سكت
التفت على محمد:محمد لازم ارجع للسعوديه
محمد:ليش
خالد:ابي اقابل سعود وارتااح هنا باالفله
محمد:بس انت تعبان متى تفهم تحتاج لراحه طويله اتعبت نفسك باالسفر
خالد:راح اكون بخير اذا رجعت للسعوديه ...

تــآآآآبع<<



الاربعاء المغرب اول يوم برمضان ...
في بيت ام ياســـر..
ياسر ابتسم بداخله وهو يتذكر ريم حمد ربه انها رجعت بنفسها بدون مااحد يضغط عليها صحيح تمنى يأدب سعود اكثر لاكن رحم حال اخته عرف قد ايش تحبه اخذ جواله واتصل بسعود انتهى من الفطور مع اهلها ودخل لجناحه ..مع ريم
سعود:حبيبتي ياسر يتصل
ريم :اعطيني اكلمه
سعود اعطاها ودخل يبدل ملابسه
جلست ريم على السرير :الو
ياسر/:هلاريم شخبارك مرتاحه
ريم :الحمدالله مرتاحه
ياسر:امورك تمام مع سعود
ريم:اي الحمدالله
ياسر : ليش ماقلتي لي انك راح تطلعين خايفه اني امنعك
ريم:لاوربي لاكن كنت مستعجله وطلعت
ياسر يبتسم :طيب اذا احتجتي شي اتصلي فيني
ريم وهي تسمع صوت الانتظار يجووال يدق :ان شاءالله
صكرت الخط وهي تطالع الرقم يدق
طلع سعود من الحمام
ريم :سعود جوالك يرن
سعود اخذ الجوال وجلس بجنب ريم :الو
خالد:الو سعود..؟
سعود فز للصوت :خاااااالد
خالد بضحك:اي يالخبل اذني ابيها
سعود:وينك فيه باالسعوديه
خالد:اي ابي اقابلك
سعود:وتركي بعدها مسك نفسه لاجل ريم ماتنبه
خالد:تعال انت باالفله انتظرك صكر منه وهو يطالع ريم
ريم ابتسمت ببراءه ماتدري ايش السالفه
سعود ابتسم براحه :ريوم انا بطلع الحين ابقابل خالد توه جاي من السفر
ريم :لاتطول
سعود غمز لها:اول مااجي ابيك مجهزه نفسك علشان نطلع سواء حبيبتي قام وباسها وطلع يقابل خالد وهويتمنى ان السياره طياره حتى يوصل له بسرعه ويتطمن عليه وعلى تركي


بالفلــه ..تركي بيد الخدامه وهو يصيح وينادي على ماما عجز يقدر يهديه تكدر خاطره اكثر يحس باالضيقه اكثر كل مااسمعه ينادي على ماما تمر عليه منار
رفع عينه للغرفه وهو يفكر فيها تنهد وهو يستغفرالله بعدها قام واخذ تركي وهو يحاول يضحكه لاكن مافي امل
ادخلت الخدامه :خالد سعود عند الباب
خالد:خلوه يدخل بسرعه اخذ تركي وطلع يستقبل سعود
سعود دخل وقبل لايجلس وقف وهو مفتح عيونه على خالد اللي شايل تركي
خالد ببتسامه يطالع سعود
سعود يطالع شكل خالد اللي متغير واللحيه كاسيه وجهه قرب عند تركي وهو يطالعه اشتااق له تركي اصبعه في فمه ويطالع سعود ببراءه كبر كثير عن اخر مره شافه سعود قرب يضم تركي وايام منار تمر عليه لما كان يوصلها للدار رفع راسه وهو يحمد ربه ركز نظراته على تركي وهو يتذكر الوعد اللي اعطاه منار انه راح يوصل له ابتسم بداخله بحزن بعدها رفع راسه وقام وهو يطالع خالد قرب له وضمه وهو يسلم عليه بحراره

ريم اخذت الشنطه اللي بالزاويه كانت لسعود طلعت الملابس لاجل تغسلها بدل ماتجلس فاضيه على مايجي سعود
جمعت الملابس بيدها وقامت حست بشي طاح على رجلها نزلت راسها وهي تطالع الصوراللي طاحو من بين الملابس استغربت حطت الملابس على جنب ومدت يدها تاخذ الصوره ركزت بملامح البنت الصغيره حست ان الملامح موغريبه عليها حاولت تركز اكثر مر على بالها منار فتحت عيونها بصدمه :منااار..؟ لا يمكن تشبه لها رجعت تركز بالصوره كانت متأكده انها منار مستحيل احد يصير هالشبه منها صحيح صغيره لاكن منار ماتغيرت كثير لما كبرت بس استغربت ايش جابها بشنطه سعود قامت وجلست على الكنب وهي تطالع الصور

عند خالد..
خالد:خلاص ياسعود انا قررت اترك كل شي يكفي اللي صار عطاني اقوى درس بحياتي
سعود:الحمدالله ياخالد كلنا تركنا هاالدرب ومنار ماتبي منك الاالدعاء الحين
خالد يطالع تركي :ماقدرت ارتاح احس اني ظلمت تركي حتى الولد ماهو متقبلني
سعود:هو صغير ومع الايام بيتعود عليك
خالد :سعود ابرجع اكمل حياتي هناا كرهت هذيك الديره شفت العذاب بعيوني
سعود: واخوانك
خالد: سمر راح تجي هناا معي وتكمل دراستها هنا ..
سعود:تدري ياخالد اني تزوجت..
خالد بصدمه:تزوجت..؟
سعود يبتسم :اي كنت اتمنى تحضر زواجي لاكن عجزت القاك
خالد:خذت بنت خالتك
سعود تذكر نوف وتضايق حاول يكون طبيعي ومايبين انها السبب في كل اللي صار :لا ريم
خالد بأستغراب:ريم اللي ...؟
سعود بضحك:هههه اي هي اللي
خالد:اما عاد رضت فيك
سعود وهو ياخذ تركي ويجلسه على رجله:كل شي ربي كاتبه والحمدالله اسعد خلق الله انا

ريم انتظرت سعود والفضول ذبحها مرت نص ساعه وسمعت صوت الجناح ينفتح
سعود : تأخرت عليك
ريم بدون اي رد تبي تعرف سالفه الصوره
سعود استغرب قرب عندها :ليش القمر مايرد
ريم :سعود من هذي ومدت الصوره بوجهه
سعود حس ان احد اعطااه كف وقف متجمد وهو يطالعهااا الشي اللي خايف منه صار
ريم:ليش ماترد حبيبي من هذي
سعود:هاا ايه وين لقيتيها
ريم تأشر على الشنطه
سعود ياخذ الصور ويحطها بالدرج ويقرب لريم ببتسامه وهو مرتبك :بعدين اقولك من هذي خلينا نطلع ياعمري
ريم بجديه :سعود هذي صور منار صديقتي من وين جبتها انت تعرفهااا
سعود خلاص حس انه تورط ولايدري ايش يقول
ريم بهدوء:سعود هذي منار وربي اعرفها انت تعرفهااا ..؟
سعود يهدي ريم :طيب حبيبتي خلينا نطلع وانا افهمك كل شي
ريم :لا ماارح اطلع حتى تفهمني انا ادور عليها من زمان ياسعود انت ماتعرف قد ايش اغليها ..
سعود حس باالضعف وهو يشوف انفعال ريم خلاص مافي مفر لازم يقول لها كل شي جلس على الكنب يفكر بايش تكون رده فعلها لو قال لها
ريم تجلس بجنبه وبرجاء :سعود حبيبي انت مخبي عني شي
سعود يمسك وجهها بيده:ريم انا خايف اني افقدك من جديد
ريم بااستغراب:ايش صاير
سعود ينزل يده :ريم بقولك كل شي كنت متحمله بقلبي بس اتمنى انك تفهميني
ريم هزت براسها وكأنها تنتظر يكمل .......

باالمستشفى ...
جاسم حس انه فقد ديم اللي كانت طول الايام اللي راحت معه مايدري ليش حس انه فاقدها
لف راسه على الباب وهو يطالع ديم تدخل ابتسم بداخله وماحب يبين لها
ديم تقرب عند الكرسي :كيف اليوم
جاسم طنشها ومايدري ليش دايم يتجاهلها وساره مازلت في باله
جلست ديم بصمت وهي تطالعه بعدها اخذت المصحف وتقراء بصمت
طالعها جاسم بهدوء بدون ماتحس عليه ....

في بيت ام ياسر ..
ياسر:ندى ..؟
ندى وهي تطالع التلفزيون :همم
ياسر :ندى ابي اتزوج..
ندى بفرحه :من جدك ..؟؟
ياسر نزل عيونه :ندى تتوقعين حمد بيوافق علي
ندى:حمد وايش دخله باالموضوع
ياسر باارتباك:ندى ابي اتزوج ساره
ندى بصدمه:ساره..؟ مستحيل يرضى حمد
ياسر:هذا اللي خايف منه
ندى بتفكير:ليش تبي ساره ..؟
ياسر انحرج:بس تعجبني هاالبنت
ندى :بس مااتوقع راح يوافقون
ياسر:ندى لمحي لساره
ندى:مستحيل بعد اللي سواه جاسم
ياسر: ندى ماطلبت المستحيل انتي لمحي لها بس
ندى:راح اخبر ريم بهاالموضوع هي اقرب وحده لها
ياسر:خلاص ..

ريم كانت موقادره تتحمل هاالصاعقه اللي يقولولها سعود حكا لها كل شي من البدايه حتى النهــآيه لعله يرتااح واخفى عليها خبر نوف مايبي تكبر المشااكل سكت سعود ومن داخله خوف من الصدمه اللي باينه من وجه ريم اخذ نفس يهدي نفسه مايقدر يقول شي زايد
ريم نزلت عيونها على يدها اللي ترجف وتهمس بصوت حزين:كل هذا صار ياسعود ومخبيه علي كل هذا صار لمنار وانا اقرب الناس لها وساره ماندري عنها اخوها كان يقول انها ماتت لاكن ماكنت اصدقه عندي امل اشوفها نزلت دموعها مااتت منار ماتت ليشش يسوي فيها خالد كذا وبعدها صرخت وهي تركز نظراتها على سعود ليششششششششششش
سعود ارتاع وبلع رريقه مايتحمل ضيقه ريم قرب عندها بهدوء:حبيتي هدي خلاص كل شي صار الحين خالد تاب ومتندم على اللي سواه رجع للسعوديه ومعه تركي ولد منار
رريم غمضت عيونها وهي تتذكر الصوره اللي شافتها بجوال منار حست انها انهارت موقادره تستوعب السالفه جلست تبكي بصوت مسموع ويدها على وجهها سعود خاف عليها وقرب يهديها تركته ريم بصراخ وقامت تركض وتقفل عليها بغرفه الصغيره اللي فيها دولاب الملابس
سعود قام وراها وهو يضرب الباب :ريم انا قلت السالفه كلها بس باقي ماوضحت لك
ريم متسنده على الدولاب وهي تصيح
سعود برجاء :ريم علشان خاطري اسمعيني خليني اقول اللي عندي
ريم ماترد عليه وهي ترتجف حست راسها انشل ماقدرت تهدي نفسها
سعود رجع لوراء وجلس على السرير وهو يلعن بنفسه اللي خذى الصور اكيد ماراح تسامحه على اللي سويناه بمنار وحتى راح تاخذ عني فكره اني راعي بنات وساكن معها صوت ريم واصل خاف عليها وهي باالغرفه قرب عند الباب:قلبي اطلعي من الغرفه تعالي هنا واذا ماتبين تشوفيني ابنزل تحت بس لاتجلسين بهااالمكان انا طالع
نزل تحت وصكر باب الجناح بصوت حتى تسمعه ريم وتطلع من الغرفه دخل على اهله
لميــآء : هلا سعود وين ريم
سعود يجلس :ترتاح شوي فوق
لمياء :ياربي على زوجتك تجنن وربي حبيتها من كل قلبي احسه لايقه عليك
سعود ابتسم براحه وبعدها تذكر اللي صار وسكت



الســـآعه 10 بفله خالد
نام تركي بين حضنه قام ورفعه على صدره وصعد لغرفته مدده على سريره وانسدح بجنه وهو يمسح على شعره بهدها باسه على راسه ونام بجنبه بتعب وارهاق بعد نص قام حاول يرجع ينام ولاقدر قام من السرير وطلب من الخدامه تنتبه لتركي وتتصل عليه اول مايقوم بدل ملابسه وطلع للشقه
الحارس لمح خالد وشك لانه نحف كثير واللحيه مطولها فرح بشوفته:اهلن يااستاز ازيك والهي لك وحشه
خالد ابتسم له ومد يده يصافحه ويساله عن اخباره اخذ مفتاح الشقه وطلع فوق مايدري ليش جاي كأنه جاي يدور طيف منار لعل اللي صار كان حلم فتح الباب وشغل الانوار وقف في الصاله وهو يطالع المكاان وتمر عليه كل مواقفه وايامه مع البنات وربعه ومع منار غمض عيونه بحزن وقرب بهدوء لغرفتها فتح الباب ووقف كانت الغرفه فاضيه بعد ماطلع سعود كل شي حتى سريرها تامل الغرفه بحزن حس ان قلبه يعوره اتصلت الخدامه فيه تخبره ان تركي قام يبكي وهو ينادي على ماما انعصر قلبه بقوه صكر الباب وطلع من الشقه وهو مقرر يبيعها ويبيع كل الايام اللي صارت فيها ورجع للبيت ...
سعود رجع من صلاه الترويح وقف عند باب الجناح وهو متردد يفتحه اولا بعدها فتحه
ريم متسنده على السرير وراسها بالمخده دخل سعود وهو يطالعهاا مشتاق لها بس خايف من مشاعرها تجاهه الحين قرب وجلس وراها وهو ينادي بصوت هادي :ريوم
ريم غمضت عيونها بكذب انها نايمه ماتبي تشوفه
سعود عرف انها تمثل النوم مد يده على يدها :ريوم اسمعيني
ريم ساكته بدون ماتفتح عيونها
سعود:ريم لاتظنين اني لي علاقات مثل خالد لاوربي يشهد ومنار كنت اعاملها كذا لاني ارحمها مالها احد بهاالدنيا من اخليها له مابيني وبينها شي ولاحتى مع اي احد كنت اجي الشقه لاجل خالد وحتى كنت اناصحه واخر شي تهاوشت وياه علشان يرجع يصحح غلطته انتي الوحيده بحياتي منار حاولت اوقف معها لانها ضعيفه لاكن ماني قد المسؤليه حتى انتحرت انا تعبت كثير والحين ابي ارتاح ياريم
ريم حست ان صوته متغير فتحت عيونها وعدلت جلستها وهي تشوف دموعه ارتجفت بداخلها حست انه صادق بكل شي سكتت وهي تطالعه
بعدها نطقت :سعود ابي اشوف تركي
سعود مسح دمعته بسرعه وهو يمسك ريم اوعدك اخليك تشوفينه
ريم نزلت عينها
سعود:ريم انت مصدقه كل شي قلته
ريم هزت راسها بأي
سعود حس بالفرحه وماقدر يعبر عنهااا الاانه وقف مثل الصنم يطالع ريم حتى ابتسمت من شكله


في 15 رمضــآن ...الاحداث اللي صارت جاسم حس انه بدا يميل لديم اللي ماتركته ولايوم كان يفكر يقرب منها ويتزوجها لاكن حس في شي يرده قطع تفكيره اتصال ياسر اللي يخبره ان حمد وافق عليه وان ملكته راح تكون اليوم بساره جاسم ماقدر يفرح له يحس انه اناني وساره مازالت ملكه رغم انه انتهى كل شي تصنع الفرحه وبعدها صكر السماعه وهو مضغوط وحاس بالضيقه دخلت عليه ديم ببتسامتها اللي دوم ماتفارقها وكأنها تعطيه امل في الحياه بادلها البسمه جلست ديم وهي تسال عن اخباره
جاسم سكت وهو يطالعها وبعدها بهدوء :ديم ليش تعامليني كذا
ديم سكتت مو قادره تعبر عن مشاعرها مثل اول من كثر ماشافت الصد منه قطع عليها حيرتها جاسم:ديم تتزوجيني..؟
ديم انصدمت فتحت فمه وهي تطالعه
جاسم حس ان وجهها تغير نزل عينه على اللحاف : انتظر رايك ..؟

العشاء...
ريم تدخلت بموضوع ياسر وتكلمت مع ساره اللي كانت متردده وبعد ايام خطبها ياسر كان الكل موافق الا ام نواف لاكن في الاخير رضت
واليوم الملكه ...وزواجهم رابع العيد ...
ياسر باالمجلس ينتظر ســآره
نزلت ساره من الدرج وبجنبها ريم : الله ياليت ارجع لوراء ياساره واعيد ايام الملكه مع سعود
ساره ببتسامه: الاايام الزعل
ريم :ههههه فديته الحين مابينا زعل ولاهاالاشياء
ساره:يمه وصلت
ريم :بلااستهبال يالله العاشق الولهان ينتظرك
ساره ارتبكت تركتها ريم عند الباب:يله سعوودي جاي الحين .. وراحت وهي تضحك على شكل ساره
تشجعت ساره ودخلت على ياسر
ياسر جالس بوسط المجلس وقف وهو يشوف ساره تدخل ابتسم لها بحب
ساره عينها على الارض حس عليها انها مرتبكه جلست وجلس قريب منها وهو يتأمل بملامحها تغيرت كثير ساره رفعت عينها وارتبكت اكثر من نظرات ياسر قام ياسر وجلس جنبها :ساره
ساره ساكته
ياسر :واخيرا ياروحي تحقق حلمي فيك

في فــله ابو خالد........

تركي يركض ووراه سمر تلعب معه رفعته على الارض وهو يضحك :فديتك يارووح عمتك هههه خالد ولدك مرجوج زيك
خالد يبتسم وهو مرتاح ان تركي تعود عليه وعلى سمر ...:سمر ريم راح تجي ويا سعود بعد ربع ساعه خلي الخدامه تبدل ملابس تركي
سمر :ريم زوجه سعود
خالد:اي
بعد ربع سااعه وصل سعود دخل مع خالد اما ريم مع سمــر
ريــم :كيفك سمر
سمر تبتسم:الحمدالله بخير كنت متشوقه اقابلك
ريم تبتسم :تسلمين سكتت وهي تطالع المكان :وين تركي
سمر ببتسامه :دقايق اجيبه
ريم تطالع سمر حس بقهر كثير من اخوهاا تنهدت وهي تقول بخاطرها كل انسان يغلط ياريم قطع تفكيرها دخله تركي وقفت وهي تطالعه
ابتسم تركي ببرائه لها حست في شبه منار بلعت عبرتها وهي تضمه وتشم ريحه منااار فيه نزلت دموعها ارتبكت سمر وهي تسحب تركي خلاص حبيبي تعال نطلع
ريم :لاسمر تكفين خليه وياي احس بريحه منار فيه وربي نزلت دموعها اكثر وهي تضمه اكثر ...


فــي رابع عيــد ...جاسم وصل للسعوديه لفتره نقاهه من علاجه قرر يحضر زوااج ياسر ومعه ديم بعد ماخبر اهله انه تزوجهااا صحيح كانوا رافضين لاكن مايبون يقفون بوجهه هو كبير وفاهم كل شي
جاسم بحب:حبيبتي نرتاح في الفندق وبعدها نطلع لاهلي
ديم :اوكي حبيبي
جاسم سحب الشناط للسياره واتجهه للفندق
في بيت ام راشد
الكل مجتمع عهد وهديل وراشد وعماد وام راشد وسامي
عهد :خساره ياهديل كان نفسي ارقص بعرس ساره ولااجلس ابد
هديل وهي متغطيه عن سامي:لا علشان تموتين هدوولي
راشد:الارشوودي
عماد:بس انت وهي هذا عماااااد وبس
سامي :ههههههه
عهد حامل بالشهر الاول :هههه بس انت وهم ماراح اسميه عليكم
هديل مبوزه:ها ايش بتسمينها
عهد تغيظهاوهي تطالع سامي:سامي مااختاارههه
سامي بجنب عهد :شرايك نسميهاا هديل احس اني رحمتها
هديل بضيق:مالت عليك انت وياها
عهدوسامي :هههههههههه
عهد:لاانا من كنت صغيره احب اسم رغد راح اسميها رغد
هديل :وااااو احب هاالاسم بعد


الســآعه1 الليل ..في القاعه
الف الصلاه والسلام عليك ياحبيب الله محمد وابتدت الزغاريد خاصه من ريم اللي رجت الحضور هي وديم برقصهم وهبالهم وزغاريدهم اصر ياسر ينزف بجنب ساره وتكون اغنيه الزفه اهداء منه لها كانت الاضاءه طافيه والانوارمركزه على ساره وياسر بطريقه ابداعيه تقدمت ساره والخجل كاسي وجهها تمشي خطوه خطوه وياسر ماسك يدهاا والمصوره تلقط له الصور والاغنيه ماليه صداها باالمكان
ياقمر ارجوك تنشد هالقصيده في فرحها ياقمر احلى لحن
هذي ليله عمرها ليله سعيده والسعد بقلب الهنا قد سكن
فرحتي فيها انا فرحه اكيدا في فرحها حتى عيوني حكن
صكروا الانوار وامشي في دلال ياقمر يمشي على الاض بخجل
وردك بيدك تمنى هالجمال من جمالك غار هالورد وذبل
كل من شافك وشاف الورد قال عايشه ورده وللورده تحمل
ياسر وساره جمعهم الله بها الوصال دامه اله بدون بعد او ملل
وصل ياسر ووقف عند الحضور وهو يمسك ساره مع خصرها ويبتسم للمصوره لقطت اخر صوره بعدها جلس
وهو حااس بسعاده مايقدر يوصفها وشلون وحلمه اللي دوم يحلم به يشوفه جنبه الحين.. قربت ريم بفرحه تبارك لهم وترقص قدامهم بااستهبال
ياسر يضحك عليها وهو يمسك يد ساره بحناان ساره انحرجت من نظراته لاكن ماقدرت تنزل عيونها بدون ماتبادله الابتسامه
عهد وندى واقفين وهم متحمسين مع ريم ..ام ياسر تمسح دموعها وهي تبوس راس ياااسر

مرت الاياااام على ابطالنااااااااا حتى جااء هااليوم وهو بعد تسع شهـــوررر
ريم باالمستشفى الولاده وسعود عند الباب ينتظر الدكتوره بقلق طلعت الدكتووره تخبر انها بخير ان ريم ولدت الحمدالله على السلامه
سعود حس بفرحه الدنياا كلهاا بعد ماخبرتهااا انها جابت توأم بنت وولد وكلهم بخير كاان عنده خبر انها حامل بتوأم بعد سااعه دخل يتطمن عليهاا
قرب عندهاا وهو يبوسهااا ريم بتسامه
سعود :الحمدالله السلامه يارروحي
ريم : ربي يخليك حبيبي
دخلت الدكتوره ومعها الصغاار
سعود انجن عليهم :وربي عليهممم
ريم وسعود كان كل واحد مختار اسم..( ريم البنت )(وسعود الولد) بس اتفقوا مايخبر احد ايش اختار حتى تولد بالسلامه ريم شايله بنتها بحنان وهي ترفع عيونها لسعود:ها حبيبي ايش اخترت اسم الولد
سعود باستهبال:لاانتي اول قولي
ريم وهي تبوس خد بنتها وبحزن :راح اسميها منار
سعود انصدم :مناار
ريم وهي تطالع البنت :مناار وبس وانت ايش راح تسمي حبوبي الثاني
سعود سكت بعدها بهدوء :راح اسميه خالد على صديقي
ريم فتحت عيونها :خااالد؟؟
بعدها سكتوا وابتسموا بصوت عالي على الصدفه خالد ومناار ...

وبكذااا تكووون السعــآده تجمع ابطالنااا خالد و تركي بحياته يكفي عن سعاده الدنيااا كلهااا تسألون عن دلال هي مابعد مامرض رفضته ورفض ابوها اكثر .وياسر وساره وريم وسعود وعهد وسامي وجاسم وديم وام راشد برجعه عيالها وام ياسر بزواج عيالها ..وندى بيجي نصيبها ان شاءالله
ههه
النهـــآيه..
