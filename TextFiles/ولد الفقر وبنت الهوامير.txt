
نايف +نوره


عائلة نايف

يتيم ابوه وامه واخته توفوا بحادث وعايش مع جده وجدته

جده ابو محمد
وجدته

عائلة نوره
ابوها ابو فهد وامها ام فهودي ^_^ وعندها اخوان وخوات وجودهم زى عدمهم بالقصه ماغير
كومبارس ^_^

نوره دلوعه حيل وعائلتها هوامير وعايشين عيشة امراء بعكس عائلة نايف


بدايه

نايف رايح على سيارة جده المزرعه يشوف الهندى يبغى شي من السوق

يبربر مع راجو <<الهندى

وهو طالع من المزرعه تشوفه نوره من البلكونه

نوره تكلم بنت عمها : هذاك نايف
بنت عمها: مين نايف
نوره: هذا ولد العجوز الى جاتنى امس
بنت عمها: اهااا مستحيل هذيك امه
نوره :ايه هذي مو امه الحقيقيه بس امه توفت بحادث
ويرحون بسوالف طويله تعرفون البنات ياحبهم للحش :graaam (210):


بعد يومين جاء السواق لبيت نايف يقول بابا يقول اجى بيت
نايف فهم وش يقول وقال يالله بجيك اسبقنى وبجي وراك

ويشغل سيارته ويروح لجده ويعلمه انه رايح لجيرانهم


اول ماوقف عند القصر

متحمس الرجال يحسب العالم تبي منه فزعه ولا شي اول ماوقف

يسلم على ابو نوره
كيف الحال ومدري كيف متحمس الولد اول مره يكلم جيرانهم الهوامير :graaam (105):

قال له ابو نوره بعد ماسلم عليه

وقف عند الباب الثانى وخذ الاغراض الى عند الباب

نايف: ابشر

يحسب ان الاغراض عاديه او يعطيها احد

راح نايف يشوف الاغراض ولا الاغراض ملابس وفراش وكلها عفش قديم وكان فيه بزران يناظرون فيه وهو يشيلها مع السواق بعد ماخلص

جلس يفكر وين اوديها مسجد ولا البلديه ابتلش فيها
رجع لابو نوره ماقلت لي اعطيها مين

ابو نوره: خذها لبيتكم عطها ابوك وامك

نايف: ليش بكل براءه

ابو نوره: انت ودها لابوك وهو يعلمك


نايف : ولايهمك تامر على شى ثانى

ابو نوره: لا سلامتك


نايف طاير للبيت بالسياره بالاغراض ويفكر وش الاغراض ولمن وش سالفتها

جد نايف: وش هالاغراض يانايف

نايف: يعلمه بالسالفه كامله

جد نايف: اجل دخلها البيت الله يعطيهم العافيه

نايف: مستغرب وش السالفه قال هذولى الله رازقهم وعندهم خير واذا استغنوا عن شي يرسلونه لنا

نايف : طيب هذي اول مره اشوفهم
الجد: لاهم دائما كل سنه بس انت ماكنت تسوق اول السياره وماكنا نعلمك

نايف: عصب مره وتذكر البنات الصغار والبزران كيف نظراتهم له وهو يحمل الاغراض مع السواق

قال لجده برجعها مانبغاها

جده: وش ترجع صاحى انت

نايف: ايه برجعها والله ماتدخل البيت

وبعد شد وجذب ومعركه طويله باللسان انتصر نايف واستسلم الجد لانه شاف نايف مقهور والاغراض ماتسوى

راح نايف ووقف عند القصر ودق الباب

وطلع السواق وقال له يالله نزل يالهيس معى السواق قفلة معه توه محملها والحين ينزل هههههه

راح وعلم ابو نوره

ابو نوره: ليش تنزل الاغراض وش فيك

نايف: معليش طال عمرك مانبغى هالاغراض والله يعطيك العافيه

ابو نوره: اجل لاتنزلها خلها بالسياره وارمها بالبلديه مره وحده

نايف : يعنى ان اذا مانبغاها نرميها بالبلديه يقولها بطريقة استهزاء

ابو نوره: ايه وخل السواق يروح معك

نايف: لا بنزلها هنا واذا تبي ترميها في البلديه ارمها خل السواق يرميها

ابو نوره : ياولد وش فيك لاتنزلها

نايف: ثانى مره اذا تبي تعطى لاحد شي وصلها لبيته مو تخليه ياخذها من بيتك واذا رفضها ما تقول اجل خذها للبلديه

وينزل الاغراض ويروح معصب <<لا ويفحط بعد مسوى عصبي

نوره كانت تسمع هالكلام لانها كانت تبي السوق ومنصدمه من هالشاب ومن كلامه واسلوبه مع ابوها






ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ






طلعت نوره مع السواق واول ماركبت السياره تسأل السواق عن المشكله

السواق / هذا ولد خربان يشيل اغراض بعدين رجع

نوره/ دقيقة صمت معصبه وتفكر ليش تكلم هالولد على ابوها وفي نفس الوقت حست بنايف وقالت معاه حق

راحت ورجعت من السوق وجلست تشتري اغراض ثانيه


واول مارجعت قالت للسواق ود هذه الاغراض لبيت نايف وخذ هذي الورقه عطها نايف

كاتبه بالورقه

(لو سمحت على شانى خذ الاغراض هذي واعتبرها هديه على الاقل منى ومن ابوي>> تبغى تصلح غلطة ابوها

وجاء السواق وقبل مايعطيه الاغراض اعطاه الورقه

نايف/ يضحك وماعرف وش يقول اوكى نزل الاغراض


جلس يفكر هالعالم ليش نظرتهم للناس الفقيره نظرة اهانه مو نظرة رحمه ومساعده بطريقه محترمه

طلع بالليل مع خويه محمد وجلس يقول له السالفه كامله

محمد / تبي الصراحه انت شايف نفسك ياولد هذولي هوامير مايدرون عنك قال ايش قال عزة نفس

نايف/ طيب واذا هوامير حنا مو محتاجين لهم بيت وسياره ومزرعه والحمد لله

محمد /ههههه ولاتنسى الهندى الى بالمزرعه يبغى راتبه

نايف / ههههههههههههههه زود المسجل لااسطرك ^_^



لا تشتكـي مـن جـور الايـام للنـاس
وادفن همومك في ثرى الصمت كله


رجع نايف للبيت وجلس عند امه ((جدته ))

الجده / وش الاغراض الجديده من وين لك فلوس

نايف/ هذي هديه من واحد من الشباب

الجده / اهاا الله يعطيه العافيه بس منهو ؟ وليش كل هالاغراض؟

نايف / صديقي محمد وماادرى ماسألته بس انشاء الله نردها له

الجده /انشاء الله وتغير الموضوع

الحين دامك مخلص الدراسه ورى ماتدور لك وظيفه مع العالم

نايف/ وانا كل يوم وين اروح ماخليت عسكريه ولا خليت شركه مالقيت يمه وش اسوى

الجده / لاتخاف رزقك جايك جايك بس انت لاتجلس واللى الله كاتبه لك بصير

نايف / انشاء الله ودعواتك يمه

جلس نايف على هالوضع تقريبا اشهر وهو نوم المزرعه طلعه مع الشباب وتقديم على وظايف عن طريق اخوياه يعطيهم ملفه الى تغير لونه من كثر مايشيله معه

ماعنده حظ مره وكل ماتجى معاه مقابله ينجح فيها ويقولون بنتصل عليك ولافيه فايده

بعد فتره جاء يوم من الايام وكان فيه عزيمه عند ابو نوره بمناسبة تخرج ولدهم فهد من جامعه امريكيه

حضر نايف وجده مع انه ماكان يبي يحضر بس جده ظغط عليه وقال لزوم تحضر وتعذر جده بالنظر لان النظر عنده ضعيف

المهم حضر نايف وجده وكانت اشكالهم غلط من ناحية الملابس بين الهوامير لدرجه ان نايف تمنى انه ماحضر والمشكله نظرات العالم له

وجلس يقول بخاطره كلها من جدي بس توووووبه

وجات السواليف وكل واحد يسال الثانى وش وظيفتك وكم راتبك وكل هالسواليف ونايف ساكت

وشوى ويسمع انواع السفريات للخارج

وشوى ويسمع سواليف من شباب على قده ويقول بقلبه سبحان الله رزق الاهبل دبل المشكله ماحد عطاه وجهه ^_^


مرت 3 ساعات كانها سنه ماصدق على الله يطلع من عندهم لان جده طيب وعلى نياته ونايف حساس مرررررره

وجالس يقارن بين وضعه وبين وضع هالعالم الى حضر عندهم

وصل جده البيت وكلم خويه احمد ومحمد

وراح وقابلهم ماصدق على الله يشوفهم يطلع الى بقلبه

احمد / ياخوى انت وابوك (جدك) ماعندكم غير هالعايله

نايف/ وش عرفنى اسال جدي الله يسامحه ههههههههه

محمد / تصدق لو تتعرف على واحد منهم صدقنى ان تتغير حياتك 180 درجه

نايف / والله انت مسكين يابوي هذولي ناس غير عالم متحضره طبعهم غير غير عنا بكل شي

محمد / طيب انت جرب احتك فيهم

نايف / لا والله لو ماباقي الا هم مارحت لهم تدري وش نظرتهم لنا

محمد / ؟؟

نايف / نظرة استحقار صفر على الشمال

محمد / لا مستحيل كلهم نظرتهم بهذي الطريقه

نايف / ليتك سمعت سواليفهم ياخوى متكبرين

محمد / ايه بس مستحيل كلهم بنفس التفكير

احمد / بطريقة لكاعه ,ويغير الموضوع طيب ياولد ماعندهم بنات العاده بنات الهوامير ملكعات ورايحين فيها

نايف / دقيقة صمت وتذكر نوره ورسالتها

لا وين بنات وش عرفنى عنهم


محمد /يغير السالفه وش رايكم نطلع الثمامه

ويشتغل المسجل وتجى اغنيه رومنسيه خلت نايف يفكر بكلام احمد ؟؟





ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ








راحوا الشباب الثمامه وجلسه وسوالف وضحك

محمد /اقول شباب من الى يفكر بالزواج منكم

احمد ونايف /هههههههههههههههه

نايف / وش هالشطحه وش عندك

احمد/ اكيد شاف شي

محمد / يضحك ايه والله شوف قدامك يالبى الرومنسيه

نايف/ يابوى هذولاء فاهمين الرومنسيه غلط

احمد / احلف هههههههههههه

نايف / اسكت انت وجهك انت اخر واحد يتكلم في الرومنسيه

احمد / هههههههههه ارحمنا يارومنس زمانك انا صح وجهى مايحمس بس رومنسي ^_^

نايف/ انا غاسل يدي منك من يوم شفت سيارتك كانها سيارة فلبينى مافيه لصقه الا ومجمعها في سيارتك

محمد/ههههههههههههههههه لا والله يانايف احمد رومنسي اسالنى انا

((راحوا في سواليف مالها نهايه ))

المهم ان نايف بدا يفكر بالزواج واشياء ثانيه لانه من اول كان مطنش شي اسمه انثى ومايفكر مجرد تفكير فيهم هذا غير انه حياوي مره

رجع نايف البيت وجلس يفكر في المستقبل المجهول ونام بعد تفكير عميق

مرة سنه وكم شهر وهو باقي على وضعه يعنى وصل عمره 22 سنه وزياده وهو باقي شغل بالمزرعه ويسال
و يدور وظيفه

الى ان جاء يوم ووقف معه الحظ ودق عليه مندوب شركه مصري

مندوب الشركه/ سلام عليكم

نايف/هلا وعليكم السلام

المندوب/الاخ نايف الفلانى

نايف/ايه امر

المندوب/ معاك شركة .......... ولقينا لك وظيفة براتب 3500 وش رايك

نايف/ موافق يلعن ابو الهم وين مكانكم بالضبط لي فتره من يوم قدمت عليكم

(((انتهت المكالمه بالوصف والتحديد وتوضيح متى الدوام ))

نايف من الفرحه ماخلى احد الا وعلمه

راح وعلم جده وجدته

الجده /الف مبروك وعقبال انشاء الله مانشوف لك بنت الحلال

نايف/ ههههههههههه اصبري يرحم والديك تونى مابعد شفت الشركه

الجد/ الف مبروك وتكفى ياوليدى اقضبها بيدك وسنونك

نايف/ ولايهمك ودعواتكم

دق نايف على محمد يبي يقابله بالسياره

محمد / لا انا بمرك انت وسيارتك الى مافيها مكيف

نايف/ اوكى بنتظرك ياابو رنج مسوى معك رنج الحين

محمد/ اوكى بس ليش ماتطلع من المزرعه وتوقف السياره برى

نايف/ ياليل اوكى بوقف قدام عند الدخله حقت البيت

محمد/ اوكى مع السلامه

نايف طلع ووقف بالسياره عند المكان الى قاله لمحمد وهذا المكان قريب من فلة نوره

جاء محمد وطلع مع نايف وراحوا السوق ياخذون اغراض ويوم جات الساعه 10 بالليل رجعو البيت

محمد/ يعنى بكره عندك دوام

نايف/ ايه

محمد/ يالله بالتوفيق

نايف / مع السلامه

نزل بعد ماراح محمد شاف ورقه على باب السياره في الممسك (المقبض) حق الباب ورقم جوال وبالورقه كلام ((ممكن نتعرف ))

نايف / وقف وجلس يناظر يمين يسار مالقى احد استغرب وجلس يفكر

يناظر يمين فلة ابو نوره الهامور وقال مستحيل
يناظر يسار يشوف بيوت فخامه بس يقول مو معقوله

وبالاخير قال لايكون مقلب ولا شي ماعلينا رمى الرقم بالدرج السياره ماعنده اصلن رصيد ^_^

وراح البيت ونام ماعنده وقت للتفكير عنده دوام

وجاء من بكره ورجع التفكير الرقم


وشوى يقول انا وش لي بهالطريق وكان يبغى يقطع الورقه بس قال

انا ليش تفكيري كله اكس يمكن احد يبغانى بشي

واخيرا دق الرقم

نايف/الو

نوره/ اهلين من معاي

نايف / لحضه خليك معى ويناظر بالرقم ويتاكد

ماادري شفت رقمك بالسياره

نوره / بالسياره!!!!!!!!! اي سياره <<يعننها ماتدرى

نايف/ اسف الظاهر غلطان

نوره / ايه غلطان ولاعاد تدق ناس ماتستحى من جد

نايف / اوكى اسف يابنت الحلال وقفل

نايف اعوذ بالله الظاهر ان الى حاط الرقم قليل ادب ويبغانى استهبل على العالم وراح تفكيره لمحمد معقوله مقلب

وتذكر ان محمد مانزل من السياره وقطع الورقه ونسى السالفه

المهم نوره متعمده بكلامها على شان تبعد تفكيره عنها وتخليه يفكر بكل شي ويتوقع اي شي

بعد اسبوعين ارسلت رساله على جوال نايف يعننها غلطانه من رقم ثانى

الرساله//الله يسامحك ياساره دنيا واخره يعنى عشانى يتيمه واعتبرك مثل اختى تزعلينى على شان وحده ماتستاهل


نايف/ قرى الرساله مره ومرتين وثلاث وجلس يفكر الحمد لله ان فيه عالم مثلي وبنفس الوقت رحمها لانه ولد وهى بنت بس ماعرف وش يسوى

رد عليها برساله

الظاهر انك غلطانه هذا مو جوال ساره والله يكون بعونك

نوره / حست انه تعاطف معها

وارسلت رساله ثانيه

الرساله// مشكوره الله لايرده اليوم الى عرفته فيك من جد مشكوره

نايف /ههههههه ياليل وش السالفه دق عليها ماردت

رجع يدق ماردت وكرر ماردت

رجع يرسل رساله

الرساله/ يابنت والله انك غلطانه هذا جوالى ولا عندى خووات ولا اعرف احد اسمها ساره


نوره/ ترسل/ اسفه ولا تدق ثانى مره وسامحنى

نايف/ الفضول عنده 100% ويبي يعرف السالفه وفي نفس الوقت يبغى يساعدها <<<مصدق المفهي

ارسل رساله// ممكن اعرف السالفه يمكن اقدر اساعدك





ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ






واللى خلق دنيا غنيه بالاوهام ****مانساك لين الناس تعلن وفاتي






ارسل نايف رساله / ممكن اعرف السالفه يمكن اقدر اساعدك

نوره بهذا اللحضه ارتاحت وعرفت ان الولد تعاطف معها

ردت عليه
الرساله// اوكى بعلمك بكل شي بس بشرط توعدنى ماتدق على جوالي ولاترسل الا اذا ارسلت لك

نايف قرى الرساله وع طول رد

الرساله/ اوكي ولايهمك تفضلي ووعد رجال اكون قد كلمتي

نوره ترد

الرساله// اوكى وانشاء الله تكون قد الثقه بس اول قبل اقول لك ممكن اعرف انت منو ومن وين وكم عمرك

((هى تعرف شكله وعمره وكل شي عنه بس تبغى تشتت تفكيره وتبغى تشوف هو صادق ولا نصاب))

نايف// قرى الرساله ورد بسرعه
اسمى نايف وعمري 22 وساكن بالرياض واذا تبي شي ثانى بعلمك بس اهم شي اعرف السالفه)

نايف شال التفكير على انها من بنات جيرانهم ونسى من سالفة الرقم مرره

نوره: تقرا الرساله وتضحك وتقول والله شكله طيب حتى الكذب مايعرفه

الحين ارتاحت نوره

وردت
برساله // هلا فيك اخوى نايف والعمر كله انا اسمي ندى وعمري 18 ساكنه بتبوك
انا بعلمك بقصتى باختصار بس بذمتك من وين لك رقمي ؟؟؟
انا ساكنه عند جدتى وامى الله يرحمها وابوى متزوج وساكن بمدينه ثانيه وادرس بثالث ثنوى
وكانت عندى صديقه اغليها واحبها وصداقتى فيها من المتوسط وتعرفت على وحده اسمها العنود مااحبها ودائما تمشي معها لدرجه انى كرهت المدرسه ليش تسوى كذا ساره
تدري انى غايبه من المدرسه يومين .

نايف: قرا الرساله مره ومرتين وثلاث وتاثر وحس في البنت

رد عليها// اهاا عاشت الاسامي والعمر كله يارب بالنسبه لسؤالك عن الرقم هذا له سالفه وكتب السالفه وبالنهايه ماادري والله الظاهر الى كتب الرقم غلط برقم بس ماعلينا

طيب يعنى ساره صديقتك تدري انك ماتحبين العنود ولا كيف ؟؟

وبعدين ليش ماتقولى لساره انا مااحب العنود واختاري انا ولاهي؟؟

نوره :تقرا الرساله وتضحك تقول الحين كيف اغير الموضوع ياليل ابو لمبه

ترد
(يسلمو وكلك ذوق يانايف افهمنى انا علمتها عن العنود اكثر من مره ومافيه فايده دائما تحرجني لما تمشي معها
استغفر الله مادرى ليش مااحبها )

وترجع ترسل رساله ثانيه
(اوكى نايف انسى الموضوع تكفى طفشانه نكمل بعدين انت تدرس ولا موضف) <<هى تبغى تعرف وش مسوى من زمان

نايف : قرى الرساله ونسى سالفة ساره <<على نياته ^_^
رد
(ايه موظف تونى توظفت في شركه لي فتره وانا مقدم على اغلب الدوائر الحكوميه والشركات وتونى توظفت )

ارسلها وجلس شوى وجاء في باله بيت شعر

ارسل لها رساله ثانيه

الرساله// نصيحه خليك عزيزة نفس ومصيرها ترجع لك ساره اذا كانت اصيله وكتب
نفسي عزيزه ومن جفانى جفيته*** حتى ولو يصعب على القلب فرقاه

نوره : تقرا انه توظف وارتاحت مره ولما جات الرساله الثانيه وجلست تقرا تاكدت انه عزيز نفس وتذكرة سالفة نايف مع ابوها

ارسلت رساله//
ليس الاعجاز ان تصنع الف صديق في السنة ولكن الاعجاز ان تصنع صديق لالف سنة

قراها نايف
ورد

من فاز بحب صادق ملك كنوز الدنيا ومن فاز بصديق مثلك ملك كنوز الجنة


بعدها ارسل نايف رساله ثانيه

(يالله عن اذنك وراي دوام والله يحفظك)


نوره:
ترد ( تصبح على الف خير وانتبه على نفسك باي)


نايف راح يبي يرقد يتقلب يمين يسار وجالس يفكر ويقول

يالبيه الحين تعرفت على وحده استانس معها وافضفض لها وشوى ويقول

مسكينه شكلها طيبه مره الله يكون بعونها عند جدتها كيف بيكون مستقبلها ومين اللي يصرف عليهم

وراح فيها ولا شاف الا الساعه 4 واخيرا نام

وصحى الصباح وشاف رساله من نوره

((تصدق وربي ارتحت لك بس تكفى خلك على الوعد الى قلت لك))

رد نايف

(ولايهمك يالله انا رايح الدوام)


وصارت العلاقه بينهم كلها رسايل برسايل فقط

رسائل سواليف ونكت واستهبال ويخشون بموضوع ويطلعون بموضوع

الى ان دامت علاقتهم 6 اشهر وهم على الرسايل

الى ان جاءت المفاجئه !!!!!





ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ






نوره: الو

نايف : مرحبا

نوره: كيفك عاش من سمع صوتك

نايف : دقيقة صمت
تمام كيفك عاشت ايامك >>غصب قالها

نوره : اوكى نايف حبيت اسمع صوتك نكمل السواليف بالرسايل

نايف: خليك معى شوى <<اول مره يسمع صوت بنت

نوره : اوكى

راحت السواليف بسرعه كلها سواليف عاديه بس كانت روعه والاجمل من السواليف ان كل طرف ينظر للطرف الثانى بنظرف شفقه واخوه وهذا اللى كان مخلى كل طرف يهتم بالثاني

جاء الليل
وارسل نايف رساله

نوره سبق وكلمتى شباب او احد كلمك ؟؟

سؤاله كان عفوي وكان مستغرب من اسلوبها

نوره ترد

والله العظيم انك اول واحد اكلمه ولعلمك انا الوحيده في العائله وبين صديقاتى كلهم اللى تراسل وتكلم ومعك بس وربي

نايف: ارتاح وفي نفس الوقت يأنبه ضميره

ارسل رساله
طيب يانوره ماابي اخربك واحمل نفسي ذنوب واحمل ذنب حنا في غنى عنها ايش رايك نقطع بعض

نوره : ترد برساله

ادرى والله انه طريق حرام واوعدك نتوب بس خلك معى هالفتره بس تكفى

نايف محتار يخليها لانه يخاف من الله وفي نفس الوقت لقى انسانه يستانس معها ويعاملها كانها اخته فجلس يضبط لنفسه ^_^ ويقول دامنا مانتكلم بالحرام ولانسوى شي غلط عادى

نايف:اوكى ولايهمك

استمرت علاقتهم سنه زياده اجمل مافي علاقتهم ان مافيه احد يدرى عن علاقته بنوره حتى اقرب الناس له محمد واحمد ونوره نفس الكلام

فكانت علاقتهم خااصه جدا معا انها كانت يوميا رسائل وفي الاسبوع مكالمه فقط

وسواليفهم دائما لاتتعدى الخطوط الحمراء مثل سواليف الاخ مع اخته


اخيرا قرر نايف يدخل مع اكبر باب للخطوط الحمراء وارسل رساله لنوره

الرساله: مساء الورد نوره ابي اخطبك وايش رايك

نوره : دقيقة صمت واستغراب وتحولت العلاقه من دلع الى جد علما انها كانت تحبه جدا

ترد عليه : اهلين يانايف بكلمك

نايف : اوكى

ويدق عليها نايف بسرعه

نايف : سلام

نوره وعليكم السلام

نايف: وشفيك ليش سؤالي فيه شي

نوره : تسكت شوى وترد يانايف وربي انى اموت فيك واعزك واقدرك واتمناك اليوم قبل بكره بس ماتوقع اهلى يوافقون مستحيل مره

نايف: وانا بعد شعور متبادل وربي طيب بجرب واشوف ماتقولين اول انك يتيمه وماعندك احد

نوره: مستحيل يعنى مستحيل وتقفل الجوال

نايف: الو الو استغرب وجلس يفكر يعنى الشغله ماغير طقطقه يانوره

نوره قفلت الجوال وجلست تبكي فتحت على نفسها الف باب هى في غنى عنها وجالسه تفكر اولا اسوى شي حرام ثانيا حبيت واحد مو من مستوانا ثالثا علقته فينى وهو مو ناقص هموم يكفيه انه يتيم

جلست الليل كله تبكي الين وصلتها رساله من نايف

الرساله : الله يسامحك يانوره وانسي اللى صار واللى بينى وبينك انتهى

نوره : ترد بسرعه برساله

يانايف لاتخلينى تكفى ووعد اعلمك بكل شي

نايف رجع يدق ولاترد يبي يعرف وش كل شي الفضول عنده شغال وبعد محاولات فاشله

نام وكانت اخس نومه عرفها في حياته

المشكله ان الحب نساه هم وضعه ونساه حياته كلها واصبح الحب اكبر هم ومصدر السعاده والحزن له

اغليه واظن قلبه حيل يغلينى ==ومن حب باقول كان الله في عونه

انقطع من نوره تقريبا اسبوع كانت كانها سنه كان متعمد مايرسل ولايدق وهى نفس الوضع مادقت ولا ارسلت

بعد اسبوع ارسلت رساله طويله تعلمه بكل شي اسمها وعنوانها وانها اللى حطت الرقم بالسياره يعنى من طقطق الى السلام عليكم وفي نهاية الرساله تقول عرفت الحين ليش قلت مستحيل ؟

قرى الرساله نايف مره ومرتين وثلاث

وارسل لها رساله : اوكى عرفتك وعرفتينى اوكى تحبينى ولا لا ولو وافق ابوك توفقي ولا لا

تقرا الرساله نوره وتقولى بقلبها مستحيل يوافق ابوي

وارسلت رساله: وربي احبك واتمناك زوجى يانايف ولي الشرف وانا موافقه بس ابوى مستحيل يوافق واخوانى والاهل كلهم

عرف نايف السبب واهم سبب الوضع المادى مافيه 1% مقارنه بينهم اما من ناحية النسب فكان نسبهم يشرف

ارسل رساله لنوره: اوكى انسي الموضوع انا طالع الحين

طلع نايف وجلس يفكر وش الحل وش يسوى يقطع العلاقه مستحيل يخطب البنت مستحيل يكمل معها زيادة الطين بله والمشكله مايقدر يشكى لاحد

اخيرا قرر يرسل جدته تشوف نوره وتجس النبض وعلم جدته قال لها يمه ابي اخطب بنتهم نوره

الجده : ياوليدي ماتنفع لك عاداتهم وتقاليدهم غير عنا وش تبي فيهم

نايف : يمه انتى شوفيها واجلسي معهم وماعليك

الجده : تونى عندهم قبل اسبوع اعرفهم زين وبنتهم دلوعه حيل بلبسها وكلامها ماتنفع لك مره

نايف : استغرب كيف تعامل نوره معه وبين طبعها مع اهلها واللى يعرفها وقال لامه اوكى تكفين روحى لهم بكره وشوفيها ثانى مره يمكن تغيرت

الجده : ههههههه تغيرت في اسبوع ولايهمك انا رايحه لهم هاليومين وارد لك خبر

نايف: عسانى مانحرم منك يمه ويبوسها على راسها ويطلع

ويشوف جده برى ويلمح له ونفس الكلام يقول جده هذولا ناس لهم عادات وطبايع وتقاليد ماشين عليها غير عنا وتلقى الصغار والكبار نفس بعض ابعد عنهم والواحد يناظر على قده

نايف : يبوس راس جده ويطلع المزرعه

واخذ عهد على نفسه يسوى المستحيل ومايفقد الامل مهما كانت الصعوبات

وتجيه رساله من نوره

وينك يانايف اخبارك وعلومك

نايف يقرى الرساله ويضحك

ويرد : اهلين يانوره انا تمام الله يسلمك وربي انك على البال وين مااروح

نوره: ياليت يانايف نرجع مثل اول وتبعد فكرة الزواج تكفى عشانى

نايف: من عيونى بس انا اخذت على نفسي عهد اسوى اللى اقدر عليه

نوره : اوكى بس خلنا نسولف وابعد فكرة الزواج

نايف : اوكى

ورجع الوضع طبيعي نفس اول ومر اسبوع شهر شهرين وفي الاخير





ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ









وبالاخير قرر نايف يخطبها

وكلم ابوه (جده) جده كان غاسل يده منهم بس مايبي يخليها بخاطر نايف وقال ولايهمك اليوم نروح لهم ونشوف

راحوا بعد صلاة العشاء وكانت النتيجه متوقعه بالرفض جمله وتفصيل حتى مافيه كلمة نفكر ونرد لكم خبر او مجرد تفكير بنفس الوقت

خرج نايف وهو مكسور الخاطر وجده يقول انا قايلك بس ماسمعت كلامى احرجت نفسك على الفاضي

نايف تذكر المثل اللى يقول من اجل تكرم مدينه ومافقد الامل

كلم نوره وعلمها واستغرب ان ابوها حتى ماعلمهم ولا قال لهم شي قال بحاول ثانى مره وثالث مره

نوره كانت تدرى ان ابوها ماكان وافق وفي نفس الوقت ماتبي نايف يتركها لانها تحبه

دارت الايام وراح نايف لابو نوره القصر ودار بينهم هالكلام كان خايف ومرتبك في البدايه

نايف: كيف حالك يبو فهد (ابو نوره)

ابو نوره: تمام اخبارك واخبار ابوك

نايف : الله يسلمك حنا بخير والامور تمام <<مسوى اخلاق

ابو نوره : وش مسوى عساك مرتاح ماشوفك تجى مع ابوك

نايف : ابشرك طيب و متوظف بشركه وبالنسبه للجيات مع ابوى ماعندى فرصه وتعرف شغل الشركات

ودارت بينهم سواليف ابو نوره شاف اسلوب نايف وشاف الرزانه وعقليته مو مثل الشباب اللى بعمره واعجب فيه

وبعدها فتح الموضوع نايف

وقال انا جيتك اول مره ومعاي ابوى وخطبنا بنتك ورفضت والحين جيتك وابي اخطب بنتك

اذا كان فيه سبب غير الفلوس معاك حق واذا مافيه .. ابو نوره قطع كلامه وقال : يانايف افهم الزواج عندنا له تقاليد وشروط وله عواقب كثيره ماتعرفها وبنتى ماراح تتحمل عيشتكم وبكسب فيها ذنب
روح واخطب اي بنت وانا اتكفل بزواجك كامل

قال نايف: يبو نوره الفلوس تروح وتجى والفلوس ماتغير الا اللئام وانت كريم وانشاء الله ماغيرتك الفلوس <<يسلك له

ابو نوره : انت وش تبي بنسبنا لاتعرفنا ولا تعرف عاداتنا وطبايعنا وعيشتنا

نايف: وانا وش ابي فيها اللى ابيه بنتكم تعيش معنا معززه مكرمه وانت خذ رايها لاتقطع نصيبها على شان عادات وتقاليد ماامر فيها الاسلام

ابو نوره :انشاء الله خير برد لك خبر خلال اسبوع

وطلع نايف من عنده مستانس على الاقل فيه تجاوب معه وهو طالع من الباب سمع صوت يناديه ومو متاكد من الصوت بس مالتفت لايمين ولايسار

بعدها جاته رساله من نوره :ليش ماوقفت كنت ابي اشوفك

نايف : يقرها ويضحك ::ويرد عليها:: انتى فاضيه من جد

نوره : طيب وش صار معك

نايف: الامور تمام وابوك تجاوب معى وقال بيرد لي خبر تكفين يانوره حاولى تكونى قريبه من ابوك لاتخليه يفكر ويقرر لحاله

نوره: من عيونى والله يكتب اللى فيه خير انتبه على نفسك

نوره استانست مره وماتدرى وش تسوى وتدعى ان الله يتمم على خير

في العصر كانت عائلة نوره جالسين كلهم فتح الموضوع ابو نوره وقال لهم السالفه وش رايكم

الام قالت : وين نودى وجيهنا من الناس وش بيقولون الناس

فهد: يبه اقصر الموضوع وخل الولد يشوف له ناس على قدهم

نوره تسمع كلام اهلها وتبكي بدون شعور وتروح غرفتها

ابوها يناديها نوره تعالي

ويقول خلونى انا ونوره اطلعوا

ويسأل نوره : وشفيك يابنتى وش اللى مزعلك

نوره : يبه الولد امه كلمتنى اكثر من مره وتمدحه والولد فيه دين وطيب وكل شي فيه

ابوها : وانتى وش عرفك

نوره: شوف امه وبتحكم عليه مافيه اطيب منها واخلاقها عاليه ومحترمه ودائما تمدحه

ابو نوره : طيب يابنتى هذولا غير عنا بكل شي شوفي حالتهم وماراح تصبرين معه شهر

نوره: يبه وشفيها حالتهم ساترين انفسهم وعايشين حالهم حالنا عمرك سمعت عنهم شي غير الفقر اللى هم فيه وفقرهم مو مثل اول

ابو نوره : خلينى اسال عنه ويصير خير

نوره : اوكى بس وانت تسال عنه شوف فيه احد من الجماعه مثله

ابو نوره : يبتسم لانه يعرف شباب اللى بعمره ومن جماعته داجين واخر همهم الزواج وتحمل المسؤوليه


بعد فتره وبعد ماسال عنه ابو نوره كانت النتائج طيبه طلع الولد راعي صلاه وعاقل ومواظب على دوامه وسمعته طيبه

وفي الاخير وافق بس بشروط

نوره : من الفرحه ارسلت لنايف تقريبا 50 رساله كلها احبك للابد

ونايف سمع الخبر وكأنه مثل الحلم بغى يغمى عليه من الفرحه بس ماقالت له الشروط لان الشروط كانت من امها

والشروط يسكنها في بيت غير بيتهم وثانى شرط يكون حفل الزواج بقاعه كبيره والمهر 100الف غالي والذهب يعنى شروط صعبه

سمع الشروط نايف وقال جمله المعوفه من اجل عين تكرم مدينه

اتصل عليه ابو نوره وخلاه يجى ومعاه ابوه وعلمه بالشروط ووافق نايف وجده كان اكثر المتفائلين رغم وضعهم المادي السيئ

طلع نايف وقال لجده لاتشيل هم يبه ماتضيق الا وتفرج

قال جده :اكيد وانا ابوك والله يكون بعونك

مر تقريبا شهر كان من اجمل ايام العمر لنايف ونوره يكفيهم ان حبهم اصبح شريف وغايته الزواج فكان هالشي مصدر تفائل وسعاده لاتوصف

وبعد هالشهر جاء اتصال مفاجئ واتصال جاء بوقته

اتصال من القاعده الجويه بقبول نايف فيها

ابتسم الحظ لنايف وماخلا احد الا وعلمه من الفرحه رواتبها عاليه ويقدر يرتب اموره كامله

تقدم وطابق اوراقه وتوضف وبعد شهرين سحب قرض مبلغ 100 الف

وراح لابوه(لجده) وقال نبي نخطب نوره ونسوى الملكه

وبالفعل راح ومعه ابوه وخطب نوره وانتهت وحددو الملكه وكانت الامور على احسن حال

وظيفة نايف كانت الدافع المعنوى تخليه يتكلم معهم وهو رافع راسه

بعدها بدا نايف يبنى بيت في المزرعه كبير لهم

ورجعت الامور بعد الخطوبه للعاده القديمه رسايل وسواليف مع نوره كانت متعة الرسايل و المكالمات حاليا احلى بكثير من قبل لدرجة ان السواليف تغيرت للمستقبل

كان حبهم طاهر وسامى بعيد عن المصالح وعن التجاوزات في المحضور وبحكم الاختلافات بينهم في التربيه الا ان صفاتهم الاساسيه كانت مستركه



بعد فتره تقريبا شهرين تم تحديد افراد من القاعده الجويه للعمل في الشرقيه وكان نايف من من اللى طلع اسمه يروح الشرقيه

بس قبل يروح علم نوره يبي يستعجل على الملكه وكلم ابوه وامه تكلمهم يحددون يوم ملكه وصارت الامور تمام تم تقديم الملكه وحجز القاعه وتم ترتيب الامور بسرعه

وكانت الملكه في قاعة افراح كانه زواج نايف كان يبغاها مختصره بس اهل نوره رفضوا وقالوا عاداتنا كذا لازم نسوى كذا

كلم نايف وابوه قرايبهم واصحابه وعلمهم

واهل نوره بكل تاكيد كلموا قرايبهم الهوامير خصوصا ان ابو نوره كان له منصب وكلهم يحبونهم ^_^ هذا من غير فلوسه ومكانته الاجتماعيه

المهم صارت الملكه في اليوم المحدد
نايف ماكان يهتم بجماعه نورة ويجاملهم حتى اخوها فهد في الملكه اسلوبهم وسواليفهم ماكانت تعجب نايف مهما وصل من مواصيل يبقى الفرق بينهم كبير

المهم انها انتهت مراسيم الملكه بنجاح من جهة نايف ونوره ومافيه اسعد منهم على وجه الارض

بس نايف ماكان يدري ان جماعة نوره كانوا متضايقين مره لدرجه ان بعضهم يقول

شكل هالولد سحر ابو فهد والبعض يقول هذا الزواج مارتحت له وحاس فيه شي واللى يقول لو لاحضتوا كيف ابو فهد مستحى مره وكان كلامهم كله حش بحش وكله اوهام وحسد

ومع تجمعهم والقال والقيل نادوا فهد وجلسوا يعبون راسه انت ليش توافق وهذا شكله سوى شي في ابوك ومن هالكلام لدرجة ان فهد صار معهم

وكلموا ابو فهد وقالوا له خل الولد يفسخ الملكه حرام عليك لاتظلم بنتك

البنت صغيره وماتعرف مصلحتها وانت المسؤول وكل هالكلام ونايف ونوره مايدرون عن شي



حتى بعضهم من الحسد والتكبر راح يشوف بيت نايف وكيف عيشتهم ويبغى يسأل عنهم وجلس يضبط اي شي سلبي على شان يقوله لابو فهد بس مالقى شي غير الفقر اللى كان واضح في مزرعتهم وبيتهم

وفيه بعد شخص كان يبغى يتزوج نوره وكان موظف ومستواه فوق الممتاز وكان ابو هالولد يقول رجع لهم فلوسهم وهذا ولدى جاهز لاتحرج نفسك ولاتهدم مكانتك يبو فهد

كان الضغط على ابو فهد من الرجال والحريم بس اللى كان يمنعه لما يشوف نوره مبسوطه يقول اكسر خاطرها على شان اجاملهم فكان هالشي حاجز وماوضحه لهم





ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ



نايف سافر الشرقيه وكان ينزل الرياض في الاسبوعين 4 ايام وكل مانزل تقوله نوره يجي بيتهم بس يرفض لانه كان يستحى ومو متعود فكانت علاقته بنوره جوال وهدايا من بعيد وكان في نفس الوقت يبنى البيت

والشي الاخر كان اذا نزل الرياض يطلع جده وجدته يمشيهم ويوصلهم قرايبهم فكان يقضي الاجازه مع الاهل حتى محمد واحمد اصدقاء الطفوله كان تواصله معهم جوال او نادرا يشوفهم

نايف كان يسابق الوقت وكان يفكر اذا ضبط وضعه المادى وتزوج يجيب نوره معاه في الشرقيه لانه سبق وكلم جده ورفض جده قال مستحيل نطلع من الرياض

استمر نايف بوظيفته راح من الوقت الى حد الان تقريبا 8 اشهر ونايف باقي مايدري هو يكمل البيت او يسدد القرض او يساعد اهله او مصاريف له كانت علية مسؤولايات هى السبب في تاخير زواجه

الى ان جاء يوم وسمعت نوره بعض الكلام من الخدامه ان امها تكلمت مع ابوها يحاولون يدورون طريقه وتاكدت نوره لان امها دائما تسالها نايف وش سوى وزى كذا كانت تسأل عنه وكأنها مهتمه

وكلمت نوره نايف

نوره: سلام يانايف

نايف: وعليكم السلام ياهلا والله غريبه داقه اخر الليل

نوره: ابد عندى اختبار وقلت اسمع صوتك اخبارك وعلومك

نايف: تمام الله يسلمك اخبارك انتى ......نوره : طيبه

ويخش نايف بخشاته الخنفشاريه

نايف : اقول نونو وش هالرسايل انتى وفيسك ترينى حفظت غرفتك هههههههههه

نوره : ههههههههههههههههه باقي البيت كله بكره <<كانت تحب التصوير مره

وبعد سواليف وضحك نوره تبي تخش بالموضوع بس مالقت فرصه الا لما قال نايف

الشهر الجاي الزواج تجهزى كان يمزح

قالت نوره : تكفى بسرعه

نايف : استغرب وين نوره الحياويه قال ليش فيه شي

نوره : لا بس تكفى ترانى سمعت كلام بس مو متأكده

وتعلم نايف بالسالفه

نايف سكت وقال انشاء الله اسوى اللى اقدر عليه لاتشيلي هم

نوره : اترك البيت مو مشكله والمهر اقدر اساعدك فيه

نايف : يانوره الشغله مو المهر بس الحين ورانا قاعدة افراح وذهب وهدايا وشهر العسل والتزامات ثانيه يعنى يبغالنا اقل شي 200 الف ولا معاي الحين الا 70 الف انشاء الله ماتنتهى السنه هذي الا وانا مرتب كل شي

فليها لبى روحك ولاتشيلي هم

ويغير الموضوع ويسألها عن الاختبارات وسواليف وقفل نايف وقبل ينام

جلس يفكر ويقول يلعن ابو الحب كيف ينسيك همومك كلها ويشغل بالك فكر ياخذ قرض ثانى ويستعجل بس خاف يبنى حياته كلها ديون بديون بعدها نام بعد تفكير طويل

ولما جاء الصباح كلم خويه وقال خويه ياشيخ خذ قرض ثانى كلنا عايشين على القروض ويمديك تسددهم على هونك

وبالفعل انطلق نايف بعد الدوام وطلب قرض ثانى ووافق البنك واخذ اجازه وراح الرياض ولما نزل الرياض وصل الخبر لابو نوره وماعرف كيف ياخر الزواج

كلم شخص يكلم المدير بالقاعده الجويه وقال له عندكم دورات خارجيه ومتى وكم اطول دوره

وكانت الدوره باقي عليها يومين ويسافرون فرنسا دورة عسكريه مدتها 6 اشهر

تم ترتيب الدوره ووضع اسم نايف معهم علما ان كانت هالدورات مايدخلها الواحد الا بواسطه بس ماكان حب في نايف بس كانوا يبغون يصرفونه

ولما وصل نايف الرياض من بكره تفاجا باتصال من الدوام يطلبونه يحضر ومعاه كل مايلزم لانها دورة خارجيه اعتذر وهدد بالفصل يقولون اذا ماحضرت اعتبر نفسك مفصول

راح نايف لابو نوره وقال له الوضع قال ابو نوره : الله يحفظك والزواج انشاء الله اذا رجعت لاتستعجل مستقبلك اهم

نايف ارتاح من كلام ابو نوره مايدري انه ورى هالامور كلها

وجات نوره وسلمت على نايف وكانت اول مره يشوفها لان في المكله كان مستحى ومرتبك وعطاها هديه بااسمها وكاتب فيها

فمان الله ياعشق ٍ تعلمته على يدك==وصار اجمل ليالي العمر في عينى وفي عينك

احبك نايف


نوره كانت مجهزه هديه على شكل درع وكاتبه فيها بيت شعر

سموك نايف وانت نايف على اسمك = عسى الولي يحفظك ياروح نوره

احبك للابد


قبل يطلع نوره جالسه تبكي وقال لها انتبهى على نفسك واذا طولت تعالى فرنسا وزواج بلا مهر وشروط وكلام فاضي

نوره :ههههههههههههه ودموعها على خدها لا انشاء الله ترجع بالسلامه

نايف: هههههههه انشاء الله بس هناك تعرفين فرنسا فلة وماحولك احد

نوره : ههههههههههههه اجل مستانس هاه

نايف :^_^ بقوه لا والله لبى عيونك لا مستانس ولاهم يحزنون وكيف استانس وانتى هنا وامى وابوى

نوره : ^_^ فديتك

نايف : انتبهى على نفسك واذا احتجتى اي شي كلمينى وتكفين استانسي وانشاء الله تروح 6 اشهر كانها شهر

نوره : من عيونى وانتبه على نفسك

و ينتهى الوداع كانه ثوانى






بعدها راح وجلس في بيتهم ويسولف مع امه وابوه ويعلمهم عن السفر ويسالونه وين فرنسا ومن اللى يسكن فيها ^_^ ويروح الليل كله سواليف ولانام الا مع الفجر


بعدها سافر مع الظهر وسافر والعبره بعيونه على فرقاهم على فراق اهله وفراق نوره شعور مايجربه الا اللي مر بهذي التجربه

وصل فرنسا من اليوم الثانى تغير الجو عليه والعالم واول مره يسافر للخارج وفوق هذا كله حس بفراق كبير لانه كان يوميا يكلم نوره ورسايل ولاول مره من يوم عرف نوره ينقطع عنها يومين

استمر على هذا الوضع شهر وماكان فيه فرصه يكلم نوره او جده وجدته بحكم الدورة كانت مغلقه




في بيت ابو نوره كانت الاوضاع متحركه وكانت تعرف نوره من الخدامه وش جالسين يسوون بس في نفس الوقت ماتعرف وش تسوى

الى ان جلست مع اهلها جلسه خاصه وبدا ابو نوره يتكلم

ابو نوره: يابنتى انا فكرت وتعبت من التفكير وانتى شايفه ابوك باخر عمره وخايف عليك ازوجك واحد واظلمك معه

نوره : في حالة صمت

ابو نوره : يابنتى خلى الولد يشوف له ناس على قده ماراح تعرفين مصلحتك اكثر منا

وتكلم ام نوره : يانوره ولد خالك اصرف لك من لحمك ودمك وراح يعزك وامه تقول انه يحبك

اخوها فهد : لاتشيلي هم الملكه حنا بنفسخها بطريقتنا

وخالها وعمتها وكلهم كانوا معارضين وكان تفكيرهم نفس التفكير

نوره : تصيح وش معنى ماتكلمتوا الا الحين ليش وافقتوا من البدايه

ابو نوره : يابنتى غلطه ونبي نصلحها

نوره : وهى تبكي هذي احلى غلطه يبه تكفى يبه

وتروح من عندهم وهى تبكي

يناديها ابوها ولاترد عليه وتروح غرفتها وتقفل عليها



ابوها كان يبي يغير رأيه بس اللى كان حواليه ام نوره وفهد اخوها وبعض القرايب قدرو يبعدون تفكيره وخلوه على كلامه الاول

بعدها بدت سواليفهم كيف يفسخون الملكه بدون مايعرف نايف وينهون كل شي قبل يرجع وبحكم علاقاتهم ومكانتهم يقدرون وباسرع وقت

بس فهد قال لهم انا بسافر باريس واخليه يوقع على ورقة الطلاق انتو بس قفلوا الموضوع واتفقوا مع فيصل يحدد يوم الخطوبه

كل هالامور استمرت تقريبا شهر

بعدها نايف كلم نوره من الشوق اللى فيه بغى يصيح من الفرحه بعكس نوره سمعت صوته وماعرفت تكبت مشاعرها كانت دموعها قريبه

وسواليف وضحك ويعلمها عن الدوره ووين ساكن من بداية السفر

نوره تبي تعلم نايف بس خايفه تعلمه ويسحب على الدوره ويضيع مستقبله وفي نفس الوقت ماتبي تسكت على شان لايزعل عليها ويقول ليش ماعلمتينى

في الاخير تقول نوره جمله عفويه

نوره : حبيبي ان فرقتنا الظروف ماراح انساك لين اموت

نايف : بعيد الشر عنك لبى عيونك وانشاء الله ماتفرقنا الظروف

كان يرد بعفويه مايدرى وش كانت تقصد

بعدها ينهى المكالمه وشعوره كان لايوصف من الفرحه بعدها يكلم جده ويسلم عليه وياخذ اخباره ويكلم امه ويسولف معها ويقفل

كان يوم سعيد على نايف

استمر نايف على هالوضع كل اسبوعين يكلمهم مكالمه طويله وياخذ اخبارهم

وبعد مرور 4 اشهر وقبل يطلع نايف من مقر الدوره كان ناوي يروح ويتصل نوره تفاجأ باتصال

نايف : الو

فهد : هلا نايف

نايف : ياهلا والله من انت ؟

فهد : اذا شفتنى بتعرفنى وينك ؟

ويعلمه وين مكانه ومرة ساعه الا وفهد وخاله موجودين عنده بالفندق

ويسلمون عليه وسواليف وضحك نايف تفاجأ من اسلوبهم واستانس مره وكانت هاليومين اجازه عند نايف من الدوره راحوا وغيرو جو وباليوم الثانى

فهد طلع ورقه بيضا

فهد : خذ يانايف نبيك توقع هنا

نايف : ليش سلامات

فهد : وش سلامات ههههه الوالد يبي يضبط نقلك الرياض بمجرد تنزل السعوديه تداوم بالرياض

خال فهد : شوف كيف النسب ولا بلاش

نايف : ههههههههه من بدري يرحم اهلك


ويسولفون وبعد ساعه يطلعون من عنده

في نفس اليوم اتصل نايف على نوره مقفل وكرر الاتصال 100مره نفس الكلام

فهد كان سارق جوال نوره على شان ماتعلمه وبدون ماتعرف وعطاها جوال جديد يقول انشاء الله اطلع شريحتك اذا رجعت من السفر

ورجع فهد وضبط الورقه على انها ورقة طلاق


وقال لنوره رحنا لنايف وقلنا له ولد خالها يحبها والقريب اولى من البعيد ووافق

نوره كانت في حالى صدمه ودخلت المستشفى اسبوع كامل وهى تبكي ومو مصدقه

وبعد خروج نوره حدد الخطوبه والملكه بيوم على شان يطلعون نوره من جو الحزن بحكم انها كانت دلوعه حيل والحب كان مستنزفها بالتفكير والسهر الا ان نايف اثر فيها كثير وهذا اللى كان مخلى طبعها مختلف عن اهلها

اتصل نايف على امه وقال لها تروح تشوف نوره وشفيها وبالفعل راحت جدته بس ماشافت نوره وسألت عنها وقالوا لها بالسوق

وكلم نايف ثانى مره وقالت جدته يقولون في السوق مافيها شي

بس كان قلبه ناغزه قال تكفين يمه بكره بعد روحى لهم بدق عليك بكره

وتروح جدته ويقولون لها طلعت الشاليه مع البنات

ويكلم نايف وتعلمه امه انها بالشاليه مع البنات نايف كان مستغرب معقوله نوره مبسوطه وسوق وشاليهات وماتكلم ولا تسأل عنه

مر تقريبا شهرين اللى كانت اخر ايام الدوره بدون مايسمع صوت نوره اويعرف اخبارها وكانت الشهرين كانها سنه

وقبل اخر يوم في الدوره كان مع نايف صديق فرنسي وكان يسولف معه ويرتاح له كثير ومعجب فيه وبصفاته واسلوبه معهم وكان يفضله على العرب
كان الفرنسي مستشار في الدوره وكان رجل اعمال متخصص في العطورات وسبق وقدم لنايف عرض يكون وكيل معتمد له بالسعوديه وعطاه عرض مغري ولكن نايف قال بفكر وارد لك خبر

نزل السعوديه وجايب معه الهدايا اشكال وانواع وفرحته لاتوصف بالرجوع مع انه كان خايف وحاس ان فيه شي

دخل البيت ولقى جده وجدته بانتظاره وسلم عليهم سلام ودموعهم بشوفت نايف كان غصب عنهم فهو الابن الوحيد وبار فيهم والعائل لهم بعد الله

بعد السلام والسواليف دخل نايف غرفته وشاف هدية نوره باقي في مكانها ناظر فيها ورجع يسأل جدته

نايف : يمه ماجاتك نوره ولا كلمت

الجده: انت غير ملابسك وارتاح وبالليل اعلمك كل شي

نايف : لا علمينى الحين فيها شي

الجده : لا والله مافيها شي بس بقول لك بعد ماترتاح

نايف : لا مرتاح علمينى ولا رحت لها البيت الحين




ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ






واعذابي عرسها يوم الخميس = الموافق تسعه سبعه عرسها




الجده : طيب تعالى اجلس ياوليدي

اسمع يانايف مالنا بذي الدنيا غيرك ينفعنا ويوقف معنا ويساعدنا بعد الله غيرك

نايف : ايه

الجده : عائلة ابو نوره مايصلحون لنا لاتناسبهم ولانقرب منهم وياما سبيتهم وياما ذميتهم وشفيك ناشب فيهم

نايف : ايه اختصري ياايمه يرحم اهلك

الجده : ابو نوره جانا قبل اسبوع وعطا ابوك شيك 200 الف وقال لاعاد نجيهم ولايجونا ويادار مادخلك شر

ونوره انخطبت لولد خالها ووافقت عليه وانتهى كل شي هذولا ياوليدي ماعندهم كلمه ولا عندهم مبدأ ومايستحون مره

وعسى فيها خيره

نايف : ساكت وماعرف وش يقول طيب انا ماطلقتها ونوره ماقالت لي هالكلام

الجده : ورقة الطلاق موجوده مع ابوك البنت تعرف بكل شي

نايف : متأكده يمه سالتيها ؟؟ شفتيها ؟؟ ولا بس كلام

الجده : ايه متأكده اتركهم وبدال البنت الف بنت

طلع نايف ومن الصدمه ماعرف وش يقول

تذكر الايام وتذكر الوعود اللى بينهم وتذكر التضحيات اللى سواها والتعب لعيونها

طلع وجلس بالمزرعه دموعه كانت جافه من القهر جلس تقريبا ثلاث ساعات وهو جالس يفكر

ورجع البيت وشاف ورقت الطلاق وعرف انه استغل بطريقهة فهد اخو نوره

مالقى من يشتكى له او يسمعه اصدقائه كل واحد بديره ومافيه احدا حوله

راح لغرفته ونام

صحى من النوم اخر الليل وجلس يقلب يفكر ويشوف الهدايا جمعها كلها راح يبغى يحرقها بس كان الوقت متاخر وهون

دخل الصاله ولقى جده جالس يصلي وبعد ماخلص صلاته جلس يسولف له عن فرنسا وكيف الحياه هناك

كان يسولف بدون نفس

قال جده روح نام الحين وبكره تعلمنى بكل شي

مضى على الوضع يومين بالاخير قرر نايف يروح لبيت نوره يمكن يشوفها بالغلط طالعه

وراح اول مره مالقى احد ولاسياره عند البيت وراح واخذ له لفه طويله ورجع ولقى السواق

وقف عنده وسأله عن فهد قال طلع

وقال ابو فهد وينه؟؟ قال السواق في البيت وقال ونوره قال بالبيت

قال للسواق لحظه بعطيك شي

راح السيارة وكتب ورقه

انساك هذي سابع المستحيلات = والمستحيل ارجع معك رافع الراس

( ليتك بس قايله انك تحبين ولد خالك ليتك قايله لي انك ماتبينى ليتك بس طمنتينى عليك بكلمه او قلتى مع السلامه

نايف ال ......

وداعا للابد


بعدها قال للسواق خذ هذي عطها نوره لاتخلى احد يشوفها وعطاها بخشيش 100 ريال

راح نايف وقال للسواق اذا عطيتها دق علي وعلمنى

وصلت الرساله لنوره بعد المغرب واول ماقرت الرساله راح للغرفه تقراها اول مره وثانى مره وثالث مره

انهارت وهى تصيح وعرفت انها كانت ضحية سكرت عليها الغرفه

ولما جات الساعه 11 ام نوره تناديها ولاردت عليها تدق الباب ماترد

نادت ابو نوره ويدقون ماتفتح الباب بالاخير نادو السواقين وكسروا الباب

ولقو نوره مغمى عليها والرساله جنبها

شالوها المستشفى كان مغمى عليها وفي حالة تشنج


كشفوا عليها بالمستشفى اكتشوا انها شاربة 6 حبات بنادول طريقتها تعتبر محاولة الانتحار

دخلوها العنايه تحت الملاحضة لان حالتها كانت خطيره

ورجع الدكتور يسال ابو نوره

الدكتور: هل المصابه مريضه نفسيا

ابو نوره: لا والحمد لله

الدكتور : استخدامها للحبوب كان من نفسها ولا فيه احد نصحها فيها

ابونوره : ماندرى بس كانت عاديه وماتشتكى من شي لين وصلتها رساله من خطيبها الاول

الدكتور : من الافضل لك تبلغ الشرطه لان لو تكررت مثل هذي احتمال تفارق الحياه الحمد لله ان انكم قدرتوا تلحقون عليها

ابو نوره : زين انشاء الله تطلع بالسلامه ولكل حادثه حديث

ابو نوره طلع معصب من المستشفى وكلم صديق له وعلمه بالسالفه صديقه كان واصل بالعسكريه قال ولايهمك انشاء الله نبحث عنه وناخذ عليه تعهد

من بكره نايف يتصل على السواق ويعلمه السواق بكل شي انه كسر الباب ولقى نوره مغمى عليها وشالوها المستشفى

قفل نايف وكان ردت فعل معاكسه انبسط وارتاح بشكل غير طبيعي لان كان متوقع انها توصلها الرساله ومايكون في اي تجاوب ولاعاد يعرف شي عنها


بدا يشغل مخه ويفكر وش يسوى وفكر يزورها بالمستشفى

راح ولبس ثوبه ورسم وهو طالع تفاجا بسيارة الشرطه عند الباب

سألهم خير وش عندكم

العسكري : انت نايف ال.....

نايف : ايه امر

العسكري : اطلع معنا او الحقنا المركز الحين

شالوا ثباته ولحقهم المركز دخل المركز

الملازم اللى كان مستلم ماكان يدرى وش السالفه مجرد بلاغ بدون محضر

سال نايف وش السالفه قال مدرى

شوى ويجي الضابط اتصال ويعرف كل شي

بعدها سأل نايف

وش مسوى في بنت الناس وليش تحرضها على الانتحار ؟

نايف : ابتسم ايش

الضابط : يعيد عليه السؤال

نايف : يضحك ويقول الله واكبر تحريض على الانتحار مره وحده

الضابط : عطنى السالفه كامله

نايف : اسمع قبل اعطيك السالفه توعدنى وعد توقف معى وقفة اخ لاخوه

الضابط : انشاء الله ان كنت مظلوم

ويبدا نايف يسرد له السالفه كامله من البدايه الى النهايه

انها زوجته وسبق وملك عليها وانه سافر ورجع وكل شي متغير ورجع وعطاها رساله لاكثر بس بصوره مفصله

الضابط : بعد ماسمع كلام نايف كله

طيب انت طلقتها ولا لا ؟؟

نايف : لا والله ماطلقتها ولافكرت ولا احد قال لي شي

الضابط : ابشر ولايهمك

اتصل على شيخ وسأله عن حكمها الشرعي رد عليه الشيخ قال تعتبر زوجتة نايف وحرام عليهم مثل كذا

نايف انبسط بس تذكر كلام جدته ان زوجها نهاية الاسبوع

وعلم الضابط بالسالفه وسأل الشيخ

قال الشيخ خله يجينى ويجيب مايثبت وبحول الله يصير خير

الضابط : تعال انت ياشيخ لان عندى امر الحين مايطلع

وافق الشيخ وجاء بعد ساعتين

قال الشيخ لنايف وين اوراقك ومايثبت كلامك قال موجوده بالبيت قال وين بيتكم انا بروح اجيبها

وصف له البيت واتصل نايف على ابوه يطلع الاوراق وبالفعل جاب الاوراق كامله ومعاها الورقه اللى وقع عليها نايف بالطلاق ومختمه من المحكمه

رجع الشيخ وقال لنايف بس انت مطلقها ووضح له السالفه كامله

قال على كذا ماراح يفض النزاع بينكم ويبين الحقيقه الا البنت موافق

نايف استغرب وماعنده شي يخسره قال موافق

ووقع على التعهد وطلع بكفالة المطوع


ابو نوره وفهد وخالهم والعائله كامله بالمستشفى عند نوره

ابو نوره : انا قايل لكم فكوا فينا من افكاركم والولد ابن حلال ومتربي ونعرف اهله

وتقاطعه ام نوره الحين تقول هالكلام الزواج يبو نوره بعد ثلاثة ايام لاتسمعك البنت

ابو نوره : كلها منك ومن ولد اخوك

فهد : يبه مايصلح هالكلام اهدى كلها يومين وترجع نوره مثل ماكانت

ابو نوره : وانت بعد معهم مايهمك غير سمعتك ونفسك بس

فهد : يطلع من الغرفه ويتصل على فيصل ويعلمه ان نوره بالمستشفى

فيصل : هلا فهد وينك يالقاطع

فهد : اسمع نوره بالمستشفى تعبانه تعال على شان يشوفك ابوى

فيصل : ليش سلامات

فهد : انت تعال وتعرف بالسالفه

فيصل : بجيكم وقت ثانى لانى الحين ارتب اثاث البيت تكفى صرفنى لاتعلمهم انى ادرى بالسالفه

فهد : اوكى مع السلامه


بعد انتهاء الزياره رجعوا البيت كلهم وماجلس عند نوره غير الخدامه لان المرافقه كانت ممنوعه بس كان وجود الخدامه اذا صار شي جديد تعلمهم

جاء من بكره واول ماصحى نايف مع الصباح دق على الشيخ وقال بشر وش سويت

الشيخ : يالله صباح خير ^_^

نايف : معليش طال عمرك بس مابقى غير يومين وش الحل

الشيخ : انت تعال المحكمه واعلمك


راح المحكمه نايف ولقى الشيخ وعرفه على قاضي خبره في المشاكل الاسريه وعلمه بالسالفه كامله وعطاه الاوراق وعلمه ان الزواج باقي عليه يومين

بس الشيخ قال للقاضي احتمال يتاجل الزواج لان البنت في المستشفى على كلام نايف

قال القاضي :دقايق واستدعى السكرتى وقال له كلم ابو نوره وخله يجينا او يرسل احد مع وكالة وينوب عنه

وعطاهم نايف رقم البيت

بعدها تم الاتصال بعد محاولات رد فهد وعلمه السكرتى باستدعاء ابوه للمحكمه للاهميه

فهد : ليش سلامات

السكرتى : فيه شخص رافع عليكم قضيه

فهد : منهو ؟ وعلى اي اساس

السكرتى : انت تعال وتعرف السالفه

فهد راح لابوه ويعلمه بالسالفه



ابو نوره : اتصل على اللى سوى عقد الطلاق وقال شوف المشكله وخلصها ورد لي خبر

فهد : يبه اروح لهم

ابو نوره : لا انت روح الظهر انت وامك لنوره يقولون حالتها الحين مستقره

وبعد ربع ساعه يتصل على ابو نوره اللى صديقه اللى بالمحكمه ويقول له : يبو نوره المشكله كبيره واللى رافع عليك قضيه مالقى غير القاضي حسن مانقدر عليه ولا نقدر نكلمه

ابو نوره قال روح للي رافع القضيه وخله يكلمنى حاول تناديه على جنب

وبالفعل راح لنايف وقال فيه واحد يبي يكلمك

نايف : مرحبا

ابو نوره : نايف اسمع اسحب قضيتك لا اوديك في ستين داهيه

نايف : من انت طيب

ابو نوره : انا ابو نوره اسحب قضيتك وخلك في حالك لاتخلينى انكد عليك حياتك وافصلك من العسكريه وارجعك مثل ماكنت

نايف : يعنى انت تهددنى الحين

ابو نوره : ايه اهددك اذا تبي مصلحتك ومصلحت اهلك ابعد عن طريقنا

نايف : شوف والله لو لا غلات نوره ماعرفت ولاتشرفت بمعرفتكم لا انت ولا عائلتكم وماراح اسحب قضيتى

ابو نوره : نوره ماتبيك وانا ابوها انت تفهم انت

نايف : خلها تقولى هالكلام واوعدك اسحب القضيه وماعاد تسمع طاري نايف بعد اليوم

ابو نوره : نوره بالمستشفى وانت السبب

نايف : لا انتو السبب

ابو نوره : ماعليه اسحب قضيتك ويصير خير

نايف : اوكى اجل الزواج وباجل القضيه لوقت ثانى

ابو نوره : حنا اجلناه شهر

نايف : وش اللى يضمن كلامك

ابو نوره : تعال البيت واوريك الدعوات

بعدها راح نايف للشيخ وعلمه بالسالفه قال ماعليك منه لاتاجلها الحق معاك بس نايف قال خلنا نروح بيته ونتاكد

بعدها راحوا للقاضي وقالوا له المطوع حنا مظطرين نطلع اجلها لوقت ثانى ياشيخ وبحكم علاقته بالقاضي وافق

وكلها ساعه تقريبا ونايف عند القصر

اول مادق الجرس طلع لهم الحارس ومعاه الدعوات وكان التاريخ مؤجل شهر صحيح

ارتاح نايف وعزم المطوع ورفض وتعذر باشغاله ووادعه وراح لبيته

المطوع ماراح البيت اول ماراح نايف رجع للقصر ودق الجرس وطلب ابو نوره يقابله وسمح له بالدخول وخش بالضيافه في انتظار ابو نوره

انتظر 10 دقايق وجاء ابو نوره وسلم عليه وعرفه بنفسه










ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ






البارت الاخير


اول ماراح نايف رجع للقصر ودق الجرس وطلب ابو نوره يقابله وسمح له بالدخول وخش بالضيافه في انتظار ابو نوره

انتظر 10 دقايق وجاء ابو نوره وسلم عليه وعرفه بنفسه

المطوع: اسمع يبو نوره انا جيت افتح معك موضوع ويعلم الله مالي مصلوح سوى الاجر والثواب من الله

ابو نوره : تفضل خير انشاء الله

المطوع : انا كنت مع نايف ال فلان وعرفت منه السالفه كامله ومن راي انك ارتكبت ذنب وانت كبير بالعمر وتعرف هالامور كلها

ابو نوره : ياشيخ الولد ماله نصيب والبنت وامها واخوانها والاهل كلهم رافضين هالشي

المطوع : لا يبو نوره اللى اعرفه ان الولد يحب البنت والبنت بعد تحبه وهم اهم شي مايهم الباقين

ابو نوره : البنت ياشيخ صغيره وحنا استعجلنا بالقرار وحكمنا بالعاطفه

المطوع : بالعكس انتو بالبدايه حكمتوا بالعقل الولد اخلاقه عسل وسمعته حسب ماسمعت ممتازه وولد قد المسؤوليه ويعتمد عليه

سكت ابو نوره ماتكلم

المطوع : يبو نوره لاتنظر للولد من جهة وحده شوف الايجابيات فيه صدقنى لو عندى بنت كان زوجته وانا مطمئن على بنتى

ابو نوره : شوف ياشيخ الامور ماصارت مثل اول

المطوع : ليش

ابو نوره : حنا عطينا فيصل كلمه وخطبنا له نوره وهم غالين علينا وولدهم نفس الكلام تتمناه كل بنت

المطوع : بس اللى سويته غلط وحرام عليك وربي بيحاسبك على اللى سويته


ابو نوره : ليش وانا وش سويت خلعت بنتى وخطبت لها ولد خالها وين الحرام فيه

المطوع : يبو نوره انت خلعت بنتك بدون موافقة زوجها الاول ثانيا بدون مايعرف ثالثا هى تعتبر مالزالت على ذمة نايف

ابو نوره : طيب عادى بنخلى نايف يعرف ويطلقها وانتهى الموضوع

المطوع : طيب واذا رفض نايف

ابو نوره : لا مو على كيفه

المطوع : اسمع يبو نوره الولد بالامانه انت ماتبغاه لسبب معين ولا عشان ماتبي ترد خطيبها الثانى وعندك احراج منهم

ابو نوره : ايه هذا اهم سبب انا عطيتهم كلمه وحددنا الزواج وماباقي غير شهر والدعوات طبعها فيصل وانتهى كل شي

المطوع : طيب ليش ماتخلى بنتك اللى تحدد مصيرها وتختار نايف او ولد خالها وبكذا اي واحد من الطرفين بيرضى بقرار بنتك

ابو نوره يسكت شوى

المطوع : صدقنى هذا افضل شي وماراح تخسر شي

ابو نوره : انشاء الله يوم يومين واشوف

المطوع : هذا رقمى واتصل على ان قالت بنتك ماتبي نايف اوعدك اخلى نايف ينسى كل شي بينكم وبينه ويبعد عنكم وان كانت موافقه فانصحك يبو نوره لاتظلم بنتك وتظلم نفسك

ابو نوره : خير انشاء الله ارد لك خبر ولايهمك

طلع المطوع وهو متفائل مره ولا علم نايف انه كان عند ابو نوره وراح بيته


فهد وفيصل ومعاهم ولد عمتهم داخلين البيت وشافهم ابو نوره وناداهم الضيافه

سلموا عليه واخذ اخبارهم وسواليف بعدها فتح ابو نوره الموضوع

ابو نوره : شوف يافيصل انا ماعتبرك الا مثل فهد وانت عزيز وغالي ومثل ماانت شايف خطبتك لبنتى وكنت اول شخص مبارك لك

وادرى انك تعبت وجهزت القصر واتعبت نفسك بامور كثيره وبتجهيزات زواجك بس انا كنت مقصر مع بنتى وظلمتها

فيصل وفهد وخالد : كلهم كانوا في لحظة استغراب مرره

فيصل : ليش ظلمتها وكيف

ابو نوره : انا مااخذت رايها واستعجلت بقراري

فهد : بس هى موافقه يبه وانا سالتها

ابو نوره : وافقة لان حنا كذبنا عليها وطلقناها من زوجها بالكذب وحرام علينا

اسمع يافيصل انا ماراح اقول شي انا بخلى نوره اللى تحدد مصيرها

فيصل : اوكى ياخالى ولايهمك وانا موافق

طلع ابو نوره وخلاهم لحالهم بالضيافه واول ماطلع تكلم فهد

فهد : لاتشيل هم يافيصل انا راح اضبط كل شي

خالد : لا يانايف خلى نوره براحتها ولا ايش رايك يافيصل

فيصل : وين براحتها ياخالد انا احبها من وانا بسادس ابتدائي وانا ولد خالها تكفى يافهد تكفى

فهد : ولايهمك راح اكون مع الوالد وبكلمها معه

استخار ابو نوره في نفس اليوم يطبق كلام المطوع ولا يبقى على كلامه وبالاخير كانت الاستخاره انه يطبق كلام الشيخ

وبعد يومين وبعد ماطلعت نوره من المستشفى نادها ابو نوره بالصاله وكانت امها وفهد موجودين

ابو نوره: تعالى يابنتى اجلسي

وتجلس نوره ويبدا ابو نوره يكلمها عن فيصل ومستواه الوظيفي وسمعته عند الناس وبحكم قرابته منها وكثير من الاشياء اللى تخص فيصل

وبدا يتكلم عن نايف وعن مستقبلها وكل شي يخص نايف

كان يتكلم كمقارنه بين الاثنين وبالاخير قال لها هاه وش رايك ؟؟

نوره : يبه ان كان نايف باقي يبينى انا ماابي غير نايف

امها تتكلم : حنا ماخلصنا من سالفة هالجيران وولدهم

فهد : يانوره نايف مايبغاك وفيصل يحبك وفيصل تعب وهو يجهز للزواج

نوره : يبه براحتك انا قلت اللى عندى ان كان نايف يبينى انا ماابي غيره

ابو نوره : اجل خلاص انسي فيصل نهائيا وانا بكلم خالك وفيصل يكنسلون الزواج وبكلم نايف

ام نوره : وش تقول يبو نوره صاحى انت خلاص مافيه احد الا وعرف بزواج نوره وفيصل

فهد : يبه ليش مانعطى نوره فرصه تفكر فيصل يحبها والله


ابو نوره : ماجاب لي الظغط والتفكير غيركم ياثنين خلاص قلت لكم زواج فيصل من نوره انتهى

حنا ظلمنا الولد ووافقنا عليه والولد يستاهل وماراح يغير قراري غير نوره وبراحتها

نوره قامت عند ابوها وعطت ابوها بوسه على خده وقالت الله لايحرمنى منك يبه وباسته على راسه وراحت غرفتها

ام نوره وفهد متفشلين مره من العالم ومايدرون وش يسوون

تقوم ام نوره من مكانها وتكلم ابو نوره ماراح نجلس بالرياض نبي نسافر وين نودى وجيهنا من الناس

ابو نوره : اقول ياحرمه خلى منك الهذره انا بكلمهم وانتى خليك وعلى انك ماتدرين عن شي

فهد : لا يبه انا بسافر ماراح اجلس وين اودى وجهى من فيصل واخوياي والجماعه

ابو نوره : اجل خذ امك معك وسافر وين ماتبي

فهد : يبه تكفى خلنى اكلم نايف بحاول فيه

ابو نوره : تحاول ليش تحسبنى مزوج نايف نوره بالغصب البنت تبغاه وهو يبغاها وهو ولد كفو افضل من ولد خالك الف مره

ويطول الكلام والسوالف ورغم المحاولات مافيه فائده ابو نوره اخذ موقف بعد الاستخاره وبعد كلام نوره ولافكر يغير قراره

وبالليل اجتمعوا العائله كامله ونفس الكلام كان كلامهم كلهم عن زواج وبقي ابو نوره على كلامه ولكن المفاجأه ان قرارهم كان واحد

ان تزوج نايف نوره ماراح يحضرون الزواج كلهم ومع ذلك بقي ابو نوره على قراره

بعد ماطلعوا راح ابو نوره لنوره وكان يكلمها وهو متردد ويشوف باقي فيه امل تغير قرارها بس نوره كانت تتكلم وهى تعرف انها فرصتها الاخيره

وقالت لبوها : يبه الاهل بيزعلون يوم يومين شهر وبعدين ترجعون مثل اول بس انا راح اعيش حياتى كلها مع فيصل كلها هم ونكد مااحبه ولا ابغاه

تكفى يابوى خلك معى انا ماوافقة على فيصل الا عشانك وتضم ابوها وتبوسه على راسه




من بكره اتصل ابو نوره على المطوع العصر وقال ابيك تجينى انت ونايف اليوم بعد العشاء

المطوع اتصل على نايف وعلمه ان ابو نوره قال لهم يجون واتفقوا قبل العشاء الوعد عند المحطه على شان يخشون سوى عند ابو نوره

نايف ماكان يدري عن شي وكان فاقد الامل مره مر عليه اسبوع كله فرضيات وسوسه وتفكير

المهم

اجتمع نايف بالمطوع وسلام وسواليف عن الحال والدنيا وراحوا بيت ابو نوره المطوع ماتكلم ولاعلم نايف بشي

خشوا القصر ولقاهم ابو نوره وكان استقباله متغير 180 درجه نايف كان مستغرب مره اول مره يشوف ابو نوره يمزح معهم ويسولف

وبعد سواليف قال ابو نوره : اسمع نايف المطوع الله يجزاه خير جانى البيت وصار بينى وبينه كلام الضاهر علمك فيه

نايف : لا والله ماقال لي شي تفضل

ابو نوره : اوكى المهم الرجال الله يجزاه خير خلانى استخير واعدل قراري عنك بس قبل اعلمك وش صار ابي اسالك

انت باقي تبغى نوره اذا فسخت خطوبتها من ولد خالها

نايف : والله يبو نوره لو لا غلاة نوره وحبي لها ماكان سببت لكم احراجات يبو نوره ان ماتزوجت بنوره والله احتمال ماعاد اتزوج

وعلى شان اكون معك صادق ابوى وامى وكل اللى اعرفه يقولون ابعد عنكم بس والله ماقدرت تعبت وعجزت ابعد لين تقولى نوره ابعد عنكم

ابو نوره : اجل شوف يانايف صار بينى وبين خطيبها والجماعه البارح اجتماع طويل وخسرتهم كلهم على شان نوره بعلمك بالسالفه بوقتها

توعدنى تحافظ على نوره توعدنى تخليها بعيونك انا خسرت الجماعه وقدر اخسر الدنيا اهم شي تكون نوره مبسوطه

نايف : تطمن انشاء الله اعتبرها اختى وامى وصديقتى وزوجتى واوعدك وعد رجال مااخيب ظنظ فينى

المطوع : اجل نقول الف مبروك يانايف

ويقوم نايف ويسلم عليهم ويبوس راس ابو نوره ويسلم على المطوع

وقبل لايطلعون قال لهم ابو نوره يسحب قضيته من المحكمه وقال لنايف ابيك تجينى مع ابوك بكره


طلع نايف ومن الفرحه وده يشيل المطوع وقال للمطوع والله مانسى وقفتك معى والله يبض وجهك

المطوع : ايش دعة وانا اخوك بس لاتنسى تعزمنى لزواجك

نايف : افا عليك يمكن انسى ابوى وامى بس مستحيل انساك هههههههههه الله يحيك

ويروح نايف البيت ويعلم امه وابوه كانت فرحته لاتوصف كانه بحلم وده يعلم العالم كلهم

واحلى مافي ذا اليوم ان كان صديقه محمد توه جاي من السفر وراح يعلمه


نوره نفس الكلام مبسوطه ورجعت الابتسامه والفرحه بس كانت خايفه تحس انه بيصير شي عايشه بفرحه وخوف


من بكره راح نايف وجده لابو نوره وحددو الموعد الزواج واتفقوا على كل شي وعلمهم ابو نوره ان الجماعه ماراح يحضرون يعنى مافيه داعى لقاعة افراح كبيره

جد نايف كان متضايق بس مايدري وش يقول من جهة نايف مبسوط ومن جهة تفرقت عائلة ابو نوره




بعد تقريبا ساعتين طلع نايف وجده وتكلم نايف وقال يابوي هذا حال الدنيا ناس تنبسط وناس تضايق لاتشيل هم وراح بسوالف مع جده يحاول يدخله جو الفرح ^_^


كل هالاحداث ونايف مابعد كلم نوره ولا شافها


نايف اخذ اجازه من العمل ثلاثة اشهر طبعا بواسطه ورتب اموره وسوى دعوات زواج وحجز قاعة افراح كبيره

وبالفعل صار الزواج اللى حضر جميع اصدقاء نايف وجيرانهم وجماعتهم وزملائه بالدوام وكان حضور كبير مره

ومن عائلة ابو نوره حضروا الجماعه كلهم ماعدا فهد وامه وخالهم ابو فيصل وعائلته وكثير من اصدقائهم ومعاريفهم والسبب اللى خلاهم يجون عم نوره تكلم معهم قال على الاقل نحضر قدام الناس مايصلح ابو نوره لحاله

واجمل مافي حضورهم ان كلهم طلعو بعد الزواج مبسوطين من الاستقبال والحفاوة من جماعة نايف


كان زواج ناجح بكل ماتعنيه الكلمه واول مره يصير زواج مثل هالزواج


وهم طالعين من القصر كان الموكب كبير مره اكثر من 50 سياره تمشي مع سيارة العرسان للفندق لدرجه انهم سببو قلق للسيارات وزحمه للعالم


اول مادخلوا الفندق نوره تناظر بنايف تقريبا ربع ساعه مو مصدقه وهو نفس الكلام مع انها شافته بالزفه بس كانت تشوفه وكانها بحلم

ويمسك يدها نايف وهى تبكى كانت تبكى وتتذكر سواليفهم وكل الاحداث تقريبا ثلاث سنوات واكثر وهم في حب احزانه اكثر من افراحه

حب صعب بكل تفاصيله وبكل مراحله وبكل معوقاته وتحقق بالنجاح بتوفيق من الله

جلسوا يسولفون وكل واحد يعلم الثانى بكل شي صار معه من اخر مكالمه كانت بينهم ايام الدوره بفرنسا جلسوا يسولفون الى الساعه 12 الظهر

وبالليل كانت رحلتهم لفرنسا كان نايف حاجز بنفس المدينه اللى كانت الدوره فيها وسبق وكلم خويه الفرنسي يعلمه انه جاي فرنسا


وقبل يسافرون راح البيت يسلمون على اهل نايف امه وابوه ويوداعهم وراحوا لبيت ابو نوره يسلمون عليهم


وبالفعل توكلوا على الله وسافروا فرنسا شهر العسل



خلاصة القصة


بعد شهر العسل رجع نايف ونوره وعاش مع امه وابوه بنفس البيت وبعد فتره انتقلوا الى بيتهم الجديد بنفس المزرعه

عاش نايف ونوره حياة سعيده ورزقهم الله بثلاثة اطفال وكانت حياتهم مثاليه جدا وكثير يحسدونهم على عيشتهم


ابو نوره وجماعته رجعت علاقتهم ببعض مثل اول وحياه طبيعيه


ام نوره صارت تعز نايف وامه وابوه وتغيرت معاملتها وصارت تجى عند نوره باستمرار والسبب لما شافت نوره مبسوطه بحياتها

نوره كانت تعامل جد نايف وجدته احلى معامله وهم نفس الكلام

نوره رجعت علاقتها بعائلتها كامله طبيعيه ومثل اول

ولكن المفاجاة بعد 15 سنه راح نايف البيت ولقى نوره نايمه

^_^

امزح معكم كنت ابي اموت نوره هههههههههه



انتهت القصه

