

البارت الاول ....

في احد الفلل في منطقه الرياض كانت تقع احداث روايتي ....


كانت ليان جالسه على الكرسي قبال التسريحه وتتامل شكلها بكل ثقه الكل يضرب بجمالها المثل عيونها الوساع الرماديه
ورموشها الكثيفه والخشم المسلول حتى حواجبها مرسومه من الله وشفايفها توته والجسم الرشيق
بيضاااء ومن بياضها مشاء الله خدودها مورده وشعرها الناعم يوصل الا اخر ظهرها اسود سوااد الليل رن جوالها وردت بصوتها المبحوح
ليان : الو .. اوكي جايه فوراا نزلت ليان تحت لقت ابوها وامها على طول طلعت من غير ماتسلم عليهم
ابو ليان : وش فيها ليان مسلمت
ام ليان : ماادري بس تلاقي عندها عمليه

وصلت ليان المستشفى نزلت وقابلوها الدكاتره : دكتوره ليان متكلين على الله ثم عليك المريض الي بين يديك عبد الله ال .... مصيبه لو صار له شي
ليان دخلت غرفه العمليات وبذلت كل جهدها لاكن امر الله توفى المريض طلعت وقابلها ولده : بشري يادكتوره الوالد بخير
ليان نزلت منها دمعه وهزت راسها بالنفي : الله يكون بعونك
مشعل بكل حقد عطاها كف من قوته طاحت ليان على الارض : انتي ماتستاهلين انك تكونين دكتوره
جو الامن وشالوه لبراا ...
ليان تبكي : نور انا السبب
نور : ياليان هاذا قضاء الله وقدره وانتي بذلتي كل جهدك والكل يشهد
ليان ضمت نور : بسس ولده ماسامحني
نور : هو الحين مصدوم لاتاخذين منه لاحق ولا باطل
ليان مسحت دموعها بسبب دخول مدير المستشفى : السلام عليكم
نور وليان : وعليكم السلام
المدير مد لها ورقه : سامحيني ياليان بسس انا مابيك بالمستشفى هاذا راح يسبب لنا مشاكل لانك ما قدرتي تنقذين عبدالله ال ..
ليان بصوت باكي : مشكور وطلعت

ركبت السياره
راجو : وين روح ميس
ليان : روح بيت
وصلو البيت نزلت ليان ودخلت لقت مقابلتها امها ضمتها : ماما اهئئ ماقدرت انقذه
ام ليان ضمت بنتها بقوه : بسس ياماما لاتبكين وفهميني وش فيك
ليان زادت بكي : ماما انا ذبحته ماقدرت انقذه انا مو قد المسؤليه اهئ
ام ليان : اخذت بنتها وجلستها : قولي لااله الا الله وهاذا قضاء ربي مو منك ياماما
ليان : بس كلهم يقولون مني
ام ليان لمست خد بنتها : وش هاذا
ليان : ولا شي
ام ليان : توتالين جيبي مويه لميس ليان
توتالين جابت مويه : تفضل
ليان اخذت المويه وبصعوبه بلعتها : ماما انا تعبانه هاذي اول مره يموت احد بسبتي اهئ الدكتوره ليان الي ترسم البسمه على شفايف اهل المرضا الحين تنزل دموعهم
ام ليان ضمت بنتها : ياماما الله ماكتب له عمر مو منك
ليان نامت في حضن امها من كثر البكي مثل البيبي


بعد سنه في بيت ابو مشعل ........

جلس مشعل على طاوله الفطور : السلام عليكم صباحك فل يااحلا ام
ام مشعل : هلا فييك صباح النور والسرور
مشعل : وين زياد
زياد ينزل من الدرج وهو يغني : هاذا هو زيااد جاك وش تبي اخ مشعل
مشعل : لا بس ع بالي مارح تروح دوامك
زياد كشر واخذ زيتونه : لا تخاف بروح
ام مشعل : ولله البيت فضا علي ودي اشوف عيالكم متى تتزوجون وافرح فيكم
زياد : انا جاهز اذا بغيتي اليوم عادي
مشعل : عشان بكره تطب الطلاق البنت
زياد رفع حاجبه : وليه ان شاء الله
مشعل : اعقل بعدين اعرس اذا بغيت اربع بعد
زياد : وانا وش عااقل واعقل منك بعد
ام مشعل : ها يمه مشعل وش قلت ادورك على بنت الحلال
مشعل بعد تفكير : اوكي
ام مشعل فرحت : الله يبشرك بالخير
مشعل : والحين انا رايح الشركه يلا تامرين على شي ست الكل
ام مشعل : سلامتك


في بين ابو ليان ....

ام ليان : ماما ليان مااكلتي شي
ابو ليان : اي ولله صادقه امك لينو كلي زيين
ليان باابتسامه : اكلت ولا تبوني اصير دوبا
ابو ليان : ههههه ياليته
ام ليان : عشاني اشربي هالكوب كله
ليان : يي كله مره وحده
ابو ليان اخذ الكوب ورفعه : انا بشرب حبيبه ابوها
ليان شرب نص الحليب : خلاص بابا شبعت وربي
ابو ليان : اكييد
ليان باسته وانحاشت : اكيييد
ليان رن جوالها المتصل نور قلبي : هلا ولله وغلا نوني
نور : هلا فييك كيفك يادوبا مشتاقه لك مووت
ليان : انا تمام التمام وانتي كيفك
نور : ماشي الحال لينو لي الحين ماشريتي فستان
ليان تفكر : ليش اشتري
نور : نسيتي بعد بكره زواج مرام
ليان تذكرت : اووف اي ولله نسييت
نور : ع المغرب بروح السوق تجين معاي
ليان : اوكي انا بمر عليك بالمستشفى
نور : اوكي بانتضارك باايو
ليان : بايو


مكاان ثاني في بيت نجلاء وبدر ...
بدر : نجول بتدخلين العاشر ماولدتي
نجلاء : ههههههه صادق بنتك مو راضيه تطلع
بدر باس خشمها : فديت الضحكه وراعيتها
نجلاء : اقول بدوري مو ناوي تروح ع الدوام
بدر : الحين رايح
نجلاء مسكت يده : لا تروح اليوم
بدر : من شوي تقولين روح والين لا تروح
نجلاء : ماقلت لا تروح انا ابيك تجلس معاي اليوم
بدر : اوكي كم عندي من نجوول
نجلاء: كلها وحده وهي انا
بدر شالها : ياعيني على الثقه
نجلاء تضحك : نزلني بدوور
بدر : وو ثقلتي مرره
نجلاء عورها بطنها : ايي بدر
بدر يحسبها تلعب عليه زي كل مره : لالا مارح انزلك
نجلاء تمسك بطنها : بدر نزلني ولله بجد يالم
بدر خاف نزلها : نجول حياتي يالمك قوه
نجلاء : ابي امييي انا بولد
بدر ركض جاب عبايتها ولبسها وساعدها لين وصلو ع السياره ركلها نجلاء : بدر ابي امي كلمهااا
بدر اتصل على ام مشعل : الو اهلين خاالتي
ام مشعل : اهلين فييك بدر وش صاير في الدنيا انت تذكر ان عندك خاله
بدر يطالع نجلاء الي تبكي من الالم : خالتي اطلعي انا عند الباب انا ونجلاء
ام مشعل : هو وش فيك يمه وراك تصرخ
بدر : خالتي نجلاء بتولد بسسرعه
ام مشعل طلعت بسسرعه ...

مكاان ثاني ......

بعد ساعتين بالضبط طلعت الدكتوره نور من غرفه العمليات ..

بدر : بشري نجلاء بخير
نور باابتسامه ابشرك المدام والبيبي بصحه ممتازه
بدر راح باس راس ام مشعل : سمعتي ياخالتي
ام مشعل : مبروك مبروك يايمه يتربى بعزكم
بدر : اقدر اشوفها
نور : اكييد بس بعد ربع ساعه
ام مشعل : يابنتي وش جابت
نور : بنت زي القمر
ام مشعل وهي تحاول تفتح اي موضوع مع نور لانها اعجبتها ودها تاخذها لمشعل : انتي القمر ولله
نور : تسلمين ياخالتي
ام مشعل : انتي دكتوره هنا
نور : يسس انا اخصائيه نساء وولاده
ام مشعل : مشاء الله تبارك الله
نور في نفسها " هالعجوز ماودها تسكت بروح اشوف شغلي ": انا اساذن ياخاله واي خدمه شوفي مكتبي في اخر الممر
ام مشعل : اذنك معاك


الكل تباشر بالمولوده الجديده لعائله ال .....


في مكان ثاني

وقفت ليان عند المستشفى وكلمت على نور : الو
نور : اهلين لينو
ليان : يلا اطلعي انا برا
نور تطالع الاوراق الي بين يدينها : لينو وش رايك تنزلين لان مرره مضغوطه ساعه ونطلع سوا
ليان : لا انا بلف لفه وارجع لك
نور : لينو بلا سخافه انزلي عندي لك سوالف
ليان بعد تفكير : اوكي نازله

نزلت ليان بعبايتها المخصره على جسمها وطرحتها الشفافه الي مبينه خصلات شعرها دخلت من بوابه المستشفى وهي تطالع جوالها
طقعت في جسم صارت نمله عنده رفعت عيونها لفوق شافت مشعل طالع من المستشفى مشعل طير عيونه : انتي لي الحين هنا
ليان ضاع كل الكلام وماقدرت ترد تذكرت يوم تطلع وتقول له الخبر ويعطيها كف مشعل جن جنونه البنت الي كل يوم يدور عليها في كل مكان عشان ينتقم منها يلقاها اي لقاها هي بين يدينه الحين يلا اذبحها يامشعل وش تنتضر بس مالقا نفسه الا هو شايله وركبها السياره وانطلق باقصا سرعه ليان تصارخ : يامجنون وش تسوي اتركني
مشعل بصراخ : ولا كلمه فاهمه
ليان تصارخ : ياناااس ساعدووني
مشعل : صارخي لي بكره مافي اي احد يسمعك
ليان طالعت الشباك : وين وديتني يا******
مشعل نزلها وصار يسحبها وهي تصرخ يسحبها على الشوك جرح رجلينها ويدينها في الاخير دخلها بيت صغير مكون من غرفه وحمام ومطبخ ليان بصراخ : وين انا حرام علييك هاذا قضاء الله وقدره انا كل الي اقدر عليه سويته
مشعل بكل عنف صار يضرب فيهااا



انتهى البارت ارجوو ان ينال رضاكم

البارت الثاني ....
نجلاء باابتسامه : مو مصدقه هاذي بنتي
بدر يبوس جبينها : فديتها تشبه لك
نجلاء : امممم بدر ابي اقول لك شي
بدر : امري
نجلاء : مابي اسميها على امك هي توها بيبي مايصير اسميها حصه
بدر عصب : لا هاذا اسم امي ولازم اسمي عليها
نجلاء : بدر الله يخلييك البنت مرره نعومه واسمها حصه مو حلو كلشش
بدر : افكر
نجلاء ضمته : يسلمووو حبي
بدر : بس انا ماقلت ايه اقول افكر
نجلاء طقته على كتفه : ماتسوى فرحتي
بدر : هههههههههه ياحلوها حصوص الصغيره
نجلاء : بدر لاتقول حصوص حرام عليك
طق الباب زياد ودخل : اهلييين نجوول وبااس الصغيره ونااسه صار عندنا بيبي ياحلوهاا تتربى بعزكم
بدر : الله يسلمك عقبالك
زياد : لا لسى على الابوه
بدر : صدقني شعور مره حلو
زياد: الله يهنيك
دخلت الدكتوره نور : السلام عليكم
الكل : وعليكم السلام
نور : ان شاء الله مافي الم مدام نجلاء
نجلاء تبتسم لنور : لا الحمد لله
زياد رايح وطي من اول مادخلت نور وقف وصافحها : كيفك دكتوره
نور استغربت بس صافحته : الحمد لله تمام
زياد وهو ذايب : دوووم
نور ماحبت تطول الكلام : انا استاذن وطلعت
نجلاء : زيود انت ماتجوز فشلتنا عند الدكتوره
زياد : صاروخ يقطع شكلها
بدر ميت ضحك على شكل زياد وهو خااق : هههههههههههههههههههه زيود الحقها بجد كيكه ماتتفوت
نجلاء ضربت بدر ولفت وجهها وبان عليها زعلت بجد بدر : نجولتي لاتزعلين وربي امزح انتي احلا منها بميه مره
زياد : انا رايح تامرين على شي نجوول
نجلاء بزعل : لا سلامتك
بدر يبي يراضيها بايت طريقه : نجولتي وش تبين تسمين بنوتتنا
نجلاء فرحت ونست انها زعلانه منه : يعني مارح تسميها حصه
بدر : يسس
نجلاء : ينفع لها اسم رذاذ
بدر اعجبه الاسم بس يبي يطير عقل نجلاء شوي : امممم حصوص احلا موو
نجلاء : بدرررر
بدر : خلاص فدييت رذاذ ولله ينفع لها هالاسم



في مكان ثاني .....

سحبها ودخلها بيت له صغير مكون من غرفه وحمام ومطبخ ليان : بعد عني ياحقير بعدد
مشعل يطالعها بكل حقد : انتي ماتساهلين تعيشين وبتلحيقن ابوي
ليان بين دموعها : يلا اذبحني يلاا لا تحسبني عايشه حياتي انا من اول مامات ابوك وانا ميته وراه
مشعل رحمها بس فيه شي بداخله يمنعه من انه يعطف عليها : هيييييييي لاتحسبين بدموعك هاذي برحمك ولا بعطف علييك انتي انسانه ماتستحق تعيش
ليان : وش تنتضر اذبحني ريحني وارتاح
مشعل جلس وحط يدينه على وجهه وجلس يتذكر ابوه وطيبته مره يوم كان صغير

عبد الله : ياابوي اذا الله خذ امانته ومت لاتضر احد ولا تسبب مشاكل لاحد فاهم ياابوي
مشعل : ان شاء الله يبه
عبد الله : واياني واياك تضر بنات الناس ترا كلشش ولا واحد يضلم مره
مشعل يبوس راس ابوه : لا يايبه مو انا الي اضر بنات الناس
عبد الله : ابي منك وعد
مشعل : وعد مني مااضر مخلوق

رجع للواقع مشعل وبصراخ : يببببببه ماقدرت اوفي بوعديي ماقدررررت
ليان فتحت شنطتها واخذت الجوال واتصلت على اول رقم : الوو
مشعل انتبه لها وقام واخذ الجوال وكسره ونزل لمستواها ومسكها مع شعرها وشده بقوه : لا ياحلوه لي الحين ماشفيت غليلي تونا بدري
ماضيفتك الا الحين
ليان ضربه على صدره : وش تبي فيني اتركني اتركني
مشعل بعد يدينها ورماها على الارض بكل قوته وطلع
ليان من كثر الضرب والبكي ناامت ....


في مكان ثاني

ابو ليان : ياام ليان وين ليان
ام ليان : طلعت هي ويا نور السوق
ابو ليان بفرح ان بنته صارت تطلع : الحمد لله كانها بدات تتحسن
ام ليان بفرح : اي ولله الحمد لله لها كم يوم ماتبكي كثير وتضحك
ابو ليان بفرح : اجعله دووم والله لايغير عليها
رن الجرس وفتحته الشغاله ودخلت ام بدر : ياهل البييت
ام ليان قوم ارقا فوق اختي جت : هلا ولله ام بدر تفضلي
دخلت ام بدر وسلمت على ام ليان وسوالف وضحك ام ليان : مبروك ماجا بدر ويتربى بعزه
ام بدر : الله يبارك فيك وعقبال مانشوف ليان عروس
ام ليان : الله يسمك منك ولله منى عيني اشوفها في الكوشه
ام بدر : بكره انا بروح لمرة ولدي بالمستشفى تجين معاي
ام ليان : اوكي ولا يهمك بكره بعد العصر انا فاضيه وانتي
ام بدر : على العصر امرك ان شاء الله
ام ليان : فنجالك
ام بدر : بسس ياخيتي انا طالعه ولله كان ودي اشوف ليان بس خيرها في غيرها
ام ليان : وين تو الناس اجلسي معاي شوي ياكافي مالك ولا ساعتين جايه
ام بدر : ولله بروح اسيل ورسيل في البيت بلحالهم تلاقينهم نقر ومناقر
ام ليان : فديتهم لونك جايبتهم
ام بدر : مره ثانيه ان شاء الله


مكان ثاني .........

مشعل دخل لقاها نايمه وحب يقهرها شوي اخذ علبه مويه وكبها عليها قامت ليان مفزوعه : من انت ماااماااا وتذكرت انها مع مشعل مو في البيت
مشعل : ههههههههههههههههههههههههههههه حلوه ماما امك في عينك الحين مافي غير مشعل
ليان : الله ياخذ مشعل
مشعل تذكر ابوه وطارت عيونه ونزل لها ومسكها مع شعرها وعطاها كف : انتي مو بشر ذبحتي ابوي والحين تدعين علي
ليان بين دموعها وتصارخ : انا ماذبحت ابووك تفهم انا ماذبحته
مشعل كان بيتكلم بس سكته جوالها رفعه وابتسم : هلا وغلا
ام مشعل : هلا فييك يمه وينك مارح تتعشى معانا
مشعل : ولله يالغاليه جت لي سفره مهمه وسافرت خلال خمس ايام راجع باذن الله
ام مشعل : وين انت فيه يمه ولا تقول لي ولا شي
مشعل : صدقيني قبل مااسافر بخمس دقايق عرفت
ليان تطالع فيه بكل حقد وقررت تصرخ وتقول انه كذاااب : كذااااااااااااااب بس حط يده على فمها
ام مشعل : وش هالصوت الي عندك
مشعل يرقع الموضوع : ماادري هوشه
ام مشعل : انتبه لنفسك يمه وتدفى واكل زين
مشعل : تامرين امري يااست الكل
ام مشعل : يلا يمه تامر على شي
مشعل : سلامتك وسكرت
ليان بعدت ديه عن فمها : انت كيف تتحمل تكذب كل هالكذب
مشعل والشرار يطلع من عيونه : اسكتي دام النفس عليك طيبه
ليان : مارح اسكت ودني عند اهلي
مشعل قرب منها وبااسها بوسه على خدهاا : قلت لك اسكتي مااشي ياقمر
ليان الا الحين متخدره من حكرته الجريئه : انت من اي نوع من البشرر انا اول مره اصادف انسان مثلك
مشعل حط اصبعه على فمها : قلت لك اسكتي قبل اتهوور تراا حددديي ......
ليان عطته كف محترم : ثمن كلامك قبل لاتطلعه لو سمحت
مشعل جالس يستوعب الي صار بنت تمد يدها عليه بس بعكس النار الي في داخله رد عليها قرب من شفايفها وبااسها حاولت تبعد بسس مسكها وباسها اكثر من بوسه : هاذا عقابك واسمع لك صوت شوفي وش يجيك
ليان تمسح شفايفها وتبكي : اهئ اهئ حراام علييييك
مشعل يمرر لسانه على شفايفه ويبتسم : حرام علي هاا وانتي مو حرام عليك تقتلين روح
ليان وافجرت بكي : انا ماقتلته صدقني غصب علي وهاذا امر الله
مشعل اول مره يضعف قلبه قدامها ضمها وباس كتفها : خلاص لاتبكين
ليان تمنت تبعد عنه بس ماقدرت ضمته بقوه وتشاهق : اهئ اناا ماقتلته صدقني
مشعل " انت وش جالس تسوي انت تضم الي ذبحت ابوك " بعد عنها ودفها بكل قوته على الارض : لاتحسبين بدموعك هاذي بتقدرين تخليني اصدقك انتي بتمين طول عمرك الانسانه الي حرمتني من اغلا الناس
ليان رجعت تبكي : انت انسان مريييض ولا زم تتعاالج
مشعل عطاها نظره سكتت منها وطلع واخذ السيجاره وجلس على صخره كبيره : اااه ماادري وش يصير فيني لماا اشوفها انقلب انسان ثاني

اما عند ليان فكانت استغلت الفرصه وطلعت تمشي بس لقت صحراء كبيره وماتقدر تهرب فرجعت لمكانها وجلست تبكي
مشعل دخل لقاها مطلعه صورة ولد من جيبها وتطالع فييه ودموعها تنزل مشعل : ههههههههههههههه ولله وطلع لك قلب وقمتي تحبيين يالمجرمه
ليان دخلت الصوره في جيبها ومسحت دموعها : ابي اكلم ماما حرام علييك هي فيها ضغط ولله لو صار فيها شي ماسامحك
مشعل انفجر ضحك : هههههههههههههههههههههههه بس ياحلوه انا مايهمني تسامحيني ولا لا هاذا شي راجع لك
ليان من القهر جلست تقطع في اظافرها وتحلطم : ضحكتا من سرك ان شاء الله
مشعل قرب منها : عيدي مااسمع
ليان فضلت تسكت :........
مشعل مسكها مع اذنها : لا تقولين هالكلام مره ثانيه مفهوم
ليان بعدت يده : اووف وانت ماتتعامل الا بالضرب
مشعل : لنك حماار ولا انا الكل يشهد باخلاقي
ليان : اي اخلاق اصلاا لو انت رجاال مامديت يدك على بنت
مشعل والشرار يطلع من عيونه شالها وحطها على السرير وهي تبعد وفك ازارير بلوزته : الحين تعرفين من الي مو رجاال
ليان ببكااء : حراام عليييييك بعد عنيييي


ليان تمشي بالممرات ودموعها على خدها : ياربي يانور لي الحين ماطلع الدكتور ولا احد طمنا
نور تهدي ليان : بس ياقلبي مالهم غير ساعه لسى اصبري شوي
ليان لمحت ابوها وركضت وضمته ابو ليان ويطالع ليان من فوق لتحت وضمها بكل قوته : حبيبه ابوها انتي بخير وينك ياروح بابا
ليان تشاهق من كثر البكي : بخير بس ماما مو بخير بسبتي
ابو ليان يمسح دموع ليان : بس يابابا لا تقولين هالكلام مافي شي صار بسبتك انتي وينك قلبت عليك الرياض كلها
ليان سكتت وراحت لدكتور الي طلع : بششر ماما بخير
الدكتور : الحمد لله بخير وتعدت مرحله الخطر
ليان ضمت نور : سمعتي نوني ماما بخير
نور ضمت صديقتها بكل فرح : اي سمعت الحمد لله على سلامتها
ليان : الله يسلمك
نور : لياان انتي لي الحين ماقلتي لي وش صار معك يلا قولي هاذا امك وتطمنتي عليها
ليان مسكت يد نور وجلست تقول لها عن كل الي صار : وبعدين رماني على السرير وقال الحين اعلمك من الي مو رجال وبكيت وذكرته ان عنده خوات والظاهر نزلت في قلبه رحمه وطلع وتركني بالغرفه بعدين رحت له وترجيته ووصلني على البيت وبسس هاذا كل الي صار
نور ضمت ليان : ياقلبي كل هاذا صار معك
ليان : الحين اهم شي عندي صحه ماما وبسس

في مكان ثاني ....

ام مشعل : مشعل مو قلت خمس ايام
مشعل يرجع شعره على ورا ويجلس على الكنب بتعب : ولله خلص الشغل وجيت ولا ماتبيني افا بس يام مشعل
ام مشعل : لا ولله الله لا يبيني اذا صرت مابيك الله يخليك لي ولا يحرمني منك
مشعل : الا وين زياد مااشوفه
ام مشعل : هايت في هالشوارع ماادري وش اسوي باهالولد يكبر وينهبل
مشعل : ولله عجزت عنه مافي شغله في الشركه الا وحطيته فيها بس ماسلك
ام مشعل : الله يهديه هاذا الي اقدر اقوله
مشعل : يمه الا الحين مادورتي لي على بنت تراني مليت من العزوبيه
ام مشعل : ابشر يايمه من عيوني من بكره ابدا ادور لك
مشعل : يلا اجل انا بروح انام لي ساعتين
ام مشعل : نوم العوافي
راح مشعل ينام ورفعت ام مشعل السماعه وكلمت ام بدر : الو السلام عليكم
ام بدر : وعليكم السلام
ام مشعل : هلا ولله شخابرك
ام بدر : حمد الله بصحه وعافيه وانتي بشري عنك
ام مشعل : بخير دامك بخير الله حي هالصوت
ام بدر : الله يحييك ويبقيك
ام مشعل : وش في صوتك تعبانه
ام بدر : لا ولله بس اختي بالمستشفى
ام مشعل : افا وش فيها سلامات
ام بدر ماحبت تقول ان ليان مابينت : ولله ماادري وش جاها فجاه قلبها عورها وسوو لها عمليه
ام مشعل : الله يقومها بسلامه وكيفها الحين
ام بدر : الحمد لله بخير وتحسنت
ام مشعل : خير ان شاء الله يخليها لبنيتها
ام بدر : امين
ام مشعل : يلا مااطول عليك مع السلامه
ام بدر : مع السلامه


في مكان ثاني ......

دخلت نور مكتبها ولبست عبيتها وطلعت وشافت زياد يطلع من عند نجلاء زياد شافها وراح لها وسلم : اهلين دكتوره نور كيفك
نور " ياليل هاذا ماينعطا وجه" : تمام وانت كيفك
زياد حس على دمعه وسحب يده من يدها : انا بخير بشوفتك ياقمر
نور تغيرت ملامحها : لو سمحت انا طبيبه هنا ولا تحسبني اكلمك حبا فييك على اساس انك انسان محترم وحاب تسالني عن شي معين
زياد : ريلاكس لا تعصبي ماقلنا شي
نور طالعته باستحقار : ناس ماتفهم وراحت
زياد يطالها ويهي تمر من عنده بكل ثقه ورايح ملح ركض وراها : دكتوره نور لا تفهميني غلط
نور التفتت له ونفسها في خشمها : وش تبي
زياد : ابي بوسه
نور من قوه الكلمه ماقدرت تمسك نفسها عطته كف ومشت وخلته : حقيير
زياد لحقها لين وصل عند باب البيت واستغرب معقوله دكتوره وتعيش في مثل هالاحياء الشعبيه نزل ولقا ابوها واقف عند الباب وياخذ منها فلوس زياد : اهلين ياعمي
ابو نور : اهلين فييك من انت ياولدي ولله مشبه عليك
زياد : انا زياد عبد الله ال.....
ابو نور : معقوله انت ولد عبد الله ال ... الله يرحمه
زياد : ايه انا بشحمه ولحمه
ابو نور : غريبه ليه جاي لهاالحي
زياد : جيت اطلب يد بنتك نور
ابونور من الفرحه ماقدر يستوعب : ها بنتي نور
زياد : ايه بنتك نور ولا ماستاهلها
ابو نور : لا نور الي ماتستاهلك ولله
زياد : ههههههههه يعني موافق
ابو نور : اكيد موافق وهاذي يبيلها سؤال



بعد مرور اسبوع .....




ليان ضامه امها : ماما انتي بخير تحسين بالم
ام ليان تلمس خدود بنتها : بخير ياماما وانتي بشريني عنك
ليان تضم امها وتبوسها : انا بخير دام اغلا ناسي بخير
ام ليان : الله لا يحرمني منك
ليان باابتسامه : كل هااذا حب لي اول مره ادري اني غاليه كل هالقد
ام ليان : واكثر ياقلب امك الله لايبين غلاك
ليان : ماما بسك تغلي البيت من دونك ولا شي يلا ارجعي لنا
ام ليان : قريب ان شاء الله ياابو ليان متى يطلعوني
ابو ليان : ان شاء الله بعد يومين
ليان تضم امها وبفرح : وناااسه
ام ليان : هههههه الله يدومها من فرحه
ليان : من قدي ماما بعد يومين بتطلع
ابو ليان : الله لنا الماما والماما والبابا منسي
ليان ركضت وباست ابوها : لا يابابا انتو عيوني الثنتين
ابو ليان : تسلم عيونك متى نفرح فيك يابابا ونشوفك عروسه
ليان :اذا هاذا يفرحكم اول واحد يطلبني بوافق عليه اذا رجاال
ليان رن جوالها وطلعت من الغرفه : هلا ولله
نور تبكي : لياان اهئ الحقي علي ابوي بيزوجني
ليان : ايييش وش قاعده تقولين انتي
نور : لينو تعالي عندي انا تعبانه
ليان : اوكي ولا يهمك ياعيوني دقايق وانا عندك


في مكان ثاني ....

ام مشعل : ولله ياولدي انا ماعندي مانع بس مانعرف البنت ولا اهلها
زياد :انا اعرف ابوها عز المعرفه بس تراهم على قد حالهم
ام مشعل : ياولدي كلنا من تراب والفقر مو عيب
زياد بفرح على تقبل امه للموضوع : اوكي ترا الملكه بعد يومين قلت لك
ام مشعل : وش فيك مستعجل خلنا نروح نشوفها بالاول
زياد : مايحتاج في الملكه
ام مشعل : الي تشوفه يامي اهم شي راحتك انا وش لي بالهدنيا بس قل لخوك عن الموضوع
زياد : قلت له وماعنده مانع
ام مشعل : زين الله يتمم على خير
نجلاء وهو تشرب رذاذ الننه : اي بس يازياد وش اسمها وش تصير
زياد : الدكتوره نور
ام مشعل مو مصدقه : نور الي ولدت اختك
زياد باابتسامه : ايه
نجلاء : وااي يحلاتها الصدق ماكنت مرتاحه على هالزواج بس يوم دريت من البنت استانست
ام مشعل :لا تفشلنا عندها انا عارفتك قروي كانك ماعمرك شفت بنت
زياد ونجلاء : ههههههههههههههههههههههههههههههههههه
زياد : لا ان شاء الله بحاول امسك روحي
نجلاء :ولله مانت سهل شفتها وجبتها
زياد : ايه انا زيااد ال ...... بااشاره كل البنات وراي
نجلاء ضربته : اقول خل عنك الغرور مو زين كلش
ام مشعل : بسوي عرس لا صار ولا استوا بخلي كل الناس تتكلم عليه
مشعل دخل البيت : السلام عليكم
الكل :وعليكم السلام
مشعل : اخبارك يالغاليه اليوم
ام مشعل : بخير وانت وش اخبارك مع الشغل الي ذابح نفسك عنده
مشعل : الحمد الله كل شي تمام
ام مشعل : دريت عن الخبل بيعرس
مشعل يضحك : اي دريت بس على الله يصير رجال ويخلي عنه البنات
زياد ماعجبه الموضوع قام لغرفته ...
مشعل :كيفها الصغنونه
نجلاء : معذبتني الله يصلحها
مشعل : يافديتها تجنن جيبيها
نجلاء راحت عنده : شلها انت
مشعل : لالا فكيني اذا ماتبين بنتك هاتيها
نجلاء : يا منك خوااف كانك بدر



توقعاتكم .... ْ | ، لهفه بجنون ،|

قرائه ممتعه احبتي ....


ليان : ياختي ابوك وادرا ومستحيل يزوجك رجال مو كفو
نور تمسح دموعها : اي ولله صادقه خلاص مالي غير ارضى بالامر الواقع
ليان ضمتها : واي وناسه بتتزوجين بسس مو تنسيني
نور : الله ينساني لو انساك
ليان : فديتك ها عاد بنتك ليان اوكي
نور : اكييد لينو وفيه احلا من هالاسم
ليان تضحك : ايه فيه
نور : اممممم اي صح فيه نور ههههههههههههه
ام نور دخلت عليهم فرحانه : الله يخليك ياليان واخيراا ضحكت
نور راحت لامها : يمه وش اسمه العله
ام نور ابتسمت : اسم العله زياد
نور : اي وش اسمه الكامل ولا ممنوع بعد
ام نور : ولله ماادري بس ابوك يقول ولد عز
نور كشرت : بيشوف حاله علي
ام نور: لو هو مو شاريك كان ماخطبك
ليان : ياليت عندي اخو كان مايتزوج غيرك
نور : اذا مثل طبعك بتزوجه لو بالقوه
ليان ترفع يدينها لفوق : يارب يصير زياد مثل طبعي
نور : اميين
ام نور طلعت وهي تضحك على هبالهم ....
ليان : يلا نروح نشتري فساتين لملكتك يالا يمدينا نخلص ماقدامنا غير يومين
نور : اوووف اوكي يلا
ليان : ولله وصرتي عروسه يانوني
نور استحت : هههههههههههه
ليان : قومي بسس


خلصو فساتين وحجزو كوافيره وكل الي يحتاجون له واليوم يوم الملكه ...

الكوافيره : ئمر كلما صلحتو بكيتي خلصنا
ليان تبوس خد نور : نور لاتبكين خلي الحرمه تعرف تصلحك
نور : اوكي بس وش اسوي خايفه
ليان : لا تخافين
نور : اوكي
خلصت الكوافيره وكان لبس نور فستان احمر مخصر على جسمها سواريه نااعم وسندل عالي وشعرها الي يوصل الا نص ظهرها مسويه فيه بوف خفيف ومكياج نااعم ليان : وااو نور زي القمر
نور : ليان مره خايفه مابي اطلع عنده
ليان : نور بلا سخافه خلاااص الحين مو وقت الخوف خلينا نفرح
نور : هههههههههه ياربي منك
ليان : يلا قومي اسمعي امك تنادي
نور خافت ومسك يد ليان : لا ماابي
ام نور : نوووور يلاا تعالي
نور طلعت وسلمت على ام مشعل وجلست وهي مره متوتره ام مشعل : هلا ولله بالدكتوره
نور رفعت راسها مو متذكره وين شافت هالعجوز : هلا فييك
ام مشعل : كيفك يابنتي
نور : تمام ياخالتي وانت اخبارك
ام مشعل : بخير ياحلوك مشاء الله طالعه قمر ياحظ زياد فيك
نور استحت : تسلمين ياخالتي
ابو نور ينادي: ياام نور خلي نور تجي توقع
ام نور : يلا يابنتي قومي
نور قامت وهي ماسكه دمعتها وقعت وركضت للغرفه : لياااااان
ليان ضمتها : نور لا تبكين تكفيين خلااص
نور : احس اني مارح ارتاح
ليان : الله لايقوله
ام نور دخلت : لاحول ولا قوه الا بالله يانور لاتعورين قلبي تدرين مابيدي شي عشاني لاتبكين
نور حاولت تسكت عدلت لها ليان المكياج وراحت عند ابوها الي نادا عليها : سم يبه
ابو نور : ادخلي عند زوجك
نور رجفت زوجي كلمه تحمل كل اجمل المعاني لاكن ماحسيت فيها ااه ياابوي عذبتني سمت بالله ودخلت وعيونها في الارض : السلام عليكم
زياد : وعليكم السلام
نور الا الحين عيونها في الارض ابو زياد : اخليكم انا بطلع شوي
زياد : كيفك يانور
نور وعبرتها خانقتها وبصعوبه نطقت : تمام
زياد : وانا بعد تمام
نور رفعت راسها بتشوف ليه قال كذا وهي ماسالت وتفاجات : انــــــــــت
زياد ابتسم : وش فيني انا
نور ضاع الكلام ماتدري وش تقول مالقت غير تترك له المكان بس وقف وصكر الباب : وين بدري يازوجتي قالها بسخريه
نور ودموعها متجمعه في عيونها : بعد عن الباب
زياد : واذا مابعدت وش راح تسوين
نور دفته لاكن هو اقوى منها : ههههههههههههه
نور من بين اسنانها : حقييير
زياد عطاها كف من قوته طاحت على الكنب : صوتك مايعلى علي فاهمه
نور تبكي وسافهته :...........
زياد بصراخ : فاهمه
نور : ايييييه فاهمه
زياد : يالله انقلعي عن وجهي
ركضت نور ورمت نفسها على السرير وجلست تبكي : ضربني ياليان
ليان : اييييييش وليه يضربك وش مسويه له
نور قالت لها عن كل شي : مابييه ياليان مااابيه
ليان : خلاص هاذا زوجك ولازم تفهمينه وتحاولين تكسبينه
نور : مستحيل ولله لاخليه بدال الاعتذار الف يعتذر لي
ليان : بشطارتك تقدرين بسس لازم تتعبين ولا ابي اشوف دموعك ترا وربي غاليه
نور مسحت دموعها : لا بجد حتى دمعتي مايستاهلها واذا ضربني بكره يبوس رجلي عشان ارضى
ليان : فديت الواثق
نور : بكره تشوفين


في مكان ثاني ...

مشعل : ها وش صار معك يازياد
زياد : ولا شي ملكنا وجينا
مشعل : ومتى الزواج ولا ماقالو شي
زياد : الا بعد شهر
مشعل بااستغراب : شهر بسس
زياد : ايه شهر ولا اخليها اسبوعين
مشعل : لها الدرجه مستعجل
زياد : واكثر
مشعل عارف اخوه : ولله شكل وراك سالفه مع هالبنت
زياد : ها لا سالفه ولا شي وش بيكون وراي يعني
مشعل : اها وانتي يمه وش رايك فيها
ام مشعل : بنت ناس ومتربيه ومثقفه وفوق هاذا كله دكتوره
مشعل : مشاء الله
نجلاء : وش اقول لك يامشعل تجنن قمر
مشعل في نفسه " مو صايره احسن من ليان " : ايه مشاء الله الله يتمم لهم
نجلاء : امين
رذاذ تبكي نجلاء : اووف هالنكد
ام مشعل : وانت ماتبي تتزوج يامشعل
مشعل : مايصير نتزوج سوا اذا تزوج دوري لي
ام مشعل : لا بدور من الحين
مشعل : بكيفك
ام مشعل : ولله نفسي اخذ لك وحده من التوام بنات ام بدر
مشعل : من هم رسيل واسيل
ام مشعل : ايه خوات بدر
نجلاء : ايه مشاء الله عليهم سنع واخلاق وتربيه
مشعل : كم عمرهم
نجلاء : مدري بس السنه الي راحت متخرجين
مشعل : لا توهم صغار ابي كبيره
ام مشعل : من فيه يانجلاء وحده في العشرينات
نجلاء تفكر : رند بنت عمتي جميله
ام مشعل : اي ولله وش رايك يا مشعل
مشعل كشر : لا رند قطيعه

واستمرت سوالفهم ..


في صباح يوم جديد ~ بيت ابو نور

نور صحت من النوم واخذت لها شاور وطلعت لبست ونزلت : السلام عليكم
امها : وعليكم السلام هلا نور اجلسي افطري
لميس اخت نور : صباحو خيتو
نور : هلا لموسه ليه مارحتي المدرسه
لميس : بطني يعورني
نور تموسها : ماتشوفين شر
لميس ببرائه : نوني ليه امس ضربك الرجال الطويل
نور تغيرت ملامحها : امم ماضربني
لميس : الا ضربك كنت انا وبنت الجيران نطل عليكم مع الشباك
نور : مو عييب علييك
ام نور : ضاربك ياجعل يده الكسر
نور : ايه يمه
ام نور : قولي لابوك
نور : ابوي لوه يطالع خاطري مازوجني اياه بالغصب
ام نور : وش نسوي هاذا المكتوب لنا بس حاول تكسبينه ترا الرجال مايبي غير المعامله الحسنه
نور : الله يقدرني يلا انا رايحه
لميس :نوني جيبي لي حلاوه معااك
نور تبوسها مع خدها : ماشي بس ماتطلين مع الشباك مره ثانيه
لميس : اوكي


في مكان ثاني ...

جالسه في الفيصليه من المله البيت ملل السوق ملل ياربي وش اسوي ومر من عندها شاب : اووه قمر على الصبح مايصير نفطر سوا
ليان : فارق مالي خلق بزارين فاضين
الشاب بكل جرئه سحب الكرسي وجلس : اذا قمتي راح اقول لهم باعلا صوت ياناس فكوني منها ذبحتي من اليوم تلاحقني
ليان بصراخ : وش تبي قوم الله لايبارك فيك
الشاب : بالاول اشرب قهوه على حسابك
ليان طلبت له قهوه الشاب : وش اسمك
ليان تقرا الجريده : اظن مالك دخل وش اتفقنا تشرب وانت ساكت
مشعل يطالعها من بعيد : ولله هالانسانه وقحه مو معقوله مع شباب على الصبح
مشاري : انت تعرفها
مشعل : ايه بس توقعتها بنت متربيه
مشاري : ولله هالايام البنات ماينوثق فيهم
مشعل : اي ولله صادق الله يستر علينا بس ولا من فيه بنت ناس على الصبح مع شباب ولله تربيه خرطي
مشاري : اقول امش بس
اما عند ليان فخلصت قهوه : يلا انا بروح
الشاب : شكرا على القهوه
ليان : العفو بسس لاتحسبني جلست خوفاا منك بس لاني مالي خلق مشاكل
الشاب : اهم شي شربت قهوه ويلا باي
ليان بضحك : باي



خلص البارت

اتمنى ينال رضاكم

|، لهفه بجنون ،|

قرائه ممتعه احبتي ...


مرت الايام مشعل لاتغير من الشغل للبيت وهاكذا
ليان تجهز مع نور لزواجها ومره منشغله
ام مشعل منشغله بعد في امور الزواج
نجلاء رجعت لبيتها بعد الاربعين
بدر مره فرحان ببنته
زياد ماكلم نور من عقب ماضربها يوم الملكه
نور مره متضايقه ودايم بكى وليان شغلتها تهدي فيها


عند نور مره حوسه اليوم الزواج ..

نور طالعه قمر بفستانها التوب مخصر على جسمها ويتوسع من عند الساق وفيه شويت لمعه ورافعه شعرها ومكياج خليجي محليها الشدو الرمادي المتداخل مع الاسود والقلوس الاحمر الصارخ : ليان مره خايفه كيف راح اعيش معه وهو مايحبني ومتزوجني بس عشان ينتقم
ليان الي ناااعمه بفستانها الاصفر التوب فوق الركبه مخصر على جسمها الرشيق وتحت الصدر فيه شريطه بالفضي وشوز فخم عالي ومكياجها النام بس كاحله عينها بكحل اسود وبلشر وقلوس وردي فاتح وومسكرا محليه عيونها فوق حلاها : وش قلنا نوني خلاص لاتبكين
نور تحاول ماتبكي : اوكي الله يصبرني على هالمصيبه
ليان ابتسمت : هاذا الي ابيه

ام نور دخلت عليهم : يلا يمه سمي باسم الله وانزلي لزفه
نور : يمــه خايفه
ام نور باست راس بنتها ومكت يدها وقموتها معاها وقرت عليها وشربتها مويه قرايه : قريتي المعوذات
نور عزت راسها بمعنى ايه : بس مره خايفه
ليان تعدل لبس لميس الي كان فستان وردي سواريه تحت الركبه وشعرها مستشورته : يالبى قلبها نجنن
لميس تقرص خد ليان : مو احلى منك
ليان ضمتها وقامت فيها : فديت كلامك يهبل مثلك
نور عصبت : هين انا خايفه وانتي تلعبين مع هالبزر
ليان تركت لميس وراحت عند نور وباستها : نوني ليه العصبيه يلا انزلي ياقلبي

نزلت على زفه هااديه وحلوه وجلست على الكوشه وهي تسمع تصفيق ليان وتصفيرها حطو اغنيه عراقيه ورقصت ليان رقصه خلا الكل يطالعها
ام مشعل : مشاء الله تبارك الله من ذي يام نور
ام نور : صديقه نور
ام مشعل تطالع كل شي في ليان جمال وجسم وشعر وذوق : من هي بنته
ام نور : بنت عبد العزيز ال ....
ام مشعل : بنت ال .....
ام نور : ايه وشوفي امها هناك مشاء الله ناس تجار ماعليهم
ام مشعل : اها وين امها
ام نور : شوفيها ام فستان اسود ورافعه شعرها كعكع
ام مشعل عجبها ترتيب وذوق ام ليان فراحت عندها : السلام عليكم
ام ليان : اهلين وعليكم السلام
ام مشعل : شخبارك ؟
ام ليان : بخير عساك بخير وانتي بشري عن صحتك
ام مشعل : تمام انتي ام ليان
ام ليان : اي نعم انا امها بغيتي شي ياخيتي
ام مشعل : لا بس ليان اسم الله عليها قمر على الارض
ام ليان فهمتها انها تبي تخطبها : ههههههه تسلمين من ذوقك
ام مشعل : ممكن رقمك عشان اشوف لي يوم اسير عليكم انا وبنتي نجلاء اذا مافي مانع
ام ليان عطتها رقمها : الله يحييكم في اي وقت
ليان جت لامها : مامي عطيني حجابي المعرس بيدخل
ام ليان تطالع الحرمه يعني سلمي وليان فهمت امها وسلمت : اهلين خالتو
ام مشعل : اهلين فيك يمه
ليان : انتي مامت المعرس مو
ام مشعل : ايه انا
ليان اعجبتها ام مشعل وجلست تتسولف معاها
اما عند زياد فدخل بهيبته الي خلت كل بنات الصاله تتطالعه الا ليان ولا كان احد مار وقف امام نور وقبل جبينها المرتعش من الحيا وجلس مبروك ياعروسه
نور خانقتها العبره اذا ردت بتبكي فضلت تسكت :.........
بعد ربع ساعه زياد سلم على امه وخته ونور سلمت على ليان وامها وبكت ليين قلت بس والين طلعو ودخلو الفندق : هاي غرفتك
نور : احسن بعد مايشرفني انام معاك
زياد ابتسم وقرب من عندها : لا ياعيوني انتي زي الجاريه اذا بغيتك جيتك هه قالت ايش مايشرفني انا الي مايشرفني ياوجه الفقر
نور جرحتها الكلمه بس دخلت الغرفه وقفلت عليها وناامت بفستانها من كثر البكي صحت الصباح واخذ لها شاور ولبست بنطلون جينز سكيني وتيشرت اورنج ورفعت شعرها ذيل حصان وشوز اورنج وقلوس اورنج وطلعت لقت زياد جالس يطالع التي في جت وجلست زياد : صباح الخير مدام نور
نور مالقته وجه زياد قام وجلس جنبها وحط راسه على كتفها ومسك يدها وباسها : نور
نور استغربت منه رفعت عيونها وطالعت بعيونه حست احساس غريب ماتدري وش هو زياد : تجهزي اليوم الفجر موعد رحلتنا
نور : اييييش انا مابي اسافر معك
زياد قرص خدها : بس انا ماسالتك ياقمر
نور بعدت يده : مو بزر عندك لاتعاملني كذا
زياد ضحك عليها :ههههههههههههههههههههههههه الا بزر
نور تقرفت منه وقامت وسحبها بقوه مع يدها وجلسها في حضنه : وين بتروحين
نور بتقوم بسس ماسكها : بعد عني
زياد قرب من خدها وباسه ونزل على شفايفها وهي تبعده بس ماقدرت وشالها على الغرفه

وووووو *_^


في مكان ثاني ...
مشعل بالشغل حس راسه مرره مصدع بس اخذ بندول وراح على البيت قابلته ام مشعل : لقيت لك بنت تطيح الطير من السما
مشعل ابتسم : ومن هالبنت
ام مشعل : ليان بنت عبدالعزيز ال ...
مشعل طير عيونه : لياان الدكتوره
ام مشعل : ايه بس الحين ماتشتغل
مشعل : اها وطبعا خطبتيها وبتملك وانا ماعندي علم
ام مشعل ضحكت وبستهبال : ايه بس مابعد حددنا الزواج
مشعل بجديه : خذي من امها موعد وروحو اخطبوها رسمي لاني خلاص ملييت من العزوبيه
ام مشعل بفرح : ان شاء الله
رن الجرس ام مشعل : قيرينا
قيرينا : يسس مدام
ام مشعل : افتحي الباب
قرينا فتحت الباب نجلاء وبدر ورذاذ : السلام عليكم
ام مشعل : هلا ولله بنجلاء تو مانور البيت
نجلاء : منور بوجودك يااميمتي
ام مشعل : كيفك يابدر
بدر : الحمد لله بخير

جلسو سوالف لييين المغرب وعند ليان ...

ليان تكتب في دفترها
كانت تكتب مااصعب ان تبكي بلا " دموع"
ومااصعب ان تذهب بلا " رجوع "
ومااصعب ان تشعر " بالضيق "
وكان المكان من حولك " يضيق "

ومااصعب ان تتكلم بلا " صوت "
وان تحيى كي تنتضر الموت ...
ومااصعب ان تشعر " بالسام "
فترى كل من حولك عدم ..
ويسودك احساس " الندم "
على اثم لاتعرفه .. وذنب لم تقترفه

ومااصعب ان تشعر بداخل نفسك وحيد

لا صديق ... بلا رفيق ... بلا حبيب
وتشعر ان الفرح " بعييد "
وتعاني من جرح لايطيب
جرح عميق ... جرح عنيد
جرح لايداويه طبيب ( منقول للامانه )

صكرت الدفتر ودمعتها طاحت عليه : ااه ياربي سامحني ولله انا كل الي في يدي سويته بس ماقدرت انقذه
ام ليان دخلت عليها : يمه ليان بكلمك في موضوع
ليان ابتسمت ومسحت دمعتها قبل تشوفها امها : تفضلي مامتي
ام ليان جلست جنب بنتها على السرير وتمسح على ضهرها : كبرتي ياليان ولله ماحسيت الا وانتي حرمه يعتمد عليها
ليان ضمت امها : تربيتكم
ام ليان ضمت بنتها : الله لايحرمني منك ياروح امك
ليان : يلا ياست الكل قولي لي وش الموضوع
ام ليان : كبرتي واحنا كبرنا واليوم جاي لك ولد الحلال
ليان استحت : ......
ام ليان : ولد ناس ومتربي والكل يشهد باخلاقه
ليان : اها من ولده
ام ليان : تعرفين ام مشعل الي في الزواج
ليان : اي اعرفها
ام ليان : ولدها
ليان : اوكي خليهم يجون بس بشرط قولي لهم اعجبهم زين على زين مااعجبهم براحتهم
ام ليان : وش الشرط
ليان : مااشوفه ولا يشوفني الا بعد الملكه
ام ليان : اوكي بقول لها


في مكام ثاني ...
طلعو من بيت ام مشعل وراحو لمطعم بدر : نجولتي امووت فييك
نجلاء : وانا بعد
بدر : وانتي ايش
نجلاء : احببببببك احبببك احبك
بدر : فديتك
نجلاء جت بتتكلم بس رذاذ بكت وشالتها : بسس ياماما
بدر كشر : وبنتك ماتخلي احد ياخذ راحته
نجلاء تبوس رذاذ : فديتها خليها ماعليك منها
بدر : عطيني اياها
نجلاء مدتها له : قول بسم الله وشربها الننه
بدر اخذ الننه وشربها ونجلاء : ههههههههههههههههههههه شكلك توحفه
بدر يده ترجف وهو يشربها : وش اسوي فيك انتي وبنتك
رذاذ شرقت بالننه وصار وجهها احمر بدر عطاها نجلاء : خوذي تصرفي
نجلاء : يمممممه بنتي
بدر اخذها وجلس يقرا عليها لين صحت : الحمد لله
نجلاء تبكي خذتها : حبيبتي كله منك
بدر يبوس رذاذ : بسس ياروح بابا
نجلاء اخذت رذاذ وطلعت عشان تشم رذاذ هوا : بابا الشين خلاك تشرقين
بدر وراهم ويسمعها : لاتتصدقينها رذوذه كله منها هي الزوله الي ماتبي تشربك
نجلاء تضربه على كتفه : بس انت مو قد المسؤوليه
بدر شاف بنت صغيره تمشي ومعاها ورد طبيعي اخذ ورده حمرا وورديه وعطا البنت فلوس : هاذي لنجولتي وهاذي لرذوذ
نجلاء : فديتك ربي يخليك لي
بدر : ويخليكم لي
رذاذ ابتسمت ابتسامه بانت فيها غمازتها بدر : فديتها عجبتك هديت بابا
نجلاء : بدر البنت لسى صغيره ماتفهم
بدر : الا تفهم


في مكان ثاني ..

نور في الحمام تاخذ شاور بعد ماطلع زياد مع ربعه طلعت بروبها وتوها بتفسخ الروب ويجي احد ويضمها مع ورا نور بصراخ : يمااااه
زياد حط يده على فمها : بسس انا يالخوافه
نور استحت وحمرت خدودها : زين اطلع
زياد رفع حاجبه : وليه اطله
نور : بلبس
زياد غمز لها : مسرع نسيتي من شوي شايفك كلك
نور استحت ب ماتبي تبين له اخذت ملابسها ودخلت الحمام وطلعت وكانت لابسه فستان رمادي تحت الركبه وتحت الصدر فيه حزام عيض اسود وسندل اسود وتركت شعرها مفتوح وهو مبلل بالمويه وكحلت عينها بكحل اسود وقلوس احمر صارخ : زيااد
زياد يقرا مجله من مجلات نور : نعم
نور : ابي اروح لبيتنا
زياد : مسرع اشتقتي لبيتكم الخرابه
نور : على فكره لو تسكني في قصر مارح يصير احلا من بيتنا
زياد : ههههههههههههههههههههه بجد وجه فقر وش تبين في بيتكم
نور : ابي اشوف امي واختي قبل نسافر
زياد : واذا قلت لا
نور : الله يخليك ابي اشوفهم حرام عليك
زياد بعد تفكير : ماشي ب بشرط
نور كشرت : وش هو
زياد : ابي بوسه
نور عطته بوسه في الهوا : وهاذي بوسه
زياد قام وباسها بقوه مع شفايفها : اذا قلت لك ابي بوسه معناها كذا مفهوم يلا الحقيني على السياره
نور راحت غسلت شفايفها وحطت قلوس احمر ولبست عبايتها وتلثمت ( على فكره نور تتغطا مو مثل ليان ) ولكبت السياره : يلا امشي
زياد مشى ودخل الحاره وهو متقرف : يلا انزلي ساعه وبجي اخذك
نور : زيااد بليز خلها ساعتين
زياد : اوو ساعه ولا نرجع البيت
نور : لا خلاص ونزلت


في مكان ثاني ...

ليان جالسه مع امها وابوها في الصاله رن تلفون البيت ردت : الوو وعليكم السلام
نور : اهليين لينوو كيفك
ليان : نوووني ياحياتي انا بخير وانتي كيفك
نور : انا تمام التمام لينو تعالي بيتنا انا هناك
ليان : اوكي طيران
ليان راح ولبست بنطلون اسود وقميص اسود وكعب اسود عالي وحطت مناكير احمر وقلوس احمر وكحلت عينها ورفعت شعرها ذيل حصان ولبست عبيتها وتحجبت ونزلت : ماما بابا انا رايحه لنور ماشي
ابو ليان : انتبهي على نفسك
ام ليان : اوكي لاتتاخرين
ليان : اوكي بايو
طلعت ليان وراحت على بيت نور دخلت قابلتها لميس ضمتها : ميسو حياتي كيفك
لميس : زعلانه
ليان : لييه يامقر مين مزعلك
لميس : زياد اخذ نور وانا طفشت
ليان شالتها : وين نور طيب
لميس تاشر على غرفت نور : هناك
دخلت ليان وضمت نور : اهلين نوونتي
نور: هلا وغلا
ليان : شخبارك
نور : ماشي الحال
ليان : وكيف زياد معاك
نور : الله يخاذه لاتجيبين طاريه
ليان ضربتها مع فخذها : لاتدعين عليه هو الحين زوجك تبين تصيرين ارمله
نور كشرت : لا انشاء الله
ليان : اجل لاتدعين

وجلسو سوالف ليما راحت ليان وبعدها جا زياد وراحت نور


خلص البارت انظروني بكره باذن الله

لاتحرموني توقعاتكم ..

|،لهفه بجنون،|

قرائه ممتعه احبتي اليكم البارت


7

7

7


7


7

معاد ابعرف وش نهايه مصيري ...!
ضاعت جهاتي راحت شكال و(الوان )
اروح من ناري الا زمهريري ..!!!
لادافين قلبي ولا صار (بردان )

البارت ...

اليوم ام مشعل بتجي تشوف ليان بعد ماوافقو على الشررط ليان طلعت من الحمام ولبست فستان توب اسود مخصر على جسمها فوق الركبه ولبست سلاسل توصل الا بطنها لولو لونها فوشي وسوت شعرها كيرلي وكحلت عينها وحطت مسكرا وقلوس فوشي وكعص عالي فوشي مع عدساتها الرمادي طالعه قمر نزلت لامها : ماما كيف طالع شكلي
ام ليان : اسم الله عليك قمر
ليان : بسس مره متوتره
ام ليان : ماعليش ياماما لازم تتوترين هاذا شي طبيعي
ليان رقت غرفتها واخذ المبايل وكلت على نور قلبي : الو اهلين نوني كيفك
نور الي مره متضايقه : ماشي حالي وانتي كيفك جتكم الحرمه
ليان : لا لي الحين وش مسويه في فرنسا
نور : ولله مابعد طلعت من المطار للبيت تخيلي لي يومين هنا
ليان : وليه طيب
نور : مو راضي يطلعني ماادري ليه جايبني
ليان : طيب وهو ماطفش من الجلسه
نور : من قال لك انه مايطلع يطلع ومايجي الا الفجر بعد
ليان ضاقت على حال صديقتها : ياربي منه متى بيتعد وماحاولتي تفهمينه
نور : لا اجيه يمين يجيني يسار مافهمته تعبت ياليان
ليان : انتي بتخوفيني من الزواج شكلي برفضه
نور : لا ياليان اصابع يدك مو سوا واذا ابوك سال عنه ورجال وش تبين اكثر من كذا
ليان : نوني باايو ماما تناديني بالظاهر جو
نور : بايو لاتنسين تعلميني وش صار
ليان : اوكي انتبهي لنفسك
نور : اوكي

صكرت ليان وراحت عند امها ام ليان : يلا ام مشعل جت
ليان خافت مسكت يد امها ودخلت وهي مره مستحيه : السلام عليكم
ام مشعل : وعليكم السلام هلا ولله بليان
ليان تبوس راسها : هلا فيك كيفك ياخاله
ام مشعل : بخير عساني مابكيك وانتي علومك
ليان : بخير دامك بخير

وجلسو سوالف وحددو موعد الملكه الي راح تكون بعد رجعه زياد ونور يعني بعد شهر


في فرنسا في احد الفنادق الراقيه ..

نور جالسه تبرد اظافرها وهي تطالع التي في وجا مقطع مضحك نور : ههههههههههههههههههههه خبل
دخل زياد بس ماحست عليه نور : مو اخبل منك
نور خافت : بسم الله الرحمن الرحيم انت متى جيت
زياد ضحك على نقزتها : من شوي مو ناويه تطلعين
نور فرحت : تبي تطلعني
زياد جلس على الكنبه : اذا تبين
نور : الا اكيد ابي
زياد : يلا طيران بدلي
نور راحت ولبست بنطلون اسود سكيني وقميص احمر وجعدت شعرها وحطت قلوس احمر وطلعت : يلا انا جاهزه
زياد شافها من فوق لتحت : يلا تعالي قدامي
نور تحلطم : اعوذ بالله كل شي بالصراخ
زياد : من تكلمي انتي الحين
نور : اكلم نفسي هو من تزوجتك وانا مااكلم غير نفسي
زياد : اهاا بتسكتين ولا نرجع البيت
نور : لا خلاص بحط لساني في فمي
زياد : حلو
مرت حرمه معاها ورد مدت لزياد وبالفرنسي قالت له : تفضل اشتر هاذه الورده لحبيبتك
رد عليها زياد : حسناا واخذ ورده وعطاها نور
نور دمعت عينها وهي تشوف زياد تمنت انهم يحبون بعض من جد زياد مايدري ليه خااف عليها وعوره قلبه يوم شافها تبكي: نور ليه تبكين
نور مسحت دمعتا بسرعه : ولا شي
زياد مسك يدها وجلسها على الكرسي : نورتي فيك شي تعبانه
نور بكت يوم شافته يعاملها كذا : لا مافيني شي
زياد ضمها : اششش فهميني ليه تبكين ترا دمعتك غاليه
نور وهي تبكي : لا انت ماتحبني اهئ
زياد : لا تقولين كذا لو مااحبك ماتزوجتك انتي زوجتي وحبيبتي
نور بين دموعها : طيب ليه امس سهرت مع بنات وانا لسى عروس جديده اشوف زوجي يخوني
زياد باس راسها : اوعدك مااخونك بعد اليوم بسس الي ابيه منه انك تسامحيني
نور ضمته بكل قوتها : مسامحتك
زياد رفع وجهها باطراف اصابعه ومسح دمعتها وباس خدها : مابي اشوف دموعك ترا بزعل
نور ابتسمت : اوكي
زياد : يلا يادلوعه قومي نتمشى


غلاك ا سرني وانا الي راضي باسري ...!!!
في قربك القلب طاب وخاطري طابي ان شفتك


مر شهر والاوضاع تمام ليان خلصت تجهيز للمكله واليوم ملكتها

ليان تدور وش رايك في فستاني كان اورنج صارخ مبرز بياضها توب ( من دون اكمام ) ومخصر على جسمها ويتسوع من عند الساق وفي فيونكه كبيره وشعرها تكسير كله وحاطته على جهه وحده ومكياجها ناعم قلوس ارونج وبلشر خوخي وكحل اسود وطالعه قمر نور : جنان مشاء الله
ليان : ياربي مره خايفه تخيلي ماعرف عنه الا شي واحد والي هو اسمه
نور : اذكري الله شوفي انا مغصوبه لعى زيزو وماشفت منه غير كل حب واحترام
ليان : لا اله الا الله
ام ليان دخلت على ليان الغرفه ومعاها عصير شربته ليان : اقري المعوذات ويلا انزلي وقعي
ليان قرت المعوذات ونزلت وقعت وضمت ابوها : مبروك ياليان
ليان دمعه عينها : االله يبارك فيك
ابو ليان : يلا ادخلي المجلس عند زوجك مو كافي عليه ماشافك ابداا
ليان خايفه وتحس مو قادره تمشي من الخوف دخلت وعيونها بالارض وبصوت واطي ماينسمع : سسلام
مشعل يطالعها من فوق لتحت بكل اعجاب لاكن بعكس الاعجاب رد عليها : الله لايسلمك
ليان سامعه هالصوت بس وين رفعت عينهاا وشافته ومن قوه الصدمه ماحست الا وهي فوق سريرها : ماما وش صار فيني
ام ليان تبوسها : يايمه دختي وشلناك على سريرك
نور : الحين احسن لينو
ليان : ايه احسن الحمد لله
ام بدر دخلت ومعاها كاس مويه : خذي اشربي
ليان خذته من خالتها: مشكوره ياخالتي
ام بدر : من التوتر ياعيني دختي
ليان : يمكن


سوري ع التاخير


قرائه ممتعه احبتي



مر اسبوع لاتغير مشعل اليوم راح يزور ليان يتحمد لها بالسلامه بعد مااغمى عليها يوم الملكه : السلام عليكم
ابو ليان : هلا ياولدي تفضل
مشعل : كيفها ليان ان شاء الله تحسنت
ابو ليان بحزن : ولله من يومها وهي كله تبي مااندري ليه الله يستر
مشعل : ممكن اشوفها
ابو ليان : حقك الحين اناديها لك
مشعل : بس انا بسوي لها مفاجاه لاتقول لها ان مشعل فيه قول وحده من صديقاتك
ابو ليان ابتسم فرح لبنته ان عندها زوج مثل مشعل : ابشر وانا عمك
ابو ليان طق الباب على ليان لقاها جالسه وتكتب في دفترها مثل العاده مسحت دمعتها : تفضل بابا
ابو ليان : ليان وحده من صديقاتك تحت
ليان : من هي
ابو ليان : ماادري بس تجهزي وانزلي بسرعه
ليان اوكي وراحت لبست فستان كت نيلي سترتش وفتحت الصدر واسعه ولبست كعب عالي اسود وكحلت عينها بكحل نيلي وسكرا نيلي وقلوس فوشي ونزلت دخلت الجلس : هو وينها
مشعل طلع لها من ورا الباب وضمها ومد لها ورد جوري ليان صرخت : من انت بعد عني
مشعل لف وجهها : انا مشعل
ليان بعدت عنه وكانت بتطلع بس صكر الباب : وش تبي مني بعد عني
مشعل : افا فيه وحده محترمه تقول لزوجها كذا وهو جاي يتطمن عليها
ليان : انا محترمه غصبن علييك فاهم ولاتفكر ان هالزواج بيتم ويلا بعد عن الباب بروح
مشعل : وليه مايتم بامر ميين
ليان تاشر على صدرها : انا مابييك
مشعل : هههههههههههه واضح زين ليه توقعين
ليان : انت تعرف واكثر مني اني لوني داريه انه انت مافكرت اقبل
مشعل : ليه ومن يحصل مشعل ال ... كل بنات العوائل يتمنونه
ليان بصراخ في وجهه : بسس انا اتمنى فراقك اليوم قبل بكره
مشعل باسها بوسه خلتها تسكت مع شفايفها : اششش وبلا هالعصبيه
ليان نزلت دمعتها وهي تمسح شفتها بيدها : وصخ
مشعل : ههههههههههه ليه وصخ توك ماشفتي شي من الوصاخه اجل
ليان بدموعها الي ملت عيونها : بلييز مشعل بعد عن الباب
مشعل رحمها ومسح القلوس الي تلخبط على شفتها : اوكي الحين تقدرين تروحين

في مكان ثاني ..

يمرر ورده حمرا على وجهها وهي تبتسم تدري انه هو بس تبي تهبل فيه زياد : نور يلا عاد اصحي صار العصر
نور اخذت الورده وجلست : ههههههههههههه وش عنده مهند ورد
زياد خزها : انا تشبهيني بهالشين
نور : هههههههه اوما شيين
زياد : يعني حلو
نور : لا بس مو شين
زياد يتميلح ويعدل بلوزته : طيب من احلا انا لا هو
نور بعد تفكير ضمته : هو فيه احلا منك
زياد ضمها زياده : فديتك يلا قومي البسي عشان ننزل نفطر
نور دخلت الحمام واخذت شاور وطلعت : زيزو وش البس هاذا ولا هاذا ( كان في يدها فستان اصفر فوق الركبه وتوب وفيه وردات بالاسود وفستان فوشي توب نص الساق زياد : ولا واحد
نور كشرت : كلهم مو حلوين
زياد : لا كلهم حلوين وعليك بيطلعون احلا عشان كذا البسي تيشرت وبنطلون
نور استحت : اوكي
زياد دخل الحمام ياخذ شاور ونور لبست تيشرت وردي وفوقه جكيت مرره حلو وردي ولنطلون جينز وشوز وردي ورفعت شعرها باهمال ولبست ساعه وردي فخمه وقلوس وردي وبلشر وردي وكحلت عينها من جوا بالاسود : زياد بسسرعه البس مره طفشت وانا انتظرك
طلع زياد من الغرفه وهو لابس بنطلون اسود وبلوزه بيج مكتوب عليها بالنقليزي ومبينه عضلاته وشعره حط فيه شل وصار مره روعه وتعطر نور : لا كذا بياخذونك البنات مني
زياد باس خدها : ماعاش من ياخذني منك
نور : اوكي قبل مانطلع عندي شرط
زياد : امري
نور : ماتطالع ولا بنت
زياد : اوكي بس مااوعدك
نور جلست على الكرسي : وش رايك تطلب لنا نفطر هنا احسن
زياد ضحك على غيرتها : خلاص وولله مااطالع بنات
نور ابتسمت : اجل يلا

الساعه 7 : ونص في بيت ابو ليان

ليان
أُمنيَآآتي’’’ ,,
كلِمَة وليست مُجرد كلِمة ,, تتردد علىآ لسَآني ويحتضنهآ قلبي
ولكنهآ أصبحت وللأسف بقآآآيآ أُمنيَآت تنآثرت لآمجَآل لهآ في عَآلم الوآقع
كآنت كلهَآ مُجرد أحلَآم أحلم بهآ حينمآ تغفو عيني,,
وحينمآ [أصحُو] تتبخر,, تلك هي أمنيَآتي " المسكينة "
أبحرت وأبحرت وأبحرت ولم تجد لهَآ مرسى
حلقت وحلقت وحلقت وآخيراً وقعت وانكسرت جنحانها,,
,,,
أبكيي ,, أبكي ألماً وحسرةً على تلك الأحلام الضآئعَة التآئهَة البَآحثة لهآ عن وطن
{أبكي} على شتَآتي
أبكي,, على (بقآيآ أمنيآتي المتناثرة}
أبكِي لأنني أفقد الأمل من جهة ومن جهة أخرى قلبي ينبض به
أبكي لأنني أيأس في لحظآت وسآعآت ثم ألبس ردآء التفآؤل من جديد
أبكي لأنني أبكي وأبكي وأبكي ثم أبتسم ابتسامة تحد لليأس
أبكي لأن "دموعي" مللت مني
أبكي حتى يآآربي تتجمع أُمنيآتي كالغيوم فتمطر علي فرحاً بتحققها
أبكي على بقآيآ أمنيآتي المتناثرة :(



وقفت كتابه وصكرت الدفتر وسمعت صوت رساله واصله لها رفعت الجوال رقم غريب فتحت الرساله لقت ( ليان تجهزي بكره انا بمرك ع المغرب نتعشاء سوا )
عرفت انه مشعل ردت عليه ( معصيه مابيه ولا ابي عشاء ينوكل وياك )
مشعل ( لينو لاتعصبيني وتخليني اسوي شي انا مابيه اصلا فيا حباذا تتجهزين )
ردت عليه ( لا تخرب اسمي مره ثانيه وتقول لينو فاهم )
مشعل ضحك عليها ( حاس نفسي اكلم طفله مو بنت عمرها 23 سنه )
ردت عليه ( اووف منك مزعج اسكت ابي انام > تصرف )
مشعل (ههههههههههههااي نوم هالوقت عجوز )
ردت عليه ( اييه عجوز وش حارك )
مشعل ( اوكي انا عطيتك خبر بكره زي هالوقت تكونين جاهزه )
ارسلت له ( ماابي مابي مابي ) بس مارد عليها لانه عارف لو جلس يحاول من اليوم الى بكره قرر يروح من دون مايحاول



في مكان ثاني ...



بدر متملل في الصالخه ينادي نجلاء بس ماترد لانها تلعب مع البنت في غرفتها بدر : نجلاء تعالي
نجلاء تلعب رذاذ : بابا عله صح مايخلينا نلعب على راحتنا وردت على بدر نعمم
بدر استغرب بالعاده اول مايناديها تجي وماترد بصراخ : الله ينعم عليك تعالي ابي عشاء ميت جوع
نجلاء طلعت له وهي شايله رذاذ : بس انا ماسويت عشا ء
بدر : وليه انشاء الله
نجلاء جلست على الكنب : ولله انا صار عندي بيبي ومره تعب عشان كذا ابي شغاله
بدر : اول شي خلي بنتك وناظريني وشغاله مافيه ليه كم عندك من بزر كلها بنت والبيت صغير
نجلاء تلعب رذاذ ولا كان بدر يتكلم مما زاد قهر بدر وصرخ : نجلاء لما اكلمك تردين علي
نجلاء خافت مع استغربت اول مره يرفع صوته : خيير ليه تصارخ
بدر : الخير بوجهك المهم ابي عشاء قومي سوي لي اي شي
نجلاء : عدل اسلوبك بعدين اطلب مني وعشاء مارح اسوي
بدر : نجلاء خلي عنك العناد وقومي ترا ولله مارح يفيدك
نجلاء عاندت : ماابي وانا رايحه انوم رذوذ وانام معاها
بدر : انا طالع اجيب لي بيبسي ارجع الاقي مكرونه على الطاوله وبس
نجلاء انسدحت وشربت رذاذ الننه ونامت معاها
بدر رجع للبيت وشاف كل البيت مضلم دخل الغرفه لقا نجلاء نايمه رفع البطانيه : فيه احد ينام الساعه 9 : ونص
نجلاء : انا وش تبي اطلع ابي انام
بدر : اوكي يلا بروح اكل واجي انام معاكم
نجلاء : باكل معاك وش جايب عشاء
بدر : انا الي المفروض اسالك وش سويتي لي عشاء
نجلاء : بس انا قلت لك مارح اسوي
بدر : وانا قلت لك سوي وغصب عنك بعد
نجلاء جلست على السرير : ولله مو انت الي تغصبني على شي انا مابيه
بدر مسكها مع يدها ويمشي فيها لين وصلو المطبخ : يلا سوي لي عشا واذا طلعتي من هالباب وماسويتي لي شي لاتلومين الا نفسك
نجلاء امتلت عيونها دموع : ماابي اسوي
بدر طلع واخذ الرموت ويقلب في القنوات وجلس يطالع الاخبار شوي طلعت نجلاء معاها صحن مكرونه حطته على الطاوله وراحت تنام اكل بدر وطالع له فلم وبعدها انسدح على الكنبه ونام


في صباح يوم جديد يحل على ابطالنا في بيت ابو مشعل ( الله يرحمه ) > عايشه جو

ام مشعل : ولله لزياد فقده اسم الله على ولدي
مشعل : اي ولله هالمزعج
ام مشعل : اييه كلها كم شهر وافطر لحالي
مشعل عبس : لا يايمه وين رحت انا
ام مشعل : تفطر ويا زوجتك
مشعل : انا وزوجتي معاك
ام مشعل ضحكت : لا مايصير عشان تاخذون راحتك ولا ليه مسوين لك شقه كامله
مشعل : لا مفطرين مفطرين معاك حتى غدا وعشاء معاك مافي فكه منا
ام مشعل : هاذي ولله الساعه المباركه
مشعل حس بدوره مسك راسه : اااه
ام مشعل بخوف : مشعل يمه تحس بالم
مشعل : لالا شويه صداع
ام مشعل : اطلب لك الطبيب
مشعل : لا مافيه داعي انا رايح تامرين على شي
ام مشعل : اليوم لاتروح الشركه تعبان
مشعل ابتسم : يالغاليه انا بخير
ام مشعل : انتبه على نفسك اجل
مشعل ياشر على عيونه : تامرين امر


في مكان ثاني ...

صحت نجلاء وشافت بدر مو نايم جنبها طلعت الصاله وشافته نايم بالصاله : بدر بدر
بدر تحرك : هاه
نجلاء : قوم الشركه مطول بالنومه
بدر صحى وضهره متكسر من نومه الكنب : جهزتي لي حمام
نجلاء مكشره : انت ماتقول لي ليه نايم هنا بالاول ولا انا صرت كريهه وماانحب بس عشاني تعبت امس ولا سويت لك عشاء بسرعه
بدر حس على دمه : لا مو قصدي بس خذتني النومه هنا
نجلاء تدلع : ايه باين
بدر جا وجلست جنبها ولف بوجهها وباس خدها : سوري ياعمري بس قلت لك خذتني النومه هنا
نجلاء ماردت بدر : نجوول ردي علي
نجلاء : اوكي بسامحك بس بشرط
بدر حط رجل على رجل : اشرطي
نجلاء : ماتروح الشركه اليوم وتجي تكمل نومه عندي
بدر شالها وهي تضحك : اوكي ماروح ماروح
نجلاء : بدر نزلني هههههههههههه لاتلف
بدر سدحها على السرير وصار يدغدغها نجلاء : هههههههههههههههههههههههههه بدر ههههههههههههههههههههه خلا هههههههههههههه ص هههههههههههههه
رذاذ بكت ازعجوها بدر : بنتك النحيسه قامت
نجلاء تمسح دموعها من كثر الضحك راحت لرذاذ : مامتي صحيتي فديتك
بدر : هاتيها بشيلها
نجلاء تلف عنه بالجهه الثانيه : مافيه مو هي نحيسه
بدر اخذ رذاذ وباسها : فديتها النحيسه تهبل



مر على هالكلام ثلاث اشهر ورجع زياد ونور من السفر

زياد : نور وش فيك علي كل فتره وانتي متغيره
نور لاعت كبدها : زياد بعد عني بلييز
زياد استغرب : وليه ان شاء الله ابعد
نور راحت الحمام تستفرغ لحقها زياد : نور نروح الطبيب حالتك ماتسر
نور ساده خشمها : لا مايحتاج بس زيزو اترجاك بعد عني انت ماتسبحت اطلع لك ملابس
زياد يشم نفسه : لا وربي الصباح تسبحت ومافيني ريحه
نور مسكره خشمها : انزل عند خالتي تحت بلييز
نزل زياد وهو مره معصب من نور وحالتها وجلس : اووف كل يوم على هالحاله
ام مشعل : وش فيك يمه ليه معصب
زياد : لا مافيني شي يمه انتي تشمين فيني ريحه
ام مشعل : لا يايمه ولله من نزلت وريحت عطرك فايحه
زياد كشر : زين ليه نور تقول ريحتك خايسه اكيد تكذب علي هين يانور
ام مشعل : اصبر عيد وش قلت نور تقول ريحتك خايسه
زياد : ايه شفتي يايمه
ام مشعل ضحكت : لولولولوووووش مبروك يايمه اكيد زوجتك حامل
زياد : حاامل لا مستحيل
ام مشعل رفعت حاجبها : وليه مستحيل
زياد باس راس امه : يمه ونااسه انا بصيربابا
ام مشعل : روح خل نور تحلل بالاول



في مكان ثاني ..

ليان فتحت صفحه جديده من صفحات دفترها الي قربت تخلص وكتبت عنوان الصفحه صح اكرهك لا مااضن اقدر اعيش بلياك اطق الباب واضطرت تسكر الدفتر : تفضل
ابو ليان فتح يدينه وضم بنته : مااصدق يابنتي بعد اسبوع ماراح الاقيك قدامي على كل وجبه
ليان دمعت عينها : بابا اذا ماتبي عادي ماروح له
ابو ليان ضحك : لا الله يوفقك يابنتي
ليان : ولا يحرمني منكم
ابو ليان : اميين
رن جوال ليان المتصل ( مشعل ) قطعت الخط عشان ابوها : لا يابنتي ردي انا طالع
ليان بخجل : لاخلك بابا
رن الجوال مره ثانيه وقطعتها : بعدين هاذي وحده من صديقاتي
ابو ليان : اها اجل قولي لي وش باقي لك ماشريتيه
ليان تفكر : كل شي شريته انا ونور ماخلينا شي ماشريناه
ابو ليان : حلو يعني مابقى لك شي
ليان : ايه
ام ليان : وش جالسين تسوون هنا تعالو تحت عندي
ليان : اوكي انا باخذ لي شاور والحقكم
ابو ليان : اوكي وطلع
ليان على طول رفعت الجوال واتصلت على مشعل وهي مره خايفه منه : الو
مشعل معصب : ليه ماتردين كم مره اتصلت بالله
ليان : امم ابوي كان عندي
مشعل : واذا كان عندك انا زوجك مو خويك
ليان : ليه معصب ابي افهم بس عشاني مارديت ولي علمك لا ابوي عندي ولا شي انا مابي ارد عليك وصكرت في وجهه
مشعل انطلق بسيارته لبيت ابو ليان وارسل لها رساله ( اطلعي انا عند الباب ) بس ليان كانت في الحمام
طلعت ولبست بنطلون جينز وتيشرت اصفر وشوز اصفر وكحلت عينها ورن جوالها وردت : الو
مشعل بصراخ : خلي عنك العناد وانزلي ساعه وانا انتظرك
ليان : بس انا < صكر الخط في وجهها
لبست ليان عبايتها المخصر على جسمها وتتوسع من عند الاكمام ولفت طرحتها الي مبينه خصلات شعرها المبلل بالمويه : ماما بابا مشعل ينتظرني بطلع
ابو ليان: اوكي الله معاك
ام ليان : لاتتاخرين
ليان : اوكي
ركب السياره وقابلها مشعل بصراخه وتهزيئه : انا كم مره بقول لك لاتسفهيني هاا كم
ليان بخوف : بس انا ماسفهتك انا كنت اتسبح
مشعل يمشي بالسياره باقصى سرعه ليان : لا تسرعه بتروحنا
مشعل : لا اسمع صوتك فاهمه
ليان : ليه جاي تاخذني اجل
مشعل لف عليها وعيونه حمرا من العصبيه : قلت لك اسكتي وبس قابلته سياره
ليان : لااااااااااااااااااا
مشعل نزل من السياره وراح من باب ليان ويشوف خشما ينزف : ليان ليان اصحي
ليان مغمى عليها تماماا مشعل شالها ووقف تكسي وراح اقرب مستشفى


في مكان ثاني ...

رذاذ جالسه تقول بابا نجلاء : ولله حرام عليك انا اتعب واحمل واولد في الاخير اول كلمه بابا
بدر : قوليها مره ثانيه بابا
رذاذ تضحك لبدر وتضرب بيدها الصغيره وجهها
نجلاء : لالا قولي ماما
بدر يطلع لسانه : احسن قالت بابا اول
نجلاء : اقول اسكت كانك بزر
بدر يضحك على نجلاء الي كل شي تزعل عليه وضمها : نجوول لاتخافين بتقول ماما هي توها صغيره
نجلاء ضمته : زين ليه تقول اول بابا
بدر : الناس مقامات
نجلاء بعدت عنه وضربت كتفه : لا ياشيخ
بدر : ايه وانا الصادق هههههههههه
رذاذ تبكي تبي ننه نجلاء : خلي بابا الي فرحانه فيه يسوي لك انا بروح اخذ لي شاور
بدر اخذ الننه وغسلها والله لايوريكم المطبخ كله حليبها والمويه مكبوبه على الارض والطاوله مليانه حليب : خوذي يابابا احسن حليب من بابا
نجلاء طلعت ولبست تنوره سودا سكيني تحت الركبه وتيشرت اسود ولبست سلاسل رمادي لولو الا البطن توصل وكعب عالي رمادي وشدو خفيف رمادي واسود وقلوس صارخ احمر واستشورت شعرها الي يوصل الا نهايه ظهرها وطلعت مره حلوه

نجلاء طالعه وانصدمت من بنتها الي كل صدرها حليب وهي ملبستها ومجهزتها عشان بيروحون اهل بدر : بدر انت وش مسوي في بنتي
بدر يطالعها : اشرببها ماسويت شي
نجلاء : حرام عليك كذا تسوي فيها واخذتها وحممتها من جديد ولبستها فستان وردي فوق الركبه وفي فيونكا وعطرتها وجلست على الكنب : اووه مره تعبت اليوم
بدر : نجولتي جيبي لي مويه
نجلاء قامت وانصدمت من المطبخ المليان حليب ومويه وبصراخ : بـــــــــدر تعااال
بدر جاء : وش فيك تصارخين
نجلاء تاشر على المويه والحليب : انا لبست شمر اكمامك وامسحه ولا لاتفكر اني اروح عند اهلك
بدر اخذ الفوطه وجلس يمسح كل الي سواه واخذ شاور ولبس ثوب وغتره وتعطر وطلع : يلا نجول
نجلاء : وااي فديتك تهبل
بدر : وش رايك بالسكسوكه
نجلاء تبوسها : تهبل يلا انا بلبس عبايتي والحقك



في مكان ثاني ..


الدكتور طلع : المدام بصحه جيده
مشعل ارتاح : الحمد لله اقدر اشوفها
الدكتور : طبعاا
دخل مشعل لقا ليان منسدحه وفي يدها مغذي : الحمد الله على سلامتك
ليان لفت للجهه الثانيه ولا ردت عليه
مشعل باسها مع جبينها : انا اسف وحقك علي
ليان : وين اصرف اسفك كنا شوي ونروح فيها بس عشاني مارديت عليك لا وبعد كنت مشغوله
مشعل حس الدنيا تلف فيه : ااااه
ليان عورها قلبها وخافت عليه : مشعل فييك شي
مشعل : لا بس شويه صداع ويروح
ليان مسكت يده ولي اول مره : متاكد مافيك شي
مشعل رفع يدها وباسها : ولله مافيني شي
ليان استحت بعد يدها ونسدحت : متى اطلع من هنا
نور الي درت عن الحادث لانها كانت في المستشفى دخلت الغرفه وهي تركض : لينو انتي بخير
ليان ضمتها : حبيبتي انا بخير
نور تبكي : خفت علييك
ليان : لا تبكين
نور مسحت دمعتها وانتبهت لمشعل الي جالس : سوري اهلين مشعل
مشعل : اهلين فيك نور مبروك قال لي زياد انك حامل
نور : الله يبارك فيك
ليان : ها عاد اذا بنت ليان
مشعل : واذا ولد اكيد مشعل
نور : ههههههههههه لا اذا بنت ليان واذا ولد عبد الله
مشعل تذكر ابوه وكشر وطلع من الغرفه نور : اووف كله مني انا ذكرته بابوه
ليان : لاتقولين كذا هاذا الواقع واذا ولد اكيد عبد الله واذا هو الا الحين ماسامحني هاذا شي راجع له



خلص البارت

توقعاتكم تسرني

مر اسبوع على ليان وهي مره مشغوله بتجهيزها لزواجها

اليوم زواج مشعل & ليان

في احد الفنادق الراقيه كانت تقع احداث هاذا البارت


انزفت ليان وهي ميته خوووف



جت تمشي شيخه الحفل بحلاها
جت تمشي لعرشها مثل الاميره
الارض زانت يوم داست خطاها
والخجل كل الخجل والله احتواها
بنت ابوها شيخه في كل ديره
هاذي عروسنا الزين كله اكتساها
القمر من زينها يطلب رضاها
ومن نفسها الورد هو ماخذ عبيره
من حلاها الكل يحلم بهواها
وكل عينن لعينها صارت اسيره
عروسنا شمعه ومنور ولله ضواها
فيها خصر ناحل زاد بحلاها
وفيها عيونن واسعه ومستديره
ومشعل له اليوم موعد في لقاها
مشعل فاز بقربها دون غيره
وصلو على محمد في منتهاها
محمد رسول الله صلاه كثيره

نور : اسم الله عليها طالعه قمر
رسيل واسيل خوات بدر راحو يسلمون عليها رسيل : ياحظ مشعل فيك
اسيل : اي ولله الله يعينك اليوم
ام بدر : اسكتو بس البنت مو رايقه لكم
ام مشعل وام ليان وام بدروام نور حطو شوط خاص وجلسو يرقصون < ياحليلهم
رسيل : ايوا عاشت امي
اسيل : ههههههههههه فديتها خالتي من متى تعرف ترقص
نور : ولا شوفي امي ميب عاقله
ام ليان ترقص وهي طايره من الفرح جت لعند بنتها وترقص عندها نور ورسيل واسيل جلسو يصفقون لها : ايواا عاشت خاالتي

جلسو والكل تغطا لان المعرس بيدخل

دخل مشعل وزياد وابو ليان والكل انجن على مشعل والبنات تصفيق جا مشعل وباس جبين ليان الي ميته حيا ويدها وحطو له اغنيه وجلس يرقص هو ويا زياد وابو ليان وبعدها اخذ ليان وراحو الى الفندق والباقي فلوها الا الفجر

وصلو الفندق مشعل : تفضلي
ليان دخلت وهي مره خايفه ومنزله راسها ..
مشعل رفع راسها وانصدم من الدموع الي ماله عيونها : ليان وش فيك تبكين
ليان بعدت عنه : بعد عني
مشعل مسكها بيدينها الثنتين مع اكتافها : وش فيك ليه خايفه
ليان بعدت عنه : انا مابيك اكرهك اهئ
مشعل ياشر على الغرفه : اوكي انتي نامي هنا لاتحسبيني ميت عليك وانا بنام في الصاله
ليان دخلت الغرفه ودخلت الحمام واخذت شاور وفتحت الشنطه وانصدمت : اوريك يانور وتفتش ولا لقت ولا شي ساتر اهئ الحين وش بيقول عني طلعت لها استر قميص وهو اسود يوصل الا نص الساق وفيه فتحه الا الفخذ سواريه وتركت شعرها وهو مبلل تعطرت وجلست عى السرير وهي تفكر في حياتها مع مشعل طلعت الايبود وحطت في اذنها السماعه وانسدحت وصارت تسمع اغنيها المفضله (تقوى الهجر )
طق مشعل الباب وناداها بس ماترد خاف يكون صاير لها شي دخل لقاها منسدحه وبلبسها المغري تنح ساعه وهو يطالعها ليان تعدل جلستها وتوخر السماعه من اذنها : خير ان شاء الله ليه ماطقيت الباب
مشعل تنهدت ورجع شعره على ورا : يلا العشاء
ليان وقفت واخذت الروب الاسود ولبسته : بس انا مابي عشاء
مشعل : كيفك وطلع
ليان ميته جوع : اوووف
مشعل تعشى طق الباب عليها عشان ياخذ له بطانيه ومخده ليان فتحت الباب : نعم وش تبي
مشعل دفها ودخل اخذ بطانيه ومخده : تجهزي رحلتنا ع الساعه 9
ليان حطت يدنها على خصرها : لا ولله ومايمديني اشوف ماما وبابا
مشعل : المهم قلت لك رحلتنا الساعه 9 وطلع وصكر الباب بقوه افزعت ليان
ليان مره جوعانه وبطنها يطلع اصوات فتحت الباب وطلعت بشويش شافته نايم على الكنب كشت عليه ودخلت المطبخ فتحت الثلاجه واخذت خبزه وجبنه وبيبسي وجلست على الطاوله جاها صوت من ورا : مايصير بيبسي اشربي عصير
ليان انفزعت : يماااه انت مو نايم
مشعل ضحك : لا مو نايم واخذ البيبسي ودخله في الثلاجه وطلع عصير
ليان : انت وش دخلك فيني اشرب الي اشربه
مشعل يطالعها من فوق لتحت وهو منجن عليها وعلى تصرفاتها ليان خلصت الخبزه قامت : الحمد لله
مشعل ياشر على الصحن والكاس : وهاذولي من بيشيلهم
ليان كشرت وشالتهم وغسلتهم وراحت تنام
صحى مشعل الساعه سبع ودخل الغرفه لقا ليان نايمه بالعرض على السرير وباين على وجهها التعب والارهاق مشعل يصحي ليان : ليان اصحي يلا الساعه سبعه
ليان التفتت الجهه الثانيه : اووف مدرسه احنى وش تبي اخلص قول
مشعل عصب من اسلوبها بعد البطانيه واتنح لان القميص مرتفع وكل شي باين ليان صحت وهي مره مستحيه تعدل ودخلت الحمام وجهها قالب ميته لو اما مشعل مفهي وحس على دمه وطلع يطلب لهم فطول
طلعت ليان من الحمام ولبست بنطلون جينز سكيني وقميص ابيض ورفعت شعرها وكحلت عينها وحطت قلوس مائي ومسكرا ولبست شوز ابيض وطلعت لقت مشعل يفطر مشعل : تعالي افطري يلا لانتاخر
ليان سحبت الكرسي وجلست تفطر معاه خلصت وقامت لبست عبايتها : يلا انا جاهزه
مشعل يطالعها من فوق لتحت : وان شاء الله بتطلعين معاي من دون غطاء
ليان تعدل حجابها : ليه من متى انا اتغطا
مشعل بحده : من اليوم
ليان : بس انا ماتعودت اتغطى
مشعل : اذا رجعنا من السفر تتغطين فاهمه
طلعو ووصلو المطار واعلنو على طيارتهم ركبو الطيارة مشعل ربط حزامه : ليان وش فيك اربطي حزامك
ليان ماتعرف اول دايم كان يربطه ابوها : ماعرف
مشعل ضحك : الظاهر ماخذ لي بزر وقرب وشم ريحت عطرها الي ذوبته صكره لها
ليان : شكراا
مشعل : العفو
جت بتقلع الطياره وليان تخاف منها مسكت يد مشعل ودفنت وجهها على صدره مشعل ضمها : يالخوافه خلاص
ليان بعدت وهي مره مستحيه : سوري بس ماتعودت اسافر الا مع بابا
ليان حطت راسها على كتفه ونامت وهو حط راسه على راسها ونام


مكان ثاني ...

دخل بدر البيت لقا نجلاء في المطبخ دخل عيها وضمها مع ورا نجلاء ابتسمت : جيت حبيبي
بدر : لا توني
نجلاء : اها خل عنك السماجه وروح شوف رذاذ شكلها صحت
بدر بعد عنها وراح لرذاذ
نجلاء حطت الغدا وتنادي بدر : بدر تعال الغدا جاهز
بدر طلع لها وهو بس لابس بنطلون بجامه وجلس على الكرسي : اوو مسويه ورق عنب
نجلاء: بدر برد عليك عند المكيف اجيب لك تيشرت
بدر : لا عادي مو برد اليوم الجو حاار
نجلاء : اوكي براحتك

في مكان ثاني ..

زياد : نور خلاص خذي اجازه
ام مشعل : اي ولله زياد صادق اشوفك ترجعين من المستشفى مره تعبانه
نور بعد تفكير : اوكي باخذ اجازه
زياد بفرح باس نور : هاذا الكلام الزين
نور استحت وقرصت مع فخذه وبهمس : عيب عليك مو هنا
زياد : عادي مافيه الا امي
ام مشعل تضحك على خبال ولدها وقامت

قرائه ممتعه احبتي


7

7

7

7

7

7

ام بدر واقفه عند الدرج وتنادي : اسيل رسيييل تعالو يمه اليوم الحين جايين نجلاء وبدر
رسيل واسيل ينزلون من الدرج وهم لابسين بجامات زي بعض حمرا ميكي ماوس مسوين في شعرهم قرنين ( على فكره اسيل ورسيل توام في ثالث ثانوي مملوحات شعرهم كيرلي خلقه يوصل الى اخر ظهرهم لونه بوني وعدساتهم عسلي فاتح رويانات وجذابات اسيل : ماما انا علي الكيك
رسيل تحك دقنها : وانا بسوي حلا
اسيل ورسيل راحو المطبخ وانواع الابداع والحوسه بس طلعت الاطباق مره حلوه اسيل وكل وجهها طحين وشعرها قالب ابيض : ماما وش رايك
ام بدر : صراحه شكله روعه بس المطبخ ليه حوسه
رسيل طلعت الحلا من الفرن : وهاذا ماما وش رايك فيه
ام بدر : واااو تسلم ايدينك يلا رتبو الحوسه
اسيل : ماما فليتيها نادي الشغاله
رسيل انحاشت ام بدر : ولله هالبنات حاسو علي المطبخ عشان طبقين بس يلا فيهم خير ميري تعالي رتبي هاذا
انرن الجرس وفتحت الباب ام بدر لان اسيل ورسيل رقو لغرفتهم : هلا ولله الله حيكم
نجلاء تبوس راس ام بدر : الله يحييك ياخالتي
بدر : هلا ولله بميمتي شلونك
ام بدر : الحمد الله بخير وه فديتها حبيبت جدتها هاتيها
رذاذ شالتها من هنا انفجرت صياح من هنا لانها توها صاحيه
اسيل ورسيل سمعو صياح رذاذ ونزلو كل وحده تمسك الثانيه تبي تشيلها الاولى اسيل : ماما هاتيها انا ابيها لاتعطينها رسيل
رسيل تدف اسيل : لا عطيني انا
بدر : لا ولله كذا على طول مافيه سلام ولا شي
رسيل : اووه صح اهلين نجول بدور كيفكم
اسيل اخذت رذاذ وجلست تلعبها ولاعطت بدر وجهه قام بدر واخذها يبي يهبل في اسيل : كيفي بعد بنتي
اسيل نتقز تبيها : حرام عليك ماصدقت خبر ضحكت تقوم تشيلها
بدر ياشر على راسه : اول سلمي
اسيل باست راسه وراحت عند نجلاء وباستها : كيفك معذبتك رذاذ صح
نجلاء تشكى : اي ولله طالعه على ابوها
رسيل تجلس جنب بدر تمصلح معاه عشان يعطيها رذاذ : لا كلش ولا بدر هاذا اخوي ماارضى عليه
بدر ضم رسيل : هاذي الاخت السنعه مو انتي
اسيل تطلع لسانها : اقول روح زين
بدر يعاند اسيل : رسوله خوذي رذاذ لعبيها
رسيل اخذت رذاذ وحلقها انشق من الابتسامه وطلعت لسانها على اسيل : احسن اخذتها


في مكان ثاني ..

وصل مشعل وليان ونزلو في اوتيل فخم ليان طلعت من الحمام بعد مااخذت شاور بعد الرحله ولبست بيجامه شورت فوشي والبلوزه تفاحي فيها دبدوب بالفوشي وشبشب فوشي وتفاحي ونشفت شعرها من المويه لان الجو في النماس غير وتحس بالبرد دخل عليها مشعل وهي جالسه تتعطر ليان : بغيت شي
مشعل : ايه ابي ملابس وين حطيتي شنطتي
ليان تاشر على الشنطه : شوفها صابك العمى
مشعل : اقول جهزي لي ملابس بدخل اخذ لي شاور سريع
ليان تحط رجل على رجل : وليه ان شاء الله مكسر
مشعل بصبر : لا مو مكسر بس مافيها شي لو الزوجه جهزت ثياب زوجها
ليان : ايه اكيد مافيها شي اذا كانت تحبه وتحترمه وتعده ادمي
مشعل فور راح لعندها ومسكها مع زندها ويطالع في عيونها : وش قصدك بهالكلام
ليان مابعدت عينها من عينه : اقصدك انت
مشعل مالقا نفسه الا وهو يعطيها كف من قوته طاحت على الارض وصع راسها في الكرسي حق التسريحه وصار ينزف ليان : اهئ رااسي
مشعل خاف عليها وجلس على ركبه ورفع وجهها وشاف حاجبها ينزف : اووو اصبري لاتتحركين بجيب الاسعافات الاوليه
ليان تبكي : كله منك ليه تضربني انت مجرم
مشعل جاب الشنطه ورفع وجهها وصار يمسح الدم ويعقمه وهي تصيح وتهزء فيه ليان : شوي شوي تالمني
مشعل ضغط على الجرح يبي يعاندها : كذا يعني
ليان صرخت : حماار لا تعور
مشعل رص عليه بقوه : لا تتلفضين الفاض وصخه مهما كان احنا اكبر من كذا
ليان قامت عنه وطلعت في الصاله بعد ماخلص وصارت تبكي على الكنبه مشعل طلع : انتي ماتملين من كثره البكي
ليان بصراخ وكانها بزر : اسكت مابي اسمع صوتك
مشعل صار يضحك عليها : ههههههههههههههههه ليان خلاص بسكت بس لاتبكين ولله عيونك صارت حمرا
ليان راحت الغرفه وصكرت الباب بقوه وتصارخ : تااافه وصصح ابي ارجع عند ماما
مشعل ميت ضحك عليها


في مكان ثاني ..

نور تدلع على زياد : زيزو ابي عصير
زياد طار المطبخ وجاب لها عصير : وهاذا عصير
نور ذاقته : زيزو مو كانه منجا وانا ابي برتقال
زياد : اوكي ولا يهمك الحين اجيب لك برتقال وراح يجيب لها
نور : تسلم يدك بيبي
زياد يبوسها : كم عندي من نور انا كلها وحده
نور : والله لايحرمك منها
زياد : امين
نور خذت يد زياد وحطتها على بطنها : شفت يتحرك
زياد : فديته ونااسه ابي اسمعه حط راسه على بطنها
نور : ههههههههه يرفس
زياد انسدح على رجل نور : نور وش تبين بنت ولا ولد
نور : عادي الاثنين بس لو بنت احسن
زياد قرص خشمها
نور : اي ولله وهاذا الصدق بنت واسميها ليان
زياد : اذا تشبه لك عادي

في صباح يوم جديد

7

7

نور : صباحك نور وسرور
ام مشعل : هلا ولله بنور
زياد ينزل من الدرج : ومافي هلا لزياد
ام مشعل : راس المال زياد الله يخليكم لي وعساني اشوف عيالكم
نور : وعيال عيالنا بعد قولي امين
ام مشعل : لا اخذ زمني وزمن غيري بس مابي الا اكحل عيني في شوفت حفيد ابو مشعل الله يرحمه
نور : امين الله يرحمه
زياد قام : يلا نور ماتبين تروحين لهلك
نور : الا يلا انا جاهزه يلا خالتي انا رايحه عند امي تامرين على شي
ام مشعل: سلامتك سلمي عليها
نور وهي تلبس عبايتها وتتحجب : يوصل ان شاء الله


في مكان ثاني ..

صحت من النوم وتبعت خصلات شعرها المتناثره حول عنقها ووجهها طالعت الساعه : اووف تاخرت الساعه وحده
دخلت الحمام واخذت لها شاور وطلعت لبست فستان وردي تحت الركبه بشوي كت وكان نااعم ومحليه فتحت الصدر الواسعه وسشورت شعرها ولبست طوق وردي وكحت عينها بكحل اسود وبلشر وردي وقلوس وردي وشوز وردي طلعت لصاله ماشافت احد توقعت مشعل طالع : اووف وهاذا ماعمري صحيت لقيته فيه بعدين جايبني هنا عشان يحبسني في البيت
مشعل : لا ياشيخه
ليان : هاا اي ولله وانا الصادقه ياطالع يانايم وانا ميته طفش
مشعل : احسن موتي هاذا الي ابيه
ليان جرحتها الكلمه بس ماحبت تطول السالفه اخذت الرموت وجلست تقلب في القنوات لقت مسلسل تحبه ( الحب المستحيل ): واااو هاذي الحلقه مره حلوه
مشعل رفع حاجبه :ليه انتي كم مره شفتيها
ليان : امممممم ماادري بس حوالي ثلاث
مشعل : الله الله وذي الرابعه طيب وش عاجبك فيه
ليان تاشر على عمر : هالزين كله وتقول وش عاجبني
مشعل : وتقولينها قدامي
ليان : الحق ماينزعل منه
مشعل خذ الرموت وحطه على قناة العربيه : اقول اهجدي وخلي عنك هالزين
ليان تاخذ الرموت بس هو رافع يده : نونو نو مافيه
ليان : مشعل الله يخليك ولله طفشانه ماصدقت خبر شفته
مشعل : طيب يلا قومي نفطر برا ترا لي الحين ماافطرت بس شربت لي كوفي
ليان : فكره حلوه يلا نروح
مشعل : يلا قومي بدلي
ليان : توني لابسه حرام عليك
مشعل : ليان قومي بدلي ولا مافيه روحه
ليان كشرت ودخلت الغرفه ولبست تيشرت ازرق وبنطلون سكيني اسود وشوز اسود وطلعت : يلا انا جاهزه
مشعل : وشعرك
ليان : وش فيه
مشعل : ارفعيه
ليان : اووووف
مشعل : الى بكره بس ارفعيه
ليان وقفت عند المرايا الي بالصاله وربطته فوق ونزلت خصلتين : يلاا
مشعل مع انه مو راضي تطلع كذا بس مشاها : يلا قدامي
ليان : قدامي تكلم بادب وش قدامي ذي
مشعل : مو عاجبك اسلوبي ارجعي
ليان : الله لايحدني لك انا برجع واشبع بطلعتك دخلت الشقه ودمعتها على خدها جلست على الكنب وتموعها كل ثانيه تزدداد اكثر مشعل دخل ورحمها : لياان لونه
ليان ماعبرته مشعل : ليان حياتي يلا نطلع وش فيك صدقتي
ليان بين دموعها : لا ولله انت ذليتني عشان طلعه قلت لك اشبع فيها مابي اروح معاك
مشعل مسح دموعها : الحين كل هاذا عشان قلت لك هالكلمتين
ليان قامت ودخلت الغرفه وقفلت على نفسها الباب ورفعت الجوال وكلمت نور : هلا ولله بالقاطعه
ليان : انا قاطعه ولا انتي الي نسيتيني من يوم تزوجتي
نور : لا لينو لا تقولين كذا انتي دايم على بالي وش مسويه بالسفر ان شاء الله مرتاحه
ليان : ولله مفارقتني الراحه
نور بحزن : افا لييه
ليان : ولله متى ارجع السعوديه خلاص طفشت مو معقوله انا بتم عايشه معا هاذا
نور : مافي اي انسجام
ليان : ابداا
نور : يوو الله يكون بعونك بس ولو حاولي تكسبينه
ليان : ولله انا مارح اكلمه ولا ابيه وخليني اكمل معاه على الاقل خمس شهور وبرجع بيت بابا
نور : لا لينو لا تقولين كذاا

وكملو سوالف كل وحده تشكي لثالنيه وضحكو وبكو في هالمكالمه بس انتهت باابتسامه من ليان : يلا باي بوسيلي لميس
مشعل طق الباب ليان : ادخل
مشعل : اشوف البسمه لغيري والدموع لي ماعمرك ابتسمتي وانا معاك ولغيري البسمه شاقه وجهك
ليان : اكييد لناس الي تستحق الابتسامه ابتسم لها
مشعل فور : وش قلتي
ليان خافت يضربها : ماقلت شي
مشعل : على بالي يلا تعالي طلبت لنا فطور
ليان بصراخ : مااااااابي
مشعل : وجعه لاتصرخين لا اعلمك الدموع على سنعها
ليان طلعت من الغرفه : الله يصبرني على مابتلاني
مشعل لحقها وجلس على الطاوله : يلا تعالي
ليان : ياخي باي لغه تفهم مااابي
مشعل : ولله انا كلتي ولا ماكلتي هاذا اخر همي بس انتي امانه عندي وثقيله على قلبي بعد
ليان حطت رجل على رجل : محد قالك طق باب بيتنا وقل ابي بنتكم
مشعل : ايه وهي ماصدقت خبر وافقت
ليان : ههههههههههههه يقولونه وانت ادرى بعد



في مكان ثاني ..

رسيل : اسيل انا حدي طفشانه وش رايك نطلع مجمع
اسيل : ياختي ودي بس امي تقول لا انتي عارفتها
رسيل : خلي امي علي
اسيل : اوكي يعني برايك بقول لا هاذا عرض ينرفض
رسيل نزلت تحت عند امها : ماما حبيبتي
ام بدر وهي جالسه تطالع مطبخ منال العالمي : نعم ماما وش بغيتي
رسيل تبوس راس امها : ابي اطلب منك طلب
ام بدر : الله يستر من طلباتك يلا قولي
رسيل : اممممم نبي نطلع انا واسيل
ام بدر : وين بتطلعون له
رسيل : مجمع ال... قريب من البيت خلي كومار يوصلنا تكفين ماما
ام بدر : لالا انتو بنات لحالكم
رسيل : ماما بلييييز ولله ميتين طفش واليوم خميس
ام بدر بعد تفكير : اوكي متى راح تروحون
رسيل : ع المغرب
ام بدر : بس بشرط
رسيل : وش هو
ام بدر : تخلصون كل صحونكم لان اليوم مسويه لكم غدى تاكلون اصابيعكم وراه
رسيل : واذا بغيتي الصحن بعد
ام بدر : يلا نادي اختك وتعالو ساعدوني في تجهيز الغدى
رسيل : ماما والشغاله وش شغلتها
ام بدر : تغسل الحوش وش قلت انا ياتسوين الي اقوله ولا مافيه روحه
رسيل بصرخ وواقفه عند الدرج : اسيلووه
اسيل : نعم وش هالصراخ ترا لي الحين ماصرت امي
رسيل : يلا تعالي نساعد ماما
اسيل : اووه وش الي صاير بالدنيا بتساعدين امي
رسيل : اي مو عشان توافق لازم نساعدها
اسيل : اذا على كذا يلا مو اساعدها وبس



في مكان ثاني ...

زياد كان يمشي في الشارع شاف بنت ضامه رجلينها ودافنه راسها وجالسه تبكي وكان صوت بكائها يقطع القلب وقف عندها : اا وش فيك يااختي
البنت بين دموعها وحسرتها : رجيتك ساعدني مالي احد بهالدنيا خلاص انا لولا الخوف من الله كان ذبحت نفسي
زياد كسرت خاطره : لالا تقولين هالكلام احنا مسلمين قولي لي وش فيك ليه جالسه هنا وتبكين
البنت : امي وابوي توفو في حادث وجلست عند عمي من خمس سنوات بس قبل ثلاث ايام توفى عمي وانا محد يحبني ولااحد يبيني غيره هو ابوي بعد عين ابوي
زياد رحمها وجلس على ركبه ورفع راسها : خلاص لاتبكين قولي لا اله الا الله
البنت ماسمحت لنفسها ولد يمسكها بعدت عنه : لا اله الا الله
زياد : والحل يعني ماتعرفين غير عمك هاذا ومرت عمك باي حق تطردك
البنت : انا ماعندي غير عمي ومرته وقبل لا يتوفى عمي كتب البيت باسمها وانا مااقدر اسوي شي غير اني اطلع واترك لها البيت
زياد : طيب قومي معي وصدقيني وماالمسك ولا اتعرض لك
البنت مالها غير تقوم معاه وقفت وهي مره خايفه : اوعدني ماتلمسني
زياد : ولله يابنت الناس ماالمسك
البنت ركبت السياره وهي ترجف من الخوف : بسم الله الرحمن الرحيم
وصلو فندق من فنادق الرياض الفخمه نزل زياد وحجز لها غرفه وبعدين راح السوق وشرا لها كم لبسه ورجع لقاها جالسه تبكي زياد : خلاص لاتبكين
البنت : شلون تبيني ماابكي انا مابقى لي احد في هالدنيا
زياد وبصعوبه نطقها لانه ماقدر يشوفها في هالحاله : خلاص اليوم انا وياك نتزوج بس مابي اشوف دموعك
البنت : شكراا صدق رجال نادر وجوده
زياد كلم صديقين له وطلب منهم يجيبون ملاك بعد صلاه المغرب وصكر : وش اسمك
البنت بخجل وهي منزله راسها : شوق
زياد : عاشت الاسامي ياشوق
شوق : عاشت ايامك



بعد المغرب في بيت ابو بدر

اسيل ورسيل نازلين من الدرج وهم لابسين بناطيل جينز سكيني وتيشرتات حمرا وشوز احمر ورابطين شعورهم فوق وبيدينهم عباياتهم اسيل : يلا سي يو ماما
رسيل ترمي بوسه على ام بدر : باايوو
دخلو المجمع رسيل : سيلو شكلي حلو
اسيل : عدل لثمتك
رسيل : اوووف عدليها انتي
مر شاب من عندهم : ولله حلوه خلاص مايحتاج تعديل
رسيل ماتحب هالحركات وتستحقر هالفئه من الشباب : الحين انت وش دخلك هاا ماتقول لي
الشاب : اممممم ماادري بس حبيت ابدي رايي
رسيل : مستغنين عنه وراحت لان اسيل سحبتها
اسيل : انتي ليه كذاا ولله الولد يطيح الطير من السما ااه ليته مكلمني
رسيل : مو احنى نسخ لصق روحي له ولله مايدري
اسيل : ولله عادي يعني
رسيل : ايه عادي بس بعلم عليك امي وبدر بسس
اسيل ضربتها : بسس
رسيل تتصنع البرائه : ايه بس مو انتي اختي وتوامي بعد
الشاب يلاحقهم ومعه صديقه : هههههههه ولله نفس الاسلوب ونفس الطول والقصر فوتوشوب
صديقه : اقول رح زين ولله ام شنطه حمرا احلاا عيون من الثانيه
الشاب الثاني : يافصفص ولله مافي فرق الا الشناط وحده سودا وحده حمرا يمه يروعون
فصفص ( فيصل ) : اوكي الحين ددخلو محل نسائي وين مدرعم له بتدخل معاهم
صديقه ريان : ولله اسويها

ريان وفيصل اصدقاء من الطفوله مغازلجيين دايم في المجمعات
ريان طويل ومعضل اسمراني بس مايل للبياض شعره الا رقبته نااعم عيونه واسعه عمره 24
فيصل طويل بس اقصر من ريان جذاااب ببياضه وشعره الناعم الي يوصل الا رقبته عمره 24

طلعو رسيل واسيل من المحل ومعهم كيستين رسيل : انا التيشرت البينك مالي دخل
اسيل : اتحدااك انا الي مختارته انتي لك الازرق
رسيل : ولله ماتلبسينه
اسيل : ايه ينكب في الزباله ولا تلبسينه بعد
اسيل تبوس رسيل : صح تعطينياه
رسيل رحمتها : اصلاا مفكره كذاا
اسيل : ايه باين بس ابي موكاا
ريان : احلى موكا لااحلى عيون
اسيل خقت : يسلمووو
ريان وقف عند ستار بكوس وطلب موكا وكتب عليه رقمه واسمه : تفضلي
اسيل : كلفت على نفسك شكراا
ريان : العفو
فيصل : والقمر الي معاك وش يشرب
رسيل فوق ماهي متحمله الي تسويه اختها يكلمها خذتها الموكا الي مع رسيل وكبته على فيصل : هاذا الي ابيه يلا اسيل
اسيل من الخوف مشت وراها : رسيل وش سويتي
رسيل نفسها في خشمها : اسيل امشي وانتي ساكته لك وجه تسالين وش الي سويتيه احنا من متى كذا
اسيل : عادي خليني اجرب مره مارح يضرني شي
رسيل من بين اسنانها : اي مارح يضرك شي البنت مثل الثوب الابيض نقطه حبر توصخه كله
اسيل نزلت راسها في الارض ومشت ورا اختها وهي ساكته

في السياره اسيل تبوس رسيل : رسوله امانه لاتقولين لحد ولله ماعيدها
رسيل ضمتها : اكيد مارح اقول لحد بس انتي اختي ومابي لك الا الخير
اسيل : وانا اوعدك مااطالع حتى الشباب والله يقدرني مع اني مااضن
رسيل : لا تقدرين


اما عند ريان وفيصل فكانو ورا سياره كومار ريان : فيصل انت وش جالس تسوي
فيصل مفور : ريان اسكت عني بنت تسوي فيني كذاا ولله ماتعدي





انتظروني في اقرب وقت

لكم ودي

فيصل واقف عند فله ابو بدر والشرار يطلع من عيونه : متى يجي الصبااح
ريان : فيصل قول لي وش ناوي عليه ترا ولله خوفتني
فيصل : ريان اذا انت بتزعجني فتوكل ترا حدي مفور
ريان نزل من السياره وراح لبيتهم بتكسي اما فيصل تم قبل البيت لي الساعه ست
في البيت كانو اسيل ورسل ينزلون من الدرج بماريلهم كانو مرره خطيرين بشعورهم الكيرلي وشنطهم السوداا ويا الجزم رسيل : صباح الخير ماما بابا
ابو بدر : هلا ولله الله حي بنياتي
اسيل تبوس راس امها وابوها : الله يحييك ويبقيك
ام بدر : اجلسو افطرو
رسيل خذت لها كوب نسكافيه : انا بشرب هاذا بالسياره
اسيل خذت لها كوب هي بعد : حتى انا يلا سي يو
فيصل شافهوم طالعين لحق السياره ليين وصلت مدارس ال الاهليه فيصل سال الحارس : متى يطلعون
الحارس : الساعه وحده
فيصل ( زيين تشوفين ولله مايمر هاليوم على خير ) مشى فيصل متجه لبيتهم دخل البيت قابلته فجر : فيصل بدري كان ماجيت احسن
فيصل : فجير ليه مارحتي المدرسه
فجر : ماتعودت على مدرستي الجديده ولي الحين ماصادقت احد عشان كذا غبت لاني مت طفش امس
فيصل : اها طيب ليه صاحيه من الحين اذا غايبه
فجر : الا انت من اول مادخلت طايح فيني اساله الحين جا دوري ليه توك ترجع البيت ابوي يسال عنك
فيصل : جاني شغله في الاحساء تخبرين انا دايم يجيني شغل هناك
فجر : اها الله يسهل عليك
فيصل : امين يلا انا بروح انام صحيني الساعه ثنعش ونص
فجر : اوكي

فجر اخت فيصل طيوووبه مرره دبدوبه وبيضااااا مشاء الله وخدودها محمره وشافيها محمره رموشها كثييفه والي يميزها لون عدساتها السوداا وشعرها الناعم الكثيير الاسود عمرها 18 ثالث ثانوي


في مكان ثاني .. الساعه تشير الا 11 في بيت ابو نور ..

نور جالسه تفكر ( ياربي ليه امس زياد قال لي نامي عند اهلك اكييد مل مني لالا وش قاعده اقول انا بس هو قال لي انه عنده شغله ومايقدر يمرني الا ع الفجر وانا طلبت منه بس ماكنت متوقعه يوافق صحاها من افكرها صوت رنين الجوال : الو اهلين لينو كيفك حياتي
ليان وهي جالسه تاكل تفاحه وتكلم بالجوال : حمد الله بخير وانتي كيفك
نور : انا تمام واليوم نايمه عند ميسو
ليان : فديتها ولله اشتقت لها
لميس تسحب الجوال من نور : اهنين ليان اشتقييت لكي مررره
ليان : اهلين فيك وانا اشتقت لك اكثر
لميس : متى تجين لنا
ليان : امممم ماادري بس قريب ان شاء الله
لميس عطتها بوسه في الجوال : يلا بااي نور تبغاكي
ليان : فديتك يلا بااي

وجلسو سوالف ليين الساعه 11 ونص

مشعل : انتي ماطفشتي خلاص سكري
ليان : شوي نور هاه وش تبي ضايقتك في شي ولا تخاف بقول لبابا يسدد فاتورتي
مشعل ضحك على فهمها الي اصغير مع عمرها سحب الجوال : يلا مع السلام وصكر الخط
ليان وقفت وصارت قزمه عنده ورافعه راسها تطالع فيه ومتخصره : ليه سويت كذا
مشعل وهو ذاايب على حركاتها حط اصبرعه على راسه : بس كيفي
ليان : اسغفر الله كانك طفل مو رجال عمره 28 سنه
مشعل : وشهرين
ليان : مااالت هاذا اخر عمي عمرك تبيني بعد احسب الشهرين
مشعل : ليان اسكتي دام النفس عليك طيبه
ليان بصراخ : مارح اسكت ولا تقدر تسوي لي شي ضرب وضربتني صراخ وضرخت مابقى الا تذبحني ولا تضن انك بتخوفني
مشعل : لا مو ضاربك ولا ذابحك ولا مصرخ عليك بسس بقول لك كلمه وحده وهي الرياض الي منجنه عشان ترجعين لها مافيه رجعه الا بعد شهرييين
ليان مسكت يده وعبرتها خانقتها : لالا تكفى ولله اسوي الي تبي بسكت واحط لساني في فمي بس لانطول هنا
مشعل : افكر
ليان : يعني مو بعد شهرين غيرت رايك
مشعل :لا بس اذا نفذتي شروطي يمكن
ليان : وش هي شورطك
مشعل : اول شرط هو ماتعلين صوتك علي ابداا والي اقوله هو الي يمشي بدون اي نقاش
ليان بعد تفكير : اوكي بس انا لي شروط
مشعل : اقول يلا مناك انتي وشروطك
ليان راحت للغرفه : اوووف استغفرك ياربي وش هالبليه جلست تبرد اضافيرها طلعت الايبود حقها وجلست تسمع اغنيتها المفضله > عرفتوها طبعاا


في مكان ثاني ...

صحت شوق وهي مره خجلانه من زياد لفت على نفسها الشرشف ودخلت الحمام اخذت شاور وطلعت لبست بنطلون اسود سكيني وتيشرت اسود وكحلت عينها بكحل اسود وقلوس احمر صارخ وتعطرت شوق : زياد
زياد انقلب للجهه الثانيه : نور شوي وصحيني
شوق نزلت دمعتها وردت بصعوبه : اوكي طلعت جهزت الفطور ودخلت لقت زياد طالع من الحمام ابتسم لها : صباحيه مباركه ياعروسه
شوق بخجل : الله يبارك فييك يلا جهزت الفطور
زياد راح وراها : ليه تعبتي نفسك كان خليتيني اطلب
شوق : لا ماله داعي
زياد : تسلم الايادي
شوق : الله يسلمك
زياد كل بسرعه : يلا انا بروح تامرين على شي
شوق قامت معاه : سلامتك
زياد جا بيطلع ورجع مره ثانيه : تذكرت شوفي شريت لك جوال تلاقينه على الكومادينه
شوق : ليه كلفت على نفسك
زياد : ولو لاكلافه ولا شي بعدين اذا ماشريت لزوجتي من اشتري له
شوق : الله يجزاك خير
زياد : اجمعين يلا باي
شوق : باي

في مكان ثاني

فجر تلعب بالاب توب وتذكرت فيصل راحت غرفته : فييصل يلا قوم الساعه 12 ونص
فيصل صحى بسرعه : ولله
فجر : غريبه انت فيصل تقوم بالسرعه هاذي
فيصل دخل الحمام واخذ شاور ولبس تيشرت ازرق فيه كتابات بالنقليزي بالاسود وبنطلون اسود سكيني وتعطر وطلع
ام فيصل : وين بتروح له
فيصل : طالع تامرين على شي
ام فيصل بحده : وش قلت في موضوع بنت خالتك
فيصل : الحين انا مشغول اذا جيت اقول لك يلا سلام
طلع فيصل وتوجه لمدارس رسيل واسيل وقف عند البواب وينتظر كومار يجي يوم شافه نزل بسسرعه : لو سمحت
كومار : ايوا
فيصل مد له الفين : خذ هاذولي وعطني السياره
كومار : لالالا مافي اعطي
فيصل زاد على الالفين ثلاث الاف : والحين
كومار احولت عيونه خمس الاف مره وحده مد له المفاتيح وراح فيصل ركب سياره كومار ويتضر رسيل واسيل يركبون
فتحت الباب اسيل : كومار شغل المكيف
رسيل : هههههههه كومار اليوم كاشخ
فيصل قفل البايبان ومشى باقصى سرعه التفت على البنات : لا ياشيخه اجل كومار كاشخ
رسيل بصراخ : يمااااااااااااااااه
اسيل شهقت : هاااااااااا من هالجني



هاذا نص بارت

لكم ودي
هاذا نص البارت

اسعدتني ردودكم ولكم خالص تحياتي


7

7

7



مشعل ينادي ليان على الغدى : لياان تعالي الغدى وصل
ليان فتحت نص الباب وطلت : مابي شي
مشعل : تعالي ولا مافيه روحه السعوديه
ليان طلعت : اووووف سحبت كرسي وجلست كل شي عندك بالغصب
مشعل يهز راسه : يسس لان هاذا الي يمشي معك حتى وانتي ميته جوع تدلعين
ليان كشرت : بس انا مااتدلع بجد مابي
مشعل رفع لها ملعقه فيها رز : ذوقي هاذي طيب
ليان فتحت فمها وذاقتها : امم ماعليه بس رز مامي احلى
مشعل : لا ياشيخه
ليان : ايه ياشيخ
مشعل : جهزي نفسك نطلع مشوار بعد الغدى الجو اليوم حلو
ليان بفرح : صدق
مشعل : ايه صدق
بعد ماخلصو فطور قامت ليان تجهز نفسها خذت شاور وطلعت لبست بنطلون جينز سكيني وتيشرت رمادي وكحلت عينها بكحل اسود وقلوس مائي وشوز رمادي مع عدساتها الرماديه طالعه وااو طلعت لقت مشعل طالع من غرفته ولابس قميص اسود مبين عضلات جسمه وجينز وشوز اسود مع الساعه السودا والعطر الي شمته اول ماطلعت ليان : يلا انا جاهزه
مشعل طالعها ومشى : يلا


في مكان ثاني ..

ام بدر في المستشفى ودموعها على خدها : لييه تسوون كذاا لييه هاذا اخر ثقتي فيكم
بدر وعيونه يتطاير منها الشرار : وش صار على الولد الي معاهم
ام بدر : في العمليات
بدر : هاذا نهيات الثقه الزايده
ام بدر : رجيتك لا تقول لبوك عن خواتك قل له مسوين حادث وبسس مو ناقص فوق مرضه
بدر باس راس امه : هالي صار محد راح يعرف فيه
طلع الدكتور ام بدر : بشر يادكتور
الدكتور : للاسف وحده منهم ماقدرنا ننقذها والثانيه في صحه جيده وراح
ام بدر طاحت مغمى عليها بدر : يماااه
جو الممرضات وجالوها للغرفه عشان يعطونها ابره مهديه اما بدر راح يخلص اجرائات وفاة اخته اسيل ودموعه على خده

اما عند اهل فيصل فكانو ام فيصل وفجر كلهم عند باب غرفت العمليات لان حالت فيصل ماتسر طلع لهم دكتور ام فيصل من بين دموعها : فيصل ولدي بخيير يادكتور
الدكتور : الحمد لله تعدى مرحله الخطر بس لي الحين ماصحى
ام فيصل جلست على الكرسي ودموعها على خدها : الحمد والشكر لك ياربي
فجر تهدي امها : يمه خلاص هو بخير لاتسوين في نفسك كذا
ابو فيصل جاي والشرار يطلع من عيوونه ويصارخ : ولد هالي مايستحي لين متى بيعقل هاذا حو حي بس موت بنت الناس الي مايخاف ربه انا وشلون بقابل اهلها هاا ماتقولين لي
ام فيصل : وش الي قاعد تقوله واي بنت
ابو فيصل : ولدك يوم يسوي الحادث كان خاطف بنات وصلت فيه المواصيل الى الخطف
ام فيصل ماقدرت تتحمل اكثر انهارت بكي : ليه يافيصل لييه تسوي في امك كذاا
فجر ودموعها على خدها على حاله امها : يمه قولي لا اله الا الله
ام فيصل انسدحت على كتف فجر من التعب والبكي : لا اله الا الله ياربي لاتصخط علينا وش سويت يافيصل في بنت الناس موت روح الحين حتى لو حييت ماضن انهم بيسامحونك موت بنتهم
ابو فيصل : والاردى من كذا ان البنت الثانيه مغتصبهااا
ام فيصل بصراخ بين دموعها : بسس بسس بسس خلاص لاتزيد علي انا وش ذنبي لو بيدي ماخليته يسوي في بنات الناس كذا

في مكان ثاني ..

مشعل ماسك يد ليان وجالسين على كرسي يطل على شلالات مره روعه مشعل : وش رايك في المنظر
ليان : مره حلو احب هالمناظر
مشعل حط يده على كتف ليان وضمها : وانا بعد احب هالمناظر
ليان بخجل بعدت عنه وتصرخ : وش رايك نتمشى
مشعل قام : يلا وين تبينا نروح
ليان : امممم اي شي
لفو اغلب الاماكن وتصورو وبعد ماتعبو وتكسرو رجعو للفندق ع الساعه 2 بالليل ليان على طول انسدحت على الكنبه وناامت اما مشعل دخل الحمام واخذ شاور طلع يشرب مويه وشاف ليان نايمه على الكنبه وشكلها ميته برد قرب من عندها وشالها ووداها لغرفتها وعطاها ومامنع نفسه من انه يطبع قبله على جبينها وطلع تابع له فيلم وناام على الكنبه > مو حب عشان ينام هو لالا امزح لاتصدقون
صحت ليان الصبح واستغربت كيف وصلت لسرير بس فكرت هي قامت بالليل دخلت الحمام واخذت لها شاور وطلعت لبست شور جينز وتيشرت اسود وسندل اسود وتركت شعرها مبلل ليان : اوووف مشعل قوم ليه نايم بالصاله
مشعل انقلب للجهه الثانيه : ليان بلا ازعاج انا نايم متاخر
ليان جلست على طرف الكنبه : طيب قوم ادخل غرفتك بطالع التي في
مشعل : هو انا ماسكك طالعيه بس اسكتي
ليان شغلت التي في جت اغننيه تحبها لراشد وعلت الصوت وصارت تغني معاه مشعل بصراخ : ليااان انا نايم ولا ماتشوفين
ليان بخوف : بس انا قلت لك بطالعه قلت لي عادي
مشعل رحمها قام ودخل الحمام غسل وجهه وفرش اسنانه وطلع لبس ترينق وجا جلست جنبها : وش تبين فطور
ليان : امممم وش رايك ننزل نفطر تحت
مشعل عجبته الفكره بس حب يهبل فيها : لا ابيك انتي تسوين لي فطور
ليان : هاااا لالالا بلييز اطلب خلاص مابي انزل كلش ولا اسوي
مشعل ضحك : يلا قومي
ليان بترجي : تكفى ماابي
مشعل : ماتبين تطلعين
ليان نقزت : يعني نبي نطلع مااسوي شي الله ونااسه
مشعل ضحك على هبالها ودخل يبدل


في مكان ثاني ..

ام بدر تبكي : ياحسرتي على شبابك يابنتي رااح اااه يااسيل
ام ليان : بس ياخيتي اذكري ربك كلنا ماشين على هالطريق
ام بدر حطت يدينها على راسها وبونين : انا وش اسوي في نفسي بنت راحت والثانيه مايندرا وش مستقبلها الله ياخذ الي كان السبب
ام ليان تحاول تهدي اختها قرت عليها وشربت مويه بس مافيه فايده تبكي : عشاني ياام بدر بس بكي
نجلاء دخلت البيت هي ويا بدر ورذاذ سلمت على خالتها وام ليان : الله يرحمها
بدر بهمس لنجلاء : ترا اليوم بننام هنا
نجلاء : اوكي
ام ليان : الحمد لله نامت
نجلاء تطالعها برحمه : ياحرام تلاقينها من كثر البكي
ام ليان : اي يمكن ومفعول الابره
نجلاء : قلتو لليان ومشعل
ام ليان : لا ولله لي الحين ماوصلنا لهم الخبر
نجلاء : وش اخبار رسيل عساها تحسنت
ام ليان : ولله قبل مانجي مرينا نشوفها مابعد صحت وحالتها ماتسر الله يصبر اختي على ماابتلاها وجلست تبكي
نجلاء : لا ياخالتي اذكري ربك هاذا وانتي تهدين ام بدر
ام ليان مسحت دموعها : ولله حالهم مايسر لا عدو ولا رفيق
نجلاء خنقتها العبره بس ماحبت تبكي وتزيد الطين بله : الله يسكنها فسيح جناته ويشفي اخيتها ويعافيها ياربي ياكريم
ام ليان رفعت يدينها لسماء : امين


في مكان ثاني ...


وصلته رساله عن خبر وفات اسيل وحزن عليها وماحب يخرب فرحت ليان : مشعل شووف هنااك ههههههههه يهبلون صح
مشعل : تبين وحده
ليان وهي تطالع البلونات الحمرا : اي ابي
مشعل وقف الي يبيع : لو سمحت اعطني واحده
ليان خذتها : وااو شكلها روعه
مشعل يطالع في عيونها : مو احلى منك
ليان تصرف مثل كل مره : يلا نمشي
مشعل حست بدوخه وطاح على الارض ليان صرخت : مشعل وش فييك
مشعل حاول يفتح عينه : اااه راااسي
ليان وهي تحاول تساعده نزلت دمعتها على خده : مشعل ساعدني
مشعل حاول يساعدها لين قدر يوقف : ااااه
ليان جلست على اقرب كرسي وهي تبكي وتمسح على خدوده : مشعل انت بخير صح
مشعل ضمها : اي بخير ولله بخير انا دايم يجيني كذا عادي طبيعي من فقر الدم
ليان : انت فيك فقر دم
مشعل يكذب عليها : ايه فيني عشان كذا ادوخ
ليان مسحت دموعها : انت لازم تروح الطبيب
مشعل باسها على خدها : خلاص بس بكي ماتوقعتني غالي
ليان طلعت لسانها : من قال لك ابكي عشانك
مشعل تخصر : اجل عشان من
ليان : اممممم ماادري حسيت فيني بكي قلت ابكي
مشعل : عندي لك مفاجاه
ليان ابتسمت : وش هي
مشعل : اليوم رحلتنا
ليان ضمته لاشعوري : صدق مشعل
مشعل ضمها بقوه : اي صدق لهاذي الدرجه مشتاقه لها
ليان بعدت وهي مره مستحيه : واكثر بعد

كملو كلام وسوالف لما حست انه بخير فقامو يتمشون وغصبته على عصير وبعدين رجعو الفندق يجهزون اغراضهم


في مكان ثاني ..

رجع زياد من الشركه تعبان ودخل لقا نور تطالع التي في جلس جنبها : نورتي كيفها اليوم
نور ابتسمت : بخير عساك بخير وانت وش مسوي
زياد رجع شعره على ورا : ولله من يوم سافر مشعل والشغل كله فوق راسي حتى بكره عندي سفره يوم وراجع > كذااب هالولد
نور : اها الله يكون في عونك
زياد انسدح على رجلها ويقول في خاطره ( صدقيني ولله مو بيدي خنتك غصب عني ماقدرت اشوفها وهي بهاذي الحاله ) وبعد تفكيره ناام ونور تلعب في شعره وتغني له كانه طفل بعد مانا باست راسه وراحت تجيب له بطانيه من الغرفه
ودخلت ترتب المطبخ وبعد كذا خذ لها شاور ولبست فستان واسع لان بطنها بداا يكبر ابيض كت وسشورت شعرها ولبست شوز واطي ونزلت تحت لقت ام مشعل محزنه نور : سلامات خالتي وش فيك تعبانه
ام مشعل : لا ولله موب تعبانه بس اسيل بنت ام بدر توفت
نور بصدمه : وحده من التوام
ام مشعل : ايه الله يرحمها
نور نزلت دمعتها : الله يرحمها ويصبر اهلها ويجعل مثواها الجنه
ام مشعل : امين
نور : وش منه
ام مشعل : في حادث الله يستر هي واختها
نور : واختها عساها بخير
ام مشعل : مابعد صحت بس حالتها مصتقره
نور : الحمد لله




وهاذا النص الثاني






ملاحظه بالنسبه لمواعيد البارتات كل يوم بس من الاسبوع الجاي مااوعدكم بكل يوم بارت
لان اختبارات وادعو لي بالنسبه الزينه اخر سنه

لكم ودي
اتركني احلم واعيش ايامي من بعدك مادام فيني
طموح بعيش (ايامي ) ..!!

7

7

7

فتحت عينها وهس تسمع صوت قرايه امها دمعت عينها وهي تتذكر شكل اختها وهي غرقانه في الدم عارفه انها ماتت تمنت تلحقها بس قدرت الله فوق كل شي ام بدر بفرح : رسيل يمه تسمعيني
رسيل ودموعها الحاره على خدها المجروح وبصوت مبحوح : اي اسمعك بس ياليتني مااسمعك
ام بدر قامت باست راس بنتها وصارت تقرا عليها : لا تقولين يمه كذا
رسيل رفعت يدينها وفيها مغذي وضمت امها وصارت تبكي وامها تهديها ام بدر : رسيل حبيبته ماما بس بكي خلاص مو ناويه ترجعين البيت اشتقنا لك صار لك اسبوعين على السرير
رسيل ببكاء : مابي ارجع البيت واختي مو فيه ياليتني مت انا ولا هي
ام بدر بكت : اختك هاذا المقدر والمكتوب لها وانتي الحين حيه وخلاص انسي الي راح
رسيل تشاهق من كثر البكي : الله لايسامحه وان كانه مات الله لا يحلله ولا يبيحه لا دنيا ولا اخره
ام بدر : بس هو حي ولا تخافين الحين بالسجن ونهايه هالشهر بيموت ويلحق اختك
رسيل ضغطت على يد امها : يماااه مااقدر اعيش بدونها مااقدر
ام بدر باست يد بنتها : بس ياقلبي الحين انتي في حاله نقاهه لازم ماتبكين


في مكان ثاني ..

نور وهي تفكر في زياد الي له اسبوعين متغير ولا يرجع البيت بدري ودايم ساهي ويفكر دخل عليها : نورتي وش جالسه تسوي
نور : ولا شي
زياد طلع من جيبه علبه حمرا صغيره : افتحيرها
نور فتحتها : وااااو ضمته تسلم حبيبي
زياد اخذ الخاتم ولبسه نور : واي يجنن
زياد باسها مع جبينها : وانتي محليته اكثر
نور : ربي يخليك لي وحدي
زياد ( بس انا مو لك وحدك والظروف اجبرتني ) ابتسم : يلا مو ناويه تطلعين نتمشى
نور بفرح : بتطلعني
زياد : اي يلا قومي البسي عبايتك
نور راحت الغرفه ولبست عبيتها وتلثمت : يلا انا جاهزه
زياد اخذ نور وصارو يتمشون في الرياض وعشاها في مطعم راقي ورمنسي بعد كذا رجعو البيت ونااامووو


في مكاان ثاني ...

ليان منسدحه على السرير ودخل عليها مشعل ليان بفزعه : مشعل كم مره اقول لك طق الباب قبل تدخل
مشعل جلس على السرير :ولله كيفي
ليان تخصرت : زين وش تبي
مشعل : اممممم ولا شي
ليان : ليه مشرفني
مشعل وقف وحاوط خصرها : اشتقت لك من رجعنا الرياض ماتهاوشت وياك
ليان بعدت عنه وهي مره مستحيه : وطبعاا جاي عشان نتهاوش بس انا مالي نفس
مشعل قرب منها مره ثانيه وباس خدها : بس انا مو جاي عشان اتهاوش
ليان فكت نفسها وانحاشت لصاله واخذت الرموت وجلست تقلب في القنوات
مشعل طلع من الغرفه وعيونه طايره : ليان
ليان التفتت له : نعم
مشعل : ليه كلما احاول اقترب منك تبعدين عني ليه مو سامح لي اصلح غلطي
ليان تجمعت في عيونها الدموع : لانك اصلا مو لي واحنى ماتزوجنا الا عشان انتقام
مشعل تتردد في باله كلمه انتقاام انتقاام كيف قدرت اكفر بهاذي الطريقه انا انسان ساذج بس من كثرت التفكير حس جاته الدوخه انسدح على الكنب وحط يدينه على راسه : اااه
ليان بخوف : مشعل جتك دوخه مره ثانيه انت لازم تروح الطبيب مايصير
مشعل : لالا ماله داعي قلت لك من فقر الدم
ليان بخوف تلمس جبينه ورقبته : بس انت فيك حراره
مشعل غمز لها : لانك جنبي مو اكثر
ليان استحت بعدت عنه جلست في الكنبه الثانيه : حتى وانت مريض سخيف
مشعل ضحك عليها ليان : مافي شي يضحك
مشعل رجع له الصدااع مسك راسه بقوه : ااااه
ليان : اجيب لك فيفادول
مشعل : تعالي سوي لي مساج
ليان جات وجلست وهو انسدح على رجلها وصارت تسوي له مساج ليين حست انه غفى دخلت الغرفه وجابت له بطانيه وغطته وشافت شكله باين عليه التعب وحواجبه معقوده تفحصت ملامحه الحاده حواجبه مرسومه وعيونه وااسعه غير الرموش الطوال مشاء الله والخشم المسلول ومحليه سكسوكته باست خده ودخلت تناام




في مكان ثاني ..

شوق على البالكون تفكر في حياتها مع زياد الي كل يوم احسن من الثاني زياد قدر يطلعها من كل شي هي فيه بس هي تحس بالذنب من ناحيه نور بس مابيدها غير توافق على زياد مالها بعد الله الا هو غفت من كثر التفكير على الكرسي


في مكان ثاني ..

دخلت الدكتوره وشافت رسيل تبكي الدكتوره : ماتبكيش مايصلحش وانتي حامل
رسيل من قوة الصدمه سكتت ام بدر : حااامل ؟؟
الدكتوره : ااه هي حامل انتو مابتعرفوش
رسيل جلست تصارخ وتكسر كل شي قدامها وتبكي لين جو الممرضات ومسكوها عشان يعطونها ابره وام بدر داخله في نوبه بكاا على حالت بنتها مصيبه فوق مصيبه وش تتحمل تفقدت توامها واعتدي عليها وتحمل في كل هاذا
بدر عرف بالخبر وجا للمستشفى مثل المجنون يكلم الدكتور : لازم ينزل البيبي
الدكتوره : لا هي صغيره ولسى فاقده دم كثير شلون تبينا ننزله فيه خطر على حياتها
بدر جلس على الكرسي ومسك رااسه : لاحول ولا قوه الا بالله الله يصبرني
ابو بدر : لازم نطلع الزفت من السجن يتزوج اختك قدام الناس وبعدين يطلقها
بدر : كلامك عين العقل


في مكان ثاني ...

صحت ليان من النوم ع دخلت الحمام واخذت لها شاور ولبست تيشرت بينك وبنطلون اسود سكيني ورفعت شعرها بشباصه سودا ولبست شبشب اسود وطلعت لقت مشعل لي الحين نايم ليان : مشعل قووم صاير نواام
مشعل يتقلب : شوي
ليان : بسوي الفطور واجي اصحيك
مشعل : اوكي
ليان دخلت المطبخ وسوت الفطور وحطته على الطاوله وطلعت لقت مشعل طالع من الحمام :يلا الفطور جاهز
مشعل : اووو وش مسويه اليوم
ليان : ماتشوف نواشف
مشعل : اهاا
ليان تطالع الساعه : تاخرت على خالتي يلا بسرعه عشان توصلني
مشعل : اليوم ملكت رسيل يعني
ليان بحزن : ايه ياحياتي امس طلعت من المستشفى واليوم ملكتها
مشعل : ولله هاذا مايستحق العيشه
ليان : نسيتا ترا الي سوا فيصل سويته من قبل انت
مشعل يحاول يصرف الموضوع : طيب يلا انا بنزل اسلم على امي ليما تخلصين
ليان : اوكي
مشعل نزل وسلم على امه ولقا زياد جالس : هلا ولله ابو عبود من زمان عنك
زياد : هلا بك
مشعل : اشوف من رجعت وانت حاط الشغل كله فوق راسي ياخي انا عريس جديد
زياد : وانا عريس جديد
مشعل : بيجيك الولد الخامس وانت تقول انا عريس جديد
زياد ضحك : اي وانا الصادق مالي الا تسع شهور متزوج
مشعل : ياخي طفشت متى تولد زوجتك
زياد : اوو بدري هي الحين بالسابع
مشعل : باقي ثلاث شهور واصير عم
زياد : ومنت ناوي تصير ابو
مشعل تغيرت ملامح وجهه : بعدين
نزلت ليان وهي لابسه عبيتها ومتحجبه : هاااي كيفك خالتي
ام مشعل مستغربه من مشعل انه ماعلمها عن عاداتهم وقال لها تتغطا : الحمد لله بخير وانتي علومك
ليان : الحمد لله تمام يلا انا بروح عند خالتي تامرين على شي
ام مشعل : سلامتك سلمي عليها طلعو مشعل وليان
زياد : يمه وراها ماتغطت
ام مشعل : مادري عنها


في مكان ثاني ..

طلعو عند الباب مشعل مفور مسكها مع يدها : الحين كم مره بقول لك تغطي هاا كم
ليان : ااي مشعل فك يدي
مشعل رص عليها زياد ودفها : امشي قدامي لابارك الله فيك من مره
ليان ركبت السياره وبصراخ : مااسمح لك تصارخ علي عشان شي تافه
مشعل : عندك هاذا شي تافه شوفي زياد استحى وانتي مااستحيتي
ليان غرقت عيونها دموعها تغطت : هاذا انا تغطيت
مشعل رحمها لان صوتها تغير من الخوف : كذا كويس
ليان مسك يد مشعل : سوري اوعدك اني اتغطى من اليوم ورايح
مشعل لف عليها وابتسم : هاذي لينو الي اعرفها
ليان كشرت : من متى المعرفه
مشعل ضحك عليها فجاه تنقلب : ههههههههههههه من قبل سنتين
ليان : وجعوه حاسبها
مشعل : فيه احد ينسى هالعيون
ليان استحت مشعل : ليان متى اجي اخذك
ليان : ماادري بس يمكن انام عند رسيل
مشعل عقد حواجبه : وبامر مين
ليان : ماتعودت اخذ اوامر من احد انا كبيره وشوري في زوري
مشعل : هي كلمه وحده بقولها الساعه عشر انا عند الباب
ليان التفتت : قلت لك بنام مو على كيفك
مشعل : اوكي نرجع البيت احسن صح
ليان : لالا خلاص اصلا مابي انام
مشعل ضحك : ايه باين
مرت سنه على ابطالنا بحلوها ومرها طبعا

ليان & مشعل حياتهم مشاكل × مشاكل ولا فيه اي تغير عايشين مع بعض وكانهم اعداء بس لمى يتعب احد فيهم تختفي كل هاذي المشاكل

نور & زياد سمنه على عسل جالهم ولد وسموه عبدالله على اسم الجد عبدالله ومره فرحانين فييه

شوق & زياد شوق حامل ي شهورها الاخيره ومرره فرحانه لانها حامل بعكس زياد الي كل يوم يانبه ضميره لانه خان نور حبه الاول بس هاذا مايمنع من انه يعامل شوق بكل احترام

رسيل & فصيل رسيل فضلت تربى بنتها اسيل بين امها وابوها عشان كذا قررت تعيش مع فيصل بس ماله اي حقوق عندها

نجلاء & بدر مجننتهم بنتهم رذاذ بشطانتها ونجلاء من كثر مايحبها بدر تغار منها > وش تحس فيه



اليكم البارت


ليان بركض مسكت يد الدكتور لاشعورياا وهي تلهث من كثرت الركض : دكتور بشر مشعل بخير
الدكتور باسف : اسف يامدام بس مشعل فيه سرطان بالدماغ
ليان تركت يد الدكتور وصرخت بصوت عاالي طاحت على الارض وفصخت لثمتها وضمت رجلينها وجلست تبكي وبصوت يقطع القلب : مشعل لاتتركني اهئ
الدكتور برحمه : يامدام انتي لازم تكونين اقوى من كذا وتوقفين مع زوجك هو بحاجه لك
ليان بتفهم مسحت دمعتها الي حرقت خدها ووقفت على رجلين مو شايلتها تلثمت وبصوت باكي : طيب كيف حالته الحين
الدكتور : للاسف لو ماعمل العمليله خلال هالاسبوع راح يموت
ليان ترددت في بالها كلمت بيموت كذا مره ودمعت عينها : الله لايقوله مشعل بيقوم وبقول له اني احبه
الدكتور باسف على حالتها : الله كريم
ليان : لازم نسوي شي مستحيل نتركه يموت واحنى نطالع يسافر يتعالج برا
الدكتور : حالته ماتسمح ولازمه طبيب هنا وعامل هالعمليه كذا مره
ليان ويدينها ترجف اشرت على نفسها : انا سويت هاذي العمليه اكثر من مره ونجحت
الدكتور ابتسم : وليه ساكته
ليان بدات تبكي : لان لو يصير له شي مارح اسامح نفسي
الدكتور : خلي املك بالله كبير
ليان مسحت دمعتها : واذا ماسويت العمليه وصار له شي مارح اسامح نفسي
الدكتور : اتكلي على الله وان شاء الله بكره تسوين له العمليه
ام مشعل جت ودموعها على خدها : ليان وش صار في مشعل
ليان ضمتها وبكت : مشعل تعبان ياخالتي تعبان حييل
ام مشعل ضمتها بقوه وتمسح على راسها : وش فيه قولي لي وش فيه حشاشه جوفي
ليان بعدت عنها وسحت دمعتها راحت تكلم الدكتور : ممكن اشوفه
الدكتور : لا انا اسف
ليان باسف طلعت من الغرفه ودموعها على خدها جلست على اقرب كرسي وصارت تبكي بصوت عالي وتدعي له بالشفا وان الله يقدرها على انها تسوي له العمليه



في مكان ثاني ..

دخلت ممرضه على عياده الدكتوره نور : دكتوره فيه حالته ولاده
نور وقفت : اوكي الحين جايه
دخلت نور غرفت الولاده وسوت العمليه طلعت لقت حرمه جالسه بعيد يو شافتها جات لها الحرمه : بشري شوق بخير
نور ابتسمت : بخير والنونو بعد بخير
الحرمه بفرح : وش جابت
نور : بنت انتي اختها
الحرمه : لاجارتها بس زوجها مسافر وجاتها الولده
نور : اها الله يكون بعونها
الحرمه : ولله هالبنت حضها شيين في كل شي وقالت لها قصه شوق
نور رحمتها : ياحياتي كل هاذا صار معاها
الحرمه : اي ولله وتقول لي انتي الحرمه الوحيده الي اعرفها واسولف معاها
نور : الله لايذوقنا ماذاقته
الحرمه : امين وحتى يوم تزوجت زوجها مايجلس معاها ودايم برا ومايجيها الا كل ثلاث ايام
نور: ليه ؟
الحرمه : هو متزوج وزوجته ماتعرف عنها
نور : اها
الحرمه مدت لها ورقه : خوذي هاذا رقمه كلميه وقولي له ان زوجته ولدت عشان يجي لها وتفرح المسكينه
نور اخذت الرقم : مع اني مااكلم رجال بس بكلمه عشانها ولله حالتها تنرحم
الحرمه : الله يوفقك
نور مشت : اجمعين




في مكان ثاني ..


فيصل برجا : رسيل بطلب منك طلب
رسيل من دون نفس وهي تبرد اضافيها : خير وش تبي
فيصل وبخوف ترده : ابيك تطلعين معي نتمشى انا وانتي واسوله
رسيل حطت رجل على رجل : ولله انا مالي نفس اطلع معاك واذا لي نفس طلعت مع السواق ليه معاك
فيصل انجرح بس ماحب يرد عليها لان مهما قالت يحق لها : اوكي انا بطلع انا وبنتي
رسيل : اسيل في زكمه خلها
فيصل : اوكي
رسيل قامت وسوت لها خبزه وجبنه ونسكافي وطلعت لقت فيصل يطالع فلم اخذ الرموت وغيرت القناه جلست تاكل
فيصل : رسيل رجعي القناه
رسيل رفعت حاجبها : مابي فلم فاشل
فيصل : اوكي كلش ولا رفعت الحاجب هاذي
رسيل كملت اكل ولا كنها تسمع شي





هاذا نص بارت
قرائه ممتعه احبتي
البارت الاخيير .
7


7


7


7


نور دخلت الحضانه وبابتسامه : ياقلبي عليها مرره تشبه عبودي وتذكرت انها مااتصلت على ابو البنت
راجت للعياده ورفعت جوالها وكتبت الرقم طلع لها اسم عيوني نور ماصدقت ان زياد زوج شوق ولا واحد في الميه كررت الرقم عشر مرات وفي الاخير ايقنت ان زياد ابو البنت الي تشبه ولدها جلست على الكرسي وحاطه يدها على قلبها وتدعي انه مايكون صدق بعد لحضات اتصل زياد ردت نور بصوت مبحوح : الو
زياد : نور انتي اتصلتي علي
نور بدات تبكي صكرت في وجهه وحطت يدينها على وجهها وصارت تبكي لين رن جوالها اسم لينو ردت : الو
ليان ببكاء : نور تعالي مستشفى ال .... انا هناك مشعل مرره تعبان
نور مسحت دمعتها وبخوف وقفت : ليان لاتبكين الحين انا اجي لك
اتصلت نور على سواقها الخاص ووقف عند المستشفى : روح مستشفى ....
وصلت نور المستشفى دخلت وصارت تدور على ليان بين الممرات واخيراا لقتها جالسه على الكرسي وتبكي نور ركضت لها : لينو حياتي وش فيه مشعل حالته لهاذي الدرجه سيئه
ليان ضمت نور وبين شهقاتها : نور مشعل بيموت اذا ماسويت له العمليه
نور : ليه وش فيه
ليان قالت لها كل شي عن حالت مشعل نور : وش تنتضرين لازم توافقين وتسوين له العمليه
ليان مسحت دمعتها : وهاذا الي بسويه
نور ضمتها وابتسمت : هاذي لينو الي اعرفها




في مكان ثاني ..

شوق اتصلت على زياد وبشرته ان جالهم بنت قالت له عن المستشفى وانصدم يوم عرف ان نور هي الي ولدتها : شوق عيدي وش اسم الدكتوره
شوق وهي تبتسم : نور مشاء الله عليها حبوبه
زياد وقف مصدوم وركض لعيادتها فتح الباب بس مالقها جلس على الكرسي ورجلينه مو حاملته : نور لاتخليني اتصل عليها بس ماردت
كرر الاتصال ردت وبصراخ : نعم وش تبي
زياد بخوف : نور افهميني وحطي نفسك في مكاني
نور : ولله انت فاضي اخوك بين الحياة والموت وانت تتناقش في مثل هاذي الامور
زياد بصدمه : اخوي وش فيه
نور خافت عليه : مافيه الا العافيه تعال مستشفى ال امك هنا
زياد ركض للسياره وطار باقصى سرعه وصل المستشفى وعرف عن حالت مشعل نزلت دمعته : الله يشفيك ياخوي
نور مدت يدها الي متردده لاتمسح دمعته بس مسحتها وضمته : زياد لاتبكي ادعي له
زياد ضمها بكل قوته : نور هاذا اخوي الوحيد هاذا ابوي اعتبره
نور تمسح على راسه كانه طفل : بس ياروحي خذ اشرب مويه
زياد شرب مويه : شكرا
نور : العفو وقامت مسك يدها
زياد : وين تروحين
نور : بروح عند ليان
زياد : تعالي بسرعه
نور : اوك
راحت نور لقت ليان جالسه تتطالع مشعل من ورا القزازه ودموعها على خدها حطت يدها على كتف ليان : بس لينوو خلالاص بكي
ليان التفتت لها : نور بظنك انا اقدر اسوي له العمليه
نور : اكيد تقدرين ياروح نور
ليان : نور وش فيك انتي متضايقه من شي
نور لفت وجهها : لا مافيني شي
ليان : عبدالله فيه شي
نور : لا اسم الله عليه
ليان : طيب امنتك بالله قولي لي وش فيك
نور امتلت عيوننها دموع : مافيني شي قلت لك
ليان : اوكي براحتك
نور : عبدالله صار له اخت
ليان : يعني انتي حامل
نور هزت راسها بالنفي : لا متزوج علي حط على راسي مره ياليان
ليان : انتي وش قاعده تقولين معقوله زياد يسويها
نور قالت لها عن سالفه شوق كلها ليان : من حقه يانور وش تبينه يسوي وهو يشوفها مالها لااهل ولا رفيق
نور : وش اسوي مو قادره استوعب ان زياد لغيري
ليان : هو مو لغيرك الى الحين لك
نور مسحت دمعتها : الحين انتي في هالمصيبه وانا اشكي لك همي بجد مالي حق
ليان ضمتها : وش تقولين انتي انا اول ماعرفت عن مشعل اول ماخطر على بالي انتي وانتي مارح تقولين لي
نور : الله يشفيه ويرجعه لك
ليان لفت نظرها له : امين
جو ممرضات يركضون دخلو على مشعل وهم مره منخبصين مشعل دقات نبضه بدات تضعف ليان جالسه تبكي بصوت عالي : مشعل لاتتركني مشعل الله يخليك لاتموت اهئ
نور ضامتها وتبوس راسها : ليان حبيبي بسس
طلعو وهم يسحبون مشعل بالسرير الدكتور : لازم يسوي العمليه الحين
ليان مسحت دمعتها ولحقتهم دخلت غرفت العمليان وكل شي فيها يرجف

ام مشعل تبكي طول الوقت وتدعي لمشعل بالشفا ام ليان تهدي ام مشعل ونجلاء الي طول الوت يبكون اما زياد فكان ساكت طول الوقت نور رجعت البيت عشان تجلس عند رذاذ وعبدالله طلعت ليان وهي مبتسمه ضمت امها : ماما نجحت العمليه
الكل فرح ودعا لليان الي من بعد الله هي السبب في شفائه



بعد ثلاث اشهر ....


في بيت رسيل طالعه من المطبخ وبيدها ملاس : فيصل تبي اطقك بها عشان تفهم اني ماابي هالافلام البايخه
فيصل : رسوول تكفين ابي اتفرج
رسيل بصراخ : ماافيه ولا بروح لهلي
فيصل : اووف بدات تتغلا اوكي برجع الي تبينه
اسيل بعناد مثل امها حطت رجل على رجل : ايه اسمع كلام ماما
فيصل ضحك وباس بنته : فديت ماما

عاشو فيصل ورسيل حياة هايده بس مثل ماقلت لكم فيصل ماله اي حقوق ودايم يترجاها انها تسامحه بس رسيل معنده

اما عند عائله زياد شوق ونور دايم غيرانين من بعض بس يحبون بعض وكانهم خوات
شوق سمت بنتها على اسم نور عشان كذا نور سامحتهم وهاذا زاد حب شوق في قلب نور


اما ابطالنا ليان ومشعل عاشو حياة سعيده ومليئه بالحب فيه بعض المشاكل والي هي دلع ليان وعصبيه مشعل حملت ليان وهم مره فرحانين بالولد


