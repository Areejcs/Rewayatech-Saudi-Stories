
بعد شهرين ..




باستراحة البنات ..
احتفال بسلامة الجد ابو سطام ..




واقفه جنب العامود .. تطالع من الزجاج على الحديقة ..
تو المطر وقف عن النزول ..
سمعت صوت الكعب من وراها التفتت وابتسمت لرنيم ..
كانت لبسه فستان من المخمل بالون العنابي .. باكمام طويله ..
فتحة من الصدر بشكل المثلث .. ومن الكتف اليمن كرستالا ذهبيه .. بسيط لكنه فخم ..
مبين جمال جسمها .. و بياضه .. مميله شعرها على جنب وتاركته بحريته ..
رنيم وقفت جنبها وتنهدت بتعب / نام الله يحفظه .. تعبني ..
كانت لبسه فستان مثل العنود بس لونه اسود ..
رفعت العنود عينها برنيم وبهدوء / ايه .. كملي .. ما قالك شي عن القصة والصبغه ..
رنيم ترفع حاجبها .. / لا .. بس كان واضح انه متضايق ..
العنود ماعجبها الكلام / وما حولتي ترضينه طبعا ..
رنيم بغرور / لا .. ولا ابي اكلمها .. واحسن شي انه بعيد ..
العنود بنبرة مقصودة / رنيم .. سند مو هين ..
رنيم صدت .. يعني " قفلي على الموضوع " ..
العنود طالعت بشعر رنيم اللي قصته فكتوريا لحد الكتف بعد خروجها من الاربعين وصبغته اشقر ..
رنيم بهدوء وهي تطالع بريما / كانها متضايقة ..
العنود انتبهت لنظراتها و طالعت ريما .. وبهدوء / ما سالتيها ..
رنيم هزت راسها / لا .. بس العلم عند ريهام اكيد ..






بجهه ثانية ..






جالسة جنب نوال و وجهها احمر ..
نوال وهي تحاول تكتم ضحكتها .../ يعني نظمن العرس ..
ابرار و وجهها محمر وبعصبية تهمس / نوالوه وجع اسكتي لا تفضحيني ..
نوال وهي تغطي وجهها بظهر ابرار .. وبهمس / لالا ما اقدر هههههههههههه ..
ابرار حاولت تقوم لكن نوال ماسكه بالحزام وانشد البنطلون فاظطرت ابرار تجلس بسرعة ووجهها احمر ..
نوال انفجرت ضحك / هههههههههههههههههههههههههههههه ..
الكل التفت عليهم .. ابرار غرقت عيونها بدمع وصارت تضرب نوال بالخدادية ..






بالمطبخ ..



غرام بدلع / انا اخذ القاتوة بالشوكلاطا ..
سمر بابتسامه / اوكي .. وانا اشيل القاتوه بالفراولة ..
شجون ببرود / اوكي .. " وتوجهت لـ الكي كيك .. وشالته وطلعت " ..
غرام بعصبية / هالبنت بتذبحني ..
سمر بضيق / انا كلمتها .. وقالت مالكم دخل .. بصراحة انا دماغي مو فاضيه لها ..
اذا حسيتي انهازادت .. بلغي خالتي الهنوف ..
غرام بغضب / وهذا انا اللي قلت لها .. تدرين ايش قالت لي ..
سمر عقدت حواجبها / ايش ؟..
غرام بعصبية / كلمي عناد احسن .. تصوري .. " قالتها وهي واضح عليها القهر والصدمه " ..
سمر فتحت عيونها للاخير / .....................
دخلت رنا بضيق / هي ايش فيكم واقفين .. يالله ..
غرام تنهدت و تحركت و وراها سمر .. وطلعوا من المطبخ ..






بجهة ثانية ..




ريهام لبسه بلوزة نيليه بكم طويل مع تيور اسود قصير بقصة فرنسية ..
ريما لبسه فستان خمري طويل بحزام ذهبي ..
ريهام بخجل صدت .. وبهمس لريما / خالتي الهنوف كانها اول مرة تشوفنا ..
ريما ابتسمت / فرحانه .. الا كيف اثر الابرة يوجعك والا عادي ..
ريهام حطت يدها مكان الابرة وبخجل / لا عادي .. " وبخجل اكبر " .. اليوم اول مرة ادقق بملامح عناد ..
ريما ضحكت بخفه / عناد وسيم .. بس ملامحه قاسية ..
ريهام ابتسمت بخجل / اممم .. " سكتت لثواني وبعدها تنهدت بضيق " .. ياليت ابوي موجــ....
ريما قاطعتها بغصه / لا تكملين ريهام .. لا تكملين .. " وغصت بعبرتها .. رفعت جوالها و بضيق اغلقته "..
ريهام انتبهت لحركتها .. وبهدوء / على الاقل طمنيه برساله ..
ريما صدت عنها وجات عينها بعين رنيم .. " و رنيم اشرت لها براسها .. ايش فيك "..
ريما وقفت وتوجهت للحمامات .. ولحقتها رنيم ..







العنود توجهت لغرفة اللي منيمين فيها العيال تطمنت عليهم و تاكدت من الغطاء عليهم وطلعت ..
وهي وتمشي لفت انتباهها لوحه معلقه على جدار كبيرة .. وقفت قبالها وهي تتامل اللوان ..
الوان ممزوجه بطريقة غريبة .. وكانه حزن مع خوف مع حب .. ابتعدت عن الوحه وشافت بين الالوان طفل مقتول ..
عقدت حواجبها وهي تحاول تفهم معاني الوحة .. ساره الي كانت لبسه فستان قصير ناعم بالون العشبي ..
تركت اماني وروان و وقفت جنب اختها .. العنود التفتت لها وحضنتها من الجنب ..
العنود بحنان / كيف سارونه حبيبة اختها ..
ساره ابتسمت / طيبه .. اخيرا افتكينا من الترم الاول ..
العنود ابتسمت / بس لزم تشدين حيلك بترم الثاني ..
ساره تنهدت / ان شاء الله .. الا ايش رايك بالاستراحة ..
العنود وهي ترفع نظرها وتطالع بالديكور والاثاث .. بهدوء / حلوة تناسق الوانها وديكور والاثاث .. كل شي انثوي ..
سارة بعجاب / حلو وبس الا روعه .. شوفي .. " وهي تاشر على الخداديات " .. ذي اماني مسويتها ..
العنود التفتت على الخداديات الموضوعه بزاوية من الزوايا بشكل تزين روعه ..
ساره تاشر على الوحه / وذي رسمتها ريهام ..
العنود باستغراب / والله .. ما شاء الله تبارك الله ..
ساره بدات تكمل لها ايش اللي سوه البنات وايش اللي جاتهم هدية وايش اللي هم غيروا ديكوراته بطريقه اللي يحبونه ..

عند الحمامات ..




ريما بضيق / انا ابي بيبي .. وهو يقول تو بدري .. وبعدين تصرفاته تضايقني ..
اقول له لا تسوي كذا يعاندني ويسويها ..
رنيم رفعت حاجب / بس ..
ريما بضيق / ايه .. بس ..
رنيم ببرود / وامي ايش قالت لك ..
ريما تنهدت بضيق / قالت ارجعي لبيتك .. البارح نمت عندهم غصب .. من بعد ما ترجوها رنا وريهام و روان ..
رنيم بقهر / امي ليش حابه ترخصنا .. " لفت عن اختها .. وبقهر مع غصة " .. تبينا نعيش مثل حياتها ..
ريما بضيق / تقول رياجيلكم يحبونكم ويحترمونكم .. ما عمرهم اهانوكم .. المفروض تشيلونهم عن الارض شيل ..
رنيم بقهر / ايه ونركبهم على ظهورنا ونصير لهم حمير بعد ..
ريما التفتت عليها باستغراب / لا عاد مو كذا ..
رنيم بحزم / اقول .. اذا ما تبين ترجعين لذا اللي ما يتسمى لا ترجعين ..
واذا امي بتغصبك على لرجعه تعالي عندي وطنشي الكل ..
ريما شهقت / هئئئئ رنيم .. ايش الكلام ذا .. " وبضعف " .. الا غيث .. يمكن الليلة ارجع معاه ..
رنيم بعصبية / ريما لا تجننيني .. وبعصية اكبر " .. اصلا انا ليه اكلمك .. انقلعي عن وجهي ..
" و تركت ريما واقفه متفاجئة وطلعت من الحمام بعصبية " ..







بجانب اخر ..


هيفاء بهدوء / اصلا واضح انها تعبانه ..
مرام بضيق / خالي عبدالعزيز اخذها للمستشفى وسوى لها فحص .. سليمه ..
هيفاء بتوقع / يمكن تعبها نفسي ..
مرام عقدت حواجبها / ممكن .. " حطت يدها على بطنها البارز بوضوح وبدات تمسح عليه " ..
هيفاء ابتسمت / عرفتي ولد والا بنت ..
مرام بهدوء / لا ما سالت .. ابد مو مفكرة فيه .. حالة خالتي مريم وطلال مشغلتني .. " والتفتت تطالع خالتها مريم "..
هيفاء تحط يدها على بطنها بتامل وبداخلها تدعي " يارب اكون حامل يا رب " ..





بجانب اخر ..




ام عزام / الحمدالله .. تطمنت على هيفاء وما غير ادعي ان ربي يرزقها ويرزق غيث الذرية الصالحه ..
ام سطام / امين .. امين .. الا ما شفت غيث ..
ام عزام / الا والله .. وقال لي الله ما راد لهم ..
ام سطام / انتي خذي مرته وروحي بها لدختورة واكشفي عليها .. هي بحسبة بنتك ..
ام عزام تنهدت / والله ودي .. بس اخاف تزعل والا تضايق ..
ام سطام بحزم / ما هي بزعلانه ولا ضايقه .. خذيها بس ..
ام عزام / ان شاء الله يصير خير ..







بجانب اخر ..




مياسه بضيق / وليه ما تقولين .. ترتاحين ..
مريم تنهدت بضيق / والله خايفه .. انا ما اقدر على زعل طلال ..
والله كل ما اشوف حاجبه واشوف الجرح اللي فيه واذكر الحادث ان قلبي يوجعني ..
انا اعرف طلال .. لو عرف ما بيسكت .. اكيد بيرجع لحركاته زمان ..
انا ما صدقت انه يعقل ويمسك البيت .. لو اقول له بيزعل .. و على الكل ..
مياسة بهدوء / وان ما قلتي له .. بتحملين ذنب .. انتي قولي له .. وما راح يسوي شي .. الحين هو متزوج وعنده عيال ..
مريم بضيق / هذا رايك ..
مياسة / وهو فيه غيرة .. وعبدالعزيز ايش قال لك ...
مريم بقلة حيلة / مثل رايك ..







بجانب اخر ..




ام سند باستغراب / حامل ..
الهنوف توكزها بكوعها / هصصص .. لحد يسمعك ..
ام سند " العنود " .. بضحكة / من يدري ..
الهنوف وهي تشد جلابيتها للأعلى حتى لا يوضح بطنها البارز / محد ...
العنود / ههههه .. وانت ايش تقولين انقطعت .. ههههههه ..
الهنوف بضيق / لا تضحكين .. والله اني خايفه .. ومفتشله .. يالله لا فضحنا ..
ابي ازوج عيالي وبناتي وبعد ذا العمر احمل .. ولا بعد يقولون لك ان الحمل بذا العمر خطير على الام والجنين ..
العنود بهدوء / لا ان شاء الله ربي يقومك بسلامه .. ولا فشيله ولا شي ..
علمي خالد وروحي لمستشفى وتابعي مع دكتورة .. لا تسكتين .. انتي ما سويتي شي حرام ..
الهنوف تهز راسها / وهزا اللي بيصير لمتى ابي اسكت هذا انا ابي ادخل بسادس .. الله يسهلها ..






بجانب اخر ..



الجازي بتعب / والله انتي يا الجوهرة اللي تزننين على خراب عشك ..
هذا هو سلطان له شهرين وهو ينام عند ابوة .. ولا تقولين لان ابوه مريض .. واضحه انه هاجرك ..
الجوهرة بانكسار / هذا بس علشان قلت ابي اعيش بكرامه .. ابي اسافر وانبسط بحياتي ..
الجازي بدهشه / الله اكبر عليك .. تبين تعيشين حياتك بالسفر والسهر .. يالله حسن الخاتمة بس .
الجوهرة بقهر / والله تعرفين العمر .. ناسية نفسك .. بتزوجين بنتك وتحملين ..
" وقفت " .. الحمدالله وشكر .. يشوفون عيوب الناس ولا يشوفون عيوبهم .. " وتركتها وراحت " ..
الجازي فتحت عيونها للاخير بصدمة وجرح / .............
التفتت على مريم و مياسة باستغراب وبعدها صدت بقهر ..






ــــــــــــــــــ







بيت ابو سطام ..




مجلس الرجال ..


الاحتفال مختصر على عائلة الفارس فقط ..




غيث ورعد وسلطان وابو سطام وعبدالعزيز و فهد وخالد يتحدثون مع بعض بامور عدة ..


سند و بجنبه طلال .. يتحدثون مهامسه ..


طلال بضيق / والله حاولت لكن ابد .. " هز راسه بضيق " .. ما قالت ولا كلمه .. بس شويت تعب ويروح ..
سند بهدوء / حاول تعد معاها لوحدك .. ترجاها ..
طلال يتنهد / انا افكر بشغله تخليها تقولي غصب ..
سند عقد حواجبه باستغراب / ايش بتسوي ..
طلال بهدوء / لا تخاف .. مو راجع لحركات ايام زمان ..
سند بضحكة / انتبه ولا تنسى انك زوج اختي .. لو تسوي شي كذا والا كذا راح تلقاني بوجهك ..
طلال يهز رسه ويمثل الخوف / ههههههههههه طيب .. خوفتني ههههههههه ..







بجانب اخر ..




راكان بهدوء / طيب ليه ما قلت تبي غرام ..
عناد بضيق / انت كيف تفهم .. اقولك انا مو معترض على ريهام .. انا معترض على طريقة الخطبة ..
راكان يرفع حاجب / علينا ..
عناد بعصبية / راكاااان .. انا مو مثل مانت فاهم .. انا عصبت وضقت على طريقة الخطبة .. " وبهدوء " ..
وبعدين هم كلهم نفس الشي .. بنات عمي .. والا يمكن ريهام افضل .. اكبر واعقل ..
راكان يهز راسه / طيب .. وليش رضخت للموضوع .. وقبلت وراحت حللت اليوم ..
عناد تنهد / ابوي زعل حيل والضغط كان مرتفع وخفت عليه .. وبعدين اللي الله كاتبه بيصير ..
راكان / ونعم بالله .. يالله .. " وهو يحط يده على ركبة عناد " .. الله يسرك لـ اللي فيه الخير ..
عناد بضيق / امين ..


بجانب اخر ..


بدر / هههههههههه عقبالكم ..
ياسر بضحكه / يالله انا بس يتزحزح فارس على طول خطبت ..
فارس بابتسامه هادئة / قريب ان شاء الله ..
سيف كان يشرب من فنجان الشاهي و انفجر ضحك حتى يتطاير على سامر اللي صرخ بقرف ..
سيف يوقف ويتوجه للحمام .. وفارس بقي يضحك على شكل سامر اللي ينفض ثوبه ويصارخ ..
فارس وقف و طلع للحديقة .. بدر رفع حاجب / ايش فيهم حاس ان عندهم شي ء ..
ياسر يرفع كتوفه / ما ادري ..
بدر ياشر على نايف وزياد اللي جالسين بصمت وكل واحد يدور بفلك .. / نايف مريض .. لكن زياد ؟؟!!!!
ياسر بضحكة / عطف اخوي .. ههههههه
بدر ابتسم والتفت لزياد مستغرب من وضعه ../ ...........







بجانب اخر ..




سامر بقرف / الله يقرفه ..
صقر بضيق / خلاص .. روح البيت وغير وانتهى ..
سامر تنهد وهو يمسح الثوب / لا خلاص .. " رفع راسه " .. طيب متى اخر مرة كلمك ..
صقر بضيق / قبل ثلث اسابيع .. قال انه راح يوصل الصباح .. قلت اجي اخذك من المطار قال لا ..
وبعدها معاد سمعت صوته .. ولا انا قادر اعرف هو وصل ولا لا .. ما ادري اقول لمن ..
سامر / قول لسند .. والا خالي غيث ..
صقر بضيق / لا .. ما ابي العلم يوصل لاخواتي ..
سامر بهدوء / قول لسند .. ما راح يوصل لاختك .. انا متاكد ..
صقر تنهد بضيق / يصير خير ..





بجانب اخر ..



بتال بضيق / قلت لابوك .. و قال امك ما تبي لها دكتور نفساني امك انا اعرف علاجها ..
سعود تنهد بضيق / لها كم يوم ما تكلمني .. و مجافيتني ..
بتال / حتى انا .. " هز راسه بضيق " .. والله مو مضيق صدري الا وليد ..
سعود عقد حواجبه / ليه .. صحته فيها شي ..
بتال ز راسه / لا .. بس شاف امي وابوي اكثر من مرة يتهاوشون .. وهو اللي طل عمرة شايفهم هادين ..
مو على ايامنا .. العصى تلولح والعقال يرقص .. على الكبير والصغير .. " تنهد بالم " ..
سعود بضيق / الله يفرجها .. ويهدي امي ..







ــــــــــــــ






يوم جديد ..




بيت ابو طلال ..



بجناح ام طلال ..



طلال بحزم / الا يمه .. فيك شي .. ايش هو يمه .. والله ما اطلع اللين تقولين لي ..
ابو طلال يدخل عليهم وبهدوء / ايه فيه ..
مريم تحاول تبلع الغصة .. وبضياع وهي تمسك يد طلال اللي جالس جنبها / يمه .. طلال .. تدري اني احبك ..
" نزلت دموعها ".. انا والله ما سوت ذا الشي .. الا لاني خايفه تروح عني .. بس مو قاطاعه ..
انا ربيتك و تعبت عليك .. صح هي امك ... بس انا امك .. خفت تحبها اكثر ..
طلال عاقد حواجبه ومو فاهم ايش الموضوع .. / ايش امي و امك وربيتيني .. ما فهمت ..
مريم بضياع وخوف من انه يزعل / انا ما خليتك .. تشوف امك .. بس ما كنت اعرف ايش اقولك ..
خفت تزعل عليه .. وتروح وتخليني .. " هينا الشهقة فلتت منها " .. انا ما اقدر اتخيل حياتي بدونك ..
انا تعبت وذقت الويل اللي حبيتني و صرت ما تفارق حضني ..
طلال يطالع فيها بدهشه وشفتها السفليه ترجف من الصدمه .. وعيونه مفتوحه للاخير / يعني .. انا لي ام غير ..
ابو طلال بهدوء / طلال . .اسمع .. انت لمن ولدت .. امك .......
وقف طلال بصدمة وغضب / لحظة .. لحظة .. يعني .. يعني انا .... يعني .... " غص بالكلمه " ..
من يدري .. فيه احد يعرف غيركم ..
ابوطلال باستغراب من وقفته وعصبيته ما توقع الموضوع يوصل لها الشكل .. / ايه كل الكبار يدرون ..
وايش فيها يعني .. حرامـ........
طلال يقاطعها بجنون وهو يصرخ / الكل .. الكل يدري .. وببساطه كذا تقولها .. يعني الكل يعني اني انا .. انا ....
" غص بباقي الكلام وطلع مثل المجنون من الجناح و طلع بعدها من البيت كله بسرعة وغضب " ..
ابو طلال لحقه لكن طلال ركب سيارته وطلع بسرعة مجنونه من المجمع ..
ابو طلال يصفق بيدينه سوى / لا حول ولا قوة الا بالله ..






بالجناح ام طلال .. تبكي بجنون ..
ام طلال / راح .. انا قلت لكم .. بس انتم ما صدقتوني .. وهذا هو راح ..
ابو طلال بضيق / اهدي يا مريم .. انا لو اني مكلمه بنفسي ولحالي كان احسن ..
مريم تشهق / روح دوره .. لا تخليه يبات وهو زعلان .. دخيلك يا عبدالعزيز .. ما ابي يسوي بعمرة شي ..
ابو طلال يسحب شماغه .. ويلبسها / هذا انا رايح ادوره .. " وطلع من الغرفة " ..

الساعة 10 ليلا ..





بشقة مرام ..
مرام تبكي / للحين ما اتصل ولا احد يدري عنه .. وتقولين اهدي .. من الفجر طالع ولا ندري عنه ..
نوال تحاول تقوي نفسها / مدام مو بالشرطة ولا المستشفى هو بخير ..
مرام تشهق رفعت يدها و مسحت دموعها .. رفعت جوالها باليد الثانية واتصلت على سند ..






قبال البحر ...





سند يوقف سيارته خلف سيارة طلال ..
شاف جواله يرن .. قفله بدون لا يشوف الاسم .. نزل بهدوء من السيارة وتوجه لطلال ..


سند يجلس بجنب طلال وبدوء / السلام عليكم ..
طلال صد عنه و تنحنح وبصوت مبحوح / وعليكم السلام ..
سند باستغراب رفع حاجب .. لانه واض حمن صوت طلال انه يبكي / لهدرجة الموضوع كبير ..
طلال تنهد بالم وبغصة / انت تدري ..
سند بصدق / لا .. بس سمعت من زمان بس قلت يمكن مو ماكد و لانك ما تزورها ولا تكلمها ما حطيتها في بالي ..
وعلى بالي انه عندك علم .. بس استغراب الحين الخبر وانه مؤكد و لا توقعت انك بتاخذها لدرجة ذي من الاهمية ..
طلال بعصبية و صدمة وقف / اشلون ما اخذها بها الاهمية .. انت .. انت متخيل .. متخيل ان طول عمرك ..
عايش وسط ناس .. ناس مو اهلك .. اشلون يقولون بعد ماجابتك تعبت وشالت الرحم .. وماقدرت تجيب بعدك ..
علشان كذا انت وحيده .. طلع لااا انا مو ولدها اصلا .. بس ربتني .. وحرمتني من امي .. وبعد ما ماتت تبلغني ..
سند يطالعه مستغرب ومو فاهم .. وبهدوء / طلال .. انت ايش قالت لك امك ..
طلال بضيق وهو يسحب ثوبه من جهة صدرة ويتنفس بعمق / كلام كثير .. انا ربيتك .. وخفت تروح ...
آآآآآآآآآآآآآآآآآآآآآآآآآه .. لا والمصيبة الكل يدري .. كلهم وساكتين .. ليه .. لللييييييييييييييييييه ..
سند وقف ومسك طلال من كتوفه وهزه / طلال .. انت ايش اللي تقوله .. الظاهر فهمت الموضوع خطاء ..
طلال يبعد يدين سند / اشلون فهمته خطاء .. اشلوووووووووون .. هي قالت لي بلسانها ..
سند / يمكن خانها التعبير .. وانت ما فهمت الموضوع .. وحصل لبس ..
طلال بالم / هههههههههههه ما ايه ههههههه ... " سكت ثوني وبغصة " .. سند .. من اهلي ..
سند تنهد بقهر / طلال .. امك وابوك .. مريم وعبدالعزيز .. بيـ....
طلال صرخ / لا تضحك عليه .. من .. قلي من وخلاص ..
سند بحدة / اسمع الكلام للاخير وبعدها صارخ ..
طلال سكت والغصة خنقته /................
سند بحدة / السالفة وما فيها .. ان بعد ما خالتي مريم جابتك تعبت حيل و ماقدرت ترضعك ...
وقتها خالتي ام راكان الله يرحمها رضعتك .. يعني راكان واخوانه اخوانك انت برضاعه ..
وامك زعلانه وضايقه لانه محمله نفسها انها حرمتك من امك اللي برضاعه و حرمتها منك ..
هذي السالفه ومافيها وانت بجنونك و صرقعتك المعتاده فهمت الموضوع على كيفك ..
والحين كلم امك وطمنها لانه بالمستشفى تعبانه .. " رفع يده واشر له " .. سلام ..
طلال يطالع بسند وهو فاتح عيونه للاخير .. وسند تركه وتوجه لسيارته ركب وحرك ..







ـــــــــــــ






يوم جديد ..



الفجر ..


بيت ابو طلال ..

في الصالة ..



طلال / كح كح .. ايش يدريني هذا اللي تصورة مخي .. كح كح ..
سيف بضحكة / الظاهر بدايت تاثير السخونه كانت ..
طلال يتنهد بتعب وهو يوقف / يالله انا ابي انام ..
سيف يوقف معاه / وانا بعد .. " بف يده على كتف اخوه " .. الا لو ما طلعت اخوي كيف كنت اشبهك .. هههههههه
طلال ضربة بالكوع وبعد عنه وبدا يطلع الدرج وهو مبتسم / ...............
سيف بضحكة / لا تنسى اليوم روحتنا للمزرعة ..
طلال وقف بنص الدرج وبتعب / ما اظن اروح امي تعبانه وانا تعبان ..
سيف ابتسم / امك اول وحدة رفضت لمن قال ابوي مانا رايحين .. والله لا يعوقنا بشر .. رايحين رايحين ..
والسواقه والامور الثانية انا متكفل بها .. مخدوم يعمي .. امر بس انت ..
طلال هز راسه وهو مبتسم / حبيبي ربي يخليك لي .. يالله اشوفك العصر على خير .. " وطلع شقته "..






ـــــــــــــ





الساعة 9 صباحا ..


بيت ابو سطام ..


العنود واقفه عند باب المدخل من الداخل .. تلف سلطان والظبي بشال ثقيل عن البرد .. وجلستهم بالعربية ..
راكان من وراها سحب المفاتيح من جيبه .. / جدي وجدتي راحوا ..
العنود تعدل نفسها / ايه .. وساره راحت مع عمتي مياسه ..
راكان بعصبية / ليه ..؟
العنود تنهدت / جننتني ماتبي تروح معانا تبي البنات .. قلت لها روحي ..
راكان تنهد / طيب انا رايح اشوف العمال ايش سوا في البيت وارجع ..
العنود بهدوء / طيب ..
طلع راكان من البيت وهو يلبس نظاراته الشمسية السوداء .. شاف زياد يجهز السيارة ..
ونايف جالس على الكرسي ومسرح .. تنهد بضيق من شهرين ونايف متمسك بالصمت ..
وان تكلم قال كلمه والا حرف وسكت .. توجه له وجلس جنبه وبهدوء / ما دام زياد يجهز السيارة ..
ايش رايك نروح انا وانت لبيت نشوف ايش باقي وايش سوا العمال ..
نايف / .....................
راكان حط يده على يد اخوه وبالم / نايف .. والله الي تسويه يذبحنا ..
نايف /.......................
راكان قبل راس اخوه بعمق والم و وقف وراح للبيت ..







ــــــــــــــــــ


بالمزرعة ..

بعد ما وصل الجميع .. وارتاح .. ما عدا عائلة العزام ..

الساعة الان بعد صلاة العشاء ...




بالفلة عند الحريم ..


البنات جالسين على الارض ..



ام سطام توقف / هااا يالله .. لا اله الا الله .. قومو يابنات والبسوا عبيكم وتعالوا ..
نوال وهي تاكل من المعمول / اشلون نجي الا اذا الشباب طلعوا ممكن ..
العنود تشرب من فنجان القهوة وتهمس لرنيم / ليه هذي اول مرة يطلبكم جدي كذا ..
رنيم هزت راسها والتفتت لجدتها .. ام سطام بحزم / بكيفكم بس لاهاوشكم جدكم انا مالي دخل ..
" تركتهم ام سطام وطلعت .. العنود ام سند والهنوف والجوهرة ومريم والجازي ومياسة لبسوا عبيهم وطلعوا " ..
العنود تطالع في البنات مو فاهمه ليش جدها طلب الكل لـ الخيمة .. / ............
ريما بستغراب / الحين جدي ليش طلبنا .. وبالخيمة مكان تجمع الشباب ونومهم ..
نوال بغضب / والله ما اروح .. هذا اللي باقي اشوف خشت سعيدان ..
سمر رفعت حواجبها وبقهر / سعيدان بعينك .. اسمه سعود وهو زوجك ..
نوال تمق وتكش بيدينها / مالت عليه ..
سمر بغضب / نوال احترمي نفسك ..
نوال بغضب / انـ... " قاطعها صوت ريان " ..
ريان بصراخ / جدي يقولكم تعالوا بسرعة وكلكم ..
العنود بهدوء / من فيه ريان ..
ريان بابتسامه / كللللللللللهههههههههههههههههههم ... جدي وابوي وعمي سلطان وعمي رعد و ......
البنات / خلااااااااص ..
العنود بضيق تطالع البنات .. طالع ريان بابتسامه / خلاص حبيبي شوي ونجي ..
العنود وقفت / قوموا البسوا عباياتكم و خلون نروح نشوف ايش فيه يمكن جدي بيقول لنا شي مهم ..
البنات فزوا بسرعة وهم يفكرون ايش بيقول جدهم .. العنود فتحت عيونها للاخير وطالعت مرام اللي ابتسمت لها ..
العنود بضحكة / ايش فيهم .. هههههه الحمد الله على نعمة العقل ..
مرام توقف بصعوبه وبابتسامه / قلتي لهم شي مثير وما تبينهم يتناقزون ..
العنود / هههههههههههههههههه ..






ـــــــــــــــــ






بعد لحظات ..


البنات يدخلون للخيمة مجموعات ..


اول من دخل غرام وسمر وشجون ورنا .. وجلسوا بزاوية جهة الامهات ..
بعدها اماني وسارة وروان ..
بعدها ريهام ومرام و نوال و ابرار ..
كانت بينهم من 5 لـ 10 دقايق ..





الجد ابو سطام / ما بغيتوا تجون ..
البنات يطالعون بعضهم كلهم صفوا جنب بعض ..
ابو سطام / وين العنود ..
ام سند / سم يبه ..
ابو سطام بخرشة / ماهو بانتي .. ام سلطان وينها ..
البنات يدقون بعض .. غرام / تنيم عيالها وبعد رنيم ..
عناد زفر بصوت واطي ... راكان ابتسم وهمس / ههه ما تحبها ..؟!!
عناد بخفوت / انطم ..
راكان بخفه / هههههه ..
ابو سطام بهدوء / ايه .. " والتفت على عياله وبدا يسولف والحريم يسولفون مع بعضهم والشباب يسولفون مع بعضهم " ..
البنات يطالعون فيهم ويرجعون يطالعون في بعض .. مستغربين .. ليش ناداهم جدهم وايش يبي و ليش طنشوهم ..


بعد نص ساعة ..


دخل بهدوء وثقه .. عباية على الكتف وسيعه و البرقع والشيلة اللي من فوقها الطويلة توصل لـ الخصر .. ووراها رنيم ..
العنود بصوت واثق جهوري / السلام عليكم ..
الكل التفت لها / وعليكم السلام ..
العنود توجهت لمكان بين الحريم والبنات .. البنات ما كانوا يبون يروحون جهته لان راح يمر بهم من نص المجلس ..
بتال يحاول مايرفع عينه ويدعي انشغاله بالجوال .. سند رفع عينه وشاف رنيم شايله فهد ..
سند وقف وتوجه لها واخذ فهد منها .. ورجع مكانه ..
ابو سطام يبتسم / هاته .. هاته يا سند .. هات الشيخ خلني احب " اقبله " عليه ..
سند وقف وراح لجده و بعد ما الجد قبل خد فهد ودعى له بالصلاح .. رجع سند لمكانه ..
رنيم كانت بالبداية مثل البنات تطالع مستغربه .. اما العنود فبدات تتكلم بهمس مع الجازي وعادي ..
رنيم تضرب العنود من الجنب وتهمس / البنات يقولون ما قالوا لهم شي .. ليش ما يتكلمون ..
العنود بضحكه خافته وهمس / يبي يجمعكم سوا وبس ما يبي يقول شي .. خلك طبيعية ..
رنيم رفعت حاجب وصارت تطالع مثل البنات باستغراب وصمت ..
اما بتال فهو يرفع نظره لجهة العنود بسرعة ويصد ما يبي احد ينتبه له وسند مو مقصر فيه بتعليق ..






ــــــــــــــ






يوم جديد ..





وصلت غيث لـ المزرعه ..
نزلت ام عزام و لطيفه وبيدا مولودها الصغير اللي توه عمره شهر " محمد " .. وبناتها .. " رهف و ولايف " ..
ام عزام تمشي ووراها لطيفه دخلوا الفله ..
غيث لبس بلوزة سوداء عليها جاكيت ابيض وبنطلون اسود .. ولف شال اسود وابيض على رقبته ..




البنات بعد ما افطروا طلعوا برا يشربون القهوة .. وكانت الجلسه قبال الفلة ..
رنيم ما كانت معاهم توها دخلت الفله .. لان فهد يصيح .. العنود مع اولادها داخل ..
سمر وغرام يجهزون لروحة لـ الاسطبل .. اماني وروان و سارة بعد ما افطروا طلعوا يتمشون بالمزرعة ..


ريما سمعت ريان و وليد يصارخون باسم رهف و ولايف .. رفعت راسها وجات عينها بعين غيث ..
غيث ابتسم لها .. اما هي صدت و عينها مغرقة دمع ..
فزت متفاجأه والبنات سكتوا فجاه لمن سمعت صوته / ريما .. ممكن شوي يا بنات ..
البنات وقفوا وكانوا بيروحون لكن غيث .. / لالا .. انا خيكم .. ومسك يد ريما وسحبها ..
البنات كانوا لصقين في بعض متجمدين .. ريما وقفت غصب ومشت معاه بعيد عن البنات ..
نوال ترجف / يمه جرييييء الله يعين ريما ..
ابرار بلعت ريقها / احس كل شعره بجسمي واقفه ..
ريهام / بنات انا ما ابي اقعد خلاص .. خلونا نمشي ..
رنا / ايه خلونا نروح جهة الاسطبل غرام وسمر يجهزون لروحه ..
نوال / يالله .. " وهي تمشي قبالهم " ..






ـــــــــــ






في مجلس الرجال ..



ابو سطام / و ايش قال ..؟
ابو محمد / قال .. تم .. و ان شاء الله نجيكم ..
ابو سطام / زين .. انتم جهزوا الذبايح وجهزوا القهوة ..
سند دخل و عقد حواجبه / .............
ابو محمد / خير ان شاء الله .. " وقف وطلع من المجلس " ..
سند / بيجون ضيوف ..
ابو سطام / ايه .. انا عزمت راعي المزرعه اللي جنبا .. اللي شراها جديد ..
سند / ايييييه .. اجل خلني اروح اساعد ابو محمد ..
ابو سطام / الله يعطيك العافية ..






ــــــــــــــــ

عند ريما وغيث ..


جلسوا عن الجلسة اللي بجنب النخل ..
غيث ماسك يد ريما .. وبهدوء / طيب وبعدين ..
ريما صاده عنه و دموعها بعينها / ..............
غيث حط يده بفكها ولف وجها على جهته .. وبهمس / زعلانه من اعيوني ارضيك ..
روحي اقدمها لك هديه .. بس لا تصدين عني ..
ريما تبتعد عنه وهي تبلع غصتها .. / بشروط ..
غيث ابتسم / امري وتدللي ..
ريما / اول شي حركاتك اللي تسويه قدام امك والناس تبطلها ..
غيث ضحك بخفه / انا زوجك وهذا شي عادي ..
ريما بعصبية توقف / لا مو عادي .. عيب .. انت تحرجني ..
غيث يمسك يدا ويشدها للجلوس / طيب خلاص .. موافق .. وغيره ..
ريما بهدوء / نفحص ..
غيث عقد حواجبه / نفحص ايش ..
ريما تنهدت بضيق / ابي احمل غيث .. ابي يصير عندي بيبي ..
غيث يشدها اقوى حتى تجلس / طيب .. نروح نفحص .. امري ..
ريما / احلف ..
غيث بهمس / فيه مرة طلبتي شي وما نفذته ..
ريما بغنج / لا ..
غيث ابتسم / اجل ماله داعي الحلف .. " رفع يدها وقبلها بعمق " ..
ريما تسحب يدها / غييييييييث ..
غيث يضحك / ههههههههه ان بس بوست يدك مو .. " بهمس خافت " .. شفايفك ..
ريما توقف وبعصبية / انت ما تتادب ..
وقف غيث / ههههههههههه .. " ومسك يدها وصار يمشي ويمشيها معاه " .. وحشتيني طيب ايش اسوي ..
ريما تضربه على كتفه بخجل / ........................
غيث / ههههههههههه فداك ..






ـــــــــــــــــ






في الفله ..


رنيم تنهدت وهي شايله فهد / ايش رايك نطلع نتمشى شوي ..
مرام / اي والله خاطري ..
العنود / انا عندي اولادي ما اقدر ......
زهرة تقاطعها / العيال نايمين .. روحي انتي .. انا ابقى عندهم .. لان ابي انام شوي ..
العنود ابتسمت / حبيبتي .. وشكل الوحام تاعبك ..
زهرة توقف / ايه مرة .. الله يعيني ..
العنود / ربي يقومك بسلامه ..
زهرة وهي متوجها لغرفة الاولاد ../ امين ..
رنيم / يالله ..
العنود / يالله ..






ــــــــــــــــــــــ







عند اسطبل الخيل ..


راكان / والله ابتسامتك ذي وراها ان ..
عناد / ههههههههههه يعني ايش فيه يعني ..
راكان / انت كان متلبسك جني .. مرة معصب ومرة تضحك .. الله يعينك ..
عناد / هههههههههههههههههههههههههههه
راكان رفع حاجب مستغرب / جعله دوم ..
عناد ابتسم / وياك يارب ..
راكان بجدية / لالا .. فيك شي .. قول .. ايش فيه ..
عناد بهمس وابتسامه / التحليل ..
راكان عقد حواجبه / تحليل ايه ..
عناد يهز راسه / ايش فيك .. تحليل ما قبل الزواج ..
راكان بدهشة / طلعت .. علشان كذا فرحان ..
عناد يهز راسه وهو مبتسم / بس محد يدري .. انا قلت بس بدر لانه مسويها قبل ..
خلني استانس بالطلعة .. وابوي و امي والكل ..
ركان / بالعكس ان قلت لهم طلعت بيفرحون اكثر ..
عناد بنبرة مقصودة / لا النتيجة ما تعجبهم ..
راكان بصدمة / يعني ايه .. يعني ما توافقت ..
عناد يبتسم / ايه .. الحمد الله .. جات من الله ..
راكان بابتسامه / عادي .. عادي ما احبها .. والله انك كذوب ..
عناد / ههههه والله ما احبها .. بس انا ما حبيت ذا الخطبه لانها غصب فهمت ..
راكان بنبرة مقصودة / ايييييييه فاهم ... فاهم ..
عناد / هههههههههههه ما ابي ارد عليك لاني فرحان ..





ــــــــــــــــــ







عند مجلس الرجال ..


سند / يا مرحبا بكم .. حياكم الله ..
........./ الله يبقيك .. " وبصوت جهوري " .. السلام عليكم ..
كل من بالمجلس وقف وبا صوات متفرقه / وعليكم السلام .. يا مرحبا .. هلا .. حياكم الله ..
وبعد السلام والسؤال عن الاحوال و التعارف .. دخل راكان وعناد و زياد ..
وبعد السلام على الضيوف .. راكان جلس وبجنبة زياد ساله بهمس / وين نايف ..
زياد / جالس برا .. معاه صقر و سامر ..
راكان هز راسه .. و رجع يطالع باحد الضيوف وهمس لعناد / هالرجال كاني اعرفه ..
عناد / اي واحد ؟..
راكان / ابو نظارات سوداء ..
عناد / وين تعرفه .. هذولا من تبوك .. يقولون اشتراء مزرعة ابو مبارك الله يرحمه قبل فترة ..
راكان باستغراب / من تبوك يشتري مزرعة بالشرقيه .. ليه ..
عناد / يمكن يبي تجارة .. حنا ما نعرفه ..
راكان عقد حواجبه وبهمس وكانه يفكر / تبوك .. انا شايفه متاكد بس ما ادري وين ..
الضيوف هم رجل كبير بالسن .. و رجل باخرات الاربعين وشابان بعمر الثلاثين ..
احد الضيوف يطالع براكان من خلف نظاراته وهو راسم ابتسامه خفيفه على شفايفه ..






ــــــــــــــــ




عند البنات ..



العنود / بنات هذي عمتي مياسة متصلة عليه .. تقول انه وصلوا الضيوف خلونا نرجع ..
غرام / ايش له نرجع .. تلقينهم عجايز ..
العنود بحدة / بنت .. الضيوف كبار والا صغار لزم تحترمينهم .. يالله اللي تبي ترجع ترجع والا ما تبي براحتها ..
تركت البنات وتوجهت للفله .. رنيم رجعت مرام نوال وابرار وريهام .. اما الصغار بقيوا ..





العنود اول ما دخلت فتحت برقعها وبصوت جهوري / ما شاء الله .. السلام عليكم ..
الضيف التفتوا عليها وسكتوا معاد وحدة وقفت ولا انتبهت للباقي ..
العنود وقفت مصدومه وباستغراب / ام لطام .. " تحركت ببرود " .. يا مرحبا ..
ام لطام وقفت بارتباك ../ هلا .. " و سلموا على بعض ببرود " ...
كانت مع ام لطام 3 نساء اخريات .. 2 قبلوها ببرود .. واخر قبلتها بخجل و ارتباك ..
العنود جلست جنب عمتها مياسه وبرود / حي الله ام لطام .. اشلونك ..
ام لطام وهي تحاول تتملك اعصابه / بخير .. ايشلونك يا اخت نايف ..
العنود بابتسامه بارده / بخير .. الا ايش الساعة المباركة اللي جابتكم يمنى ..
ام سطام / هذا جارنا هنيا بالمزرعة ..
العنود ببرود / اييييه .. جيران الفارس يا ام لطام .. جيرة خير ..
ام سطام / الا من اللي معاك ..
ام عزام مستغربه تصرف العنود مع ام لطام .. الكل مستغرب ..
ام لطام / هذي بنتي عبيدة البكر .. وذي بنتي بعد عايشة الصغيرة .. وذي ام تركي مرة ولدي الوحيد ..
العنود طالعت بزوجة لطام وشافتها تبتسم .. " اهااا هذي زوجتك والله ما تستاهلها .. هي اطهر واجمل منك "..
العنود وقت ببرود / اسمحولي .. رايحة اشوف عيالي .. " وراحت وتركتهم " ..
ام لطام وكان احد كب عليها ماي بارد .. التفتت لبناتها ورجعت طالعت ام سطام ...
ام لطام بارتباك / هذي بنتكم .. ما شاء الله ..
ام سطام / ايوه بنت ولدي الله يحفظها ..
ام لطام / متزوجه ..
ام سطام بارتباك / هاا .. ايه متزوجة وعنده ثنين من العيال .. الله يحفظهم ..
ام لطام بنبرة غامضة / اييييه .. الله يحفظهم ..






ـــــــــــــــــ

بعد الغداء ..



بمجلس الرجال ..





ابو لطام / كثر الله خيركم .. وما قصرتوا ..
ابو سطام / يا مرحبا بكم .. وهذا حق واجب ..
ابو لطام / هي فمان الله .. عند الوعد بكرة غداكم عندنا ..
ابو سطام / خير ان شاء الله .. فحفظ الرحمن ..



لطام واقف عند السيارة / لا مو رايح .. انت سمعت سند حلف اني اشف المزرعة معاه ..
زوج عايشة وابن عم لطام " حزام " .. / لطام ابعد عن البنت هي تزوجة خلاص ..
لطام بعصبيه هو يعض على اسنانه / مهي متزوجه .. تطلقت خلاص ..
حزام بحدة هامسه / انت ما ترتاح الين تذبح ابوك .. شوف وجهه يوم عرف من انت مجاور ومتعني علشانه ..
ابو لطام اللي وصل لهم وهو يحاول كتمان غيضة وغضبة / هذي اخرتها يا لطام ..
لطام ابتسم / على هونك يا روح لطام .. " وبغضب وهو يطالع لنساء المتقدمين لسيارة " .. هذي من جابها ..
ابو لطام التفت وشاف ام لطام وبناته وبنت اخوه زوجة لطام .. بحدة / انا .. هي قل كلمة تغثها ..
لطام بغضب يترك المكان ويتوجه لجهة سند اللي واقف مع غيث ورعد قريب من النخل ..







ــــــــــــــــــــــ







بغرفة العنود ..



العنود تحاول تتصل بس مقفل جهاز الشخص اللي تتصل عليه ..
العنود تحط جوالها على جنب / اووووووووووف وقته ..
دخلت رنيم وبهدوء / عنوده صليتي العصر ..
العنود / ايه ..
رنيم / طيب ايش رايك نطلع مادام طلعت الضحى تكنسلت ..
العنود توقف / يالله " التفتت لـ الظبي وشالتها " .. ومرة وحدة خليني نمشي الظبي .. " قبلتها وهي تسمي بالله "..






ـــــــــــــ






بعد فترة تجول .. لا تزيد عن النصف ساعة ..




رنيم بضيق / لالالا ..
العنود التفتت عليها / ايش فيك ..
رنيم بضيق وهي تاشر / الشباب قدامنا ..
العنود التفتت على الجهة اللي اشرت عليها رنيم وشافت سند ورعد وغيث ولطام .. كانوا بمسافه مو بعيده عنهم ..
لطام بكل وقاحه يطالع في العنود ولا رخى نظره وبابتسامه مستفزة على شفاه ..
رنيم بعصبية / وجع وجع .. شوفي ذا ..
العنود بعصبية / ذا يبي له كسر راس وظهر .. امشي ..
رنيم والعنود غيروا الجهة وتوجهوا للبيت ..
سند بحدة / غض نظرك يا الضيف ..
لطام بابتسامه مستفزة / .............
راكان و بتال ونايف كانوا يمشون من الجهة الثانية ..
بتال يمشي ولده سلطان / ههههههههه شوي شوي يا بابا ..
سلطان يضحك ويحاول حرك رجوله بسرعة ...
راكان / هههههههههههههههههههههه
نايف اللي اجبره راكان يمشي .. ابتسم على حركات سلطان ...
راكان بهمس / هالادمي انا متاكد اني فته بس فين ما اذكر ..
نايف رفع راسه وشاف الشخص اللي مبتسم باستفزاز له ..
نايف بغضب / انت ..











انتهى ..


لا اله الا الله محمد رسول الله ..

سبحان الله .. الحمد الله ... الله اكبر ..



اعذروني على القصور والاخطاء الاملائية ..


لا تنسوني من دعائكم ..

اختكم ..

مشاعل السعودية ..

البارت 36 ..






غـريـب تبيعـنـي وقلـبـي فــداك بنـبـضـه وعـمــره
وتتركنـي بشـمـوس الـويـل وتـاخـذ مـنـي ظـلالـي
افـا ماكنـت احسـب انـك تخـون الملـح والعـشـره
ولا فـكـرت يجيـنـي يــوم وتتـركـنـي انـــا لـحـالـي
تـروح وتـتـرك بقلـبـي طـعـون الـوقـت والحـسـره
واداري جرحي عن عين الشماتـه وعيـن عذالـي
عطيتك من حلا ايامي وشربـت مـن الوصـل مـره
عـشـان الـيـا لـفـت ســود اليـالـي تـوقـف قـبـالـي
عطيـتـك حــب فــي شـريـان قلـبـك صـافـي نـهـره
ولا بيـن فـي عينـك يـا ضعيـف النـفـس والحـالـي
نـعـم بغيـابـك اتشـكـل مــن الاوهــام الــى جـمـره
واحـرق اللـي بقـى فيـنـي مــن الاحــلام وامـالـي
هنـا بحـرق مـن اوراقـي وهـم مستقبلـي وقصـره
واحـرق طيوفـك بزفـرة اســف مــن نــار مـوالـي
خلـص كـل الوفـى بهالوقـت مـا فـي وافــي ســره
حبيـب يبـيـع كــل عـمـره عـشـان يعـيـش للغـالـي
وش اللي يجني هالطيب في هذا الوقت من صبره
ماغيـر الشـوك وجــروح الـيـال وضـيـم غربـالـي
بـوقــف قـلـبـي روح الـعــب بـعـيـد وانـقـلـع بـــره
اقـص الـراس لـو مثلـك يمـر لـو مـره فــي بـالـي
بوقـفـنـي واقـــول انـهــا ضـريـبـة وافـــيٍ قـــدره
بـذرة الصـدق ولا اتحسـف علـى نكـران الانذالـي
نـعـم مـجـروح ولـكـن م طــاح القـلـب مــن كـبـره
مثـل مـا اخطيـت انـا بحالـي بوقفـنـي انــا لحـالـي






المبدع " سالم سيار " ..






راكان و بتال ونايف كانوا يمشون من الجهة الثانية ..
بتال يمشي ولده سلطان / ههههههههه شوي شوي يا بابا ..
سلطان يضحك ويحاول حرك رجوله بسرعة ...
راكان / هههههههههههههههههههههه
نايف اللي اجبره راكان يمشي .. ابتسم على حركات سلطان ...
راكان بهمس / هالادمي انا متاكد اني فته بس فين ما اذكر ..
نايف رفع راسه وشاف الشخص اللي مبتسم باستفزاز له ..
نايف بغضب / انت .. الظاهر اللي ما كمله ابوي انا اللي ابي اكمله ..
لطام ببرود وهو يتقدم من نايف / سلمتك يا اخو العنود سلمت ما تشوف شر ..
نايف بغضب / انت ما تستحي على وجهك .. جاي لبيت الفارس اللي انطردت منه ..
لطام رفع حاجب وببرود / ليش معصب .. واللي راح راح وانا اخوك ..
نايف بغضب / تخسى ما انت اخو لي ..
راكان بغضب / تذكرت .. مو انت اللي ... الا انت .. اطلع .. اطلع من هينا قبل لا نبتلا فيك ..
سند بحدة / يا عيال عيب عليكم .. هذا ضيف عندنا ..
راكان بغضب / ماهو ضيف .. ابوي طرده من زمان .. وحلف ان رجع و الا قرب ليكون اخر يوم بعمره ..
راكان جاء بيهجم على لطام لكن سند حال بينه وبين لطام .. ورعد وغيث اللي كانوا يتكلمون بموضوع ثاني ..
وبعدوا عن سند و لطام توجهوا لهم بسرعة ابعدوهم عن بعض ..
رعد يبعد لطام ويسحبه / امسحها بوجهي واستر ما وجهت ..
لطام بغضب / هذي اخرتها انهان في مكانكم ..
رعد وهو يمشي مع لطام لسيارته / لك الحق وابشر به ..
لطام يركب سيارته ويمشي ولا رد على رعد .. رعد رجع لشباب ..
رعد بضيق / اعوذ بالله يا هالادمي ما حبيته ثقيل دم وعديم ذوق ..
راكان بغضب / انا قايل شفته من قبل بس مو متذكر وين ..؟
نايف بغضب / الحيـ**** جاي بكل قوة عين وساحب ابوة وراه ..
رعد باستغراب / انتم من وين تعرفونه ..
نايف مشي من قبالهم وهو يعكز على عصاه ..
راكان بغموض / هذا من زمان كانت له سالفه .. وابوي طرده .. و سامحه علشان ابوه ..
تحرك راكان وراح جنب نايف لا يحتاج مساعدة ومحد جنبه ..
سند بغضب / والله لو ما طبع كان ذبحته قليل الادب ..
رعد رفع حاجب وباستغراب / عيال سطام كيف يعرفونه ..
سند بعصبية / ما ادري .. بس الرجال اكل عرضنا بعيونه اكل ..
ما يستحي ولا يحشم .. والله ما ادري كيف مسكت نفسي ..
رعد بعصبية / تقوله صادق .. لا بعد يبي حقه من سوات راكان ونايف فيه ..
سند بغضب / والله ان ما ابتعد عن جيرتنا لكون ذابحه ..
" تركهم وراح " .. و بتال اخذ ولده سلطان وراح للفلة ..





ـــــــــــــــــــــ






بعد العشاء ..




العنود نيمت سلطان والظبي .. ولبست عبايتها ..
رنيم في الصاله و واضح التعب في وجها ..
العنود بهدوء / ايش فيك ..
رنيم بضيق / فهد مو راشي يسكت .. ارسلته لابوه ..
العنود بهدوء /اكيد فيه شي مضايقه مخليته يبكي كذا ..
رنيم بضيق / طيب ايش .. ما عرفت .. " وتعبت عيونها دمع "..
العنود ابتسمت / عادي رنوم .. يمكن بردان .. ادهني جسمه بزيت دافي .. وشبعيه وراح ينام ..
رنيم رفعت جوالها وردت بسرعه / الو .. طيب ..
" التفتت على العنود " .. هذا سند يقول عالي لجناح امي .. وفهد له صياح .. ااااااوووووه ياقلبي ..
العنود ابتسمت وهي تشوف رنيم تجري على جهة جناح عمها ..
طلعت وتوجهة لصالة .. شافت سارة واقفه وهي لبسة عبايتها وتضحك مع اماني وروان ... وبهدوء / يالله ساره ..
التفتت على نوال و ابرار / الصغار نايمين ..
نوال بضحكة / خلاص توكلي .. بس ان جيتي و مالقيتيهم اعرفي انا كليناهم ..
العنود ابتسمت .. ومسكت يد ساره وطلعت .. من الفله ..
شافت شجون جالسه على الكرسي و تتكلم بالجوال وبهمس خافت .. ساره / هذي بس تتكلم جوال .. ما تمل ..
العنود قربت من شجون .. وبهدوء / شجون ..
شجون ببرود / نعم ..
العنود بنظرات غريبه / الكل يسال عنك .. ادخلي لهم ..
شجون ببرود / طيب .. " رجعت حطت الجوال باذنه " .. وبهمس / اشوي اكلمك ..
العنود وسارة طالعوها بنظرات غريبة وراحوا عنها .. شجون وقفت ودخلت للفلة ..
العنود وهي تمشي جهة المكان اللي قاله عنه راكان .. بهدوء / ايش فيك ..
ساره ببرود / ولا شي ..
العنود تسحبها وتضمها / شنو ولا شي ..
ساره بعصبية / انتي شايفه شي ..
العنود بحزم / ساره ..
ساره بزعل / انتي من يوم جبتي عيالك وجينا هينا وانتي ما تسالين ولا شي .. الحين ليش تسالين ..
ساره تركتها وراحت تمشي لجهة اخوانها .. العنود شافت اخوانها شابين النار وقاعدين حولها ..
تقدمت بهدوء / السلام عليكم .. " قالتها وهي تجلس جنب نايف قبال راكان .. ساره جالسه جنب زياد " ..
الكل / وعليكم السلام
راكان بهدوء / ايش فيك ساره ..
ساره بزعل / ولا شي ..
العنود بهدوء ساخر / سارة .. ساره ما يبي لها الا عصى وتضربنا ..
راكان بضحكه وهو رافع حاجب / افاااا .. ساره بطلي غيرة تراك كبرتي ..
نايف اللي منسدح على جنب وعليه الفروة بهدوء / من زعل حبيبتي ..
ساره فزت وشهقت / هئئئئئئئئئئ تكلمت ..
نايف الفت على العنود وبنبرة مقصودة / ايش جاب لطام ..
العنود تسحب ترمس القهوة وتصب لنفسها بهدوء / جار للفارس .. " وبسخرية " .. بصدفه ..
نايف بعصبية / العنود ..
العنود لفت تطالعه ببرود / نايف ..
نايف بغضب صد عنها / جيته هينا مو صدفه ..
العنود بعصبية / واحد قالك اني اقرا الكف .. خوالك كلن قفى عني .. واخوانك هذا هم قبالك .. قاعدين كانهم حريم ..
راكان بغضب / العنود .. قصري صوتك .. والا والله كف يهد فمك ..
العنود بغضب طالعت فيه وهي فاتحه عيونها / ...............
راكان بغضب / الحين تقولين كل شي انتي ونايف .. " التفت لسارة " .. حتى ساره ..
ساره بسرعه / انا ما اعرف شي .. ومن لطام ذا ..
زياد يطالع فيهم وهو ساكت / ...................
راكان يهدي نفسه / انتي ما تذكرينه .. " التفت على العنود " .. الشركة .. متعب وصلاح .. وطلال .. لطام .. كل شي ..
العنود بحزم / قلت لك .. الشركة ابوي كان يبيك تتعلم وينهيها .. حتى تدخل بشركاته الكبيرة .. متعب وصلاح ..
رضعتهم جدتي الظبي .. ولهم نسبة بشركات .. وصلاح هو المدير العام لمجموعة النايفة ..
اللي بالاساس تملكها جدتي الظبي .. مقسمتها بنسب .. اما ليه ما عرفت ان متعب و صلاح خوالك ..
والله هذا من عماك .. حنا قبالك .. وعيونك شرقيه .. والا كيف ابوي يخلي شباب اربع وعشرين ساعة في بيتنا ..
ليه ما سالت .. " وبنبرة مستفزة " .. راكان تقصيرك لتعلقه علينا .. وطلال اذا هو ما عرف انت بتعرف ..
سمعوا صوت خطوات .. راكان التفت وشاف طلال .. راكان بهمس / هذا طلال ...
راكان يرفع صوته / حياك طلال .. تعال ..
طلال بتردد / ااا .. اذا فيه احد اروح عادي ..
العنود ابتسمت .. راكان / ههههههههههه لا مافي احد غريب تعال ..
طلال ابتسم وتقدم منهم .. وقفت العنود بهدوء .. وساره بخجل ..سلموا على طلال وجلسوا ..
طلال بين العنود وراكان .. و بدأوا يتكلمون بمواضيع عده و بهدوء ..






ــــــــــــــــ








يوم جديد ..





البنات متجمعين عند باب الفله ..




مرام بتعب / لا والله .. انا ودي اجلس مع الكبار ..
هيفاء بارهاق / وانا بعد ..
مرام و هيفاء طلعوا و توجهوا لجلسة الحريم ..
رنيم وهي شايلة فهد التفتت على العنود وبرجاء / لا تقولين انتي بعد بتروحين للحريم ..
العنود بضحكه / لا .. مو قايلة .. وبما ان سلطان والظبي مع ابوهم .. استودعتهم الله ..
خليني اشوف المزرعة على راحتي ..
رنيم بفرحة / تمام .. يالله قدام يا بنات ..
نوال بالم / انتم روحوا وانا الحقكم .. بطني يوجعني .. ابي اخذ مسكن لا هدي جيتكم ..
ابرار / وانا ابي انتظر نوال ..
ريهام تنزل جوالها / بنات .. امي تبيني اسوي شاهي اخضر .. اسويه واوديه لهم و اجيكم .. تمام ..
العنود ورنيم رفعوا حاجب / اجل من بيروح ..
رنيم طالعت بالعنود / احسن .. خلينا نروح لحالنا .. ناخذ راحتنا ..
العنود / ههههههههههههههههههه
نوال بعصبية / روحي .. وعسى فهودي ينكد عليكم ..
رنيم تضم فهد النائم بحضنها / بسم الله عليه ..
العنود بضحكه / يالله امشي .. طيب وين غرام و ساره و سمر والباقي ..
ابرار / طلعوا من زمان ..
العنود هزت راسها و طلعت هي و رنيم ..







ــــــــــــــــــــــ








بجلسة الحريم ..




لطيفه بهمس / طيب كم لها متاخره ..
هيفاء بهمس / لها عشرة ايام ..
لطيفه ابتسمت وبهمس / خلاص اول ما ترجعين للخبر .. روحي لطبيبة نسائية ..
هيفاء بتردد / انا سويت تحليل الحمل .. اللي بالمنزل .. واااا .. " بخجل " .. طلع في حمل ..
لطيفه بفرحه وهي تهمس لها / متى سويتيه .. وليه ما رحتي للمستشفى تتاكدين ..
هيفاء بخوف / ما ادري .. خوف يكون كاذب .. ما ادري ..
لطيفه مسك يد هيفاء وتضغط عليها / لا تخافين .. واللي ربك كاتبه بيصير ..
" ابتسمت لها " .. بس من شكلك يقول حامل ..
هيفاء بضحكه مازحه / حلو عليه ههههههههههه ..
لطيفه / هههههه ربي يتمم لك ..
هيفاء تنهدت بفرح / امين ..







ــــــــــــــــــ







عند الرجال ..



ابو سطام واقف / يا مرحبا .. حياكم الله ..
ابو عبدالعزيز وهو يدخل المجلس / لا اله الا الله .. السلام عليكم ..
الكل / وعليكم السلام ..
بعد السلام والسؤال عن الحال والاحوال ..
ابو مطلق يدخل المجلس وبصوت عالي / السلاااام عليكم ..
الكل بصوات متفرقه / وعليكم السلام ..
ابو سطام بابتسامه / يالله حيه ياهلا ومرحبا ..
ابو مطلق بابتسامه / سبقتني يا منصور ..
ابو عبدالعزيز بضحكة / والله توني قاعد .. مابعد هرجنا فيك .. ههههههههه ..
ابو مطلق يجلس جنب ابو عبدالعزيز وبضحكة / بتغيب فيني .. بتاكل لحمي ني ..
ابو عبد العزيز / لا والله لا ني بغايبك ولا ني باهتك .. كنت ابي اسال عنك ..
ابو مطلق / فيك الخير يا ابو عبدالعزيز .. " التفت على ابو سطام " .. الا من اخذ مزرعة ابو مبارك اللي جنبكم ..
ابو سطام / واحد ينقاله .. لطام بن صايل ال لطام ..
ابو عبدالعزيز انتفظ بغضب وهو يوقف / من ..؟






ــــــــــــــ





قريب من اسطبلات الخيل ..



العنود بابتسامه حزينه / انا خياله ..
رنيم بضحكه ساخره / انتي كل شي تعرفينه يا نخاف منك ما شاء الله عليك بس .. ههههههههههههههه ..
العنود تاخذ فهد من رنيم .. وبضحكة / تتريقين انتي و وجهك .. ايه خافي .. تراني مو هيناه .. ماشاء الله عليه ..
فهد الصغير رجع على برقع العنود وشيلتها بشكل كبير ..
رنيم شهقة بخوف / هئئئئئئئئئئئئئئئ .. يا ربي ..
العنود بضيق / تؤتؤتؤ .. شكل الولد دخله برد ..
رنيم تاخذه وتلفه بشال .. وبدا يرجع فهد اكثر .. رنيم تبكي / ايش اسووووي ..
العنود بضيق / ايش تسوين .. روحي ادهنيه بزيت ودفيه .. ايش بتسوين يعني ..
رنيم تهز راسها / طيب طيب .. وراح اكلم ابوه ..
العنود وهي تسحب برقعها وشيلتها اللي فوق وتلثمت بشيلتها الثانية .. / طيب .. روحي ..
رنيم راحت بسرعة .. وتركت العنود لوحدها ....







ـــــــــــــــ







عند الشباب ..




سعود وهو يمشي سلطان / يا اخي الكره اللي بين متعب واخوي غريب .. اتوقع بيوم راح يقلب صداقه وايش زينها ..
فارس وهو يلعب الظبي / الا ليش الظبي اضعف من سلطان ..
سعود بضحكة / لانها بنت .. ههههههه
سيف / يمكن .. لان حتى مريومه مثلها ضعيفه ..
فارس / الله يحفظهم ويحميهم هذا الاهم ..
الكل / امين ..
فارس يتنهد بضحكة / وعقبالي يارب ..
سعود يهز راسه / امين بس عقبي .. " بعدي " ..
سيف بضحكة / الحمدالله والشكر .. انا لولدت امي وقامت بسلامها .. ابي اقول لها تخطب لي وحدة من برا الفارس ..
سعود يرفع سلطان ويشيله على ظهره وسلطان فرح بالشعر وصار يشده / ههههههههه .. شف سلطين .. اااااااه ..
الكل / ههههههههههههههههههه
سيف بضحكة / ما شاء الله عليهم .. انا مريم شوي وامل منها اما الظبي وسلطان اتشفق عليهم كل حزة ..
سعود يحاول يفك يدين سلطان وسلطان يشد ويضحك .. بالم / ساعدوني شعري تقطع ..
الكل / ههههههههههههههههه






ــــــــــــــــــــ









باحد الجلسات اللي خارج المجلس ..




راكان رفع حاجب / يعني طلعت فزعاتك لي مو عشاني .. علشانك خالي ..
متعب بضحكة / انت من زين وجهك علشان احد يفزع له .. انا ابتلش بكم ..
نايف بنبرة مقصودة / وحنا ابتلشنا بانك خالي ..
متعب فهم القصد / هههههههههههههه نذل يا نويف من يومك .. بس زين انه انطلق لسانك .. الا ايش اللي اطلقه ..
راكان بضيق صد وهو عاقد حواجبه / ......................
نايف بنبرة مقصودة / لطام ؟
متعب عقد حواجبه وباستغراب / من ؟
نايف / لطام رجع .. ولا مجاورنا بمزرعة ابو مبارك ..
متعب بعصبية / انا ولد ابوي .. هذا يبي نذبحها ..
نايف بعصبية / الظاهر عارف ان دخالت ابوه على ابوي لوية يدينا .. لكن ان زادها السواد بوجه ابوه ماهو بوجيهنا ..
متعب بقهر / هو الدلع مخربة .. لكن انا الي باربية واعرفه المرجله ..







ــــــــــــــ







عند اسطبل الخيل ..



العنود كانت تطالع بعض الخيول من بعيد ..
شافت سمر وغرام يمشون من بعيد ومعاهم خيول ..
حست ببرد لفت يدينها ببعض و توجهة للفله ..
بس سمعت صوت صهيل خيل واضح انه قوي ..
توجهة لجهت الصوت وهي تلتفت يمين ويسار ..
شافت اسطبل غريب .. فتحت عيونها للاخير ..
وهي تشوف الي يصهل بقوة وهو يجري بالميدان ..
توجهت بخطوات سريعة و قلبها يدق بقوة .. ابتسمت بفرح ..
بس وقفت وهي تشوف الشبك عالي وما له منفذ ..
مشيت من جنبه وهي تنادي / الكااااااسر ..
صفقت بيدينها بطريقة مدروسة وكانها نغمه ..
الكاسر صهل بقوه وصار يجري اسرع من قبل ويدور بثوران ..
العنود شافت الباب بس مقفل .. سحبت القفل ودخلت ..
تقدمت منه بدون خوف و قفت بنص الميدان ..
ولا انتبهت لشخص اللي كان واقف عند باب الاسطبل ..






ـــــــــــ






عند غرام وسمر .. على الخيل ..




غرام بضيق / والله معاد عندي لياقه ..
سمر بتعب / وهذا انتي مو متزوجه ولا مخلفه ..
غرام بضيق / .................
سمر تنهدت / احس با نفجر من بعد راكان عني ..
غرام بهدوء / ايش تبينه يسوي .. المصايب والهموم على راسهم مثل المطر ..
سمر بضيق / وانا ما قلت يترك اخوانه .. بس يلتفت لي شوي ..
غرام بسخرية / والله انك فاضيه وبزر ..
سمر بصدمه / .................
غرام بحزم / ارجال مهدود حيله يبي من يساعده .. وانتي تبينه يدلعك ..
المفروض انتي اللي تريحينه وتنسينه شوي من همومه .. مو مهمله ..
جناحك تنظفه الشغاله .. بنتك اما مع امك والا جدتك مزنه والا العنود ..
وانتي .. تبين تدلع و تغنجين ولا احد يزعلني .. والله اللي يسوي راكان قليل فيك ..
سمر بغصة / غرام ..
غرام بحزم تلتفت لها ../ جرحتك .. و ازعجتك .. هذا الصحيح .. تبيني اكذب عليك ..
لا ما راح اكذب عليك .. شوفي .. راكان قبل .. ترك الكل و سعى لك .. وهو بكل قوته ..
الحين .. محتاج لقوتك .. مو جسدياً .. محتاج لك نفسياً .. مو الجناح ريحته خدامه .. لبسك مثل ما هو ..
ما سويتي جديد .. نفس ستايل سمر البنت الدلوعه .. ما فيك اي نضوج .. صح الرجل يبي الدلع ..
بس مو دائم حتى لا يمل .. يبي وحدة يطمن ان بالمستقبل يقدر يامن على عياله .. مو لـ.........
سمر تقاطعها بغصه / خلاص .. هئئئئئئئئ " شهقه طلعت منها غصب وصدت وهي تبكي " ..
غرام بضيق / سمر .. لاني احبك نبهتك .. ما ابي بيتك ينهدم وانتي باول عمرك ..
سمر تهز راسها وتمسح دموعها / طيب .. بس سكتي خلاص ..
غرام مشيت بخيلها و هي ساكته وضايق صدرها .. على حال صديقتها وعلى حال اخوها ..






ــــــــــــــــــــ








عند الكاسر ..






قرب من العنود .. العنود بهدوء رفعت يدها وصارت تمسح على رقبته وظهرة ..
العنود بهمس / وين رحت .. وليه رحت ..!!
وبحزن / نايف مات .. والظبي ماتت .. و سطام مات .. وشيخه ماتت ..
وبغصة .. / انا تعبانه .. ابي ارتاح .. " لفت يدينها حولين رقبة الكاسر " ..
ابتعدت شوي عنه وهو يرقص قبالها فرحان بشوفتها مثل ما هي فرحانه ..
العنود التفتت يمين ويسار شافت سرج عند بوابة الاسطبل .. بعيده شوي عنها ..
مشيت لسرج و شالته .. رجعة للكاسر و ربطته على ظهر الكاسر ولمن تاكدت من وثوقه ..
رفعت عبايتها لخصرها .. كانت لبسه بنطلون اسود واسع .. امتطته ..
العنود بالم وهي تحط يدها على فخذها / اااااااااااااااه .. والله وكبرنا يا الكاسر .. والياقة راحت ..
" مسحت على رقبة الكاسر وبدات تقودة .. توجهت للبوابه الكبيرة وفتحتها وطلعت "...
طلع من الاسطبل وهو مصدوم ومستغرب .. وبهمس / كيف قدرت عليه ..
رح لـ اسطبل الخيل الثاني واخذ خيله " كساب " .. ولحقها بدون لا تحس ..






ــــــــــــ






بالمجلس ..




ابو عبدالعزيز بغضب وهو يحاول يهدي نفسه / لا اله الا الله .. استغفر الله .. سود الله وجه من ولد ..
ابو سطام بستغراب / انت ما تقول وين تعرفه ..
ابو عبدالعزيز / من سنين .. ام نايف رحمة الله عليها راحت يم الشمال تبي لها حلال من واحد ..
مدحوه لها وقالو عنده حلال زين وهي راحت تشوف .. منها تشتري ومنها تشوف الديار ..
و راحت وسكنت جنب راعي الحلال اشترت منه و عجبتها الديره وخيمة هناك ..
كان به واحد يارد الماء لراعي الحلال .. راعي وايت .. وهو ابو لطام ..
ولده كان توه بالعشرين او دون " اقل " .. هذاك اليوم طلبه راعي الحلال بغير وقته وقال له ..
حولي مخيمين .. ويبون الماء .. وجابة ومعاه ولده .. و اخذت الظبي حول الشهر الا شوي ..
وهي بهذيك الديرة عجبتها وعجبت باهلها .. و راعي الوايت كل فترة وهو جايب لها الماء ..
وبيوم .. سمعوا صوت صياح .. و قام سطام مفزوع .. ونايف بوقتها كان باول العشرين الله يرحمهم جميع ..
يوم طلع سطام .. الا الغليم اللي ينقال له لطام ماسكـ..........
طارق وماجد بصوت جهوري / السلام عليكم ..
الكل التفت له / وعليكم السلام ..
بعد السلام والسؤال عن الحال .. دخل سعود وفارس وسيف بعد ما ارسلوا الظبي لزهرة ..
ابو مطلق بابتسامه / لا اله الا الله .. ما شاء الله .. جيب الشيخ جيبه ..
سعود حط سلطان بحضن ابو مطلق بس سلطان بكي مستغرب الرجال وتعلق برقبة سعود ..
سعود بضحكة / لالا ما ابيك خلاص .. قطعت شعري ..
ابو بتال / فداه .. وتستاهل .. هاته عندي انا اسكته ..
ابو بتال اخذ سلطان وهو يحاول يلعبه ويسكته لكنه ما يبي يسكت .. " طفشان "..
ابو سطام بحزم / لا تخلونه يصيح .. وده لامه ..
سعود يشيله ويطلع من المجلس وسلطان يبكي ..






ـــــــــــــــــ


بعد مسافة بعيدة عن الاسطبل ..
العنود انتبهت انها ابعدت وهي للحين ما تعرف المزرعة ..
سمعت صوت وراها التفتت بخوف الا بتال على الخيل ..
كان لبس ثوب اسود شتوي .. والشماغ ابيض لفه على وجهه ..
والنظارات الشمسية الرمادية اللي عاكسة صورتها فيها ..
صدت عنه وهي تحاول ترفع الثمه وتنزل الشيله على عيونه ..
الشيله ارتخت بسبب ركض الكاسر والهواء ..
بتال بنبرة غامض / يالله حي ام سلطان ..
العنود حاولت تحرك الكاسر لكن الكاسر رافض يطاوعه بالحركه ..
ارتبكت وعصبة من الكاسر اول مره ما يطاوعها .. معقول حتى هو بيخونها ..
بتال ابتسم ونزل من الخيل و حاول يمسك الرسن الكاسر لكن الكاسر ابتعد ..
بتال بنبرة / من سمح لك تمتطين خيلي ..
العنود بعصبية / الكاسر ماهو خيلك .. خيلي انا ..
بتال بابتسامه عريضة .. وبهدوء / يفداك الخيل وصاحبه ..
العنود فتحت عيونها بكبرها وبعصبية سحبت رسن الكاسر و ضربته بقوة حتى يتحرك ..
الكاسر صهل بقوة وتحرك بسرعه عن بتال ..
بتال رجع لكساب وامتطاه ولحقها .. وهو فرحان .. قرب منها وبنبرة / ترا اتجاهك خطاء .. الحقين توصلين ..
بتال اتجه يمين والعنود راحت على طول .. بس وقفت لمن شافت الطريق مقفول بسياج ..
بتال من وراها بعصبية / انتي الا تعاندين ..
العنود التفتت عليه وبعصبية / وانت ايش خصك فيني ..
بتال بنبرة مقصودة وهو مبتسم / انتي ايش رايك .. لي خص والا لا ..
العنود حست بان الرجفه راح تمتلكها وتوضح .. هي من البرد والا من وجوده ..
والا من الاثنين سواء .. العنود بلعت ريقها وهي تصد عنه وتمسك لثمتها لتطيح ..
بتال بحزم .. وداخله يغلي من الغيرة / عدلي شيلتك .. وامشي معاي .. المزرعة مليانه عمال ..
العنود .. يد ماسك فيها لثمته واليد الثانية تمشي كاسر .. لمن دخلت بين الشجر التفتت وراها وما شافته ..
فتحت لثمتها شوي وشدتها و عدلت لثمتها .. من وراها ببرود عكس البركان اللي بصدرة / يعني كذا محد شافك ..
العنود شهقت وهي تحط يدها على صدرها / هئئئئئئئئ .. " التفتت عليه بغضب " ..
بتال بنبرة مستفزة ساخرة / هههه بسم الله على قلب ام سلطان .. " وبعصبية " .. انتي متى تستحين و تحتشمين ..
العنود بغضب طنشته و مشت الكاسر بسرعة و طلع من الشجر شافت الفله من بعيد وتوجهت له ..
ما تبي ترجع لـ الاسطبل .. وبتال وراها ..



شفتك وزاد بي الولع والشوق
غنيتها من ساعه اقبلتي

عيني ماقد شافت كذا مخلوق
كنش على ذوقي تشكلتي

قلتيلي اصبر بس انا المطفوق
عجلت في شوفش وعجلتي

اثر معك لي مرسل ومسبوق
عز الله انك قلتي وطلتي

عين وشفاه وعاتق منتوق
وجسمن تغطينه ولاحتلتي

الليل عن وجه القمر مفهوق
والعود مالومش الا ملتي

غصن على ساقي وفيه عذوق
وش الغريبه لو تمايلتي

لكن قبل تمشين انا مسروق
من صدري قبل شوي وش شلتي

اتلا العهد به قابضه معلوق
من ساعه اقبلتي وحولتي

ماريته خالي وفيه فتوق
رديه واعدّش تجملتي



" محمد بن فطيس " ..







العنود وقفت كاسر وهي تشوف متعب وطارق وماجد ونايف وراكان وعناد وسند ورعد وسعود و طلال ..
وقفين ويضحكون و يسولفون قبال المجلس وكانهم كانوا بيدخلون ..



طارق رفع حاجب وابتسم / لا والله بس شفت ما في المجلس الا الشيبان قلت خليني اطلع ..
رعد ابتسم / وانت مفكر نفسك شباب تراك شايب .. الحق على عمرك واعرس ..
طارق بخبث / والله ودي بسـ.... " وقطع كلامه وهو يشوف العنود على خيلها و راها بتال "..
طارق صد بعيونه .. متعب ورعد والكل رفعوا عيونهم لجهة اللي طارق كان يطالع لها " ..
متعب فتح فمه وعيونه بصدمه /.............
رعد بضحكة / افااا بتيل ..
العنود بارتباك نزلت من الكاسر ونزلت عبايتها من على خصرها .. وتوجهة للفلة بارتباك ملحوظ ..
بتال بضحكة خبيثة / لا تفكر لبعيد .. " وبنبرة مقصودة " .. ابو سلطان وصل ام سلطان فيها شي ..
متعب توجه لـ الكاسر اللي كان يدور بمكانه .. بتال رفع حاجب بغرور وهو ينزل من كساب ..
سند يتقدم من متعب اللي وقف قبال الكاسر ويطالع فيه مو مصدق ..
سند باعجاب / ما شاء الله ما شفت خيال بجماله ولا بأصالته ..
" وباستغراب التفت على بتال " .. الا ام سلطان كيف ؟؟ .. " وقطع كلامها حركة متعب " ..
متعب مسك رسن الكاسر بقوة وشده .. الكاسر حاول يبتعد لكن متعب بسرعة امتطاه ..
بتال بعصبية / هيييييي انت .. من سمح لك ..
متعب رفع حاجب وهو يتلطم بشماغه وبخبث ساخر / ام سلطان .. " وتحرك بالكاسر بسرعة " ..
بتال بغضب / يا حيـ***.. " التفت لسند " .. شفت لا تلوموني ان ذبحته .. " وتوجه لكساب " ..
سند يمسك بتال من عضده وبضحكة / هدي هدي .. الرجال خيال احسن منك ..
بتال يفلت يد سند ورفع رجله بيمتطي كساب .. سند رجع مسكه وبحزم / وين بتروح ..
بتال بغضب / ابي اروح اذبح هالـ**** .. مايكفي امتطى خيلي بدون اذن بعد يجيب سيرة اهلي ..
سند بحزم / كانوا اهلك .. هم اهله قبلك ..
بتال فتح عيونه لـ الاخير بغضب / سنننننننننند ..
راكان يقرب منه وبهدوء / بتال .. متعب خالنا ..
بتال كان احد اعطاه كف زاده غضب .. بعصبية / يخسى ..
سند يهزة وبحدة / وطي صوتك .. و متعب طلع خال عيال عمك برضاعه ..
" وبهمس " .. واللي كنت تفكر فيه كله ظلم ..
راكان يقرب منه ببرود / قلت لك من قبل .. الا العنود ما تسوي اللي قلته ..
والحين اقولها لاخر مرة يا بتال .. ان قربت من اختي .. والله ما يردني عن قتلك شي ..
سند بحدة / اذكر الله انت وياه ..
بتال بغضب وصدمه وصدرة يطلع وينزل / ....................
راكان بغضب يحاول يسيطر عليه / لا اله الا الله ..







رعد بابتسامه / ليكون زعلت من حركات بتال .. انت تعرف اللي بينه وبين متعب من زمان ..
طارق بابتسامه يحاول تكون طبيعيه / لا والله .. بس انا عندي شغل .. وجيت بس اوصل الاهل ..
بكرة ان شاء الله اكون عندكم ..
طلال بابتسامه / براحتك ..
رعد بحرص / بس بكرة لازم تكون معانا ..
طارق هز راسه / خير ان شاء الله .. " رفع يده وهو يبتعد " .. مع السلامه ..
ماجد يطالع باخوه بضيق .. نايف بهمس وهو يطالع قفا طارق / ايش فيه ؟ ..
ماجد بضيق وهو يشوف اخوه يركب السيارة / ولا شي ..
طارق ركب سيارته وتحرك .. بعد ماطلع من المزرعه .. رفع يده وشغل المسجل ..
حتى يصدح صوت الشاعر ثامر بن شبيب ..




سقا الله زمان زال وبالذاكره مازال
فداه العمر لو راح الاول على التالي
قبل من عوايدنا نعشق السهر لا طال
معي بكل يوم وليله اقرب من اظلالي
تنام بعيوني فارعه ماعليها شال
سترها الغلا والخوف من عين عذالي
وفجأه بلا موعد صحينا على زلزال
اخذ كل شي ولا ترك غير غربالي
بقا بيننا يمكن تواصل بقايا وصال
تجيني بعد مده تدور عن اوصالي
مجرد سلام ومانسيتك وكيف الحال
هذا اخر الغالي وحقه وهو غالي ؟
واذا مر وقت ولا لفى منها مرسال
وبديت التفت عن حالها شوي في حالي
عن الوم والشرهه رسايل علي تنهال
من يدينها واحسها تسولف قبالي
يقولون : مايبكي على المقفيه رجال
وانا اقول : جعل قلوبهم مالها والي
على وين ماراحت اسوق القدم رحال
اخيل المدى والدرب موحش وبلحالي
ادور حدر غيمة مواعيدها همال
ولا شفت منها غير موعد مع اهمالي
خلاص انتهينا مابقا للسنين امال
بعد ماقصر مرسالها مات مرسالي
هي الحين..! صارت راعية بيت وام عيال
وانا االحين..! مثل اول على خبرها حالي





تنهد بضيق وهو يتذكر كلام نايف الكبير ..


قبل 8 سنين ..

وهم خارجين من مسجد الحي ..
طارق بضيق / يعني مالي نصيب فيها ..
نايف .. " الخال " .. / هذا بعلم الله .. انا كلمت سطام .. وقال انه هو يبيها لواحد من عيال اخوانه ..
طارق بعصبية / هم مايدرون عنها .. ولا يعرفونها .. كذا بس بيزوجونها لعيال عمها ..
نايف بضحكة / هدي اعصابك .. اللي عرفته ان سطام يبي هالولد لبنته من بد عيال اخونه كلهم ..
متعب بقرف / ليكون بتيل .. اذا هو انا بوقف في وجه سطام وارفض .. تخيل بس بتال رجل العنود ..
اعوذ بالله .. انا طارق ويالله بالعه .. العنود يبي لها واحد مميز ..
نايف / ههههههههه قصدك يبيلها واحد اعصابة ثلج .. يالله تمسون على خير ..
متعب بضحكه / خذني معاك ابي انام لو اقعد عند ذا رحت دوامي وانا قيس ابن الملوح ههههههههه ..





طارق بقهر يضرب الدريكسون بقبضة يده / والله اني احبك اكثر منه ..







دخلت الفلة وفتحت لثمتها اخذت نفس عميق وتوجهت لصالة ..
ابتسمت اول ما سمعت الصوت العالي المعروف والمميز / هلا هلا هلا والله هلا بالشيخة نورة هلا ..
نورة بنت ام طلق .. " ضيفة شرف بروايتنا " ../ هلا بك زود يا روح وعين نورة انتي ..
العنود بعد ماجلست جنب نورة ومشيرة / اشلونك .. ايش اخبارك .. وكيف البنات ..
نورة / الحمد الله كلنا بخير .. والبنيات ابشرك زوجتهم .. وجعل ربي يوفقهم ويسعدهم ..
العنود بمحبة / امين يارب ..
نورة / انت ايشلونك .. وشلون عيالك .. شفتهم توي ربي يخليهم لك .. ويجعلهم من البارين الصالحين ..
العنود ابتسمت / امين يارب .. الا انتم جيتوا سوا .. " تقصد بيت ابو عبدالعزيز وابو مطلق " ..
مشيرة بضحكة وهي تشوف نظرات نورة للجوهرة / لا .. هههه ..
نورة التفتت لـ العنود وبهمس / استخفت ..
العنود بضحكه / ايش عندك ..
نورة بخبث ضاحك / الحين جوعانه بعد الغداء اقولك هههههههه ..
مشيرة و العنود / هههههههههه ..






ــــــــــــــــ






بعد العصر ..



مشيرة بعبايتها وماسك منصور بيده .. و بتساؤل / مو ابوه يبيه ..
العنود بهدوء وهي جالسه تلبس الظبي الجاكيت / ايه .. بس ما ابي ارسله .. يرميه على الشباب ويروح ..
مشيرة بهدوء / اهااا ..
العنود توقف وتلبس عبايتها / الشباب يدينهم حارة الله يهديهم .. يرفعونه فوق وينزلونه ويلعبونه بجنان ..
وهو الله يحفظه لي يحب العب و يضحك .. وهم مبسوطين ولا عندهم احد ينصحهم .. ما يجي ولدي الا هو مشع ..
مشيرة بضيق / ايه والله صدقتي .. " وبقهر " .. مثل متعب .. يا عنده حركة .. ودي اذبحه لمن يسويها بمنصور ..
العنود وهي تدف اولادها بالعربية / ههههههه متعب ما يعقل الا لتزوج .. مثل صلاح ..
مشيرة تنهدت / ما اتوقع انه يتزوج ابد ..
العنود بضحكه / لا بيتزوج .. بس خليني افضاء له شوي .. وبيتزوج غصب ..
طلعوا من الفله وبدا يمشون باتجاة جلسة الحريم خارج الفلة ..
متعب شاف العنود ومشيرة ولحقهم .. متعب ضم العنود من الخلف وبضحكة / وحشني الزعلان ..
العنود بعدت يدينه / .................
مشيرة بضحكة / اجل انا اروح وانتم تفاهموا .. " مشيرة بسرعة توجهت لجلسة الحريم " ..
متعب شاف بتال واقف عند دكة الشباب تحت النخل ويطالعهم ..
متعب بخبث يلف يده على خصر العنود ويقبل كتفها / عنوده حبيبي .. لا تفشليني ترا بتيل عيونه علينا ..
العنود ابتسمت / الله من لعب البزران .. متى تكبرون انتم ..
متعب ابتسم بهدوء / معاه ما ابي اكبر .. ما احبه ايش اسوي ..
العنود ابتسمت / ............
متعب بجدية ../ الا تعرفين كيف وصل الكاسر عنده ..
العنود بهدوء / لا .. انت عرفت ..
متعب بقهر / ايه .. عبدالله و ابوي سعد ..
العنود بهدوء / ايش دراك ..
متعب تنهد / الظهر كله وانا شغال اتصالات اللين وصلت لاول واحد اشترا الخيل وقالي ..
العنود بهدوء / كنت حاسه ان جدي وراء الموضوع .. الا متى اخر مرة رحت له ..
متعب / قبل اسبوعين .. اخذت كم يوم ورجعت .. " ابتسم " .. والله يا مساعد رجال .. وخلود هالايام ولادتها ..
العنود هزت راسها / ايه اكلمهم .. " وصلوا لجلسة الحريم " .. طيب ممكن اجلس مع الحريم ..
متعب ياخذ سلطان ويرميه فوق وهو يضحك / ههههه ايه بس الشيخ معي ..
العنود بعصبية / متعب نزل الولد ..
متعب يمسك سلطان ويبتعد عن العنود وهو يرفع سلطان وينزله وسلطان يشهق ويضحك ..
العنود بعصبية وهي بتلحقه / يا مجنون .. " التفتت على الجلسة " .. انتبهوا لـ الظبي ..
ام عبدالعزيز تصرخ / متيعب .. يا متيعب هات الولد .. ذبحته ..
متعب ابتعد عن الجلسة وهو يضحك والعنود تمشي وراه بعصبية ..
بتال توجه لمتعب والعنود .. وقف قبال متعب وكن بياخذ سلطان .. بس متعب ابتعد عن بتال ..
بتال بغضب / هات الولد ..
متعب ببرود وابتسامه خبيثه / خير .. من الاخ ..
العنود تسحب سلطان وتضمه لصدرة و رجعة للجلسة ..
بتال بغضب بعد ما العنود ابتعدت / انت لو تقرب من عيالي مرة ثانية يا ويلك ..
متعب يرفع حاجب وبسخرية / ايش فيك يا بتال .. صاير خفيف .. بسرعة تعصب .. تؤتؤ تؤ طحت من عيني ..
تركه وراح .. وبتال معصب للاخير .. بقهر / كله منك يا عنيد .. انا اوريك ..







ــــــــــــــــــ







عند الشباب ...


سند وهو ياكل تفاحه / هذا بدر ..
عناد يرجع جواله لجيبه .. وبعصبية / ايه .. يقول وصل وراح لدوام وبعده نام ونسي يتصل ..
سند بضحكة / عادي .. شوف شوف وراك ..
عناد التفت وشاف بتال جايهم ووجه احمر .. بضحكة / انا رايح لاخوان العنود .. اصلي و فرعي ههههههه ..
سند / ههههههههههههه .. " دخل عناد للمجلس .. و بتا لوقف قبال سند " ..
بتال بقهر / مقهور وحاس نفسي مربط .. ودي امسكها واضربها اللي ابرد حرتي ..
سند بجدية / علشان تنفر عنك مرة وحدة هي وعيالها .. وبعدها من جد تبرد حرتك ..
بتال بضيق / سند .. " حط يده على راسه " .. صداع بيفجر راسي " ..
سند بهدوء / انتي هدي نفسك وتوازن وراح ترجعها بسهولة ..
بتال عقد حواجبة / اشلون ..
سند بهدوء / انت بالاول اعقل واثقل واترك عنك متعب و لعب البزران وراح تعرف كيف ترجعها ..
بتال تنهد بضيق / انا بس ابي اعرف ليه ما قالت متعب خالي .. ليه سكتت ..
سند بهمس خافت / مثل جدتها .. عنيدة ..
بتال التفت عليه / همم .. قلت شي ..
سند يرمي بقايا التفاحة / خلنا ندخل ونتقهوا .. " ودخل المجلس اما بتال فحس بالضيق وراح لـ الكاسر " ..






ـــــــــــــــــ







قبل المغرب ...





العنود تمشي و بيدها سلطان .. نوال بيدها مريم .. ابرار بيدها الظبي .. مشيرة بيدها منصور .. رنيم بيدها فهد ..
العنود بضحكة / منصور خواف .. مو طالع على منصور الكبير ..
مشيرة / لا والله الا كاسرك مرعب .. ان كان انا يالكبيرة ارعبني ما تبين الصغير يرتعب ..
نوال / هههههه بس مريوم فديتها طالعه على عمتها ..
العنود بضحكة / وانا اشهد طالعه لعمتها العنود ..
نوال شهقت / يعني انا مو شجاعه ..
العنود بابتسامه / الا فيك الخير والبركة ..
...... من الخلف / ام سلطان ..
العنود التفتت وشافت بتال يقرب منها .. البنات ابتعدوا شوي .. العنود فكرت انه يبي سلطان ..
نزلت سلطان على الارض .. وكانت راح تتركه وتروح ..
بتال بحدة همسه / ليه ما كنتي تدافعين عن نفسك ..
العنود باستغراب رفعت نظرها له .. وبسرعه صدت وكانت راح تمشي لكن بتال وقف قبالها ..
البنات تحركوا بسرعة راجعين للفلة مفجوعات .. العنود وقف وهي متوترة / ابو سلطان .. اللي تسويه عيب ..
كانت بتبتعد عنه بس هو رجع وقف قبالها بغضب / وقفي هنا ..
العنود وقفت وهي فاتحة عيونها وبعصبية / ايش تبيني اقول .. وانت كنت تعطيني مجال .. سالت مثل الخلق ..
كنت مجهز الحكم وبتنفذة و وبدون لا تسمع شي .. وحتى ان سمعت .. انت عايف ..
واللي يعافنا عفناه لو كان غالي ياولد عمي .. " حملت سلطان اللي كان فرحان وهو يلعب بتراب و توجهت للفله " ..











انتهى ..

لا اله الا الله محمد رسول الله ..


سبحان الله .. و الحمد الله .. و الله اكبر ..


وسامحوني على القصور .. واعذروني على الاخطاء الاملائية ..




اختكم / مشاعل السعودية ..



بسم الله الرحمن الرحيم ..

السلام عليكم ورحمة الله وبركاته ..

الحمد لله والصلاة والسلام على رسول الله ..

توكلنا على الله .. لا اله الا الله محمد رسول الله ..





البارت 37 ..






ليه وطيت عن خيل السروج
ليه مديت عقب القراح الهماج

لا تجمل لي الغلطات والعوج عوج
يضحك احجاج او ينعقد لي حجاج

اصبر اشوي وش علمك تهوج وتموج
ميت القلب مثلك مايعرف الهياج

ماتعودت اجامل معتلين البروج
الزم العلم قبل يصير هرجك سماج

المشاعر تحي مثل المعاصير هوج
ونت مالك على هوج الرياح احتجاج

جيت وقلوب حسادي تميل وتروج
لا صفى جوهم ساعه قفاه العجاح

ابتسم لك وهمي فوج يقفاه فوج
من يحبك لزوم ايصر مثلك هجاج

بس قلي ونا غلطان لك ومحجوج
وين يلقون لجروح النواعس علاج

القمر غاب وانت اطفيت نور السروج
قلت يكفيك نور الوجه الاصبح سراج

كن بين الضلوع العوج صفقات موج
يوم فاض الغلا والشوق والقلب هاج

ضيقة الصدر لو بين المحاني تلوج
كل ضيقة لها عند الكريم انفراج

ماهو الغيض سبت كل ابو هالهروج
بس مالي على بعض السوالف مزاج




المبدع ..
متعب عبدالله التركي المطيري







قبال الفلة ..




نورة تنهدت / يا زين هواء ربي زيناه ..
ام مطلق وام عبد العزيز وام سطام وام عزام جالسين جنب بعض جهة جدار البيت ..
البنات متجمعين حولين بعض ومتلفلفين عن البرد .. العنود / بس بارد الجو على الصغار ..
نورة بضحكة / اقول يا العنود .. انتي صبية وعيشي حياتك .. والصغار ارميهم على هالعجوز ..
" وهي تاشر على الجوهرة " .. الجوهرة طالعه من الفله وهي لفة شال اسود عريض على جسمه ..
الجوهرة / برررد .. " وهي تمسح بديها اليسار على يدها اليمين وبان لبسها من تحت " ..
نورة بسخرية / عووووووووووع يا جويهر وش اللي لبسته .. ما يليق السرج على البقر ..
الجوهرة فتحت عيونها للاخير / ..............
العنود بحدة / نورة ..
الكل متفاجأ و التفت على نورة والجوهرة .. الكل موجود .. الكل ..
ام عزام بقهر / الا والله صادقة يا شين السرج على البقر ..
الجوهرة بقهر / وايش سويت انا .. بس غيرت لبسي و شكلي قالبتوا الدنيا عليه .. وكاني اكفرت ..
نورة وهي تميل شفايفها بستهزاء / الله يرحمك يا الظبي لو هي فيه كان علمتك اكفرتي والا لا ..
العنود ام سند بفرحة مصطنعة وتبي تغير الموضوع / انتي تعرفين الظبي ...
نورة بفخر / اي والله اعرفها و شفته اكثر من مرة واكلت وجلست معاها .. والله يا هي زين و جه ومنطوق .. وافعال ..
ام سند باستغلال / تكفين يا نورة تكلمي عنها ودي اعرف عنها كل شي ..
نورة بصدق / والله انا ما اعرف الا شوي عنها .. لكن شوفي صديقاتها واللي قضوا عمرهم معاها ..
ام مطلق بمحبه / يا زين السوالف عن ام نايف .. الله يرحمها ويسكنها فسيح جناته ..
الكل انشد لـ ام مطلق وصار الكل يبي يسمع عن الظبي .. / امين ..
ام مطلق وهي تسولف وكانها تتذكر وتحرك يدها / انا والظبي بنات خاله ما هو لزم بس ها من الدم ..
كانت مزيونه بزين العنود .. " وقطع كلامها ام عبدالعزيز " ..
ام عبدالعزيز بتاكيد / لا بالله الا العنود زينها زايد ..
ام سطام / شوي ما هو بكثير .. بس بطبايع لا العنود عطوفه ..
العنود مستمعه وتطالعهم بشوق وحنين لحكايات جدتها برغم معرفتها كل التفاصيل / ...............
ام مطلق بضحكة / بذا صدقتي .. الله يرحمها الظبي قاسية و لا كرهت ولا عيبت على احد ما ترحمه .. تذكرون سلمى ..
ام مطلق تغطي فمها وهي تضحك .. / هههه والله يا سوت بها حال .. لا حول ولا قوة الا بالله .. الله يرحمها ويغفر لها ..
ام عبدالعزيز بضحكة / ولا .. لا اله الا الله له حكمته سبحانه .. دار الزمن وما اخذ بناتها الا عيال سلمى ..
ام سطام تفتح عيونها للاخير / تقولينه صادقة ..
ام عبدالعزيز / اي والله .. خلود وخديجة .. ماخذين عيال سلمى .. ولا سبحان من زرع غلاهم بقلبها ..
تحبهم ازود من بناتها .. ولا ترضاء عليهم ابد .. وتقول بهم هه هه .. (*_^) ..
ام عناد / الا الظبي عندها كم بنت كم ولد بس شيخة الله يرحمها وشريفة الله يرحمها و خلود وخديجة ..
ام عبدالعزيز / لالا .. الظبي جابت قبل شيخة و شمه .. لكن يموتون وهم صغار .. الظبي كانت مثل امها بالحمال ..
وبعد سنين جابت شيخة وشمه .. وبعدها كل ما تحمل يموتون عيالها بالاربعين .. اللين ما جات خديجة ..
او طلال باستغراب / خديجة اكبر من شريفه .. انا احسب شريفة هي الكبيرة ..
ام عبد العزيز / شريفة مي بنت الظبي من بطنها .. شريفة بنت الظبي رضاعه ..
بولادة لـ الظبي .. ماتت بنتها وهي عمرها عشرين يوم .. وقعده مغير تبكي والحمى ماسكتها ..
وغير الحليب اللي اتعبها بصدرها .. وكانت في هذك الزمان دواجه .. تبيع الثياب والمواعين واشياء ثانية ترزق ..
تعرف الظبي وتدخل عندها .. والدواجة توها والد .. وحاسة بالموت وخايفة على بنتها .. قامت وقالت لـ الظبي ..
خليها عندك .. انا ابي اروح وارجع .. ورمتها على الظبي و راحت ولا عاد رجعت .. وبعد سنين حول الست او السبع ..
عرفت الظبي ان ام البنت ماتت .. و خالتها جات من ديرتها تبي تاخذها .. واخذتها خالتها .. واخذت سنين ..
ورجعت شريفه .. بعدها .. كان عمرها حول 13 او 14 حولها .. ماني بمتوكده ..
ام سند / يعني شريفة مي بنتها اصل .. والله كنت شاكة .. لان ابد ماتشبه لهم .. طيب سلمى ايش قصتها ..
العجايز رجعوا يضحكون .. ام مطلق / سلمى بنت ابو راشد كان قصيرعندنا .. وام راشد قوية و خبيثة ..
الله يرحمهم ويسامحهم جميع .. بعد وفات ام نايف .. الظبي كان عمرها حول الـ 8 ما ادري اقل ..
كانوا الي تعبانه احوالهم المادية يجون يخدمون بيت احد الكبار بالقرية وياخذون من مونت البيت والا من الغداء ..
بهذاك الوقت ما به الا ثلاث مدري اربع بيوت اللي معروفين بانهم اهل مال .. ومنها بيت عمكم جابر ..
المهم .. ام راشد هذاك اليوم جات تنظف البيت وجابت سلمى معاها .. كان بعمر الـ13 سنه عروس ..
ونضفت البيت وزينته و بعدين بدات تحوس بالبيت وتفتش ولا انتبهت لنظرات الظبي .. تحسبها صغيرة ولا تفهم ..
والا ام راشد تقول لبنتها ها انا ابي اروح لبيت ام سند وعود لك .. انتي لرجع ابو نايف اغرفي " ضعي " ..
لهم الغداء .. وسلمى فرحت .. واطلعي يا ام راشد .. وتقعد سلمى تشبر البيت وتفتش .. والظبي تسوي نفسها تلعب ..
ولا هي يمها .. ويوم شافتها تدخل غرفة امها .. هذاك الزمان توه بيوت الطين مبتديه .. والعشاش ..
وبعضهم بخيام ساكنين .. قامت الظبي وراحت وراها .. ويوم دخلت والا سلمى تقلب بذهب امها .. وتقوم الظبي تضربها ..
ومن وين يوجعك .. واعطتها هذيك العضة بخدها .. الي بغت تقلع لها عينها .. وما فكوها من يدين الظبي الا امي ..
وام سند وجدتك ام شيخه .. الله يرحمهم جميع .. يقولون ان الظبي تطلع لحم سلمى من بين سنونها ..
وهي تقول اح خلوني اذبحها ما بردت حرتي ..
ام سند وام عناد / الله اكبر ,, ههههههههههه ..
ام عناد / وايش سوت ام سلمى ..
ام مطلق / راحت تصايح وتنادي وعرفوا الرياجيل .. و البنت طلعت من بيت ابو نايف عينها مفقوعه و الدم ..
والسالفه كبرت .. والامهات ارتعبت عارفين ان وصل العلم لجابر اليوم الظبي منحورة .. و وصل العلم لجابر ..
ويوم دخل بيته وهو ما يشوف غير ذبح الظبي .. لكن يوم دخل وهو يشوف ان اللي مضروبه بنته مو بنت ابو راشد ..
العنود ابتسمت / ................
ام طلال / من ظربها .. ام راشد والا عيالها ..
ام مطلق غطت وجهها وهي تضحك .. ام عبدالعزيز / الظبي ضربت نفسها .. جابت حبل مسويته بيدها من اليف ..
ودخلت الغرفة وسحبي على جسمك .. سحب يمين يسار واضربي نفسك .. والظبي بياضها مثل العنود على حمرة ..
والحبل حار .. وقطع جلدها .. ونزل الدم منها ... وقطعي ثوبك ونكشي شعرك وكتي التراب .. ويوم جاء ابوها ..
والا بنت تون ونين يقطع القلب .. والدم ملين ثيابها .. ويفزع نايف اخوها رحمة الله عليه ويروح لبيت ابو راشد ..
ويتوط في بطن ابو راشد وعياله .. واخوانه معاه زياد ومتعب .. و ما خلو احد فيهم سليم ..
ويوم جو الحريم الكبار يشفون من المضروبه اكثر .. والا حال الظبي يوجع .. جسمها كله مورم ..
وبعد كم يوم .. قام ابو راشد اخذ حرمته وعياله وهج من الديرة .. وراح .. ولا عاد سمعنا عنه شي ..
البنات بداو يتساسرون بعضهم ويضحكون .. ام سند تلتفت للبنات / هصصصصص ..
ام سند / وعمي جابر ذا .. كم ولد عنده وين هم .. وين راحوا .. تعرفون اخبارهم ..
ام مطلق / يا كاف البلا .. وايش بلاك مفجوعه .. جابر عنده 3 عيال .. نايف و زياد ومتعب .. وتوفوا وهم شباب ..
ام عبدالعزيز / الله يرحمهم .. شباب كانوا يوم بس ايش شباب .. صدورهم وزنودهم يا كبارها البعير يبرك عليها ..
نوال بشهقه / الله يا مكبرها .. البعيييييير .. " وكانها تقول كذبه " ..
ام سطام / الا والله .. ان زنودة اكبر من زنود سند ابو فهد ..
البنات التفتوا على رنيم وبصوت واحد / دوووووب ..
العنود ام سند بعصبية / دب يكسر عظامكم .. اسكتوا والا قوموا ادخلوا الفله ..
البنات / ....................
ام مطلق / لا اله الا الله .. كان الجو كتم شوي ..
الكل / هههههههههههههه
نورة / لا يمه من كثر ما ضحكتي وحكيتي من سوالف الظبي ..
ام سند وهي تقرب من ام مطلق / ايه .. طيب ليش ابعدت عنا .. وليش ما درينا ان زوجة سطام بنتها ..
ام مطلق / ما ادري .. يمكن ما تبي سند يعرف عنها ..
ام سند عقدت حواجبها / من سند .. " وبذهول " .. عممممممي ..
ام مطلق / ايه عمك .. هو كان محيرها ولد عمها ويبيها .. جابر اخو ابو سند من الاب .. وكل واحد له ام ..
جابر امه الكبيرة .. وهي صاحبة اموال ورثته لجابر .. و سند خطب الظبي ومحيرة من سنين .. بس المرض ..
والفجعه طيحت جابر .. والفتنه و نقل الكلام .. والغضب والتسرع هو اللي انهاء الظبي وسند ..
الهنوف / كيف .. ايش صار ..
ام مطلق تشرب ماي .. ام عبدالعزيز / بعد وفاة عيال جابر .. نايف ومتعب وزياد .. ماتوا ورا بعضهم ..
تصيبهم حمى ما تنزل لمدة شهر او اقل ويموت .. بنفس السنه و صاب احد غير عيال جابر .. وما قعدة الا الظبي ..
قام جابر باع امواله كلها .. حلاله وبيته ومعاد بقي عندة الا كم راس من الحلال والراعي .. وسكن بخيمة برا الديرة ..
و امتنع عن اهل الديرة .. لا يروح لاحد ولا يجي لاحد .. والظبي هي اللي تقضي مشاويرة .. ولا احد يقولها شي ..
كانت فتنه تمشي على الارض .. وسند من بعيد لبعيد يحميها .. و لدخلت عند ابوها بالخيمه يروح بيت ابوه ..
مريم / طيب عمامي ليه ما كلموه يسكن عندهم ..
ام مطلق / كلموه .. لكن هو رفض وحلف .. انه ما يطلع من خيمته .. المهم فيه كم بنت كانوا حاقدين على الظبي ..
وطلعوا هرج عنها .. و بيوم جاء واحد وقال كلمه قبال سند .. وهي اخر كلمه .. هفه سند بالخنجر اللي معاه والا هو ميت ..
وقاموا الناس قالت لسند توكد من بنت عمك قبل لا تذبح الرجال .. وكانت اعوذ بالله حزت مغرب والشيطان موجود ..
ويقوم ويروح جنب خيمة عمه ويقعد يراقب ويوم شاف النار قبال الخيمة قرت تطفي وعرف ان عمه نام ..
الا يشوف ضوء بجهة مرقد الظبي .. ويوم قرب من الخيمة اكثر والا يسمعها تدندن وتمدح وتغزل .. وهو يدخل الخيمة ..
وتصيح الظبي ويجي ابوها مفزوع .. سند ما سال الظبي عن الي تغني له وتنشد وضربها الكف اللي شق برقعها واوسم بخدها ..
ام سطام / انتم شفتوا اثاره ..
ام مطلق / اي والله .. كان هنا .. " وهي تاشر على خدها الايسار " .. بنص الخد .. بس ما زادها الا حلى ..
العنود ام سند بغضب / وهو من يومه ما يسمع ولا يرحم بس يحكم وينفذ ..
الهنوف / استغفري الله يا اختي .. الرجال مات الله يرحمه ..
الكل / الله يرحمه ..
ام عبد العزيز بهدوء / الله يرحمه .. هو كان حليم و طيب لكن الغضب اعوذ بالله منه اعمى عيونه ..
و جدك جابر الله يغفر له ويسامحه .. اعصى من سند بزود .. يوم صار اللي صار وعرف السالفه ..
ما طاحت الشمس الا الظبي تزوجت و روحت مع رجالها .. " تنهدت بحزن " .. الله يرحمهم ..
راحت مع رجالها بلا تودع احد .. ولا عرف احد بانها تزوجت الا بعد ما جاء واحد من الرعيان وقال انها تزوجت ..
مريم باستغراب / ليه وكيف ..؟
العنود كانت تطالع الكل وملتزمة الصمت ..
ام سطام / عمي رحمة الله عليه .. زوجها لراعي اللي عنده .. مانعرف عنه الا اسمه واسم ابوة ..
اللي كان يشتغل راعي عند ام عمي جابر .. كان يتيم ومقطوع من شجرة وحن عليه عمي جابر وشغله عنده ..
نوال باعجاب / الخدام تزوج الاميرة ..
ام سطام تنهدت / اميرة بزينها واخلاقها ..
نوال / وبالفلوس ..
ام سطام / من وين لها فلوس ..
نوال باستغراب / مو انتم قلتوا ان عمكم جابر غني .. وعياله ماتوا يعني الظبي هي اللي ورثته ..
ام عزام / عمي جابر باع كل اللي يملكه .. وسدد ديونه .. ما خلا الا كم راس من الحلال وقضى عليه الوبئ ..
نوال بحزن / يعني خسر كل شي .. حرام .. " بسرعة وهي تحط يدها على فمها " .. استغفر الله .. الله يرحمه ..
نورة / طيب كيف عرفتوا عنها ..
ام عبدالعزيز / يوم ولدت نايف .. ام متعب رحمة الله عليها كانت مريضة .. وكانت راقدة بالمستشفى ..
بعد ما ولدت متعب تو مالها ايام .. تعب نايف وخاف عليه سعد لانه هو الولد الوحيد .. وجابها للمستشفى ..
وسبحان الله .. صادفت منصور طالع من عند غرفة الصغار وهي بتدخل تكشف على ولدها .. ومن هناك تصادفوا ..
.......... من الخلف / السلام عليكم ... هذا عشاكم .. " البنات تغطوا .. و الشباب حطوا صحون العشاء وراحوا .. " ..






ــــــــــــــــــــــــــ


بعد العشاء ..



عند الشباب ..



سند / يعني كل اللي صار مخطط له ..
راكان وجهه اسود من القهر والغبن / مقهور من ذا التركي .. امنته على حلالي وصديق لي .. مو واضح عليه شي ..
نايف / انا كنت شاك فيه من البداية .. وكان دائما يحاول يشغلني معاه باحد محلاتها .. بس انا ارفض ..
عناد / وكيف عرفت وليه ما قلت لراكان ..
ماجد بسخرية / مو فاضي راكان عريس وعاشق ..
متعب ابتسم وبطريقة مضحكة / انك يا ولد يا المدعو ماجد ما انت باحسن منه ما ادري طالعين لمن رخوم ..
الكل / هههههههههههههههههههههه
طلال بابتسامه / ترا واحد ولد اختك والثاني و لد اخوك .. العرق دساس ..
متعب بضحكة / لمن يكون اصلي .. هذا ولد اخو من الاب .. و هذا ولد اختي بالرضاعة .. يعني ما في اصلي ..
الكل / هههههههههههههههههههه
نايف صد عن الكل وسرح بفكرة / .........................
عناد / ما جاوبت على سؤالي كيف عرفت ..
ماجد التفت على نايف ورجع طالع عناد / بصدفة .. كان جاي لـ الستراحة بعد ما راح راكان لشهر العسل ..
راح يشوف ايش فيها .. اذا محتاجة تنضيف شي .. كان اخر اليل .. شاف شاحنه تنزل صناديق والوضع مو مطمن ..
وبعد ماراحت الشاحنه راح هو من خلف الاستراحة وطب الجدار ودخل للاستراحة وشاف ايش بالصندوق ..
متعب / اتصل عليه قال لي كل الموضوع .. وانا بعدها بلغت الي اكبر مني وصار اللي صار بعدها ..
فارس / يعني تركي كان يشتغل مع المافيا ..
متعب / ومافيا كبيرة بعد .. لها ايادي بالعالم كله .. وللحين ترا القضية شغاله بس شغلة نايف وراكان انتهت ..
سند / اهم شي سلامتهم ..
سعود وهو يطقطق بجواله بضيق / يا شباب متى شفتوا بتال اخر مرة ..
سند / ليه .. ايش تبغى ..
سعود / ابوي يسال عنه ..
سند يوقف / انا رايح اشوفه ..
متعب بضحكة / سلم لي على الزعلان وقلة ترا المزرعة منورة بفرقاة ..
سند ابتسم .. / يوصل .. " وراح وتركهم "..






ـــــــــــــــــ







عند بتال ..



كان قاعد بالمزرعة القديمة ..
سند / طيب الحين وانت جالس هينا حليت المشكله ..
بتال بضيق / حسيت بضيق يكتم على صدري قلت خلني ابتعد ..
سند بهدوء / ترا هي غلطانه بعد .. المفروض تقولك انه خالها ..
بتال بعصبية / قولها هالكلام .. تدري يوم قابلتها وقلت لها ليش ما قلتي لي متعب خالك .. قالت وانت سالتني ..
ليه ما دافعتي .. ليه ماقلتي لي هذا خالي .. ليه .... ليه .. " وبغضب " .. والله كان ودي اذبحها على هالبرود اللي عليها ..
سند كان بيتكلم بس قاطعه رنين جواله .. فتحه و هو يوقف ويبتعد ... وبغموض / نعم .. ايه .. طيب .. الحين جايكم ..
بتال يطالعه باستغراب ... سند عاقد حواجبه / انا رايح مشوار مهم وراجع ..
بتال يوقف وبخوف / خير عسى ما شر ..
سند عاقد حواجبه / ولا شي .. بس مشوار صغير وراجع ان شاء الله .. المهم .. بكرة ابو محمد بيجيب ملف المزراعه ..
ايش ينقص وايش المحصول .. الي خابره .. انت شوفه وشوف اللي ناقص واللي يبيه ..
بتال يهز راسه / يصير خير .. بس طمني عليك ..
سند يتوجه لسيارته .. / انت ارجع للمزرعه .. لا تقعد هينا ..
بتال رفع راسه لسماء وشاف الغيم / انتبه لطريق .. شكله بينزل مطر .. وانا راجع للمزرعة الحين ..







ــــــــــــ





عند البنات ..
بعد ما تعشوا الحريم كلنا راح ينام ..
العنود نيمت اولادها وطلعت برا .. مشيرة نيمت منصور وطلعت مع العنود ..
الباقي قعدوا قبال التلفزيون يطالعون فلم ..


العنود و مشيرة جالسين على درجات الباب الخلفي ..

مشيرة وهي ماسكة كوب فيه شاي اخضر بين يدينها / ليه طول الجلسه ساكته .. اول مره تسمعين هالكلام عند جدتك ..
العنود تنهدت و ببرود / لا ..
مشيرة عقدة حواجبها / بس احس فيه شي مفقود ..
العنود ابتسمت / قصدك فيه تفاصيل مفقودة ..
مشيرة ابتسمت / ايه .. قولي لي ..
العنود بضحكة / لا .. مو قايله لك ..
مشيرة ابتسمت وهي ضربها على كتفها بمزح / نذله .. " مشيرة رفعت نظرها لسماء مثل ما العنود كانت تطالع " ..
العنود كانت سرحانه لبعيد .. وفجاة بدات تدندن ..


الأماكن كلها مشتاقة لك
والعيون اللي انرسم فيها خيالك
والحنين اللي سرى بروحي وجالك
ما هو بس أنا حبيبي
الأماكن كلها مشتاقة لك
كل شيء حولي يذكرني بشي
حتى صوتي وضحكتي لك فيها شي
لو تغيب الدنيا عمرك ما تغيب
شوف حالي آه من تطري علي
المشاعر في غيابك ذاب فيها ألف صوت
والليالي من عذابك عذبت فيني السكوت
وصرت خايف لا تجيني بلحظة يذبل فيها قلبي
وكل اوراقي تموت
آه لو تدري حبيبي
كيف أيامي بدونك تسرق العمر وتفوت
الأمان !
وين الامان ؟!
وأنا قلبي من رحلت
ماعرف طعم الأمان
وليه كل ما جيت أسأل هالمكان
أسمع الماضي يقول
ما هو بس أنا حبيبي
الأماكن كلها مشتاقة لك
الأماكن اللي مريت إنت فيها
عايشة بروحي وأبيها
بس لكن ما لقيتك
جيت قبل العطر يبرد
قبل حتى يذوب في صمتي الكلام
وإحتريتك
كنت أظن الريح جابت عطرك يسلم علي
كنت أظن الشوق جابك تجلس بجنبي شوي
كنت وكنت أظن وخاب ظني
و ما بقى بالعمر شي واحتريتك


العنود استنشقت هواء عمييييييق وهي مغمضه عيونها وحاطه يدها على رقبتها ماسكه الشال ..
مشيرة كانت تدور بطرف اطباعها على الكوب .. والدمع بعيونها / ...........
العنود بصوت متعب / شكل المطر بينزل .. خلينا ندخل ..
ودخلت للفلة .. مشيرة رفعت راسها لفوق وغمضت عيونها بقوة ... وبهمس خافت / اشتقت لك ..
اعتدلت بوقفتها ومسحت وجهها بيدينها .. / استغفر الله ... استغفر الله .. " اخذت الكوب و دخلت للفلة " ..







ـــــــــــــــــ




..... بصراخ وصوت ثقيل / ياااا حيــ**** .. ااااننننتت لللليييش ممممااااا مممااااررررببببططططططططططططططني ..
حسني بضيق / استغفر الله العظيم .. استغفر الله العظيم .. استغفر الله العظيم ..
دخل بخطوات غاضبة .. وبصوت حاد / حسني ..
حسني بسرعة / ايو يا باشا ..
سند عاقد حواجبه .. وبحدة / صحي ..
حسني بضيق / عملت لو قهوة ثقيلة وبدا يصحصح شوي .. الجماعة ربطوة وا...
تركة سند ودخل بغضب للغرفة وقفل الباب .. وبحدة وهو يجلس قباله / متى تستحي على شيبتك ..
لمتى واحنا نطارد فيك .. ونكنس الوسخ اللي تسببه ..
راشد بضيق وهو ما زال اثار السكر فيه / اوووووووووه انت ايش تبي .. ماا يكفي سطام ..
سطام مااات خلاص .. اننت متى تموت .. متتتتتتتتتتتى ..
سند التفت يمين ويسار وشاف سطل ماي بارد .. اخذ السطل و صب الماي على راس عمه ..
راشد شهق بقوة وفتح عيونه ... سند بغضب / الشرطة تدور عليك .. انت خلاص انتهيت ..
راشد يضحك بثقل / ههههههههههه ما راح يسوون شي .. وانت موجود .. انا جد ولدك وعمك ..
سند ببرود يضحك / ههههه تؤتؤتؤ انت ما تدري ان خالي سلطان دري بسواياك ..
راشد فتح عيونه للاخير / .................
سند ببرود / و انا الي راح اسلمك بنفس لشرطة .. لانك ما عاد تهمنى بشي .. انت ميت بنسبة لـ الفارس ..
سند وقف .. وراشد تحرك بسرعة يبي يوقف بس يدينه ورجوله مربطه ما قدر يتحرك ..
راشد برجاء / سند .. سند .. انا عمك .. ما راح تتركني ..
سند فتح باب الغرفة ببرود وطلع .. وراشد يصارخ / سند .. سنننننننننننننند ..
سند يوقف قبال حسني .. بحزم / لا تفك رباطه ابد .. واذا طلب منك شي .. تكلم الشباب اللي برا وهم يتصرفون ..
حسني / حضر يا باشا .. " سند تركة وطلع من الشالية .. كان الوقت اذن الفجر " ..





ـــــــــــــــــ





يوم جديد ..



ابو عبد العزيز وابو سطام ومتعب جالسين عند الجلسة تحت النخل ..
ابو سطام / انت ما قلت كانت جارة لعبدالعزيز .. وعبدالعزيز يوم راح الرياض ولده طارق يمشي ..
وشلون الظبي ارضعت متعب .. " ابو عبد العزيز يعتدل بجلسته " .. " ومتعب يصب قهوة لابوة وابو سطام " ..
ابو عبد العزيز / يوم تعبت ام متعب .. واخذتها لرياض .. كانت توها والد بنايف .. وانا طالع من الدكتور ..
الا اسمع هذيك المره الي تنادي له بنيه .. يا شيخة يا شيخة .. والتفت عليها والله ان ذا العيون اعرفها ..
واقرب يمها .. واقول الظبي !! .. والا هي تلتفت عليه وعرفت انها هي .. وبعدها اصرت انها ترضع نايف ..
ابوسطام عاقد حواجبه ../ وليه ما قلت لنا عن مكانه .. وسند له سنين يدورها .. وانت تدري ليه ..
ابو عبدالعزيز تنهد / قلت لها .. بس هي رفضت .. و بعدها بكم شهر يمكن حول 6 شهور انقطعت عني اخبارها ..
واختفت .. ودورتها وما لقيت لها اثر .. طلع رجلها شافني وعرف انها ارضعت متعب ..
و ان حجت مواعيد المستشفى كذب ونايف عنده مراجعه كلها علشان تشوفني ..
ابو سطام بغضب / وهو كان مانعها ..
ابو عبدالعزيز بقهر / الله يسامحه .. الحين ما له الا الدعى بشفاء و الرحمة .. قهرها واوجعها ..
" وبنبرة موجعه " .. قلت لها ليه ما تجين عندنا .. قالت وجيعتي من سند اقوى من وجيعتي من سعد ..
ابو سطام بحزن / الله يرحمهم .. الله يرحمهم ..
ابو مطلق / السلام عليكم .. ليه ما قومتوني ..
ابو عبدالعزيز وابو منصور و متعب / وعليكم السلام ..
ابو عبدالعزيز / شفناك مانمت البارح وانت تقلب قلنا خله ينام شوي ..
ابو مطلق يلف الفروه على جسمة / لا اله الا الله .. اليوم البرد زايد ..
ابو سطام وهو يطالع لسماء / ايه .. من عقب رش المطر البارح ..
ابو عبد العزيز / الا يا متعب ويش سويت مع لطيم ..
متعب / امس مشوا .. وبكرة والا بعدة توصلني ملكية المزرعة ..
ابو عبدالعزيز / اكتبها بأسم الظبي ..
متعب بضحكة / يبه .. ترا انا ولدك مو الظبي .. وعندها جدها يكتب لها ..
ابو سطام وابو مطلق ابتسموا .. ابو عبدالعزيز ابتسم / جيب العيال وابشر بالمزارع واللي تبيه ..
متعب بضيق / اجل اكتب اللي تبي بأسم عيال بتيل .. وانا راضي ..
ابو مطلق بتاكيد / بعون الله .. بعون الله .. ان ماتنتهي السنه الا انت متزوج ..
متعب يوقف بسرعة .. / مع السلامه .. خلني انحاش قبل لا تكملون ..
وهو نازل سلطان وعبدالعزيز و خالد وفهد وصلوا الجلسه ..
سلطان يضحك لانه سمع اخر الحديث / ارجع ارجع .. محد مزوجك غصب .. هههههه ..
متعب يجلس / ها ان جاتني عروس .. بوجهك يا اخو سطام .. انا مالي دخل ..
سلطان بضحكة / وانا لها .. هههههههههههههههه ..
الكل / هههههههههههههههههههه ..
شوي شوي بدا الكل يتجمع على الجلسه وتناولوا الفطور .. وبعد الفطور والقهوة ..
الشباب راحوا يشفون الاسطبل و باقي المزرعة .. اذا اثر المطر عليها والا لا واذا فيه شي يبيله تصليح ..






ــــــــــ






عند الحريم ..



ام مطلق بصوت مبحوح / احم احححمم .. الظاهر البرد اتعب حلقي ..
نوره بضحكه / يمه البرد والا من كثر الهرج البارح ..
ام عبدالعزيز تضحك / هاك هاك اشربي هذا الحليب مسويته العنود ..
ام مطلق تمد يدها و تاخذ الكوب / ما شاء الله يا ريحته .. " وهي تشرب منه " .. تسم يدينك يا ام سلطان ..
العنود وهي ترتب شيلتها .. / عساه بالعافية .. " حملت الصينيه و وقفت متوجه لباب " ..
مشيرة / وين بتروحين ..
العنود التفت لها / رايحة اودي هذا لمتعب .. " وبابتسامه " .. الشيخ يتامر ..
الجوري بقهر / ايه يتامر طول ما هو عزابي .. بكرة يتزوج ونشوف يتامر على حرمته ..
مشيرة / ههههههههههه ما نست حركته البارح ..
العنود بضحكة / تعالي الجوري .. وان تكلم انا اوريه ..
البندري وقفت / الله يخليك عنودتي انا ابي اروح كمان ..
العنود بابتسامه / طيب وحدة تاخذ الظبي وحدة تاخذ سلطان والحقوني ..
الجوري و البندري بسرعة تحركوا وشالوا سلطان والظبي ومشيوا ورا العنود ..





ــــــــــــ





عند غرام وسمر ..



غرام / بتخلي شيخة عند جدتك ..
سمر / ايه .. " وهي تشل شيخة وتطلع من الغرفة " ..
غرام فجاة وقفت فتحت عيونه بصدمه .. وتحركة بعدها بسرعه ..
سمر و غرام دخلوا الصالة .. / السلام عليكم ..
غرام جلست بجنب خزامى وهي تفكر بالي شافته ..
خزامى تهز كتف غرام / غرااام .. وين رحتي ..
غرام تنتبه / همممم ..
خزامى بهدوء / مو رايحة معانا ..
غرام بشرود / هممم الا .. " وقفت " .. وين سمر ..
خزامى بنظرات تفحص لغرام / راحت تودي شيخة لجدتها .. انتي ايش فيك !!
غرام التفتت على الممر الي يودي لجناح البنات وشافت شجون طالعه وهي عاقده حواجبها ..
طالعت فيها من فوق لتحت بنظرات غريبة وصدت عنها ..
شجون واضح عليها الانزعاج والعصبية .. واقفه وتهز برجلها ..
غرام وقفت وهي تعدل شيلتها وعباتها / ولا شي .. ياله نطلع .. و تلحقنا سمر ..
شجون مشت قبلهم .. خزامى طالعت بغرام و طالعت بشجون .. رفعة حاجب باستغراب ومشيت وراء غرام ..





ــــــــــــــــــــ




عند الرجال ..




العنود نزلت صينية على طاولة قريبه من الجلسة و اتصلت على متعب ..
متعب نزل من الجلسة وتوجه للمكان اللي قالت عنه العنود ..
متعب بابتسامة / هلا هلا .. " التفت على الجوري والبندري .. وبحزم " .. انتم ايش عندكم ..
العنود بهدوء / جايين معاي وابي اروح امشيهم بالمزرعه .. عندك مانع ..
متعب رفع حاجب وهو يكتم ضحكته على عيون الجوري والبندري اللي ناطه تنتظر الحكم ..
اخذ الصينيه وراح للجلسه .. الجوري التفتت على البندري و العنود .. وهي تهز راسها " ايش يعني نروح و الا لا " ..
العنود تاخذ سلطان من يد البندري وتمشي متجه لـ اسطبلات الخيل ..
من الخلف بهدوء بارد / سلطان ..
العنود التفت باستغراب .. بتال بهدوء بارد / اعطيني سلطان ..
العنود بهدوء نزلت سلطان على الارض وهو واقف .. بتال كان لبس بنطلون اسود .. وبلوزه رمادية برقبة طويله ..
و عليه شال ابيض بخطوط سودا .. جلس نص جلسه على رجوله وفتح يدينه لسلطان ..
وجاه سلطان يخطي بخطوات سريعة و خايفه وهو يضحك .. بتال ضم سلطان و وقف وهو يبوس سلطان ويلعب معاه ..
العنود واقفه تطالع قفاه وهو رايح لجهة الجلسه تحت النخل .. وبداخلها احساس غريب ..
التفت على الجوري واخذت الظبي .. وبهدوء / يالله ..
الجوري وهي تمشي بجنب العنود وبارتباك / ااممم العنود ..
العنود بهدوء بارد / همممم ..
الجوري / امم ليه بتال ما ياخذ الظبي كثير .. اكثر من يطلب الظبي عمانها او جدها ..
العنود ببرود / لان سلطان يلعب و يضحك .. اما الظبي ضعيفه شوي .. ويخافون عليها ..
البندري / طيب الظبي ليش ضعيفة ..
العنود بهدوء / لانها من لمن جات وهي مريضة شوي ..
الجوري تذكرت / ايه صدق .. كيفها الحين ..
العنود وهي تبوس الظبي / الحمدالله .. طيبه .. وما عاد نروح لدكتور .. " وبابتسامة " .. بنوتي الحلوة بطله ..
متعب بابتسامه من وراهم / طالعها لابوها متعب ..
العنود ابتسمت / ايش جابك .. " ومتعب يمشي بجنبها .. وهو ياخذ الظبي "..
متعب بخبث / اللي يشوف المزايين قلبه ما يطاوعه يخليهم لحاله ..
العنود ابتسمت / امممممم .. عقبال ما نجيب لك مزيونه تلحقها مثل المجنون ..
متعب كشر بوجه / اعوذ بالله .. عنودي لا تفكرين بذا الموضوع ولا تحاولين ..
العنود بضحكة وخبث / هههههه ايه يصير خير ..
متعب بضيق / هووهووو عنووووود ..
العنود ابتسمت / ...............
الجوري بقهر / متعب ..!!
متعب / هااا ..
الجوري بقهر ممزوج بعصبية / هو عدوك ببير .. العنود لبيه .. امري .. وتضحك معاها وانا ..
متعب بخبث / لتكفيخ .. والتحطيم ..
الجوري فتحت عيونها للاخير / ...................
البندري بضحكة مع دلع / عمممي حرراااام عليك ..
متعب تذكر / ايه صح .. " وهو يجلس الظبي على سور الميدان .. والكاسر يركض قبالهم ".. وين ساره ..
العنود التفتت عليه وباستغراب / ايش تبي بها ..
متعب بخبث واستفزاز / ابي اعطيها هدية نجاحها .. وتفوقها ..
البندري انتفضت كان صابها التماس كهرباء / ياااااااااا سلااااااااااام .. وانا ..
متعب بحدة / قصري صوتك لـ اكتمه لك ..
الجوري بقهر / متعب .. انت عمرك ما حكرت علينا .. ايش معنا هالمره ..
العنود بضحكة / لانكم بمزرعة الفارس ..
الجوري والبندري يطالعونهم باستغراب / .................
متعب سمع رنين جواله .. دخل يده اليسار.. بجيبه واخذ جواله فتح المكالمة ..
وبيدة اليمين ماسمك بها الظبي وبهدوء / هلا .. وين .. امممم .. طيب ..
متعب بحزم / ياله مشينا .. " وهو يشيل الظبي " ..
العنود ترمي الشال على الظبي .. / الهواء زاد ..
الجوري والبندري صوروا الكاسر بجوالاتهم .. وبعض من المزرعة .. ويسلفون بهمس بيناتهم ..
العنود بهدوء / اليوم انا ونورة بنطبخ الغداء ..
متعب بابتسامه / اووووووه معناته بتغداء غداء مافي احلا منه ..
العنود ابتسمت / ان شاء الله .. المهم انت بلغ الشباب ..
متعب / صار ..





ــــــــــــــ





بالجلسة تحت النخل .. " دكة " ..
هي عبارة عن جلسه صغيرة .. مربعه .. مرتفعه عن الارض بمسافة ..
مفتوحة على جميع الجهات .. خلفها فيه اربع نخلات وكانه جدار .. تحيطها سور صغير جدا ..
بتال جالس متربع على ارضية الجلسه .. بيده ملف يتصفحة ويوقع على بعض الاوراق ..
ويحسب ويشخط .. ويكتب .. رفع عينه وابتسم بحب وهو يشوف سلطان يلعب بالكوره ومبسوط ..
سمع صوت سلام وترحيب .. التفت على الجهة اللي منها هالصوت وشاف طلال يرحب بطارق ..
رفع يده وطالع بساعة السوداء اللي بيده .. " سند تاخر " .. رجع يطالع بالملف ..
سمع صوت صرخ / الوووولــــــــــد ..
فز واقف وهو مفجوع .. شاف طارق رفع سلطان وصار يسمي عليه ..






ـــــــــــــ







وهم راجعين من اسطبل الكاسر ..



العنود بهدوء / اذبح وقطع الحم وجيبه على هالمكان .. " وهي تاشر على مكان مفتوح وقريب من العريش ..
متعب بابتسامه / ليه ما تذبحين انتي ..
العنود بضحكة وهي تلتفت عليه / طيب .. جيب الذبيحة .. وانا اذبحها .. " التفتت لصوت الصراخ ..
وشافت سلطان طايح تحت الجلسة .. وبدون وعي راحت تجري لجهته "..






بتال سحب سلطان من يدين طارق .. ضمه لصدرة وبحنان / يا حبيبي .. آآآآآآه .." وهو يشوف شفته فيها دم "..
حس بيدين تسحب سلطان .. التفت وشاف العنود وبعيونها لمعه خوف وحنان ..
العنود بقهر و جع والم / حبيبي .. يا عمري انته .. " وهي تضم سلطان لصدرها "..
سلطان يبكي بكاء قطع القلب .. ابو بتال من سمع صوت الصراخ طلع برا المجلس وهو خايف ..
ابو سطام وهو بالمجلس .. توهم داخلين .. الهواء اشتد والبرد اشتد فقرروا يدخلون المجلس ..
ابو سطام بحزم / ما تردون عليه وايش فيه ..
ابو بتال بقهر / سلطان الظاهر وهو يلعب تعور ..
ابو مطلق / عسى ماهو بالحيل ..
ابو بتال وهو يجلس جنب ابوه / والله ما شفته .. ابوه وامه خذوه ..
ابو مطلق تنهد بضيق / انتم ما كلمتوهم يرجعون لبعض ويلومن هالصغار بحضنهم ..
ابو سطام بضيق / الا والله .. بس العنود راسها يابس و بتال راسه يابس ..
" تنهد بوجع " .. وانا مو قادر اضغط على العنود .. لا تروح وتسوي سوات الظبي رحمة الله عليها ..
ابو عبد العزيز بقهر / بس بتال اوجعها وقهرها حيل .. وما ظنتي رجع له .. بنت سطام و ربتها الظبي ..
ابو مطلق / اوووووووه معناته تنشف عروق بتال وما نالها ..
ابو سند بهدوء / اذا الله كاتب يرجعون لبعض بيرجعون لو هم مايبون بعضهم ..
الكل باصوات متفرقه / صدقت .. الله يهديهم .. الله يسر امرهم .. امين ..






ــــــــــــــــــــ






برا المجلس ..



متعب جلس جنب طارق الي بعد ما ابعده بتال جلس بهدوء على الكرسي ..
متعب بهدوء وهو يحط يده على فخذ طارق / الحمدالله على السلامه ..
طارق ببرود / الله يسلمك .. الي طلبته بسيارة ..
متعب ابتسم يحاول يغير الجو / قبل شوي قهرت الجوري و البندري ..
طارق ابتسم بمسايرة / الا تعاندهم وتنرفزهم .. وبعدين انت اللي بتخسر ..
متعب ابتسم .. صد عنه وهو يطالع العنود بعد ما سحبت سلطان وتوجهة للفلة وبتال واقف ..
حاط يد على خصره ويد ثانية على فمة .. وبهمس / ما بترجع له ..
طارق بهمس وكانه متاكد / تحبه ..
متعب يهز راسه / لا .. هي قالت لي بنفسها .. تعزية ايه ..
طارق بهمس موجع / محد يعرفها كثري .. والله تحبه .. بس جرحها و كبريائها يردة عنها ..
متعب بنفي / لا .. انت ما تعرف العنود .. العنود لو تعذبها سنين .. و تكون سويت لها خدمة وحدة تمحي كل اغلاطك ..
بسبب ذا الخدمة وتحمله جميل على راسها ليوم الدين .. نسي عبدالله وافعاله .. وايش اللي ككان يشفع له ..
طارق يهز راسه وهو يتنهد / لانه ساعد نايف وهو صغير .. وانقذة من الغرق ..
متعب بهمس / بالضبط .. وعلشان هالشي .. كل اللي كان يسوي كانت تسامحه وتساعدة .. العنود شخصية غريبة ..
طارق هز راسه بـ " ايه " / ..........................
متعب التفت عليه وبضيق / راح اكلمها .. واشوف رايها ..
طارق التفت عليه وببرود خارجي / لا .. راح ترفض .. متاكد ..
متعب باصرار / راح اكلمها و ان شاء الله قريب راح تكون من نصيبك ..
طارق صد عنه وهو يحس قلبه بيطلع من مكانه من كثر ما يدق .. ما يبي يتامل .. وما يبي يفقد الامل ..







ــــــــــــ



عند باب الفله ..



هيفاء بهمس وهي ماسكه يد سمر / طيب ..
سمر بضياع تطالع خالتها / .................
هيفاء بهدوء / الحين انتي فاضيه .. اتصلي عليه و طلبي تمشون مع بعض .. اذا هو ابعد انتي قربيه ..
سمر بخجل / ايش اقول ..
هيفاء تنهدت بضيق .. وبداخلها " الله يسامحك يا الجوهرة " .. بهدوء / اللي حاسة فيه .. اللي انتي تبينه يحسه ..
سمر بارتباك هزت راسها .. وبتوتر / الحين اكلمها .. طيب البنات كنت ابي اروح معاهم ..
هيفاء بحزم / البنات راح يعذرونك لو قلتي زوجي طلبني ..
سمر هزت راسها / طيب .. " هيفاء ابتسمت لها .. وسمر راحت لزاوية بعيده و هادية واتصلت على راكان " ..











عند نايف وزياد وطلال وماجد وغيث وسيف و فارس ..





غيث / من البارح ما شفت لا صقر ولا سامر ولا ياسر .. بدر عنده دوام .. وسند طلعت له شغله يقضيها ويرجع ..
طيب هالثلاث وين اختفوا انشقت الارض وبلعتهم ..
فارس باستغراب / وياسر مايرد عليه ..
راكان حس باهتزاز جواله وقف وابتعد عنهم كم خطوة ورد بصوت خافت ..
سيف عاقد حواجبة و بعصبية / ياسر و الثنين اللي يدربون براسهم وراه ماهم عاجبيني يبغى لهم قرصة اذن ..
طلال بهدوء / امس شفت صقر يدخن ..
الكل التفت عليه باستغراب و صدمه .. زياد بارتباك / و مو هو لحاله .. حتى سامر و ياسر ..
غيث بحزم / ياسر .. سند يتصرف معاه .. اما سامر وصقر انا اتصرف معاهم ..
طلال التفت على راكان و شافه يبتسم و وجه متغير .. ابتسم على ملامح راكان اللي تغيرت للافضل ..






راكان بهدوء / هلا ..
سمر وهي تلعب بخيوط الخدادية بيدها اليسار .. واليد اليمين ماسكه فيها الجوال .. وبخجل / اممممم فاضي ..
راكان عقد حواجبة / ايه .. تبين شي ..
سمر بارتباك وتوتر وخجل وخوف مشاعر غريبة مختلطه مع بعض / ....................
راكان يسمع صوت تنفسها السريع اللي واضح بانها مرتبكة .. بصوت خافت / سمر ..
سمر غمضت عيونها وبهمس ممزوج ببحة شوق صادقة / وحشتني ..
راكان حس بحرارة تمشي بجسمه .. وهو اشتاق لها .. ابتسم و بصوت هامس / وانتي اكثر ..
سمر حطت يدها على جدها حاسه بحرارة ومو عارفة ايش تقول / ..........
راكان بهدوء / اطلعي لي عند باب الفله الخلفي .. دقايق وراح اكون عندك ..
سمر بابتسامه و هي وده تصرخ بفرح .. / طيب .. " طالعت بالشاشة وشافت انتهاء المكالمة " ..
وقفت بفرح وهي تاخذ نفس عميق .. توجهة لخالتها هيفاء و ابتسمت لها .. اخذت شيخة وطلعت بدون لا تقول كلمه ..
لطيفه تهمس لهيفاء / الله يهدي جوهرة .. لو تلتفت لبنتها افضل لها ..
هيفاء اخذت محمد الصغير وباست خده بهدوء / والله محد بيخسر بعنادها ذا غيرها ..






ـــــــــــــــــ






برا الفله ..
عند الباب الرئيسي ..
بتال بخوف / نوديه المستشفى ..
العنود بعصبية / ابعد عنا وحنا بالف خير .. " تركته ودخلت للفلة " ..
بتال وقف بقهر و خوف .. رفع يده اليمين ومسح بها شعره .. ويده اليسار على خصرة ..
وبقهر نزل يده اليمنى وعضا اصبعه قهر .. وبهمس / ليتها فيني ولا فيك يا روح ابوك ..










دخلت العنود للفلة بقهر وخوف .. وسلطان صوت بكاه ملء الفله ..
الكل التفت عليها .. العنود شافت زهرة جالسه مع ام محمد و نورة .../ زهرة ممكن تجيبين لي مطهر ..
زهرة وقفت بسرعة وحست بدوخه .. مسكتها ام محمد .. وبهدوء / خلك انتي .. انا اجيبه ..
العنود التفتت على سلطان و باست خده ومسحت دموعه ,, وبحنان / خلاص حبيبي انا ..
سلطان يتنهد و يبكي بين فترة والثانية .. والعنود تمسح اثار التراب و الدموع عن وجهه ..
وقفت وسحبت البرقع عن وجهاا والشيلة .. شالت سلطان وتوجهة للمغسلة ..
نورة عاقده حواجبها / ايش صار ..
الجوري ومعاها الظبي .. والبندري .. توهم يدخلون ...
البندري بالم / كيف سلطوني .. متعور حيل ..
ام عبدالعزيز باستفسار / هو ايش صار للولد ..
البندري / طاح من على الدكة ..
نورة بالم / آآآآآآآآآآآه يا امي انا .. على التراب ..
ام سطام توقف / ابغى اروح اشوفه ..










انتهى ..





لا اله الا الله .. محمد رسول الله ..


سبحان الله و الحمد الله و الله اكبر ..


اعذروني على القصور .. والاخطاء الاملائية ..


كنت ابغى هالبارت اطول من كذا ..
لكن تغير الجو .. وتعب بنتي .. ما ساعدني ..


لا تنسوني من صالح دعائكم ..

اختكم ... مشاعل السعودية ..


بسم الله الرحمن الرحيم ..

السلام عليكم ورحمة الله وبركاته ..

الحمد لله والصلاة والسلام على رسول الله ..

توكلنا على الله .. لا اله الا الله محمد رسول الله ..





البارت 38 ..





ابتديتك علاقه وانتهيتك غرام
ومن سقيتك قصيدي وانت بذرة غلا

حتى غنت ببستانك طيور الحمام
وصرت احصدك لبيت الشعر شوق وولا

مايمر الغلا الصادق مرور الكرام
كان ماكتب قصيدي فيك ولا فلا

جيت مثل الغمام ورحت مثل العسام
كنك المكرم اللي عن دياره جلا

الله اكبر جبرني الشوق جبر العظام
لين شرب السهر مني ليال وكلا

روح لا تعتذر والحمل فوق السنام
منت اول حبيب(ن) عن حبيبه سلا


" محمد بن مريبد العازمي " ..







بمجلس الرجال ..



متعب يشرب من فنجان القهوة / اليوم الغداء العنود بتطبخه ..
ابو عبدالعزيز بابتسامه وبنبرة مقصودة / اخت نايف ..
متعب ابتسم والتفت على ابو بتال / قولوا لابو محمد يقرب الذبايح ويخليها ويروح .. لا يذبحها ..
ابو عبدالعزيز عقد حواجبه / لا تكون هي اللي تبي تذبح ..
ابو مطلق باعجاب / هي تعرف تذبح ..
ابو عبدالعزيز بفخر / الله الله .. الله يرحمها الظبي .. ماخلت شي تعرفه ما علمت العنود .
" التفت على متعب وبحزم " .. لا تخلها تذبح .. صحتها ماهي مثل اول وذا الايام ماهي عجبتني ..
متعب ابتسم / انا ما ابي اخليها .. بس اسايرها واشوف اخرتها ..
.........../ السلام عليكم ..
الكل التفت على جهته / وعليكم السلام ..
ابو سند باستغراب / انت وينك من البارح ..
سند يسحب نظارته الشمسية ويدخلها جيبة / جاني شغل رحت له وخلصته و جيت .. امر يا الغالي ..
ابو سند بمحبة / سلامتك .. " وباهتمام " .. شكل وجهك تعيبان انت ما نمت ..
سند بعد ما سلم على الكل .. وهو يجلس .. حس بصداع راح يفجر راسه .. من السهر و الغضب / لا ..
" حس بهتزاز جواله رفعه واذا رسالة من رنيم .. تنهد وهو يوقف " .. عن اذنكم ابي انام لي شوي ..
" طلع من المجلس بدون لا يسمع رد احد عليه ".. تنهد بضيق وهو يرفع الجوال ويتصل على رنيم ..
وبضيق / افتحي لي طريق انا ابي ادخل الفله .. " وقفل المكالمه " .. وهو يتوجة للفلة ..







ـــــــــــــــــ






عند راكان وسمر ..

جالسين على احد الكراسي ..


شيخة تلعب بحضن ابوها .. راكان لبس ثوب ابيض .. وكاب اسود .. ونظارات شمسية .. ويطالع بنته بصمت ..
سمر مره تطالعه ومره تطالع بنتها .. رفعت يدينها بهدوء وحضنة ذراعه اليسرى ..
راكان التفت لها بهدوء وطالعها بغموض و رجع طالع شيخة ...
سمر بخجل .. وصوت خافت / راكان ..
راكان التفت لها وبهمس / هممممم ..
سمر بارتباك / اممممم زعلان مني ..
راكان التفت على شيخه وصار يلاعبها باصابعه /....................
سمر بغصه / اسفه ..
راكان مازال يلعب شيخه و يطالعها .. سمر شدت على ذراع راكان .. / .........
راكان حس انه زاد عليها وهو اشتاق لها .. ما ينكر انه نظرته للحب تغيرت 360 درجة ..
بس مزال يحبها .. التفت عليها و بهمس / راح اسامحك بس بشرط ..
سمر هزت راسها / ...................
راكان بهدوء / اذا شفتك تغيرتي ..
سمر صارت تطالعه .. حاسة بضياع .. /...............
راكان شاف شيخة بدات تنزعج و تبكي .. / خذي شيختي .. شكلها سوتها ..
سمر تطالع راكان بعيون ضايعه .. راكان انتبه لها .. ابتسم وقبل جبينها .. وبهمس صادق / والله احبك ..
راكان وقف وهو ينزل شيخه بحضن سمر و يتوجه لاخوانه ..
سمر ضمت شيخها لصدرها وهي حاسه بشي جديد ينبض بصدرها ..







ــــــــــــــــــــــــــ







عند العنود ..




بعد ما نيمت سلطان و الظبي .. دخلت الحمام وتوضأت و صلت الضحى ..

جلست على السرير وهي تحس بان غضبها شوي هدى ..
دخلت الجوهرة وبخوف / كيف سلطان ..
العنود بحدة / بخير .. " وقفت وسحبت جوالها و توجهة لباب الغرفة " .. ممكن ..!
الجوهرة طالعتها باستغراب و متفاجأه .. تراجعت كم خطوة لوراء .. العنود قللت باب الغرفة وطلعت لصالة ..
الجوهرة بعد ما راحت العنود .. بقهر / يا قلة الادب .. " فتحت الباب ودخلت الغرفة شافت وجه سلطان اشلون مخدش ".
الجوهرة بحنان وهي تمسح على شعره / يا حبيبي سلامتك .. " طلعت من الغرفة بهدوء وقفلت الباب " ..





ــــــــــــ






بجناح ابو سند ..



يتكون من 3 غرف وحمامين وصالة ..
غرفة لسند وزوجته .. وغرفة للبنات .. وغرفة لابوه وامه ..
سند طلع من الحمام " اكرمكم الله " وهو متحمم و لبس بيجامة بلوزة رمادية و بنطلون ابيض مخطط برمادي ..
دخل الغرفة وقفل الباب .. رنيم كانت جالسه على السرير و فهد بحضنها ترضعه و واضح عليها الارهاق ..
سند نشف شعره وعلق الفوطة وتوجه لسرير .. جلس بالجهة المكان اللي ينام فيه .. رنيم بعد ماشبع فهد وترك صدرها ..
رفعته وصارت تضرب ظهره بخفه علشان يطلع الهواء و ترتاح معدته .. بعد ما طلع الهواء .. رجع فهد لصياح ..
رنيم بتعب و هي تبكي / فهووووودي خلااااااص .. والله تعبت ..
سند وهو يكتم ضحكته .. صد عنها وهو يصمت تلفونه و يضبط المنبة ..
التفت على رنيم واخذ فهد بداء يهدنه شوي .. رنيم ما صدقت خبر حتى ترمي جسمها على السرير وتريح ..
تنهدت وغمضت عيونها وغفت .. دقايق بسيطة .. وبعدها حست بثقل على السرير وجسم دافي يحضنها ..
فتحت عيونها بكسل شافت الغرفة أضأتها خافته .. يعني فهد نام .. حست بقبلات سند .. بس كان فيه شي مختلف ..
بعد وقت .. كان سند معطيها ظهره و نايم .. رنيم حاسة روحها بتطلع .. هذي ثاني مرة .. من خلصت الاربعين ..
ورجعة لبيتها .. يعاملها كجسد رخيص .. اول مره قالت يمكن اتوهم .. لكن ذا المرة لا .. هي متاكدة ..
التفتت عليه و طالعت ظهرة تنفسه منتظم .. يعني نائم بهدوء و مرتاح ولا كانه مسوي شي ..
سحبت جسمها من على السرير وهي محمله وجع و قهر وذل و انكسار .. اخذت الفوطة و ملابسها ..
وتوجهة للحمام " كرمتوا " .. دخلت تحت الدوش بملابسها حاسة بغصة بحلقها طعمها مر ..


بعد ما سمع صوت قفل الباب .. فتح عيونه .. تنهد بالم .. ما يبي يوجعها .. بس هي اللي حدته لهذا الشي ..
التف لجهتها وسحب مخدتها استنشق ريحة عطرها بعمق .. كان يعشقها .. والان زاد عشقه لحد الجنون ..
وبهمس وهو مبتسم بسخرية / شكلي بالحقك يا جدي بالجنون .. " تنهد بضيق .. ابعد الفرشه و توجه لسرير فهد " ..
وقف قبال السرير وهو يطالع بملامح ولده .. ابتسم وهو يهمس له .. / والله بابا بيصير مجنون .. اذا ما عقلت امك ..
التفت جهة الباب اول ما انفتح .. شافها لفه الفوطة على راسها .. و لبسه بنطلون جينز عريض وبلوزة بيضاء ..
رنيم تفأجات من وجوده كانت متوقعته انه نايم .. طالعت فيه من فوق لتحت بنظرة غامضة ..
سند بسخرية / اول مرة تشوفيني ..
رنيم بصدمة من اسلوبه طالعت فيه / نعم ..
سند بامر وهو يمشي لها / روحي جيبي لي اكل .. " مر من عندها و فتح الباب وطلع و تجه للحمام " ..
رنيم مازالت بحالة الصدمة من تعامله البارد .. نفضت نفسها .. وبعصبية من نفسها / انتي ايش فيك ..
من متى يهمك .. " وبقهر " .. طيب يا سند .. ان ما خليتك تندم على اللي تسوية معاي ..
سحبت الفوطة من شعرها بقوه .. وبدات تنشف شعرها .. وتعدل لبسها ..
بعد وقت .. طلع سند من الحمام .. دخل الغرفة وهو متوقعها مو موجوده .. شم ريحته عطرها ..
التفت شافها واقفه لبسه فستان خوخي باكمام طويله .. بحزام من وسط الصدر ..
ولفه على اكتافها شال سكري صوفي وباطرافة نقش نفس لون الفستان .. مكياج خفيف على وجهها بس ساحر اذهله ..
مستشوره شعرها القصير و لبسه عليه ربطه سكرية وعليها وردة بلون الخوخ .. الروج اللي على شفاتها كان يناديه ..
رنيم اخذت جوالها .. و تقدمة منه بكل ثقه .. حتى تبعده وتفتح الباب و تقفلة وراها ..
سند اخذ ثواني وهو يفتح عيونه ويقفلها بصدمه .. حتى بعدها ينفجر ضحك .. كتمه بسرعه وهو يطالع بسرير فهد ..
اللي تحرك مفزوع ورجع لنوم .. سند يتقدم من سرير ولده و هو يحاول ما يطلع صوت عدل فرشة ولده وتوجه لسرير ..
جلس عليه وهو ينشف شعره .. وبعدها انسدح وهو يتذكر وضعهم ويضحك .. وبداخله " شر البلية ما يضحك " ..






ـــــــــــــــــ


بالصالة ..




العنود جلست بكنبة مفردة وهي تتنهد .. انتبهت لسارة و روان و اماني و البندري ..





البندري بقهر / الدوب .. انا اوريه .. " وبقهر اكبر " .. وطروق هو اللي جايبها بعد ..
ساره فرحانه / ههههههههههههه فديتهم ..
روان تضرب ساره على كتفها / شنو فديتهم .. عيب .. بس متعب ..
اماني بشقاوة / اقول .. متعب متزوج ..؟
البندري و ساره / لا ..
اماني تنهدت وبضحكه / اجل زوجوني اياه .. شكله واحد جنتل مان ..
البندري بقهره / قصدك جلطة مان .. قال جنتل قال ..
روان و سارة واماني ضحكوا على شكل البندري / ههههههههههههههههههه




العنود مبتسمه وهي تشوف الهدية اللي بحضن ساره ..
مشيرة جلست جنبها .. وبضحكه / متعب جايب لها كاميرة كانون و البندري والجوري قامت جنونهم ..
العنود / هههههههههههه .. هو كذا يعصبهم وبعدين يجيب لهم ..
مشيرة ابتسمت / ايه .. " وبجدية " .. تذكرت متعب كلمني يقول راح يغر مكان الطباخ لانه يبي يطبخ معاك ..
نورة وهي جالسه على الارض مع الحريم الاكبار .. وياكلون فواكه .. / قولي له لا يبعدها ..
العنود ابتسمت / اخت مطلق تبي تطبخ معي ..
نورة وهي تلف شيلتها على راسها وكانها شماغ .. وبطريقة مضحكة / الله الله ..
الكل / ههههههههههههههههههههههههههههههههه ..
رنيم داخله / السلام عليكم ..
الكل / وعليكم السلام ..
العنود تطالعها بنظرات استغراب .. رنيم جلست جنب العنود .. وبابتسامه / فيه شي غريب ..
العنود كانت بتتكلم .. بس قاطعتها ام سند / رنيم ..
التفتت رنيم لها / هلا ..
ام سند / سند نايم والا صاحي ..
رنيم بضيق / صاحي .. ويبي اكل .. قلت للخدامه تودي له ..
ام سند وقفت / انا رفعت له اكل .. وما قلت للخدامه عنه .. خلني اوديه له ..
العنود التفتت على رنيم وبحزم / والله عيب ..
رنيم بضيق وسخرية / الله يخليك .. بلا نصايح ..
العنود بقهر / رنيم سند مو مقصر معاك .. ليه انتي تقصرين معاه ..
رنيم بعصبية / يامرون بالمعروف وينسون انفسهم .. ناسية نفسك انتي ..
العنود بعصبية / انا غير عنك .. لا تقارنين نفسك فيني .. ولا تقارنين سند بـ بتال ..
رنيم اشرت بيدها بضيق وصدت وهي تتافف / اوووووووووف ..





العنود بعصبية و قهر و صدت عنها شافت سمر تدخل و على طول توجهة لهيفاء و لطيفة وجلست جنبهم ..
الجوهرة دخلت وبيدها صينية فيها فطاير .. دخلت غرام و خزامى و شجون ورنا من الباب الرئيسي ..
البنات جلسوا جنب سارة و صاروا يطالعون الكاميرا و يسولفون معاها ..
معادا شجون مسكة الجوال وشغاله فيه و غرام طلعت فوق متوجه لجناحهم ..
العنود طالعت خزامى .. التفتت على مشيرة / كان خزامى متغيرة ..
مشيرة باعجب / اوووو كثير .. " وبهمس " .. و وافقت على ماجد ..
العنود ابتسمت وبخبث / اهاااااااا .. وطالعت مشيرة " .. واكيد ماجد فرحان ..
مشيرة ابتسمت / كثير .. اصلا ما كنت متوقعه توافق ..
العنود بهدوء / انا قلت لك .. رفضها وعصبيتها و غرورها كله مراهقه ..
مشيرة بهدوء هامس / مثل سمر ..
العنود بهدوء هامس / سمر غير .. سمر لساتها طفله .. " مشيرة عقدت جواجبها بعدم فهم " ..
العنود تكمل / سمر كانت دلوعه .. الكل مدلعها ولا يخليها تفكر بامر يخصها او تخطط لشي ..
كل شي امها ابوها اخوانها .. هم يسونه لها .. واي شي يصير يخصها ماتعرف تمسكة .. للحين لو تلاحظين ..
" وهي تاشر لجهة سمر بعيونها " .. اول ما رجعت من راكان توجهت لخالتها .. حب راكان لسمر ماهو حب عشق ..
من موقف صار وهو بفترة مراهقه .. بنا عليه احلامه .. " ابتسمت بحنين " .. اذكر نايف الله يرحمه كان يقول ..
راح يجي يوم وتشوف ان اللي انت حاسة .. مجرد احساس كاذب .. وكان راكان يعصب و يهاوش ويطلع من البيت ..
هههههههههههههه .. " تنهدت بحنين " ... الله يرحمهم ..
مشيرة سرحت بفكرها لبعيد .. العنود انتبهت لـ مشيرة طالعتها بصمت لثواني .. وبهمس / كيف سمير معاك ..
مشيرة وهي تطالع الثريا .. ببرود / عادي .. " هزت اكتافه " .. روتين المتزوجين ..
العنود ارخت نفسها على الكنبه / اهم شي يحترمك و مريحك .. " غمضت عيونها " ..
مشيرة التفتت عليها .. و بنبرة مقصودة / والله ما احد جايب الشقاء لك غيرك ..
رنيم كانت تطالعهم بصمت .. ابتسمت على اخر كلمه لمشيرة / .............
العنود فتحت عيونها وطالعت بمشيرة ورنيم بنظرة حادة .. وقفت ومشيت لجهة المطبخ بعصبية ..
رنيم ابتسمت وهي تطالع مشيرة / تنصح و توجعنا و ما تشوف نفسها ..
مشيرة بابتسامة / الجمل ما يشوف عوج رقبته ..
مشيرة ورنيم / هههههههههههههههه ..






ـــــــــــــــــــــــــ





بجناح ابو سند ..



سند جفاه النوم , لبس ثوب اسود و شماغ ابيض و تطمن على فهد و شغل المسجل على اذاعة القران و طلع من غرفته ..
وقف فجاة و باستغراب وهو يسمع صوت بكاء وتأوه .. تقدم من غرفة اخواته وشاف الباب فاتح شوي ..
طل براسه و شاف غرام جالسه على السرير بعبايتها وتبكي .. فتح الباب ودخل الغرفة ..
بخوف وحنان وهو يحضنها ../ غرامي .. ليش تبكي ..
غرام رفعت يدها وحطتها على عضد اخوها و شدت عليه .. سند ابعدها و جلس تحت عند رجولها ..
رفع شعرها .. وابعد الشيله عن رقبتها .. وبخوف وهو يشوف غرام مغمضه عيونها وشادة على اسنانها / غرام ..
غرام بالم / آآآآآآآآآآآآآآآه .. رجـ... رجــلي ... آآآآآآآآآه ..
سند بخوف طالع برجولها .. شافه العبايه مغطية عليها .. رفع العباية واوجعه قلبه .. / من متى تجيك ..
غرام بالم / آآآآآآآآآآآآآآآآآآآآآآآآه .. آآآآآآآآآآآآآآآه ..
سند وقف و نيمها على السرير وبدا يسوي مساج لرجلها الا ان ارتخت ..
شاف غرام ما زالت عاقدة حواجبها وشادة على عيونها .. شاف المسجل الصغير على التسريحة ..
توجه له و اخذه شغله على اذاعة القران وحطه جنب راسها .. بعد ما شاف ارتخاء ملامح وجهها ..
سند بهمس .. وهو يجلس جنبها / كيفك الحين ..
غرام بتعب / احسن ..بس ابي انام ..
سند تنهد بضيق / طيب .. " عدل الفرشه عليها وتاكد من نومها بعد ما شاف انتظام تنفسها وطلع من الغرفة " ..
شاف امه و معاها صنية الاكل تنهد بقهر و بداخله " هالرنيم زودتها " .. وبحنان / تعبتي نفسك يمه ..
ام سند ابتسمت وهي تحط الاكل على الطاولة / لا تعب ولا شي .. وانا ابي اتطمن عليك .. وين رحت ..
سند ابتسم وهو يقبل راسها ويدها و جلس على الكرسي قبال الطاولة / كان عندي شغل .. خلصته وجيت ..
ام سند بعتب / وتروح كذا ما تعلم احد ولا تقول لاحد ..
سند ابتسم / العلم عند بتال .. بس عقلة مع العنود و سهى يبلغكم ..
ام سند تنهدت / والله يوم العنود تاخذ عاقلة ما يلام .. لو هي بالاول كانت هاا ماهي زينه .. بس معاها حق ..
سند عقد حواجبة / شلون ..
ام سند بضيق / حنا اللي اخطينا .. رحمة الله على خالك .. كان يتصل علينا ويسال .. ويوم مرض ما سالنا عنه ..
و شنا عليه .. قالنا سهى عنا .. وتركناهم .. ويوم عرفنا بمرضهم .. ما اهتمينا بهم .. وهم بنيات لحالهم ..
والله يا نورة بنت ابو مطلق .. يا قالت لنا كلام .. و عاتبتنا .. يا اني تمنيت الارض تنشق وتبلعني ..
سند بهدوء / قدر الله وما شاء فعل .. لعله خير يمه ..
ام سند هزت راسها / ونعم بالله ..
سند وهو يشرب من كاس العصير / يمه ..
ام سند / سم يا روح امك ..
سند ابتسم .. / ربي يطول لي بعمرك ويخليك لي .. " وبهدوء " .. غرام بالغرفة .. شكلها تعبانه شوي ..
ام سند بخوف / بسم الله على بنيتي .. " وقفت وكانت بتروح لغرفة غرام " ..
سند مسك يدها / يمه .. تراها نايمه .. لا تروحين لها الحين خله تنام وبعد ساعة شوفيها ..
ام سند بضيق / شد برجلها ..؟
سند هز راسه وبتسال / من متى يجيها ..؟
ام سند تجلس وبقهر ضيق و جع على حال بنتها / يجيها بين فترات .. بس خفيف تقرا عليه ويفك ..
سند تنهد وهو يمسح على وجهها / والحرمة اللي تروحون لها تقرا عليها ايش تقول ..
ام سند تنهدت / تقول الحمد الله خف كثير ومعاد يلتوي العصب وهي تقرا .. تقول ان شاء الله كم جلسه ويروح ..
سند هز راسه و هو يوقف / الحمد الله على كل حال .. رايح اشوف العيال ذبحو والا لا ..
ام سند وهي تجمع السفرة .. / سمعت ان العنود و متعب هم اللي بيطبخون ..
سند هز راسه وهو بيطلع من الجناح .. تنهد والتفت لامه / يمه .. قولي لام فهد تنتبه لولدها ..
ام سند هزت راسها .. وبعد ماطلع سند .. تنهدت / الله يهديكم ويصلح بينكم ..





ــــــــــــــــــــ






بالمطبخ ..



العنود تجهز الاغراض اللي محتاجتهم بالطبخ ..
دخلت سارة وهي مبتسمه وقفت اول ما شافت العنود .. العنود التفتت لها ورفعت لها حاجب ..
ساره بتوتر / ابي ماي ..
العنود مسكت كاس و صبت لها ماي و قدمته لساره .. ساره اخذت الكاسة وشربت الماي ..
العنود وهي تطالعها بابتسامة خفيفة / تعرفين تستعملين الكاميرة والا تبين احد يعلمك ..
ساره بغرور / لا اعرف ..
العنود رفعة حاجب وبسخرية / والله .. طيب لابغيتي مساعدة ترا طلال له بهالخرابيط اساليه ..
ساره شهقت بخجل / هئئئئئئئئئئئئئ لالالالا طلال لالا .. استحي ..
العنود ابتسمت وهي معطية ساره قفاها .. / طيب خلي احد من البنات تعلمك .. اعتقد ان الجوري تعرف ..
ساره ابتسمت / ايه هي قالت لي اعلمك .. وقلت لها بالسر .. وبعد ريهام و ابرار ..
العنود التفتت عليه وابتسمت / طيب تعالي اعطيني بوسه .. من زمان ما بستيني ..
ساره وهي تتقدم وتضحك بخجل ودلع / ههههههه .. لانك مزعلتيني .. بس الحين رضيت ..
العنود تسوي نفسها مو فاهمة / ليه انا ايش سويت .. " وهي تحضن ساره و تستنشق ريحتها " ..
ساره وهي بحضن العنود / اعرف انك انتي اللي قلتي لمتعب يشتري هالكاميرا ..
العنود / هههههههههههه " وهي تبعدها " .. والله مو هينه يا سارونتي ..
ساره بغرور / افاا عليك انا اخت نايف ..
العنود / ههههههههههههههههههههههههههههههههههههههههه والنعم ..






ـــــــــــــــــــــــــــ



بمجلس الرجال ..





سند يشرب قهوة وهو جالس جنب بتال .. / ايه وبعدين ..
بتال بضيق / ابد .. اخذته ولا شفته .. بس امي تقول خدوش صغيرة بوجه .. و نايم .. " تنهد بوجع " .. يا روح ابوة ..
سند طالعه لثواني بصمت .. وبنبرة مقصودة / والظبي ..
بتال طالعه وفهم المقصد .. ابتسم / الظبي ما اقدر اخليها معاي .. اخاف عليها مني .. " وسكت " ..
سند ابتسم وبنبرة مقصودة / علشانها تشبة امها ..
بتال التفت عليه بعصبية / سنيد ..
سند / هههههههههه .. " وبنبرة " .. تدري ان اليوم هي ومتعب بيطبخون الغداء ..
بتال ببرود غريب / ادري ..
سند متفاجاء / لالا .. تطور جيد والله ..
بتال يصب له قهوة في الفنجان / جدي كلمني .. قدام الشيبان .. بعد صلاة الفجر ..
سند باهتمام وهو يتكي على المركى .. وفي فمه تمره / امممممممممم ..
بتال طالع سند / يقولون اول ما نرجع للبيت .. ترجعها ..
سند فتح عيونه للاخير و وقف اكل بتمره / هممممممممممم ..
بتال رفع حواجبه وهز كتوفه ببرود / .....................
سند صد عنه و صار يطالع بشيبان و هم يسولفون ..





ــــــــــــــــــــــ






قبل اذان الظهر بشوي ..




متعب خلص من الذبح .. مع مساعدة من صبري وابو محمد و عناد .. " اكثر من خروف طبعا " ..


متعب ينشف يدينه .. وهو واقف جنب العنود .. / تبين مساعدة ..
العنود بهدوء / لا .. سلامتك ..
متعب بصوت خافت / اتصل صلاح .. يقول الاوراق جاهزة ..
العنود وهي تحط الحم على الماي الحار .. / زين ..
متعب بنبرة مقصودة هادئة / العنود ..
العنود رفعت راسها له باهتمام / ........
متعب بنفس النبرة / عاجبك حالك وحال اخوانك ..
العنود قرصت عيونها و باهتمام / ايش عندك .. لا تلف وتدور ..
متعب رفع راسه و طالع بجهة راكان ونايف و زياد / صايرين انطوائيين .. وسكوت راكان وبرودة مو عاجبني ..
حاس ان وراه شي .. و زياد .. مو طبيعي .. ابد مو طبيعي .. ساكت اربع و عشرين ساعة ..
العنود وقفت والتفت على جهة اخوانها بخوف .. هي شايفه وضعهم ومو عاجبها .. بس ما توقعت لها الدرجة ..
متعب تنهد / بعد العصر بنرجع للخبر .. وبعد كم يوم راح يوصل صلاح .. راح نتقابل ونحط النقط على الحروف ..
العنود التفتت له بتكلمه بس شافته راح بسرعة .. نورة من وراها / اقول يا العنود ..
التفتت لها العنود .. نورة وهي تطالع السماء / الجو مغيم .. شكلها بتمطر .. لتطفي النار ..
العنود بهدوء / نار الحر ما تطفي ..
نورة وهي ترفع اكمامها و باعجاب / و انا اشهد انك حره ..
العنود التفتت على جهة اخوانها و بالها معاهم .. وايش يقصد متعب .. ثواني والتهت بالطبخ ..
وبلجة نورة و جات ام سند و مياسة وام عزام و بداو يساعدونهم والبنات كل وحدة مسكت لها شغله ..






ــــــــــــــــ






بعد وقت ..

في المجلس ..





سند يلتفت لشباب .. وبتساؤل / يا عيال و ين ياسر و صقر وسامر ..
فارس / رجعوا الخبر .. يقولون ما نبي نخلي بدر لحاله ..
سند هز راسه / ....................
عناد / كثر الله خيرهم .. خلهم يونسون اخوي لا يقعد لحاله ..
سيف / ابو فهد .. ترا تصرفات ياسر وسامر و صقر مو عاجبتني .. حاس وراهم شي ..
سند يهز راسه / شايف .. يبي لهم قرصة اذن ..











بالدمام ...
قبال احد مراكز الشرطة ..




...... بعصبية / فضحتوني الله يفضحكم ..
ياسر بانزعاج / هياااا عاد .. خلصنا بدير ..
بدر بعصبية / والله لو مو خلف صاحبي و بينا معروف ما كان عدت الا بسجن والجلد ..
سامر يمسح على بطنه ولا كان صار شي / اقول انا جيعان من البارح وانا ما اكلت شي ..
بدر بغضب / انا نار وهم ثلج ..
صقر بضيق / والله معاك حق .. " تنهد " .. انا ابي اروح البيت .. ما لي نفس شي ..
ياسر و سامر بضجر / يووووووووه .. اووووووف ..
بدر بقهر / انقلعوا اطلعوا السيارة .. " وتوجهوا لسيار بدر طلعوا وتحركوا من قبال المركز " ..






ــــــــــــــــ





لـيـت الـعـنـاد الـلــي غـدابــك يـعـيـدك
تـاخـذ بـيـدي عــن مـجــرات الأحـــزان
وشاعرك عقـب فرقـاك أصـبـح وحـيـدك
ما غير إيطري اسم ( العنود ) على لسان
يــا سـيـدي قلـبـي وفـكــري قـصـيـدك
اكسب بمثلي أجر وافـرح بالاحسـان

" مننقول " ..







نزل الجوال و وقف .. سند التفت عليه / وين رايح ..
بتا ل/ ابي اروح اشوف سلطاني ..
سعود / جيب الظبي معاك ..
بتال طالع فيه وطنشه وطلع من المجلس وتوجه لجلسة الحريم ..




العنود جالسه جنب نوره وقريب من مكان الطبخ ..

نورة بهدوء / شوفي يا العنود .. انا كبر امك الله يرحمها .. واسمعي مني الهرج ..
والله ان هالي انتي فيه مضر لك ولعيالك .. ان كان الحين والا بعدين ..
العنود بضيق / الله يخليك يا نورة لا ....
قاطعتها نوره / اسمعي .. جدتك من قبل سوت سواتك .. ورجاها سند وعيت .. واخر شي رجعت للفارس ..
جدتك ما كانت متعلمه و جاهلة .. انتي تعرفين ايش سووا بها جدك سعد .. عذبها .. الا ذبحها ..
العنود ابتسمت بسخرية / انتي ما تعرفين شي .. الظبي كف و كم كلمه وسوت هالسوايا .. وانا ..
اللي سواه بي بتال .. حتى كلام ما اقدر اقوله .. لا تحكمين بشي انتي ما تعرفين عنه شي ..
نورة بحدة / انا اللي اعرف ان بينكم صغار لا حول لهم ولا قوة الا بربهم سبحانه .. لا تكسرين عيالك يا بنت الظبي ..
العنود التفتت وشافت نورة قامت وتوجهت للجلسة .. واخر كلمة ترن باذنها " لا تكسرين عيالك يا بنت الظبي " ..
وقفت بعصبية اول ما شافت الجوهرة معاها سلطان وتعطيه لبتال .. تقدمت منه بعصبية / وين ..
بتال طالعها ببرود / خير بتمنعيني عن عيالي ..
العنود حست برجفه / خل عيونك عليه .. المرة الاولى الله ستر ..
بتال صد عنها و ببرود / ارسلوا الظبي اول ما تصحى ..
العنود تراجعت لوراء و رجعت مكانها حطت يدها على راسها وهي تضغط عليه .. وتحس بصداع ..






ــــــــــــــــــــ






بعد الغداء ..
في المجلس ..



بتال يلعب الظبي .. وسلطان الكبير مقعد سلطان الصغير بحضنه و معطيه جواله ..
ابو بتال بالم / يا روح جدك .. يا فديت هالخشم ..
سلطان الصغير يضحك .. والخدش على راس خشمه ..
سعود ياخذ الظبي / هذي .. هذي حبيبة عمها .. " وهو يقبلها بقوة خلتها تبكي " ..
ابو سطام بعصبية / اوجعتها .. نزل البنت ..
سعود وهو ينزل الظبي على الفرشة وتوجهة لمتعب .. / هههههههههههههههه ..
بتال كان مبتسم و تغير وجه اول ما شاف الظبي تروح لمتعب وترمي نفسها على صدر متعب ..
متعب يمسح على شعرها و ليعبها وهو حاضنها / والله انك ماتستحي يا سعود .. عندك بنت عمك انقلع لها واوجعها ..
اما بنتي مالك دخل بها .. " التفت لـ الظبي " .. ظبي الحلوة .. اضرب عمك الدوب ..
الظبي ابتسمت و صارت تنادي / ابببببببببببباااااااااااا .. اببببببببببببببببببببببببباااا ..
متعب / هههههه ياروح بابا ..
بتال وقف وتوجه له سحب الظبي من على صدر متعب و توجه للباب يبي يطلع ..
متعب / هههههههههههههههه ما مني فكه يا بتيل .. ههههههههههههههههههههه ..
ابو مطلق ينزل جواله و يوقف /هاا .. يالله .. هي فمان الله يا جماعه وسامحونا ..
ابو عبدالعزيز وابو سطام يوقفون / ماشين ..
ابو مطلق / الله الله .. هذا السواق يقول جهز السيارة ..
" وتوادعوا وطلع ابو مطلق و اخذ زوجته و بنته ورجعوا لبيتهم " ..
تو الرجال يرجعون يجلسون والا تدخل رهف وهي تصارخ ../ وليييد وليييد ..
غيث وقف وراح لها بخوف / رهف .. ايش فيك ..
رهف انفجرت بكي / اهئئئئئئئ وليد طاح هناااااااك .. " وهي تاشر بيدها .. لوراء النخل .." ..
سلطان وقف وتوجه لها وسعود لحقة ورعد وغيث رهف تجري قبالهم بسرعة وهي تنادي / بسرعة تعالوا ..
اول ما وصلوا شافو ريان حاط راس وليد بحضنه ويبكي .. / هو قال بطني يعوني و بعدي طلع ..
" وهو يطالع بجنب وليد " .. وبعدين طاح على الارض .. ماااااااااااااااات .. اهئئئئئئئئئئئئئئئئئئئئئئئئئئ ..
سيف و فارس اللي لحقوهم .. سعود شال وليد وحطه على طرف الدكة ورش على وجه وليد مويه وضربة على وجهه ..
سلطان بحدة / شيله خلنا نوديه المستشفى ..
رعد بهدوء / تلقيه دار بذا العبه وداخ شوي .. بسيطة ..
وليد صحي من الاغماء / انا لعبة مع رهف ودخت علشان لعبنا في هذي .. " وهو ياشر على احد الالعاب " ..
رهف طالعت بالعبه باستغراب " مالعبوا فيها " .. سلطان مسك يد وليد وصار يمشي معاه وهو يعاتبه ..
ريان مسك يد رهف وبهمس / ترا لو قلت لاحد ان وليد ما كان يلعب معاي ياويلك من وليد ..
رهف فتحت عيونها مفجوعه / بس الكذب حرام ..
ريان بحده يخوفها / علمي احد .. وشوفي ايش نسوي فيك ..
رهف كشت وفلتت يد ريان وراحت تجري لـ الفلة ..





ــــــــــــــــــــ







بعد صلاة العصر ..
الحريم مفرشين فراش قبال الفله وجالسين .. متعب يحط اغراض اهله بسيارة وهو واقف قريب من الفله ..
السماء مغيمه .. والهواء بارد منعش ..
ام عبدالعزيز / يا العنود ..
العنود بعد ما اخذت علاجها وريحة بغرفتها .. بدون لا احد يحس بتعبها / لبيه ..
ام عبدالعزيز / من زمان ما سمع قصيد منك .. ما تسمعيني ..
العنو ابتسمت .. و بداية رش المطر كان خفيف وصوت الرعد و البرق يبرق .. بصوتها المميز .. /



الغيم رشرش والبروق أستهلت
داخل فؤادي كن سيله عروقي
ويجري قراحه الغيث منها تملت
تترس فياضه وتكاشف بروقي
برقه يشعشع لو طواريه هلت
الصاحب الغالي وهو معشوقي
ثبت وسيطر بالحشا ثم تعلت
داخل معاليقن بالضماير يبوقي
ياما طواريها علي الدرب تلت
الي ذبحه الشوق روحه تسوقي
وجدي عليها وجد من له تخلت
كل الأقارب والحزن له لحوقي
صدو جميع الناس والعين ملت
من الحزن والناس عنه تعوقي
ولا الذي يشكي همومن تولت
وسط الحشا كنه معلق بطوقي
كن العرب بالضيق شوفه تسلت
تفرح اذا شافت فؤاده محروقي
أترك هروج العذل مالك بشلت
فرقي الولايف عندها مثل سوقي
تبيع وتشري وعمرها ماتملت
تسعد بفرقي بين شوقن وشوقي
عسي الولي يبليه مثل ماتبلت
بلوي التخلي وللحبايب فروقي
" منقول " ..



متعب اللي كان يسمع صوتها بوضوح ما رفع راسة عن ماخرت السيارة ..
ام سطام بهدوء / لا اله الا الله ..
متعب بصوت جهوري / يالله مشينا ..
وقفت عائلة ابو عبدالعزيز كلها ..ام خزامى تمشي بهدوء وبطنها البارز بوضوح قبلها ..
العنود ابتسمت لها وقفت قبلت الخدين .. ام خزامى / انتبهي لصحتك يا بنتي ..
العنود ابتسمت / مشكورة .. وربي يقومك بسلامه و تشوفين جنينك بخير و سلامه ..
ام خزامى بابتسامة هائة / امين يارب .. " وتوجهة لسيارة " ..
بنات الفارس بدا يجمعون الفرش قبل لا يبتل اكثر والمطر بدا ينزل اقوى من قبل ..






ــــــــــــــ



بعد صلاة العشاء ... " بالصيوان – الخيمة " ..




ابو سطام وسط عياله .. / لا اله الا الله .. يا ولد .. يا ريان .. قوم روح قل للحريم يجون عندنا ..
الشباب التفتتوا لبعضهم .. بتال تنهد بضيق وطالع سند .. سند اشر له " ايش فيك " ..
بتال يعدل جلسته ويهمس لسند / اخاف جدك يفتح سالفه رجعة العنود و بدال لا تكح تعمى ..
سند باستغراب / مو انت تبي ترجعها .. وكنت تبي جدي يكون معاك ..
بتال ابتسم بخبث / هذاك قبل .. الحين لا ..
سند تنهد / اقول انا مو فاهم شي .. احس جسمه متخدر و تعبان ومع هالجو البارد النوم احلو ..
لف الشماغ على وجهه " تلطم " .. وارخى جسمه / ................
دقايق حتى تدخل ام سطام وام عزام و وراها الحريم الكبار و بعدهم البنات .. ما عدا العنود و رنيم وابرار ..
طلال اخذ مريم من نوال وخلها بحضنه .. راكان اخذ شيخة ولفها بحضنه ..
دقايق حتى تدخل العنود ومعاها سلطان و برار معاها الظبي و رنيم معاها فهد وهو يبكي ..
سند فتح عيونه وابتسم وقف بتعب وهو ياخذ فهد / هههههههههه .. فهودي يبي حضن بابا ..
" رجع مكانه وانسدح وحط فهد على صدره .. وصار يهدن على ظهره حتى هدي ونام "..
سلطان من نزلته امه على الارض راح يجري لابوه .. والظبي لحقت سلطان تحبي ..
بتال حضن سلطان والظبي وهو يقبلهم ثنيناتهم بشغف .. ثواني حتى سعود ياخذ الظبي ..
العنود وقفت وراحت لراكان اللي ماكان لبس شي دافي .. ثوب ابيض صيفي و شماغ احمر ..
راكان اعطى فروته لنايف .. راكان انتبه لاخته طالعه باستغراب .. وبعدها انتبه بالي في يدها ..
العنود اعطت اخوها الفروة اللي كان لـ ابوه .. راكان قبض عليها بقوة .. والعنود رجعة بهدوء لمكانها ..
المجلس كان صمت .. فجاة .. صوت تشخير قوي / خخخخخخخخخخخخخخخخخخخخخخششششششششششش ..
سلطان اللي كان بحضن ابوه اللي جالس قريب من سند .. انفجع وبكي / واااااااااااااااااااااايييييييييييييييييييييي ..
الكل / هههههههههههههههههههههههههههههههههههههههههههههههههه ههههه ..
سند فتح عيونه وهي حمراء .. بتال وهو يضحك ويسمي على سلطان ويحضنه على صدرة / قوم هههههههههه ..
قوم .. فجعت ولدي بتشخيرك .. " سند طالع بتال بعصبية ومزاج متعكر ورجع غمض عيونه و ابتسم " ..
سلطان التفت على سند و صار يبكي و يبي يروح لامه .. تركه بتال و سلطان من الفجعه راح لامه يحبي ..
العنود ضمت سلطان على صدرها و هي تسمي عليه ..الظبي بس شافت سلطان بحضن امها صارت تصارخ تبي امها ..
سعود تركها و خلها تحبي راجعه لامها .. العنود خلت الاثنين عندها وهي ترتب الغطاء على راسهم ..
بتال ما طالع فيهم ولا رفع نظره و كانها مو موجودة .. ابو سطام / يا عيال ما تسون لنا شي ..
سعود بخبث / ابشر يا بو سطام .. الحين تقوم ام سلطان وتسوي لنا .. " كان يقصد نوال " ..
بتال بعصبية طالع فيه .. بس سعود منزل راسه ويطالع بجواله ..
اماني بشقاوة اخذت كاميرة سارة وصارت تصور .. الكل طالعها باستغراب ..
العنود بهدوء / ابشر باللي تبيه ..
سعود بارتباك / لالا مو انتي .. اقصد ام سلطان حقتي ..
ابو سطام بحزم / ام سلطان حقتك والا غيرها .. مو قايمين .. قم انت سوا حليب و قهوة .. قم ..
" التفت على اماني " .. وانتي ايش اللي معاك ..
اماني تصور جدها / هذي كانون .. " وبنبرة " الناس الذوق لمن نجحوا بعض الناس جابوا لهم هدايا مو مثلنا ..
سيف بحدة / اقعدي و قصري صوتك لعطيك كف ..
اماني جلست بخوف .. ابو سطام بحزم / وانت ايش دخلت .. مانت شايفني .. والا مو معبي عينك ..
سيف بارتباك / محشوم يا جـ.........
ابو سطام / هص هص .. قم قم .. روح مع ولد عمك وسوا للبنات حليب و قهوة ..
سيف رفع حاجب و بصدمة / عجيييييييب .. ما بقى الا نقهويهم بعد وندور عليهم ..
ابو سطام بتاكيد / ايه .. و بقوم تدور عليهم وتقهويهم ..
راكان / من جاب الكاميرا لك يا ساره ..
اماني التفتت لسارة ولمن ما شافتها تكلمت / متعب ..
بتال لا اراديا / وانا اقول ليش غثتني اول ما شفتها ..
الشباب / هههههههههههههههههههههههههههههههههههه ..
بتال ابتسم / اتحدا اذا هو اشتراها ..
اماني / هئئئئئئئئئئئئئئئئ .. اهب يا الجني .. ايش دراك ..
سيف بعصبية / وجع ..
اماني تراجعت للخلف بخوف .. ابو سطام مسك فنجان القهوة و حذفة على سيف ..
ابو طلال وهو يضحك / جاك .. " واول ما ضرب الفنجان براس سيف " .. هههههههههههههههه تستاهل ..
اماني بفرحة / هههههههههههههه .. " وبميانه " .. بالله بتال ايش دراك ..
بتال ابتسم / هههههههههههههههه قلبي ..
سند وهو مغمض عيونه / خف علينا يا ابو قلب حساس ..
عناد نقز بخوف والتفت على سند / حسبي الله على عدوينك قطعت نسل سلطان بن بتال و الحين قطعت نسل عناد بن خالد
سند / هههههههههههههههههههههههه .. " ورفع فهد عن صدرة و وقف و توجه لرنيم .. الي كانت جالسه جنب العنود "..
العنود صدت بوجهها عن سند و رجعت للخلف .. سند بطرف عينه شاف تصرف العنود وابتسم ..
اول ما كان بيبتعد جات عينه على سلطان اخذه ورفعه لفوق وهو يضحك عليه .. / يا خوااااف هههههههههههههههه ..
نايف بابتسامه / كبيرة هذي يا ابو فهد .. وبحق ..
سند ابتسم / ولك اللي تبي .. " وبنبرة مقصودة " يا امر اخو العنود ..
العنود رفعت عينها بسند باستغراب .. و حاسة بمقصد من وراء هالكلمه ..
نايف بابتسامه / بناخي نايف ما يخاف .. بس انت غدرت به ..
سند ما زال باببتسامته .. الجو الحلو والنومه الي اخذها لو هي غفوة بس ريحته .. وهو ما زال واقف بنص الجلسه ..
بخبث / افاا يا اخو العنود انا ماني غدار .. الحين انا طلاب الحق ..
العنود ابتسمت / العين بالعين والسن بالسن ..
سند ابتسم وهو ينزل سلطان ويقبل راسه / وصلني حقي يا بو بتال .. " رفع عينه لبتال الا وجهه احمر من الغضب " ..
سند يلتفت لسعود وفارس و سيف / لا تكثرون الزنجبيل ترا بتال ما يحبه حيل ..
الكل فاهم التنغيزات و يضحكون عليهم ... الا البنات الفهاوة ماكلتهم ..
بتال غصب ضحك / هههههههههههههههههههه ..
العنود صدت عنهم و صارت تسمع لكلام هيفاء وهي مو معاها ابد ..






ـــــــــــــــــــ




يوم جديد ..

من امس .. الكل رجع من المزرعة ..




بمنتصف اليل ..
سمع صوت رنين جواله ..
حاس بثقل على عيونه .. بالقوة تحرك علشان يدور جواله .. انقطع الاتصال وفرح ورجع لـ النوم ..
بس رجع الاتصال .. نفض الفراش بتافف / اوووووووووووووف ايش ذا الازعاج ..
تلفت يدور الجهاز و شافه على التسريحة .. وقف وبطفش راح جهته بدون لا يلبس الشبشب ..
كان لبس بجامة ببلوزة سودة و بنطلون رمادي .. رفع الجوال و تفاجاء من المتصل ..
عقد حواجبة / ايش عندة يتصل ذحين .. عسى خير ..
باهتمام / الو .. " تفاجاء من الصوت الغريب " .. من ؟ ..
بخوف وصدمة / ايه انا .. انت من .. " بلحضه حس ان الارض تهتز من تحته .. جلس على الارض .." ..
وبخوف و غصة / مات ..!!







ــــــــــــــــــــ








قبل صلاة الفجر بدقايق ..



جناح سند ..


رنيم تدور بفهد و تحاول تسكته ..
سند طلع من الحمام " كرمتوا " متوضئ لصلاة .. تنهد بضيق / طيب جربتي تدهنين جسمة بزيت دافي يمكن بردان ..
رنيم بتعب / ايه .. وارتاح شوي وكان بينام " وبقهر " .. بس جوالك رن وصحاه ..
سند بضيق توجه لثوبة لبسه و لبس شماغه .. رايح للمسجد اخذ جواله / اسمعي انا رايح للمسجد اذا ما سكت و نام ..
رحنا للمستشفى .. يمكن حرارة والا الاتهاب ولا حنا عارفين ..
رنيم بتعب / طيب ..
رجع رن جوال سند .. رفعه و باستغراب / الو .. هلا .. " وبصدمة و ضيق " .. لا حول ولا قوة الا بالله ..
انا لله وانا اليه راجعون .. " وهو يمسح على وجهه بضيق " .. انا لله وانا اليه لراجعون ..







ـــــــــــــــــ





انتهى ..




لا اله الا الله محمد رسول الله ..
سبحان الله .. و .. الحمدالله .. و .. الله اكبر ..


توقعاتكم ..

من اللي مات ..؟؟
وايش وراء سكوت راكان ..؟؟


واللي توقع صح ..
راح تكون لها نجمة .. ^_* ..


اعذروني على القصور والاخطاء الاملائية ..

هالبارت اهداء .. للي طلعوا من خلف الكواليس ..
واللي سجلوا على شأني .. ربي يعلي شأنكم وقدركم ..


لا تنسوني من صالح دعائكم ..







اختكم .. مشاعل السعودية ..




بسم الله الرحمن الرحيم ..

السلام عليكم ورحمة الله وبركاته ..

الحمد لله والصلاة والسلام على رسول الله ..

توكلنا على الله .. لا اله الا الله محمد رسول الله ..





البارت 39 ..





يانبضة القلب فزة خاطري
ياجرة الآآآآه باقصى ضامري

تمضي الليالي والزمن فينا يدور
ويبقى الشعور نفس الشعور

ياخوي ياعزوتي ياضحكتي وبكاي
يامن على فزعتي يمينه في ميناي

ياما اخو دنيا عند النوايب يبري جراح
ولى زاد حملك تلقى فيه الخير

الدنيا تبقى بخير ليمال زمانك وانكرك الغير
دام الوفا بين البشر موصول

ياخوي ياعزوتي ياضحكتي وبكاي
يامن على فزعتي يمينه في يمناي

من لي سواك الي على كتاف ارتكي
لي ضامني الوقت وخان فيني الدهر
انت العضيد الي اشد فيه الظهر


" منقول " ..









بمنتصف اليل ..
سمع صوت رنين جواله ..
حاس بثقل على عيونه .. بالقوة تحرك علشان يدور جواله .. انقطع الاتصال وفرح ورجع لـ النوم ..
بس رجع الاتصال .. نفض الفراش بتافف / اوووووووووووووف ايش ذا الازعاج ..
تلفت يدور الجهاز و شافه على التسريحة .. وقف وبطفش راح جهته بدون لا يلبس الشبشب ..
كان لبس بجامة ببلوزة سودة و بنطلون رمادي .. رفع الجوال و تفاجاء من المتصل ..
عقد حواجبة / ايش عندة يتصل ذحين .. عسى خير ..
باهتمام / الو .. " تفاجاء من الصوت الغريب " .. من ؟ ..
بخوف وصدمة / ايه انا .. انت من .. " بلحضه حس ان الارض تهتز من تحته .. جلس على الارض .." ..
وبخوف و غصة / مات ..!!
المتصل وصوت واضح انه يبكي / ما اظن انه يعيش .. الحق عليه يا عناد .. اهئئئئئئئئئ .. بدر يا عناد ..
عناد بغصة / وين .. وين انت ..
المتصل مسح دموعه / انا في السيارة معاه .. الحين نوصل لمستشفى *** ..
عناد حس بان رجوله خذلته .. النفس انقطع عن الدخول لصدره .. ارتخت يده و نزل الجوال جنبه ..
اتكى على يدينه وسحب جسمه و قف .. بصعوبه وهو يشهق يبي يدخل الهواء لصدره ..
حط يده على مفتاح السيارة اللي على التسريحة وكان جنب الجوال .. وراح يجري .. طلع من جناحه يجري ..
فتح الباب الرئيسي و توجه لسيارته .. ولا قفل الباب وراه .. شغل سيارته و حركها بسرعة .. وتوجه للمستشفى ..






ــــــــــــــــــ







قبل صلاة الفجر بدقايق ..



جناح سند ..


رنيم تدور بفهد و تحاول تسكته ..
سند طلع من الحمام " كرمتوا " متوضئ لصلاة .. تنهد بضيق / طيب جربتي تدهنين جسمة بزيت دافي يمكن بردان ..
رنيم بتعب / ايه .. وارتاح شوي وكان بينام " وبقهر " .. بس جوالك رن وصحاه ..
سند بضيق توجه لثوبة لبسه و لبس شماغه .. رايح للمسجد اخذ جواله / اسمعي انا رايح للمسجد اذا ما سكت و نام ..
رحنا للمستشفى .. يمكن حرارة والا الاتهاب ولا حنا عارفين ..
رنيم بتعب / طيب ..
رجع رن جوال سند .. رفعه و باستغراب / الو .. هلا .. " وبصدمة و ضيق " .. لا حول ولا قوة الا بالله ..
انا لله وانا اليه راجعون .. " وهو يمسح على وجهه بضيق " .. انا لله وانا اليه لراجعون ..
" تنهد .. وهو يجلس على الكرسي " .. متى صار .. اههااا .. متى الصلاة عليه .. الظهر ..
وين ..؟ خلاص خلاص .. انا ابلغ جدي .. والكل .. فمان الله ..
رنيم بخوف / من مات ..
سند قفل المكالمة .. وبضيق / هذا سمير المنصور يقولون صار عليه حادث وهو جاي من ينبع .. الله يرحمه ..
رنيم شهقت / زوج مشيرة .. حرااام ..
سند بضيق / استغفر الله .. هذي ساعته .. قولي الله يرحمة ويغفر له ..
رنيم بضيق وهي تطالع ولدها اللي هدي ونام / الله يرحمه .. فهد نام .. " حطته بسريرة و توجهة للحمام .. " كرمتوا " ..
سند اخذ المحفظة و جوالة ومفاتيح سيارته .. و طلع من شقته .. متوجة لمسجد ..







ــــــــــــــــــ





بعد الصلاة ..



سلطان يمشي بجنب ابوة .. خارجين من المسجد .. متوجهين لسيارتهم ..
سند يقبل راس جده و يقبل راس عمة .. / صبحكم الله بالخير ..
ابو سطام و ابو بتال / صبحك الله بالنور ..
ابو سند / صباح الخير .. " وهو يقبل راس عمه .. ويسلم على سلطان " ..
سند يقبل راس ابوة / صبحك الله بنور ..
ابو سند باستغراب / ابو عناد وعياله ما شفتهم بالمسجد .. شفتوهم ..
الشباب بداو يطلعون من المسجد .. ويسلمون على جدهم وعمامهم و يصبحون عليهم بالخير ..
ابو طلال يسال / عسى ما شر ... وين ابو عناد وعياله ..
ابو سطام بخوف / عسى مابهم شي ..
سند يمسك يد جده وبهدء / لا ان شاء الله ما بهم شي .. بس يمكن سبقونا لعيال المنصور ..
ابو بتال باستغراب / وايش عندهم عيال المنصور ..
سند / انا لله وانا اليه لراجعون .. ولدهم سمير وهو جاي من ينبع صار عليه حادث وتوفى ..
الكل / انا لله وانا اليه لراجعون .. لا حول ولا قوة الا بالله ..
ابو بتال و ابو طلال مسكوا بيد ابوهم وركبوه السيارة .. ابو طلال ساق السيارة وسلطان ركب وراء ابوة وتوجهوا للبيت ..
ياسر جاء له اتصل وابتعد شوي عنهم حتى يرد على المتصل ..
ابو سند وهو يمشي / يا سند .. تعال معي خلنا نروح نشوف عمك وعياله .. قلبي مو مريحني ..
سند راح وراء ابوه .. سيف وفارس و رعد و طلال و راكان وزياد وبتال .. اتفقوا يروحون لبيت المنصور ..
ويوقفون معاهم .. بتال وراكان وزياد وسعود تحركوا بسيارة وحدة و توجوا لـ بيت المنصور ..
رعد وطلال وفارس وسيف .. كانوا يسولفون عن الحياة و يهللون و يستغفرون وهم يمشون شوي شوي ..
ياسر من فتح الخط و سمع الخبر جلس على الارض وهو مو عارف ايش يقول .. فارس كان بيتحرك متجة للبيت ..
حس بحركة سامر و صقر الغريبة .. التفت وشافهم جالسين جنب ياسر وكان ياسر تعبان .. بخوف / ياسر ..
الكل انتبه والتفت على فارس و بعدها التفتوا على ياسر .. تقدموا منه .. فارس يجلس على ركبه قبال ياسر ..
رعد واقف ومنحني على ياسر / ياسر تكلم .. من الي اتصل عليك .. ايش فيك ..
ياسر وبدا دموعه تنزل / هذا .. هذا واحد .. من اصدقاي يشتغلون بمستشفى *** .. " زاد بكاه " .. يقول بدر ..
صقر فز واقف وكانه مقروص / عناد .. وعمي خالد .. ما حضروا الصلاة .. معناته العلم صح ..
رعد بعصبية / اي علم .. تتكلم انت ويه عدل والا ..
سامر و قف بارتباك / هذا .. " وهو ياشر على ياسر " .. يقول بدر انصاب وهو بالمستشفى يمكن ما.... " وقطع كلامه "
رعد انخطف لونه .. رفع جواله واتصل على عناد بس مافي رد .. اتصل على جوال بدر .. ورد " خلف " ..
رعد بفرحة / بدر .. " واختفت فرحته اول ماسمع الصوت الغريب وبعد صمت وهو يسمع المتكلم من الطرف الثاني " ..
باهتمام / طيب انتم باي مستشفى .. خلاص .. طيب .. دقايق ونكون عندك .. " انهاء المكالمة والتفت على الشباب " ..
رعد بحزم / خلنا نروح للمستشفى *** بسرعة .. " التفت على طلال " بلغ الشباب انت ..





ــــــــــــ


بيت ابو سطام ..



بالمطبخ ..


سارة واقفه و مايله على دولاب المطبخ .. و بيدها سندويتشا ..
العنود عاقده حواجبها وهي ترتب الفطور وتسمع كلام سارة / ايه وبعدين ..
ساره رفعت كتوفها / ولا شي .. " عدلت وقفتها " .. بس غرام من هذاك اليوم وهي كل ما شافت شجون تصد عنها ..
" تاففت " .. اووووف .. نفسي اعرف سبب هوشتهم .. رنا تقول انها ما انتبهت هي وخزامى ..
الا وغرام تعطي شجون كف .. وقامت شجون رجعته لها .. مع كلام تقول ما فهمت مغزاة ..
العنود / .........................
سارة طالعت فيها وماكان واضح وجه العنود كله كانت مايلة على الطاولة وترتب وخصل من شعرها نازلة على وجهها..
ساره تقرب وهي تقرص عيونه / ليه حاسة انك عارفة شي ..
العنود وقفت شغله يدها والتفتت على سارة و رفعت حواجبها وبهدوء / واذا اعرف تبيني اقول لك ..
ساره تراجعت وهي مبوزة / مو انا اقول لك كل شي .. انتي ليه ما تقولين لي ..
العنود وهي تعدل وقفتها وتتوجة للمغسلة .. تنهدت / اشتقت لزهرة تصدقين ..
ساره هزت راسها / اي والله صادقة .. ليتها ترجع لنا ..
العنود بهدوء / الله يوفقها .. والله انها فرحتني يوم قالت تبي تجلس بالمزرعة تونس ام محمد ..
ام محمد مرة مسيكينه لحالها هي وزوجها وكبار بالسن .. وصبري وزهرة كان واضح انهم مو مرتاحين هينا ..
سارة تنهدت / امممم .. " التفتت على الباب .. وابتسمت .. لمن شافت رنا داخله " .. صباح الخير يا عروسه ..
رنا حمر وجهها / سارة .. " التفتت على العنود " .. اسفه تاخرت عليك ..
العنود ابتسمت لها / لا عادي .. " وبتساؤل " .. ليه وجهك مرهق ..
رنا بضيق / ريهام البارح كله تبكي .. قطعت قلبي .. وماعرفت ايش اقول لها .. بس بقيت تحت فرشتي نايمه ..
علشان ماتحس فيني اني صاحيه .. وتخجل .. " وبغصة " .. ايش اسوي ..
العنود تنهدت وهي تقفر بشي / ربك يحلها .. ويرزقها .. يمكن لها خيرة .. وراح يرزقها باللي احسن من عناد ..
سارة وهي تبلع لقمتها بسرعة وكانها افتكر شي مهم / الا ريهام تحب عناد .. علشان كذا زعلت ..
رنا احمر وجها خجل و صدمة ../ ................
العنود بغضب / ساااااااااااااااارة ..
سارة نقزت بفجعه وانكب العصير من الكاسة اللي كانت بيدها / .........................
العنود بغضب / يالله قدامي البسي وروحي مدرستك ..
ساره وهيفاتحة عيونها للاخير / وي بسسم الله عليه .. هذا اول يوم من الترم الثاني وبفجعه .. الله يكفينا شر اخرته ..
العنود بغضب وهي تضرب يدها بالطاوله / والله لو ما انقلعتي من وجهي .. لتشوفين شي مايعجبك ..
سارة برعب تركت الكاسة على الطاولة وباقي الساندويتش وطلعت من المطبخ بسرعة ..
رنا بارتباك صارت تلتفت حولين نفسها و هي تفرك بيدينها .. / اااا .. امم .. ااا .. انااا ..
" طلعت من المطبخ وهي تبعد شعرها عن وجهها بخجل وارتباك .. العنود تنهدت بغضب و بدات تستغفر حتى تهدى " ..







ـــــــــــــــــ





بيت ابو عناد ..



بالمجلس ..



ابو سند جالس بجنب اخوه وحاط يدة على فخذ اخوة / سلامات عليك .. ليكون اكلك البارح اكل مالح والا ..
ابو عناد تنهد بتعب / لا والله .. بس الظاهر زعلت شوي .. وارتفع الضغط ..
ابو سند بتساؤل / وايش اللي زعلك ..
ابو عناد تنهد بضيق وسكت لثواني .. / تحليل عناد و ريهام .. زعلت لانه ما تطابقوا .. " توافقوا " ..
ابو سند ببساطة / الحمد الله .. لعله خير وانا اخوك .. وربي يرزق ريهام بزوج صالح .. ويرزق عناد بزوجة صالحة ..
سند حس بجواله يهتز سحبه من جيبه .. وقف وابتعد عن عمه و ابوه .. وفتح الخط وبهمس صار يتكلم ..
ظن ابو سند وابو عناد انها رنيم .. سند بهمس / الو .. " صد عن ابوة وعمه وبهمس خايف " .. كيف ؟!!
ابو سند / وعناد وبدر وينهم ..
ابوعناد باستغراب / بدر خابر انه عنده استلام " الزام " .. اليلة ويسلم 5 الفجر ..
" رفع عينه على الساعة المعلقه بالجدار " .. والحين 6 ولا جاء .. عسى خير .. وعناد والله ما ادري عنه ..
سند رجع الجوال لجيبة تنهد و بجمود التف على عمه وابوة ورجع مكانه جنب ابوه .. وبهدوء / الا ياعم ..
ابو عناد / سم ..
سند / سم الله عدوك .. ايش رايك اخذك للمستشفى و تشوف ضغطك .. ترا وجهك ماهو بعاجبني ..
ابو سند يوقف / اي والله وانا ابوك .. قم يا اخوي .. ورح المستشفى ترا الضغط مثل السكر اقشر ..
ابو عناد بتهون / لا ان شاء الله مابه اخلاف .. وان جاء عناد يوديني .. ما ابي اتعبك يا ولدي ..
سند بهدوء / هذا انت تقول ولدي .. يعني انا مكان عناد .. لو لقدر الله وصار شي بعناد والا بدر حنا مانا عيالك ..
ابو عناد بخوف / بسم الله عليهم .. " وبضيق " .. يا ولدي لا تعيدها .. يكفي امهم .. البارح مغير تهوجس ..
ابو سند حس ان فيه شي من تغير وجه سند في المكالمة و طلبه والحين شك اكثر ../ اقول يا اخوي ..
خلنا نروح سوا للمستشفى انت تشوف ضغطك وانا اشوف سكري ومن هناك نروح لبيت المنصور ..
سند رفع راسه لابوة وشافه عاقد حواجبه .. وباهتمام .. / يبه تونس شي ..
ابو سند بغموض / مغير غرت من اخوي .." وابتسم " .. قم الله يهديك لا تخلينا نبطي .. " نتاخر " ..
ابو عناد وقف / لا اله الا الله .. طيب خلينا اغير ثيابي واجيب شماغي واجيكم ..
ابو سند يهز راسة / وحنا ننتظرك بالسيارة .. " التفت على سند وهو يمشي طالع من المجلس " ..
ابو سند بحزم / ايش عندك ..
سند بتهرب بعد ماطلع من باب المجلس / اجيب السيارة واجيك واعلمك .. " وبسرعة تحرك وهو يجري لسيارته " ..
ابو سند يهز راسه ما اعجبه الوضع .. بعد دقايق .. ابو عناد وابو سند و سند طلعوا من المجمع متوجهين للمستشفى ..







ـــــــــــــــــــــ






بالمستشفى ..




جالس على الارض جنب باب غرفة العمليات .. رجله اليسار مادها على الارض .. ورجله اليمنى طاويها ..
وساند راسه على الجدار .. يدينه على الرخام .. الدم بيدينه وعلى ملابسه .. مايدري كيف وصل .. و كم مر من الوقت ..
غمض عيونه وتذكر صورة بدر .. اول ماوصل كان توه خلف موصلة لطواري و بدر رفض يدخل غرفة العمليات ..
لحد مايوصل عناد .. لمن وصل عناد دخل مثل المجنون لطوارئ .. ابعد الممرضا والدكتور عن بدر ..
وهو يصارخ عليه مثل المجنون و صار يبكي .. / بدر يا اخوي ..
بدر وهو حاط يده على رقبته مكان الطعنه .. تكلم بحشرجة / سـا.. ـمــمـآآآحححــنني .. ابــ..ـبوي اامـي .. ااابـ..
" بعدها بدا يرتخي بدر وعيونه بدات تقفل حتى فقد الوعي " .. " وقتها عناد جن وهو يشوف الدم ..
اللي ينزل من رقبة اخوه .. ضمه على صدر وهو يصارخ باسمه " .. ابعدوا الدكاترة عناد بالقوة و بدا يشفون شغلهم ..
فتح عيونه اللي كانها جمر ودموعه اربع اربع .. لمن سمع صوت احد ينادي باسمه .. شاف طلال ..
عناد انفجر بكي وصار يشهق .. طلال بخوف توجه له وجلس على ركبه قباله .. هز رجل عناد .. / وين بدر ..
" بعصبية " .. تكلم .. انطق .. " عناد لملم رجوله وحط راسه بينهم وصار يبكي اكثر و يشهق " ..
وصل رعد وسيف وفارس و ياسر وسامر و صقر .. طلعت ممرضة وبلهجة مكسرة / يبقى تم .. " يبغى دم " ..
عناد من سمع صوت الباب وهو يحاول يوقف لكن رجوله خانته .. طلال ساعدة بالوقوف ..
عناد يرفع كم بلوزته و يمسح دموعه / انا .. احمم .. انا خذوا مني دم ..
الممرضة / نو .. نو .. امممم .. تاني .. " وهي تاشر بيدها واحد ثاني غيرك " ..
طلال انتبه للصقة اللي بيد عناد .. / لا انت سحبوا منك دم والحين دايخ ..
راح مع الممرضة كل الشباب معادا طلال مسك عناد وجلسة على كرسي .. دقايق ووصل بتال وراكان وسعود
و زياد ونايف .. بقسم الطوارئ .. بعد ما فحص ابو عناد وابو سند .. ابو سند وهو خارج من الغرفة ..
سند بضيق / يبه ..
ابو سند بخوف / من ؟
سند تنهد / اذكر الله يبه .. مافيه الا الخير ان شاء الله .. وبسيطة ..
ابو سند يجلس على الكرسي .. وبخوف / لا اله الا الله .. من فيهم .. بدر و الا عناد ..
سند بضيق / بدر ..
ابو سند بخوف وضيق و غصة / ايش جاه ..
سند بضيق / والله ما ادري .. بس هو بالعمليات هينا .. الحين ابي اقول لعمي خالد ..
ابو سند هز راسه .. دخل سند على غرفة عمه .. اللي ما زال الدكتور يكشف عليه .. وخبرة سند عن الوضع ..
سند جلس جنب عمه على السرير .. وابو عناد فاتح عيونه ومركز مع سند وكانه حاس بشي ..
سند بهدوء / عمي ..
ابو عناد بتعب / ابوك فيه شي ..
سند بضيق / عمي بدر صار عليه حادث بسيط ان شاء الله .. وهو هينا منوم ..
ابو عناد بخوف / امانه يا سند .. هو بخير .. حي ارجية ..
سند يمسك يدي عمه / والله انه حي .. بس يسون له عمليه .. بسيطة ان شاء الله ..
ابو عناد ينزل من السرير وهو يقفل ازارير ثوبة / ودني له .. " وقف و ساعدة سند و طلع من الغرفة ..
وهو يعدل لفة شماغه .. شاف ابو سند جالس على كرسي الانتظار و توجهوا جميع للعمليات .." ..
اول ما وصلوا .. ابو عناد تحشرح صوته وبغصة / عـ...ــنـ..ـاد ..
عناد كان حاط راسه بين يدينه ومغمض عيونه .. خلف جلس جنبة بعد ما خلص من التحقيق مع الشرطة ..
واخذوا منه تفاصيل الحادث .. عناد فز واقف اول ما سمع صوت ابوه .. شافه واقف ومتلطم بشماغه والدمعه بعينه ..
توجه له وضمه .. عناد يبكي / مطعون يبه .. مطعون برقبته .. ويلي على حال اخوي يبه ويلي على حال عضيدي ..
سند حاول يبعد عناد عن ابوه وهو مفجوع .. بلوزة عناد كلها دم .. وخلف بدلته العسكرية كلها دم ..
ابو عناد ضم عناد بقوة وهو يهتز من البكي .. / يناجيه الله .. يناجيه الله .. يا الله .. يا الله .. يا رب .. يارب ..
ابو سند بحزم / ابعد يا عناد عن ابوك .. لا اله الا الله .. اذكروا الله .. ما يصير اللي تسوونه ..
ابو عناد يبتعد عن عناد .. / لا اله الا الله .. " وهو يمسح دموعه ويتوجه للكرسي "..
وقف خلف و توجة لـ ابو عناد ويقبل راسه وراس ابو سند .. / ربي يسلمه يـ عم ..
ابو عناد واللي يعرف خلف من قبل ../ انت كنت معه .. وشلون صار الحادث ..
جلس ابو عناد وعناد وابو سند على الكراسي .. خلف واقف قبالهم .. وبداء يحكي القصة .. / هذا وحنا عند اشارة ** ..
وقفنا .. وبدر منزِل زجاج السيارة " نافذة السيارة " .. شوي .. حتى يتجدد الهواء .. وكنت اسولف معه واضحك ..
وما شفنا الا اليد السودا الي داخله مع فتحة الزجاج وبيدة شي .. بدر رجع علية شوي لكنها وصلته .. رفع الزجاج ..
وضغط بقوة عليه .. لحد ما بعد الادمي يده وشرد .. وماشفت الا الدم منتشر .. وبدر يحط يده على رقبته ..
بدا هو يضغط البنزين وانا الف الدريكسون الين وصلنا المستشفى .. وعلى طول نقلوا للعمليات ..
ابو عناد بغصة / الطعنه كبيرة ..
خلف بصدق / والله ياعمي ما ادري .. وما شفت الا الدم .. الي كانه نافورة ..
ابو عناد بقهر وغبينه / ذبح ولدي .. آآآآآآه .. تعرفه من هو .. شفت وجهه ..
خلف بذكاء .. وهو يشوف عيون عيال الفارس كلها متصوبة عليه وواضح عليهم الغضب / لا ما شفت وجهه ..
والشرطة اخذت السيارة تبي تاخذ البصمات .. و تصور الحادث ..
ابو سند بقهر / جعلها ما تجي .. اهم سلامة الولد ..
فز عناد اول ماشاف الدكتور خارج .. وبخوف / ها دكتور .. " الكل تجمع حولين الدكتور " ..
الدكتور بجدية / الحمدالله على سلامته .. الطعنة مو مرة كبيرة .. والحمد الله ان الاحبال الصوتية ماتاذت ..
عناد ماسمع الا الصراخ الي باسمه وبعدها غاب عن العالم .. " فقد الوعي " ..






ــــــــــــــ


بيت ابو سطام ..


بالصالة ..



ام سطام تمسح دموعه بطرف شيلتها .. ابو سطام بضيق / لا حول ولا قوة الا بالله .. الله يرحمه ويغفر له ..
بهـ الحظة دخلت العنود وسمت اخر كلام جدها .. انتبهت ان جدتها تبكي .. وبستفسر / السلام عليكم ..
" وهي تطالع جدتها " .. عسى ماشر .. " والتفتت على جدها وعمامها طالبه الجواب " ..
ابو بتال وهو يطالع بالعنود وهي تنزل صينية الفطور .. بضيق / سمير المنصور .. توفى ..
العنود بصدمة / سمير ابو منصور ..!!
ابو سطام بضيق / ايه هو .. الله يرحمه ..
العنود حطت يدها على فمها بخوف و حزن .. وقفت فجاة و طلعت من الصالة متجهه لجناحها ..
شافت سارة و روان و اماني و ريان و وليد عند الباب الرئيسي طالعين لسواق .. متجهين لمدارسهم ..
دخلت جناحها و اخذت جوالها اتصلت على متعب و لقيته مقفل و اتصلت على صلاح ونفس الشي ..
جلست على طرف السرير وهي خايفه ومتوترة لزم تكون جنب مشيرة الحين .. فزت اول ما رن جوالها ..
العنود بسرعة / السلام عليكم .. كيفك متعب .. ايش الاخبار ..
متعب تنهد بضيق وغصه .. وكان واضح الصدمة بصوته / وعليكم السلام .. الحال ما يسر .. المهم .. وينك الحين ..
العنود تنهدت / لا حول ولا قوة الا بالله .. انا في البيت .. الحين اجيكم .. بلغتوا مشيرة ..
متعب بضيق / لا .. " وبامر " .. الحين جايك تجهزي .. دقايق واكون قبال البيت ..
العنود هزت راسها / طيب .. " وقفلت الخط .. غيرت ملابسها ولبسة عبايتها واخذت جوالها وطلعت "..
شافت مياسة متوجهة لصالة .. وبسرعة / عمتي ..
مياسة التفتت لها وباستغراب / هلا .. وين بتروحين ..
العنود تنهدت / ابي اروح لبيت جدي منصور .. " وبضيق " .. سمير زوج مشيرة توفى ..
مياسة شهقت وهي تحط يدها على فمها / لا حول ولا قوة الا بالله .. انا لله وانا اليه راجعون ..
العنود اول مارن جوالها ينبها لوصول متعب .. لبست برقعها .. وبسرعة / انتبهي لعيالي .. مع السلامة ..
مياسة وهي تطالعها خارجة من الباب / مع السلامة .. " وتوجهة لصالة " ..
ابو سطام بفزع / لا حول ولا قوة الا بالله .. اعوذ بالله من الشيطان ..
مياسة باستغراب تطالعهم / ........................
ابو بتال وقف وبضيق / خلنا نروح نشوفهم .. " التفت لامه اللي تبكي و ابو طلال حاضنها ويهديها " ..
ابو بتال بضيق / والله سند قال انه بخير .. بس حدث بسيط .. ويمكن نطلعه اليوم ..
ابو طلال يقبل راسها وبضيق / يا ميمتي هذا بدال لا تدعين له .. الله يهديك بس ..
مياسة تقبل راس ابوها و امها و تجلس جنبها وبضيق / يمه اذكر الله .. وهذا العنود راحت لهم .. و شوي حنا نروح لـ..
الكل طالع مياسه باستغراب .. ابو بتال قاطعها / راحت لمن ..
مياسة / لبيت المنصور .. توها طلعت مع متعب ..
ابو سطام يوقف وبتعب / خذوني لبدر خلني اشوفهم ..
مياسة بخوف / ايش فيه بدر ..
ابو طلال / حادث بسيط ان شاء الله ..
مياسة شهقت بقوة / ياربي سترك ..
رن تلفون البت حتى يرفعه ابو بتال و بهدوء / الو .. " عقد حواجبة " .. من انتي .. ابرار من ..
مياسة بخوف توقف / ابرار بنت الهنوف ..
ابو بتال بخوف / ايش فيك تبكين .. امك .. ايش .. طيب طيب .. جايك .. " وقفل الخط " ..
ابو سطام بضيق / ايش فيها الهنوف ..
ابو بتال بضيق / والله ما ادري .. ابرار تبكي و مافهمت شي منها غير امي تبكي مدري ولد ..
مياسة بخوف / يا ويلي يا اختي .. هي حامل ليكون جاها شي والا عرفت عن بدر ..
ابو طلال يوقف / انا اروح اشوفها .. وانتم روحوا المستشفى ..






ـــــــــــــــــــ





بيت ابو عناد ..



ابرار تبكي / يمه .. يمه ايش فيك ..
الهنوف تتوجع وهي نايمه على الكنبة اللي بجناحها / ما.. ما .. فـ...ــيــ..ــنـي .. شي .. آآآآآآآآآآه ..
ابرار مو عارفه ايش فيها امها .. مسحت دموعها .. انتبهت لشي و فتحت فمها باستغراب .. طالعت امها / ....
الهنوف بالم / ابرار .. ااام .. اتصلي على خالتك .. العنود ..
ابرار هزت راسها و وقفت اتصلت على خالتها وبلغتها .. اول ما قفلت المكالمه سمعت صوت خالها عبدالعزيز ..
ابو طلال ينادي بصوت عالي / يا بنت .. يا الهنوف ..
مياسة دخلت بسرعه و كانت راح تصدم بابرار الي كانت طالعه من الغرفة .. مرت من عندها وهي تسالها / وين امك ..
الهنوف بالم / يا مياسه ..
مياسه دخلت وبخوف / بسم الله عليك .. ايش جاك .. " وهي تجلس جنب اختها " ..
الهنوف بالم / ما ادري وانا اختك .. مغير الم جاني بخاصرتي ذبحني ..
مياسة وقفت وتوجهة لدولاب واخذت عباية الهنوف .. / قوم خلنا نروح المستشفى .. عبدالعزيز برا ..
الهنوف بخجل / ايش له مستشفى .. ما له داعي .. ابرار الله يهديها بس شافتني اتوجع ما تدري عن شي خافت و....
دخلت العنود ام سند وبجمود / قومي خلنا نروح المستشفى ..
الهنوف باستغراب / انتم ايش فيها وجيهكم ..
مياسة والعنود طالعوا في بعض .. وبعدها طالعوا بالهنوف .. العنود / ايش فيها .. ما بها شي .. قوي بس ..
مياسة والعنود لبسوا الهنوف عباتها بالقوة و توجهوا مع عبدالعزيز للمستشفى ..






ــــــــــــــــ





بالمستشفى ..



عناد جالس على الكرسي .. وبتافف / خلاص ما فيني شي .. بس علشان الدم اللي سحبوه مني دخت ..
سند بجمود / طيب .. " دخل فارس ومعاه عصاير وسندويتشات .. سند اعطى عمه خالد وابوه و عناد " ..
عناد بضيق / ما لي نفس ..
سند بجمود / مو لازم .. " وبحزم " .. كل وانت ساكت ..
عناد رفع راسه وشاف نظرات سند الحادة تاشر له على ابوة .. عناد وهو ساكت مد يده على السندويتش و اكل منها وبدا يشرب عصير ..
ابو عناد الهم واضح على وجهه والضيق .. دخل ابو سطام و ابو بتال و سلموا وسألو عن حال بدر و كيف صار الحادث ..
دخل سعود وسلم على الموجودين .. وجلس على احد الكراسي و بهدوء / طلعوا بدر من غرفة العمليات ..
عناد فز واقف .. حتى يرجعه سند لوضع الجلوس على السرير .. وبهدوء وهو يرفع يده يطالع الساعة / ايشلون ..
بتال الي يطالع الساعة / توة اكتملت ساعة من انتهت العمليه ..
سند بيطلع من الغرفة / انا اروح اشوف الدكتور ..
عناد وقف / انا ابي اروح اشوف ..
سند بحزم / غير ملابسك اول .. تحمم .. و كُلك شي يرجع شوي من دمك ..
ابو عناد يمسك يد ولده وبتعب / لا تزيد همي هم يا عناد ..
عناد بضعف يجلس على السرير .. تنهد بضيق ومد يده للاكل وبدا ياكل ويشرب من العصير ..






ــــــــــــــــــــ






بيت ابو عبدالعزيز ..






دخلت العنود و متعب .. و وقفوا بالصالة ..
متعب وهو عاقد حواجبه بضيق / طارق بغرفة امه .. يقول امه لها صياح .. " تنهد بضيق " ..
العنود تنهدت بهم / الله يعينهم ويصبرهم ..
متعب غمض عيونه بحزن / ام سمير ما ادري كيف حالها .. هذا ولدها بكرها ..
العنود بحزم / من راح لها ..
متعب / راح لها عبدالمحسن .. تعالي خلنا نطلع لمشيرة .. نشوفها ..
العنود هزت راسها .. طلع متعب الدرج قدامها وطلعت بعده .. اول ما وصلوا لغرفة مشيرة ..
متعب وقف وبحزن .. همس / انتي ادخلي لها اول .. و ......
قطعهم فتحت الباب .. مشيرة ماكانت منتبه لهم .. كانت تطالع بجوالها بضيق وتافف ..
رفعت راسها باستغراب .. وارتباك / العنود .. هلا .. " سلمت عليها وباستغراب " .. ايش عندك هينا ..
العنود طالعت متعب ومسكت يد مشيرة وبحنان / خلينا ندخل الغرفة اول ..
مشيرة بخوف هزت راسها / طيب ..
دخلت العنود ومشيرة التفتت على متعب وهزت راسها وبهمس / ايش فيها ؟ ..
متعب بحزن صد / غيري ملابسك اول ..
مشيرة طالعت بملابسه باستغراب .. كانت لبسه بيجامة وردية وبيضاء .. قطنية بأكمام طويلة ساتره عادية ..
متعب صد بضيق وكانه رايح لجناحه .. مشيرة دخلت الغرفة وقفلت الباب ..
مشيرة باهتمام و استغراب وهي تشوف العنود فاتحه دولاب ملابسها وتطلع لبس / صار شي بينك وبين اهلك ..
العلنود طلعت لمشيرة بنطلون اسود عريض وبلوزة سودا .. وبجمود / غيري ملابسك اول ..
مشيرة طالعت بالبس باستغراب / ايش فيكم على لبسي .. " وبضيق " عنود والله مو فايقة لك .. يكفي سمير و منصور ..
منصور الصغير رجع لصراخ / اااااااااااببببببباااااااااا .. بابا .. ااااااااااااااااااااا ..
مشيرة تنهدت و كانت رايحة لمنصور .. العنود مسكتها وبحزم / البسي انتي وانا اشوف منصور ..
مشيرة بضيق / عنود .. ومن زين البس اللي مطلعته .. كله اسود .. كان بعزاء ........ " حتى تسكت فجاة "..
العنود بخوف التفتت لها .. مشيرة بهت لون وجهها و صارت تتنفس بسرعة وهي مجمعه يدينها على صدرها ..
العنود قربت منها و بحنان / مشيرة ...
مشيرة قاطعتها بخوف / من ..؟ .. طارق توني شفته .. وماجد بعد .. والحين متعب .. " هزت راسها " ..
وبنفي وعدم تصديق / اعوذ بالله من الشيطان الرجيم .. اعوذ بالله ..
العنود بحنان ممزوج بحزن / مشيرة .... " قطعها طرقات الباب " .. " العنود رفعت صوتها " .. لحظة ..
التفتت لمشيرة وبحزم / يالله البسي بسرعة ..
مشيرة توها بتتكلم حتى تسحبها العنود وتجبرها تغير ملابسها ..
مشيرة بعد ما غيرت ملابسها .. بضيق / وربي شككتوني بلبسي ..
العنود التفتت على مشيرة وشافت ان مشيرة تتهرب بنظراتها وكانها شاكة بس ما تبي هالشي يكون صحيح ..
العنود عدلت غطاها .. وكانت بتروح تفتح الباب .. لكن وقفها صوت مشيرة .. بغصة / سمير ..
العنود التفت عليها .. حتى تشوف مشيرة تطالعها بعيون دامعه و تهز راسه " لا تقولينها " ..
العنود صدت عنها حتى تفتح الباب " متعب و طارق كانوا وراء الباب " ..
منصور الصغير كان يبكي وينادي " بابا " .. طارق ما قدر يحط عينه بعين اخته ..
دخل متعب ومشيرة انفجرت بكي و صارت تشهق و تصارخ / لا تقول لا تقوووووووووول ..
متعب ضمها على صدره و بغصة / عظم الله اجرك وانا عمك .. سمير يطلبك لحل .. سامحيه ..
مشيرة ما ينسمع منها الا صوت شهقاتها وانينه .. امتزج صوتها بصوت منصور ولدها ..



ياونتي منها ظلوعي حطاما
على عشيرٍ بالهـوى مـات مغبـون
شالوه من دار الحيا للعداما
ومن الحصى وتـراب قامـوا يكبـّــون
من عقب مالفوه بقماش خاما
قاموا على بيض النصايب ينصّون
وبالله ياللي تدفنونه علـى الهـون
" منقول " ..



ـــــــــــــــ

الساعة 11 باليل ..


بيت ابو سطام ..


العنود تدخل البيت بتعب .. تنهدت بضيق .. / السلام عليكم ..
ام سطام و ام صقر وابو سطام الي توه دخل قبل العنود بنص ساعة / وعليكم السلام ..
العنود بعد ما سلمت على جدها وجدتها وجلست جنب عمتها وهي تمسح وجهها .. دخل راكان بتعب وسلم وجلس ..
ام سطام / بشريني كيف سوت ام منصور ..
العنود بتعب / الحمدالله على كل حال .. مغير عطيتها منوم .. حتى تنام وترتاح ..
الكل / الله يصبر قلبها ..
العنود / امين .. والله بغيت انام عندها .. بس عيالي .. بكرة وخير ..
ابو سطام بحزم / ايش اللي تباتين .. مالك مبات بغير بيتك ..
العنود باستغراب / يبه .. وهذاك بيتي بعد .. ما بيت غريب ..
راكان ببرود / لا غريب .. والحين الكل موجود هناك .. وطارق وماجد داخلين طالعين على اختهم وعبدالمحسن بعد ..
العنود بضيق هزت راسها / في ذي صدقت .. الله يخليهم لها ..
العنود وقفت / عن اذنكم ابي اروح اشوف عيالي ..
مياسة بهدوء / عيالك اخذهم ابوهم ..
العنود باهتمام / وين اخذهم ..
مياسة / لبيته ..
العنود طالعت راكان / اتصل عليه خله يرجعهم ..
راكان ببرود / لا .. " وقف " .. راح ينامون عنده الليلة .. وبلغني بهذا الشي ..
العنود بتعب / راكاااااان .. ما لي خلق للكلام .. " وبعصبية " .. ابي عيالي ..
ابو سطام بحزم / عيالك عند ابوهم .. " وقف بتعب " .. ولا ترجينا .. تصبحون على خير ..
الكل / وانت من اهله ..
راكان توجه لجناحة .. العنود التفتت لعمتها وجدتها / ايش فيهم ..
ام سطام بتعب / ما بهم شي .. بس تعبانبن من صبح وهم بالمستشفى و العزاء تعبوا ..
العنود باستغراب / مستشفى .. " جلست وباهتمام " عسى ما شر .. جدي فيه شي ..
مياسة بضيق / لا .. بس بدر انطعن .. والهنوف تعبت ويوم وديناها المستشفى وقلنا لها عن بدر زاد تعبها و اسلبت ..
العنود بضيق / لا حول ولا قوة الا بالله .. وكيف هم الحين ..
مياسة بغصة / ثنينهم بالعناية المركزة .. عسى ربي يلطف بحالهم .. و العنود اخذت ابرار وشجون عندها ..
العنود تنهدت بضيق وقت / لا حول و لا قوة الا بالله .. يا لله تصبحون على خير ..
ام سطام توقف / وانتي من اهله .. حتى انا ابي انام ..
مياسة توقف / وانا ايش يقعدني حتى انا ابي اسري ..






ــــــــــــــــــ






بعد اسبوع ..






دخل البيت و هو تعبان .. سمع صوت صراخ عياله بالصالة ..
بتال ابتسم / يا حلو هالصوت .. " توجه لهم وهو يرمي غترته على الكنبة .. جلس بينهم .. والعابهم متناثرة بكل مكان "..
الظبي شهقت بضحكة و وقفت وهي تصفق بيدينها ... وتردد / بابا .. بابا ..
بتال / هههههههههههه .. يا روح بابا .. " وهو يضمها " .. " التفت على امه " من متى وهم هينا ..
الجوهرة بهدوء / جيت من المستشفى لقيتهم هينا ..
سمر / انا جبتهم .. لان العنود راحت تشوف بيت المنصور .. و جدتي راحت لعمتي الهنوف .. فجبتهم ..
بتال توه بيتكلم والا جوال سمر يرن .. سمر ترفع جوالها / هذي العنود ..
فتحت المكالمة / الو .. هلا .. الحمد الله .. عند بيت ابوي .. طيب .. سلام .. " وانهت المكالمة " ..
سمر وهي تنزل جوالها / تبي عيالها ..
بتال بهدوء وهو يوقف شايل الظبي بيده .. وماسك يد سلطان / قولي لها راح ينامون عند ابوهم ..
سمر طالعت بتال وهو متوجه لدرج .. نزل وشال سلطان باليد الثانية وطلع الدرج .. التفتت لامها ..
الجوهرة طالعتها وصدت وكان الموضوع ما يهمها .. سمر اخذت شيخة و وقفت / انا استئذن ..
الجوهرة / مع السلامة ..







ـــــــــــــــ






بيت ابو سطام ..





العنود جالسه جنب جدها .. وبهدوء / لا الحمد الله .. احسن اليوم بكثير .. من بعد ما ابو سمير ..
اخذ ام سمير وبناته و راح بيته .. خف حزنها و هدت نفسها ..
ابو سطام بضيق / الله يعينهم .. ويصبرهم .. " وبالم " .. مافي اصعب من فراق الضنى ..
العنود وهي تطالع الساعة / الله يصبر قلوبهم .. مو محزني الا الصغير منصور " وبداخلها " .. " تاخر سمر " ..
دخلت سمر و ما معاها الا بنتها .. العنود طالعت ورا سمر يمكن مع الشغاله ..
سمر بابتسامه / بتال قال يبيهم ينامون عنده ..
العنود بعصبية / نعم ..
ابو سطام بحزم / وايش فيها .. خلهم ينامون عند ابوهم .. ما يحزنونك يوم مبعدتهم عن حضنك وحضن ابوهم ..
العنود التفتت على جدها بصدمة .. راكان دخل / السلام عليكم ..
الكل / وعليكم السلام ..
راكان بعد ما سلم على راس جده .. / خير يا ابو سطام ايش عندك زعلان ..
ابو سطام يوقف و بعصبية / ما عندي شي .. خلني اروح لغرفتي احسن ..
العنود بعد ما ابتعد جدها .. التفتت على راكان وبعصبية / انتم ايش عندكم .. ليش تكلموني بذا الاسلوب ..
راكان بسخرية / خير يا سمو الاميرة كيف تبينا نكلمك ..
العنود بغضب / راكاااان ...
راكان بحدة / قص بذا السان .. لا ترفعين صوتك مرة ثانية يا العنود لا تشوفين شي ما يعجبك ..
تحملتك زيادة عن الزوم .. وجهزوا اغراضكم .. البيت خلص .. ما ابي يجي الخميس الا وحنا فيه ..
العنود بصدمة ممزوجة بغضب تطالع راكان اللي ترك المكان وتوجه لجناحه .. و سمر ملتزمة الصمت ..
العنود وقفت بغضب وهي تنفض عبايته و توجهت لجناحه .. سمر وقفت و شيخة بيدها ولحقت راكان ..






ــــــــــــــــــ






بالمستشفى ..
اليوم نقلوا بدر لغرفة عادية .. من بعد ما كان بالعناية لفترة اسبوع .. تحت مراقبة الاطباء .


عناد يشرب بدر شوربه ... بدر بضحكة خفيفه حتى لا يالم نفسه / ترا الاصابة برقبتي مو بيدي ..
عناد بحزم / كُل ولا تكثر كلام .. ليوجعك ..
بدر يشرب شوي .. شوي .. ويبلع على مهل .. بعد ما خلص الاكل و مسح فمه .. اشر لعناد وهمس بخفوت / امي ..
عناد الي كان ينظف الطاولة ويبعد عنها صينية الاكل .. بهدوء / الحمد الله بخير .. ويمكن اليوم تطلع ..
بدر اشر بعيونه / الحمدالله .. " طالع عناد .. واشر على بطنه " ..
عناد عقد حواجبة / بطنك يوجعك ..؟
بدر ابتسم وبهمس وكلام متقطع / لا .. بس امي كم حامل ؟!!
عناد و واضح انه متفاجاء / كان سته شهور وزود ... كم يوم وتدخل السابع .. " ابتسم " .. كان ولد ..
بدر تنهد بالم وبهمس / انا السبب ..
عناد بحزم وهو يجلس على الكرسي / استغفر الله .. هذا مقدر ومكتوب .. والحمدالله وصل الخساير لموت الجنين وبس ..
والا النزيف اللي صاب امي بعد الولادة كان خطير .. الحمدالله بس ..
.........../ السلام عليكم ..
التفت عناد لابوة و جاء بيوقف لكن يد ابو عناد منعته .. جلس جنب بدر على السرير / كيف حالك ..
بدر ابتسم / بخير ..
ابو عناد بحنان / الحمدالله .. تقدر تقولي كيف صار الحادث ..
بدر بلع ريقه بالم .. وهو يقطع بالكلام وياشر بيده / ابد .. طلعت انا وخلف من المركز .. كان فيه اجتماع ..
تقابلنا هناك .. عزمته على الفطور ..وحنا بالطريق .. دخلت ريحة لسيارة .. قلت اغير الهواء ..
نزلت القزاز شوي " الزجاج .. نافذة السيارة ".. الاشارة حمراء .. وقفت .. " وكانه يتذكر " .. اضحك مع خلف ..
و ابي اغير الاذاعة .. والا خلف .. انتبه .. والا الاسود الي لح قبل عيني ..واميل جهة خلف .. وما احس الا بنار ..
" اشر على مكان الطعنه " .. رفت القزاز .. وشرد .. ضغطت البنزين وما اشوف الا الدم .. الين وصلت المستشفى ..
ابو عناد بوجع / الحمدالله على سلامتك ..
عناد بقهر / وانت ليه تسوق ليه ما خليت خلف يسوق ..
بدر يبلع ريقة بالم / ما فكرت بشي .. خلف كان مرعوب و يلف بالدريكسون .. " وسكت وهو يغمض عيونه بانزعاج "..
ابو عناد بخوف / بس بس .. اتعبنك ..
عناد ضرب الجرس حتى تدخل ممرضة وتضرب ابرة لبدر مسكنه للوجع وينام ..





ـــــــــــــــــــــــ



يوم جديد ..




العنود توها طالعه من الحمام " اكرمكم الله " .. وهي تنشف شعرها .. دخلت سمر ..
سمر بابتسامه / عرفت فين البنات ..
العنود بهدوء / وين ..
سمر / اممم با الاستراحة .. مجتمعين ..
العنود تنهدت / الجو اليوم متغير .. وفرفرة السوق اتعبتنا ..
سمر بعفوية / احسن ان بتال اخذ الظبي و سلطان والا تعبوا ..
العنود طالعتها و صدت عنها .. نزلت الفوطه و بدات تمشط شعرها .. سمر بهدوء انسحبت و طلعت لصالة ..
العنود بداخلها " ايش عندك يا بتال " .. تذكرت اللي صار قبل ما تروح السوق ..




العنود طالعه من البيت والظبي بيدها .. و سلطان ماسكته ساره من يده ويمشي ..
...... من وراها / سلطان ..
سلطان من شاف ابوه فرح و صار يقفز بفرح .. تركته ساره وراح لابوه ..
الظبي صارت تحرك بيد امها بانزعاج تبي ابوها .. العنود نزلتها بهدوء و راحت الظبي لابوها ..
وهي تمشي بخوف و فرح .. بتال ضمهم الاثنين و هو يضحك و يبوسهم ..
راكان بهدوء / خلهم عندك .. حنا عندنا مشوار لسوق ..
بتال ابتسم / وانا جاء علشان هالشي .. ما ابغاهم يروحون السوق .. " اخذهم وراح وكان العنود مو موجوده " ..
العنود بعصبية / راكان خله يرجعهم وانا بطلت خلاص ما ابي اروح لسوق ..
راكان بحزم / هصصصصصصص و اطلعي السيارة .. " طلع السيارة وتركها " ..
العنود تحس بضياع و مو عارفه ايش اللي يصير .. تنهدت بغضب وهي " تستغفر الله " وطلعت السيارة ..





لبست بنطلون اسود ضيق و بلوزه عنابية طويلة لحد نص الفخذ باكمام طويله .. ولفت شعرها بعشوائية ..
لبست عباتها و شيلتها بطريقتها المميزة وطلعت .. سمعت صوت ضحك رعد و سمر ..
العنود بهدوء وعاقده حواجبة واضح ان في بالها شي تفكر فيه / السلام عليكم ..
رعد ابتسم / وعليكم السلام .. " وبمزح " .. اقول العنود ايش كان وحامك وانتي حامل ..
العنود بنبرة مقصودة وهي تشوف راكان واقف عند مدخل جناحه / هم وغبن وقهر .. " ابتسمت بغموض " ..
رعد ابتسم بالم و نزل راسه .. سمر بحزن طالعتها .. " تذكرت نفسها وهي حامل " ..
راكان طالعه بنظرات غامضه و صد عنها وهو يعدل ساعة يده .. و يطلع من الصالة للباب الرئيسي بدون لا يتكلم ..
سمر وقفت تلبس شيلتها .. رعد حب يغير الموضوع .. ابتسم وهو يرفع الاكياس اللي بيده / ايش رايك ..
العنود كشت بوجها وابتسمت / الله يعينك ..
رعد بضحكه / اححححح .. صارت ملزمه لي .. كل يوم اكل هندي .. بس اليوم اخذت احتياطي .. " ورفع لها كيس " ..
العنود / هههههههههههههه باسكن روبنز ..
رعد يهز راسه / ايه حتى لا اكلت لقمة اكل وراه ايس كريم يطفيا لحريقه ..
العنود وسمر / ههههههههههههههههههه ..
العنود / الله يقومها بسلامه .. وتفرحون بضناكم ..
رعد / امين .. يالله لحقوا على السندويتشات اللي جبتهم للبنات .. سلام .. " وراح لجناحه " ..
سمر بقهر / توك تقول لنا عن السندويتشات .. اكيد خلصوها ..
العنود بهدوء ابتسمت / عادي راح نوصي غيرها .. يالله .. " وطلعوا من الفله متوجين لـ الاستراحة " ..






ــــــــــــــــ







بالاستراحة ...



مرام جالسه و مسترخية / والله احس هالشهر اطول شهر ..
رنيم بهدوء / يالله هانت .. كم باقي لك ..
مرام / توني داخله الثامن من اسبوع ..
ريما بهدوء / بس كانه هالحمل غير عن حملك بمريم ..
مرام ابتسمت / ايه ..
ريما ابتسمت / يعني نقول ولد ..
غرام ابتسمت / واضح من كشرتها .. ومن طلال اللي ماخذها ومو مخليها تتحرك ..
مرام بتعب / لا والله بس انا ما اطلع خالتي مريم ما تروح ولا تجي و خالتي الجازي تعبانه فاجلس معاهم ..
رنيم باستغراب / خالتي مريم من يوم ما صارت قصة طلال و هي شوي منطوية على نفسها ..
مرام بحب / يا روحي تقول مفتشله من العنود ..
ريما تهز اكتافه / ما اشوف ان الوضع فيه شي .. عادي ..
رنيم و غرام هزوا راسهم مؤيدين .. مرام وكان فيه شي مكتشفته / انا اتوقع الموضوع اكبر من كذا ..
الكل انشد لها .. ريما تهز راسها / كيف يعني .. مو فاهمه ..
مرام تهز كتوفه / ما ادري .. بس القصة شكلها اكبر من الرضاعة .. فيه شي بين ام راكان الله يرحمها و بين خالتي ..
الكل يطالعها باستغراب .. رنيم تهز راسها وكانه فهمت / ايييييييه .. والله يا هالعجايز يا وراهم اسرار ..
و لا هي كبر مغارة علي بابا ..
غرام تطالعها وبنص عين / يعني انتي شفتي مغارة علي بابا علشان تشبهين به ..
رنيم بانزعاج / تخيل .. تخيلي .. اعطي لعقلك مجال لتخيل .. " وهي تحرك يدينها .. شافت العنود تدخل " .. هلا ..
العنود ابتسمت / هلا بك ..
غرام تاشر على الغرفة / ترا بتال ارسل عيالك .. وساره وروان و اماني ينومونهم .. يعني الله يرحمهم ..
العنود انتفضت / بسم الله عليهم .. " وتوجهت لـ الغرفة بغضب من بتال "..
سمر تجلس وهي تنزل شيخه على الارض .. وبعتب / حرام عليك ليش قلتي كذا ..
غرام وهي تشد شيخه و تحطها بحضنها باستها بقوة بكت شيخه / ههههههههههههه هذا حلال هههههههههه ..
سمر بزعل سحبت شيخة وحطتها بحضنها وهي تهديها و تسكتها .. وسط ضحكات البنات ..






ـــــــــــــــ




بعد وقت ..



طلعت من الحمام " اكرمكم الله " ..
ما شافت احد بالصالة .. توقعت انهم بالحديقة ..
مرت من المطبخ بس وقفت فجاة وهي تسمع صوت شجون ..
بعد وقت طلعت شجون من المطبخ وتفاجات بالي واقفه قدامها ..
شجون بتوتر / اممم .. البنات .. بـ......
....... بجدية ممزوجه بحدة / من ؟






انتهى ...




لا اله الا الله .. محمد رسول الله ..

سبحان الله .. الحمد الله .. الله اكبر ..


اعذروني على القصور .. والاخطاء الاملائية ..


لا تنسوني من صالح دعائكم ..


اختكم .. مشاعل السعودية ..

بسم الله الرحمن الرحيم ..

السلام عليكم ورحمة الله وبركاته ..

الحمد لله والصلاة والسلام على رسول الله ..

توكلنا على الله .. لا اله الا الله محمد رسول الله ..





البارت 40 ..




ياوجودي وجد منهو خاب ظنـه
في عشيرن هاقين فيه الهقـاوي
خـاب ظنـه والليالـي خالفنـه
وخاب ظنه بالرفيق وبالعـزاوي
جار وقته والصواديـف ابتلنـه
لين طاح من المقادير امتسـاوي
هل دمعه يوم كلـن صـد عنـه
وزاد همه وابتلا بكبـر البـلاوي
وسط سجنه يلحق الونـه بونـه
عقب ماهو بالكرم حرن نـداوي
ايتطيب دون فضـل ودون منـه
وانعطى فالطيب اله كفن رهاوي
والليالـي عقـب عـزه حولنـه
ولابقالـه لاصديـق ولامخـاوي
اتوجـد مثـل ماصابـه واكنـه
همن اونس منه وسط الكبد لاوي
من سبايب واحدن رديـت عنـه
ولاتجيبـه لامفازيـع ومنـاوي
اتوجـد يـوم الايـام ابعـدنـه
وانتحتبه لين عدتـه الحـراوي
مل قلبن عقبها اهمومـه طونـه
مثل طي الحبل في سرد المطاوي
والطواري عقبها القلب ازعجنـه
ولاتريح خاطري دايـم شقـاوي
واعذابي من غلاها يوم احنـه
حن ذودن حن ففجوجن خـلاوي
حـن يومـن الليالـي ضيعنـه
في نفوذن بين هاوي وبين عاوي
وغرهن شوف السراب وطردنـه
واهلكن في مهمهيات ومشـاوي
قمت احن ودمع الاعيان اذرفنـه
من هنوفن مالها عندي مسـاوي



" منقول " ..






" باستراحة البنات " ..



باحد الزوايا ..


شجون واقفه متوترة .. طالعت حولها بضياع .. وبين اصابعها جوالها .. جالكسي اس 3 .. تحركة بشكل دائري ..
كرسيين من جلد .. ابيض مخططه بالاسود .. " كـ جلد الحمار الوحشي " .. و خداديات حمراء ..
جدار ملبس بالمخمل الاحمر .. وعليه كرستالات سوداء .. و جدار اخر مقابله ابيض بكرستالات حمراء و سوداء ..
العنود كانت جالسه على وحدة من الكنبات .. و تطالع شجون اللي واقفه قبالها بنظرات حادة ..
نزلت كاسة العصير على الطاولة الي جنبها .. وبحدها هامسه / اجلسي ..
شجون ترفع الخصلة عن وجهها بتوتر .. / ما ابي اقعد .. ابي اروح للبنات ..
العنود رفعت حاجب وبرود / يعني ما تبين تتكلمين ..
شجون بقوة / قلت لك .. صديقتي .. بس انتي ما تبين تصدقين ..
العنود طالعتها بنظرات غاضبة .. وهي تزم شفايفها بغضب ../ ........
شجون بقوة عين .. طالعتها وهي تصرخ / انتي لانك ما انتي خاليه تبين تخلين الكل مثلك ..
العنود باستغراب عقدت حواجبها / نعممممم ..؟؟
شجون بغرور / عبدالله .. حبيبك ..
العنود فزت واقفه و تقدمت لها بغضب شدت بلوزت شجون من البطن .. وبغضب / انا لو غلطت .. اعترف ..
مو مثلك .. اكذب و ازيد فعلي شين فوق شينه .. " وبتهديد " .. لكن ما دام هذا رايك .. يتصرف معاك اخوك ..
ابعدتها و كانت بتطلع و تروح للبنات .. بس وقفت اول ما مسكتها شجون .. العنود طالعتها بنظرات غرور ..
شجون بضياع / لا تروحين ..
العنود طالعت شجون بغموض .. شجون بضيق توجهة للكرسي و جلست عليه ..
العنود بهدوء جلست على الكرسي و حطت رجل على رجل .. و صارت تطالع لشجون ..
شجون بارتباك / امممم .. اكلم .. ياسر ..
العنود نزلت رجلها و تقدمت لشجون وهي تتكي بيدها على ركبها .. و بتساؤل / من ياسر ؟؟..
شجون بتوتر وهي تشتت نظرات على المكان .. نزلت راسها بخجل / ياسر ولد عمي فهد ..
العنود بصدمه / ......................
شجون لمن ما سمعت صوت من العنود .. رفعت راسها و شافت نظراتها المصدومه ..
شجون بارتباك / اااا .. اممم .. والله ما اكلم غيره .. هو كانه خطيبي .. يعني ا....
قاطعتها العنود بذهول .. / شجووووون .. انتي تتكلمين من صدقك .. ولا تكذبين والا تستغبين .. شنو وضعك بضبط ؟؟..
شجون تغمض عيونها وتفتحهم .. بعدم استيعاب .. / لا من جد ..
العنود بغضب وهي ترص على اسنانه / استحييي .. اخجلي .. " وقفت بقهر و صارت تدور بنفس المكان " ..
و بحزم / من متى تكلمينه .. و كيف صارت ابي اعرف كل شي .. كل شي .. حتى من يعرف بموضوعكم ..
شجون بتوتر .. ما تدري ليه هي حابه تتكلم بالموضوع مع احد غير سميه .. و خايفه .. لو عرف ياسر يزعل ..
العنود تضربها بقوة على كتفها .. وبحدة / تكلمي ..
شجون بخوف / بس لا تعصبين .. ولا تقولين لاحد ..
العنود ترفع يدها وكانه بتعطيها كف .. / انطقي و مالك دخل باللي راح اسويه ..
شجون .. بغصة و ارتباك / اول كان مزح معاي .. عادي .. مثل غرام و اماني و نوال ..
و بعدها بدا يتصل يسال عن غرام بوقت مرضها .. وبعدها صار مزحه معاي غير عن البنات .. وبعدها صار يرسل ..
العنود تقاطعها بسخرية / وانتي رضيتي على طول طبعا ..
شجون بسرعة / لالا .. لا والله .. بس هو .. " وسكتت " ..
العنود تطالعها بنظرات قاتله / هو ايش ..
شجون برجاء / لا تطالعيني كذا طيب ..
العنود رفعت حاجب وطالعتها بنظرات وكانها تقول لها " تامرين بعد " .. وبهدوء / كملي ..
شجون تنهدت / اول شي انا تهاوشت معاه .. وقلت له اذا ما بطل حركاته راح اقول لعناد ..
بس هو قال انه انا خطيبك .. بس انتظر الكبار يتزوجون .. يعني فارس وسيف وبدر وعناد ..
و قال بدال ما نتزوج بطريقه تقلديه مثل سند و طلال و.. " سكتت .. وكملت بارتباك " .. يعني ... " ورجعت سكتت " ..
العنود بهدوء وهي تجلس على الكنبه / ومثل بتال .. و راكان ..
شجون / ................
العنود بسخرية / نعيش قصة حب مثل لميس و مهند .. والمسلسلات التركية الكذابه ..
شجون بلعت ريقها .. وطالعت لـ العنود .. العنود لفت يدينها على صدرها .. وبهدوء / هممم صح كلامي ..
شجون هزت راسها .. وبدفاع .. / بس هذا شي عادي بالعائلة .. راكان يحب سمر و عناد يحب غرام ..
العنود عقدت حواجبها .. / راكان صح يحب سمر .. وكان معروف بس ما سوء شي حرام .. وكان بـ العلن و تزوجها ..
" وباستغراب " .. و عناد يحب غرام .. كيف .. " وبصدمه " .. يكلمها ..
شجون هزت راسها بارتباك / لا .. ما ادري .. غرام ما قالت .. بس انا حاسه .. و اصلا غرام مخطوبة له من زمان ..
بس ما ادري ليه خطب ريهام .. وهذا هو طلع غير نتائج الفحص علشانها .. " سكتت اول ما شافت العنود تاشر لها " ..
العنود حست بوجود احد خلف الجدار .. وقفت وراحت تشوف اذا احد موجود وما شافت احد .. ورجعت لمكانها ..
العنود بهدوء / ومن قالك عن هالاشياء ..
شجون تطالعها باستغراب ../ اشلون يعني .. من .. من قالي .. ما فهمت ..
العنود تنهدت بهدوء وهي تلف يدينها على صدرها / يعني من نبهك على حركت عناد .. " وبسخرية " ..
يعني بصراحة .. فكرة تغير نتائج الفحوصات ما تطري الا على العاشق الولهان وبقوة .. روميو ..
شجون قلبت وجهها لزعل .. العنود بحزم / قولي لي .. من الي يعرف بالسالفه ..؟؟
شجون بضيق / محد .. غرام شاكة بس انا ما سمحت لها ..
العنود بنبرة مقصودة / علشان كذا تهوشتوا بالمزرعة ..
شجون صدت عن العنود .. العنود تكمل ../ طيب .. البلاك بيري .. من يعرف عنه ..
شجون بصدمة وهي تلتفت لها / بلاك بيري .. " وبارتباك " .. ما عندي ..
العنود بحدة / لا تكذبين .. ادري عن البلاك بيري و الاي فون .. " وبهدوء " ..مو عيب انه يكون عندك اكثر من جهاز ..
ولا خطاء .. بس الخطاء انك يكون مخبيته عن الكل .. يعني اكيد فيه شي خطاء ..
شجون هزت راسها .. وهي تصد عن العنود / لالا ..
العنود بهدوء / طالعي فيني و قولي انه مافيه شي خطاء ..
شجون بعد فترة طالعتها بارتباك / ما فيه شي .. " نزلت نظره " .. وانا مخبيته علشان عناد ما يحبه .. وبس ..
العنود بنبرة مقصودة / وياسر ..
شجون تهز راسها / بس الاي فون يعرف عنه .. لانه هو جابه ليه ..
العنود بسخرية و كانها معجبة / والله .. امممم .. " و بجدية " .. من يعرف بقصتك معاه .. من صديقاتك ..
شجون بارتباك / ليه يعني .. " وبنفي " .. محد يعرف ..
العنود تطالعها بنظرات يعني " ما صدقتك ".. / .........
شجون تنهدت / بس صديقتي .. مو من العايلة يعني هي اجنبية ..
العنود رفعة حاجب وبسخرية / وهي المستشارة .. " وقفت و تنهدت " .. المهم .. هالعلاقة تنهينها ..
وانا مو مثل غرام .. " وبتهديد " .. ان ما انهيتوا هالمهزلة انتي و الي اسمه ياسر ..
راح اقول لعمي سلطان وهو يتصرف معاكم ..
شجون توقف برعبه / لالا العنود .. الله يخليك كذا راح تخلين ياسر يكرهني .. ويمكن ما نتزوج ..
العنود ابتسمت بسخرية / وانتي على بالك بعد اللي صار بيتزوجك .. " شجون تطالعها بصدمة " .. لا ..
" وبجدية " .. وان صار و تزوجتوا .. راح تعيشون بزواج سليم .. لا .. بيقعد شاك فيك وبكل حركة ..
شجون تغير لون وجهها .. و بهت .. جلست على الكرسي .. العنود حست بانه فيه شي ثاني مخبيته ..
العنود باهتمام / فيه شي ثاني ..
شجون هزت راسها .. " لا " .. العنود تقدمت منها وبحنان .. / حبيبتي .. انا خايفه عليك ..
شجون بضياع وغصة / العنود .. انا نفسيتي تعبانه .. " نزلت دموعه " .. ما ادري ايش اسوي ..
العنود جلست قبالها .. و رفعت اصباعها لفوق / فوق رب .. رحيم و كريم .. ادعي و صلي و هو كفيل بكل شي ..
شجون مسحت دموعها وهزت راسه / والنعم بالله .. " ابتسمت " .. شكرا ..
العنود و قفت و ابتسمت / العفو .. ومتى ما حبيتي تتكلمين او واجهتك مشكلة انا موجودة .. والغريبة ترا ما تنفعك ..
فابتعدي عنها .. " شجون طالعتها بغموض .." يالله خلينا نطلع للبنات .. " شجون وقفت و طلعت معاها ..






ــــــــــــــــــ







بشاليه ..




قاعد على الكرسي .. وقباله راشد ياكل ..
سند بحزم / عندك ملف عن البلاوي اللي مسويها ..
راشد وهو ياكل فخذ الدجاجة / لا ...
سند عصب بس مسك نفسه .. زفر / اووووووف .. " سكت شوي .. و بنبرة مقصودة " .. دلال ..
راشد غص بالاكل وصار يكح .. شرب من كاسة الماي .. و طالع سند .. عقد حواجبه / من دلال ؟؟
سند بخبث / افاااا .. نسيت دلال .. دلال بنت جارك الي با ابها .." وبجدية " .. تذكر عوض .. اخوها الصغير ..
كبر و صار رجال .. ويدورك .. و نبش الملف من اول وجديد .. و ملف فتح ملف و طلع ملف ..
و كل يوم ينسحب خيط .. و كبر الموضوع .. وانفتحت ملفات سجن المدينه .. و القضية الاولى .. تذكرها ..
انفتحت بعد .. " تنهد " .. المسائلة طلعت من تحت يدينا .. و خالي سطام توفى الله يرحمه .. وتركي توفى ..
راشد بخوف مع عصبية / كيف يعني .. ايش تقصد ..
سند وهو يرجع ظهرة على الكرسي و حط رجل على رجل .. لف يدينه على صدره .. و ببرود / مؤبد .. او اعدام ..
راشد بصراخ / لااااا .. سجن مرة ثانية .. لااااا ..
سند بعصبية / وما دام ما تبي السجن وخاف منه .. ليه ما تعدلت .. ليه ما احترمت شيبتك ..
لمتى وكنت تعتقد بتقعد كذا .. حر .. تسوي اللي تبيه و محد يعاقبك .. ان ما اخذت عقابك بدنيا تلقها بالاخره ..
سند وقف و كان بيطلع .. راشد يصرخ عليه / لحضضضضضه ..
سند التفت عليه ببرود .. راشد بخوف وذل / لا تخليني .. وكلي محامي .. شف محامي سطام ..
شاطر وذكي .. و عنده واسطه .. اكيد ما راح يخليني .. كلمه ..
سند ببرود / ما اعرفه .. ولا اعرفك .. راح اسلمك لهم .. " طلع وقفل الباب بالمفتاح و هو مطنش صراخ راشد " ..
بعد ما طلع من الشاليه .. سند بصوت عالي / حسني ..
جاه حسني يجري / نعم يا باشا ..
سند بضيق / لا تفتح له الباب ابد .. واذا فتحته لا تفتحه لحالك .. ناد الجماعية يكونون معاك ..
حسني يهز راسه / فاهم يا باشا .. ما تخفش ..
سند طلع مفتاح سيارته من جيبه و توجه لسيارته .. شغلها و تحرك .. وحسني يدعي له .. " ربنا معاك " ..






ــــــــــــــــــ





بيت ام عزام ..



ريما لبست بيجامة و جلست على قبال التسريحة تمشط شعرها .. طالعت غيث من المراية و شافته سرحان ..
له كم يوم بس سرحان و وجهه واضح عليه الهم .. نزلت الفرشة وحطتها بدرج .. تعطرت وتوجهت لغيث ..
وقفت قباله و هي تفرك يدينها في بعض بهدوء ... وبحنان / غيث ..
غيث رفع عينه فيها وابتسم بهدوء / لبيه ..
ريما ابتسمت وهي تتقدم منه الا ان جلست جنبه على طرف السرير .. وبحنان / ايش فيه حبيبي في ايش يفكر ..؟
غيث ابتسم وهو يطالع تفاصيل وجهها وكان اول مره يشوفها .. ملامحها طفوليه حادة .. لمن يشوفها يجن ..
ريما حمر وجهها خجل ... وصدت عنه .. حست بيد غيث اللي تشدها لحضنه .. طاوعته وهي تدخل حضنه الدافي ..
غيث يقبل عنقها .. لف يدينه حولها وضمها بقوة لصدرة .. ريما رفعت راسها وطالعته بنظرات غامضة ..
ريما بهدوء / طلعت نتائج الفحص ..؟؟
غيث تنهد .. و بهدوء / بكرة ..
ريما عقدت حواجبها / طيب ايش فيك ..
غيث طالعها وسكت ثواني و بعدها ببرود / لو طلع العيب مني .. راح اطلقك ..
ريما فتحت عيونها للاخير بصدمه .. / .................
غيث ضمها لصدرة وكانه ما قال شي / .............
وريما بقيت جامدة بحضنه / ................







ـــــــــــــــــــــــ


بيت ابو سند ..



طلعت من الحمام .. " اكرمكم الله " .. وزعت المرطب على جسمها .. ونشفت شعرها و مشطته .. وتعطرت و لبست ..
التفتت باستغراب في الغرفة .. ماسمعت صوته غريب .. ممكن راح لغرفة فهد .. اخذت الروب و لفته على جسمها ..
وطلعت من الغرفة .. ودخلت لغرفة فهد .. شافت ولدها نايم بهدوء .. طلعت من غرفته التفتت بالصالة ما شافته ..
شافت اضائة المكتب مفتوحه .. توجهة للمكتب .. دخلت بهدوء .. طالعت سند باستغراب .. و تقدمت منه ..
كان لبس بجامه سوداء بكتابه انجليزية بيضاء .. ماسك قلم رصاص و مثلث و اداوات هندسة قريبة منه ..
رنيم بهدوء مع استغراب / سند ؟؟..
بدون لا يلتفت عليها وهو عاقد حواجبة بعصبية .. / هممممم ..
رنيم اول مرة تشوفه بهالحالة .. يرسم و يخطط و يكتب وكانه يحارب مع الادوات .. طلعت بهدوء من المكتب ..
جلست على الكنبة في الصالة وهي فتح التلفزيون .. قصرت الصوت وصارت تقلب بالقنوات بطفش ..
رفعت شعرها عن عيونها و شدته لفوق شوي .. التفت على سند و شافته ما زال على وضعه ..
قفلت التلفزيون ورمت الريموت الكونترول على الكنبه .. وتوجهة لغرفتها .. توجهت لسرير ..
رفعت الفرشة و دخلت تحتها .. غمضت عيونها لكن النوم جافاها .. تذكرت شكل سند ابتسمت ..
وبداخله " العقل نعمه .. هالشايب خرف " .. قطع تفكيرها صوت سند ..
سند بسخرية / خير .. تبوسمين وعيونك تطالع السقف .. استخفيتي .. الحمد الله على نعمة العقل ..
رنيم رفعت حاجب وطالعته .. وبسخرية / من اللي استخف .. الي يتضارب مع المسطرة والمثلث و الا اللي نايم ..
سند فهم انها تقصد اخذ الفوطة ونشف وجهه و يده من اثر الماي .. رمى الفوطة على الكنبة و رفع الفرشة ..
ونام معطيها ظهره .. رنيم طالعته باستغراب وهي رافعه حاجب .. نفضت الفرشة وتوجهت لشنطته ..
طلعت الجوال و خلته على الصامت .. رجعت لسرير و نامت على الفرشة .. اول ما حست سند يلف عليها ..
صدت عنه .. مرت دقايق وهي تسمع صوت انفاسه .. واضح انه ما نام .. ابتسمت وهي تفكر بخبث ..
جمدت ملامحه اول ما حست بأصبعه على مكان جرحها القديم .. سند وهو يمرر اصبعه ببرود على اثر الجرح القديم ..
باسفل الساق من الخلف .. سند بخبث يخفيه / اممم رنيم .. كيف انجرحتي هنا .. الاثر يقول ان الجرح كبير ..
رنيم و صدرها يطلع وينزل بعصبية / .................
سند بهدوء خبيث وهو يهمس / ما تبين تقولين سالفة هالجرح اللي صرت اغار منه ..
رنيم التفتت عليه و ببرود / عادي .. وانا صغيرة .. العب مع خواتي .. طحت وانجرحت ..
سند يعلب بشعرها .. يلف خصله من شعرها على اصبعه ويفلته .. وبهمس / امممم .. كيف صار ..
رنيم بقهر وهي تنفض يده شدت الفرشة و تغطت .. وبعصبية / وانا ايش يدريني كنت صغيرة ما اذكر ..
سند شدها لحضنه وهو يحط يده على فمها .. وهمس بصوت خافت جمدها / هيييششششش .. راح يسمعون صوتك ..
رنيم جمدت عيونها .. صارت تتنفس بخوف .. سند كان ينتظر ردت فعلها .. حس بارتعاشها ..
رفع نفسه و شاف دموعها اللي تسيل و هي فاتحه عيونها بصدمة وخوف .. جلس بسرعه و هو يجلسها معاه ..
سند ضربها على خدها بهدوء .. وبخوف / رنيم .. رنيم .. ردي عليه ..
التفت يشوف وين جك الماي شافه على الطاولة .. بسرعه توجه له صب كاسة و جبها لرنيم ..
شربها منه و رش على وجهها .. رنيم تطالع بسند بغضب وخوف .. وكل الموقف اللي صار يرجع لها ..
" الجدار .. الصوت الغريب .. ابوها .. طلق النار .. امها .. دلال .. " ..
سند ضم وجهها بين يدينه .. وبهدوء / رنيم .. حبيبتي ..
رنيم ابعدته عنها ويدها ترجف .. و بصوت يرجف / انت قاصد اللي سويته ..
سند طالعها بهدوء .. وببرود / خفت ان صوتك يزعج فهد ويصحى ..
رنيم بقهر / لا تكذب ..
سند طالعها بنظرات غامضة / قاصد او لا .. ايش تفرق ..
رنيم ودموعها تسيل .. وبقهر وحقد و كره / اكررررررهك .. " دفعته وابتعدت عنه وهي تجري متوجهه لغرفة فهد " ..
سند رفع يده على راسه و صار يشد شعره بتعب و قهر .. رمى جسمه على السرير و غمض عيونه يفكر باللي صار ..
و بعز افكاره .. اسرقه النوم ..








ـــــــــــــ





يوم جديد ..




بالجامعه



رنا بابتسامة / سلام عليكم ..
صديقاتها " لوجين .. نهى " / وعليكم السلام ..
رنا بابتسامة / لولو كيف الجامعه بعد الزواج ..
لوجين ابتسمت / رووووووعه .. ههههههههههههه ..
.........بصرخة / لووولووووو .. هههههههههههه .. " جيهان " ..
لوجين وقفت بضحكة / ههههههههههه .. شوي شوي " وحضنتها "..
جيهان تجلس بين رنا ولوجين / هااا كيف الزواج ..
لوجين بابتسامة / تمام ..
جيهان بجرائتها المعروفة / هاا كيف أول ليلة " وغمزت لها " ..
لوجين / ههههههههههههه هذي جوجو ههههههههههههه ..
جيهان / ايوه حبيبتي على بالك ابي انسئ .. يالله غردي ..
رنا بصدمة تطالعهم مامزوجه بخجل وتفاجات اكثر وهي تسمع كلام لوجين وضحكات جيهان ..
وقفت وهي تاخذ شنطتها وكتبها وتمشي بسرعه مطنشة تساؤلات و ندأت لوجين ونهى وجيهان ..






ــــــــــــــــــ






قصر ابناء سطام ...




العنود رمت الفوطة على العلاقة .. التفتت على جناحة الجديد .. مكون من غرفتين نوم و غرفة ملابس ..
و صالة ومطبخ صغير و حمامين " اكرمكم الله " .. تنهدت بتعب ..
وبهمس / رجعنا لبيتنا يا ابو راكان ..
دخلت ساره وهيه فرحانه .. / ههههههههههه .. عنود ما توقعت جناحي كذا .. " تنهدت بفرح " .. حسيت نفسي اميرة ..
العنود ابتسمت لها / وانتي اميرة و احلا اميرة بعد ..
ساره ابتسمت / ايه .. ترا راكان يقول ان فيه مسوي عزيمة اليلة في البيت ..
العنود عقد حواجبه / صاحي ذا .. عمتي بالمستشفى و اولادها .. وغير جدي منصور و اللي هم فيه ..
ساره بهدوء / سمر قالت له ما يصير اليوم وهو صارخ و هب فينا ..
العنود توجهت لتسريحة ومشطت شعرها ورفعت بشباصه وهي تفكر .. التفتت على ساره / انا راحيه اكلمه ..
طلعت من جناحها بعد ما تاكدت من نوم الظبي و سلطان .. ولحقتها ساره ..





في الصاله ..




العنود بهدوء / خير ..
راكان وهو ياكل من الفطاير .. ويشرب شاهي / اقول انا عزمت .. والذبيحة عند الطباخ ..
العنود بهدوء / ومن عزمت ..
راكان يبلع الاكل / عمامي وعيالهم .. وانتم كلموا الحريم ..
العنود هزت راسها و بهدوء ونبرة مقصودة / ابشر ..
راكان وقف اكل لثواني مستغرب نغمتها طالعها شوي و رجع ياكل من الفطاير .. / .......
سارة طالعت العنود باستغراب .. العنود وقفت .. وتوجهت لتليفون .. ضغطت على كم رقم .. ابتسمت / الو ..
هلا جدتي .. ايشلونك .. الحمد الله .. تسلمين ربي يخليك لنا .. ايه .. الله يحيك الليله ..
لا ابد بس ابو شيخة مسوي عشاء .. هلا .. ايه انا الحين اكلمهم .. لا لا .. مابه غريب ..
بس حريم عمي وعماتي و بناتهم .. ايه صغيرة الكبيرة بعدين ان شاء الله .. يا مرحبا بكم ..
قفلت السماعة والتفتت على راكان وبابتسامة / تامر يا ابو شيخة ..
راكان طالعها بنظرات " يعني فاهمك " .. ورجع ياكل بالفطاير .. / ................
العنود تقدمت منه واخذت الفطيرة اللي بيده / خل لنا شوي ..
راكان ابتسم و هو يبلع الاكل .. وبنبرة مقصودة / ايش عندك !!..
العنود ابتسمت بخبث / زين انك فاهم اني عارفتك مثل .. " ورفعت كفها " .. كفي .. يعني لا تلعب معي ..
راكان رفع حاجب و وقف .. / هممممم .. العب ..
العنود وهي تاخذ كوب الشاهي تبع راكان وتشرب منه و بهدوء / وااا وصل هالعلم لجدك وولد عمك ..
راكان يسحب منها الكوب و هو عاقد حواجبة / جدي و ولد عمي .. " اشر لها براسه ما فهمت " ..
وبعدين من سمح لك تاخذينه و تشربين منه " يقصد كوب الشاهي " ..
العنود طنشته بخبث وهي تتوجه لجناحها .. / ورانا تجهيزات للعزيمة .. مو فاضين لك ..
راكان ابتسم .. و جلس على الكنبة وهو يشوف سارة راحت لجناحها و سمر اخذت شيخة وراحت لجناحها ..
التفت يطالع في الصالة بحنين وشوق .. ايام كان كل شي بحياة ابوة .. كل الاهتمام منصب عليه ..
وفجاة تركه بدون سابق انذار .. من سفره لسفرة .. صار سلطان هو المسؤول عنه .. و ابوه سعود ..
اما ابوه سطام فما كان يسال عنه زيي ما يظن .. رفع عينه على الوحة المرسومه و بنص الصالة معلقه ..
سطام وبحضنه ساره و نايف بيد راكان الواقف يمين ابوه و زياد على يمين راكان والعنود جالسه على طرف الكرسي ..
تنهد بحنين والدمع عالق بعيونه وقف وتقدم من الصوره وبهمس / سامحني ..





"






بالمستشفى ..



عناد يرجع جواله في جيبه .. / هذا راكان يعزمني للعشاء ..
بدر بهمس / روح ..
عناد رفع حاجب / وانت .. لا مو رايح .. وتعذرت منه ..
بدر تنهد / مسكوا الرجال ..
عناد بعصبية / ايه .. و حطوة بالمستشفى الصحة النفسية .. الحين لو ..... " ما كمل كلمه " .. اعوذ بالله اعوذ بالله ..
بدر بهمس / الحمد الله .. مقدر ومكتوب .. والله يعافية ولا يبتلينا ..
عناد بقهر / امين .. بس ما يصير ان يكون مفلوت بالشارع وهو عدواني .. " وبتعجب " ..
تدري انك مو اول شخص يطعنه .. فيه قبلك .. بس هذاك بالكتف .. و " بعصبية " .. ما دام ان يمشي ويذبح بالخلق ..
يمسكونه .. يا اخي يسجنونه و يعالجونه .. ما دام اهله مو قادرين عليه ..
بدر ابتسم / ....................
عناد التفت عليه و باستغراب وهو عاقد حواجبه / ايش فيك ..؟
بدر بهمس / بامانه .. لعبت بالنتائج ..
عناد بنص عين طالعه / لا .. و بعدين انا استخرت ربي اذا زواجنا فيه خير يسهله .. واذا فيه شر يبعده ..
والحمد الله .. بس انا مستغرب ليه الكل يقول غيرت الفحوصات و النتائج ..
بدر بهمس / ابوي زعل ..
عناد بهدوء / شوي بس بعدين اقتنع .. " ابتسم " .. بس انت ما ودك تشوف العروس .. يا دافع البلاء ..
اعلنت النتيجة من هينا .. انطعنت من هينا .. " بخبث " .. يبغالك تحلايه .. تنسيك طعم الالم والاه ..
بدر بخبث / على يدينك ..
عناد / ههههههههههههههههههههههه .. على يدين خالتك مياسة .. كلمها و هي تضبط الوضع ..
بدر تعدل بنومته / ما ابي اشوفها وانا تعبان .. " ابتسم " .. لا زم اكون كاشخ حتى اطيحها بدباديبي ..
عناد بضحكه / هههههه .. اما يا دباديبي ذي ... تعبان فيها .. هههههه ..
بدر اللي كان ماخذ ادويته و مسكن غمض عيونه بتعب و نام ..
عناد وقف اول ما شاف اخوه نايم وطلع من الغرفة وتوجه لغرفة امه ..
طق الباب و سمع صوت ابرار / تفضل ..
عناد ابتسم وهو يدخل و شاف خالته العنود و غرام و مرام .. كان عناد لبس ثوب وبس بدون شماغه ..
عناد بابتسامه / هلا وغلا .. با ام سند هلا .. " وهو يقبل راسها " ..
قبل راس امه و جلس جنبها على السرير .. وهو يسالها عن حالها ..
غرام بهمس لمرام / هذا ما شافنا .. يقوم يطلع ليش قعد ..
مرام دقتها من كوعها و بهمس / هشششش .. صوتك واضح ..
غرام طالعتها وطالعت عناد .. بنفس الوقت اللي رفع فيه عناد عيونه ..
غرام نزلت عيونه بسرعة وهي مرتعبه .. وبهمس لمرام / يمه يخرع ..
مرام تقرصها و هي تهمس .. / صوتك ما ينخفض اكثر من كذا ..
ام سند بخبث / اقول عنيد ..
عناد / هههههه .. من يوم ما فيها عنيد معناته استجواب .. يا لبيه ..
ام سند تعدل جلسته / اسمع ما دام ما الله كتب بنصيب بينك وبين ريهام .. ايش رايك اخطب لك ..
عناد بخبث و هو ودة يقهر غرام لان سمع كلامها / يعني افهم منك يا خاله انك حابة تزوجيني بنتك الخبلة ..
غرام التفت عليه وعيونها طايرة .. ام سند عارفة انه مزح ومشتها / خذها بثيابها و توكل ..
عناد وقف و بوجة جاد توجه لجهت البنات .. ابرار كانت فاصلة بينهم و معاها ترمس القهوة بتقهوي اخوها ..
عناد بجدية لاخته / بعدي ..
ابرار بفهاوة بعدت .. ام سند وقفت وبخرعه / هيييي .. عناد ..
عناد التفت على عمته و باستغراب كذاب / هلا .. ايش فيك يا خاله ..
ام سند بذهول / ايش اللي ايش فيني .. انت من صدقك .. تبي تاخذ البنت وتمشي ..
عناد بجدية / اجل امزح .. يا خاله .. ثنتين ما ينمزح فيها .. العزيمة و الزواج ..
ام سند صدقت / بس انا كنت امزح معاك ..
عناد بجدية / كيف تمزحين .. انتي اعطيتيني البنت .. وانا قبلت .. خلاص ..
غرام بعصبية / احللللللف .. لو تكون اخر واحد ما تزوجتك ..
عناد لو عصب من كلمتها بس فرح انه عصبها التفت عليها وبخبث / الحمد الله اني ماني با اخر واحد اول واحد ..
غرام تذكرت الموقف اللي صار بزواج طلال و مرام .. حست بكهرباء تسري بجسمها و رعشة ..
ام سند / الـ .." و سكتت و هي تشوف عناد يسحب جواله من جيبة و يرد على المكالمه " ..
عناد بعد ما خلص المكالمه و رجع الجوال لجيبه .. / بدر عنده زوار .. يا الله سلام ..
ام عناد بتعب / عناد ..
عناد التفت عليها / لبيه ..
ام عناد / كيف بدر الحين ..
عناد ابتسم وبحنان وهو يقبل جبين امه / طيب .. وان شاء الله الليلة نجيك ونسهر عندك ..
ام عناد بخوف وغصة / لالا .. لا تتعبه .. خله مرتاح ..
عناد وهو مازال منحني عليها / لا تخافين عليه يا الغالية الحمد الله بخير و الجرح مو هذاك الكبر الحمدالله جات بسيطة ..
ام عناد تنهدت / الحمد الله ..
عناد رجع يقبل جبين امه و وقف / تامرون على شي ..
ام سند وام عناد / سلامتك ..
عناد ابتسم و هو طالع / الله يسلمكم ..
غرام تنهدت براحة .. وبهمس / فكه ما بغى يطلع .. " ونزلت الغطاء عن وجهها " ..
طق الباب من جديد .. وغرام بارتباك رجعت الغطاء بس الباب انفتح و دخلت شجون .. و هي تسلم ..






ــــــــــــــــــــ






بالعزيمة


مجلس راكان ،،




أبو سطام بغصة / جعله منزل مبارك ،،
أركان ابتسم / يبارك بعمرك يبه ..
أبو بتال بابتسامه / بعدتوا عني الصغار ،، لكن ابشرك كل صبح فطوري عندكم و بعد مسائي عندكم ..
راكان / ههههههههههههه يا مرحبا بك ..
دخل نايف وهو يمشي بعكازة ومعاه سلطان ماسكه بيده .. أول ماشاف ابوة ترك نايف وراح لبتال ..
بتال يفتح يدينه وحضن سلطان / ههههههههههههه يا فديت هالخشم " وهو يقبل أنف سلطان " ..
طلال بضحكة / ههههههههههههه ها الصغير اخذ محله بقلب الجميع ما شاء الله عليه ..
سعود بنبرة مقصودة / عقبال ما يجي ولدي وياخذ مكانه ..
أبو طلال طالعه بنص عين / يالله العافية ..
أبو بتال ابتسم / شد حيلك .. و جمع مهر بنت عمك ..و سوي زواجك وبعدها فكر بالولد ..
سعود بقهر / طيب ساعدوني ..
أبو سطام / كم عندك الحين ..
سعود بفرحة يحسب جده بيساعدة / 450 الف ..
أبو سطام / خلاص راح الكثير ما بقي الا القليل ..
سعود بقهر / جدي .. " وباستغلال " ..طيب اعطيها المهر بدون بيت وسيارة ..
أبو سطام / لا .. أول شي البيت .. ومو أي بيت الا بيت على الكيف .. وسيع وفخم ..وسيارة اخر موديل ..
أبو طلال / ولا تنسى الخدامه والسواق ..وبما انك خربت شغلها وطلعتها من المستشفى ملزوم تسوي لها عيادة خاصة ..
سعود بقهر / قولوا لا تتزوج احسن ..
الكل /هههههههههههههههههههههههههه ..
أبو سطام / ويوم انك تنافخ و تصارخ وأنت مانت بقد هالعرس ليش تلجنا ابي اعرس ابي اعرس هي فك عمرك ..
سعود بقهر / لأن بنتكم عوبه ..
سيف / وأنت الدفش الخبل ..
الكل / ههههههههههههه ..
دخل زياد وبلغ راكان بان العشاء جهز .. راكان وقف / حياكم الله..






_____






في مجلس الحريم ..



أم سطام تسمح دموعها و مياسه بعد .. العنود ابتسمت / يمه الله يهداك ليش تبكين ..
أم سند بصوت حزين / ااااه يا العنود .. بعدتي عنا معاد بنشوفك و لا بنشرب قهوتك .. فمان الله يا مسافر ..
أم سطام زاد بكاها ومياسه بكت معاها .. أم سيف بقهر / حسبي الله على عدوينك يا أم سند ، زدتي بكاها ..
أم سند بضحكة / خلها تطلع يا الجازي ان كتمتها ارتفع ضغطها .. امي واعرف لها ..
العنود وهي توقف و تروح تجلس جنب جدتها .. قبلت راسها وبغنج / هههههه جديداااا كل يوم الصبح والمساء ..
بتشوفيني انا وعيالي عندك .. وبتصيحين علينا وتقولين لنا صجيتوني فارقوني ..
أم سطام تسمح دموعها وبصدق / جعل لساني القص قبل لا اقول صجيتوني .. الا شوفتكم تشرح الخاطر ..
العنود لفت يدها على كتف وجدتها وقبلت راسها / جعل عمرك سالم و طويل ويخليك لي ..
أم سند بضحكة وهي تشوف مياسه تبتسم / هههههههههه مياسه أنتي بكوا بكيتي ضحكوا ضحكتي ..
هههههههه هذا اللي ينقال له .. معاهم معاهم عليهم عليهم ههههههههه ..
الكل / هههههههههههههههههههههه ..
مياسه التفتت على أم سند و بضحكة / ايش اسوي قلبي رقيق ما يتحمل .. " والتفتت على بناتها وهي مبتسمه ..
بس ماتت الابتسامه وهي تشوف كل وحدة مرسوم على ملامحها الحزن و الهم و الخوف "..
رجعت تسولف مع الحريم وعقلها شارد الذهن و تفكر بحال بناتها ..






ــــــــــــــــــ






في المطبخ ..





العنود تجهز الشاهي .. و طلال جالس على احد كراسي الطاولة الموجودة بالمطبخ ..
طلال بهدوء / كيف يعني ..
العنود بهدوء / امك تحبك حد الجنون .. لمن عرفت انها خلاص معاد تقدر تجيب غيرك ..
خافت ترجع للوحدة .. ابوك كان مهملها .. طيش شباب و بداية حياة .. وهي يتم وجوع و خوف ..
كل اللي تملكه بدنيا انت .. فجاة شافت وحدة تشاركها فيك .. وقالوا لها انها امه .. " ابتسمت " ..
امي كانت تسال عنك كل يومين ثلاث .. تقول قلبي تعلق فيه .. مثله مثلكم .. بس امك كانت تجن ..
لمن تسمع سؤال امي عنك .. امي اخذت فترة وهي زعلانه و تبيك تعرف با نها امك و تبيك تنام معانا ..
بس امك تتعب نفسيتها و تصير انطوائية فيخاف عليها ابوك .. و بعدها ابوي تدخل و اقنع امي بانها تبتعد ..
امي ابتعدت بس مو كثر كانت تتصل وتسال .. اما على امك او جدتي موضي .. او ابوي يتصل على عمي عبدالعزيز ..
ويخليها تكلمك بدون لا تدري امك .. " اخذت ابريق الشاهي بدات ترتب الفناجين " ..
طلال ابتسم / تصدقين اذكر سوالفها مثل الحلم .. بس كان بعتقادي انها زوجة عم بس ..
العنود هزت راسها / المهم .. كلمك امك .. وقول لها ان الوضع عادي بنسبة لنا .. ما له داعي هالانطوائية ..
و حاول تكثر جلساتك معاها .. ترا توصلني علومك الخايسه .. " وابتسمت " ..
طلال / ههههههههههههه .. طيب .. بس لا تزعلين علينا و تعطينا من اللي معطيته راكان و متعب و بتال ..
العنود طالعته بنظرة خلت طلال يبلع ضحكته .. وقف و هو ياخذ صحن فناجين الشاهي ..
طلال بضحكه / هههه .. خلني اروح لـ المجلس قبل لا انذبح بعد ذا النظرة .. " وطلع وهو يضحك " ..
العنود ابتسمت و هي تاخذ ابريق الشاهي الي مجهزته للحريم وطلعت لهم ..






ــــــــــــــــــ





يوم جديد ...



بيت ابو بتال ..



بتال و سعود .. و الظبي و سلطان .. جالسين على الارض ..
الظبي و سلطان يلعبون و سعود و بتال يلعبون معاهم .. و وليد و ابوه يلعبون في البلايستيشن 3 ..
بتال رفع راسه و ابتسم على شكل ابوه .. و التفت على امه و هي تكلم بتلفون ..
بتال يهمس لسعود / امك كانها هالايام هادية شوي ..
سعود طالع امه ورجع يطالع بالعبه اللي بين يدينه و يلعب فيها الظبي / الله يستر لا يكون الهدوء اللي يسبق العاصفه ..
بتال بهمس / لالا ان شاء الله .. يمكن رجعت لطبيعتها .. مو هيفاء قالت ان اضطراب الهرمونات بذا السن ..
تسبب ايش اسمه .. " و كانه يتذكر " .. ايش ..؟؟
سعود بلا مبالاة / ايش يدريني ... " وبمزح " .. انفصام بشخصية ..
بتال بحزم يضربة على كتف / استح عاد .. هذي امك .. " وبهدوء " .. هي قالت ان اضطراب الهرمونات في ذا السن ..
تسبب الكابة و القلق وعدم النوم .. و تغير المزاج ..
سعود و هو ياخذ العبة اللي بيد الظبي و يعطيها لعبة ثانية .. بسخرية / بس امك قلبتها لـ حالة انتقام ..
بتال طالعه بنص عين .. وبحدة / سعود ..
سعود بضيق / بس حالة الياس ذا و الاضطرابات تصيب حتى الرجال .. " طالع ابوه " .. شف ابوك ..
بتال بدون لا يطالع .. وبنبرة مقصودة / ابوك عايف امك .. ومن زمان .. ما تذكر ..
سعود بقهر / اذكر .. بس تغير و صار يعامله كالبشر ..
بتال تنهد / علشان سمر .. و الحين لو تشوفه يعاملها عادي قبالنا .. مو مسامحها .. ولا ناسي .. علشان وليد بس ..
سعود بضيق و هو ياخذ سلطان ويحطه بحضنه / والله انا تعبت .. معاد ابي افكر في شي غير نفسي ..
بتال رفع حاجب / يا الاناني .. وتبي احد يساعدك ..
سعود تنهد وهو ينزل سلطان من حضنه و وقف و بسخرية / عاد اللي يسمعك يقول احد بيساعد ..
ما اقول الا لك الله يا سعود .. " طالع سلطان " .. وانت سلطون .. وراء ما تساعد عمك يا الخايس ..
بتال بعصبية / ما الخايس الا انت ..
سعود / ههههههه انا رايح للاستراحة .. تروح معي والا بتقعد عند صغارك ..
بتال طالع سلطان والظبي و هو مبتسم / يا فديتهم .. جلستهم ما تنمل .. بس لزم ارجعهم لامهم .. موعد اكلهم ..
سعود بخبث / موعد اكلهم .. والا تمنى شوفة زولهم لو هو من بعيد ..
بتال بصوت خافت /
ياسعود تكفى عشيري كان مـريته
قله تر الحال عقبه صارت احــوالي
الليل طال ودمعة العين هليـته
دايم جلوسي على مركاي ولحالي
سويت فنجال بن ماتقهويــته
من حر لاهوب صدري كنه الصالي
هاجوس يطريلي وهاجوس خليــته
واساوم الدمعات من ضيقة البـــالي
الموت شفته وعزراييل لاقيــته
اليا متى ينتظر والحال نحـــالي
قله ترا كان ماجاني فنا جيتــه
ما لي بغيره لو يقولون محتـــــالي
جالست ناس وبالمجاليس جاريتــه
لقيتهم يركبون النصب خيـالي
الي يبونه يدقونه بتوقيته
والي يبي غيرهم يعطون مــوالي
ليه عشير لياسولفت واطريتــه
غصبٍ علي دمع عيني يهمل اهمـالي
ماله اوصوف او كان بالوصف حليتـه
وصفه يخلي كامل العقل مهبــــالي
ابو ثمانٍ ياضحك شعة الليتـــه
ولا بروق بأضلم الليل بخيــالي
والجسم لو طولت بالبحث ماجيتــه
مقيوسة قيس لاتفصيل تفصـالي
غصبٍ عليك ليانضرته وحليتــه
تفقد شعورك تغني لآل يـــالآلي
ليته جفاني ليت ياليت ياليتــه
لاشك قلبي غيرها ماله الــوالي
بشوش وجه لاقسم الله وجيته
وصفه شبيه القمر في نصف الهـلالي
ارجوك لامريت لي حارة لبيتـه
وصلي المرسول ياسعود للغـالي
" منقول " ..
سعود اللي كان واقف .. ابتسم / صح السانك .. يا ابو سلطان ..
ابو بتال من وراهم .. وبتساؤل / ايش عندك .. انت تصور ؟..
بتال التفت على سعود وشافه يضحك .. و بقهر / صورتني و ارسلت با الواتس ..
سعود بضحكة .. / مو انت قلت و صلي المرسول يا سعود للغالي .. وانا وصلته ..
حس بتال بهتزاز جواله عرف ان قروب عيال عمه اشتغل حش عليه و تعليق .. سحب جواله و فتحه و هو مبتسم ..
التفت على سعود و هو يضحك / جعل العوبا نويل ما تخلي فيك عقل .. هههههههههههه ..
سعود وابو بتال / هههههههههههههههههههههه ..






ـــــــــــــــــــــــ






بيت ابناء سطام ..



بجناح العنود ..


جالسه على طرف الاريكة و سرحانه .. تطالع بنقطة معينه وهي رافعه حاجب و واضح انها تفكر بس مهم ..
دخلت سارة وهي تناديها .. / العنود .. عنوووووده .. ام سلطان .. " رفعة صوته " .. العنووووووووود ..
العنود سرحانه و لا ردت عليها ولا انتبهت لها .. ساره طالعت باختها ..
جالسه و مستنده على ركبها .. وبيدينها ورقة تقطع فيها لقطع صغيرة .. طالعت على الطاولة وشافت كيس الادوية ..
ساره بخوف تقدمت منها و بهدوء وهي تحط يدها على كتف العنود / العنود ..
العنود نقزت / هممم .. ساره .." عقدت حواجبها " .. ايش فيك ..
ساره با ستغراب / انتي ايش فيك ؟ .. من اول انادي عليك وانتي مو معاي ..
العنود تنهدت و هي تعدل جلستها .. و بتعب / ما فيني شي .. " انتبهت للورقة وبضيق " .. اووووه ..
ساره طالعت بالورقة وباهتمام / ايش هالورقة ..
العنود قرمشت باقي الورقة و رمتها بزباله " كرمتوا " .. / عادي .. الارشادات حقت العلاج الجديد .. مو مهم ..
العنود و قفت و توجهت لتسريحة .. و بتساؤل / سلطان والظبي رجعوا والا لسع ..
ساره ابتسمت وبمزح / ايه رجعوا .. ما شاء الله عليهم عيالك .. مؤدبين .. على الوقت بضبط اللي حددتية لرجعه ..
العنود رفعة حاجب وهي ترفع شعرها .. وبسخريها / اااها ...
ساره بضحكة / هههههههه خلاص فهمت .. النظره لحاله ترعب .. " وطلعت من الجناح " ..
العنود ابتسمت و هي تهز راسها .. اخذت جوالها و اتصلت على منار ..
العنود بهدوء / السلام عليكم .. اوف ليه معصبة .. " ابتسمت " طيب مبروك .. " عقدت حواجبها و بعدها ضحكت " ..
ههههههههه .. منار يا الخبلة .. بتصيرين ام و لساتك مطفوقه .. " و بجدية " .. معاه حق .. ناسية اجهاضك اللي قبل ..
و اصابة ظهرك .. الجية لشرقية .. " و بطفش من حال اخوانها " .. يمكن لك خيره .. ما تدرين الله وين حاط لك الخير ..
" وبعصبية " .. مناااااااار .. ايش ذا الكلام .. هي تعالي و شوفي ايش اسوي فيك .. يالله سلام .. " وقفلت المكالمه " ..
و بعصبية رمت الجوال على التسريحة و هي تافف .. / اوووووف .. استغفر الله العظيم ..
لا من اللي هينا مرتاحه ولا اللي من هناك .. حتى متعب و صلاح صاروا مثلهم .. يا رب ساعدني ..







ـــــــــــــــ







يوم جديد ..




بيت ابو سطام ..



العنود مبتسمه / ها يا جدتي .. مو قلت لك .. ان صبح و مساء عندك .. وراح نطفشك ..
ام سطام بمحبة / لا ما طفشتوني .. الا وسعتوا خاطر .. جعل عيني ما تبكيكم ..
العنود تاكل الظبي من البسكوت .. وسلطان يلعب في الصالة قبالها ..
جات الخدامة .. / ام شولتان .. " ام سلطان " .. شئود " سعود " .. يبقا شولتان .. " يبغى سلطان "..
هيفاء بضحكة / قلبت الاسماء قلب ..
ام سطام بتذمر / هالخدامه اتعبتني .. مريم " تقصد الخادمة ميري .. كل مرة تعطيها اسم " .. عيت تعلمها هرجنا ..
العنود و هيفاء ضحكوا على ام سطام اللي كل يوم تطلع اسم لشغالات / ههههههههههههه ..
العنود التفتت على الخدامة / طيب وينه سعود ..
هفاء بضحكة / شئود ..
العنود ابتسمت وهي تسمع الخدامه تقول لها " هينا بلاء " وي تاشر على باب الفلة .. هزت العنود راسها / طيب ..
بعد دقايق العنود توقف وهي تربط ملثمها / يالله .. انا صار لزم ارجع البيت .. يدوب اجهز الغداء ..
هيفاء وام سطام / الله يعينك ..
العنود اخذت الظبي و طلعت من الفله .. سمعت سعود يتنهد و يكلم سلطان ..
سعود و هو يلعب سلطان بالكورة / انت لو فيك خير كان من يوم ما تسمع عمك يتوجع و يون .. تفزع له ..
و تقول ابشر يا عمي جاك ما تبي .. لكن انت طالع لابوك و خالك راكان .. بخالاء ..
العنود بهدوء / ما هقيتها منك يا ابو سطام ..
سعود التفت و وقف بسرعة بحرج و هو يطالع سلطان و مبتسم / هههههه ما قصدتها ..
بس من حر ما بجوفي على ابوه و خاله .. " العنود ابسمت وهي فاهمه مقصد سعود " ..
سلطان من شاف امه و اقفه و بالعباية ترك الكورة وتوجه لها وهو فرحان ..
العنود مسكت يد سلطان وتوجهة لبيتهم .. سعود راح لسيارته و مشي رايح الشركة ..







ــــــــــــــــــ





بيت ابو سند ..




على طاولة الغداء ..




ام سند بهدوء / اليوم خالتكم ان شاء الله تطلع .. ابي احد منكم يوديني السوق ابي اشتري اغراض ..
فارس عارف لوين المشوار بسرعة / انا مشغول مواعد واحد رجال لزم ضروري اقابله ..
سند بسخرية / خف علينا يا المهم .. " التفت على امه و بهدوء " .. ياسر فاضي مغير منبطح في الاستراحة ..
حتى الشركة ساحب عنها لهه يومين .. انا ذا الايام مشغول .. لفضيت اورية ..
ام سند بعصبية / عاد انا بلغتكم .. العصر القي واحد منك عندي ..
نصلي العصر و نمشي ما ابي ابطي .. لو عيال خالتكم فاضين كان رحت معهم و جبت عازت امهم ..
سند ابتسم / افااا يا ام سند .. انتي تامرين امر .. " رفع جواله واتصل على ياسر .. وبامر و صوت حاد " ..
دقايق واشوفك قدامي في البيت .. ان تاخرت يا ياسر .. ما تمسي الا بالمستشفى .. " وقفل المكالمة " ..
ام سند بخوف / يا ويلي عنه .. الحين يسرع و ما يشوف قدامه .. وهذي حزت زحمة .. يا لله تستر عليه و تسلمه ..
سند و فارس ابتسموا لها / امين ..







ـــــــــــــــــ






بيت ابناء سطام ...




قبل الفجر بدقائق ..



سارة دخلت المطبخ .. فتحت الثلاجة وطلعت جبن و زيتون و طماطم وخيار ..
قطعت الخيار والطماطم شرائح و رتبت الصحون على الطاولة .. حطت الخبز في الميكروويف ..
التفتت ياستغراب و قرف / ايش ذا الريحة .. شكلها من الفواحة ..
العنود دخلت وهي تلم شعرها وباستغراب / انتي .. ايش صحاك ..
ساره ابتسمت / حسيت بالجوع و قلت انزل اكلي شي .. دخلت عليك شفتك نايمه ..
العنود بضيق / ايه .. " وهي تحط لها ماي بالكاسة .. و بغصة " .. شفت كابوس خنقني .. اعوذ بالله منه و صحيت ..
ساره و قفت قبال الباب الزجاجي المطل على الحديقة الخلفية للبيت .. حطت يدها على الزجاج وهي تطالع لبرا ..
العنود باستغراب وقرف / ايش ذا الريحة ..
ساره هزت اكتافها / ما ادري .. " تنهدت " .. تصدقين اشتقت لامي و ابوي .. ودي ارجع انام بحضنهم ..
العنود نزلت الكاسة .. وطالعتها بضيق و حنين .. حت هي اشتاقت لهم ..
بلعت غصتها .. وهي تتقدم من الباب راجعه لجناحه .. طالعت ساره / بعد ما تتعشين .. ااا ..
........ بوووووووووووووووووووووووووووووووووم ....
صوت انفجار هز البيت كله .. العنود بصراخ / سااااااااااااااااااااااااااااااااااااررررررررررررر ررره ..






انتهى ..

لا اله الا الله .. محمد رسول الله ..
سبحان الله .. و .. الحمد الله .. و .. الله اكبر ..

اعذروني عن القصور و التاخير .. و الاخطاء الاملائية ..
كتبت هالبارت من التاب .. فاعذروني اذا كان فيه اخطاء ..

لا تنسوني من صالح دعائكم ..

كونوا بخير ..

مشاعل السعودية ..


بسم الله الرحمن الرحيم ..

السلام عليكم ورحمة الله وبركاته ..

الحمد لله والصلاة والسلام على رسول الله ..

توكلنا على الله .. لا اله الا الله محمد رسول الله ..





البارت 41 ..






كلك تعالي غـلا ولا ارجعـي كلـك
بعض الغلا منك ما يستاهـل الجيّـه
ما بَلّ ثوبك مطر شوقـي ولا بلّـك
لو علّتك من سحاب الروح وسميـه
ليه امشي الدرب دامه ما يوصّل لّك
تخاف رمضا الضياع اقـدام رجليّـه
يا بنت توّ الهوى ما صرت انا خلك
للحين ما زالـت الصـوره رماديـه
ومازال بعض الغموض الشره يحتلك
وشلون انا اعشقك واحبك على النيه
اشوفـك هنـاك قدامـي ولا ادلـك
صعب الكتابه إلى صار الورق ميّـه
ان كان شمسك تساومني على ظلك
ما عاد ابي منك لا شمسٍ ولا فيّـه
اما تعالـي لقلـبٍ فـز لـك كلـك
ولا اتركيني ما ابي لك بالهوى جيّه


" مساعد الرشيدي "..






سارة دخلت المطبخ .. فتحت الثلاجة وطلعت جبن و زيتون و طماطم وخيار ..
قطعت الخيار والطماطم شرائح و رتبت الصحون على الطاولة .. حطت الخبز في الميكروويف ..
التفتت باستغراب و قرف / ايش ذا الريحة .. شكلها من الفواحة ..
العنود دخلت وهي تلم شعرها وباستغراب / انتي .. ايش صحاك ..
ساره ابتسمت / حسيت بالجوع و قلت انزل اكلي شي .. دخلت عليك شفتك نايمه ..
العنود بضيق / ايه .. " وهي تحط لها ماي بالكاسة .. و بغصة " .. شفت كابوس خنقني .. اعوذ بالله منه و صحيت ..
ساره و قفت قبال الباب الزجاجي المطل على الحديقة الخلفية للبيت .. حطت يدها على الزجاج وهي تطالع لبرا ..
العنود باستغراب وقرف / ايش ذا الريحة ..
ساره هزت اكتافها / ما ادري .. " تنهدت " .. تصدقين اشتقت لامي و ابوي .. ودي ارجع انام بحضنهم ..
العنود نزلت الكاسة .. وطالعتها بضيق و حنين .. حت هي اشتاقت لهم ..
بلعت غصتها .. وهي تتقدم من الباب راجعه لجناحه .. طالعت ساره / بعد ما تتعشين .. ااا ..
........ بوووووووووووووووووووووووووووووووووم ....
صوت انفجار هز البيت كله .. العنود بصراخ / سااااااااااااااااااااااااااااااااااااررررررررررررر ررره ..
ساره برعب / اااااااااااااااااااااااه .. يمممممممممممممممممممممممه .. عنوووووووووود .. ااااااااااااااه ..
العنود توجهت لسارة بجنون وهي تطفي شرارات و تصارخ .. فتحت الباب الزجاجي ..
وهي تدفع ساره على الارض وتطفي النار .. شافت جسم سارة مرتخي ولا طلع لها صوت ..
العنود تهزها بجنون وهي ترفعها بين يدينها وتنزلها / سااااره ساااااره .. " وقفت ولفت حولها ورجعت جلست " ..
ساااره .. " وبصوت اختنق "... ساره .. " وبصراخ " .. سااااااااااااااره ..




راكان الي فزع من النوم على صوت القوي .. وانقطاع الكهرباء .. / الله يستر ..
سمر بخوف / بسم الله .. ايش هالصوت ..
راكان يرفع الفرشة / يمكن التماس والا ضرب فيوز .. انتي خليك هينا .. و خذي شيخة بحضنك ..
وقف وتوجه لشباك غرفته رفع الستارة وفتح الشباك .. / انا بفتح الشباك يجيكم ......
سكت وهو يسمع صراخ العنود / هذي مو صوت العنود .. " ابعد الستاره كلها و شاف حركة بالحديقة " ..
ترك الشباك وهو يجري جهت الباب عثر بطاولة و طاح على السراميك رجع وقف .. فتح باب جناحه وطلع ..
راكان نزل مع الدرج وهو يتعثر و يرجع يوقف .. سمع صوت زياد و نايف يطلعون من جناحهم و هو يسال ..
راكان توجه للمطبخ و شاف النار تركها و طلع من الباب الرئيسي .. و لف على البيت الا ان وصل لمكان العنود ..






ـــــــــــــ





بيت ابو بتال ..




طلع من الحمام " كرمتوا " .. و هو ينشف وجهها .. رمى الفوطة على الكنبة و تقدم من الشباك ..
ابعد الستار و توجه لتسريحة .. بس وقف فجاة .. ورجع لشباك وهو عاقد حواجبه و مستغرب ..
شاف النار اللي طلعت من بيت عيال عمه .. و هو يجري حافي .. فتح باب الجناح و راح يجري لباب المدخل ..
سلطان الي كان طالع من جناحه و هو يستغفر الله و يهلل .. و يعدل اكمام ثوبة .. متوجه لمسجد ..
باستغراب و خوف و هو يلح بتال على الدرج و بصوت عالي / بتال .. يا ولد .. ايش بلاك ..
بتال يصارخ و هو عند الباب الرئيسي / بيت عمي يحترق ..
ابو بتال بصرخ / عمك من ..؟
بس بتال طلع من البيت .. نزل سلطان بسرعة .. و خرج من البيت .. سعود طلع من جناحه بانزعاج ..
و هو صحي من النوم مفزوع ..و التفت في الصاله باستغراب وماشاف احد .. و رجع لجناحه ..






ـــــــــــــــ






بيت ابو سند ..



جناح سند ..


كان سهران .. يشتغل على الكمبيوتر .. فاتح شوي من الشباك حتى يتغير هواء الغرفة .. سمع صوت ضجه ..
وقف و طالع من الشباك ما شاف شي غريب في الحديقة .. ضل واقف لدقايق وهو يطالع .. تنهد بتعب ..
رفع يده يشوف الساعة .. و بهمس / الحين ياذن الفجر .. " التفت على الكمبيوتر و قفله .. لملم الاوراق و رتبها " ..
توجه للحمام " اكرمكم الله ".. توضأ و تجهز لصلاة .. فتح باب الجناح بهدوء و طلع قفل الباب بهدوء ..
نزل مع الدرج وهو بنص شاف فارس مستعجل طالع .. باستغراب / فارس ..
فارس التفت عليه وهو واقف عند الباب وبخوف / بيت خوالي فيه شي .. حركة غريبة ما تطمن ..
سند با خوف .. / الله يستر .. " وهو ينزل مع الدرج بسرعة فتح الباب و طلع قبل فارس و لحقه فارس " ..





ــــــــــــ






بيت راكان ..


راكان رفع راس ساره و صار يضربها على خدها يبيها تصحى .. ولمن ما شاف استجابة ..
حملها بين يدينه و توجه بها لسيارة .. نايف اللي طالع من الفله و توجه لهم هو وزياد اللي متمسك فيه ..
نايف بخوف / العنود .. العنود ايش فيك ..
العنود بضياع و صدمة وخوف / ما ادري ما ادري .. كنا في المطبخ و ما ادري ايش صار ..
التفتت على راكان .. و توجهت له .. راكان بعد ما نيم ساره بالسياره .. انتبه للعنود بتركب معاه ..
راكان بصراخ / بتروحين معاي كذا .. و ين عباتك ..
نايف نبه زياد / قفل الكهرباء بسرعة .. " زياد راح لمولد الكهرباء و قفله " ..
العنود بارتباك / طيب ابي اجيب عبايتي .. " بسرعة راحت للباب الرئيسي و دخلت بالضلام وهي تمشي بضياع ..
الا ان وصلت لمكان العبايات سحبت عباية و شيلة و برقع و هي بس تتلمس ولا عارفه لها او لغيرها ..
لبستهم و طلعت .. سمع صوت بتال و هو يصارخ .. " ايش صار .. فيكم شي " ..
العنود توجهت لسيارة راكان اللي كان راح يمشي و يتركها .. ركبت معاه و تحركوا ..
بتال سمع صوت بكاء عياله .. و دخل البيت و هو ينادي على " سلطان .. الظبي .. سمر " ..
سمر سمعت صوت ندا بتال .. و بخوف و هي حاضنه شيخة .. تلمس في غرفتها الا ان وصلت للاريكة ..
سحبت روب قميص نومها .. نزلت شيخة على السرير و لفت الروب و ربطته .. اخذت جوالها و فتحته ..
خلت اضائة الجوال مثل الكشاف .. نزلت مع الدرج بهدوء و شوي شوي تتلمس حتى لا تطيح ..
و هي تنادي بصوت عالي .. / بتااااال .. انا هينا .. راكااااان .. " خنقتها العبرة " ..
بتال اللي و صل لجناح العنود و دخل لغرفة عياله .. و صل لسرير سلطان و الظبي .. حملهم بين يدينه ..
و طلع شوي شوي و هو يمد رجله و يتلمس بها الارض خايف لا يصدم بشي و يتعثر و ياذي الظبي و سلطان ..
و بكل خطوه و هو يسمي على عياله و يدعي الله بسلامه .. طلع لصاله و شاف اضاءة جوال سمر ..
وصل سند و فارس و سيف و طلال و رعد .. سمع صوت ابوة و هو ينادي ..
بتال بصوت عالي / لحظه يبه .. لا تدخل ..
و صلت عنده سمر و بخوف و هي تمسك يده اللي شايل فيه سلطان اللي يصيح برعب هو و الظبي / ايش صار ..
بتال بضيق / ما ادري .. " شاف ابوة و رعد مشغلين جوالات بيدينهم و يكشفون عليهم " ..
ابو بتال بخوف / سمر .. بتال .. فيكم شي .. الصغار طيبين ..
بتال قرب منه .. و بتعب / بخير ..
رعد مد يده / هات الظبي ..
الظبي تمسكت برقبة ابوها و هي تصارخ برعب .. بتال بضيق / خليهم .. شوفوا سمر ..
ابو بتال اعطى سمر شماغه .. و رعد نزل شاله و لفه على الظبي .. طلع بتال ..
سند طلع شماغه و لف فيه سلطان .. طلال سحب الشال و رماه على بتال يلف فيه عياله ..
ابو بتال .. طلب من العيال يبتعدون عن الباب علشان سمر .. " وسمر بداخله تحمد ربها ان الروب ثقيل و ساتر " ..
دقايق حتى و صل الدفاع المدني و الشرطة و اجتمعوا رجال العايلة ..






ــــــــــــــ


بعد الظهر ..

في المستشفى ..



زياد و نايف و طلال ورعد على طول ركبوا السيارة و راحوا المستشفى ..

سند لحقهم بعد نص ساعة من الحادث .. معه لبس لراكان و اخوانه و اخواته ..
راكان بعد ما لبس هو واخوانه .. جلس بالاستراحة .. و هو يشرب كوفي .. و يقول لسند ايش اللي صار ..
سند بهدوء / الحمد الله ان جات على قد كذا ..
راكان تنهد / الحمد الله .. " و بضيق " .. تصدق ان احس انا و اخواني منحوسين ..
ما نرفع راسنا اللي يطيح عليها شي .. " تنهد بعمق " .. سارة للحين ما فاقت .. ولا فاقت و شافت الحرق ..
ايش بتسوي .. " وبوجع " .. يا اخي نايف الرجال اللي جروحه مخفيه و مو مهم اثرها نفسيته منعدمه ..
كيف هي .. " سكت وهو يصد عن سند و يطالع الشباك المطل على الشارع " ..
سند بهدوء / المهم تصحى من الاغماء .. و تمر الساعات على خير و بعدين الطب تطور عملية تجميل تزيل هالحرق ..
راكان بغصة والدمع محبوس بعينه / هذي سارة .. اصغرنا .. اكثر وحدة ذاقت كل شي ذقناه ..
ذاقت عذاب الكل .. موت جدتي و خالي .. مرض ابوي و امي .. موتهم .. و ضياعنا و تشتتنا .. و جع نايف ..
كل شي .. ذي سارة .. " هز راسة " .. صندوق مذكراتنا .. كل شي تعرفة عنا .. اللي واضح واللي مخفي ..
سند ساكت و يسمع .. راكان يكمل / بعض الاحيان اقول لو انا مكانها ايش كان سويت ..
" هز اكاتفه " .. هربت من ها الحياة اللي عايشتها .. مثل ما هربت اول مرة ..
سند بنبرة مقصودة / ليش تخطط انت ..
راكان التفت عليه و بغموض / ايش تقصد ؟..
سند بهدوء وهو يخفض صوته / راكان .. لك فترة ما انت عاجبني .. من لمن اخذت الملف .. وانت ساكت ..
وسكوتك غريب .. حتى توعداتك في بتال ما نفذت فيها شي .. هدوئك هذا .. " هز راسه يعني مو عاجبه " ..
راكان بهدوء / بتال مو راده عني " ابتسم ".. وعن العنود الا سلطان والظبي .. ربي يخليهم له ..
سند شرب شوي من لكوفي .. و بنبرة مقصودة / لو بتال كلم العنود و طلب ترجع على ذمته .. ضنك ترجع ..
راكان طالع سند بحدة و بحزم / لا .. وحتى لو هي قبلت انا ما اقبل .. بتال كسرها .. و كسرنا معاها ..
رماها و تركها و لا سال عنها .. " وبقهر " .. و فوق هذا كله ماد يده عليها .. وانا اللي و صيته عليها و وامنته ..
سند سكت لدقايق .. وبهدوء / كذا حكمت على مصير الظبي و سلطان .. يعيشون بتشتت .. حط نفسك مكانهم ..
راكان نزل عينه بكوب القهوة و صار يحركة بهدوء بشكل دائري .. / ....................
سند طالعه لدقايق و بعدها رفع يده و شاف الساعة .. وقف / انا صار لزم اروح .. ما تشوفون شر .. فمان الله ..
راكان هز راسه و هو ما زال على نفس و ضعه .. وبهدوء / الشر ما يجيك .. فحفظ الرحمن ..






ــــــــــــــــ





في جناح سارة ..




زياد واقف .. وبتعب / انا رايح .. راكان ينتظر تحت ..
العنود و هي جالسه على الكرسي .. ومغمضة عيونها بتعب .. تنهدت / فمان الله ..
نايف طالعها و رجع طالع زياد .. وبهدوء / انا ابي اجلس عندهم ..
زياد هز راسة و هو يسحب جواله من على الطاولة / مع السلامه .. " قالها وهو طالع " ..
بعد دقايق من طلوع زياد .. نايف كان يطالع بأخته العنود اللي مسترخيه على الكنبة و مغمضة عيونها ..
طالع بيدها الملفوفة بشاش ابيض .. العنود فتحت عيونها بهدوء و طالعت بسارة .. سرحت بسارة شوي ..
رجعت غمضت عيونها بس رجعت فتحتهم وهي تطالع بنايف كانت بتتكلم بس سكتت لمن شافت نظراته ..
العنود عاقده حواجبها / ايش فيك .. مضيع شي بوجهي ..
نايف بهدوء و نبرة مقصودة / منتظرك ؟!!
العنود رفعت خصل من شعرها طايحه على وجها .. بيدها اليسار السليمه .. و بنفس نبرته / ايش اقول ..
نايف هز راسه .. و بهدوء هامس / كل اللي بخاطرك .. المهم ما تكتمين بصدرك و تتعبين ..
العنود ضحكت و بسرعة حطت يدها على فمها و هي تكتم ضحكتها لا تصحى ساره ..
نايف بصوت به بحه غريبه / ليه ما تبكين ..
العنود سكتت وهي تطالع بوجه ساره و بعد ثواني طويله .. بصوت مبحوح متعب / اتمنى ..
" تنهدت " .. اخر مرة بكيت لمن ... " سكتت " .. ومن بعدها عصى الدمع ..
نايف سكت وهو عارف ايش تقصده .. اخر مرة لمن تهجم عليها عبدالله .. زفر بقهر ..
نايف يحاول يهدي نفسه / الحين قولي لي .. ايش اللي مضايقك من فترة و انتي مو عاجبتني ..
العنود بهدوء هامس / و لا شي ..
نايف بنبرة مقصودة / على نايف ..
العنود ابتسمت وهي ترخي جسمها على الكنبة .. دخلت يدها بشعرها و سحبت المشبك منه ..
حتى تفرد شعرها اللي محترق جزء منه .. / على نايف و غير نايف ..
نايف ابتسم و بنبرة مقصودة / لو متعب موجود كان ما سكتي ..
العنود بنبرة غامض / متعب ..
نايف التفت للباب الي انطق .. و قف وهو يمسك العكاز و تقدم من الباب .. و هو ينبه العنود / فيه احد عند الباب ..
العنود اعتدلت وهي تلف شعرها و ترجع المشبك .. نزلت يدها و شافت فتات من شعرها المحترق في الشاش الابيض ..
نفضت يدها و سحبت الشيلة و لفتها على راسها .. رمت الباقي على و جهها اول ما دخل نايف ووراه متعب ..
متعب وهو بالبس الرسمي العسكري و بيدينه باقة ورد ابتسم و العنود نزلت الشيلة عن وجهها .. / السلام عليكم ..
العنود بجمود و نظرات قاتلة / و عليكم السلام ..
متعب يحط باقة الورد على الطاولة و يجلس على الكرسي و هو يطالع العنود و ابتسامة ساخرة على شفاته / سلامات ..
العنود صدت عنه و هي تطالع بسارة .. وبرود / الله يسلمك ..
متعب ابتسم بسخرية وهو يطالعها / زعلانه .. " بحزم " .. الجدار يرضيك ..
العنود رفعت حاجب و طالعت فيه و بتحدي / نشوف من الي بيرضية الجدار ..
متعب و قف و هو يصد عنها .. التفت على نايف اللي مركز معاهم ولا فاهم شي .. / طمني عن سارة اول ما تصحى ..
و توجه للباب و طلع .. نايف التفت على العنود .. العنود بغضب اشرت له يسكت .. ونايف التزم الصمت ..





ـــــــــــــــــــ






بعد المغرب ..




سارة صحيت .. ام سطام و ابو سطام .. و ابو بتال و ابو عبد العزيز و ام سند و ام صقر و رعد ..
و طلال و راكان و نايف و زياد و العنود .. كلهم موجودين .. ساره تطالع بوجيهم و تغمض عيونها تمنع الدمع ..
و تبلع عبرتها .. حست بيد جدها على راسها و هو يمسح على شعرها مفرود على المخده و هو محترق جزء كبير منه ..
ابو سطام بحنان / الحمد الله على سلامتك .. و الحمد الله انها جات بسيطه ..
العنود بهدوء / الحمدالله ..
ابو سطام التفت على راكان / اللي ايش سبب هالحريق ..
راكان بهدوء / التماس كهرباء و فيه تنسيم غاز .. و شبت ..
العنود باستغراب / بس انا متاكدة اني مقفله الغاز .. و سارة ما فتحت الغاز بس استخدمت المايكرويف ..
راكان / سمر نزلت قبلكم استخدمته .. وقفلت الغاز بس ما قفلته للاخير .. وكان التسريب خفيف ..
ابو سطام / قدر الله , و امر مكتوب , و الحمد الله على كل حال " ابتسم و بمزاح " ويمكن خيرة حتى ترجعون عندي ..
العنود ابتسمت له .. طلال بضحكة / لالا .. ماهي براجعه الا على بيتها .. " يقصد بيت ابوها " ..
راكان بضحكة / شغلة التصليح ما بتطول.. بكرة والا بعدة و يرجع كل شي زي ما كان و احسن ..
بأذن الله .. الضرر بس بالمطبخ .. يعني ما تلحق على شي يا جدي .. ههههههههه ..
ابو سطام بحزم مازح / تجي عندي اللين اتاكد ان البيت امان .. انا مو معذر في بنتي ..
عبدالعزيز التفت على ساره و فز واقف و هو يحضنها .. الكل التفت باستغراب ..
سارة اول ما حست بحضن عبدالعزيز انفجرت بكي و صارت تشهق بقوة و كانه بكيت يتم توه حس بيتمه ..
العنود و اقفت و تسندت على الجدار .. كانت متوقعه ان سارة راح تبكي .. بس ما توقعته قدام الكل ..
كانت وهي نايمه تهذي بابوه و تناديه و تنادي امها و نايف وراكان .. وعبدالعزيز كان يشبة سطام لدرجة كبيرة ..
راكان بخوف و هو يحاول يبعد عمه عنها بس ساره متمسكه بعبدالعزيز و رافضة انه يبعد ..
العنود مدت يدها و سحبت راكان و همست بغصة / مشتاقة لابوي .. و مستاحشة .. خلها تفرغ اللي بنفسها ..
عبدالعزيز يهمس باذنها و يقرا ايات من القران .. سلطان اشر لموجودين يطلعون لصالة ..
ام سطام مغير تمسح دموعه بشيلتها .. وقف ابو سطام و هو يهلل " لا اله الا الله محمد رسول " ..
الكل طلع معادى عبدالعزيز اللي قعد مع سارة و هو حاضنها الا ان هديت ونامت ..






ــــــــــــــــ






يوم جديد ..





بيت ابو عناد ..


بغرفة الهنوف .. القريبة من مجلس الحريم ..


شجون تدور على ابوها و خوانها بترمس القهوة ..
ابو عناد بحنان / الحمدالله على سلامتك ..
بدر اللي جالس على سرير امه بصوت خافت / الله يسلمك ..
ابو عناد / ان شاء الله بعد اسبوعين و خروج امكم من النفاس بنسوي عزيمة عشاء كبيرة ..
منها سلامتكم .. و سلامة بنات خالكم .. " ابتسم " .. و ملكتكم ان شاء الله ..
عناد وهو ياكل تمرة / يبه .. ملكت بدر لحاله ..
ابو عناد بضيق / والله اني تمنيت افرح بكم كلكم مرة وحدة ..
ام عناد بهدوء وهي مستنده على المخدات / لعله خير لهم .. وربي يكتب لريهام الرجال الصالح ..
ويرزق عناد بالبنت الصالحة .. خلنا نخلص من بدر و رنا .. و بعدين نشوف عناد ..
عناد بنبرة مقصودة خبيثة / و نشوف فارس ..
ابرار اللي كانت تهمس مع شجون .. و تطلب منها تقرب المعجنات من عناد .. و منتبهة لكلام عناد ..
الكل ابتسم و ابو عناد ضحك بخفة و هو يهمس / ما انتبهت لك .. واص لا تحرجة ..
ام عناد بحزم / عناااد .. " عطته نظرة خلت عناد يسكت و بدر ضحك بخفة " ..
ابو عناد بعفوية / الا كيف صدرك .. وايش قالت الدكتورة ..
ام عناد بخجل و ارتباك / بس تقول من الحليب ..
بدر بضحكة وهو يتكي جنب امه / يمه ابي اذوق حليبك .. والله ما اتذكر طعمة وانا صغير ..
ام عناد بخجل خوف و توتر وكان احد بيغتصبها .. حطت يدينها على صدرها .. و هي فاتحة عيونها للاخير / تهبى ..
الكل / هههههههههههههههههههههههههههههههههههه ..
ام عناد بخجل و فشلة رفعت شيلتها و حطتها على خشمها و فمها تغطي ابتسامتها ..
بدر وهو يضحك و بقوة / هههههههههههه يمه هههههههههه انا هههههههه انااا ولدك هههههههههه ..
ورجع يضحك و يشهق من الضحك .. حط يده على رقبته و هو يتالم .. و صد عن الكل ..
عناد يمسح دموعة من الضحك / يمه .. ههههههههه .. جد يمه اذا يوجعك خلنا حنا نرضع هالحليب بدال لا ينرمي ..
ام عناد طالعتهم بنظرات وهي ودها تذبح ابو عناد لانه سالها .. ابو عناد يضحك و مو قادر يمسك نفسة ..
ام عناد صدت عنهم بزعل .. بس لمن سمعت تأوه بدر فزت برعب .. عناد بضيق / من الضحك ..
بدر وقف و بتعب / انا رايح غرفتي .. ابي اخذ مسكن و ابي انام شوي ..
ام عناد بحنان / بسم الله عليك .. ربي يحفظك يمه ..
بدر ابتسم لها وبخبث / ما تبين تعطيني شوي ..
ام عناد بتوتر و حزم / روح نام بس .. بلا قلة ادب .. يالله ..
الكل / هههههههههههههه
ابرار وشجون راحوا للمطبخ يسون الغداء .. عناد طلع وراح لشركة .. ابو عناد و قف و جلس جنب الهنوف ..
الهنوف بزعل صدت عنه .. ابو عناد بضحكة / افاا .. زعلانه هنوفي ..
ام عناد / ..............
ابو عناد بخبث / طيب ما يصير انا ..
" الهنوف شهقت بخجل " ..
ابو عناد / ههههههههههههههههههه ..






ـــــــــــــــ






"







بالمستشفى ..



العنود تحط الاكل قبال سارة .. سارة منسدحه السرير .. وبجمود تطالع بصحون الاكل قبالها ..
العنود بهدوء / كل الاكل كله .. علشان تاخذين علاجك ..
ساره بضيق / مالي نفس .. شيلي الاكل لمن قدامي ..
العنود بعصبية / سارة .. وبعدين معاك .. يعني بعيد الموال اللي كل يوم اقوله ..
الحرق بسيط .. واذا بيسبب اثر راح اوديك اكبر جراح تجميل و نخفي الاثر .. خلاص عاد ..
ساره غطت وجهها وصارت تبكي .. العنود بضيق و قهر من نفسها .. جلست جنبها وضمتها ..
العنود بحنية واعتذار / حبيبتي اسفة .. بس انتي مكبرة الموضوع .. منعتي الكل من زيارتك .. واكل ما تاكلين ..
وكان الحرق ماخذ وجهك كله .. كانه مو باسفل خدك و شوي من رقبتك .. " تنهدت وهس تبتعد عنها " ..
ساره تمسح دموعها و بعبرة / حلفي انك بتوديني احسن دكتور تجميل ..
العنود فتحت عيونه للاخير / يعني انا اكذب ..
ساره بحرج / ............
العنود بحزم / كلي يالله .. وانا قاعدة ادور وراح ارسل اوراقك اذا حصنا هالدكتور .. لانه ما راح تكونين لحالك ..
راح يروح نايف معاك .. وراح يسوي عملية يشيل التشوهات اللي بجسمة ..
سارة تذكرت جسم نايف .. وبقرف / صح لزم نايف يسوي هالملية حرام يقعد مشوة كذا ..
العنود بقهر / ما اقول الا حسبي الله و نعم الوكيل ..
سارة وهي تبدا تاكل / الا كيف وصل للمافيا ..
العنود وهي تاكل مع سارة / تذكرين صديق راكان تركي ..
سارة وهي تشرب من الشوربة / اممم .. " يعني ايه " ..
العنود تنهدت بقهر / هذا كان حاط بضاعة باستراحة اخوانك .. وهالبضاعة فيها مخدرات ..
نايف بصدفة كان رايح يشوف الاستراحة اخر الليل .. وشاف الحركة الغريبة عند الاستراحة ..
انتظرهم حتى يبعدون ودخل من الخلف .. وشاف الصناديق الغريبة .. وفتح وحدة منهم ..
شاف ان هالاشياء لزم يعرف عنها متعب .. بلغ متعب و متعب كلم طارق .. وتابعوا الموضوع ..
بس المفاجاة ان عبدالله كان متعلق بالموضوع .. و طلبوا من نايف يراقب و يدخل مع عبدالله ..
سارة باستغراب / كيف ؟؟
العنود تهز كتوفها / ما ادري .. هذا اللي قاله نايف ..
سارة / ايه وبعدين ..
العنود / دخل نايف و سحب اصدقاء عبدالله المقربين اكثر من تركي و شوي شوي و تطور الموضوع و سافر برا ..
سارة باستغراب / يعني نايف ما كان يبي يسافر علشان يدرس ..
العنود تنهدت وهي تدخل الاكل بفم سارة / الا .. بس التطورات بالموضوع و دخول الانتربول و كشف المافيا لنايف ..
حولوا كل السفرة لصالحهم .. و لمن مسكوا المافيا نايف .. وتدخلت الشرطة .. وانكشف تركي .. المافيا قامت وقتلته ..
العنود لملمت صحون الاكل و بدات تقطع فواكة لسارة .. سارة مو منتبهه لطاولة ومنسجمة بالسالفة ..
ساره متفاجاة / يعني تركي مات قتل ..
العنود تهز راسها / ايه .. لقيوة مقتول و مرمي بمكان معفن و موتته موته شنيعة .. الله يحسن خاتمتنا ..
سارة انتبهت لطاولة وشهقت بصدمة / من اكل الاكل ..
العنود بضحكة وهي تدخل البرتقالة بفمها / من غيرك يعني .. هههههه .. جعله هني و عافية .. ومطرح ميسري يمري ..
سارة ابتسمت / متى اطلع طفشت من المستشفى ..
العنود بهدوء / اليوم ان شاء الله .. اشتقت لصغاري .. ربي يسلمهم لي و يحفظهم ..
سارة تنهدت / حتى انا اشتقت لهم .. امين يا رب ..







ـــــــــــــــ






يوم جديد ..





بسيارة سند .. توههم راجعين من المستوصف ..



رنيم جالسة و بحضنها فهد الصغير .. و صوت الاذاعة يتردد بسيارة ..
سند بهمس وهو يلتف عليهم ويرجع يطالع الطريق / علية حرارة ..
رنيم تحسست جبين فهد و بهمس / لا ..
سند بهدوء / طيب ايش رايك نمر على مطعم هادي و نتغداء فيه ..
رنيم بضيق وهي تتكلم من غير نفس / الساعة ما جات وحدة .. ومفطرين متاخر .. ما لي نفس بالاكل ..
سند وهو يلف الدريكسون .. و يطالع الجهة الثانية من الشارع / اعرف مطعم اكلة لذيذ و هادي و رايق ..
رنيم تاففت بعصبية / اووووف .. قلت ما ابي ..
سند ابتسم / وصلنا .. " وهو يوقف سيارته قبل المطعم " .. " التفت عليها و هو يطالع فهد " / ياله ننزل ..
رنيم بعصبية / ما ابي .. وديني البيت و ارجع تغداء ..
سند يفتح الباب و ينزل .. قفل الباب و توجه لباب رنيم .. فتحة و احمل فهد بهدوء وهو يلفه عن الهوداء و الشمس ..
رنيم بغضب عدلت شيلتها و هي تتافف و تحلطم .. اخذت شنطتها و نزلت .. قفلت الباب و لحقة سند ..
دخلو المطعم و جلسوا على احد الجلسات .. سند وهو يقفل باب الجلسة .. وهمس / افتحي و جهك محد شايفك ..
رنيم تنزل البرقع .. رتبت المكان الي سند نيم فية فهد و غطته زين عن هواء التكيف ..
سند بهمس / اطلب لك شي ..
رنيم بتكشيرة / لا ..
سند ابتسم .. " وقف و طلع .. وبعد دقايق رجع " .. و بهدوء / طلبت اكل بحري ..
رنيم كانت تطقطق بجوالها .. رفعت عيونه له بنظرات .. " يعني انا ماسالتك " ونزلتهم ..
سند مد يدة و سحب الجوالها و قفلة و رجعة لها .. رنيم طالعته بقهر ..
سند قرب منها و بجدية و صوت خافت / فيه موضوع مهم لا زم نتكلم فيه ..
رنيم تطالعه و وجهها مشدود بعصبية / ...........
سند وهو مركز بملامح و جهها و نظرات عيونها / ابوك .. مطلوب ..
رنيم تغيرت ملامح وجهها لخوف و اهتمام / .............
سند تنهد / انا جبته من المغرب و حطيته بالشالية و محد يدري عنها ..
رنيم صدت عنه و بغصة / ايش مسوي هالمرة .. والا مثل المرة الماضية مخدرات ..
سند سمع صوت الجرسون و وقف .. رنيم رمت الشيلة علة و جها .. صحيح سند مغطي الباب كلة .. بس للحتياط ..
سند حط الصحون على الطولة .. رنيم رتبت الصحون الا ان سند قفل الباب .. ونزلت شيلتها ..
جلس سند جنبها و هو يقرب الصحون منهم .. رفع اكمام ثوبة .. / خلنا نتغداء و اقول لك السالفة كلها ..
رنيم طالعته بنص عين / قبل ماكن لي نفس و بعد هالكلام تبي اكل ..
سند ابتسم و هو يقبل خدها .. وبمزح / طيب كذا انفتحت ...
رنيم بضيق / الا لاعت كبدي ..
سند / هههههههه .. افااا .. " وهو يقطع من الخبز يدخلة فمها غصب و هو يضحك " ..
رنيم كانت بتبتعد بس سند ما سمح لها و اجبرها على الاكل ..






ـــــــــــــــ






بالمستشفى ..


العنود ترتب الشنطة الصغيرة اللي فيها ملابس ساره ..
سارة جالسة على طرف السرير و هي لبسة عبايتها و لفة الشيلة على وجهها ..
العنود وقفت و طالعت حولها .. تنهدت .. و رفعت يدها و هي تطالع الساعة .. / راكان تاخر ..
سارة تاففت / اووووف طفشت ..
العنود و هي تعدل شيلتها / استغفري الله .. و يرح الطفش ..
فتح الباب راكان وهو حامل بيده باقة ورد جوري احمر .. ابتسم / حبيبت تان وين ..
العنود ابتسمت .. سارة / ههههههه .. تان .. ايش ذكرك بها ..
راكان و هو يبوس خد سارة السليم و هو مبتسم و يحط الباقة بحضنها / وانا نسيتها علشان اذكرها ..
حط يده على راسها / ها .. جاهزين ..
ساره هزت راسها وهي تطالع الباقة.. راكان طالع العنود / ترا جدي عازمنا على الغداء .. والكل مجتمع ..
سارة بحزم و عصبية وهي ترفع راسها لراكان / لا ..
راكان طالعها باستغراب و العنود طالعتها بهدوء / ليه ..
سارة حطت يدها على خدها .. وبغصة / ما ابي اشوف احد ..
راكان بهدوء / طيب على راحتك .. " ابتسم " .8ظظ. طيب ايش رايك نروح لمطعم نغير جو ..
سارة وهي عاقدة حواجبة و بعصبية / لا .. ابي اروح البيت ابي ارتاح .. ابي انام ما ابي اشوف احد ..
ولا احد .. " و غطت وجهها بيدينها و انفجرات بكي " ..
راكان انحنا لها و هو يضمها بشويش .. حتى لا يوجعها .. / خلاص حبيبتي .. اللي تبينه يصير ..
لا تبكين يا روح تان .. " تان .. يعني ركان .. كانت سارة وهي صغيرة تناديه بهالاسم " ..
راكان عدل نفسه .. و هو يقرب الكرسي منها / تمشين و الا تطلعين على الكرسي ..
سارة توقف / لا امشي .. " رمت الشيلة على وجهها .. والعنود اشرت لراكان بان يخليها على راحتها "..
مشت سرة بخطوات قصيرة متعبة .. راكان لف يده حولها و صار يمشي معاها و هو يسندها لا تطيح ..
العنود مسكت الشنطة بيدها السليمة و مشيت وراهم بعد ما عدلت عباتها .. وتاكدت انه ما نست شي ..






ـــــــــــــ

"





في المطعم ..

عند سند و رنيم ..




رنيم باهتمام / بلغت امي ..
سند وهو يشرب من كوب الكوفي قباله / لا .. انا ابيك انتي تساعديني ..
رنيم صدت عنه وسكتت شوي تفكر .. بعدها رجعت التفتت علية و بغصة / مو افضل لو ينسجن ..
سند طالعها و يبيها تكمل .. رنيم وعيونها تطالع بكل شي بالجلسة الا و جه سند ../ يمكن يكون فيه هدايته ..
سند لف يده حول كتفها و ضمها لصدرة .. رنيم مسكت بجيبة و هي تحاول تكتم صوت شهقاتها ..
سند يمسح على شعرها .. و بهدوء / وهو هذا اللي بيصير .. بس ما راح احد يعرف من اخواتك ..
يمكن ريما راح تعرف .. لان غيث راح يمسك الموضوع ..
رنيم رفعت راسه و ابعدت عنه ..سحبت منديل و مسحت دموعها .. / وامي ..
سند بهدوء / راح اقول لها بالوقت المناسب ..
رنيم ببحة / بس انا ما اعرف مكان الخزنة ولا الرقم السري .. امي تعرف .. ويمكن ريهام ..
سند وهو يسحبها جهته و يقبل جبينها وبهمس / الله ييسرها ..
رنيم استكنت بحضنها لدقايق .. وسند يلعب بخصلات شعرها .. قطعهم صوت صراخ فهد .. الي صحي من النوم ..






ـــــــــــــــ





يوم جديد ..




بيت ابو سطام ..



سند بهدوء / راح اخليه يكتب توكيل باسم صقر .. و راح يكون هو ولي امر البنات ..
ام صقر تنهدت / انا مو قاطع قلبي الا هالصقر .. صاير مغير يشرد من البيت ..
" و بهمس وهي تطالع الباب " .. سند وانا امك ..
سند باهتمام / لبية ..
ام صقر بخوف / ابيك تراقب صقر .. مو عاجبني تصرفاته .. هالزمن يخوف .. و خايفة يمسك درب ابوة ..
سند باهتمام / ليه شفتي علية شي شين ..
ام صقر تهز راسها و بارتباك / بس مو متاكدة .. انا شميت ريحة دخان .. ولا تقول سيطة هذي بداية الهاوية ..
سند تراجع ليريح ظهرة على الكنبة وهو يفكر .. هز راسة بهدوء و وقف / انا الحين رايح مشوار ..
انتي يا خالة لمي اغراضك وارجعي بيتك .. و صقر انا اشوف وضعة ..
ام صقر بحزم / انا ما راح ارجع الا لصار البيت بيت ولدي ..
سند بثقة / البيت بيتك .. انتي صاحبة المال .. بفلوسك اشتريتي الارض و بنيتيها .. راشد ماله شي ..
ام صقر تطالعه بنظرات ضايعه فاقدة فيها الامان .. / ..............
سند بهدوء و هو طالع من المجلس / فمان الله ..
ام صقر وهي تطالع قفاه / فحفظ الرحمن ..






ـــــــــــ






بيت ابو عبد العزيز ..


العنود جالسة قبال مشيرة .. و بهمس / ما ادري ..
مشيرة / كيف ما تدرين ..
العنود تنهدت / ما ادري .. و الله ما ادري .. بس راح اخليهم يتصرفون مثل ما يبون وكاني ما ادري عن شي ..
مشيرة بنبرة مقصودة / و عيالك .. وبتال ..
العنود باستغراب / وايش دخل ذا بذا ..
مشيرة بوجع و هي تطالع بصغار اللي يلعبون داخل خيمة الكور الملونه .. / ما تشتاقين له ..
العنود سكتت لثواني .. / ربك سبحانه جعل رحمة ومودة بين الزوجين ..
وبتال قد ماجرني و كسر قلبي و حلمي و ظهري .. قد مازعر في قلبي شي ماقدرت انزعه ..
مشيرة و الغصة بحلقها / ليتني فرحته اكثر .. ليتني منعته من السفر .. ليتـ.....
العنود تقاطعها بحنية / هشششش .. استغفري ربك .. ولو هو عندك .. ربك كاتب بذا اليوم يقبض روحة ..
مشيرة تبكي / ما عمري قلت له احبك .. طول لسنتين اللي عشناهم مع بعض .. ويم قلتها له مااااات ..
انا شؤم .. كل ما قلت لاحد احبك مات .. ابوي .. نايف .. سمير .. " و غطت وجهها تبكي " ...
العنود ضمتها و بدات تقرا عليها ايات حافضتهم الا ان هدات .. ابتعدت عن لعنود وههي تتند و مسح دموعا ..
العنود بهدوء / قومي صلي ركعتين و ادعي لهم بالرحمة .. ما يصير اللي تسوينه .. ولا راح ينفعهم ..
مشيرة وهي ترفع خصلات من شعرها طايحه على وجهها .. و هي تستغفر الله و توقف .. توجهة لحمامات " كرمتوا " ..
طقات خفيفة على الباب و بعدها فتح .. حتى يدخل متعب .. و بهدوء / سلام ..
العنود رفعت عينها و شافته لابس البدلة الرسمية العسكرية وحاط يده بجيب بنطلونه .. و ببرود / وعليكم السلام ..
متعب يتقدم منها و العنود صدت عنه .. متعب بسخرية / تبين تقضين على الفارس .. " وبعصبية " .. انتي بعقلك ..
العنود ببرود / لا تتكلم بشي ما انت فاهم فيه شي ..
متعب بعصبية و هو يصرخ / ماني فاهم ايش .. كلامك واضح .. خسارة شركة الفارس ..
العنود توقف و بعصبية / انت ما لك دخل .. انا امرت الموضفين اللي عندي بامر و عليهم التنفيذ ..
واللي و عاجبة يطلع من الشركة و الباب يوسع جمل .. " متعب رفع يده وكان راح يصفعها بس قبض يده و نزلها " ..
متعب بفحيح / الباب يوسع جمل .. طيب يا العنود .. ان ما كسرت راسك ..
العنود بتحدي و هي رافعة حاجب / كان غيرك اشطر ..
متعب بصراخ و غضب / عنوووووووووووووود ..
حتى يقطع عليهم صراخ الظبي و منصور و سلطان المفجوعين من الصراخ و الصوت العالي ..
العنود توجهت لهم وهي تسمي عليهم و تحضنهم متعب ترك المكان بغضب وهو يسكر الباب وراه بقوة افزع الصغار ..






ـــــــــــ







بشركة الفارس ..



مكتب سعود ..
رفع التلفون .. وبرسمية / نعم .. " عقد حواجبة " .. طيب خليه يطلع لي .. " وقفل المكالمة "..
ورجع يشتغل بالملف الي قباله .. سمع طق على الباب رفع راسة و شاف حارس الامن ومعاه شاب ..
الحارس اشر على الشاب / طلبك بالاسم طال عمرك .. و رفض يقول لنا من حضرته ..
الشاب تقدم من سعود / استاذ سعود ..
سعود باستغراب / تفضل ...
الشاب يعطيه ظرف ابيض متوسط الحجم .. / هذا لك ..
سعود رفع حواجبة وهو يطالع بالظرف / ممكن اعرف من .. مين .. وايش بداخله ..
الشاب برسمية / كل شي بداخل الظرف .. انا علية اوصلة وبس .. " كان راح يطلع بس وقفه سعود " ..
سعود بحزم / لحظة .. " و هو ياشر لحارس الشركة يمسكه " .. " الحارس مسكة " ..
الشاب طالع بالحارس وطالع بسعود بسخرية و بعدها رفع حاجب و ابتسم ..
سعود فتح الظرف باهتمام و حرص .. شاف و رقة و مفتاح .. سحب المفتاح و حطة على الطاولة ..
سحب الورقة و طاحت ورقة ثانية على الارض .. انتبه لها .. ونزل اخذها من على الارض ..
شاف الورقة شيك و بمبلغ وقدرة .. فتح عيونه للاخير بصدمة .. و طالع بالوقة الثانية وشافها صك ملكية ..
بعدم تصديق طالع بالشاب و بذهول / كاميرة خفية والا تمزح عليه والا ايش بضبط ..
الشاب رفع كتوفه و بضحكة / ما ادري عن ايش تتكلم ..
سعود بحزم / عن الظرف ..
الشاب بهدوء / وانا ايش يدريني ايش فيه .. انا سويت اللي مطلوب مني وبس ..
سعود بذهول رجع يطالع بالورقة .. انتبه للاسم ورجع يقرا من جديد .. اشر للحارس والشاب يطلعون ..
اخذ كاسة الماي و شرب منها .. رجع قرا الورقة وركز بالاسم .. وقف و اخذ المفتاح و الاوراق و الظرف ..
و طلع متوجة لكتب اخوه .. طق الباب و دخل .. بتال بستغراب رفع راسة / هلا ..
سعود بسرعة وهو يتقدم منه نزل الظرف و اللي فيه على مكتب بتال / شوف ..
بتال يطالع الورقة والمفتاح و طالع اخوة و هز راسة / سلامات .. ايش فيك .. صاحي انت والا فيك شي ..
سعود يفرد الورقة قبال اخوة / اقرا .. ايش مكتوب ..
بتال بطفش يقرا / صك ملكية .. اممم .. امممم .. اممم .. " عقد حواجبه " .. ايش مكتوب ..
سعود بضحكة / سلطان بن بتال بن سلطان بن سعود الفارس .. هذا مو اسم ولدك ..
بتال يرمش بذهول و عدم تصديق / ...........
سعود يرفع الشيك و يحطه على الورقة / وشوف ذا .." سحب المفتاح ".. وذا ..
بتال سحب الورقة و الشيك والمفتاح و رجعهم بالظرف و وقف ../ ....
سعود عقد حواجبة / خير .. على وين ..
بتال وهو ينسف شماغة على راسة و يسحب جوالة و مفتاح سيارته و يطلع من المكتب / لـ ام سلطان ..
سعود يلحقة و بقهر / طيب وانا .. ايش ذنبي .. هات الظرف ..
بتال شاف المصعد فاتح دخل فيه و قفلة ونزل . سعود ضرب باب المصعد بقهر .. / انا الملقوف .. اووووف ..









بيت ابناء سطام ..




العنود وهي حاطة يدها على راسها .. بالم .. سارة باهتمام / عنود .. طيب روحي المستشفى ..
العنود هزت راسه / لا ما يحتاج .. اخذت علاجي .. بعد شوي راح اتحسن ..
ساره بضيق / انتي من لمن تغير دكتورتك و تغير علاجك صرتي تتعبين كثير ..
العنود تنهدت / سارة .. لا تكثرين كلام .. وروحي تغدي .. وخذي علاجك ..
سارة تنهدت وهي توقف شوي شوي و راحت لطاولة الاكل .. سمر جلست على الطاولة ..
سمر التفتت على العنود و رجعت طالعت بسارة وبهمس / ماتبي تتغداء بعد ..
سارة هزت راسها وهي تطالع العنود .. اللي جاها اتصال و صارت تتكلم بصوت خافت ..
سارة بهمس / شيخة نامت ..
سمرهزت راسه / ايه .. " طالعت العنود بحزن و بعدها التفتت على الاكل "..
سمر و هي تحط لها رز و بهمس.. / نحفت كثير و صار تحت عيونها سواد ..
سارة وهي تنزل شعرها على مكان اثر الحرق المغطى بشاش ابيض / ايه .. من بعد ما تغير علاجها ..
التفتوا ثنيناتهم بخوف على صراخ العنود و عصبيتها .. قفلت جوالها حتى ترمية على جدار اللي قباله و يتكسر ..
سمر بخوف وهمس / بسم الله ايش صار لها ..
العنود بقهر و هي تعض على اسنانه / طيب .. طيب .. تغدرون فيني ..
دخلت الخدامة / مدام .. سير بتال يبي انته ..
العنود بعصبية / ايش يبغى ذا بعد ..
الخادمة تراجعت بخوف / .............
العنود بغضب توجهت لمكان العبايات و اخذت عباتها لبستها و شيلتها و برقعها .. و طلعت له في المجلس ..
دخلت حتى توقف قباله .. وبعصبية / خير .. ايش بغيت ..
بتال اللي كان يقرا بصك و يتاكد .. رفع راسة باستغراب .. و بعدها عقد حواجبه / جيت اسالك عن العقد ..
دخل راكان و باستغراب / بتال .. " طالع العنود بعصبية " .. انتي ايش عندك ..
العنود بعصبية / جايت اشوف ايش يبغى ..
بتال وقف و بعصبية / العنود .. احترمي كلامك .. لا اتصرف معاك تصرف ما يعجبك ..
العنود بعصبية / وايش بتسوي .. بتضرب .. بايش .. بعقالك و الا بيدك و الا برجلك ..
بتال بصراخ / عنووووود ..
راكان يصرخ / خلاااااص .. العنود ادخلي البيت .. يالله ..
العنود عصبية / لا مو داخلة .. لحد ما اشوف ايش اللي يقدر يسوي ..
راكان بغضب / العنود .. احسن لك تدخلين لا والله لزوجك اية مثل ما يبي جدي و اكسر راسك ..
العنود بغضب / اكسرة .. اكسرة يا اخوي .. مانت اولهم .. اللي بغو يكسروة و ما قدروا ..
" سكتت بعد ما شافت الصورة تسود قدامة و فقدة السيطرة على توازن جسمها .. وسط صراخ بتال و راكان " ..






ــــــــــــــ







شركة الفارس ..




طلال و سيف و فارس يضحكون على شكل سعود ..
سعود بقهر / تضحكون .. اااااه يا القهر .. اااه ..
طلال بضحكة / هذا من دعاوي نوال عليك ..
سعود يطالعه بقهر / انتم لو خليتوني اقابلها و اقعد معاها .. كان كل الدعاوي صارت لي مو عليه ..
سيف بتلذذ / معصي .. تبطي تشوفها قبل ما تلبي كل شروطها .. و لا تنسى العيادة ..
سعود بسخرية / تبطي انت واختك .. مصدقين عمركم انه بادفع كل هالمهر ..
طلال بثقة / بتدفعة وانت طيب ..
سيف / والا والله لتحلم تشوف ضفر اختي ..
فارس بضحكة / اللهم لا شاماته .. يالله لتذلني مثل مذلتك ..
سعود بثقة / يا اخي تراهم ما عندهم الا الخرطي .. والا لو اخلي اختهم معلقة ..
واتزوج بالخمسمئة الف عروس اصغر منها و احلا منها ...
سيف و طلال بحدة / قد هالكلام ..
سعود ينفخ الصدر وهو ينسف شماغة / لا والله مو قدة .. القلب و احد و ملكته العوبا ..
الكل / هههههههههههههههههههههههههههه ..
قطعهم صوت رنين تلفون طلال .. فتح المكالمة .. وهو مبتسم .. / الو .. هلا ..
" عقد حواجبة ووقف بخوف " .. طيب طيب .. في اي مستشفى .. جايكم .. جايكم ..
قفل المكالمة وهو يسحب مفتاح سيارته و يطلع ن المكتب .. لحقة سعود وفارس و سيف باهتمام وخوف ..
سعود بخوف / ابو عبدالعزيز .. خير ايش فيك ..
طلال و هو يدخل المصعد / العنود طاحت على راكان ووداه المستشفى ..
سيف بستفسار / طيب .. في اي مستشفى " بس قفل المصعد " ..
سيف و قارس و سعود طالعوا في بعض بضيق ..
سعود وهو يمسح وجهه / لا حول ولا قوة الا بالله .. استغفر الله العظيم ..
سيف بهدوء / انا رايح اقول لابوي ..
فارس / وانا عندي شغلة ابي اخلصها و اروح البيت ..
سعود بضيق / وانا ابي اتصل على بتال .. ايش ايش صار معاه ..






ــــــــــــــ





بالمستشفى ..


نايف قاعد على كراسي الانتظار وهو يهز رجلة بعصبية ..
راكان كان يتكلم مع بتال و يفهم منه الموضوع ..
زياد جاب من الكافتيريا علب ماي .. اعطى نايف علبة وراكان علبة ..
وبتال رفض ياخذ .. راكان جلس جنب نايف و بضيق / انت قلت لها شي ..
نايف بعصبية / لا ..
راكان هز راسة / ما اظن تعرف اصل .. كل ما افكر بكلامة .. اشوفه مو مفهوم ..
نايف بقهر وهو ياشر على بتال / ليهه ما يكون هو قالها ..
بتال طالع فيه بنظرات ساخرة وصد عنه / ...........
راكان هز راسة / لا ما قال لها .. وهو اصل رافض الموضوع .. وبلغ جدي بذا الشي ..
نايف بسخرية / وجدك مصر على رجعتها لبتال كذا مزاج ..
راكان بهدوء / لا .. يقول العنود غلطة و بتال غلط وحنا غلطنا .. ولزم ما نحرم الصغار من امهم وابوهم ..
نايف بسخرية / و نصلح الغلط بغلط اكبر ..
راكان تنهد وهو يوقف / نايف جدك كبر .. و اختك .. يبي لنا نفهمها .. الوضع اللي هي فيه مو عاجبني ..
ولا كلمناها شبت فينا .. كانا عداها ما حنا اخوانها .. وباخر فترة متغيرة حيل .. بعد ما نشوف الدكتور نكمل الكلام ..
" وهو يتوجة لدكتور اللي طلع من غرفة الكشف " .. خير دكتور ..
الدكتور بضيق / انت ايش تقرب للمريضة ..
راكان باهتمام / اخوها ..
الدكتور يا شر على باب مكتبة / تفضل معاية ..
دخلوا المكتب .. الدكتور يجلس على الكرسي و قباله جلس راكان ..
الدكتور بجدية / انت تعرف ان المريضة معاها الضغط ..
راكان هز راسة باهتمام / اية .. وعندها ادوية تستعملها .. هذي هي .. " وهو يسحب الوصفة من جيبة " ..
الدكتور شاف الوصفة وهز راسة بعدم رضاء / الوصفة خطاء .. وهالادوية كلها ما هي حقت ضغط ..
راكان متفاجأ .. / اجل ..
الدكتور بضيق / يبدوا انه خطاء طبي ..
راكان تراجع للخلف بصدمة .. / ...............
الدكتور تنهد / الان اختك .. كانت تعاني من ارتفاع ضغط .. جدا كان مرتفع ..
و فوقها كانت متعرضة لصدمة عصبية .. سببت لها انهيار عصبي .. دخلت على اثرها بغيبوبة ..
راكان بصدمه / غيبوبة ..






ــــــــــــ





انتهى ..

لا اله الا الله .. محمد رسول الله ..

سبحان الله .. و .. الحمد الله .. و .. الله اكبر ..

اعذروني عن القصور و التاخير .. و الاخطاء الاملائية ..

لا تنسوني من صالح دعائكم ..

كونوا بخير ..
اختكم ..
مشاعل السعودية ..



بسم الله الرحمن الرحيم ..

السلام عليكم ورحمة الله وبركاته ..

الحمد لله والصلاة والسلام على رسول الله ..

توكلنا على الله .. لا اله الا الله محمد رسول الله ..





البارت 42 ..





عن كل نجم ظهر بسدل أجفاني
لعل ما عيش حزني لحظة غروبه

وعن كل خل طويل الصمت كفاني
الصاحب اللي قليل الهرج عذروبه

وعن كل ثوب جديد بالبس أكفاني
وأدله ولا ألقى رسايل هم في جيوبه

أنا الجفا ليه أخاف الناس تجفاني
وأنا الحبيب الذي من يعشق عيوبه

راعي الوعد وأن صدق مرة ولاقاني
يحتار بين السراب وقلب محبوبه

يامن عذابه يشققني ويرفاني
فرقاك غصب علي بالحيل مكتوبه

خبرت نصف تعب من نصفه الثاني
بعضي الرماد وبعضي نار مشبوبه



" المبدع .. بدر بن عبدالمحسن " ..





:
:
:



بعد ثلاث شهور ..




شركة الفارس ..


دخل سعود على بتال ومعاه ملف .. رمى الملف على الطاولة و بتعب / خلصت ..
بتال كان يطالع بالاب توب و مركز بالشغل .. طالع سعود وهو رافع حواجبة باستغراب / و ليش معصب ..
سعود تافف / مو معصب بس تعبان شوي .. و وراي شغلة ضرورية ..
بتال لف كرسية شوي و سحب الملف و هو يطالع بالملف / ايش هي الشغلة ..؟
سعود يعدل نسف شماغه .. ابتسم / رايح اشوف البيت اللي ابي اشترية .. " وبسخرية مع قهر " .. مهر بنت عمك ..
بتال ابتسم و هو يطالع بالملف / العيب مو في بنت عمك .. العيب في قلبك ..
سعود بنبرة مقصود / قلبي و الا قلبك ..
بتال ابتسم بوجع و هو يقفل الملف .. سحب جواله و فتحه .. و بحه محملة بتعب / ما ودك تروح لشغلك ..
سعود هز راسة .. و بهدوء / رايح .. الله يبلي اللي حبيناهم بحب يجعلهم يمسون ويهذون باسمنا ..
بتال رفع راسه يطالع اخوه / هههههههههههه .. لالا .. ههههههه .. العوبة انهتك خلاص ..
سعود ابتسم وهو يعضي شفته السفلية بقهر .. اشر لاخوه بيده .. " مع السلامة " .. و طلع ..
بتال رجع يمسك جواله و هو يقلب في صور سلطان والظبي .. ابتسم بشوق / كبرتوا يا عيون بابا ..
" تنهد بشوق " .. وحشتوني .. متى امكم ترحمني .. " تنهد " .. الله كريم .. الله كريم ..







ـــــــــــ







بيت ابو عبدالعزيز ..



صلاح ينزل فنجان القهوة وبقهر / انا بس ابي اعرف .. من يوصل لها الاخبار .. وايش اللي هي فهمته ..
و ايش اللي احنا ما فهمناه .. هالبنت بتجنني .. الا جننتني وخلاص ..
متعب بضيق / و حنا ابتعدنا عنها .. و من يوم سكنوا عند اهلها .. وحنا ما نجلس معاها ولا نعرف ايش اللي تبغيه ..
صلاح فرك جبينه بتعب / قالت لي بصريح العبارة .. اضعف لي شركة الفارس ..
سالتها ليه .. قالت لي نفذ الحين وبعدين اقول لك .. " طالع متعب " .. ايش تفهم من كلامها ..
متعب يهز اكتافه / ما ادري .. العنود ما تفهم لها الا لكلمتها وجه لوجه ..
صلاح بعصبية / انا كلمتها .. قلت لها بتكسرين اهلك .. بتطعنينهم بالظهر .. صرخت عليه و عصبت ..
و من بعدها ما تكلمني .. الا برسايل .. ويوم قلت لها ما راح انفذ اللي تبينه .. و دعمت الفارس بمشاريع ..
جن جنونها .. و سحبت كل الصلاحيات و التوكيل و حولته لـ غنام .. " سكرتير راكان سابقا " ..
متعب بنظرات ساخرة / وتسال من يوصل لها الاخبار .. اكيد غنام ..
صلاح بثقة / لا .. لو هو غنام ما كان كل طالعة ونازلة بلغني عنها ..
متعب بتساؤل / قايلك شي عن شركة الفارس ..
صلاح هز راسة / ايه .. قال ان خسروا الفارس مشروع .. بس المفاجأة قبل شهر .. سند كبر راس المال الشركة ..
و صار شريك بالنسبة اكبر .. و رعد كذلك زادت نسبته .. والعنود من عرفت ما عاد كلمته ..
متعب بخوف / ليكون تعبت .. و حنا ما نعرف ارضها من سماها ..
صلاح هز راسة / لا ما صار فيها شي .. لو صار شي كان عرفنا .. وانت مصدق ان راكان وطلال ما يعرفون مكانها ..
متعب بقهر / ويوم يعرفونه ليه ما يقولون لنا ..
صلاح و هو يتنهد بضيق / يمكن اوامر العنود ..
متعب ضرب رجلة بقهر و عصبية / هالبنت بتذبحني ..






ـــــــــــــــ


بالمزرعة ..



صوت صراخ و ضحك سلطان والظبي بكل الصالة مسموع .. مع ضحكات سارة و نايف ينشد ..

حـمـام ياشـادي الـواحه
هيضتني يانـزيـل الـدوح
الـروح ماهـيب مـرتاحه
من حالـهـا والجـروح جـروح
لا شافـت الطير بـجـنـاحـه
يـكفـخ وجـو الـفـضاء مـفـتـوح
قامت بـالاشـوق نواحــه
لاشـك عـيـا يـسر الـنوح
صحيح مافـي الهـوى راحـه
لاصرت فـي غـابـتـك مـطروح
والـحـب بـلـواه فـضـاحـــه
راعـيـه لـو يجـحـده مـفـضـوح
شـكـواه مـاتـشـفـي جـراحـه
والـروح خـطـر عـلـيها تــروح
دايــم بالاسـرار بواحــه
لو كان مافي الحكي مصلوح


" خالد بن سعود الكبير " ..


العنود وهي على الكرسي الهزاز وتطالع المزرعة من خلف زجاج الشباك الكبير ..
تنهدت / الروح ماهيب مرتاحه ..من حالها والجروح جروح ..
سمعت صوت نايف قريب منها .. وهو يكمل غناه ../ شـكـواه مـاتـشـفـي جـراحـه ..
شـكـواه مـاتـشـفـي جـراحـه .. والـروح خـطـر عـلـيها تــروح .. والـروح خـطـر عـلـيها تــروح ..
دايــم بالاسـرار بواحــه .. دايــم بالاسـرار بواحــه .. لو كان مافي الحكي مصلوح .. .. لو كان مافي الحكي مصلوح ..
نايف وهو يمسح على شعرها و بهدوء / عنودي ..
العنود من قرب نايف عندها غمضت عيونها .. وبهمس / هممممممم ..
نايف بهمس / ازعجتك ..
العنود ببحه / لا .. غاني مرة ثانية ..
..... من وراهم / ايش رايك انا اغاني لك ..
العنود فتحت عيونها بسرعة و بحدة طالعت براكان اللي كان لبس بنطلون زيتي و بلوزة بيج مخططه بزيتي ..
راكان نزل نظاراته الشمسية و يقبل راس العنود و توجه لشباك اللي قبال العنود / ايشلون صحتك الحين ..









قبل ثلاث شهور ..




قبال العناية المركزة ..
نايف بعصبية و صراخ / ايش سويتوا لها .. هذا اللي وعدتني فيه يا راكان .. تهتم بها وتسمعاها ..
تبطل تعاندها .. هذي اخرتها .. ذبحتتتتتتتتتتتها .. غييييببببوبة يا راكان غيبووووووبة ..
راكان يشد بشعره مقهور و زعلان على حال اخته / .........




بعدها با عشر ايام ..


الممرضة .. / انا متاكدة انها فتحت عيونها ..
الدكتور برسمية / يمكن صحيت ورجعت للغيبوبة ..



دخل لغرفة اخته ..
شافها بنفس الوضع ..
كانها نايمة طبيعي .. قرب منها و هو يجلس على ركبتها مو مهتم للوجع ..
مسك يدها و قبلها .. و همس / عنود .. حبيبتي .. اذا تسمعيني اضغطي على يدي ..
العنود ضغطت على يده و فتحت عيونها بهدوء .. نايف بفرحة وقف / عنود ..
العنود بهمس خافت وهي تمسك يده / هششششش .. ابيك بشغلة ..
نايف بمحبة / امري ..



بعد يومين ..

ابو سطام بتعب / وين راحت .. علموني ..
راكان بقهر / ما ندري .. لو كنا ندري كان شفتنا قاعدين يا جدي ..
ابو سطام بضيق / كله مني .. كله مني .. هي حلفت .. وانا ما صدقتها ..







الان ..



العنود بقهر وهي تطالع بنايف / ليه قلت له ..
راكان ابتسم وهو يلتف لها / العنود .. ترا انا اللي قلت لنايف يجيبك هينا ..
و زياد هو اللي يجيب لكم الاكل و اللي تحتاجونه ..
العنود بصدمه تطالع راكان / .................
راكان جلس على كرسي ثاني جنب العنود و بهدوء / كيف صحتك ..
العنود صدت عنه و هي تطالع غروب الشمس / بخير ..
راكان بنبرة مقصودة / واخبار الشركة .. و اوامرك .. و مخططاتك ..
العنود طالعته وهي رافعة حاجب / ايش قصدك ..
راكان تنهد وهو يهز الكرسي و يطالع الشباك / فتحت شركة صغيرة .. شركائي طلال و زياد و سيف ..
النسبة الكبيرة لي انا .. و بعدي طلال و زياد نفس النسبة .. و سيف نسبته صغيرة جدا ..
العنود ببرود / مبروك .. وانا ايش دخلني تقولي عن شغلك ..
راكان وقف وهو يسمع اذان المغرب .. وبنبرة مقصودة / علشان شركة الفارس .. لا تتعرضين لها ..
العنود رفعت حاجب بسخرية .. راكان بادلها بنفس النظرة و تركها و طلع ..
ساره دخلت عليها .. كانت لبسه بنطلون اسود ضيق و عليه بلوزة بيضاء عريضة توصل لنص الفخذ ..
قاصة شعره مدرج قصير .. لنص رقبتها .. وبسبب الحناء صاير لونه احمر .. بابتسامه / العنود ..
العنود طالعت ساره وابتسمت .. من لمن سوت العملية و شالت اثار الحرق تغيرت نفسيتها / هلا بشيخة البنات ..
ساره / ههههههههه .. من انا والا هالصغيرونه الحلوة .. " وهي تمشي شيخه قبالها " ..
العنود تحضن شيخه و تقبل خدها / فديت شيخة البنات اللي كبرت وصارت تحط شباصة بشعرها ..
شيخه تلفت بالمكان مستغربه .. ساره بضحكة / وصارت تمشي ..
سمر بهدوء / السلام عليكم ..
العنود بهدوء و قفت / وعليكم السلام ..





ـــــــــــــــ





بيت ابو سند ..



سند توه داخل البيت بعد ما صلى المغرب ..
سحب جواله من جيبه و فتح المكالمة / هلا حسني .. " عقد حواجبه " .. وعليكم السلام .. خير حسني ايش فيه صوتك ..
" رفع حاجب " .. من .. " وبثقة " .. لا ما عليك .. راشد سافر خلاص .. تطمن .. من اللي يسالك .. وعن ايش .. اهاا..
" باستفسار " .. ومن معاه .. ايه .. ايه .. طيب حسني .. انت خلك طبيعي .. دقايق و جايك .. بس لا تقول لاحد ..
" قفل المكالمه و رجع جواله لجيبه .. توجه لسيارته .. شغلها و طلع من المجمع متوجه لـ الشاليه "..




ــــــــــــ





بيت ابو صقر ..
رجعت مياسة بعد ما انكتب البيت باسمها و غيرت البوية " صبغ الجدار " .. و الاثاث ..
وهذا اول يوم لهم .. بعد التغيير ..



ريهام تعدل و قفتها .. وهي تتالم من ظهرها / ااااه .. احس ظهري انكسر ..
رنا تنهدت .. و بفرحة / اهم شي انه خلاص بنرتاح .. و بنقعد في بيتنا .. بحرية ..
روان ابتسمت / انتي مو مطوله .. الدراسة قربت تخلص .. و العطلة شهر و تبدا ..
ريهام صدت بضيق / ................
رنا كشرت و بقهر / انا كل ما جيت ابي انسى تذكريني ..
روان / هههههههههههههه ..
ريما دخلت و وجهها ذابل / ايش فيكم ..
رنا بقهر / هالملقوفه روانوه .. ما تشوفني مستانسة الا تطري العرس ..
ريما ببرود / اذا ما تبين بدر قولي ما ابيه .. و محد راح يغصبك عليه ..
ام صقر دخلت عليهم و بعصبية / ايش ذا الكلام .. مو تاخرت الملكه معناتها خلاص ..
رنا لبدر .. وريهام و روان ربي يرزقهم .. وانتي هذا حنا خلصنا من البيت .. ترجعين لزوجك ..
ريما بضيق / يمه .. انا و غيث خلاص .. انتهى اللي بينا ..
ام صقر بعصبية / وليه .. ايش الموضوع ..
ريما انفجرت بكي / خلاص يمه .. ما ابيه .. معاد احبه ولا هو يحبني ..
رنيم دخلت و باستغراب / ايش فيكم .. " تنهدت بضيق " .. رجعنا لسالفة غيث وريما ..
ام صقر بحدة / اقول انتي وياها .. انتم عارفين ان ...... " سكتت و هي تطالع ريهام ورنا وروان " ..
ما ابي اتكلم .. " طالعت رنيم وريما " .. وانتم الحقوني .. لزم اتكلم معاكم ..
رنيم اتكت على الجدار و بيدها شال فهد .. مرت من قبالها امها و لحقتها ريما اللي تمسح دموعها ..
رنيم طالعت خواتها .. وبتعب / فهد نام بالصالة .. كل شوي طالعوا له .. نيمته على الارض ..
روان توجهت لها / انا رايحه عنده ..
رنيم تعدلت بوقفتها / طيب ..
ريهام رمت الفوطة اللي بيدها و جلست على الكرسي .. رنا طالعتها و بهمس / ريهام ..
ريهام و هي تطالع اظافيرها / هممممم ..
رنا بهمس و كان خايفه احد يسمعه / ظنك من جد ابوك مسافر .. والا بمكان ثاني ..
ريهام طالعتها و باستغراب / اذا مو مسافر اجل وين ..
رنا رفعت كتوفها / ما ادري ..
ريهام بطفش / فاضية صراحة ..
رنا كشت بيدينها على ريهام / مالت .. " وصدت عنها .. تكمل تمسيح الدولاب " ..






ــــــــــ





بيت ابو عناد ..




ام عناد بحنان / استودعت الله اللي لا تضيع و دائعة .. ربي يحفظك .. فمان الله .. لا تسرع ..
و لوقف عند الاشارة .. قفل الباب و الزجاج .. انتبه لنفسك .. و لا تطالع بالجوال .. طيب .. فمان الله ..
ابو عناد بسخرية / مو توك قايلتها له و هو عندك ..
ام عناد " نزلت جوالها على الطاولة " .. / اذكره .. فيها شي ..
ابو عناد هز راسه / لا .. بس التخرف ذا بطليه ..
عناد / هههههههههه يبه .. خلها على رحتها ..
ابو عناد هز راسه برضاء / انت الحين قلي .. تباني اخطب لك والا لا ..
عناد تنهد / والله يبه ما ادري اشلون نخطب و نفرح و ام سلطان ما ندري عن مكانها ..
ابو عناد بهدوء / لنا شهرين ونص .. وحنا ناجل .. وراكان قالها لك .. مشي امورك انت واخوك ..
و انا عندي احساسه بانه يعرف مكان اختها .. ولو ما يعرفه ما كان زين امور شركتها و فتحها ..
عناد بهدوء / والله ما ادري يبه اذا يعرف مكان اخته .. بس امور الشركة من زمان وهو يشتغل فيها ..
ابو عناد / الله يوفقه .. انا كلمت عمك فهد .. وقال بيشاور البنت ..
عناد بهدوء / خير ان شاء الله ..
ام عناد تنهدت بضيق / وربي يرزق ريهام .. والله انها مو عاجبتني ..
ابو عناد هز راسه و بهمس / ريهام جاها نصيبها .. و ان شاء الله ان امرها تزين ذا المره ..
ام عناد بتساؤل / من خطبها ..
ابو عناد بهمس / قالي سلطان .. يقول خالتي شارت عليه يزوج زياد .. وسالوا زياد و زياد ما عارض ..
عناد هز راسه / انا سمعت راكان من قبل قال شي عن ذا الموضوع .. " و باستغراب " .. بس اذكر ان زياد مو موافق ..
ام عناد / يمكن غير رايه .. و ليه ما يوافق .. " التفتت على ابو عناد " .. و فارس و ابرار ..
ابو عناد / طلعت نتايج تحاليلهم .. و الملكه ان شاء الله مع بدر و عناد وزياد .. باذن الله نفرح بهم جميع ..
عناد بابتسامه / انا لا تلزقوني فيهم .. انا خلوني لحاااااااااال .. وعلى كيفي ..
ابو عناد بضحكة / ايش بتسوي .. وين عناد الاول .. اللي ما يعجبه الحال المايل ..
عناد / والى ذحين ما يعجبني .. بس انا ما ابي الرجه .. ابي ملكتي عادية و بسيطه وبدون جنان .. رواقه ..
ام عناد وابو عناد ابتسموا .. ابو عناد / ربي يتمم فرحتك .. و يطول بعمرنا و نشوف عيالكم ..
عناد يقبل يد ابوه / ربي يخليك لنا .. " حس بالجوال .. سحبه من جيبه وشاف المتصل .. " ابو فهد " .." ..






ـــــــــــــــــ




بالشالية ..





ياسر يغني بصوت عالي و هو يزين الفحم لشوي / ياليل خبرني عن امر المعاناة .. ياليل خبرني ..
يالليل خبرني عن امر المـ.. " قطع عليه صوت احد ثاني يغني .. رفع راسة وبارتباك رمى العصى اللي بيده ..
و صار يمسح يدينه في بنطلونه الجينز الازرق " .. / هلا ..
سامر و صقر و كم شاب اصدقاء لياسر و سامر و صقر صارو يطالعون في بعض ..
سامر و صقر و ياسر مرتبكين و متوترين .. الشباب يطالعون فيه باستغراب .. واحد منهم / ماعرفتونا ..
سند جلس على الفرشة وسحب التكاية و تكى عليها .. و بصوته الحاد / معاك سند ..
بتال جلس جنب سند و اتكى و هو يلف السبحه على اصبعه بحركاة دوران / معاك بتال ..
عناد يرفع عاقلة و يشده على راسة ويرجع ينزله بين يدينه و بصوت بارد و كانه مو مهتم بس النبرة ما تطمن / عنااااد ..
الشباب طالعوا في بعض و شكل الوضع ما يطمن .. و قف واحد منهم / يبدو ان و جودنا غلط ..
ياسر وقف و بارتباك و هو يبتسم / لا .. هذا اخوي و عيال عمي .. ااا .. يتعرفون عليكم ..
عناد بسخرية وهو يلف عقاله على يده / اقول يويسر كم الفرق بينك و بين اللي معاك ..
ياسر طالعه وهو عاقد حواجبة بضيق .. و احد من الشباب / اعمارنا متفرقه .. انا 24 سنه ..
و هذا اخوي 15 سنه و هذا ... " قاطعه سند بنظرات حادة نارية " ..
سند بحدة / نعرف كل شي عنكم .. الله يستر علينا وعليكم .. " واشر له بحاجبه .. اطلعوا " ..
الشباب طالعوا في بعض بعصبية و قهر .. طالعوا في ياسر و بسخرية / ما دام انك بزر ليه تجي عندنا ..
و احد من الشباب و هو يشرب مشروب غازي / يا ابو .. لا انفطمت من حليب الماما والبابا تعال عندنا ..
" طالع سامر و صقر " .. وانتم يا الذنب .. لا عاد نشوفكم .. " وبخبث " .. لا ناكلكم ..
" وهو يغمز ويرسل لهم بوسة في الهواء " .. " سامر و صقر طالعوه بقهر " ..
عناد كان بيوقف و يربي هالمسخ .. لكن بتال مسك يده .. بعد ما طلعوا .. عم الهدوء المكان ..
سند بامر لسامر / صب شاهي ..
سامر ارتبك .. / اغيره لكم لان برد ..
بتال بسخرية / لالا .. و تعلمنا ..
سند ارتخاء على التكايه وغمض عيونه و بهدوء / انا ابي اريح شوي .. لخلص العشاء صحوني ..
ياسر من طلعوا الشباب التفت على الفحم و صار يقلبه و ينتبهه للحم و معطي الشباب ظهرة و هو متوتر ..
عناد سحب شماغه و نزلة جنبة و ريح جسمه .. و بتال نفس الشي .. عناد بتساؤل / وين راكان ..
بتال باستغراب / من جد ما تدري ..
عناد هز راسه / اي والله ما ادري .. ليه عسى ما شر ..
بتال تنهد / راح لأخواته .. و بعدها بيروح لخالاته بتبوك .. يبي يتطمن عليهم ..
عناد باستغراب / يعني يعرف مكان اخته ..
بتال تنهد / الله يهديك .. الخطه كلها من راس راكان و .. " اشر على سند " .. هالمنسدح ..
عناد رفع حاجب و بعصبية / وحنا لنا شهور ندور و شايلين هم .. " طالع بسند " .. و هذا يغيب بالايام ..
و لا سألنه قال ادور على نايف و خواته .. " اخذ فنجان قهوة كان طايح قباله و رماه على سند اللي كان غافي "..
سند فز بخوف و قعد .. وبعصبية / ايش فيه ..
بتال انفجر ضحك / هههههههههههههههههههههههههههههههههههه ..
عناد رفع حاجب و كتم ضحكته / تستاهل علشان مره ثانية ما تلعب علينا ..
سند بغضب / عنااااااد .. ايش الخبال هذا .. مانت شايفني نايم .. " نفض يده بالهواء و رجع انسدح وغمض عيونه "..
عناد و بتال عرفوا ان سند مو متحمل شي .. واضح ان عنده موضوع كبير .. سكتوا و كل واحد مسك جواله ..
و صار يطقطق فيه .. اما ياسر و صقر وسامر فالرعب تملكهم .. سند معصب و واضح ان جيتهم مو عابره ..







ـــــــــــــــــ






بمزرعة العنود ..


بعد العشاء ..




راكان جلس جنب العنود و اخذ فنجان الشاهي .. وبهدوء / ايش رايك بعد بكرة نروح لتبوك ..
خلود وخديجة ولدو وجدي سوا عمليه فأشرايك مره و حدة نسلم و نغير جو ..
العنود طالعته وبهدوء / اممممم .. نروح ..
راكان مسك جواله و صار يطقطق فيه ... ابتسم / فيه باقي من العشاء والا خلصناه ..
العنود باستغراب / لا اتوقع فيه ..
راكان ابتسم / تاكدي لان بيجونا ضيوف ..
العنود باستغراب / من الضيوف ..
راكان / ههههههه واحد ملقوف و زوجته و عياله .. اسالي قبل لا يوصلون ..
العنود رفعت جوالها و اتصلت على زهرة و قالت بان فيه عشاء و طلبت منه تبلغ الشغالات يجهزونه ..
راكان صور الظبي وسلطان و طقطق بالجوال و بعدها قفل الجوال و رماه جنبه ..
العنود طالعته و بهدوء / ايش عندك ..
راكان رجع يصب له شاهي ابتسم و بنبرة مقصودة / سلامتك ..
العنود تنهدت و هي تصد عنه / .................
راكان طالعها و بهدوء / انا عرفت كل شي .. كل اللي يملكة ابوي و اللي تملكينه .. بس فيه سؤال محيرني ..
ليه جدتي الظبي كتبت كل اموالها باسمك .. ما عداء كم عماره و كم محل باسم خلود وخديجة .. ليه ..
ليه ما كتبت شي باسم نايف .. و ابوي كان كاتب و صيته من قبل سنين .. وليه اسهمه بالشركة باسمك و باسم سند ..
العنود بغموض / ............
راكان بهدوء / عنود .. ابي افهم .. ايش اللي بينك و بين سند و شركة الفارس ..
صلاح جاني و قال انك تبين تخسرين شركة الفارس .. ليه .. وانا اعرفك مانتي طعانت الظهور ..
العنود تنهدت / هذي وصيت ابوك .. شركة الفارس ترجع تحت جناح سطام ..
راكان باستغراب و عدم فهم / كيف يعني ..
العنود التفتت على اخوها / شركة الفارس اساسا اسسها ابوك .. و لمن راح الرياض .. تركها لجدك و عمامك ..
و عمامك طلعوا ابوك منها .. ولمن استقر ابوك بالرياض .. قال ان شركة الفارس لزم ترجع تحت سلطة شركة النايفه ..
راكان بتفهم / يعني تكون من ضمن مجموعة النايفة ..
العنود هزت راسها / بالضبط ..
راكان تنهد / و انتي كيف كان ودك ترجعينها .. تكسرينها .. و تكسرين عمامك .. طريقتك خطاء .. كذا تذلين عممامك ..
العنود طالعته و بهدوء / يعني ؟؟!
راكان بهدوء / كان بامكانك ترجعينها تحت مجموعة النايف بطريقة تزيد قوة لعمامك مو تضعف ..
العنود رفعت حاجب / هااااا ..
راكان بهدوء / ابوك سنين وهو يدعم شركة الفارس .. وحتى لمن كان بعيد عنها كان يدعمها ..
و اي احد يبي يضرها كسره .. وهو مايبي يشارك اخوانه لانه مكتفي باللي عنده .. و تدرين ان ابوي الله يرحمه ..
كان يبي يدعم عمي عبدالعزيز علشان يفتح شركة مستقله له ولعياله .. و لعمي خالد بعد .. بس بفضلك ..
هديتي هالاشياء .. " هز راسة " .. انتي فهمتي طلبة بطريقة عدوانية .. ما ادري ليه ..؟
العنود بعصبية / ليه .. لان الفارس ما قدموا لابوك و لا لانا شي .. كانوا يتعاملون معانا بجفا ..
فتعاملت معاهم بجفاء .. جدتك قبل و بعده ابوك .. و بعده انا .. اشلون اقدم لهم شي فيه خير ..
راكان بصدمة / عنود ..
العنود مسكت راسه / اص راكان اص ..
راكان طالعها بضيق و حزن .. وقف و مسح على شعرها .. / اهدي .. وبعده راح نتكلم ونوضح الامور ..
تركها نزل تحت و هو ضايق على حال اخته .. عمرها ما شاف العنود بهالقسوة و هالضياع .. وقف على درج المدخل ..
وهو يفكر بايش راح يسوي مع العنود و يرجعها لوضعها القديم بايام ابوة و جدته ..
سمع صوت سيارة توقف و راه .. التفت و شاف طلال نازل وهو لبس برمودة بيضاء و بلوزه زرقاء ..
راكان ابتسم / يالله ايش هالنشبة ..
طلال ابتسم / بس حلوة ..
راكان انتبه لمرام وهي تنزل من السيارة صد عنهم و هو يقول / جيب لي عزوز بس ..
طلال اخذ عبدالعزيز من يدين مرام و تقدم لراكان .. مرام دخلت للفلة وهي تمسك يد مريم و تمشيها معاها ..
و الشغالة وراها شايلة شنطة عبدالعزيز ..اللي تو ما اكتمل عمره شهرين .. ابتسمت اول ماشافت سارة ..
مرام بابتسامة / ما شاء الله .. " بعد ما سلمت على سارة وسالتها عن الحال و الاحوال " .. محلوة يا بنت ..
ساره تنفخ خدودها / صرت دوبيه ..
مرام بضحكه / هههه لا والله جسمك ما شاء الله صار روعه .. و غمازتك وضحت مره .. الحمدالله على سلامتكم ..
ساره ابتسمت / الله يسلمك .. و الحمدالله على سلامتك .. وين عزوز .. جايبين له هدايا كثيييرررر من امريكا..
مرام ابتسمت / فديتكم .. و ين العنود وسمر ..
سارة و هي تدخل مرام / العنود هينا بالصالة .. وسمر راحت تنيم بنتها ..
دخلت مرام وهي مبتسمه / السلام عليكم ..
العنود ابتسمت وقفت / و عليكم السلام .. هلا وغلا ..






ــــــــــــــــ

:







بالشالية ..




بعد العشاء ..

سند يمسح يدينه بالمناديل وبسخرية / والله تعرف تضبط العشاء يا يويسر ..
ياسر بهدوء يخفي رعبه وتوتره وهو يصلح ابريق الشاهي على الفحم / هني وعافيه ..
سند طالعها بنظرات حادة و هو يفرك با اصابعه / ............
عناد بسخرية / اقول يويسر .. من وين اشتريت هالتيس ..
ياسر بنفس الهدوء وهو يشوف لون الشاهي / من ابو محمد ..
بتال بسخرية وكانه مقهور / تؤت ؤ تؤ .. ايش ذانب التيس المسكين ..
لو ذبحت واحد من هالتيوس اللي تسحبهم وراك يا الثور ..
ياسر وسامر و صقر " ينتظرون لحظة القصاص " / .................
سند طالع صقر و اشر براسة على ترمس الشاهي الي قبل قالهم يصبون له منهم / صب لي فنجان من ذا الترمس ..
صقر يبلع ريقه / بردت و اختلف الشاهي .. ياسر سوا ابريق جديد ..
سند توجه لترمس و صب له فنجان .. شرب منه و حس بمراره غريبه رمى الفنجان و الترمس على الارض بغضب ..
سند بغضب / تضحكون على من انتم .. على بالكم نايم على اذني .. وما ادري بسواياكم .. " وبسخرية " ..
لا .. وبدير مسوي فيها كبير و مغطي على افعالكم .. ما اردا منكم الا هو ..
ياسر بعصبية و قف / حنا كبار و عقلنا براسنا .. يعني انتم اللي تسـ....
كف من يد سند خله يلتف بالرمل .. ياسر حط يده على خده .. سند بعصبية / و الله و طلع لك صوت يا ياسر ..
سامر الي كان مرة يطالع ياسر ومرة سند و بنص عين يطالع بتال لم يدينه على صدرة ويطالع سامر بنظرات حارقة ..
صقر قابض يده و حطهم على فمه .. و يطالع ياسر و الدم طلع من فمه ..
لكن شهق اول ما شاف سند يضرب ياسر بالعقال .. التفت على عناد اليقال بسخرية / جايك الدور يا الصقر ..
صقر التفت برعب على سند اللي يتلفظ على ياسر باشين الالفاظ و ارذلها ..
سامر برعب يطالع ياسر .. حس بخدر برجولة ويدينه .. ما يدري كيف عرفوا .. كل اللي يسوونه كان بسر ..
التدخين .. التفحيط .. معاكسات البنات .. السهر .. المنشطات .. السحب عن الجامعه .. لمن طولوا و محد عاقبهم ..
فكروا ان محد يدري عنهم . ولا احد يراقبهم .. حس بشي حار على ظهر .. شهق وهو ينقز يبي يبتعد ..
بس حس بالضربة الثانية من عقال بتال اللي حس فيها انها قسمت ظهرة بنص ..
صقر انفجر بصراخ عليهم لكن عناد كان اسرع و بدا بجلد صقر ..






ـــــــــــــ







بيت ابو طلال ..


بالصالة ..


ابو طلال يقبل يدين صغيرته هيام .. و يلعبها ..
نوال جلست تحت الكنبة وهي ترج الرضاعة .. / بابا .. ابي ارضعها ..
ابو طلال يبتعد عنها / طيب .. " وبتساؤل " .. وين مريومه الصغيره ..
الجازي بهدوء / اخذهم طلال و راح لاخواته ..
نوال تمثل .. تنهدت بحزن / اخونا باعنا يبه ..
ابو طلال مو فاهم شي / انتم ايش تقولون ..
مريم بضحكة / طلال يوم عرف ان راكان رايح لاخواته العنود وسارة و قام قال لمرام اجهزي رايحن لهم ..
ابو طلال ابتسم / خله يروحن لها .. " تنهد بضيق " .. يمكن يريحون نفسيتها شوي ..
الجازي بضيق / اي والله .. مسكينه هالبنت .. ما شافت يوم حلو من طيحت ابوها ..
ابو طلال بضيق و حزن / ربي يفرجها عليهم .. و يعنهم .. " التفت على نوال بهدوء ".. بابا نوناا ..
نوال رفعت عيونها باستغراب وهي كانت تطالع بهيام وهي ترضع بحضنها / اوووووه ..
بابا انت تدلعني .. من زمان ما سمعتها منك .. نونا .. ايش صار ..
ابو طلال ابتسم / بكرة تسمعينها كل يوم من غيري اللين تلوع كبدك ..
نوال عقدت حواجبها / ايش قصدك ..؟
ابو طلال بهدوء / صار لزم تجهزين لزواجك .. سعود اليوم اشترا فله صغيرة .. وكتبها باسمك ..
نوال بحرج / ................
الجازي تنهدت / انا قايلة لها من زمان تشتري اغراضها وتجهز امورها برواقه لكن هي ما تسمع الكلام ..
ابو طلال بسخرية / مصدقة ان بتقعد اللين ما سعود يجمع مهرها ..
نوال بصدمة / وعسى مو منفذ شروطي ..
ابو طلال ببرود / من قال .. لا يا بابا بيدفعهم كلها وبنفذها .. بس تتزوجون و يدفعها بالاقساط ..
نوال بقهر سحبت الرضاعة من فم اختها / لا هذا غش ما يصير بصراحه ..
ابو طلال رفع حواجبة و فتح عيونه / ايش اللي غش ..
نوال وهي تحرك يدها والرضاعة فيها / انكم تقولون له خلاص خـ.....
الجازي تسحب الرضاعة بقوة من يد بنتها و هي تسكت الجازي باليد الثانية .. وبعصبية / قومي ..
نوال تطالع امها بخرعة / يمه ابـ.....
الجازي مره معصبة / اقول قومي من قدام وجهي .. بغيتي تذبحين اختك .. قووووووووومي ..
نوال تقوم بضيق / والله هذا ظلم حرام عليكم ..
ابو طلال / هههههههههههههههههههههههههههههههههه ..
ريان بشماته / تستاهلين .. انا قلت لك صيري اختي ومحد يقدر يقولك شي بس انتي تبين تصيرين اخت هويام ..
نوال بسخرية / هويام .. عاد من زينك علشان محد يخافون منك ..
ريان ينفخ صدرة / ايوه يخافون مني .. لاني انا السلطان سوليمااااااان ..
نوال تبوس وجه يدها وقفاها / يا ربي عفوك ..
ابو طلال يطالع بـ أولاده ويضحك عليهم .. مريم اخذت هيام الصغيرة اللي تو عمرها شهرين وصارت ترضعها ..






ـــــــــــــــ






يوم جديد ..




شركة الفارس ..


سلطان بعصبية / خلهم بالمزرعة .. وانا اوصي عليهم ابو محمد .. ان ما خليتهم يتربون ..
سند بضيق / بس اللي فرحني ان دمهم نظيف من المخدرات ..
سلطان تنهد / الحمد الله .. " و بنبرة مقصودة " .. و راشد ايش صار عليه ..
سند بجمود / وصل المدينه و سجنوه ..
سلطان بضيق / متى محاكمته ..
سند هز اكتافه / يقول المحامي اللي كلفه غيث انه بعد اسبوع ..
سلطان هز راسه بضيق / لا حول و لا قوة الا بالله ..
سند بضيق / الله يرحم خالي سطام لانه كان يحميه و يساعده .. تمادى عمي راشد بخطاه ..
سلطان وهو يرجع ظهرة على الكرسي / سطام ماكان يساعدة الا علشان البنيات .. خايف عليهم ..
لكن هو اللي تأذى الله يرحمه .. " وبصدمة " .. انا تفأجات يوم قلت حاولوا يقتلونه .. لكن راح فيها نايف و امه ..
الله يرحمهم ويغفر لهم جميع ..
سند بهدوء / اللي عرفته .. ان خالي كان يستخدم عمي راشد بدون لا هو يدري .. وكشف كثير من تجار المخدرات ..
بس لمن اكتشفوه ..كانوا بيقتلون عمي راشد .. بس هو تفطن بان الي يبلغ الحكومة هو خالي سطام وصار يلعب عليه ..
سلطان هز راسة / ولمن مرض سطام .. غيروا خططهم .. بان يسحبون راكان و نايف لعصابتهم ..
سند / بضبط .. " و باستغراب " .. بس ليه ما كانوا يتقربون من زياد .. برغم انه اخوهم ..
سلطان تنهد / بصراحة وانا عمك زياد مو عاجبني .. بارد و دايم سارح ..
سند هز راسة / اية انتبهت .. وراكان انتبه .. علشان كذا قال خله يتزوج راح ينشغل باله بعياله و يتحرك شوي ..
سلطان برضاء / ايه الله يوفقه .. راكان احسه هـ الايام مستكن شوي ومركز .. مو مثل قبل ..
سند بعذر / قبل كان مصدوم .. و الحين الحمد الله ..
سلطان بضيق / بس العنود مقطعة قلبي .. " و بهمس " .. شفت الشيب براسها .. من كثر الهموم شيب راسها ..
سند بضيق / ناسي كيف كانت حال خالي .. و بعد مات قدامها .. وبطريقة بشعه ..
سلطان هز راسة بالم / لا ما نسيت .. جعله بجنات النعيم هو وجميع المسلمين ..







ــــــــــــــــ







بالمزرعة "مزرعة الفارس " ..




ياسر بتافف / هفففففففففففففف .. انا احس راسي صار يطبخ من حرارة الشمس ..
سامر و هو ياكل تمرة / و الله ينطبخ من الشمس و لا من بربرة هالنيجيري اللي حاطه اخوك فوق روسنا ..
صقر بقهر / انا مو قاهرني الا ابو محمد .. كل ما كلمناه .. قال مالي دخل ..
سامر بتساؤل / الا اقول و ين صبري ..
ياسر وهو يعدل مجرا الماي / صبري راح من زمان .. من لمن راح نايف ..
سامر يشيل الترب الي طلعه ياسر من مجرى الماي و رماة بمكان بعيد ...
صقر / اقول ايش رايكم نروح و نشوف الكاسر .. " و بخبث " .. و نسوي له شي يفقع كبد بتيل ..
ياسر و قف شغل و رفع راسة / والله من البزرنه .. الكاسر طلع حق العنود .. وصبري اخذه معاه ..
صقر رفع حاجب و شاف ياسر عاقد حواجبه بغضب .. كمل شغلة في رص الحجارة على مسار الماي وهو ساكت ..







ــــــــــــــــــــ



بمزرعة العنود ..



العنود على ظهر الكاسر و تركض به بجنون ..
طلال وهو متكي على السياج و بجنبة راكان / اووووف .. معصبة ..
راكان بضيق / ما ابيها تعصب ..
طلال طالع بنايف و زياد و رجع طالع راكان / ايش بتسوي معاها ..
راكان ببساطة / راح اخذ كل شغل الشركة .. فرع الرياض راح يكون تحت يد ابو غازي مثل ماكان ..
وراح اكبر شركة الفارس .. اتفقت مع عمي و سند على هالشي .. و راح ابقى انا بشركتنا الصغيرة اتعلم فيها ..
طلال / انا اقصد العنود ..
راكان ابتسم / راح ارجعها لمملكتها .. تامر و تنهي .. و تفرح و تغني .. راح ارجعها العنود الغنوج ..
طلال رفع حواجبه / الله يعينك ..
راكان برد سريع / وانت معاي ..
طلال طالعه .. وبصدق / والله اني حبيت العنود و قربت من نفسي و فهمتني اكثر من نفسي ..
" التفت يطالع العنود " .. بس انا ما فهمتها ابد .. " وبضيق " .. برغم اني اشوف الحزن والضيق بكل تفاصيلها ..
راكان تنهد وهو يطالع اخته / ما كانت كذا .. بس اخر سنه كان و اضح الهم عليها .. و اكسرتني ..
طلال طالع العنود و سرح فيها .. وابتسم وتذكر بتال اللي حلف انه يجي لهم بالمزرعة .. طالع راكان ..
طلال بضحكة / راكان ..
راكان طالعة و باستغراب اشر له براسة / ايش فيك ..
طلال بضحكة / بتال جاي .. ايش رايك نحوسة ..
راكان صد وبضيق تنهد / والله يا طلال ماني فايق له .. انا كل ما اشوفه و اتذكر انه هو اللي كسر ظهر العنود ..
النار تشب بصدري .. انا ما احط الوم كله عليه .. بعد انا اتحمل و العنود و جدي .. كلنا ..
طلال بضيق طالع الصغار اللي يلعبون مع ساره و نايف ../ ما اكلها الا هالصغيرين ..
راكان هز راسه / وانا ايش اللي مضيق صدري غيرهم .. ما ابيهم يعيشون بفراق و شتات ..
طلال بنبرة مقصودة / يعني بترجع العنود لبتال ..
راكان تعدل بوقفته و هو يشوف العنود تنزل من ظهر الكاسر .. / اذا العنود رضت .. واذا لا ..
والله لو يحب القمر ما رجعتها له .. لو اوقف بوجه الكل .. " ابتسم للعنود " .. كبرتي و عجزتي ..
العنود ابتسمت وهي تتنفس بتعب / لا والله .. بس لان من زمان عن الرياضة ..
راكان بحنان / بس لاتتعبين نفسك ..
العنود جلست على احد الكراسي و هي تنزل بوتها .. و بسخرية / راكان ما تعودت منك هالحنيه ..
" وبحزم " .. لا تحسسني باني ضعيفة ترا اجيبها على راسك .. انتبه ..
راكان بضحكة / ههههههههه .. لا بس ابي احسسكم اني اخوكم الكبير .. " لعب بشعر العنود شوي و نزل يقبل خدها " ..
العنود طالعته بنظرات ساخرة و شفاتها ترتسم ابتسامه بارده .. طلال بضحكة / او ياذي النظرة تقتل الطموح ..
راكان يتنهد بمزاح / اااااه العنود من يومها قناصة و بمقتل ..
راكان سمع صوت رنين جواله سحبه من جيبه و فتح المكالمه و بضحكة / هلا .. ايش تبي .. مالك عيال عندنا ..
هههههههه .. طيب يا قوي .. حياك .. " قفل المكالمة و رجع الجوال بجيبة " .. بتال يبي عياله ..
قالها و هو يطالع بالخيول تدور بالميدان و تاكل من حشايش الارض .. العنود صدت عنه و صارت تطالع الخيول ..







باخر الليل ..



طلال و راكان و نايف و زياد يلعبون و رق .. " بلوت او باصره " ..
طلال بقهر يرمي الاوراق اللي معاه / لالالالا .. هذي ثاني مرة نخسر فيها ..
نايف بتافف / الحظ قايم معاك الليلة يا ابو شيخه ..
راكان / ههههههههههه .. الحمدالله .. والله يبعد عيون الحساد عنا ..
طلال يطالعه بنص عين وهو يريح نفسه و يتكي / اهاا بس لا يكثر .. يا كم مرة كسرنا فيها راسك ..
التفت وراه .. و شاف العنود و مرام و ساره و سمر جالسين على الطاولة و قبالهم مكسرات و ترمس شاهي و قهوة ..
و كلهم ملفتين بجلال الصلاة .. و مرام و سمر متبرقعات ..
طلال بابتسامه / عنود .. تعالي عندنا نبي نسولف معاك ..
العنود طالعته و ابتسمت / ايش تبغى مني ..
طلال يرفع حواجبه و بضحكة / اول شي .. بطلوا اكل من هـ المكسرات .. مغير بتنفخكم ..
مرام فتحت عيونها للاخير و هي فاهمه بانه يقصدها بالكلام .. شهقت بصدمة ..
طلال يكمل بخبث / ترا نعرس عليكم ان انتفختوا .. نبي وحده جسمه مثل غصن البان ..
العنود اخذت فنجان قهوة واعطته مرام و بتحريض / ارمية ..
مرام ما صدقت خبر و رمته على طلال .. بس طلال تحاشاة و ضرب بالتكاية ..
راكان و نايف وزياد / هههههههههههههههههههههههههه
طلال ابتسم / هههههههههه ام عزوز حبيبتي انتي لو تصير كبر البرميل احبك ولا اعرس عليك ..
بس انا اقصد امسيكينه ام شيخة ترا راكان ما ينضمن ..
راكان يضحك / ههههههههه .. طلاليل و الله لو تكلم من اليوم لبكرة .. سمر متاكده ان قلبي مبصوم عليه اسمها ..
ختم كذا .. " وهو يضرب يديه في بعضها " .. حصريا لسمر بنت سلطان .. حب الطفولة و المراهقة و الشباب ..
العنود تقوم من على الكرسي و هي تاخذ ترمس الشاهي و صحن المكسرات و تقدم من اخوانها ..
جلست بينهم و هي مبتسمه / جعل ربي يهنيكم و يخليكم لبعض .. " طالعت طلال و بهدوء و ابتسامه رايقة " ..
ايش تبي تسمع طلال بيك .. ايش عندك من سوالف ..
طلال بضحكة / هههه .. ام سلطان .. الله يهديك .. تعرفين اني اخاف من نظراتك ذي و نبرتك الباردة ذي ..
العنود ضحكت / هههههههههه .. " وبغنج " .. طيب علشانك راح نغيرها ..
راكان بنبرة مقصودة وهو يطالع ملامح وجهها / خلي نبرتك الباردة ونظرتك هذي لبكرة لجاء بتال ..
العنود رفعت عينها له و برود / و خير اذا جاء .. يبي يشوف عياله .. " وبخبث " .. ما يشوفني ..
راكان ابتسم و بخبث / بس يمكن يطلب يكلمك ..
العنود بحزم / ما بينا كلام ..
راكان هز راسة و بهدوء / طيب ..
طلال بيغير الوضع / امممم .. العنود .. احكي لنا شوي عن الظبي ..
نايف بضحكة / طلال ايش فيك .. من زمان و ات بس تسال عن جدتي ما كفاك اللي قاله لك جدي ..
طلال بحماس / لا .. ابي اعرف اكثر ..
العنود باستغراب / جدي كلمكم عنها متى ..
طلال بحماس / من زمان .. المهم انتي قولي لنا غير اللي قاله ..
العنود بضحكة / هههههه .. طيب هو ايش قالكم ..
طلال باعجاب / قالي قصة يوم جاهم ضيف بعد وفاة اخوانها و مرض ابوها .. كيف تعلمت الذبح و طبخته ..
العنود هزت راسها .. راكان با استغراب / الا اقول يا العنود .. الاموال اللي عند جدتي الظبي .. من وين لها ..
العنود بهدوء / ورثته من ابوها .. ليه ؟ ..
راكان باستغراب هز كتافه / جدي سعود يقول ان جدي جابر خسر كل امواله بعد و فات عياله و مرضة ..
العنود بهدوء / انا اقولكم السالفه .. اللي كثير ما يعرفها .. جدي جابر .. لمن ماتوا عياله و مرض ..
خاف على بنته .. برغم ان ولد عمها سند و اللي كان راح يكون زوجها ماييبه شي ومعروف برجولته و قوته ..
الا انه خاف ان يكون حب سند لـ الظبي علشان مالها .. قام و باع حلالة كلة و ترك امواله عند صاحبا له برا القرية ..
وقال لمت يجيك احد و ياخذ هالفلوس وكان بينهم بيت قصيد يعرف انه مرسول من صاحبة ..
و يوم من الايام .. كانت جدتي الظبي تطرز ثوب .. كانت تطلع قهرها وحرقة قلبها على اخوانها بتطريز ..
كل ماخلصت من ثوب تصدقتبه على واحد فقير عن نية واحد من اخوانها .. وهذاك الليلة .. دخلوا عليها حريم ..
واسالوها ايش تسوي باخر اللي ياظبي يوم تشعلين نارك و تغنين و تسولفين .. قالت وحدة .. ليكون حبيبك ..
قامت جدتي وقالت لهم ايه حبيبي .. وانتم اشغلتون عنه .. و طردتهم .. وهم احتروا عليها .. و راحوا يهرجون بقفاها ..
و زاد الهرج .. وتناقلوة من لسان للسان وهي ما تدري .. الين سمعه سند و جاها ابخر اللي و سمعها ..
و ضربها و قهرها وقهر ابوها .. وحلف ابوها انه يزوجها لراعي اللي ربه و لا يزوجها لسند ..
اللي حفت رجولة وهو يترجى بعمه انه يسامحة و يدلة على مكان الظبي ..
راكان بصدمة / يعني جدتي كانت متزوجة قبل جدي سعد ..
العنود / لا .. الراعي هو جدي سعد .. المهم ..
راكان يقاطعها / كيف تزوجها .. وين اخفاها ..
العنود تنهدت / بنفس الليلة .. الي سند ضرب الظبي فيها .. جدي ارسل واحد من الرعيان اللي حول بيته ..
ينادي الراعي اللي عند جدي .. و نادوه و ما طاع الشمس الاوهو عنده و الشيخ بعد موجود ..
وقاله انه يبي يزوجه لبنته .. وجدي سعد كان يهوا جدتي الظبي .. و فرح ان جدي جابر يبي يزوجه بنته ..
لكنه تفاجاء يوم قاله الحين تتزوجها وتاخذها وتطلع من الديرة وقبل لا تغيب الشمس .. ولا احد يعرف لكم طريق ..
و فعلا تزوجها وراح .. وبما ان بيته باطراف القرية محد عرف شي الا بعد ما كانت الشمس بكبد السماء ..
راكان / وليه جدي بنى بيته باطراف القرية ..
العنود / لانه يبي يبعد عن ريحة عيالة والاماكن اللي كانوا فيها .. لعل يقدر يصبر كبدة و يقويها .. المهم ..
بعد زواج الظبي بكم يوم توفى جدي جابر .. وما درت عنه جدت يالا بعد شهور .. جاها الخبر مع واحد من الرعيان ..
قابل سعد صدفه .. و بعد ما قدرت تشد حالها راح عند صاحب ابوها .. واخذت الفلوس منه ..
و حلفت انها معاد تقبل على بيت الفارس اللي قهروها فوق قهرها .. و زودوا قهر ابوها اللين مات ..
راكان / و جدي سعد .. ايش سوا معاها ..
العنود تنهدت / جدي سعد .. لقاه واحد من عيال عمه بعد سنين من زواجه .. بعد ما جابت جدت امي و خالتي شمه ..
و جابت خديجة .. و بينهم جابت كثير بس كانوا يموتون .. و قهرها و ظامها اكثر . .لانها كسيرة جناح ..
لكن سبحان الله .. ربي جمعها مع اخوها اللي برضاعة منصور .. و شدت نفسها .. وقدرت تقهر ال سعد ..
لكن جدي سعد كان ابليس مرافقه .. و قدر انه يبعدها عن اخوها .. بانه غير البيت .. وبعد سنين ..
قابلته بالمستشفى وهي توها والد بنايف .. و يوم عرفت بان جدي سعد وده ياخذ كل ما بحيلتها و يرميها ..
رضعت متعب حتى يكون عزوة لنايف .. الحقية بصلاح و ارضعيه .. ومن بعيد لبعيد كانت تقرب من اخوها ..
الين ما صادفت ابوي بمكه ..و شافت الشبة اللي بينه وبين اخوها نايف .. و هو اللي قطع قلبها .. و سوت المستحيل ..
اللي زوجته من امي لكن حلفته انه ما يقول لاهله و خاصة ان سند كان متبطش باهلة و قاهر حريمهم وكاسرهم ..
وهي قلبها قاسي و حالفه على البعد والجفاء الا انه ضعيف جهة سند .. لو سند لقاها و قالها ارجعي لترجع معاه ..
طلال باستمتاع / يعني كانت تحبه ..
العنود / الا قول مجنونة فيه .. كانت لضاقت عليها و قهرها سعد بضربه لها .. تقص من شعرها و ترسله لها ..
وهو يعرف ذا العلامة .. كانوا يتراسلون نبها من قبل لا جافوها ابوها واخوانها .. فيقوم هو يترجاء عمه و يسامحها ..
وهو كل ما جاته من شعرها خصلة يجن جنونه .. و يروح يوجع نفسة ازود ..
راكان بتساؤل / طيب ليه ما يمسك الرجال اللي يجيب الرسايل و يساله عن المكان ..
العنود / كان يسويها .. بس هي اقوى .. كانت ترسلهم من سوق او من مكان بعيد و لا يعرفها فيه احد ..
و بعد هم ما كانوا يعرفون اسم جدي سعد الحقيقي .. غير الراعي ..
راكان هز راسه .. طلال باستغراب / كيف ما يعرفونه ..
العنود بتعب / ابوه كان شارد من عند اهله .. ثار او شي زي كذا .. وتزوج من قرية جدتي ..
و جاه سعد .. و طلو فترة ما هو جالس عند جدي جابر .. ساله عن اهله و عن اصلة و ماسمح لاحد يسالة عن شي ..
حتى لا يجيه احد من اهل الثار و يضره ..
طلال و هو ياكل فستق و بضحكة / مسلسل بدوي .. " و بكوميديا " .. و ضحى و ابن عجلان يا ولد ..
الكل / هههههههههههههههههههههه ..






ـــــــــــــ

يوم جديد ..




بالمول ..

نوال معاها مجموعه من الاكياس .. وتطقطق بجوالها و بضيق / ابرار ليه ما ترد عليه ..
مرام ابتسمت / يمكن خجلانه ..
دقايق و الا ابرار و شجون يدخلون عندهم .. و بهمس / السلام عليكم ..
مرام و اماني و نوال .. / وعليكم السلام ..
نوال / ليش تاخرتوا ..
ابرار بخجل / و لا شي ..
نوال بصدمة / نعم .. لي انا " و بعوبتها المعتاده " .. من عيونك اللي من وراء البرقع عارفة ان فيه شي .. قولي يالله ..
ابرار بخجل و احراج من مرام / خلاص بعدين ..
اماني بضحكة / نوال يا الخبلة مستحية من مرام ..
مرام باستغراب / تمزحين .. ههههههههه .. مو منجدك ابرار ..
شجون جامدة و حتى انفاسها جامدة / ............
ابرار ببحة خجوله / خلاااااص ..
مرام بضحكة / طيب خلنا نكمل تسوق ..
ابرار تهمس لنوال / يبي يشوفني .. وامي قالت اختاري فستان حلو ..
نوال ابتسمت و بخبث / مو هو شافك وخلاص ليه يعني يبي يشوفك مرة ثانية ..
ابرار تضربها بكوعها و بحرج / وجع لعدوينك نوالوه .. لا تحرجيني .. انا امي توها بلغتني .. يووووه نوال خايفه ..
نوال مبتسمة / لا تخافين ولا شي .. خلك عوبة مثلي حتى تطيحينه على وجهه .. الا تعالي متى يبي يجيكم ..
ابرار بغصة / اليوم بعد العشاء ..
نوال بصدمة و صوت عالي / ايييييش ..
مرام تضربها على كتفها وبفشلة / وطي صوتك ..
نوال بذهول / تعالي اسمعي .. اخوك يبي يشوفها اليوم .. امس مملك واليوم بيشوفها .. ايش الفجعنه هذي ..
مرام بضحكة / طيب ايش فيها .. المهم .. " وهي تمسك يد ابرار " .. انتم خلكم هينا .. " و هي تاشر لهم على كوفي "..
انا عندي شغلة مع زوجة اخوي نقضيها و نرجع .. " ابرار بخجل صارت تصدد عنهم " ..
نوال بقهر / لا والله .. رجلي على رجلكم ..
مرام اشرت لها بعيونها يعني فيه مفاجاة .. نوال بقهر و اصرار / ما نبي نقعد " وهست لها " .. من بعيد لبعيد ..
مرام هزت راسها و مسكت يد ابرار و مشت لمحل المجوهرات .. اللي كان ينتظرهم فيها .. فارس و عناد ..




انتهى ..

لا اله الا الله محمد رسول الله ..
سبحان الله .. و .. الحمد الله .. و .. الله اكبر ..

اتمنى هالبارت يعجبكم .. و يكون فتحح بعض العقد .. و ربط بعض الحبال و عقدها .. ^_^ ..
و اعذروني على القصور .. و الاخطاء الاملائية ..

لا تنسوني من دعائكم ..

اختكم ..
مشاعل السعودية ..





بسم الله الرحمن الرحيم ..

السلام عليكم ورحمة الله وبركاته ..

الحمد لله والصلاة والسلام على رسول الله ..

توكلنا على الله .. لا اله الا الله محمد رسول الله ..





البارت 43 ..






لو هو غضب بيحت ما ضم جوفي
من الغثا واظهرت عقب االعقل جهل

ولو هو الم ما طال عندك وقوفي
ولا جيت أبا اسمع قصة الذيب والحمل

ولو هو ندم كسرت باقي سيوفي
على دروب الوصل ومفارق الشمل

صوت العظام اللي تكسر حروفي
مابه كلام تنطقه شفتي سهل

إن جيت امش الدمع تبكي كفوفي
وإن جيت أقول الشهد يوذيني النحل

الحمل ماهو اللي تشيله كتوفي
الموت لا صارت كتوفي هي الحمل

ومن قال باكر قلت باكر حتوفي
والباقي إنشد عنه ضراية الرمل



" بدر بن عبد المحسن " ..






بتبوك ..



...../ هههههههههههههههههههههه ..
خديجة بزعل وهي تكتم ابتسامتها / الله يسامحك ..
راكان بضحكة / لالا .. ههههه .. جد خالتي .. مايشبه باباي .. سبانخ سبانخ .. " وهو يضغط على خشم ولد خديجة "..
خديجة تضرب يد راكان .. و وجهها احمر تكتم ضحكتها و تحاول تمثل الزعل / ترا ازعل جد ..
راكان / ههههههههههههههههههههههههه .. طيب يازيتونه .. الا بلوتو وين راح .. ههههههههههههههههه ..
خديجة تسحب فنجان قهوة وبترميه بوجه راكان .. راكان / ههههههههههههههههههههههههههههههههه
شيخه الي جالسه على الطاولة و مبسوطه وهي تحوس الحلى .. ضحكت ضحكتها المعروفه / هيهيهه هيههه ..
التفت عليها راكان وهو مبتسم .. بس فز وهو يشوفها حايسه وجهها و ملابسها .. و بضيق / لا يا بابا ..
خديجة بضحكة / هههههههههههه تستاهل .. جعل سمر تنيمك اليوم على الارض وبلا فراش ..
راكان يشيل شيخة و هو خايف انها توسخه .. و بخوف حقيقي / خلني اروح اوديها اشغاله تغير لها قبل لا تجي امها ..
و الله لتـ ... " قاطعه شهقت سمر " ..
سمر و النقاب بيدها / هيييييئئئئئئئئئئئئئئئئئ .. راااااكااااان ..
راكان زم شفيفه بقهر و طالع خديجة اللي انفجرت ضحك ..
العنود وراء سمر طالعتهم باستغراب .. / ايش فيكم .. " ومن شافت شيخه تمصمص اصابعها و تطالعهم ببرائه "..
هههههههههههههههههههههههههههه .. ربي يسعد الشيخة اللي بردت خاطر عمتها ههههههههههههههه ..
خديجة وهي تمسح دموعه / هههههههههههههه يستاهل .. " التفتت على سمر وبتحريش " ..
نيميه بالصالة شفتي الممر الي بين غرفتك و غرفة العنود نيميه فيه ..
راكان يطالعهم و بقهر لان واضح ان سمر عصبت / مو اليوم .. خليه بكره ..
العنود و خديجة / هههههههههههههههههههههههههههههههههههههههههه ..
راكان بصدق / والله .. " سمر سحبت شيخة من يدين ابوها بقهر و دخلت الاستراحة " .. حرام .. اليوم يوم مميز ..
لا تروح عليه هالليلة .. " وبصراخ " .. سموره حبيبتي انتي ..
خديجة بستغراب / اي ذكرى .. انتم ما تزوجتوا بثمانية .. لسه باقي شهر وزود على ذكرى زواجكم ..
راكان يجلس و بسخرية / انتم يا الحريم عندكم خرابيط يا كثره .. " وهو يقلد سمر " .. ذكرى يوم الخطوبة ..
ذكرى يوم عقد القران .. ذكرى يوم زواجنا .. يوم حملي .. يوم ولادة شيخه .. " ورجع لصوته " .. فضاوة ..
..... من وراه بقهر و عصبية / لا احسن ينام بالحوش ذا ..
راكان بخرعة التفت وراه / من متى هينا ..
سمر تقلده بسخرية وقهر / انتم يالحريم خرابيط .. " طالعت فيه بغضب و صدت عنه و دخلت الاستراحة " ..
راكان يطالعها بنظرات و تعابير وجهه مضحكة .. التفت على العنود بقهر و شاف خديجة جالسة على الارض تضحك ..
والعنود مغطية وجهها .. راكان بضحكة ممزوجه بقهر / تضحكون .. ربي يخلي لي .. زياد ونايف .. ادخل عندهم ..
العنود سحبت منديل و مسحت دموعها من الضحك / هههههههههههههههههههههههههههه .. تستاهل ..
سارة وهي طالعه من الاستراحة و تمسح على شعرها .. بفرحة / ايش رايكم ..
راكان التفتت عليها .. ابتسم / الحلو حلو لو يصحى من النوم .. " وبغرور " .. كيف لو يشبه لراكان ..
سارة تخصرت و بقهر / يغسل وجه بصابون الله يعينه ..
راكان بضحكة مع استغرا ب/ انتم ايش فيكم عليها .. انا لو رايح مع مساعد وزياد و نايف مو احسن لي ..
خديجة قفلت جوالها .. والتفتت على راكان / هذا سليمان وصل و دخل هو و ابوي لقسم الرجال .. روح لهم ..
خلود و معاها و لدها بين يدينها .. بابتسامه / سلام ..
راكان باعجاب / ما شاء الله .. ايش الحلاوة ذي .. الله يعينك يا مساعد ..
خلود حمر وجهها و بحرج / رويكين .. قلة ادب ..
العنود بغنج .. / ركوني .. ما قلت لي ايش رايك فيني ..
راكان طالعها .. العنود من دخلت وهي لبسه عباتها و لفه الشيلة .. بصدمة / قصيتيه ..
العنود وهي تلعب بشعرها من الغره / ايه .. " و بزعل " .. مو حلو ..
راكان بعصبية / و ين باقي شعرك .. ليكون خليتيه با لصالون ..
العنود ببرائه / ايه ..
خديجة ساكته بصدمة ../ .............
خلود و سارة مبتسمين .. دخلت سمر و هي لبسه بنطلون احمر و باكسسوارات سوداء و بلوزة بيضاء ..
فيها نقشات خفيفه سوداء بدون اكمام .. و جزمة حمراء و اسود .. بفلونكه بيضاء ..
تاركه شعرها اللي بس حددت قصته الفكتورية .. و زوده الكحل بعيونها ..
جلست جنب العنود و حطت رجل على رجل .. و حطت شيخة بحضنها و كانت ملبستها شورت احمر و بلوزة بيضاء ..
راكان لشعورين التفت عليها .. و هي صاده عنه .. العنود طالعت في اخوها و طالعت في سمر و ابتسمت ..
خديجة انتبهت لشباصه اللي اسفل شعر العنود .. رفعت يدها و سحبتها .. و انفلت باقي شعر العنود ..
خدجة تنفست براحة /حسبي الله على عدوينك .. و الله صدقت ..
راكان بارتباك / هاا .. طولتيه ..
الكل / هههههههههههههههههههههههههه ..
معادا سمر .. اللي كتمت ابتسامتها .. راكان رفع يده على شعره و صار يرجعه على وراء / سلام ..
خلني اروح لجدي و بلوتو قبل لا تخبص لـ الاخير .. " وهو رايح لجهت الرجال " .. و لا تزيدون النار حطب ..
الكل / ههههههههههههههههههههههههههههه ..







ــــــــــــــــــ




في محل المجوهرات ..




ابرار ترجف .. مرام كاتمة ضحكتها بالقوة و هي تسالها / ابرار .. اي واحد عجبك ..
ابرار ودها تبكي من الاحراج و الخجل .. عناد وفارس يطالعون با جهة الاساور ..
عناد و ده ياخذ لامها و فارس عجبته الفكرة وقرر ياخذ لامه ..
عناد التفت عليهم و سمع مرام تقول .. / غرام عجبها هذا و تقولك خذية ..
التفت بستغراب على اللي دخلت و وقفت جنبهم .. و سحبت الخواتم .. تطالع فيهم ..
ابرار و مرام طالعوها باستغراب .. نوال بقهر / و الله من عدامة الذوق ..
سحبت خاتم و كان افخم و احد و احلى و احد .. / هذا روعه .. من وانا واقفه هناك وهو عاجبني ..
عناد بعصبية / هذي العوبا متى تعقل .. " وبخبث رفع جواله و اتصل على سعود " ..



بعد ربع ساعة ..


دخل سعود و ابتسم لعناد و ارسله بوصة في الهواء .. نوال طارت عيونها و هي تشوفه ..
مسكت يدين ابرار و هي تحلف / والله ما اخليك .. " وبقهر " .. اخوك نذل ..
عناد يتقدم منهم وفارس و سعود .. عناد بحزم وهو يطالع اختها / خلصينا .. شوفي الخاتم مقاسك او لا ..
فارس و مرام واقفين جنب بعض و هم يتهامسون و ياشرون على طقم ناعم .. و جاهم البايع طلع لهم و بداء يتكلم معاه ..
ابرار تسحب يدها من يدين نوال .. و بغصة / نوال اتركيني خليني اشوف الخاتم ..
نوال بهمس / لا تبعدين .. " و هي تسحب الجوال من شنطتها " .. " لكن انسحب منها الجوال و هي انسحبت معاه " ..
سعود بضحكة / يا المجنونه ما راح اسوي لك شي ..
نوال تحاول تفلت يدها بدون لا احد ينتبه .. و بهمس حاد / سعود اتركني ..
سعود بهدوء / نوال بلا جنان .. نبي نتكلم شوي .. تعالي .. " وهو يا خذها و يروح بها جهت الكوفي " ..






ــــــــــــــــ






بالجامعة ..




شجون تمسح دموعة / حسبي الله ونعم الوكيل ..
غرام اللي كانت واقفه باحد زوايا الجامعه و تسولف مع مرام على الواتس و تشوف الصور اللي ترسلهم مرام ..
قفلت جوالها و توجهت لصديقاتها با لكافتيريا .. بس وقفت باستغراب وهي تشوف شجون تمسح دموعها ..
تقدمت منها و يخوف / شجون .. ايش فيك .. صار شي ..
شجون اللي اشتاقت لغرام انفجرت بكي و هي تحضن غرام .. غرام جلست جنبها و هي تبعدها و تطالع بوجهها ..
بخوف / شجون .. ايش الموضوع ..
شجون غطت وجهها و صارت تشهق .. غرام بضيق سحبتها و حضنتها .. و بتهدء / خلاص .. حبيبتي اهدي ..
بعد دقايق و شجون تشرب موية .. غرام بهدوء / همم ايش اللي خلك تبكين ..
شجون بغصة / ما اقدر اقولك ..
غرام تنهدت / شجون .. مـ .....
شجون قاطعتها و هي توقف / السواق برا ينتظرنا ..
غرام وقفت معاها / طيب .. " مسكت يدها " .. ابعدي عن سمية .. صدقين ما راح تفيدك ..
شجون رجعت تبكي هزت راسها بلا و هي تلبس شيلتها .. غرام بحزم / شجوووووووووون ..
شجون سحبت شنطتها وكتُبها و تركتها و راحت .. غرام بضيق / الله يهديك يا شجون ..






ــــــــــــ






بتبوك ..







سمر و العنود و سارة .. جالسين على طولة و قبالهم ترمس شاهي و معجنات ..
سمر تطقطق بجوالها و هي مبتسمه .. / شوفوا .. شوفوا .. " وهي تعطي العنود جوالها " ..
ساره بفرحة / حفلة ابرار ..
سمر تهز راسها وهي مبتسمه / ايه .. مسوينها صغيرة ..
العنود تطالع بصور و هي مبتسمه / الله يوفقهم .. " رجعت الجوال لـ سمر "..
دخلت خلود و هي مبتسمه .. / سلام ..
الكل / و عليكم السلام ..
العنود / وين كنتي ..
خلود كانت بترد بس دخلت خديجة و هي تنزل صينية فيها حلى و ترمس قهوة .. / السلام عليكم ..
الكل و عليكم السلام ..
خلود رجعت تطالع العنود / حنان تسلم عليكم ..
العنود عقدت حواجبها / اي حنان .. " رفعت حواجبها " .. حنان ما غيرها .. ليه ما خليتينا نكلمها ..
خديجة بضيق / ايش اخبارهم ..
راكان يدخل و معاه و رده حمراء بيده .. ابتسم / سلام ..
الكل / و عليكم السلام ..
العنود باهتمام / ايش اخبارهم .. كيف حالهم الحين ..
خلود تنهدت بضيق / حلتهم تقطع القلب ..
راكان ميل على سمر و حط الورده بحضنه سمر ابتسمت و هي تصد عنه ..
بس رفع راسه و ابتعد عن سمر .. و باستغراب / تتكلمون عن من ..؟
سارة / عن حنان و مها بنات خالتي شريفة ..
راكان باهتمام و هو يجلس / ايه تتواصلون معاهم .. ايش اخبارهم .. تزوجوا ..
سمر رفعت حاجب و طالعته بقهر و غيرة .. خلود / ايه .. كلهم .. مها بالقريات .. و حنان بحقل ..
العنود عاقده حواجبها / على الحدود .. ليه .. من ماخذين ..
خديجة تنهدت بضيق / مها قصتها قصة .. بعدين اقولها لك .. تزوجت واحد من عيال عم ابوها شايب ..
متغربله تغربل مسكينه احفادة اكبر منها .. و مقطوعه اخبارها عنا مرة .. بس حنان من فترة لفترة تتصل ..
و تبلغنا عنها ..
خلود بحزن / و حنان تزوجت من واحد كبير .. بس اول بخته هي .. صار عليه حادث وهو باول مراهقته ..
انبترت رجوله .. و يجيه صرع .. " و بعبرة " .. حالتها تقطع القلب .. فوق مرضة شكه و وسواسه ..
راكان بضيق / لا حول و لا قوة الا بالله .. " سمعوا صوت بكي شيخة " ..
سمر و قفت و دخلت الاستراحة .. العنود تنهدت / كله من امهم .. الله يرحمها ..
خديجة بضيق / تدرين ان ابوهم تزوج و حدة صغيرة .. و تبراء من بناته .. لو ما عمهم ضفهم و زوجهم ..
ساره بحزن / نفسي اعرف ليه خالتي شريفة كانت تسوي كذا ..
خديجة تنهدت / لان من زمان .. جات خالتها اخت امها .. وهي بعمر الـ 12 او 13 ..
خلود تقاطعها / لا اصغر ..
خديجة تتذكر /ايه صدق يمكن بـ 8 سنين .. المهم .. اخذتها خالتها .. امي بالاول رفضت ..
بس ابوي الله يسامحه اصر .. واخذتها .. و جلست عندها حول 6 او 7 سنين .. ورجعت لنا ..
رجعت لنا متغيرة مره .. نحفانه و شعرها مقصوص .. و بعدين عرفنا ان خالتها كانت تشغلها خدامة في بيوت الناس ..
العنود بضيق / علشان كذا حقدت .. و لا بعد .. جدي زوجها و احد فقير .. بس جدتي من طيب قلبها ..
ساعدته بانه يفتح له مشروع .. و يكبرة .. اللين كبر شركته .. بس للامانه .. كان يحب شريفة ..
خلود بضيق / بس هي عمت نفسها بنفسها.." و بضيق اكبر " .. تدرين ان خالتها ما كانت ميته .. وهي تتواصل معاها ..
العنود هزت راسها .. خديجة بضيق / خلاص قفلوا الموضوع .. " و قفت و راحت المطبخ " ..
العنود و قفت ولحقتها .. العنود مسكت يد خديجة / خاله ..
خديجة تجلس على الكرسي ويدها بيد العنود .. و بغصة / تدرين انها كانت مسوية سحر لنا ..
العنود بهدوء / كنت شاكة .. بس اللي متاكدة منه انها مسوية سحر لابوي و امي ..
خديجة هزت راسها / لا .. و مسوية لي و لخلود و لابوي بعد ..
العنود بصدمة / صدق ..
خديجة تهز راسها .. / قبل ما تتزوج خلود .. لمن جينا عند عمامي هنا .. عمتي ام سالم ..
ربي يطول بعمرها جابت حرمه تقرا .. ولمن قرت عليه قالت ان فيه سحر .. و ودوني لشيخ معروف..
و بعد ما قرا عليه الحمدالله طلع مني .. لانها مشربتني اياه .. و خلود بعد .. " خديجة سكتت تفكر " ..
العنود بضيق / استغفر الله .. الحين ما يجوز عليه الا الرحمة ..
خديجة بقهر / حتى الرحمة ما تجوز عليها .. كافرة .. ما تعرف لصوم و لا لصلاة ولا الحرام و تخاف من الله ..
العنود بترد .. خديجة بعصبية / خلاص .. الله يحاسبها.. خلينا بالمهم .. زياد ..
العنود باستغراب / ايش فيه ..
خديجة بثقة / مسحور ..
العنود فتحت عيونها بصدمة وخوف ../.................
...... و بصدمة من وراها / نعممممممممم ..








بيت ابو عناد ..





ابرار صدرها يطلع و ينزل .. حاسه ان قلبها بيطلع من مكانه .. تسمع تبريكات امها و خالتها ..
و مزح عناد مع فارس و ضحكهم .. و لا تفهم ايش اللي يقولونه.. ولا قادره ترفع راسها..
فجاة شافت يد ثالثه تشارك يدينها بحضنها .. جمدت و شي تحرك فيها .. حتى عيونها وقفت عن الرمش ..
فارس بصوت دافئ / قصة شعرك .. سوت بي حكاية ..
ابرار رجف كل مافيها .. و هي تتذكر اللي صار ..






نزلت من السيارة .. توها واصله من الصالون ..
دخلت استراحتهم و هي فرحانه ..
نزلت عبايتها و شيلتها و علقتهم ..
دخلت الصالة و هي مبتسمه .. سمعت صوت بالمطبخ ..
تذكرت ان غرام ايش ارسلت بالواتس .. راح تروح الماركت و تجيب اغراض الثلاجة ..
اكيد هي بالمطبخ .. ترتب الاغراض .. وتوجهت لها ..
ابرار بابتسامه و هي تدور .. / غرومه ايش رايك .. حلوه قصت شعري .. ههههههههههههه ..
توه رفع راسه من الثلاجة شد على ظهرة اللي حسة انقسم من ثقل الاكياس ..
بس جمد وهو يشوف اللي تدور قباله و تضحك .. و كانها طفله ..
ابرار و قفت و هي تتخصر .. والابتسامة على شفايفه / حلو.... " جمدت وهي تشوف اللي جامد قبالها و يطالع فيها " ..
ابرار شهقت برعب .. وهي تجري لاحد الغرف .. فارس ابتسم و هو يسمع صوت غرام ..
غرام باستغراب / ايش تبغى ..
فارس مبتسم و يطالعها مثل الابله .. غرام تاشر قبال وجهه .. / هي فارس ..
فارس انتبه / هااا ..
غرام باستغراب / ايش فيك .. " انتبهت انه حاط يدينه على ظهره " " وبخوف " .. ظهرك يوجعك ..
فارس تنهد و بفرحة /احلى وجع و ربي ..
غرام بابتسامه / حبيبي فديته .. " استغربت لمن باسها فارس على خدها و طلع من المطبخ " ..
غرام باستغراب / مو صاحي ..





ابرار نقزت اول ما حست بنغزات على خدها .. فارس ابتسم .. و بصوت دافئ / بسم الله عليك ..
ابرار بخجل / ...................
فارس يرجع يمسك يدها الباردة .. و بحنان / اقفل التكيف ..
ابرار بخجل و استغراب / بردان ..
فارس بخبث / تدفيني ..
ابرار حمر وجهها و تجمعت الدموع بعيونها .. فارس من لمع بريق الدموع .. بخوف / لالا .. امزح ..
فارس بهدوء / طيب ممكن تتكلمين .. ما يصير كذا ..
ابرار بخجل و خوف / ايش اقول ..
فارس ابتسم / اللي بخاطرك ..
ابرار ابتسمت بخجل / ...........
فارس بهدوء و هو مبتسم / امممم .. اسمي فارس .. عمري 30 سنه و شهر .. احب اسمع قصايد بدر بن عبدالمحسن ..
و اسمع صوت محمد عبده وماجد المهندس .. " و بمزح " .. يا حصة منيرة جواهر ..
ابرار باستغراب رفعت راسها تطالعه .. فارس ابتسم ابتسامه و اسعه و برومانسية / سحرني حلاك ..






ـــــــــــــــ







يوم جديد ..




العنود تطالع مرة بزياد و مرة بالطريق .. نايف جالس جنب زياد ..
سارة مع راكان و سمر بالسيارة قدامهم ..
العنود بهدوء / زياد شغل اذاعة القران .. اولادي ناموا ..
زياد ابتسم / طيب .. " و شغل الاذاعة حتى يملء السيارة صوت الذكر " ..
العنود تطالع بزياد بالمراية و شافت شفايفة تتحرك .. باستغراب / زياد ..
زياد بهدوء / نعم ..
العنود / ايش تقول ..
زياد بصدق / اردد ورا الشيخ الايات القرانية ..
نايف بهدوء / كم جزء حافظ ..
زياد / مو حافظ بترتيب .. بس من كثر ما اسمع احفظ ايات متفرقة ..
العنود بهدوء / تحس بشي لمن تسمع القران ..
زياد بغموض / ................
نايف مو فاهم الموضوع / و فيه احد ما يحس .. تحس براحة لا توصف .. شي بصدرك يكون فاضي واسع ..
" تنفس بعمق " .. حتى ريحة الهواء تتغير .. سبحان الله ..
العنود طالعت بزياد و نايف و رجعت تطالع الطريق من جهتها ..







ـــــــــــ






بيت ابو سند ..




دخلت غرام .. و دخل و راها سند .. سلموا .. غرام طلعت جناحها و سند جلس ..
ابو سند / ها متى قلوا النتايج تطلع ..
سند بهدوء / والله ما ادري .. بس عناد كلمهم .. " ابتسم و هو يتذكر اللي صار و طلعت منه ضحكة " .. هههههههههه ..
ام سند و هي تصب له شاهي / ايش فيك .. " ابتسمت و هي تعطيه الفنجان " ..
سند هز راسه و هو بضحكة / و الله ما عرفت ان عناد مجنون ..
ابو سند بستغراب / هو جاكم بالمستشفى ..
سند مبتسم / ايه .. يقول عادي اسحبوا دم مني جديد و انتبهوا هالمرة لا يقلون اني اثيوبي ههههههههههههههههههههه ..
ابو سند ابتسم / ليه ..
سند بضحكة / المرة الاولى .. علقوا عليه عيال عمي و خالي بانه يقوم مو من الفارس .. عاد هالمرة بياكدونها ..
ام سند بصدق / لا ان شاء الله ربي يسهلها و يكونون متوافقين .. و الله اني اتمناه لغرام .. " تنهدت بضيق و هم " ..
ابوسند / اي والله .. البنت مريضة .. اخاف بكرة محد يجيها ..
سند بغضب يحاول يكتمه / يبه .. ايش فيها غرام .. انا ادري انها مو راضيه بس عشانكم رضت ..
وانا سكت لان شايف ان عناد رجال ما ينعاب .. غرام الف من يتمناها .. ايش العيب اللي فيها ..
ابو سند بهم / انت ناسي اللي جاها .. ولساتها ما تشافت الشفى التام ..
سند وقف و بضيق / يبه الله يطول بعمرك .. لا عاد تعيد ذا الكلام لا انت و لا امي .. لو تسمعه غرام تموت ..
يكفي اللي بصدرها .. و اللي صار واللي قلتوه لها حتى توافق على عناد .. انا تعبت و ابي ارتاح .. عن اذنكم ..
ام سند و ابو سند سكتوا و هم يهزون روسهم .. بعد ما طلع سند .. ابو سند / يالله يا رب تخليه لنا و تطول بعمره ..






ــــــــــــــ






يوم جديد ..




طلال مسوي عزيمة عشاء بمناسبة و صول اخوانه بسلامه ..
:
:
باستراحة البنات ..
:
:
:
صوت ضحكهم و اصل لخارج الاستراحة ..
العنود دخلت بثقة و الابتسامة على وجهها .. و بهدوء / السلام عليكم ..
الكل و قف و بأصوات متفرقة / و عليكم السلام ..
ام سطام تكتم صيحتها و هي تمسح دموعها بطرف شيلتها .. العنود بابتسامه و حنان .. تقبل راسها ..
وتنزل عند رجولها .. و بصوت خافت / اعذريني .. كان لزم ابعد شوي ..
ام سطام تهز راسها / ما تلامين يا بنيتي .. بس .. " و هي تبتسم " .. تخاريف جدتك يالله حسن الخاتمة ..
العنود تقبل يدين جدتها و بوله و شوق و اعتذار .. / جعل ربي مايحرمني من هالريحة .. و الله محد يفهمني غيرك ..
ام سطام تمسح على شعر العنود و بحنية / ربي يخليك و يحفظك يا ريحة الغالي ..
العنود بابتسامة توقف و تلتفت على عماتها و زوجات عمها .. و بعد السلام و السؤال عن الاحوال ..
طلعوا البنات من المطبخ و سلموا عليها .. رنيم بقهر / ليه ما كنتي تتصلين عليه ..
العنود بهدوء مسفز لرنيم / ما ابي اسمع صوتك ..
رنيم طالعتها و هي فاتحه عيونه / حلللللفي .. " و بعصبية " .. عاد من زين صوتك .. انقلعي بس ..
العنود / ههههههههههههه .. ماشي يا رنيم ..
رنيم مبتسمه و باعجاب / ما شاء الله و اضح انك ارتحي .. و قصة الشعر جنان ..
العنود بهدوء / الحمدالله على كل حال .. " رفعت عينها و شافت شجون و اضح انها تعبانه "..
" التفتت على ريهام و شافتها هادية بس عيونها حزينه .. " .. " سمعت صوت غرام وهي تلعب مع شيخة " ..
التفتت على غرام وهي مبتسمة .. بس شافت غرام تلعب شيخة و تطالع بشجون بنظرات ضيق ..
التفتت على جدتها و هي تسالها عن خالاتها و اخبارهم .. وهي تجاوبها بابتسامة و حنان ..






ـــــــــــــــــ




بمجلس الرجال ..


سلطان يقبل سلطان الصغير و الظبي ويحضنهم بشوق ..
ابو سطام منزل راسه و يطالع بالارض و هو سارح حزين ..
بتال اخذ الظبي و جلسها بحضنه و هو يلعبها و يقبلها بشوق و جنون / ااااااااااه يا ذا الريحة اللي توسع الصدر ..
سلطان نزل من حضن جده و راح لطاولة و كان عليها ترمس قهوة و جاك ماي .. و ببراءة / باء .. باء ..
بتال ابتسم / حبيبي بابا ..
سعود اخذ سلطان وصار يلعب معاه و سلطان ضايق الا ان صار يبكي .. و هو ياشر على الطاولة / باء ..
نايف و قف .. / عطشان ..
بتال نزل الظبي .. و و قف و بحنان / حبيبي .. " اخذ الجاك و صب شوي لسلطان " ..
نايف بصراخ و هو يسحب الظبي .. اللي كبت فنجان الشاهي و كان سخن .. الظبي برعب صارت تصرخ و تبكي ..
بتال بضيق اخذ سلطان والظبي و طلع برا المجلس .. يلعبهم ..
ابو بتال بضيق / كان الصغار ما عرفونا و انكرونا .. مبطين عنا ..
ابو فهد بهدوء / ما عليه يومين و يرجعون لطبيعتهم ..
ابو بتال / لا حول و لا قوة الا بالله ..






ــــــــــــــ





بالاستراحة ..



العنود و قفت جنب شجون .. بهدوء / كيفك ..
شجون بهدوء و وجها مرسومه فيه تفاصيل الحزن .. / الحمدالله ..
العنود بهدوء / صار شي ..
شجون و هي تشرب من كاسة الماي اللي بيدها .. هزت راسها / افترقنا .. " و غصة بعبرتها " ..
العنود عقدت حواجبها / ايش تقصدين ..
شجون و الدموع امتلت بعيونها .. / يقول عني .. " طلعت منها شهقة .. و غطت و جهها " ..
العنود التفتت و راها و سحبتها لاحد الغرف .. دخلتها و قفلت الباب ..
....... سمعت شهقت شجون و لحقت شجون و العنود .. وقفت و راء الباب و هي تسمع كلام شجون ..
شجون و هي تبكي / والله ما طلعت .. و الله .. و لا اعرف احد ..
العنود و هي تمسح على كفها / خلاص .. اهدي .. و افضل لك انه صار هالشي ..
حتى تعرفين و تقتنعين ان الطريق اللي تمشين فيه حرام .. و غلط .. و ما راح يصير فيها خير ابد ..
شجون تمسح دموعها .. / بس اللي قهرني .. ان اللي كنت اعتبرها صديقة هي اللي قالت له هالكلام ..
و هو اللي " شهقت " .. اللي يعرف تربيتي .. صدقها .. لييييييييه .. " غطت وجهها و صارت تبكي بقوة " ..
العنود حضنتها و هي تسمي عليها و تهديها ..
.. هي .. تنهدت بضيق و عصبية و تركت المكان ..







ـــــــــــــــــ





بعد العشاء ..


بيت ابو صقر ..


صقر يدخل و هو واضح عليه التعب .. جلس على الكنبه .. و بتعب / السلام عليكم ..
ريهام و ريما و رنا و روان / و عليكم السلام ..
صقر يطالع ريما و بتساؤل / وين جوالك ..؟
ريما باستغراب / ليه .. " و بلا مبالاه " .. يمكن بشنطة ما طلعته .. خير ..
صقر تنهد / غيث برا .. يقول خلها تطلع لي ..
ام صقر و هي طالعه من غرفتها لبسه جلال الصلاة بحدة / ريمااا .. ليه ما تردين على زوجك ..
ريما بصدمة و ضيق / مااا ..
ام صقر و هي متجهه لباب المجلس / روحي جهزي اغراضك .. انا ابي اتكلم معاه بشغله ..
صقر وقف و كان بيتجه للمجس .. ام صقر بحدة / خلك هينا ...
صقر وقف باستغراب التفت على اخواته و رجع طالع بمكان امه اللي قفلت الباب بوجهه ..
ريما طلعت لغرفتها و هي تحاول تبلع غصتها .. دخلت غرفتها .. التفتت تدور شنطتها ..
شافتها طايحة على السرير .. توجهت لها اخذتها و فتحتها بسرعه .. فتشت عن الجوال ..
لقته بصعوبه .. فتحت وهي تشوف 20 مكالمه و 5 رسائل نصية .. و 30 رسالة واتس اب ..
المكالمات 17 من غيث .. و 3 من رنيم .. اتصلت على رنيم .. وبغصة / الو ..
رنيم بهدوء / ريما ..
ريما تبكي / تحت .. غيث تحت .. بعد هالشهور راجع ..
رنيم تنهدت بضيق / روحي معاه ..
ريما باستغراب و صدمة / نعم ..
رنيم بصوت هامس و كان احد جنبها / ريما .. امس حكموا على ابوي .. باول قضية .. 20 سنه ..
ريما سكتت وهي تجلس على السرير بضيق و خذلان و انكسار / ............
رنيم بغصة / علشان امي .. ارجعي معاه ..
ريما تبكي / ما يبيني .. اذل نفسي له ..
رنيم بقهر / ما باليد حيله .. انتي ارجعي هالفتره .. و اول ما يعتدل الوضع راح نتصرف .. ااااااه ..
ريما بخوف / رنيم ..
رنيم بعصبية وقهر / ايه .. هذا فهد .. عضني ..
ريما من بين دموعها / هههههههههه .. فديته ..
رنيم بحزن / استودعتك الله ..
ريما هزت راسها وكان رنيم قبالها / فمان الله .. " نزلت جوالها .. و مسحت و جهها "..
وقفت و توجهت لـ الحمام " اكرمكم الله " .. غسلت و جهها و توضأت .. طلعت و نشفت و جهها ..
و غيرت لبسها .. اخذت لها كم قطعه من ملابسها على السريع و حطتهم بشنطة كبيرة .. و كم غرض ..
قفلت الشنطة و لبست عباتها و نزلت تحت .. سلمت على خواتها و توجهت للمجلس .. طقت الباب و دخلت ..
غيث رفع عينه على الباب شافها و رجع طالع با ام صقر و لا كانه غايب عنها من شهور ..
غيث بجدية / هذا كل شي .. و الطلاق تم و شاهد عليه سند و ابو بتال و ابو عناد .. و البيت تسجل باسمك ..
والارض باسم صقر .. " و قف " .. تمرين على شي يا عمه ..
ام صقر توقف و بحنان / ما يامر عليك عدو .. اتعبتك معاي ..
غيث ابتسم / لا تعب و لا شي .. " يقبل راسها " .. يا لله فمان الله .. وطلع من الباب الثاني للمجلس " ..
ريما تطالعه و هو خارج و لا كانها موجوده .. ام صقر بحزم / بنت .. الحقي زوجك تعبان جاي من سفر ..
ريما ببرود قبلت راس امها و لبست برقعها و طلعت له .. شافت صقر واقف معاه و يضحك ..
ركبت السيارة و هي تبلع عبرتها .. ركب جنبها و توجه للبيت و بدون لا ينطق بحرف ..






ـــــــــــ







بيت ابو سند ..



سند بعصبية / انتي تبين تخربين بيت اختك ..
رنيم بقهر / ايش اخرب .. اقولك هو جابها ورماها عند بيت امي و راح ولا قال لها كلمه ..
و بعدين ارسل لها .. ماصار بينا نصيب .. اعذريني .. والحين راجع ياخذها كذا ..
سند بعصبية / استغفر الله العظيم .. " و هو يجلس على السرير " .. طفي الانوار بس خلينا ننام ..
سمع صق على الباب .. رنيم سحبت روب القميص اللي لبسته و لفته عليها .. سند وقف وتوجه للباب ..
فتحه و شافها غرام .. سند باستغراب / فيه شي ..
غرام تبلع ريقها و بتوتر / اسفه ازعجتكم ..
سند بحزم / لا ازعاج ولا شي .. ايش عندك ..
غرام وهي تطالع برنيم و تطالع بسند بنظرات متوترة و خايفه و ضايعة ..
سند مسك يدها و دخلها .. قفل باب الشقة .. و سحبها لمكتبه .. و قفل باب مكتبة ورنيم تطالع فيهم متكتفه ..
بعد ربع ساعة طلع سند من المكتب و هو ثاير و معصب .. و وجهه احمر .. غرام تجري وراه و تناديه ..
رنيم و قفت و باستغراب و خوف / ايش فيكم ..
سند فتح باب الشقة و نزل الدرج بعصبية .. و غرام وراه .. فتح باب جناح ياسر و قفلة الباب بالمفتاح ..
قبل لا تدخل غرام .. سمعت صراخ سند و ياسر .. و طلع الصوت و اضح ان سند يضرب ياسر ..
ابو سند طلع من غرفته مستغرب و خايف / ايش فيكم ..
غرام تبكي وهي تطق الباب / يبه .. سند .. الحقوة قبل لا يذبح ياسر .. سنننننننند ..
ابو سند يتقدم من جناح ياسر و يطقه بقوة و يصرخ / ياولد افتح الباب ..
فارس طلع من جناحه و هو مستغرب / ايش فيهم ..
ام سند وهي تبكي / لا والله تذابحوا ..
ابو سند بعصبية / اكسر الباب .. اكسروه ..
فارس رفس الباب كم رفسة لكن ما انكسر .. ابو سند بعصبية / جيب شي يكسره بسرعه ..
فارس اتصل على بتال و رعد و قالهم يجون يشوفون الموضوع .. لان كسر الباب مو حل ..








ـــــــــــــــــــ


بيت ام عزام ..



دخلوا بيتهم .. كان هو قبلها .. نزل رمى شنطتها على الارض .. و المفتاح على الطاولة و سحب الفوطة ..
ودخل على الحمام " كرمتوا ".. و هي واقفه و راه موجوعه و مكسورة .. نزلت برقعها و شنطتها الصغيرة ..
ونزلت عبايتها .. جلست على الكنبة بالم .. بعد ربع ساعة طلع و هو بس لف الفوطة على اسفل جسمه ..
ريما رفعت عيونها فيه .. وهو ولا التفت عليه .. نشف شعره و لبس بيجامته و رفع الفرشة و نام ..
بكل بساطة .. وقفت بالم و دخلت الحمام " كرمتوا " .. و ضلت فيه اكثر من نص ساعه .. و هي تبكي ..
ما طلعت الا لمن سمعت طق على الباب .. و بعدها جاها صوته و هو يطلب منها طلع من الحمام ..
غيث اول ماطلعت و شاف عيونها و وجهها احمر سحبه لصدرة و ضمها بشوق .. و بحه / اعذريني ..
ريما انفجرت بكي / ليه .. انا ايش سويت .. " و صارت تشهق "..
غيث و هو يقبل كل مكان بوجهها بوله و شوق / مو انتي .. انا .. انا اللي سويت .. اعذريني ..






ــــــــــــــــــ






بالاستراحة ..



سند مثل الاسد المجروح يدور بحوش الاستراحة ..
بتال واقف عند البوابه و هو لبس بجامه ببنطلون رمادي و بلوزة بيضاء ..
وعناد جالس قباله على كرسي و بلوزته مقطوعة ازاريرها من قدام ..
بتال شاف عناد ياشر له انه انجنن .. " يقصد سند " .. بتال اشر له .. بانه يروح .. " يقصد عناد " ..
عناد وقف و توجه لسيارته طلع فيها و مشي للبيت ..
بتال التفت على سند و بحزم / ايش صار ..
سند يدور بقهر .. و بعصبية / لا تكلمني يا بتال .. لا تكلمني ..
بتال تكتف و سند جسمه على الشجرة ..
سند بدا يسوي حركات رياضية تخفف من غضبة .. وقف و دخل الاستراحة .. بتال دخل و راه ..
شافه يدخل الحمام " كرمتوا " .. توضأ و طلع صلى .. و صلى .. وصلى .. و بتال يراقبه ..
الا ان هدي غضبة .. رمى جسمه على الارض و غمض عيونه و صدرة يطلع و ينزل الا ان انتظم ..
بتال بخوف قرب منه .. و بهمس / سند ... سند ..
سند بتافف / ااااف .. خليني انام ..
بتال بضحكه / نام ياعم و خلنا حنا نام ..








ـــــــــــــــ






بالمستشفى ..




رعد بهدوء صافح الدكتور / شكرا دكتور ..
التفت على ياسر اللي يده انكسرت و ملفوف على راسه .. ابو سند جالس جنبه ووجه واضح عليها التعب ..
هبط السكر وكان راح يروح فيها ..
رعد / خلاص .. خلصنا ..
وقف ابو سند و اللي اسنده رعد اللين يوصلون السيارة ..
فارس بهمس حاد / لا تكذب .. ايش سويت حتى سند يثور هالثورة عليك ..
ياسر يبعد فارس عنه .. و بعصبية / قلت لك ولا شي .. خلاص .. " و بداخله يتوعد بغرام "..
فارس بهمس حاد / بس لمعلوماتك .. سند حالف انه ما راح يخليك ..
ياسر بعصبية / يبي يذبحني .. وانا رجال اسوي اللي ابيه و محد له دخل فيني .. "ترك فارس و لحق خاله و ابوه "..
فارس بعصبية / ليته كسر رقبتك .. و قطع لسانك .. " ومشي وراهم وهو معصب "..







ــــــــــــ






يوم جديد ..




شقة رعد و هيفاء ..




هيفاء و بطنها المنتفخ تجلس بتعب / بس كذا ..
رعد و هو ياكل زيتونه / ما اظن .. خلي سند يهدوء و بعدين نعرف السالفه ..
هيفاء تنهد / لا حول و لا قوة الا بالله .. اقول حبيبي ..
رعد يلتفت عليها / لبيه يا روح حبيبك ...
هيفاء بابتسامه / غيث رجع من السفر .. ودي انك توديني لأهلي العصر ..
رعد بهدوء / ادري انه وصل .. بس يمكن بكرة يسافر .. مثل المرة اللي قبل .. حتى زوجته مالحق يشوفها ..
هيفاء .. بضيق / لالا .. ان شاء الله بيطول .. حتى اخذ زوجته من بيت ابوها ..
رعد تنهد وهو يوقف / طيب العصر نروح لهم .. الحين عندي اجتماع و اخاف اتاخر .. تامرين على شي ..
هيفاء ابتسمت / سلامتك .. بس انتبه لنفسك ..
رعد يقبل خدها و نزل لبطنها المنتفخ .. قبله .. و بعدها تمتم بكلمات خافته جدا .. و نفث عليه ..
هيفاء باستغراب مع ابتسامه ووجه رعد قريب من وجهها / انت ايش تقول ..
رعد و قف و الابتسامة مرسومه على وجه / سر بيني و بين ولدي ..
هيفاء بغنج / تخبون عني ..
رعد يلف من وراء الكرسي .. و حضنها قبل خدها بعمق و هو يهمس / استودعكم الله .. و احصنكم من كل شر ..
هيفاء ابتسمت بحب .. رعد يوقف / انا صار لازم اطلع .. فمان الله .. " وهو يسحب شنطة الاب توب و يطلع "..
هيفاء بحب / فحفظ الرحمن ..







ـــــــــــــــ







بيت ابناء سطام ..




راكان بهمس / متاكدة ..
العنود بهمس / ايه .. لو مسحور ماكان مواضب على الصلاة .. و لا حافظ من القران .. و لا يستمع له ..
راكان / يمكن مسلم ..
العنود ترمش باستغراب / مسلم ..
راكان / ايه .. جني مسلم ..
العنود بهمس / هذا المس .. مو السحر ..
راكان / المهم .. ايش نسوي ..
العنود شافت زياد يدخل .. اشرت لراكان .. و بهدوء / زياد ..
زياد التفت عليها بعد ماجلس قبال التلفزيون .. العنود / قرب بغيناك بموضوع ..
راكان يطالعها و يطالع زياد .. زياد وقف و قرب منهم .. العنود طالعت راكان و بعدها طالعت زياد ..
العنود بهدوء / امممم .. ما انت حاب تكمل نص دينك ..
تغير وجه زياد .. احمر و ارتبك .. راكان ابتسم / ايش فيك ..
زياد و هو يصد / ما ابغى اتزوج ..
راكان بحزم / ليه ..؟
زياد بارتباك / كذا .. ما ابغى ..
العنود بهدوء / ايش اللي يمنع .. عندك البيت .. والوظيفة .. ايش ينقصك .. و بعدين انت مو صغير .. دخلت الثلاثين ..
زياد و الرجفه بدات تمتلكه .. راكان و العنود انتبهوا لها .. طالعوا بعض ورجعوا طالعوا زياد ..
راكان عاقد حواجبه / زياد .. انت مريض ..
زياد بعصبية / لا .. مو مريض .. وانا احسن واحد فيكم ..
العنود بهدوء مستغرب / طيب .. طيب .. بس ليه هالرجفه .. وليه ممتنع عن الزواج ..
راكان بحزم / زياد .. اذا ماقلت ايش فيك راح اخذك غصب للمستشفى .. يشفون علتك ..
زياد وقف و بغضب / ليه .. انا مو مجنون و لا مريض .. انا احسن واحد فاهمين ..
العنود وقفت و بتهدائة / طيب .. طيب .. بس اهداء ..
راكان و قف .. و بحدة / اسمع زين .. احنا خطبنا لك بنت عمتي مياسة .. وراح تتزوج غصب عنك ..
وراح اوديك لشيخ يقراء عليك .. يمكن بك جني .. " سحب مفاتيحة و جواله و طلع "..
زياد و قف مثل الجماد مو قادر يتحرك ولا ينطق كلمة ..
العنود هزته .. و بخوف / زياد ..
زياد التفتت عليها بضيق و زعل .. و تركها و دخل جناحه ..
العنود جلست باستغراب و خوف / مو طبيعي .. و الله مو طبيعي ..








بعد اسبوع ..
:
قبل بداية الاختبارات النهائية ..
:
وتم عقد قران زياد و ريهام ..
:

وبمناسبة ..
عقد قران .. " فارس و ابرار " .. " بدر و رنا " .. " زياد و ريهام " ...
قررة العائلة تروح الشالية كم يوم .. تغير جو و تصفية لذهن الطلبة .. ^_* ..




ام سند و ام عناد جالسين قبال البحر .. و الطاولة قبالهم متعبيه .. بترامس الشاهي و القهوة ..
وصحون المكسرات و صواني الحلى و المعجنات .. جاتهم ام بتال و معاها شيخة ..
ام سند لبسه عبايتها و برقعها .. ولبسه نظارات شمسية و لبسه قبوع من خزف ..
ولفه على اكتافه شال فيروزي صيفي .. و ام عناد مثلها بضبط .. وكانهم اثنين مستنسخين ..
ام بتال بضحكة / والله يا انكم نكته ..
ام سند و هي تعلك العلكة و تطالع باختها / الغيرة شينه ..
ام عناد وهي تعلك العلكة / حسيتها ..
عناد جاء جهتهم و هو يضحك / يمه خالتي .. ايش اتسوون ..
ان سند / لا حول لولا قوة الا بالله ..
ام عناد بحنان / امر يمه .. تبي شاهي و الا قهوة ..
ام يند / يبيك تدخلين داخل و تنحكرين ..
عناد / هههههههههههههه لا والله .. بس ابيكم تطلعون ذا اللي لبسينه ..
ام سند وقفت و بخبث / ما طلبت شي .. " وهي تبي تنزل عباتها " ..
عناد بخوف / لالالا .. اقصد الي على راسكم و كتوفكم ..
ام سند تضرب كتفه .. / والله انك ما عندك سالفه .. مير الشمس حميت ونبي ندخل داخل ..
ام بتال و هي توقف / اي و الله .. الشمس حاره ..
ام عناد تبي تاخذ الصواني .. عناد / لا يمه خليهم .. الخدامات ياخذونهم انتي ظهرك تعبان ..
ام عناد اخذت ترمس قهوة / بس اخذ ذي .. ها .. لا اله الا الله ..








في اليل .. الساعة 12 ..
:
:
الجو كان اكثر من روعه ..
:
:
:
الشباب و البنات سهرانين ..
والشيبان من تعب الطريق وحرارت الشمس بالنهار قرروا ينامون ..




بدر و فارس وسيف و غيث ملتفين و يلعبون بلوت .. و ياسر و سامر و صقر جالسين بمكان ماهو بعيد ..
خوف من سند اللي يطالعهم بنظرات تقتل و يامرهم باوامر تهلك وكانهم خدم ..
البنات جالسين على فرشة مو بعيده عن الشباب ولا قريبه .. بس صوت الشباب واضح لهم ..
والجو يساعد على وضوح الصوت و خاصه ان الهواء يجذبه لهم اكثر ..



بتال كان يلعب سلطان والظبي .. وهم يروحون لامهم ويرجعون ..
وكل مارفع عينه طاحت بعين العنود .. صدفه .. لاهو قاصدها ولا هي تقصدها ..
مسك الظبي و جلسها على بطنه و صار يلعب بيدينها و يقول هالقصيدة ..
أستكثرك وقتي على وغدا بك
عادة زماني كل ما طاب هون
ليت الذي وداك يازين جابك
تشوف عقبك كيف الأيام سون
شرق مشيت وغرب وقتي مشابك
والقلب ماله لايمٍ فيك لو ون
عقب إلهنا بك ذاق لوعه عذابك
تلـونت دنيـاه ولا تلـون
طويتني طي الورق في كتابك
حتى معاليق الحشى لك تطون
اشتقت لأيام الهوى في جنابك
يوم الشموع بليل الأحباب ضون
واشتقت أقول لهاتفك مرحبا بك
واشتقت لغيوم الصحارى تكون
عود ترى داع الهوى عند بابك
وأروى القلوب الى بعد ماترون
غنيت لك عمري ولاجا جوابك
واسمي مع مجنون ليلى تدون


العنود بصوت خافت ما سمعه الا رنيم اللي ابتسمت عليه .. / من كثره الايام الحلوة ..

ابتسم نايف و بخبث صار يغني / تقوى الهجـر ..
وش لي بقى عندك .. تدوّر لي عذر ..
لا تعتـذر
تقوى الهجـر .. ما نجبـره .. من عافنا ما ينجبـر ..
لا تعتـذر
زاح الصبر .. لا لا تعنّى لي وتمـرّ .. وتبغى الصبر ..
ويـــن الصبر؟؟
جرحي عميق .. والقلب في دمّـه غريـق
وتبغى الصبر .. ويلاه من وين الصبر .. مهما تقول لا تعتـذر
مهما تقــول .. من الأغاني والجمل .. ما يحتمل .. قلبي فدية جبر الألم
يمشي معك درب الندم .. ما يحتـمــل
يكفي عليه .. منك احتمل كذب وغـدر .. حبك سراب .. ضيعت وقتي أتبعـه
وسط الضبـاب .. وصوتك ينادي اسمعـه .. صرت أتبعه ..
واليوم في صحراء الظما .. ترمي فؤادي وتحرقـه .. ترجع تقـول ..
أبعتـذر .. ليــــه العــذر
دام الهوى .. ما له على قولك عذر .. والجرح يا جرحي يداويه الصبر ..
ليـــه العــذر ؟؟
الله كريم .. الله عليم .. هو عالمٍ بالحال .. ولا يمكن يظيم
عزاه لك .. يا قلب يا أحلى نديم .. عزّتي .. للحب لو يصبح يتيم
حبك يتيم .. وكلك ندم .. حبك يتيم
وين الندم بين السطور .. أمر العدم ماله ظهور ..
ترى هذا غـــرور .. هذا غـــرور
تمشي بطريق .. وأنا بطريق .. اللي يوديني لبعيـــــــــــد
عنّك يا أول رفيق .. البعد يعفيني المزيـــــــــــــــد
وين الوفى والتضحية .. وينك رفيق ..
وين الوفى والتضحية .. وينك رفيق ..
وبتجمع أوراق السنين
لا تنسى تجمع جروحي .. ودمعي .. وآهـاتي معــك
وقلبي بعد ما قتلته .. يا رفيقي .. ما عاد يقدر يمنعك
كل الأمر .. عاد بيديك ..
يا خلّ يا هـــاجــر ..
ما عندك عــذر


بتال ابتسم .. و هو يلتفت على سلطان اللي جمع بقبضة يده رمل و قربب عند ابوه ..
بتال يمسك كف سلطان و ينفظها و يمسحها بمنديل / سمعت يا بابا .. ايش رايك ..
العنود اللي كانت مستمعه مثلها مثل البنات .. كانت صاده بنظراته عن الجلسة ..
بعد ماسمعت كلامه التفتت عليهم .. بس فزت واقفه وهي تلمح الظبي تدخل البحر ..
و بصراخ / الظبببببببببي ..







انتهى ..



لا اله الا الله .. محمد رسول الله ..

سبحان الله .. الحمد الله .. الله اكبر ..


اتمنى يعجبكم ..
واعذروني على القصور . .و الاخطاء الاملائية ..


و لاتنسوني من صالح دعواتكم ..


اختكم ..
مشاعل السعودية ..


بسم الله الرحمن الرحيم ..

السلام عليكم ورحمة الله وبركاته ..

الحمد لله والصلاة والسلام على رسول الله ..

توكلنا على الله .. لا اله الا الله محمد رسول الله ..





البارت 44 ..






من خصايص عنود الصيد كثر الطواري
و عادة الظبي يجفل ليتحرك ظلاله
مايصيد الجوازي كود بخص و داري
القنص بالركاده و التسرع جهاله
و لا يعرف الطرد من لا يعرف الصحاري
ماتعرض سموم و لا تعرض شماله
كل درب عليه من المخاليق ساري
للسوالف رجال و للشكاله رجاله
و انت عشقت حياتي يا غزال البراري
اتفاول بوجهك سعد من صرت فاله
انت و الله حبيبي و انت و الله داري
إن نظرة عيوني يم غيرك جماله
ما نقطع سيل حبك بالمعاليق جاري
كن قلبي خلقه لله لحبك سباله
ليتني يا قمرها غار منها نهاري
حيث وصل الموده همسة في لياله
ليت واهج غرامك مثل وجدي و ناري
مير ماظن في دنيا المحبه عداله




" خالد الفيصل " ..





بصراخ .../ الظببببببببببببي ..
فز بتال و اقف .. و برعب راح يركض جهة البحر .. كل من كان جالس فز واقف مرعوب ..
الظبي اللي اول ماوصلت لشاطي .. صرخت امها مع برودت ماي البحر ارعبتها ..
حتى ترجع للخلف .. بالوقت اللي وصل فيها ابوها و حملها بين يدينه ..
الظبي برعب وهي فاتحه عيونه .. وبكلمات الاطفال المضحكه / بذاغذييثياثه .. << تعبت وانا اكتبها ..
بتال بخوف و غضب و ضحكه .. طالع فيها و هو يهزها بخفه / بذاغثيه هاا ..
الظبي ضحكت وهي ترفس برجولها .. وابوها ماسكها من الخلف و يضحك ..
الكل / ههههههههههههههههههههههه ..
العنود جلست بتعب حست بان الارض لفت فيها .. رنيم بخوف / فهد .. وين فهد ..
سند اللي توه جلس و تكى .. عدل جلسته برعب و بثواني رجع يسترخي على المركى .. و بضحكه / مو نايم ..
رنيم براحه و هي تتذكر / اهاا الا صح .. نايم ..
الكل / هههههههههههههههه ..
طلال بمرح يلتفت على مرام / وين عيالم يا حرمه ..
مرام تطالع فيه و بهدوء / نايمين استودعتهم الله ..
طلال بفخر / يا فديت العاقلين .. بسم الله عليهم ..
الشباب بصوت واحد / لا يكثر ..

:
:
:
:
:

بعد ساعات ..




بغرفة البنات ..



ابرار تطقطق بجواله و تتبوسم .. نوال نايمه على بطنها و تراقب حركات ابرار بنظرات غاضبة ساخره ..
غرام جنب شجون و يتهامسون وواضح ان الجو مكهرب بينهم ..
مرام بضيق وهي مغمضه عيونها و حاطه يدها عليهم و اولادها نايمين جنبها / الي مافيها نوم تنقلع برا الغرفه ..
العنود و قفت و هي تاخذ الظبي و سلطان .. وبتعب / انا طالعه برا العب الظبي و سلطان لحد ما يتعبون وينامون ..
ساره وهي تحت فرشتها بضيق / كله من نايف و بتال هم اللي نيموهم المغرب .. والحين حنا اللي ابتلشنا ..
العنود تلبس عبايتها على البيجاما .. / خلاص ناموا .. و اللي مافيها نوم تطلع لصالة ..
ابرار قفلت جوالها و اعطت البنات ظهرها و نامت .. و شجون كذالك .. غرام بعصبية رفعت الفرشة ودخلت تحتها ..
العنود طلعت و هي تاخذ الطبي و سلطان بعد مالبستهم ثقيل لخارج الشاليه .. فالمكان اللي كانوا سهرانين فيه ..
جلست على الفرشة و نزلت العاب سلطان والظبي على الارض و بداو يلعبون ...
الجو حولها هادي .. صوت الموج و ريحة البحر تاخذك لبعيد .. ضمت رجلينها لصدرها ..
ولفت يدينها حولينها .. ميلت شوي عليها واتكت .. و هي تطالع البحر .. دندت بصوت خافت ...

خاطري الليلة أسولف حاسس بقلبي كلام
لو تحبني يالله اسهر لو تحبني .. لا تنام !
يعني ما تقدر تحمّل تنتظري لين أكمل ؟
ضاق صدري وانا أحكي كل ليلة للظلام
فيني أشياء بخاطري ما أقدر أحكيها لغيرك
فيني زحمة من مشاعر تنتظر رحمة ضميرك
وآهـ يتلعثم صداها بصرخة ما أعرف مداها
وكلمة مخنوقة في صوتي ما تخليني أنام ..


تنهدت بعمق وهي تغمض عيونها بالم .. فتحتهم التفتت على الظبي و سلطان ..
ابتسمت بحب و حنان و هي تشوفهم يلعبون برمل .. مدت يده و مسحت على شعر الظبي .. ورجعت تضم يدينها ..
سلطان و هو يصفق بيدينه و بفرحه / بابااا ..
العنود ما انتبهت للي واقف و راها بمسافه لا هي بعيده ولا هي قريبه ..
العنود ابتسمت و هي تمسح خده / فديت المنطوق .. " نزلت يدها و هي تشوف سلطان يوقف ..
ويمشي مر من عندها التفتت على الجهه اللي رايح لها و شافت بتال واقف و هو لف يدينه على صدرها ..
حست برجفه تسري بجسمها وكان الجو برد فجاه .. صدت عنه ..
بتال جلس على ركبه و هو يفتح يدينه لسلطان .. ضمه و رجع وقف .. تقدم كم خطوة قريبه من الفرشة ..
الظبي رمت لعبتها بغيره و تقدمت منه .. ابتسم و نزل ضمها و رجع وقف .. الظبي و سلطان وهم بين يدينه ..
صوت ضحكاتهم و لغاتهم الطفولية الغير مفهومه .. العنود حست بريقها جاف .. حاولت تبلع جرعه من ريقها ..
لكن عجزت .. وهو واقف بصمت خلفها .. تقدم اكثر و مر من جنبها و تعدا الفرشه .. جلس على الرمل ..
و نزل الظبي و سلطان .. وصار يخطط على الارض و يلعب الظبي و سلطان .. مرت ربع ساعة ..
مانطق حرف .. صمته كان مربك لها .. و شي بقلبها مو مفهوم .. خوف او توتر او شي ثاني ..
وقفت و مشيت بخطوات سريعه مرتبكه لشالية .. وقف اول ما سمعته يناديها بنبره غريبه ..
بتال بنبره غامضه .. هادئة ممزوجه ببرود لدرجة الصقيع ../ العنود ..
العنود وقفت وهي معطيته ظهرها لفت كفوفها ببعض بتوتر /........
بتال بنفس النبرة / ما ادري اذا عندك علم او لا .. باني رجعت طلبتك من راكان ..
العنود لفت عليه وطالعته .. كان يمسح كف الظبي .. وبرود كمل / انا غلطت و اعترف .. وانتي غلطتي ..
العنود تقاطعه / ا....
بتال بهدوء قاطعها / لا تقولين شي الحين .. فكري بالعيال و مستقبلهم .. استخيري .. وانس اللي مضى ..
ومثل ما اقلت .. انا غلطت و اعترف .. و انتِ بعد غلطتي ولا تنكرين ..
العنود عصبت .. كانت بترد بس سمعت صوت نايف وهو يسال باستغراب / ايش فيه ..
بتال ابتسم وهو يطالع عياله يكتم ضحكته .. العنود بقهر / هذا لانكم نيمتوهم المغرب مارضو ينامون الحين ..
استلموهم وانا رايحة انام .. " توجهة لشاليه و هي تمشي بعصبية .. توها دخلت اذن الفجر " ..
بعد ماانتهاء الاذن .. نايف بهدوء وهو يجلس / بخاطرك كلام ..
بتال رفع عينه و رجع يطالع بالعاب الظبي و سلطان .. و بهدوء / انت الوحيد اللي عارف بكل شي صح ..
نايف هز راسه / صح .. كل كلمه و كل حركة وكل نظره ..
بتال بهدوء / انا غلطت .. وهي غلطت .. صح ؟
نايف بهدوء / بس انت اهنتها و جرحتها .. شكيت بعفتها .. و ضربتها و طردتها ولا سالت ..
بتال هز راسه / وانت تدري انها هي سكتت وكانه عجبها .. او حابه تكون مظلومة ..
نايف عقد حواجبه / انت ماعطيتها فرصة ..
بتال ابتسم بسخريه / انت تعرف العنود اكثر مني .. لو بتغت تقول شي تقوله ..
نايف سكت و هو يطالع بالظبي اللي تتثاوب بنعاس .. ابتسم / الظبي شكلها تعبت بتنام ..
بتال يوقف / اصلا صار لزم يدخلون .. والحين تقوم صلاة الفجر .. شوف سلطان كيف نام ..
نايف التفت على سلطان وشافه نايم على الرمل فز واقف و هو يبتسم بخوف / والله لو تشوفنا .. تصير علوم ..
بتال اخذ الظبي بين يدينه و نايف اخذ سلطان .. اول ماوقفوا عند باب الحريم نادا على العنود .. نزل بتال الظبي ..
وراحت تمشي لامها .. العنود طلعت اخذت سلطان ونايف راح يتوضأ لصلاة ..






ـــــــــــــــ






الساعة 10 صباحا ..





العنود بـ ارهاق .. / انا ابي انام .. عن اذنكم ...
الكل باصوات متفرقة / الله معاك .. نوم العوافي ..
ابرار دخلت بوقت خروج العنود .. تقدمت بخجل لامها و انحراج من الموجودين ..
همست لامها .. ام عناد ابتسمت وهز راسها ../ روحي ربي يوفقك ..
ابرار و قفت بخجل و طلعت من الشالية وهي تربط نقابها ..
نوال طالعت ابرار بنظرات .. و رجعت تطقطق بجوالها .. نزلت جوالها و هي مقهوره ..
مرام ضربتها على كتفها و بمزح / اذكري الله .. لا تطقينهم عين و تفرقين بينهم ..
نوال فتحت عيونها / من .. انا .. " عقدت حواجبه بغضب " .. روح هناك .. تحسبني احسدها ..
مرام ابتسمت / العين حق ...
نوال تقلب عيونها وبضيق / لا اله الا الله .. ما شاء الله تبارك الله .. اللهم صل على النبي ..
مرام ابتسمت / على افضل الصلاة و السلام .. طيب قولي لي .. ايش صار بينك و بين سعود ..
نوال تغير وجهه و هي تكتم ابتسامتها / اعتذر لي .. و راضاني ..
مرام رفعت حاجب / انتي ما عندك غير هالكلام ..
نوال تتنهد وهي تعدل جلستها / ايش يدخلك .. بيني و بين زوجي ..
مرام بتفاجاء / اوه حركات .. زوجي .. تطورنا ..
نوال ابتسمت و صدت عنها .. مرام بهمس / مادام للحين تحبينه ليش هالعوابة كلها ..
نوال بضحكة / هههههههههه اذبح الاسد من اول ليلة ..
مرام / ههههههههههههه عوبا ...






ــــــــــــــــــ





بمجلس الرجال ..





سعود قفل جواله و وقف .. كان لبس بلوزه خضرا وبنطلون بيج .. جلس جنب عمه عبدالعزيز وابتسم ..
عبدالعزيز كان يتقهوى ويسولف مع اخوانه و عيال عمه .. استغرب من تصرف سعود التفت عليه ..
و رجع طالع لخوانه .. بس رجع بسرعة لمن شاف ابتسامه غريبة على شفات سعود ..
عبدالعزيز باستغراب / ايش عندك ..
سعود بابتسامه / عمي حبيبي ..
عبدالعزيز بنظرات .. يعني اخلص " .. / هاااا ..
سعود بابتسامه / بنتك نادتني تقول ابي اشوفك لحين لا اموت ..
عبدالعزيز بضحكه / نوال .. هههههه .. ليتها تسمعك والله .. كان عرفت تعلمك كيف تكذب على لسانها ..
سعود يسحب جواله يفتحه حتى يمده لعمه حتى يشوف رسايل نوال على الواتس اب ..
عبدالعزيز يتاكد من الرقم عقد حواجبه و التفت على سلطان بصدمه .. / يتحاكون ..
سلطان بفخر / هههههههههههه ولد سلطان ..
عبدالعزيز بضحكه و هو يرمي الجوال .. / خذ .. خذ العوبا وانقلع انت و اياها .. يا الله .. ههههههههههه ..
سعود وقف وهو يسحب جواله و يطلع من المجلس ..





ــــــــــــــــ






عند جلسه قريبه حيل من البحر ..


ابرار مبتسمه بخجل / الي يعجبك ..
فارس وهو ماسك يدها و يمسح عليها بحب و بابتسامه / اشلون يعني ..
ابرار وهي تسحب الشيله لا تطير .. بخجل / فارس ..
فارس تفهم خجلها و بهدوء وهو مبتسم / طيب يعجبك الاسود .. انا شفت سرير نوم اسود عجبني ..
قلت اخذ رايك بالاول .. و اذا ودك تروحن معاي تختارين ماعندي مانع .. ويفرحني ..
ابرار بخجل / لا ..
فارس يرفع يدها و يقبلها / برو .. حبيبتي .. لا تخلين هالخجل يبني حاجز بينا .. معي ابيك تكوني براحتك ..
ابرار بخجل / .................
فارس رفع يده و سحب النقاب عن وجهها .. ابرار شهقت و بسرعه رفعت يدها بترجع النقاب ..
فارس بحزم / ما فيه احد .. ابرار ..
ابرار بحرج تنزل يدها .. و وجهها مكشوف .. كان احمر من الخجل / اخاف حد يمر ..
فارس رفع حواجبه / يعني لو المكان ممكن يكون مو امن اقولك افتحي .. ليه انا ديوث ..
ابرار بخوف و ارتباك / لا .. بس .. يعني ..
فارس وهو يصد يطالع البحر .. ابرار بضيق تمسك يده / لا تزعل .. مو قصدي ..
فارس بجفاف / عادي .. " رفع جواله و طالع بساعة " .. الساعة قربت على 11 ..
الحين الشمس تحتر اكثر .. قومي نرجع ..
ابرار مسكت يده و شدت عليها قبل لا يوقف .. بخجل قبلته بخده .. و بهمس / اسفه ..
فارس التفت لها و هو مبتسم و بحب / انا ازعل من الدنيا كلها الا منك ما ازعل .. " وهو يقبل جبينها " ..
ابرار بخجل ربطت نقبها .. و قف فارس و وقفها معاه .. مسك يدها و صار يمشي على الشاطى و يسولف معاها ..





ـــــــــــ





نوال و سعود بالسيارة ..



نوال بقهر / لا والله .. انا ابي اكل دجاج ما ابي سمك ..
سعود بلعانه / خلاص مو لا زم تاكلين .. اقعدي قبالي و انتي تنفخين على الاكل .. و تاكليني .. مثل حريم اول ..
نوال فتحت عيونها للاخير / لا و الله .. احلللللللللللف ..
سعود بحزم / هذا امر من زوجك بتعصينه .. تلعنك الملائكة ..
نوال سكتت بقهر / .................
سعود كتم الضحكه بصدرة .. و هو يتحلف بنوال .. و صلوا المطعم و دخلوا و طلب اكل ..
نوال قاعده طول الوقت وي بس تنافخ .. سمعت صوت القرسون وهو يجيب الاكل ..
سعود نزل صحون على الطاوله و نوال ما زالت صاده تطالع البحر من خلف الزجاج ..
سعود يجلس جنبها على نفس الكرسي حشرها .. حتى تقفز بخرعه لجته الزجاج ..
سعود ببتسامه / مدي يدك و كلي ..
نوال بارتباك و عصبية و هي ما زالت صاده / ما ابي و ابعد عني ..
سعود بلعانه / انا ابي و راح تاكليني بيدينك ..
نوال تقلب عيونها بضيق / ماابي سمك مو مشتهيتهه ..
سعود بهمس / طيب شوفي الاكل يمكن مو سمك ..
نوال طالعت الاكل و شافته كله دجاج مافي سمك .. طالعت بسعود و رجعت صدت و هي تحاول تخفي ابتسامتها ..
نقزت وانكمشت على عمرها لمن حست بيد سعود تلف حول كتفها ..
سعود يهمس قريب اذنها / ما اقدر ازعلك يا العوبا .. " و هو يقبل خدها بعمق " ..
نوال اللي بلعت لسانها و صارت قطه مسالمه مالها صوت .. الحمرة اكتستها .. و هي تاكل شوي شوي ..
سعود كل ما حس ان الضحكة بتخونه صد بوجهه عن نوال ..





ـــــــــــــــ





بالغرفه ..


تطالع سقف الغرفة .. تنهدت بتعب .. كل ما تغمض عيونها تذكرت اللي صار ..
سمعت صوت الظبي و سلطان .. معناتها صحيو ..
بعد ما حممتهم و غيرت لهم .. ارسلتهم لنايف .. رفعت جوالها و ارسلت لنايف ..
" لا تخليهم ينامون .. و لا تسمح لابوهم ينيمهم .. مو مثل امس .. انا ابي انام شوي " ..
نزلت الجوال جنبها .. سحبت الفرشه عليها و غمضت عيونها بتعب .. بعد دقايق ..



.....بابتسامه و صوت هامس / عنود ..
..... بتعب و ضيق / شكلها نايمه خليها ..
العنود بين التعب و النوم و التفكير .. فتحت عيونه و هي تفكر نفسها تحلم .. التفتت خلفها و هي عاقده حواجبها ..
الجوري بخجل / ازعجناك ..
العنود مازالت بتسلط النوم / ...............
مشيره بتعب و ضيق / خلاص عنود كملي نومك ..
العنود جلست و هي ترفع شعرها / لالا تعالي ..
الجوري ابتسمت و هي تسلم عليها و سالت عن حالها واحوالها و استأذنت بالخروج ..
العنود سحبت مشيره وجلستها على السرير / ايش صاير ..
مشيره انفجرت بكي بحضن العنود .. بعد وقت / مالي اسبوع من انتهت العده .. وهذا اولها ..
العنود تنهدت بقهر / طيب ايش قال جدي منصور ..
مشيره تمسح دموعها بقفى يدها ../ طردها من البيت .. انتي تعرفين عمتي .. لسانها متبري منها ..
كانت ساكته طول فترة زواجي علشان سمير .. ربي يرحمه و يسكنه فسيح جنانه وجميع اموات المسلمين ..
العنود بضيق / استغفر الله العظيم .. هي بس تبي منصور ..
مشيرة بوجع / انا ما ابي امنعه عنهم .. راح يكون عندهم من الاربعاء الصباح الا مساء الجمعه ..
وطول الاشهر اللي مضت مامنعته عنهم .. بس هي تبيني اسكن عندها في البيت .. تخيلي ..
العنود بثقه / ما راح تقدر تجبرك .. و مالها سلطه عليك .. عندك اخوانك و جدي منصور ما راح يسمح لها ..
مشيره هزت راسها بضعف / انا موكله امري و امر اليتيم لربي ..
العنود تنهدت / والنعم بالله ..
بعد صمت لثواني .. مشيره بهدوء / اخذتي اخباري .. ما بتعطيني اخبارك ..
العنود هزت اكتافها / ما ادري .. احس باشياء كثيره ملخبطه .. " تنهدت " ..
ان حكيت محد فهمني و ان سكت محد فهمني ..
مشيره بهدوء / قولي و انا اساعدك ..
العنود توقف و هي ترفع شعرها / مو الحين .. قومي .. خلنا نشوف الوضع برا ..
مشيره هزت راسه / اصل انا تعبانه وانتي الواحد وهو صاحي ما يفهم كلامك .. كيف و هو تعبانن ينجلط ..
العنود طالعتها بنظرات عتب و صدت عنها .. مشيرة بضحكه خافته / لا تزعلين .. انا ما كذبت ..
العنود هزت راسها و هي تلف شيلتها و تطلع من الغرفة ..







ـــــــــــــ





بمجلس الرجال ..


بتال حضن الظبي و سلطان و بدا يلعب بشعرهم الا ان ناموا و نام معاهم ..
نايف بزاوية المجلس نايم ..




المتواجدين ..
" ابو سطام .. ابو عبدالعزيز .. فهد .. خالد .. سلطان .. عبدالعزيز .. متعب "..



متعب بمزاح / ها يا ابو بتال انت قلتها من قبل ان اصروا عليك تراها بوجهي ..
سلطان بضحكة / و انا عند وعدي ..
خالد بضحكه / لا تسمعك ام بتال ..
سلطان بثقة / وان سمعت .. انا ما امزح بذا الهرج .. انا ناوي التزوج ثانية ..
فهد بتحذير / سلطان ثننتين مابها مزاح ..
سلطان باستغراب و زعل / انتم ايش فيكم .. انا بزر .. و الشرع محلل اربع ..
ابو سطام و ابو عبدالعزيز اللي كانوا مستمعين فقط .. و كل له هم يفكر فيه ..
متعب قطع سرحانهم / هااا يبه .. العروس اللي خطبتها بوجه سلطان ..
ابو عبدالعزيز بحزم / انت ملزم يا ابو بتال ..
سلطان بضحكة / الله الله ..
ابو عبدالعزيز بثقه وكان الموضوع اللي يقوله لان يعاد نقاش فيه / اجل جاتك بنت ولدي و ما تنرد ..
متعب اللي كان مبتسم فجاه بهت لون وجهها و جمد و كانه احد صفعه كف .../..........
الكل بحالة صدمه .. / ....................
ابو عبدالعزيز بحزم / ايش فيك سكت .. ما دام منت قد الهرج ايش له تهرج فيه ..
سلطان شافت نظرات ابوه الحازمه و الغاضبه .. و بثقه وانا ان شاء الله صاينها و حافظها .. ونعم الاصل و الفصل ..
متعب بصدمه / يبه ..
ابو عبدالعزيز بغضب / اصصصصصصصصص ..







ــــــــــــــــــــــ







الساعة 8 .. مساء ..







بجلسة على الشاطي ..



بتال بحضنه سلطان يلعب بجوال ابوه .. و الظبي بحضن سعود ..



بتال / هههههههههههه و مشت ..
سعود بضحكه / مثل الشطوره ..
بتال / هههههههههههه جعله دايم .. مو بس غيره ..
سعود بضحكه / لالا .. دايم ان شاء الله .. عرفت وين الصمام ..
بتال ابتسم و هو يطالع بسلطان / انا ما قلت لك .. كلمت ام سلطان و قلت لها ابي ارجعك ..
سعود بجدية / ايه ايش قالت ..
بتلا تنهد / شايله بقلبها .. " و بصدمه " .. البنت شايله في قلبها بزود عليه .. برغم مو انا لحالي اللي غلطت ..
سعود باستنتاج / يمكن لك مكانه بقلبها عاليه و انت خذلتها .. ان اللي سمعته انها زعلانه على متعب ..
بتال بقهر / احسسسسن جعلهم ما يتراضون .. " و برفعت حاجب " .. وانت كيف تقارني فيه ..
سعود بسخرية / الحين خليت الب و رحت للقشر .. شغل مخك يا اخي ..
بتال بفهاوه / هاااا ..
سعود يعطي المسبحه لـ لظبي .. و با اهتمام / الحين يوم تزعل على راكان و الا احد من اخوانها ..
كيف تعامله .. ايش يقول راكان .. ايشلون هم يراضونها ..
بتال بنظرات ساخره / يعني تشبهني با اخوانها ..
سعود تافف / اوووووف .. طبعا .. انا اللي اقصده ان لو مالك مكانه بقلبها ما عاملتك بذا الطريقه ..
بتال رفع حاجب و بعدم تصديق خارجي و امنيه داخليه / ايش الاستنتاج البايخ ذا .. ما اتوقع ..
سعود جلس الظبي على الارض / طيب .. جربت تدخل نايف بالموضوع ..
بتال هز راسه / ايه .. و شكلها بصفي . وانا دخلت من نقطة الضعف .. العيال ..
سعود هز راسه / حلو .. " انتبه ان الظبي قطعت المسبحه و كانت راح تدخل فص منها بحلقها " ..
سعود شهق بخوف .. وهو ينفض يدها .. الظبي اخترعت .. و صارت تبكي ..
بتال بخوف يحملها بين يدين .. و يحضنها .. يهديها ..
سعود وقف و هو ينفض بنطلونه من الرمل / انتم اللي يقعد معاكم يجيه جلطة بالدماغ .. خلني اشوف عوبتي ..
بتال بفخر و ثقه / الحين تترك هالجلسه اللي توسع الخاطر و تروح لغثاء .. صدق من قال الحب عذاب ..
" قال الاخيره و هو يستهزاء على حاله و حال اخوه "..
سعود / هههههههههههههههههههههههههههه ..







ـــــــــــــــــــــ









ابرار و فارس جالسين بزاوية بعيده عن الكل ..



الحريم مفرشين لهم تحت الشاليه .. و الرجال مو بعيد عنهم ..
الشباب متنتشرين .. اللي يلعب و اللي يجهز العشاء ..
العنود ومشيره جالسين على الشاطي الكل يشوفهم بس ماينسمع صوتهم ..
اماني و روان و البندري و ساره .. يصورون بكاميرا كانون ..




اماني / امسكي ذا الشمعه .. و كانك تنزلين دمع على الورده .. و حطي الدب هينا ..
روان / لا تصير ثقيله كذا .. شيلي الدب ..
البندري و ساره مطنشينهم و يصلحون شغله ثانية ..
واماني و روان مو منتبهين لهم قاعدين يتناقرون ..



العنود بهمس و هي تطالع البحر قبالها / ابي ابكي مو قادره ..
مشيره بهمس وهي مثل العنود تطالع البحر / طيب ليه ما رحتي لدكتورة نفسية ..
" سكتت شوي .. و كملة بارتباك " .. انتي اللي شفيه مو بسيط .. و اللي كنتِ عايشته و فجاة تغير عليك ..
العنود تنهدت وهي تقاطعها بهمس خافت / رحت ..
مشيره بصدمه سكتت .. العنود كملت / مع نايف .. مره وحده و هربت .. " سكتت بالم " ..
مشيره سكتت الثانيه .. بعد فترة صمت / ايش قلك نايف ..
العنود بغموض / طلب بتال ..!
مشيره تستحثها على الكلام / همممم ..
العنود تنهدت / ما ادري .. مرات اقول علشان الصغار ابي ارجع له .. ومرات يشلني الخوف من الخذلان ..
بتال الوحيد بخذلانه اوجعني .. اوجعني كثير ..
مشيره ابتسمت بالم / تحبينه ..
العنود صمتت لثواني / ما ادري ..ان قلت هذا .." وهي تحط يدها على قلبها "..
لشافه او سمع صوته ما تتغير نبضاته اكون كذابه .. و اذا " و هي تحط يدها لى راسها " .. يرفضه ..
مشيره بعد صمت / لو مات ..
العنود بسرعه التفتت لها / بسم الله عليه .. جعل عمره طويل ..
مشيره ضحكه بالم / اجل لا تقضين باقي عمرك بندم .. و لا تجربين هالندم .. طعمه مر و يوجع ..
العنود طالعت البحر و سكتت .. حست بيد تلف حولها .... وبصوته المازح / ايش تحشون فيه ..
مشيره ابتسمت / فيك اكيد ..
العنود حاولت تبعد يده ما قدرت .. متعب اشر لمشيرة تروح و تتركهم لحالهم ..
مشيرة وقفت و بعدت .. راجعه لجلسة الحريم ..
متعب بهمس / اذا غلطتي اعترفي بغلطك ..
العنود بجمود / لو شخص مايعرفني كان تقبلتها منه ..
متعب بحزم هامس / مو مهم .. انتي عارفه انك غلطانه و انتهاء ..
العنود التفتت عليه وهي رافعه حاجب .. متعب و لا التفت .. / ابوي بيزوج مشيرة لعمك سلطان ..
العنود بصدمه / نعم ..







ــــــــــــــــــــ








بجلسة الرجال ..




ابو عبدالعزيز / الحين اللي اصغر منك تزوجوا و انت قاعد ...
عناد بضحكه / عجبتني .. حر .. محد يقولي و ين رايح و ين جاي .. والا اصير مثل هالخبول ..
و احد جالس هناك حاط راسه براس حرمته .. و الثاني هناك .. " يقصد سعود و فارس " ..
والا اللي يلحقون بزرانهم .. " يقصد بتال و طلال و راكان و سند " .. والا اللي يروح يشتري بذا الاكل..
و يعطي حرمته .. ماكان عمرها اكلت .. " يقصد رعد " ..
ابو سطام يضربه / اذكر الله ..
عناد / ههههههههههه لا اله الا الله .. و لا ازيدك من الشعر بيت .. و احد مغير عاقد الحواجب و يطقطق بذا الجوال ..
" يقصد بدر " .. و ياليت معطينه و جه .. و واحد ميت .. مدري من الشوق و الا الهم .. وبعض الاحيان منسي ..
" يقصد بدر " .. و واحد انخبل .. من شاف اخوانه تزوجوا و هو يصيح ..
سيف يقاطعه / اي والله زوجوني زوجوني .. قبل افسخ عقلي زوجوني ..
ابو عبدالعزيز بضحكه / ليه ما تقول لاهلك يدورون لك ..
سيف حطها بالوجه / يا عمي امي مدحة لي بنتكم .. و انا قلت لابوي ابوي قال انتظر ..
و انا مو قادر انتظر انتي اعتبرني ولدك كيف تزوجني ..
عبدالعزيز فتح عيونه للاخير .. مشهد الظهر للحين ماراح عن باله .. قبل لا يتكلم .. صار اللي خايف منه ..
ابو عبدالعزيز / جاتك .. بس صلح تحاليلك و تعال خذها ..
ابو سطام بفرحه / و النعم يا ابو عبدالعزيز .. زين الاصل و النسب ..
عناد طالع بسيف و طالع ببدر و زياد .. وهو يحرك حواجبه يعني راح فيها ..
سيف من نظرات ابوه صار يتاتا بالكلام ../ ااا .. امممم .. " بلع الكلام من شاف نظرات جده ..
قام و راح يلعب كورة مع طلال و سند و راكان وبتال .. اللي يلعبون صغارهم "..
ابو سطام ضرب رجل عناد بعصاته / انت متى تملك ..
عناد نقز في مكانه منخرع / يبه .. طيب اسمع انا بس لا تضربني ..
ابو سطام فتح عيونه / ...........
عناد بضحكه / هههههههههه على هونك يا ابو سطام .. " و بتغيير الموضوع " .. الا مالك خاطر بمكه ..
ابو سطام هز راسه بسخرية / الا والله .. " تنهد " ... وهو فيه احد ما وده بمكه ..
ابو عبدالعزيز / ايش يردك عنها .. و المدارس كم يوم و تخلص .. رح قبل الزحام ..
فهد / و الله صادق .. ومرة وحده نغير جو حتى العيال ضاقت صدورهم من زمان لا سافروا و لا استانسوا ..
ابو سطام هز راسه / يصير خير ..






ــــــــــــ







جلسة اخر ..





خالد بهدوء / هذا اللي صار و انا ابوك ..
صقر بغصه / و انا و ين كنت .. ليه ما قلتوا لي ..
خالد بحزم / الحين مو وقت وين و ليه .. انت لازم تعرف انك الحين انت رجال البيت ..
كمل دراستك .. و شف امور خواتك .. و بخصوص امور القضية هذا غيث عندك .. اساله ..
غيث كان ساكت و يطالع البحر .. صقر التفت لغيث و شاف عمه يوقف و يروح لجلسة الرجال ..
صقر بضيق / علشان كذا مشاكل بينك و بين ريما ..
غيث بدون لا يطالعه / لا .. انا وريما فيه وعد بيننا .. " تنهد " .. المهم ..
انا اخذت توكيل من ابوك .. يوكلك بكل شي .. " و بدا يسرد له الامور و يوضح له " ..
و صقر يستمع بالم و قهر و حزن ..







ــــــــــــــــــــ








بعد العشاء ..
و بوقت متاخر ..


مابقي الا الشباب و البنات صاحين ..

الشباب على فرشه .. واالبنات مو بعيد عنهم ..


العنود جالسة في بلكونه الشاليه .. ماسكه عيالها و رافضة روحتهم جهة الشباب ..
بس سلطان والظبي جننوها بصياحهم .. فقرر بتال ياخذ له فرشه و يجلس قريب من الشاليه ..


متعب و راكان و طلال و رعد يلعبون ورق ..
نايف و عناد و فارس يعلقون و يضحكون ..


نايف بدا يغني

فـي غــربتي تـغـرب النـــور عــن عــيـني
وش حـاجـتي فـي نور عـيـن غـاب غـاليها
أمر السـفـر يـا نـظر عـيني قــضى فــين
نـفـسي عـلى مـا تـعـاف امـر الله حـاديــهـا
يـمـك حبيـبي عـظيم الشـــوق يـدعيني
يسرى بعروقي كما تسرى الدما فيها
عـلـى خـطــرها حــيـــاتـي يـا مــعنـيــني
بعـدك عـطـبها وشــوفــك حيـــل يـشـفـيـهـا
أخـاوي الـلـيـل وهاجـس ليـل يــخـاويـني
يـمك سرابي داعـي الذكرى بـحـاليها
أقـضي بـدنيــا لــعـيني شـــوفـهـا مــشيني
إلى مـتـى عـيـني عـلى شـــــوفــك تــمـنـيـهـا



الكل سكت و يستمع لصوت نايف .. اماني بعفوية تنهدت ..
حتى يلتفت الكل عليها .. اماني بفجعه / بسم الله ايش فيكم ..
طلال بسخرية / اماني خانوم .. والله خفنا .. حسبنا احد احترق من تنهيدتك ..
نايف ابتسم .. اماني بعبط / لا عاد تحسبون بعدين تموتون ..
الكل طالعها بنظرات حارقة حتى تبلع ريقها و تسكت .. وسط ضحكات البنات الخافته المكتومه ..
سيف بقهر / مالله عطاني خوات سنعات .. جعل العوض فيك يا هيام ..
الكل / ههههههههههههههههههه ...
سعود وهو يرفع حواجبه و يكتم ضحكته / عاد حدك الا نوالتي .. كل العقل فيها .. فديتها ..
الكل طالعه با استغراب .. سند الوحيد اللي انفجر ضحك / ههههههههههههههههههههههههههههه ..








و بجلسه بعيده عن هالجو .. و محد منتبه للوضع ..




بتال يقسم التمره و ياكل نص و النص الثاني يعطيه الظبي ..
الظبي تقزز منها و تروح لامها اللي مو منتبه ان بتال هو اللي يعطيها الظبي و عاجبته الحركة ..
الظبي و هي تطلع بحضن امها و تاكلها التمره ..
العنود مو منتبه تسولف مع مشيره .. و بما ان بتال تحت و المكان أضأته ضعيفه مو شايفته ..
العنود و مشيرة منسجمين بالكلام و هم يتهامسون و لبسين عباياتهم و براقعهم ..
بما ان الاضاءه قوية عندهم .. العنود الظبي ترفع نقابها و تحط التمره بفمها و ترجع لابوها و هي فرحانه ..
و بتال يستمتع بخبثة و هو ياكل نص التمرة و النص الثاني يعطيه سلطان او الظبي ..


العنود بعد فتره و هي خلاص ملت من اكل التمر .. مسكت يد سلطان ..
العنود بحنان / خلاص يا ماما ..
مشيره باستغراب وهي ترفع ودها اللي نام بحضنها و توقف / هم من وين يجيبون هالتمر ..
العنود بدون اهتمام / يمكن من عند ابوهم ..



بتال اللي ارسل لسند .. و ثواني سمع صوت ضحكة سند ..
مشيرة دخلت داخل الشاليه تنيم و لدها .. العنود باستغراب طالعت جهة الشباب ..
وقفت و هي تسمع صوت ضحكات الظبي و سلطان .. شافتهم يلعبون بالرمل ..
و بعفوية طالعت جهة بتال اللي قضم من التمره نص و رمى النص الثاني و هو يضحك ..
العنود و كان الصور ترتبت بعقلها .. بخجل و غثيان رجعت لشاليه وهي معصبه ..
دخلت على طول الحمام .. " اكرمكم الله " .. حولت تطلع اللي ببطنه بس ماطلع شي ..
سمعت طق الباب .. و مشيرة تسالها بخوف / عنود فيك شي ..
العنود غسلت وجهها بقهر .. و طلعت .. و بغضب مع خجل / طلع هو اللي ياكل نصها و يرسل نصها ..
" و بقهر " .. متقصصصد .. " ضربت بطنها " .. ابيه يطلع .. اطلع ..
مشيرة تطالعها بصدمه لثواني و بعدها انفجرت ضحك ..
طلعت رنيم من الغرفة و هي تسال باستغراب .. / ايش فيكم ..
مشيره بضحكة / بتال .. اكل العنود تمر ..
العنود ضربت كتف مشيره بقهر .. رنيم رفعت حواجبها / نعم .. لا فهموني .. كيف صار ..؟







ـــــــــــــــــ








الفجر ..




العنود و نايف جالسين على الشاطى ..
نايف بهدوء / ها .. ايش رايك ..
العنود تنهدت بتعب / نايف ايش فيك .. قلت لك ابي افكر مالي يوم من قلت لك ..
نايف تثاوب / طيب .. انا رايح انام .. الساعة 11 راح نرجع عندك خبر ..
العنود بضيق / ايه .. " و بقهر " .. انا امس ماقلت لك تنيمونهم .. " وهي تطالع سلطان والظبي ..
نايف بضحكه / ههههه اصل داخوا الحين اول ما تحطينهم بفرشتهم ينامون ..
العنود بابتسامه / طيب .. جيبهم لي ..
نايف بخبث / اقول عنود .. كانك لينه بموضوع الرجعه .. مثل اللي يقول مستحي مشتهي ..
العنود فتحت عيونها للاخير .. نايف / هههههههههههه " وهو يبتعد " ..








ــــــــــــــــــــــ








الساعة 11 ..





الكل عند سيارته ..



عناد .. / من اللي بقي من الشباب معطيناه شغله ..
سند / رعد و عمي عبدالعزيز و ابوي و صقر راحوا ..
من بقي .. سيف و فارس و ياسر و بدر و من " و بتذكر " .. راكان و بتال وطلال معاهم اهلهم .. من باقي ..
عناد بثقة / محد ..
سامر / زياد ..
عناد / اووووووووه صح زياد .. " و بمزاح " .. زياد ذا ابد ماله حس .. " ابتسم " ..
يا اخي البنات و جودهم اقوى من وجوده .. هههههههههههه ..
زياد الي كان جالس بسيارته و معطيهم قفاها حتى يحطون شي فيها .. و هو يشوف جواله اللي طاح بالبحر ..
احتراق او سلم .. جمد كل مافيه .. حتى انفاسه صار متقطعه ..
ساره كانت بالسيارة برعب طالعت فيه .. و في ملامح و جهه اللي تغيرت بشكل يخوف ..







بتال كان يربط الحبل على الفرش اللي بالددسن 2013 ..
بتال معصب .. ما شبع نوم .. و لقي الشباب حاطين على ظهره اشغال ..
التفت على فارس اللي مشغل الاغاني و رافع الصوت ..


هيلا هيه
هيلي يلا
هيلا هيه
هيلي هيلي يلا

One two three four five six seven eight nine ten
ولد ولد ولد ولد ولد

سيدي يلبس باروكة
وأنا قرعة قرعة ليه
ليه ليه
قرعة ليه
ليه ليه

سيدي يركب روز رايز
وأنا هوندا هوندا ليه
ليه ليه
هوندا ليه
ليه ليه

سيدي يشرب ريد بول
وأنا كولا ليش ليه
ليه ليه
وأنا كولا
ليه ليه
ليه ليه





بتال التفت بعصبية و صرخ / فااااااارس ..
فارس رفع راسة باستغراب .. كان يراسل ابرار على الواتس و مندمج و ناسي العالم .. ببرود / هلا
بتال بعصبية / و طي صوت هالخربان .. وقوم ساعدنا ..
فارس بابتسامه / روق يا عمي .. و اسمع ..


يا بو الشويره الحمره و ناشرها ع الرمانه
دق الماني دق الماني
طولك يا عود الريحان و العيون الغزلاني
دق الماني دق الماني
يا بو الشويره الحمره و ناشرها ع الرمانه
دق الماني دق الماني
طولك يا عود الريحان و العيون الغزلاني
دق الماني دق الماني
ثلاث غزلان بعيني وردن ع البير الغيداني
دق الماني دق الماني
ويلي ع غزيل شارد حود ع العين و ما جانمي
دق الماني دق الماني
يا بو الشويره الحمره و ناشرها ع الرمانه
دق الماني دق الماني
طولك يا عود الريحان و العيون الغزلاني
دق الماني دق الماني
جانا الخبر من قبله شوقي لابس مبرومه
دق الماني دق الماني
و شلونه و أرباع أرباع بصدر الغالي مبرومه
دق الماني دق الماني
يا بو الشويره الحمره و ناشرها ع الرمانه
دق الماني دق الماني
طولك يا عود الريحان و العيون الغزلاني
دق الماني دق الماني
ثوب المزيون مطرز رماني بس خيوطه
دق الماني دق الماني
و العرجه لون الهدبان فوق جبينا مربوطه
دق الماني دق الماني
يا بو الشويره الحمره و ناشرها ع الرمانه
دق الماني دق الماني
طولك يا عود الريحان و العيون الغزلاني
دق الماني دق الماني




كانت طالعه من الشاليه .. مستعجله .. ساره خوفتها بالمسج اللي ارسلته لها ..
" زياد فيه شي مو طبيعي .. تعالي بسرعه .. انا خايفه " ..



بتال اللي التوى الحبل بطريقة موجعه في اصباعه و جرحه ..
و صل حده من الغضب ..
ترك الحبل .. حتى يسحب عقاله و يرميه بقوة جهة فارس ..



كانت محتاره من فين تعدي .. " تمشي " ..
السيارات مقفلة المدخل ..
اضطرت تمر بين الددسن و سيارة فارس ..




التفت الكل بفزع و استغراب .. لمن سمعوا الصرخه ..







انتهى ..


الحمد الله .. سبحان الله .. الله اكبر ..



ما شاء الله تبارك الله ..



اتمنى يعجبكم ..


واعذروني على التقصير و الاخطاء الاملائية ..

والله الله بالتقييم الزين ..



اختكم ..


مشاعل السعودية ...



بسم الله الرحمن الرحيم ..

السلام عليكم ورحمة الله وبركاته ..

الحمد لله والصلاة والسلام على رسول الله ..

توكلنا على الله .. لا اله الا الله محمد رسول الله ..





البارت 45 ..







لا تسأله ناسي .. خله مثل ما هو

ياقلبي إحساسي .. ماهو معي هو

والله لا أمر .. صوبه لا امر

أصرخ بامر .. أبكي بامر

ما التفت .. لو هو العمر

وما ينحني راسي ..

كافي .. ترى ذل

يا خل .. ياخل

مكسور انا الخاطر

في نظرة الكل

لا تذكرني .. وجه مع الناس

لا تصبرني .. ما في الجفا إحساس

ضاع العمر .. وانت لا شمس لا ظل

والله لا أمر .. صوبه لا امر

ما التفت .. لو هو العمر

وما ينحني راسي ..

جف الكلام ..وسكت الدمع

الليلة .. با طفي الشمع

باترك ملامح .. صورتك تحت الغبار

واترك شوارع ديرتك .. لارض النهار

با نساه انا ... ما ادري متى

بالصيف يمكن .. او فـ الشتاء

والله لا أمر .. صوبه لا امر

أصرخ بامر .. أبكي بامر

ما التفت .. لو هو العمر

وما ينحني راسي ..



" بدر بن عبدالمحسن " ..






ليلة الرجوع من المزرعة ..



كان و راء مكتبة اللي في البيت ..
يطالع بـ الابتوب ..


دخلت وهي لبسة بيجامة حرير .. بالون السكري .. بدون اكمام ..

دخلت بهدوء و هي راسمه ابتسامة غريبة على شفاتها .. و لفه يدينها على صدرها ..

حس بدخولها .. رفع راسه و شاف ابتسامتها و نظراتها .. قفل الملف اللي كان فاتحه و يشتغل فيه ..
و تركه على صورة فهد الصغير ..

رجع بظهره على الكرسي و هو يتنهد .. و ابتسامه مشاكسه على شفاته .. / ما نمتي ..
وقفت جنبه .. و هو يدور بالكرسي بخفيف .. و ما زالت الابتسامة على شفايفه ..
التفتت على الابتوب و شافت صورة فهد ... و بنبرة / اممم شنو تسوي ..
سند بخبث / اطالع بصور حبي ..
رنيم طالعته بنظرات مقهورة و تركته .. توها تحركت وماتوقعت تجيها حركه من سند ..
شهقت و هي تطيح بحضنه .. سند يحضنها و هو يقبلها على خدها .. و بهمس / ايش تبين ..
رنيم وهي تحاول توقف .. وتبتعد عن حضنه .. سند بجرائة و خباثة ..
عمل لها حركة بيده خلها ترجع لحضنه و هي تصرخ .. همس بـ اذنها / هششششش لا يسمعونك ..
رنيم جمدت بمكانها .. و هي تاكد لنفسها بانه نفس الصوت .. ابعدها عن حضنه سند ووقف ..
قفل شباك المكتب اللي كان فاتح .. التفت و شافها و قفت وجلست على كنبة واسعه ..
توجه لها .. جلس جنبها .. مسك يدها و هو يسالها / فهد نام ..
رنيم هزت راسها و هي تطالع بالطاولة .. و بصوت مرتبك .. / اممم .. سند .. ابغي اسالك ..
قاطعها بصوت هادي اقرب للهمس / عن قصة ابوك ودلال ..
رنيم التفتت له و هي تحبس عبرتها .. طالعته بنظراتها وكانه تستحثه على الكلام ..
سند قدم نفسه و هو يترك يدينه بحضنه .. وقتها جاي اخذكم و اجيبكم الشرقية ..
خالتي طلبت مني .. قاطعته و هي بصوتها حزن و و جع / لانها مضروبه ..
سند تنهد و هز راسه .. / ايه .. جيت اخر الليل .. كان باقي على الفجر 3 ساعات ..
دخلت للبيت و انا عند باب الحوش اللي كانت خالتي مخليته مفتوح .. شفت بنت تجري جهة زاوية من البيت مظلمه ..
خفت ولحقتها .. فالاول مكان واضح لي انها بنت .. خف انه حرامي ..
لكن تاكدت لمن شفتها و اقفه جنب جدار البيت لبسه قميص اورنجي لنص الساق ..
شعرها مضفرته و مرمي باهمال .. خصل متناثره على وجهها .. الي مرسومه عليه ملامح الصدمة ..
ولا انتبهت لوجودي القريب منها .. شفتها وهي تتقدم لجدار وطلعت عليه بخفه ..
ولا خافت بان الخشب الموجد تحت الجدار يجرحها .. قرب اكثر و بهدوء وحذر هالمره ..
وشفت الي شافته .. انصدمت بس قدرت اتمالك نفسي بسرعة لانها مو اول مره اشوف الشخص هذا بذا المنظر ..
انتبهت لملامح البنت .. و عرفتها .. كان لازم ماتشوف ذا الشي .. راح يكسر اشياء كثيرة بداخلها ..
هالشخص ابوها قدوتها .. واول ما جيت ابي اسحبها .. حصل اللي غير متوقع .. انكشف ابوها من اهل البنت ..
شفتها ارتعبت و هي تنزل من الجدر بطريقة خطيرة .. مسكتها باخر لحضه .. بس رجلها نزلت بقوة على الخشب ..
فسبب لها جرح عميق .. صرخت من الوجع و الخوف .. و كتمة صوتها .. " التفت لها و هو يطالع برجلها " ..
رنيم تمسح دموعها / كانت صديقتي .. دائما اكلمها عن ابوي و قد ايش انا احبه .. و اتمنى اتزوج واحد مثله ..
كنت اشوفه اعظم رجل بدنيا .. و امي كانت تدائما تدعي له و هو مسافر او غايب عنا .. كانت توضح لنا انها سعيدة ..
" ضحكت بسخرية " .. هههههههههه ... و حنا نصدق .. لانها كل يوم تحط مكياج ..
ما ندري انها تخفي علامات الضرب .. " حطت يدينها على وجهها و هي تبكي و تشهق " ..
ضمها سند و هو يقبل راسها .. و بصوت حنون / كل شي مقدر و مكتوب .. و كل فيه خير ..
رنيم رفعت راسها / اي خير .. اي خير ..
سند مسك يدها و هي بحضنه / ايش استغفري ربك .. ما تدرين و ين الخير فيه ..
رنيم هزت راسه و راسها على صدر سند .. بهمس / و النعم بالله ..
بعد و قت قصير سمع صوت اذان الفجر .. سند تثاؤب بكسل / اعوذ بالله من الشيطان ..
رنيم ابعدت عنه .. سند وقف / خلني اتوضأ و اروح المسجد قبل لا يغلبني الشيطان و انام ..






ــــــــــــــــ




يوم جديد ..



بيت ابو سند ..


على طاولة الطعام .. و جبة الافطار ..



فارس يطقطق بجواله .. و بيده فنجان الشاهي ..
ام سند باستفسار / يعني مو متقصدها ..
سند بهدوء / لا .. كان متقصد ولدك .. " رفع راسه و طالع بفارس و ابتسم بشماته " .. للحين مارضت ..
فارس بقهر / لا .. و بعد ابشرك زعلت لان اليوم ما صمت .. ايش دراها ..
غرام و هي جالسه على الكنبة قبال التلفزيون / ههههههههههههههههههه ..
الكل طالع عليها و شافوها تاشر بجوالها .. وبخبث / صورتك و انت تشرب الشاهي و ارسلت لها ..
فارس بصدمة / و انا اشوف طلبت صورتي بوضعي الحالي .. و صرت اتميلح على بالي مشتاقه لي ..
الكل / ههههههههههههههههههههههههههه ..
ابو سند بضحكة / كفوك اخت عناد .. الا صوم ايش ..؟
ام سند التفتت على ابو سند / الايام البيض .. " و بخبث انتقام لولدها " .. الا على طاري عناد .. متى يبي يملك ..
سند بضحكة / تم نسف الجبهه .. هههههههههههههههه ..
فارس اول ما شاف غرام اللي غطست بالكنبة .. و قف بفرحة و راح يقبل راس امه / فديت شيخة الحريم انا ..
نزل ياسر و بجفاف / سلام .. " و قف قدام الطاوله .. اخذ قطعة توست و دهن عليها عسل و زبده و اكلها "..
ام سند باستغراب / اجلس و كل زين .. احد يطرد وراك ..
ياسر بقلة احترام و هو ياخذ فنجان شاهي يشرب منه / مو فاضي ..
سند بحدة / ياسر ..
ياسر نزل فنجان الشاهي .. و توجه لـ الباب الرئيسي .. وبنفس الاسلوب / انا مسافر ..
ما فتح الباب الا الي ضرب براسه خله يلتفت غصب .. و هو يتألم ..
شاف سند و اقف و وجه اسود من الغضب .. طالع بالارض وشاف فنجان الشاهي طايح متكسر ..
رفع يده على راسه .. حس بالسائل الساخن اللي ينزل من راسه .. طالع بيده و شاف الدم ..
غرام و اقفه مصدومه و هي حاطه يدها على فمها ..
فارس و ابو سند ماسكين سند الي لو انفلت ليذبح ياسر معروف سند بغضبه ..
ام سند حست برجولها تخونها .. جلست تبكي مو عارفه ايش تسوي ..
ياسر فتح الباب و طلع ركب مع احد أصدقاءه و طلب منه يوديه لـ المستشفى ..







ــــــــــــــــ






بيت اولاد سطام ..



دخل نايف و شاف العنود تحط اخر لمسات مكياجها ..
تامل ملامحها .. العنود انتبهت له .. و بنبرة مقصودة / اخفيتها صح ..
نايف ابتسم وبخبث / ضرب الحبيب مثل اكل الزبيب ..
العنود و هي ترمي الفرشة على التسريحة .. و تتوجه لدولاب .. / لا يكثر هرجك ..
نايف طالع بلبسها .. بنطلون اسود و عليه بلوزه بيضاء و فوقه جاكت نمري ..
سحبت شنطتها اليد بجلد النمر .. و جزمة مثل الشنطة .. فتحت دولاب ثاني و سحب منه عبايتها ..
لبست عباتها و لفت شيلتها .. اخذت جوالها .. و رمته بالشنطة .. و بعجله / يا الله ..
كانت بتطلع بس التفتت باستغراب من نايف الي واقف ومتكي على الباب ويطالعها بنظرات و ابتسامه غريبة على شفاته..
العنود تسوي نفسها مو فاهمة / ايش فيك ... " رفعت الشنطة على كتفها " .. امشي بس ..
نايف ابتعد عن طريقها / هههههههههههههههههههههه ..


نزلوا تحت ..


شافت سارة جالسه بعبايتها و واضح عليها الانزعاج .. و قبالها سلطان و الظبي جاهزين ..
العنود و هي على الدرجات الصغيرة الي تنزل على الصالة / هههههههه تاخرت ..
ساره بنبرة سخرية / لا ابد العنود تتاخر ..
نايف يسحب الظبي اللي لبسه فستان ابيض و حاطه بشعرها فلونكه بيضاء .. يرفعها فوق وينزلها وهي تضحك ..
نايف يضحك على ضحك الظبي و صراخ العنود / هوووووب هووووووووووب ههههههههههه ..
العنود بعصبية / نايف سم بالرحمن و نزل البنت .. لا تمصعها .. نويف ..
نايف يخلي الظبي على كتفه .. التفت و هو مبتسم / انا سابقكم على السيارة ..
" سحب سلطان بيد وحدة و حمله على كتفه " .. هههههههههههههه .. " ضحك وهو يسمع شهقة العنود و صراخها " ..
العنود بعصبية و هي تلبس شيلتها / هالولد بيجنني .. بيذبح هالصغار ..
سارة و هي تسحب شنطتها و تتوجه للباب .. بسخرية / اهااا اهاا .. امشي بس ..
العنود و بيدها برقعها .. فتحت عيونها للاخير مستغربة سخرية نايف و سارة .. لبست برقعها و طلعت و راهم ..





ــــــــــــــ








باحد المطاعم ..




راكان بضيق / ما ادري والله .. " هز اكتافه " .. بنسبة لي طول عمري و انا اشوف زياد هادي و بارد ..
بس ولا مره توقعته يكون مرض .. " شرب من كاسة الماء شوي " .. توقعناه مسحور ..
رعد و هو ياكل قباله / لالا .. لو مسحور ما كان شفته با المسجد ..
راكان تنهد بضيق / ما ادري و هو كل ما سألنه قال ما فيني شي .. " عقد حواجبه " .. انا الي مستغرب منه ..
عصبيته بالأيام الاخيرة من رجعنا من الشاليهات و هو يا جالس لحاله يا برا البيت حتى الشركة ما عاد يروح لها ..
رعد بسرعة / راقبه وين يروح ..
راكان هز راسه / امس لحقته .. شفته بصدفه عند الاشارة الي تدخل على الحي .. والحقه ..
راح للبحر .. جلس على جنب و اكل ذره و اذن المغرب وراح للمسجد ..
رعد باستفسار / ما لحضت شي غريب عليه ..
راكان بضيق / لا .. و لا كان احد حوله ..
رعد باستغراب / ليه انت ايش تفكر ..
راكان يقرب منه و بهمس / ارهابي .. ناسي تركي كان صديق لنا كلنا .. يمكن لف على زياد و زياد .........
" هز راسه " .. عارف ايش اقصد ..
رعد سكت لثواني بصدمة .. و بعدها انفجر ضحك .. / هههههههههههههه .. من جدك ..
راكان التفت حولينه بفشلة / وطي صوتك ..
رعد كتم صوته .. و بهمس / بالله راكان انت تتكلم من جد ..
راكان بجدية / ايش رايك .. با الله فكر فيها .. هدوئه و انطوائه .. تصرفات الغريبة ..
رعد بجدية / هو من زمان كذا .. بس احنا مو منتبهين له .. يمكن شي نفسي .. وبصراحة ..
مرة صار موقف .. مخليني شاك بوضعه ..
راكان باهتمام / ايش صار ..
رعد / اخر مرة لمن كنا بالمزرعة .. ما نبح الكلب .. " اكرمكم الله " .. شفت اشلون خاف و ارعب ..
راكان بعدم اهتمام / اهاااااا .. مو الحاله كلنا قمزنا .. لانه نبح فجأة ..
رعد هز راسة / ما اتوقع ..
راكان بتفكير هز راسة / نشوف ..






ــــــــــــــــــــ







بيت ابو عبد العزيز ..




العنود طق باب غرفة مشيرة وقفت لوقت و هي مستغربه عدم رد مشيرة عليها ..
ففحت الباب بهدوء .. و هي تنادي / مشيرة ..
انتبهت ان مشيرة على سجادتها و بجلال الصلاة ..
دخلت و قفلت الباب .. جلست على السرير .. و هي تطالع بمشيرة بحزن ..
" هالبنت ما لها حض .. كل م اقالت راح تضحك الدنيا لي رجعت و كشرت لها ..
هههههه .. يعني انتي اللي حضك ازين من حضها .. " تنهدت بضيق " ..
انتبهت لصوت مشيرة ترحب بها .. التفتت لها و ابتسمت / هلا بك .. " وقفت " ..
وبعد السلام و السؤال عن الحال .. مشيرة جلست جنب العنود / ايش عندك جيتي من بدري ..
العنود بابتسامه / جيت نفطر سوا .. و اااا .. ابي اكلم جدي بالموضوع ..
مشيرة تنهدت .. و بهدوء / لا .. لا تكلمينه ..
العنود باستغراب / ليه ..
مشيرة حطت يدها على راسها / ما ابي احد يكلمها .. انا با الوقت المناسب اكلمها ..
العنود سكتت لثواني / طيب هو شنو قالت اول مرة بعد ما بلغت متعب ..
مشيرة سكتت .. و بعد فترة و بغصة / بس قالي صلي و استخيري ربك ..
العنود بهمس / و استخرتي ..
مشيرة رفعت شعرها و هي تنهد بالم / ضعت اكثر .. خلاص العنود .. انا تعبانه ..
" خانتها العبرة " .. تعبااانه و الله ..
العنود ضمتها .. مشيرة بكت الا ان ارتاحت .. ابتعدت عن العنود و هي تمسح دموعها ..
مشيرة و هي تبعد بقي الخص الي عن وجها .. و وقفت / خلينا ننزل .. و نشوف ايش نسوي ..
مشيرة توجهة للحمام " اكرمكم الله " .. و العنود تمت تنتظرها الى ان طلعت و نزلوا تحت ..







ــــــــــــــــــــ






سمر و بتال و سعود و سامر ..


بجناح بتال ..



سمر بعبرة / مو من صدقك ..
بتال طالعها بنظرات حازمه / ايش يعني . على بالك ابوي يقول شي و ما ينفذه .. من متى ..
سعود تنهد بضيق / مو صفيت الاجواء بينهم ..
بتال بابتسامه ساخرة / من صدقك .. تستغباء انت .. عارف ان الي يسونه تمثيل علشان وليد بس ..
" وبنبرة " .. و شفتهم اكثر من مره .. " و بجديه " .. المهم الحين .. ابوي ملزم على السالفه و ما بأذنه ماء ..
سمر توقف / انا ابي اكلمه ..
بتال بعصبية / اجلسي بس .. انتي ما انتي قادرة تحلين مشاكلك مع راكان تبين تحلين مشكلة ابوي ..
سمر بهت لونها رفع يده سامر و مسك يدها و جلسها .. و بهدوء لبتال / و المطلوب ..
بتال تنهد / يا اليوم او بكرة ابوي بيكلم امي .. فلا تبعدون و خلنا حولها ..
سامر انت عليك تبعد وليد من البيت .. الا ان يهدا الوضع .. و ما ظنيت بيهداء بسرعة ..
بتال سمع صوت شيخه الي كانت نايمه على السرير وراه .. التفت لها و ابتسم ..
حملها بين يدينه و هو يقبلها / يا صح النوم يا حلوة ..
شيخه تطالع حولها بخدر .. بتال يقبل خدها بقوة / فديت ها العيون الحلوة ..





ــــــــــــــــــــــ






بيت ابو طلال ...



ابو طلال بعصبية / انقلع عن وجهي يا سيف ..
سيف وقف وبضيق / لو طلال الي مسويها ما زعلت عليه كذا ..
" سحب مفاتيح سيارته و محفظته و طلع بعصبية " ..
ام سيف و هي تلف هيام / انت ماكنت بتخطب له .. خلاص صار ..
ابو طلال بعصبية / عاجبتك الطريقة ..؟
ام طلال تدخلت / الله يهديك .. مو عاجبتنا طريقته .. بس كتب الله انها تصير كذا .. خلاص ..
ابو طلال تنهد / بعد ما نرجع من مكه نتكلم بالموضوع ..
ام طلال بهدوء / براحتك .. " التفتت على ام سيف و غمزت لها " ..
ام سيف هزت راسه و صدت تطالع بتلفزيون .....





ـــــــــــــ






بشقة طلال ..


طلال كان بصالة يطالع التلفزيون .. وقباله كوب الشاهي الاخضر ..
طلعت مرام من غرفتها .. التفت طلال و ابتسم .. كانت لبسه فستان لركبة ناعم و انيق و واسع بالون الوردي ..
جلست جنبه بهدوء / تاخرت عليك .. كنت اغير لبسي ..
طلال لف يده حولها / لا .. ناموا الصغار ..
مرام تنهدت بتعب / ايه ناموا الله يحفظهم .. تعبوني ..
طلال رفع حواجبة وبضحكه / افااا .. و انا الي قلت ابي الثالث ..
مرام ابتعدت برعب / لاااااااااا ..
طلال يسحب يده .. وبجديه / اجل بتزوج الثانية .. " وكتم ضحكته من سمع شهقة مرام " ..
مرام انتبهت لضحكته .. حتى تضربه على كتفه بقهر / طلااااااال ..
طلال و هو يحضنها / ههههههههههه .. يا روحه ..
مرام تصد عنه وبدلع / لا تكلمني زعلت ..
طلال بخبث ينغزها بجنبها و يقرصها الا ان ضحكت مرام ..





ــــــــــــ






بيت ابو عبدالعزيز ..



بالصالة ..



ابو عبدالعزيز بعصبية / ان تبين تكلميني عن عرس متعب لا تقعدين في بيتي .. الخلاء ..
العنود بضحكه وهي تقبل راسه / افا يبه .. ماتبيني ازين عرسه ..
ابو عبدالعزيز وكانه هدا / هااا ..
العنود بابتسامه / اقول اشلونك عساك بخير ..
ابو عبدالعزيز بنبرة مقصودة / من الله بخير ..
العنود بهدوء / الا ماودكم تخاوونا على مكه ..
ابو عبدالعزيز / كلمني ابو سطام .. لكن انا ودي با الجنوب و اتمم امور ذا الخبل اللي عندي .. الله يستر عليكم ..
العنود هزت راسها / خير ان شاء الله .. و يمكن نمركم انا و اخواني من الطائف ..
ابو عبدالعزيز / زين .. " وبنبرة حازمه " .. وانتي ما ودك ترجعين لبتال ..
العنود صدت / .................
ابو عبدالعزيز بحزم / سمعي يا العنود .. خبالك اللي قبل معاد ينسك عنه .. احكمي الموضوع بعقلك .. مو قلبك ..
و لا تنسين و جع الظبي .. و ايش كانت تتمنى .. و الي ابوك كان يقوله .. الحين عرفتي كل شي ..
و الصورة و ضحت قبلك .. ولا توجعين الصغار .. انتي ذقتي الوجع .. وانا ابوك فكري و ادعي ربك ..
العنود بتهرب / يصير خير ..






ــــــــــ






بيت ابو صقر ..



وقفت سيارته قبال البيت .. نزلت ريما و نزل غيث وراها ..
غيث دخل المجلس وريما دخلت داخل البيت ..
ام صقر لبست جلال الصلاة و دخلت المجلس تسلم على غيث ..
غيث بعد السلام والسؤال عن الحال و الاحوال .. بضيق / والله يا عمه ما ادري ايش اقول ..
ام صقر بخوف / ايش فيه .. قول ..
غيث تنهد و هو يطالع بالطاولة قباله .. وبارتباك / امممم .. انا راح اسافر وبطول واراح اخلي ريما عندكم ..
وامور ابو صقر تكفل بها محامي ثاني اشطر مني واكبر خبره .. " وقف " .. انا استأذن .. " وطلع بسرعه " ..
ام صقر باستغراب وهي تطالع بخياله .. وقفت وهي تتمتم بـ " يا الله سترك " ..
دخلت الصالة وهي تنادي على ريما .. / ريماااا .. ريمااا ..
ريما من بين خواتها الي يطالعون التلفزيون بصوت باهت / نعم ..
ام صقر / تعالي ابيك ..
ريما وقفت وتبعت امها لغرفتها .. ام صقر سحبت جلال الصلاة و رمته على جنب .. و جلست على السرير ..
اشرت لريما تجلس جنبها .. ريما جلست جنبها .. ام صقر بهدوء / ايش بينك وبين غيث ..
ريما بضيق وحزن / ما ادري ..
ام صقر بحزم / كيف مدري .. طيب وين مسافر ..
ريما بتفاجاء / مسافر .. " بسخرية " .. ما ادري ..
ام صقر بعصبية / ما تدري ما تدري .. ايش تدرين عنه اجل ..
ريما بقهر وحزن / انه يبي يطلقني ..





ــــــــــــــ




بعد المغرب ..



مشيرة بهدوء / هدوووووء .. هذا احساسي ..
العنود بهدوء / يمكن عمي يكلم جدي منصور ويتفركش الموضوع ..
مشيرة هزت اكتافها / ما ادري .. " تنهدت " .. خلاص انا لعت كبدي .. خلنا نغير الموضوع ..
ابتسمت وهي تاشر على ذقن العنود / كيف الضربه ..
العنود بضيق وهي تحط يدها مكان الضربه / راح المكياج و وضح .. علشان الوضوء صح .. خف الوجع شوي ..
مشيرة بابتسامه خبيثه / اهاااا .. خف .. شوي .. اهاااا ..
العنود بنظرات / مشيررررره ..
مشيرة بهدوء و جديه عدلت جلستها / جد العنود تكلمي عن بتال .. با الي يقوله قلبك .. كرهته و الا تحبينه ..
العنود تنهدت / كره لا والله ما اكرهه .. احبه .. " هزت اكتافها " .. ما ادري بس .. اهتم لـ سماع اخباره ..
يلفتني حضوره .. امممم ... " بضحكة " .. ما ادري .. بس الي حابه اقوله انه شي مهم و مميز بحياتي ..
مشيرة بضحكة و نظرات استغراب / يا لطيف .. مميز و مهم و حياتي و اخبار و يلفت .. معناته تحبينه الا تعشقينه ..
العنود قرصت عيونها / اعشقه مرة وحدة .. " وبجدية " .. لا مو كذا ..
مشيره ترجع و تريح بنومتها / هاااا ..
العنود بهدوء / امممم يمكن لانه ابو الظبي و سلطان .. لا تنسين انه عشنا سنه انا واياه مع بعض ..
جمعتنا ايام حلوة وايام مرة .. يعني اكيد له مساحة بقلبي ..
مشيرة بهدوء / طيب .. و علشان هالمساحة .. ما تبين ترجعين له علشان اولادك ..
ها شوفي كيف تعنى و جاء لهينا حتى يا خذهم .. عاجبك تشتت اولادك ..
العنود بضيق / لا والله مو عاجبني .. بس في شي .. ما يريحني .. صدقيني .. حاولت اقبل الموضوع بس ..
مشيرة هزت راسها / ربي يكتب لك اللي فيه خير لك و لـ الصغار ..
العنود / امين .. " سمعت رنين جوالها رفعته و شاف المتصل نايف ".. " وقفت " .. / يا الله هذا نايف و صل ..
مشيرة هزت راسه / اهاا .. خلني انادي سارة .. خلصت تصوير و فوتوشوب ولا ..
العنود با عجاب / ما شاء الله تصاميم الجوري و شغلها با الفوتوشوب مرة حلو ..
مشيرة وهي تفتح الباب / ايه مبدعه ما شاء الله عليها ..






ــــــــــ






قبال البحر ..





غيث بحزن / ما في اي امل .. انا عقييييييم ..
عزام بضيق على حال اخوه / لا تياس روح شوف هالدكتور الي دلوك عليه .. و توكل على الله حق توكل ..
غيث بغصة / راح اطلق ريما ..
عزام بحزم / غيث ايش قلنا من قبل .. لا تستعجل .. " رفع يده و شاف الساعة " ..
قوم ما بقى شي على طيارتك .. خلني اوصلك للمطار ..
وقف غيث .. وتنهد .. / عزام اذا ما لقيت نتيجة راح اطلق ريما .. ولا تزعل عليه ولا راح تجبرني على ترجيعها ..
عزام يضرب كتفه / امش بس امش .. الله يهديك ..






ــــــــــــــــــــــ







قبال استراحة البنات .. وقفت سيارة نايف ..
نايف من شباك السيارة / انا رايح للاستراحة .. اليلة سهرة لشباب كلهم .. تبون شي قبل لا اروح ..
العنود و هي تعدل شيلتها على راسها / سلامتك ..
نايف اشر لهم مع السلامة و راح .. العنود التفتت و شافت ساره دخلت الاستراحة ..
طلعت جوالها و اتصلت على عمها .. و خبرها انه بالمكتب و ينتظرها ..







بعد ربع ساعة ..


بيت ابو بتال ..



في المكتب ..



العنود بهدوء / يعني ..
ابو بتال بهدوء / يا بنتي .. لو كنت حاس بواحد بالمية ان هالزواج ما فيه صلاح لا لي و لا لبنت ..
ما كان تممته .. انا صليت الاستخارة و دعيت ربي .. و قلبي تعلق بالصغير منصور ..
العنود بهدوء / ................
ابو بتال باستفسار / هي ايش قالت ..
العنود بخجل .. حولت تسيطر عليه / و لا شيء .. و قفت و هي " تستأذن " .. اخذت من وقتك ..
ابو بتال ابتسم وهو يوقف / حياك في اي وقت .. " مشي معاها لباب المكتب .. فتحه و طلعت العنود وطلع وراها " ..
كان الباب على الصالة .. وقفت و الصالة بكبرها مكشوفه قدامها .. سمعت صوت ضحكات .. التفتت عليهم ..
وشافت سعود يضحك .. وبتال و اقف وبيده كاسة ماي ..
بتال بقهر / تضحك على بنتي .. " سكب كاسة الماي على راس سعود " ..
سعود بشهقة وهو يحاول يبتعد / بتاااال ..
سلطان الصغير هو ياكل من البسكويت ويده بفمه .. / ههههههههههه ..
بتال ينزل الكاسه على الطاولة و يحمل الظبي و ينيمها على كتفه .. و بحنان / حبيبتي تعبانه و بتنام ..
سلطان الصغير بغيرة وقف و مسك برجل ابوه .. بتال / هههههههه يا غيار .. انيم اختك بسريرها و اجيك ..
كان بيطلع لو ما انتبه لسواد الي واقف .. طالعها لثواني و صد عنها و طلع الدرج ..
سعود التفت و شاف العنود واقفه جنب ابوة .. مسك سلطان الصغير و باس خده و اشار على امه ..
سعود و هو ياشر على العنود / سلطوني .. شوووووف ماااااماااا ..
سلطان بفرحة رمى البسكويت وراح يجري لامه .. العنود اول ما وصل لها سلطان ..
مسكته و توجهه للمغاسل غسلت يده و وجهه .. وسلطان الكبير جلس قبال التلفزيون ..
العنود سمعت صوت خلفها .. التفتت و شافت بتال معاه ملابس لسلطان ..
و الظبي جالسه على الكنبة بكسل و مغير ملابسها .. العنود حست بحرج و ندمت انها جات لعمها ..
بتال ترك ملابس سلطان على الطاولة و طلع لغرفته .. العنود لبست سلطان ..
وجات الخدامة واخذت ملابس سلطان الوسخه .. العنود بعد ما عدلت شيلتها .. و اخذت شنطتها ..
جات بتطلع شافت بتال نازل وهو مغير ملابسه .. " بداخله .. ماشاء الله ايش ذا السرعة " ..
سعود جالس مكانه بين الالعاب ..و ياكل باقي بسكويت سلطان .. بتال وهو يمر من عند سعود ..
بتال بابتسامه / تاكل اكل ولدي .. كُل .. كُل .. حتى تكبر .. و تربي عوبتك ..
سعود بخبث هامس / السرعة الجنونية احذر منها لا يصورك ساهر ..
بتال بضحكة / هههههه نذل .. " توجه لـ الظبي و حملها و طلع من البيت " ..
العنود باستغراب طالعته .. مسكت يد سلطان وطلعت .. شافت بتال يمشي متوجه للاستراحها ..
العنود بهمس / اهااا يبي يوصلها للاستراحة .. " وقفت لثواني تفكر تلحقه او لا " ..
شافت بتال ينزل الظبي عند باب الاستراحة .. سمعت صوت بكاء الظبي ..
نزلت بسرعة و هي تسحب سلطان معاها .. و توجهه للاستراحة حتى تلحق على الظبي و تسكتها ..






ــــــــــــــــ





با الاستراحة ..
بحديقة الاستراحة ..



ام سند بضحكة / يا دافع البلاء .. كل وحدة ماسكه ركن و طقطق بذا الخربان ..
ام عناد بضحكة / يكلمون رياجيلهم .. ماهو مثل ايام زواجنا ..
غرام بفضول / الا صدق كيف كان زواجكم .. كيف تزوجتي انتي و ابوي .. من الاول قولي ..
ام سند ابتسمت / زواجنا .. " تنهدت " .. كنت العب و انا عمري تسع سنين .. مع حمدان ولد ابو مطلق .. الله يرحمه ..
كان كبري او اكبر مني بس انه مريض .. الله يرحمه .. و عمي سند شافني .. و اليوم الثاني تزوجت ابوك ..
نوال رمت جوالها و بصدمة / اووووف .. تسع سنين ..
ام سند / ايوه .. تسع داخله با العشر .. فهد كان فاهم شوي .. و كان يتركني العب .. حتى هو صغير تو ماخط شاربه ..
بس الله يرحم عمي .. ياهو كان متجبر و قاسي .. الله يغفر له و يسامحه ..
نوال بابتسامة / طيب ايش صار .. كيف فستانك .. امي تقول فستانها اخضر حق بنت عمها و لا انزفت به امي مريم ..
البنات بصوت واحد / امااااااااااا ..
العنود تدخل / السلام عليكم ..
الكل / وعليكم السلام ..
نوال بحماس / ايوه .. ايوه .. كملي ..
العنود باستغراب طالعتهم ودخلت داخل الاستراحه ..
ام سند بضحكة / انا لبست فستان لونه كحلي .. ازرق هناك .. كانه اخضر ..
غرام رافعه حاجب / ايش هالون ..
ام سند تطالع حولها / اممممم .. مثل .. مثل .. ما عاد فيه من هذاك الون راحت ..
ام طلال بضحكة / لونه كحلي .. بس من كثل الغسيل و البس تغير لونه ..
ابرار باستغراب / عادي تلبسون فساتين غيركم ..
ام عناد / ايوه .. وكلها كانت تتجمع عند الخطابة ام مرزوق جعلها بالجنة ..
الجوهرة بغرور / انا عاد فستاني كان ابيض وبس لي انا محد لبسه قبلي ولا بعدي ..
ام سند / محد لبسه بعدك لانها نحرق .. حرقتيه يا الرفلاء ..
الجوهرة بقهر / ام سند .. بلا فضايح ..
ام عناد دقت ام سند وغمزت لها تسكت عن الجوهرة .. مايبون يضيقونها .. و واضح انها ما تدري عن شي ..
رنا باستفسار / من ام مرزوق ..
ام عناد / ام مرزوق تكون الخطابة و الولادة و الخياطة و الحناية ..
ام سند تضحك / تذكرين يوم رقدتي " نمتي " .. على الفرش .. ههههههههههههههههههه ..
ام عناد بضحكة و الم / الله لا يعودها من ايام .. كنت حامل .. و دي العب .. عمري على 11 او الـ 12 ..
و البنيات يالعبون بالشارع اللي وراءنا .. حمدة و مزون و مسعدة و مستورة و نورة ..
الله يذكرهم بالخير و يرحم اللي ماتوا .. و كان في فرش مطبق و مرتب على جنب من الجدار ..
و اتعلق فيه و اطلع و انسدح حتى لحد يشوفني .. و اشوفهم ينطون و يلعبون و اراقبهم و غفيت ..
ام سند / هههههههههههههههههه و الله يا انقلبت الدنيا عليها صراخ و نداء وهي ولا حس ولا خبر ..
ام عناد بضحكة / ههههههه لو ما انحشرت ما صحيت ولا دريت عن الدنيا .. " تنهدت بوجع " ..
بس والله ياوقتها يا طقني ابوي و سلطان و فد وعمي سند كلهم طقوني مات ولدي الا شوي ..
ام سند بصدق / جعل سطام با الجنة الباردة .. مكان احد يوقف معانا الا هو .. ربي يسامحه ويغفر له ..
ام عناد بغصة مسحت دموعه و صدت .. مياسة اللي كانت خانقتها العبرة من وضعها انفجرت بكي ..
:
:
:
داخل الاستراحة ..
:
:
العنود نيمت الظبي .. و عدلت لبسها و شعرها .. و هي عند المدخل شافت ريما تدخل توها واصله ..
ريما التفتت على المكيف .. وببرود / التكيف بارد ..
العنود عقد حواجبها / انتي متحممه .. بعدي عن المكيف .. لا تتعبين ..
ريما ببرود علقت عبايتها .. وطلعت لحديقة الاستراحة .. / ..........
العنود عقد حواجبها باستغراب من تصرف ريما .. بعد ثواني .. طلعت العنود ..
و باستغراب و هي تشوف الكل يبكي / بسم الله ايش فيكم ..
ساره تشهق و هي بحضن مرام / تذكرنا ابوووووووووي ..






ـــــــــــــــــ







با استراحة الشباب ..




سند يشرب من فنجان القهوة / متى يوصل ..
راكان / بكرة .. و كذالك المحامي ..
سند / خير ان شاء الله .. ام سلطان عندها خبر ..
راكان هز راسه و هو يشرب من القهوة / ايه .. و عمي سلطان و عبدالعزيز و جدي .. ومتعب بعد ..
بتال تنهد / الا جدتك ليش ارضعت متعب و صلاح .. تدري ..
راكان يتكي / تبيهم عزوه لنايف .. بما انه وحيد .. " وبسخرية " .. وعلى قول العنود .. صاروا عزوة لي ..
بتال بسخرية / اهاا اهااا .. لو تتكلم مثل الخلق كان لقت لها عزوة واجد ..
سند بحزم / و ليه هي لقت لها احد تثق فيه .. انت اخذت سوالف حريم و ركبتها براسك على شور ابليس و مشيت ..
لا سالتها ولا استفسرت .. تبيها تثق فيك .. سالمتها عنود سطام .. طول عمرها حكيمة و لا تخالف الشور السليم ..
لكن حضها العاثر طرحها فيك ..
بتال بنظرات نارية لسند / يا شينك لتفلسفت ..
طلال بابتسامه / و انا ا لعبد المسكين .. تم ارضاعي لمساعدة انسانية فقط ..
سند انتبه لدخول بدر و باستفسار غامض / ها وين ..؟
بدر بضيق / في الرياض .. و يمكن يسافر دبي ..
سند بغضب / هذا الولد كبر وجن .. " وقف و هو يسحب جواله من جيبه " ..
راكان يسال بدر / من تقصدون ..؟
بدر تنهد / ياسر .. سألني سند قبل وينه .. و سألت و عرفت انه بالرياض ..
بتال رفع حاجب وبنبرة مقصودة / هالولد يبي له عقاب العصى و الجزرة .. شغل سند .. " و ابتسم " ..
الكل / هههههههههههههههههههههه
راكان يطالع بزياد الي يقلب بجواله .. وبتسال / انت ايش تشوف بذا الجوال ..
زياد طالع براكان / اتصفح بالمنتدى ..
راكان هز راسه .. ثواني حتى يدخل عناد ومعاه كلب " اكرمكم الله " .. / سلاااام عليكم ..
الكل .. باصوات متفرقة / وعليكم السلام ..
طلال بتقرف / يعععع .. طلعه برا ..
راكان بصمت يراقب زياد .. شاف زياد طالع الكلب في البداية بارتباك وبعده صار طبيعي ..
راكان لعناد / ليش جبت ذا ..؟
عناد بشبة ابتسامه / بس كذا .. بكره ارجعه للمزرعة .. " وبتذكر " .. الا ما تدرون ..
صبري حقكم .. حرمته ولدت بالمزرعه ..
راكان بابتسامه / ما شاء الله .. ايش جاهم ..
عناد رافع حاجب / ايش دراني .. انا قالي ابو محمد .. قال الظهر حرمته ولدت حرمة صبري ..
طلال بتقرف /خلاص اسكتوا ..
الكل التفت عليه و شافوا معالم وجهه اشلون متغيره .. طلال وقف بسرعه و راح جهة الحمامات " اكرمكم الله " ..
الكل / هههههههههههههههههههههههههه ..








ـــــــــــــــــــ







يوم جديد ..




على طاولة الفطور ..


راكان و هو يشرب الشاهي / ايه .. سمر راح تروح مع عمي سلطان .. و انتم مع نايف ..
العنود و هي تاكل الظبي / خير ان شاء الله ..
سمر بهدوء / وانت متى تلحقنا ..
راكان بخبث / انا ما ابي الحقكم .. انا اخلص شغلتي و مسافر على الخارج .. اروي ظماي شوي ..
سمر طالعته بنظرات مغرورة و وواثقة / عادي حبيبي .. واثقة بانك ماراح تلقى احسن مني ..
راكان بضحكه .. / اوف ترا بعض الغرور يكسر الراس ..
سمر بغرور / بعض مو كل .. و انا غروري يرفع الراس ..
راكان بضحكه / هههههههههههههه .. قوية يا ام شيخه ..
العنود مبتسمه و تاكل سلطان والظبي .. و ساره تقلب باستديو جوالها ..
راكان انتبه لسارة و شاف جوالها .. سحبه و شاف الصور / ايش هذا ..
ساره بابتسامه / تذكر الصور الي اخذتها بالمزرعة والبحر ..
راكان / اهااا ..
سارة بابتسامة / صلحنا عليها فوتوشوب انا و البندري و الجوري ..
راكان شاف صوره تجمعه مع اخوانه .. و عيال عمه .. و كل وحدة احلى من الثانية ..
وهو يوقف .. ويسحب جواله .. / كلها ارسليها على جوالي .. خلاص ..
ساره باستغلال / بس مافي شي ببلاش ..
راكان رفع حواجبه / افااا .. الحين برصيدك مليون ونص .. و ارض و بيت .. و تبين فلوس على صور ..
ساره بتكشيرة / قل اعوذ برب الفلق .. خلاص .. راح ارسلها و مجانا .. صدقه عني .. دفعة بلاء ..
راكان رفع حواجبه بصدمة / انا بلاء .. " و بخبث " .. اجل مافي روحه لمكه ..
ساره وهي ترجع خصله من شعرها خلف اذنها .. و بابتسامه / جدي ما راح يسمح لك تمنعنا ..
راكان .. ياخذ محفظته من على طاولة قريبة من المدخل .. التفت عليها .. و هو يدخل المحفظه لجيبة ..
و بابتسامة / جدي هاا .. طيب يصير خير .. يا سوير .. نشوف نقدر و الا لا .. يا الله تامرون على شيء ..
العنود و سمر / سلامتك ..






ــــــــــــــــ






بيت ام صقر ..



ريهام بتعب / يمه .. البارح ريما ما خلتنا ننام ..
ام صقر با ستغراب / ليش ..؟
ريهام بتعب / كل شوي رايحة جاية من الحمام اكرمكم الله .. و اتوقع ما بقي شي في بطنها ..
ام صقر بفرحها و قفت ... / خير .. خير .. ان شاء الله .. انا رايحه اشوفها ..
وهي باول الدرجات .. رنا نزلت بسرعة و بخوف / يمه لحقي .. ريما طاحت با الحمام ..







انتهى ..


لا اله الا الله محمد رسول الله ..

الحمد الله .. و .. سبحان الله .. و .. الله اكبر ..

اتمنى يعجبكم .. و اعذروني على القصور .. و الاخطاء الاملائية ..

خففت من القفلة شوي .. اما الي طلبوا موت العنود ..

اسفه .. لن يتم تنفيذ طلبكم .. ههههههههههه ..


دمتم بخير ..
ولا تنسوني من صالح دعواتكم ..

اختكم ..
مشاعل السعودية ..



بسم الله الرحمن الرحيم ..

السلام عليكم ورحمة الله وبركاته ..

الحمد لله والصلاة والسلام على رسول الله ..

توكلنا على الله .. لا اله الا الله محمد رسول الله ..





البارت 46 ..








في دروبي رمل لامن جيت ساري
ينبت الأشواك لامن رحت ساري
صاحبي ماجيتك إلا وفي طريقي
من ربيع العام نوّار وخباري
ولا تواعدنا وبه في الأرض زهره
ولا تفارقنا وبه للبرق طاري
لا تأخر دام لي في العمر ساعه
ولا تقدم لين أشوفك في انتظاري
الزمن ورده .. سهرت أحسب ورقها
وإن قضا ماجيت في دموعي عـواري
حبـّني كثـر اللـذي نلقـى بوعـدنا
من ظلال وريح ونجوم وغـداري
صاحبي مثل الخجل لو تكتسي بي
قبل أصير الشال يذهلني انحساري
ياقريب البعد .. للشكوى أسامي
الجفـا .. والخوف .. وآخرها حذاري
وانت لو خان الزمن بقول وافي
لا أنا تركي .. ولا أظنك مشاري


" بدر بن عبد المحسن " ..







دخل البيت و هو يحس بالارهاق والتعب من الشغل و من حرارة الشمس ومن تفكيره بحال اخوه ..
نزل النظارات الشمسية و مسح على عيونه .. رفع نضرة بالصالة .. طالع جهة التلفزيون ما شاف احد ..
سمع صوت من جهة الممر المؤدي لـ المطبخ .. و شاف امه لبسه عباتها و وحده وراها ..
عقد حواجبه و هو يقفل الباب / سلام ..
..... بـ اصوت متفرقة / وعليكم السلام ..
ابو سند الي كان واقف عند مدخل المغاسل اكرمكم الله .. / هلا سند ..
سند باستغراب و هو عاقد حواجبه .. وهو يتقدم وبنظرات لرنيم / و ين رايحين ما شاء الله ..
رنيم باستغراب / لريما .. ما وصلتك الرسالة ..
سند هز راسه .. ( بلا ) .. نزل الشنطه السوداء على طاولة .. دخل يده بجيبه و هو يسال /ايش عندها ريما ..
ابو سند و هو يلبس شماغه / يقولون من صبح بالمستشفى .. و بينومونها .. رايحين نزورها .. و اشوف الدكتور ..
سند الي كان ناسي بانه قفل جواله .. شاف كمية التنبيهات .. من مكالمات ورسايل ..
هز راسه .. و هو يتنهد بتعب / خلاص .. انا اوصلكم و نشوف الوضع ..
ابو سند بحزم / لا .. انت ارتاح و تغداء .. هذي غرام عندك .. " و هو ياشر على الدرج " ..
التفت سند و شاف غرام على الدرج نازلة .. تنهدت و هي تطالع رنيم / فهودي تعبني الين رجع ينام ..
سند ابتسم / لو سويتي له مساج على راسه كان نام ..
غرام ابتسمت و هي تتقدم منه قبلت كتفه / مثلك .. سحرك هالمساج .. " و بتعجب " ..
فهد نسخه منك .. ما شاء الله .. في كل شي ء .. حتى في نومته .. و سدحته ..
ام سند با بتسامه / يقولون اذا الرجال يحب حرمته اكثر يطلع اول بيبي يشبه لها .. و اذا الحرمة تحب زوجها اكثر ..
يطلع اول بيبي شبة ابوة .. " و بخبث " .. يعني رنيم تحب سند زود ..
رنيم الي كانت تلبس نقابها توترت و ما قدرت تربط حبال النقبة .. رجعت نزلته ورجعة ربطته ..
سند شاف و جهها الاحمر و ابتسم .. سحب كرسي قبال الطاولة وهو يجلس علية / غرام اخوك جيعان ..
ابو سند وهو يسحب مفاتيحه الي على الطاولة / يا الله .. مع السلامة .. و هني و عافية .. " و طلع من البيت " ..
ام سند لحقت زوجها و غرام دخلت المطبخ تجيب الغداء لسند .. رنيم بسرعة قربت من سند و قبلت خده ..
و طلعت بسرعة .. سند التفت على الباب و ابتسم .. وهو يشوفها شبة تجري ..
من ليلة المصارحه و كشف الاوراق .. و امروهم هادئة .. و بهمس / استودعتكم الله ..






ـــــــــــــــــ






بالمزرعة ..



العنود و بحضنها ولد زهرة " محمد " .. وبعتب / انا قلت لك اول ما دخلتي التاسع تعالي عندي بس انتي ..
ما ادري ايش الي خلاك تصرين على الجلسه .. عجبك الي صار .. لو قدر الله و اصابك نزيف ..
لو الولد احتاج مساعدة .. بتبلشين هالشيبان الكبار بالسن .. ما حولهم الا الهنود ..
زهرة الي جالسه على الكرسي بابتسامة / الحمد الله ما صار شي .. وعدت الامور بسلام .. وام محمد ما قصرت ..
العنود ابتسمت / تسلمين يا ام محمد .. ربي يجزاك كل خير على هالي سويتيه ..
ام محمد بهدوء ومحبة / الا الله يجازي زهرة وصبري كل خير .. ونسونا و سعدونا و سعوا صدورنا ..
غيروا حياتنا كلها .. و ربي يخلي محمد و يجعله من البارين الصالحين ..
العنود ابتسمت / امين .. ويطول بـ اعماركم .. " و بهدوء " .. كم يوم بنسافر مكه .. تامرون على شي ..
ام محمد / سلامتكم .. و عمرة مقبوله مقدما ..
زهرة بابتسامه / بس لا تنسينا من دعائكم ..
العنود بابتسامة .. و توها بتتكلم .. الا تسمع صراخ محمد الصغير ..
التفتت عليه وهو بحضنها و شافت الظبي تطالع بسلطان .. و سلطان يطالع بامه .. بنظرات غريبة ..
سارة تضحك / سلطان غار من محمد .. و عضه .. هههههههههههه ..
العنود و هي تضم محمد و تحاول تسكته .. بس ما سكت الا لمن امه " زهرة " حضنته و هي تضحك على سلطان ..
و العنود تتعذر منها بخجل و احراج .. وسط ضحكات سارة وام محمد و زهرة ..







ـــــــــــــــــــــ




"







بالمستشفى ..



....../ كح .. كح كح .. كحححح .. اااااااااه ..
ام صقر بضيق / ما شفت الا البنات يصارخون .. و جاء صقر شالها يا روح امه و جبناها المستشفى ..
ام سند بهدوء و تعب / الحمد الله انه التهاب بصدر و لا شي اكبر ..
سمعوا طق على الباب و بعده صوت ابو سند / يا ولد ..
ام صقر ربطة نقابها .. و رفعة عباتها على راسها .. ام سند / تفضل ..
رنيم طلعت من الحمام " اكرمكم الله " وهي تنشف يدينها من الماي بالمناديل .. وقت دخول ابو سند و صقر الغرفة ..
ابو سند بابتسامه و حنان / السلام عليكم .. سلامات و انا ابوك ماتشوفين شر ..
ريما خنقتها الغصة .. غمضت عيونها .. و حاولت تبتسم ..
ابو سند تنهد و هو يجلس على الكرسي القريب من ريما مسك يدها بحنان .. وبهمس / انا ابوك ان احتجتي شي ..
والا غيث اذاك بشي .. انا الي اخذ بحقك منه ..لا تحسبين ما وراك احد ..
غصب نزلت دموع ريما .. و غمضت عيونها .. حست لأول مرة بطعم اليتم و ابوها موجود على قيد الحياة ..
صقر من شاف دموع اخته .. طلع من الغرفة بضيق .. ورنيم الي صدت عنهم بقهر .. ريما غمضت عيونها بالم ..
تحاول تمسك دموعها .. ابو سند بضيق حول يخفيه / الدكتور بشرني .. بكرة ان شاء الله تخرجين ..
بس تخلصين المضادات و المحلول و تخرجين ان شاء الله مثل الحصان .. " و هو يطبطب على يدها " ...
ربي يشافيك و يعافيك .. و يهدي سرك .. " و قف بتعب " .. هي فمان الله .. مشينا يا ام سند ..
" وهو يرفع يده حتى يشوف الساعة قاربت على اذان صلاة العصر " .. و الا اقولك .. مابقى شي على الاذان ..
انا ابغى اروح اصلي بمسجد المستشفى .. " رفع صوته وهو يطلع من الباب " ..
اذا تبون شي و الا ناقصكم شي قولوا لي ..
ام صقر بهدوء مع خجل / نبيك سالم .. ما تقصر ..
ام سند ابتسمت و بهمس / استودعتك الله ..








ــــــــــــــــ







بعد العصر ..





بيت ابو عناد ..




جالس بمجلس الحريم .. لون المجلس سكري مع خطوط ذهبيه ..
فارس اول مره يشوف المجلس و ترتيبه و تصميمه .. ابتسم بفخر ..
نزل نظرة على الطاولة و شاف الايباد و ملف ازرق و صندوق ذهبي مربوط بشريطة حمراء ..
سمع صوت خطوات و رفع نضرة .. من خمس دقاايق طلع عناد .. هالخمس دقايق حسها ساعات ..
كانت لبسه تنورة بيضاء لحد الركبة ضيقه و بلوزة جوبير كت و فيها ازرارين علوية ذهبية ..
مستشورة شعرها و لفته لفات بسيطه .. و مكياج خفيف و روج وردي ناصع ..
ابتسم بعشق و هو يحس جسمه سخن فجاة .. لدرجة بدا يتعرق .. و بهمس / ما بغيتي ترضين ..
ابرار بغنج عفوي و دلال / واحد قالك تزعلني ..!
فارس الي كان يدقق بكل شي فيها .. جسمها و حركات يدينها و ابتسامتها .. ما انتبه انها قربت منه ..
و صار لزم يوقف حتى يسلم .. انتبه لحمرار وجهها .. وقف وبهدوء عكس البركان اللي بصدرة ..
همس و هو يقبل خدها / نرضيك يا الزعول .. " قبل خدها مره اخر بعمق و هو يهمس لها باذنها " .. احبك ..
ابرار ارتجفت و هي تبتعد عنه بخجل و توتر .. توجهت لطاولة و مسكت ترمس القهوة ..
فارس جلس على الكنبة .. كان لبس ثوب نباتي و شماغ احمر .. حس بالحر فتح اول ازرارين من الثوب ..
ابرار تقدمت و اعطته فنجان القهوة و بهمس / تفضل ..
فارس اخذ الفنجان بيد ومسك يدها بيد ثانية .. سحبها و جلسها بجنبة على نفس الكنبة ..
فارس بهدوء و بساطه / ماني جاي ضيف غثيث .. " ابتسم " .. ابي اكون فارس حبيبك وتكونين ابرار حبيبته ..
ابرار ابتسمت بخجل و هي تنزل راسه لترمس الي بحضنها ..
شافت انعكاس صورته بالترمس وهو يتاملها بنظرات خجلتها .. حتى ترفع راسها ..
و تقول بتوتر و خجل / لا تطالعني كذا ..
فارس تنهد و ابتسم ولف يطالع الابتوب و الملف و الصندوق الذهبي .. و بهدوء عكس الي بصدرة من الشوق ..
وده يضمها لصدرة و يرتوي من عشقه .. / تعالي تشوفي ايش جبت ..
التفت لها .. و بنبرة مقصودة / نبي نختار تصميم البيت و الاثاث ..
ابرار ابتسمت بخجل و توتر وهي تطالع فارس يطلع الاب توب من شنطته السوداء / ................
فارس بهدوء / سند صمم البيت و صور الشكل بالكمبيوتر .. اذا تبين تغيرين في شي ..
ابرار ابتسمت و بنبرة مقصودة / سند .. مو انت ..؟
فرس ابتسم / سند هندسة انا ادارة .. مالي بشغل المسطرة و المرسمه .. " سحب شماغة و رتبها ..
و تركها على طرف الكنبة " .. ضغط على ازرة الكيبورد و فتح التصميم ..
ابرار بعفوية مدت يدها و بدات تحرك بأصابعها فارة الكمبيوتر .. التفت فارس عليها باستغراب و شافها مركزه ..
تذكر سند يوم قاله ابرار تفهم بشغل الهندسة لانها درست تصميم وديكور .. شاف طلعت من ملف دخلت ملف ثاني ..
و شافت الصور وكانها عارفه بان يوجد ملف ثاني يخص تصميم البيت ..
فارس بهدوء / انتي عارفة فين راح يبنا البيت ..
ابرار بعفوية جمعت شعرها وحطته على جنب و مازالت عيونها مركزة بالتصميم ..
وبتوقع وهي مازالت تراقب الشاشة / من الممر الي يطلع للمطبخ و الحديقة الي وراء البيت ..
" اشارة باصباعها على الشاشة " .. هذا المطبخ .. من رسم الكروكي ..
فارس انتبه لتصميم البلوزة الي كانت مفتوحه من الظهر بطريقة الدمعه .. و فيها باسفلها ثلاث اجراس ذهبيه ..
تاملها من جانب وجهها الي كان بجهته .. الى رقبتها و عضدها و ظهرها ..
بدون شعور و هو يقرب يقبل ظهرها بعمق .. تجمدت لفترة ابرار حتى تفز واقفه ووجهها اختفت كل الالوان منه ..
التفتت عليه بصدمة بعد ما مسك يدها .. انفاسها متسارعه .. توتر و خجل و صدمة ..
فارس بتوتر حول يسيطر عليه .. وبهدوء مصطنع / ابرار .. بسم الله .. ايش فيك .. انا زوجك ..
ابرار حمر وجه بعصبية / بعد ما انزف لبيتك تكون زوجي .. اما هينا لا ..
فارس وقف و هو يحاول يشدها له .. بس هي سحبت يدها بقوة من بين يدينه ..
وعيونها مسلطة على فارس تحمل عتب و غضب ../ الافضل تطلع ..
فارس طالعها لفترة بسيطة .. رجع يجلس على نفس الكنبة و هو ياشر لها تجلس جنبة ..
ابرار هزت راسها / لا .. ما ابي اجلس .. و سوي البيت على الي تبيه ..
فارس بحزم / ابرار .. جلسي خلينا نتكلم ..
ابرار تنهدت وجلست على الكنبة الثانية مفردة و هي صاده عنه .. فارس من بين اسنانه / ابرررراااارررر ..
ابرار طالعته .. و شافت عيونه غاضبة .. وبهدوء / نعم ..
فارس بحزم / يا تجلسين جنبي ونتكلم مثل العاقلين .. و الا لـ اتصل على عمي واقول ابي زوجتي الليله ..
ووقتها تعرفين كيف تردين عليه .. " وبحدة " .. تعالي هينا .. " و هو ياشر بعيونه على المكان الي جنبة " ..
وقفت ابرار بخوف و غصة وجلست جنبة على مضض .. و عيونها بالارض / ..............
فارس قرب منها .. وبهدوء هامس / انتي ايش فكرتي .. واحد همجي .. والا ايش بضبط ..
ابرار على نفس الوضع / ............
فارس / ما كنت ابي الا نكسر هالحاجز الي بينا .. و نتقرب اكثر .. يعني بوسة عادية ما تحتاج كل هالي صار ..
ابرار رفعت نظرها له و في عيونها صدمة .. " بوسة عادية "..
فارس بهدوء / يعني يوم قبلتك على خدك ما سويت هالحركة .. وبس بتغير المكان تغيرت الفكرة والمقصد ..
ابرار رفعت حواجبها .. وبنبرة مقصوده / نفسها .. الي هينا " وهي تاشر على خدها " ..
نفسها هينا " وهي تاشر على ظهرها " ..
فارس ابتسم وميل ليقبلها على كتفها بس هي ابتعدت قبل لا يوصل لها / و نفسها هينا ..
ابرار تنهدت وبهدوء / فارس .. الشيطان موجود .. ونحن وحدنا .. " وبهمس خافت " .. وادري اني زوجتك وحلالك ..
بس محد يضمن شيصير .. تخيل ولو تجاوبت معاك .. كنت بتوقف ؟.. " كانت تطالع بعيونه و سالت بطريقة مواجهه "..
ما قدر يكذب .. مسح العرق عن جبينها و همس / بصراحة يمكن لا .. "ابتسم بعشق وجنون " ..
بس خلني اروي ظماي شوي .. بقـُبلات مسروقة ..
ابرار صدت عنه و هي متضايقه .. فارس مسك يدها و باسها بعمق .. و بهمس معتذر / ابرار حبي ..
ابرار ابتسمت ببرود وهي توقف / اذن المغرب .. احسن شي روح الحق الصلاة ..
فارس عارف انها زعلت .. بس ماكان يقصد .. طيب ليه ترفع شعرها وتغرية بهالشكل ..
يمكن بعفوية وكانت ناسية .. وقف وهو يبتسم / يعني افهم انك زعلانه ..
ابرار صدت عنه .. قرب فارس بس هي ابتعدت خطوة .. وقف و تنهد .. و ببرود / براحتك انسة ابرار ..
سحب شماغه وحطها على كتفه .. سحب الاب توب و الايفون و الملف .. دخلهم لشنطة السوداء ..
وهو يطالع لصندوق .. وبنبرة جافه / هذا لك ..
طلع وهو يحس بصداع راح يفجر راسة .. و معصب من ابرار و تفكيرها .. الا تحط حاجز بينهم ..
ابرار التفتت على الصندوق واخذته و توجهت لداخل .. شافت شجون جالسه قبال التلفزيون ..
على براعم .. و تطالع بالاطفال الي يلعبون وينطون بحماس مع امهاتهم ..
انتبهت لإضاءة صدرت من اي فون 5 المحطوط على الطاولة .. جهاز جديد ..
وصل لشجون من العنود .. بعد ما انحرق جوالها .. غيرت الرقم .. و صار بقائمة الاسماء ارقام تعد على الاصابع ..
شجون تغيرت .. تغيرت كثير .. تقدمت منها و هي تبلع غصتها من فارس .. نزلت العلبة على الطاولة ..
التفتت شدون و بتعب / راح ..
ابرار ببرود و ضيق / ايه ..
شجون اعتدلت .. و جلست .. و باهتمام / ايش فيك .. " انتبهت للعلبة .. واشرت بعيونها " .. هدية ..؟
ابرار هزت كتوفها و بضيق / افتحيها ..
شجون رفعت حواجبها باستغراب / من جدك .. " عقدت حواجبها " .. ايش صار ..
ابرار رفعت شعرها و اعطت شجون ظهرها .. و بتساؤل ممزوج بخجل / في علامة ..
شجون هزت راسها / لا .. " غلطت فمها بخجل و هي مبتسمه " .. شاف ظهرك .. انتي ماقلتي عليه الشعر ..
ابرار بخجل مع قهر / ما ادري كيف نسيت ورفعته على جنب ..
شجون ابتسمت /طيب ايش يعني ... فارس زوجك ..
ابرار نزلت راسها و طالعت بالصندوق / بس ما حبيت حركته .. و زعلت منها ..
شجون بلقافة / ايش سوا ..
ابرار احمر و جهها .. و بعصبية / بنت .. لقافه ..
شجون وهي تمد يدينها لصندوق / هههههههههههههه .. طيب انتي اللي قلتي .. ههههههههه ..
" التفتت على ابرار و بتاكيد " .. افتح ..
ابرار هزت راسها /افتحي .. عادي انتي اختي الوحيدة اللي ما عندي اغلى منها ..
شجون وقفت عن سحب الشرايط و رفعت عيونها لابرار و هي مغرقة دموع ..
ابرار فزت و جلست جنبها حتى تضمها و بحنان وخوف / شجون ايش فيك ..
شجون بداخلها " اعذريني م اقدر اقولك شي يا ابرار .. خاصة انك زعلانه من فارس .. اخاف ااثر عليك "..
هزت راسها / ولا شي .. " سحبت الشريطة بسرعة .. و فتحت العلبة " .. بسم الله ..
ابرار طالعت بالصندوق و شافت دبدوب وردي .. و بحضنه جوال اي فون 5 بلون الذهبي و ملزق فيه اكسسوارات ..
شجون من شافتهم / وااااوووو .. ما شاء الله يجنن تصميم الاكسسوار .. هذا طلبيه شكلها ..
مسكت الجهاز بيدينها و تفحصته .. ابتسمت وهي تشوف صورت فارس على الشاشة ..
ابرار مسكت الجهاز و طالعت فيه من الخلف .. فزت بخرعه اول ما هتز بيدها ..
طالعت بالشاشة وشافت رسالة من فارس .. " حبي .. عسى عجبتك الهدية .. و رضيتي علينا " ..
شجون ابتسمت .. و بصدق / ربي يهنيكم .. و يسعدكم ولا يفرقكم ..
ابرار ابتسمت / امين .. " و بلهفة و خوف " .. شجون .. حلفتك بالله .. ايش فيك ..
شجون بغصة / مو الحين ابرار .. بعدين ..
ابرار بحزم / لا .. الحين ...
شجون توقف / بعدين ابرار .. والله بعدين اقولك كل شي .. الحين خلينا نصلي ..
ابرار طالعت باختها و هي متوجه لدرج .. تنهدت بضيق / يارب تحميها ..








ـــــــــــــــ







بعد المغرب ..



بيت ابو بتال ..




و اقف قبال المدخل .. يعدل غترته .. و وجهه مرسومه فيها الضيق .. سعود جالس على الكنبة بقهر ..
سامر نزل من الدرج لبس جينز ازرق و تيشيرت اخضر .. ووليد عند بيت عمه عبدالعزيز يالعب مع ريان ..
بتال شاف صورة سامر العاكسة على المراية .. التفت له و بنبرة / مو رايح معانا ..
سامر بنبرة باردة / لا .. " جلس على الكنبة و سحب الريموت كونترول و غير في قنوات التلفزيون " ..
بتال تنهد بضيق / طيب .. ايش رايكم نسهر الليله عند امي ..
سعود بقهر و عصبية / بتال .. ناسي ايش صار قبل امس ..
بتال غمض عيونه و هو ياخذ نفس طويل .. و يتذكر ايش صار ..


:
:
:


في بيت ام عزام ..


الجوهرة بانهيار .. ووجهها احمر من الغضب و القهر .. و هي تصارخ / هذولاء عيال ..
هذولاء الي اقدر اقول عنهم ربي عوضني فيهم .. زادوني قهر فوق قهر عمري .. سااااكتين ..
عارفييين و ساكتييين .. " وهي تضرب فخوذها بقهر " .. اطلعوا من وجهي .. انقلعوا ..
بتال واقف مسح على وجه و بمحاولة / يمه ....
الجوهرة بقهر و غضب كبير / وحمى .. انت بذات اسكت .. اسككككككت .. قلت لك من قبل ..
هذي عقربة .. شوف كيف .. لفت لفت و با الاخير زوجة ابوك لصديقتها ..
بتال خلاص قفلت معاه .. تنهد .. و حول قد ما يقدر يكون هادي / يمه .. الحين تبين تبقي بيت جدتي ..
الجوهرة بغضب / مالك دخل .. و خذ اخوانك و اطلع .. ولا اشوف احد منكم ..
" و قفت و بغضب توجهت لغرفتها .." .. ام عزام الي طول فترة النقاش كانت صامته .." ..
بهدوء و هي تاشر لبتال و سعود و سامر يجلسون جنبها سعود و اقف و متساند على عمود بنص الصالة ..
بتال جلس على طول .. اما سامر توجه للباب و طلع من البيت .. سعود واقف بمكانه ..
كلهم لبسين ثياب بيضاء بدون شماغ .. بتال اول ما جلس سحب جواله من جيبه و حطة على الطاولة ..
ام عزام طالعت سعود و رجعت طالعت بتال .. حطت يدها على فخذه / مجروحه .. ما تنلام ..
خلوها .. يوم يومين ثلاث .. " طبطبت على فخذه بحنان " .. ابوكم اوجعها .. ربي يسامحه ..
بتال بضيق / يعني ايش السواه .. ابوي و صامل .. ماهو مغير راية .. " مسح وجهه بضيق " ..
و ايش دخل العنود بالسالفه .. يوم حطت كل السالفه عليها ..
ام عزام بهدوء / مغير حرة بصدر و دها تطلعها ..
بتال تنهد بضيق / ............
ام عزام بحنان / روح انت و اخوانك .. و ناموا .. و لا بغيتوا شي كلمني ..
بتال سحب جواله و طق به بضيق بطرف الطاولة / وووو .. وليد .. " التفت على جدته " .. ايش نقوله ..
ام عزام بعد صمت / قوله امي مزنه مريضة .. و لا تبي ازعاج .. و انتم يومين ورايحين مكه .. و بيلتهي الولد ..


:
:
:


سمع صوت ابوة و التفت عليه .. شافه واقف بأول الدرج ..
كان كاشخ بالثوب الابيض و الغترة البيضاء .. ابوه على كثر المسؤولية و تعب الشغل الا انه ما شاء الله ..
جسمه انيق و صحته ممتازة وكانه رجل ببداية الاربعين وليس بمنتصف الخمسين ..
ابو بتال لسامر .. بهدوء / ما تبي تروح ..
سامر ببرود و هو عينه على التلفزيون / لا ..
ابو بتال بامر / انتبه لاخوك .. و لا تغفل عنه .. و نبه ستي على موعد داؤه .. وعشية و نيمة لا تطلع برا ..
سامر ببرود / تامر ..
ابو بتال توجه للباب الرئيسي .. و بهدوء / جدكم و عمامكم ينتظرون بالمجلس .. عجلوا ..







ـــــــــــــ



بيت ابو طلال ..




ام سيف تبخر سيف و هي تقرا عليه و تحصنه بذكر الله .. سيف بضيق / كح .. كح يمه خلاص اختنقت ..
ام سيف بغصة / ليه كم مره ابغى اشوفك و انت رايح تخطب ..
سيف بمزاح / يمكن اطلع عوام مثل ابوي و عمي واتزوج الثانية ..
طلال واقف قريب منهم ياكل من المعمول الي على الطاولة و يشرب قهوة / هههههههه ..
ام سيف ضربت سيف على صدرة / انت شوف عروستك بالاول ..
سيف توتر و بارتباك / ضنكم يخلوني اشوفها ..
طلال بخبث / قول لابوها منصور ابغى اشوف عروسي ..
سيف يطالع بطلال بنظرات ضايعة مايدري مزح والا جد ../ ......
طلال ابتسم / وان شاء الله العصى ما تتعمق كثير بس احولال بالعيون و اختلال بالعقل .. بسيطة ..
سيف بعصبية / بايخ .. " ابتسم بخبث " .. بس مردودة ..
طلال و هو يصب له فنجان قهوة / ما تقدر ..








ــــــــــــــــ







بعد الخطبة .. و تناول العشاء ..




صلاح بهدوء / اذكر الله ..
طارق بقهر / لا اله الا الله .. محمد رسول الله ..
متعب لف يدينه على صدره وواقف يطالع البحر بضيق / ............
صلاح بهدوء / هذا قسمة ونصيب .. اذا الله اراد ان يكون نصيبها مع ابو بتال بيكون نصيبها ماتقدر تعارضة او تغيره ..
طارق مسح وجهه / و النعم بالله .. بس انا مقهور ما عرفت الا من يومين بس ..
طيب مسافر .. على راسي مليون مصيبة شي يخص اختي ما يقولون لي عليه .. ليييييييه ..
صلاح بتافف / قدر الله و ماشاء فعل .. نسيوا .. امك مريضة .. و اختك يالله بحالها ..
و جدك ما تفهم لشيبان بعض الاحيان . ومتعب هذا هو قدامك بس ساكت .. من يومين وهذا حاله ..
متعب طالعهم بنظرات بارده و رجع يطالع البحر / ................
صلاح تنهد / انت ما تقول ايش فيك مغير تطالع بالبحر ..
متعب بنبرة شوق و الم / اشتقت لنايف ..
طارق و صلاح بحزن / الله يرحمه ..
بعد وقت صمت .. و كل منسجم مع صوت الموج .. متعب جلس جنب صلاح ..
متعب بهدوء / متى راجع لـ الرياض ..
صلاح بهدوء / يومين ان شاء الله و تخلص اموري و ارجع ..
متعب بنبرة مقصودة / العنود سوت شي ..
صلاح بتعجب / لا .. ابد .. بالعكس .. كانت هادئه و متجاوبه .. استغربت ..
والي زاد استغرابي .. حصت سند كانت عارفة فيها .. و بالمشروع بعد ..
متعب باستغراب عقد حواجبه / اي مشروع ..
صلاح بهدوء / ابو راكان الله يرحمه .. كان مسوي ملف شامل عن مشروع بناء استثماري .. سكن و ترفيه ..
المشروع مافي منه بمنطقتنا .. كاتصميمه و كا محتواه و فكرته .. مساعدة بالمشروع سند .. و الي عرفته جديد ..
ان رعد بعد معاهم .. الملف بشكل كامل مو مطلع عليه كثير من الاشخاص .. بس تفأجات .. ان العنود عارفة كل شي ..
بكل التفاصيل .. و فاهمه كل الي يحتوية .. كنا متوقعينه ان الملفات احترقت في البيت .. طلع لا .. كلها عند العنود ..
متعب عقد حواجبة / مو قلت لك .. هالبنت جنية ..
صلاح ابتسم / ليه .. لان بدال لا تساعدك قلبت الطاولة عليك ..
متعب ابتسم / لا .. لسع ما صار شي .. و انا مازلت صامد .. لا للعرس لا للعرس ..
طارق بضحكة / والله يا ماجد انحرق .. هههههههههههه ..
متعب ابتسم / انا قلت له .. العنود مو ناسية .. لا تأمن لسكوتها ..
صلاح ابتسم / علشان تأجيل ملكته على بنت عبدالمحسن ..
متعب ابتسم / الله الله .. " سكت لثواني " .. سبحان الله الي كاتب الارزاق .. بتال كم مرة خطب بنت عبدالمحسن ..
طارق عقد حواجبة / مرتين .. مدري ثلاث ..
متعب بابتسامة / ونهايتها الرفض .. وشوف اشلون .. دارة الدنيا .. وابوة خطب بنت عمها له ..
طارق عقد حواجبة بضيق / و الله بدري .. جرحها ما نشف ..
صلاح تنهد / اقدار .. مقدر و مكتوب .. ويمكن يكون علاج لجرحها .. يمكن لا انترك ..
يلتهب و يعفن و تصيبه غرغرينه .. " وهو يطبطب على فخذ طارق " .. لعله خير يا اخوي .. لعله خير ..







ـــــــــــــ






بعد ايام ..



الساعة 8 صباحاً ..


امام قصر ابو سطام ..



جمس يوكن 2013 .. اسود الون .. صعدت فيه .. ميري .. و ام سطام و العنود .. و ابو سطام ..
الكل بالسيارة ماعدا السواق الا باعتقادهم انه سلطان .. الكل ينتظر سلطان ..
شافوا سمر تطلع بسيارة جيب .. معاها سعود و سامر و وليد و سيتي ..
تحرك رعد بسيارته بانوراما و معاه هيفاء و خدامتها .. تحرك عبدالعزيز بالجيب ومعاه حريمة و بناته ..
نايف و سيف يجهزون الدسن الي فيه بعض من المفارش .. و تجهيزات الرحله ..
وبعد أتأكد من تجهيزها .. ركبوا السيارة و تحركوا ..
سند معاه جمس يوكن ذهبي الون 2013.. معاه رنيم و خواتها و صقر و بعد غرام ..
فارس با البي ام .. معاه ابوه و امه و خالته ام صقر ..
فارس التفت وهو يسمع صوت خالته .. ابتسم و طالع للي جالسه جنب امها ..
ابرار الي كانت تطالعه .. اول ما شافته صدت عنه .. ما زالت زعلانه منه و عتبانه ..
عناد بالجيب 2013 اسود .. معاه ابوه و امه و خواته .. و خدامتهم ..
بدر بسبب دوامة ما قدر يروح معاهم .. عناد ابتسم وهو يسمع امه تعيد اتصالها على بدر ..
( مخلية لك اكل بالثلاجة .. بس سخنه و كل .. لا تنام و انت جيعان .. و تدفى زين ..
ما رجعت كلمت رئيسك .. قله يومين و راجعين ما حنا بمتاخرين .. خله يكسب له اجر ..
قله و الله امي لتدعيلك .. " بحزم " .. انت قله و بس .. يمكن يلين قلبه .. " بضيق " .. تضحك ..) ..
عناد الي كان منزل زجاج الشباك .. ضحك على كلام امه .. سند الي كان بيطلع سيارته التفت باستغراب على عناد ..
عناد شاف سند واقف عند سيارته .. و شكله سمع ضحكته .. نزل الشباك الي جهة امه ..
التفت سند عليها و سمعها تقول / لا تنسى الصلاة .. و اذكار المساء و الصباح .. و تحصن .. ولا تسرع ..
ولا اتصلت عليك رد .. لكن ان كنت نايم قولي حتى لا ازعجك ..
سند ضحك و طلع سيارته .. و قبل لا يقفل الباب سمع خالته تقول بزعل / انتم ليش تضحكون عليه ..
ابو عناد ببتسامه / معليك فيهم .. خبول ..
ام عناد طنشتهم و كملت مكالمته / استودعتك الله .. و لا تنسى كلم المدير .. و قولة والله ان فكك لدعي له ..
" و بحب الام " .. ان ما فكك لدعي عليه ..
عناد بشهقة ضاحكة / استغفر الله يمه .. هذا شغله ..
ام عناد بضيق / ما عليه فيكم .. خله يخلي ولدي يروح معاي و انا ادعي له .. و بكيفه ..
ابو عناد الي تلثم بشماغه من الضحك .. ام عناد و هي تقفل الجوال / اها طيب .. فمان الله .. وداعت الله .. مع السلامة ..
ربي يحفظك .. " الا ان قفل بدر الاتصال " ..
ام عناد مسحت دميعاتها .. و بحنان و غصة / و الله ما ادري كيف نروح و نخليه لحالة ..
عناد ابتسم و بحنان / مو لحالة يمه .. راكان وزياد مو رايحين معانا .. بعد يومين ان شاء الله يلحقونا ..
تحرك سند و فارس و عناد .. و لحقهم سعود ..
ابو سطام بضيق / مشينا .. ايش بلاكم ابطيتوا ..
العنود كانت ترتب فرشة سلطان والظبي .. الي مجهزينها لهم باخر السيارة .. و جنبهم جالسه ميري ..
....... بضحكه / و هذا حنا جينا .. بسم الله و توكلنا على الله ..
العنود رفعت راسها بسرعة و شافت السيارة تتحرك .. و بتال هو السواق ..
بتال جات عينه بعين العنود و كان و اضح فيها الصدمة .. صد عنها و هي صدت عنه ..
عدل المراية الامامية .. وهو يردد دعاء السفر بصوت عالي حتى يردد و راه جده و جدته و ميري ..
العنود رفعت جوالها .. و شافت رساله من نايف .. " بتال راح يكون سواق السيارة الي انتي فيها ..
اذا بتغيرين انزلي ".. كانت من اكثر من 20 دقيقة .. يعني بعد ما تحرك نايف ..
الحين ما فيها تغير السيارة مو حلوة لا بحقها ولا بحق جدها و جدتها .. توكلت على الله و التزمت الصمت ..







ـــــــــــــــــ





في بيت ابناء سطام ..




راكان يفطر بكل برود .. و زياد مبتسم ..
ساره بتافف و هي تطالع بالشباك .. / تاخروا .. " دققت بنظر .. سحبت الستارة و هي تقرب وجهها لزجاج " ..
راكان انتبه لحركتها و ببرود / راحوا ..
سارة ببراءة / اشوف السيارات تتحرك ..
راكان وقف و هو يتحمد الله على النعمة .. سحب مفاتيحه .. ومحفظته .. و بكل برود / الناس كلها راحت ..
محد بقي غيرك .. الساعة 2 الظهر راجع .. القي الغداء جاهز .. و بعد العصر القهوة ..
سارة بصدمة تطالعه مو فاهمة .. زياد و قف و حاول يجيد التمثيل / ترا راكان قال للكل انك بتقعدين معاه ..
سارة بسرعة تجمعت الدموع بعيونها .. راكان صد عنها / حتى تعرفين كيف تحطين راسك براسي ..
سارة جلست على الكنب و هي مصدومه و مقهورة و مو مصدقة .. احساس غريب و مؤالم ..
زياد بحزن همس لراكان / حرام عليك .. خلاص ..
رن جوال راكان رفع جواله و شاف طلال .. / الو .. هلا .. " ابتسم " .. طيب .. سلام ..
التفت و بتمثيل الضيق / افففف يا الاخ الملقوف .. الا حلف الا أنك تروحين معاه .. وهو ينتظرك الحين برا ..
سارة قاعدة في مكانها مغير دموعها تنزل .. راكان بضحكه .. / ما تبين تروحين ..
سارة غطت و جها بيديها و صارت تبكي و تشهق ..
راكان عض على شفته السفلية / كاني دفشت معاها .. " تقدم منها و جلس على ركبه قبالها .. حضنها و هو يضحك " ..
ساره بكل قهرها عضته بكتفه .. راكان صرخ / ااااااااااه ..
حتى توقف و تروح جهة زياد و بقهر / احسسسسسسسسن ...
دخل طلال بوقت ما وقف راكان بيمسك ساره .. بس سارة راحت لطلال قبل ما يوصلها راكان ..
الي ما اوجعته العضة كثر ما فجعته و صدمته .. و بحزم / طلال روح توكل على الله .. اما ذي لا ..
سارة رمة الشيلة على وجهها و راحت تجري للباب .. مطنشه شنطتها و نقابها و جوالها ... وكاميرتها ..
اخوانها / ههههههههههههههههههه ..
طلال بضحكة / حرام عليك ..
راكان بضحكة / طولان لسانها ..
طلال ابتسم / يالله .. هات اغراضها و خلني الحق على الجماعة ..
جمع اغراض سارة و ساعده بحملها زياد و راكان ..
بعد ماحط زياد شنطة سارة بالسيارة .. راكان و قف على جنب و بيده كاميرة سارة ..
الي كانت تمشي و تصور كل شي .. لقط لها صورة وهي بسيارة و مسوية له حبتين و هي تعاندة ..
راكان بضحكة وهو يهدد / احسن لك .. كلها يومين و جايكم ..
ساره تاشر له انه مو خايفه .. و بصوت من خلف زجاج الشباك .. " جدي فييييييه .. ما تقدددددر " ..
راكان يحاول يفتح الباب بس مقفل .. و هي ارتعبت جد .. لتصرخ / لالالا امزح امزح ..
طلال فتح باب سيارته البانوراما و هو يضحك .. / يالله مع السلامة نشوفكم بعد يومين ..
راكان ابتسم / باذن الله .. و اذا ما قدرنا .. عاد انتبه للبنات ..
طلال ابتسم / لا توصي حريص .. و لا تطولون علينا .. فمان الله ..
راكان و زياد .. / بحفظ الله .. مع السلامه ..







ــــــــــــــــــ
"






اجواء السيارة هدوء ..
مغير صوت الشخير الصادر من جدتها و جدها ..
كانت مرتبكه .. فتحت جوالها و فتحت المصحف الي بجوالها و صارت تقرا فيه ..
بتال الصداع بيشق راسه .. تنهد و بهدوء و صوت منخفض / ام سلطان معاك بندول ..
العنود كل مافيها تصلب .. سمعت صوت الظبي وهي متضايقة بنومتها .. التفتت لها ..
وشافتها نايمه بطريقة خطاء والفرشة مكشوفه .. عدلت نومت الظبي .. و عدلت فرشتها ..
بتال ما سمع صوت الظبي .. رفع عينه و شاف العنود صادة و تطالع وراها ..
عض على شفته السفليه .. مسك طرف شماغه و لفه على راسه .. ينتظر يشوف محطة و ينزل يشتري بندول ..
العنود بعد ما تاكدت من نومة الظبي .. اعتدلت بجلستها .. و فتحت شنطتها الصغيرة .. طلعت شريط البندول ..
فرغت منه حبتين في المنديل .. مدت يدها وحطته على المسند " المرتبة " .. الي بين السواق و الراكب ..
فتحت ترمس القهوة .. و انتشرت ريحتها بالسيارة .. بتال شم ريحة القهوة .. و زفر بقهر ..
العنود بهمس / ابو سلطان .. شف البندول في المنديل على المرتبه " المسند " ..
بتال انفكت العقدى اللي بين حواجبه .. والتفت على المرتبة .. سحب المنديل و اخذ الحبتين وبلعهم بدون ماي ..
سمع همس العنود / القهوة ..
غصب عنه ابتسم .. وهو يمد يده حتى تناوله الفنجان ..
العنود شافت يده وطنشت .. مدت يدها ونزلت الفنجان على المرتبة ..
بتال انتبه لحركتها .. التفت على المرتبة و اخذ الفنجان .. و بنبرة لعابه / جعل يدينك سالمه ..
العنود صدت و صارت تطالع الطريق .. ثواني و سمعت صوت الظبي و هي تتمغط ..
التفتت لها و شافتها مفتحه عيونها وتطالع حولها كانها مفجوعه .. حملتها و هي تسمي عليها و تحضنها ..
بتال التفت و ابتسم بحب / صح النوم يا روحي .. " و رجع يطالع الطريق " ..
الظبي بكسل صارت تتمغط بحضن امها و انسدحت وهي تطالع الشباك ..
بتال بهمس / الظبي بابا .. حبيبتي ..
الظبي من سمعت صوت ابوها اعتدلت بجلستها و ابتسمت بفرح .. وقفت بحضن العنود ومدت يدها لابوها ..
بتال يمد يدها .. وهو مبتسم / يا فديت هاليد الحلوة ..
رفع عينه و طاحت بعين العنود الي تطالعهم بعفوية و هي مبتسمه .. و كانت واضحة ابتسامتها بعيونها ..
... طييييييييييييييييييييييييييييييييييييط ..
فز بتال و التفت على السيارة الي مرت من جنبة بسرعة و هي تضرب بوري " بوق السيارة " ..
ابو سطام فز برعب و ام سطام كذالك .. و ميري ..
ابوسطام بعصبية / حسبي الله و نعم الوكيل .. هذا ما يخاف الله .. مسرع و ين متلقي ..
بتال بقهر رفع جواله و اتصل .. وبعصبية / يا كلب .. فجعت جداناك .. " ابتسم " .. يا النذل ..
" قفل المكالمه و هو يضحك " .. هذا عناد يبه .. يقول شفت جدي نايم .. و قلت الذيب ليأكل الغزالة ..
ابو سطام ابتسم / ليه هو ايش شاف ..
العنود الي صدت ووجها احمر حرج و قهر ..
بتال عاجبة الي صار / ابد .. ما صار شي .. بس قهوتني و طيبت راسي ..
ابو سطام يعدل شماغه و يعتدل بجلسته .. و بابتسامه / والله .. اجل عطينا يا ام سلطان من دواك ..
العنود بحرج .. حولت تسيطر عليه / يبه .. لك علاج تاخذ الحين ..
ابو سطام / اي والله .. عندي ..
العنود تطلع حافظه فيها فطاير وخبز بر و تمد لجدها / كل شي قبلها يبه .. علاجك بنص الاكل .. و انت مفطر بدري ..
ام سطام وهي تعدل عباتها و برقعها / والله ان راسي يفجني فج ..
العنود ابتسمت / تبين قهوة يمه .. " و هي تمسك ترمس القهوة و تصب لجدتها و بعد لميري " ..
ثواني وصحي سلطان .. و بدا يصارخ عليهم الا يجلس عند جده و ابوه .. و العنود رافضة ..
ابو سطام بضيق/ و انا ابوك هتيه .. مو مضايقني ..
العنود / يبه ان جاك سلطان غارت الظبي و جاتكم ..
بتال بابتسامه و هو يلتفت لسلطان الي يبكي .. مد يده و سحبه .. و سلطان ما صدق خبر .. نقز لابوه ..
العنود بضيق صدت و هي تمسح على شعر الظبي الي جالسة بحضنها و بيدها بسكويت ..
بتال جلس سلطان بحضنه و هو يسوق .. الظبي انتبهت لسلطان و بدات تصارخ بغيرة ..
بتال / هههههههههههههههههه انتي يا بابا لا .. السواقة لـ الاولاد مو البنات ..
الظبي الي بدات تصارخ و ترمي نفسها .. شدتها العنود لحضنها بعد ماسمعت كلام بتال ..
ومسحت فمها و يدينها .. و دفعتها لعند ابوها و جدها ..
بتال انتبه لحركتها ابتسم مد يده اليمين وحضن الظبي و بيدة اليسار ماسك الدريكسون ..
ابو سطام بتنبيه / انتبه لطريق ..







ـــــــــــــــــــ





بعد نصف ساعة تقريبا ..



توقفت بعض السيارات عند المحطة ..
" رعد .. وسند .. وعناد .. وبتال .. " ..
اما البقية فكملوا طريقهم .. " ابو طلال .. و سيف .. فارس .. سعود .. "



بتال وهو فاتح الباب .. وبحضنه سلطان .. التفت / تبون شي من البقالة ..
العنود سكتت .. ابو سطام / جيب شي ناكله و ماء و لصغار جيب لهم سكاته ..
بتال ابتسم " على كلمة سكاته / تامر .. " نزل سلطان و الظبي تنقز تبي تنزل " ..
بتال وهو يقفل الباب / لا يا بابا .. سلطان و يكفي ..
الظبي من تقفل الباب صارت تبكي .. العنود سحبت الظبي وحضنتها ..
بتال و معاه سلطان حامله بيده .. شاف سند يسال عناد / انتي ايش فيك تضرب بوري ..
عناد اول ماشاف بتال قريب منه / هههههههههههههههه .. نطرد الشيطان .. ههههههههههه ..
بتال ابتسم وهو يتقدم لهم / نذل .. بس ترجع لك ان شاء الله ..
سند ابتسم / ايش السالفه ..
بتال رفع حاجب و هو يوقف عندهم / ما فيه شي .. مغير وسوسات عناد .. " ابتسم " .. زوجوه و فكونا ..
عناد / ههههههههه لا والله .. الا فيك انتي .. ماغير اقول يالله تعجل بشفاه ..
بتال كتم ضحكته و هو يعض شفته السفلية .. سند بقهر / تقول والا كيف ..
عناد ابتسم / مريت من جنب بتال .. والا كاني المح جدي نايم .. و اتباطى شوي والا اتاكد ..
ولا بعد .. جدتي و ميري نايمين .. خبرك جمس خالي مو مضلل .. وضح كل شي ..
واركز على بتال و الا هو يتبوسم و يتقهوى .. قلت بس ابليس وصل عندهم .. خلني انقذ بنت خالي ..
ههههههههههههههه " وهو يبتعد متراجع للخلف عن بتال الي رفع يده بيضرب عناد بمزح " .
سند / ههههههههههههههههههه .. " وهو يلتفت على عناد " اجل فعل خير..
" التفت على بتال " .. ها بشر عسى شفت الين منها ..
بتال طالع بعناد و صد عنه و بخبث / اقولك بعدين .. حتى محد يخرب عليه ..
عناد بضحكة / افا .. الا والله ابغى لك كل خير .. وجعل يبتل ريقك اليوم قبل بكره هههههههههههههههههه ..
بتال يقبل سلطان و يدخل البقالة وهو مبتسم .. و يدخل وراه عناد و سند وهم يضحكون ..





:
:
:



بعد مارجع من البقالة .. و ركب السيارة سمع همسها و واضح انها معصبة / لا عاد تفرق بين الظبي و سلطان ..
بتال بهمس وهو يلتفت لها بدون لا يشوفها ولا ينتبه جده / تامرين ..
العنود طالعته بقهر مفكرة انه يتمسخر عليها .. بتال التفت على الجهة الثانية وسحب الظبي ..
و هو يقبلها و يحطها بحضنه .. و حرك السيارة .. بعد ما شاف طلال الي وصل لهم يركب سيارته و يتحرك ..





ــــــــــــــــــــ






بعد المغرب ..




....../ هلا .. لا لسع ما وصلنا .. كلها ساعتين او اقل و نوصل .. باذن الله ..
هههههههههههه .. كله من اخويانا الي معاهم بزرانا و الي حريمهم ما يقدرون يطولون بالجلوس ..
.. لا قدامنا .. سيف وفارس ونايف و طلال و الظاهر ان سند وصل بعد .. ايه .. طيب .. مع السلامه ..
ابو عناد وهو يعدل حرامه .. / لا ان شاء الله كلها ساعة بالكثير وحنا بالحرم ..
ام عناد بلهفه / ما قال بدر ان المدير اعطاه اجازة ..
عناد ابتسم / لا يمه .. " وبغير الموضوع " .. ادعوا و لبكوا .. " لبيك اللهم عمره ..
ام عناد التهت بدعوات و هي تهمس و بناتها جنبها يهمسون بدعوات ..







ـــــــــــــــــ






بعد وصول الكل .. و انتهائهم من العمرة ..



سند واقف عند الفندق الي حاجزين فيه .. بتعب / من راح يجيب العشاء ..
عناد وهو شايل شنطة متوسطة / سامر و نايف و صقر ..
سند هز راسه و هو يلعب بمفتاح السيارة / عسى ما يتاخرون ..
عناد يطلع الدرجات وراء سند بتعب و ارهاق / المطعم قريب .. " ابتسم " .. البنات بيتشرطون بطلباتهم ..
لكن فكنا النوم منهم .. احسن .. " تثاؤب .. وحط يده على فمه " .. يا النوووووووم ..
سند ابتسم الي كان واقف ينتظر المصعد ينفتح .. انفتح ودخل .. و بهدوء / نتعشاء و ننام ان شاء الله ..
عناد و قف جنبه و غمض عيونه و هو يرجع راسه للخلف مستند على المصعد ..





ـــــــــــــــــ

بعد صلاة الفجر ..




سند يشوف جواله .. و يقرا الرسالة الي مرسلتها رنيم بالأشياء الي محتاجينها ..
اخذ الاغراض هو وعناد و بتال من المتجر .. و طلعوا للفندق ..
بعد ساعة ..
سند يتنهد بعد ما قام من سفرة الاكل / يا رب لك الحمد ..
عناد و هو ما زال ياكل / اول مرة اكل بيض و يكون بذا الطعم ..
طلال الي جالس جنب نايف ابتسم / هذي سوات ام سلطان ..
بتال الي مو بعيد عنهم و هو يشرب القهوة .. بهدوء / سلمت يدينها ..
سند بابتسامه و بخبث / الشاهي سوات غرام ..
عناد ابتسم / ودي اتغزل فيها بس ما يجوز .. بكرة ان شاء الله ..
سند ابتسم / ترا للحين ما بلغتها .. و زي ما قلت لك .. ان رفضت ماراح يصير ..
عناد وقف وهو ينفض ثوبه / المهم .. البنت يبغون السوق .. من يوديهم ..
فارس رفع راسه عن الجوال الي يطقطق فيه / انا ..
عناد / وانا معاك .. البنات قبيلة بحالهم ..
سند بصوت ثقيل / اذكر الله ..
عناد ابتسم / لا اله الا الله ..
طلال هز راسه / ترا مو كلهم رايحين .. زوجتي و اخواتي مو رايحين ..
صقر / حتى اخواتي محد رايح منهم غير روان ..
عناد عقد حواجبة / يعني اخواتي ثنتين و خطيبتي و روان و سمر ..
طلال باستغراب / غريب روان تروح و اماني تقعد ..
سيف ابتسم / من قال ان نوال و اماني مو رايحين .. ابرار و روان ما يكونون بمكان بدونهم ..
عناد رفع حاجب / يعني سبعة بنات .. ناخذ جمس عمي فهد ..
سند و هو يشرب قهوة / الله يعينكم عليهم ..








ــــــــــ





بعد صلاة العصر ..



عناد بهمس لجدة / ها يبه .. ايش قلت ..
ابو سطام ابتسم / و اثرك كل هالمدة وانت تنتظر تملك بمكه ..
عناد ابتسم / حتى نتبارك .. خابرني بي جني وهي ما هي بصوحية ..
ابو سطام ضحك / هههههههههه لا تسمعك ..
عناد ابتسم / لا مو سامعتني .. بس قولي معي انتي ..
ابو سطام / خلاص دور على مملك و شوف ايش يحتاج ..
عناد ابتسم و هو يهز راسة / ان شاء الله ..




:
:
:
:




بجناح البنات ..




العنود / خليها عندي .. و انتي روحي انبسطي ..
سمر ابتسمت بامتنان / شكرا ..
روان بهدوء / انا بطلت مو رايحة خلاص ..
اماني بتعب / ولا انا .. راسي مصدع .. احسه بينفجر ..
ساره بهدوء / علشان ما نمتي زين ..
اماني تحط راسها على السرير وهي تفرد شعرها / الحين ابي انام ..
رنيم بتنبيه / لا تنامين الحين .. مو زين ..
العنود / حاولي تصحصحين علشان تصلين المغرب ..
اماني تنام على بطنها / ما عليه .. " وبالم " .. بطني يتقطع ..
العنود عقدة حواجبها / طيب ليه ما تكلمتي .. روحي المستشفى خذي ابره ..
اماني بخنقه / ما ابغى ..
دخلت ام سيف و على طول توجهة لبنتها / اماني .. اذا مرة تعبانه خلنا نوديك للمستشفى ..
اماني انفجرت بكي / مرة يوجعني بطني ..
ام سيف تحط يدها على جبين اماني و شهقة / محمومه .. لزم لك ابرة ..
رفعت العنود جوالها / انا اكلم طلال اخليه ياخذك المستشفى .. " وهي تتصل على طلال " ..
الو السلام عليكم .. كيف ابو عبدالعزيز .. لا ابد سلامتك .. بس اماني تعبانه شوي وتبي المستشفى ..
طيب الحين تنزل .. " قفلت المكالمة التفتت لام سيف الي واقفه عند باب الغرفة ..
و شافت البنات يطلعون من الباب الرئيسي للجناح " ..
التفتت ام سيف عليها / ها كلمتي طلال ..
العنود / ايه وهو ينتظرها .. من يروح معاها ..
امم سيف بضيق / ما ادري .. اماني لا اخذت الابرة يغمى عليها بعدها ..
ام طلال مع خالتي و ام عناد و ام سند و مرام تحت بالحرم .. و البنات راحوا لسوق ..
العنود التفتت على اولادها و شيخة بنت راكان . التفتت على ام سيف / انا اروح معاها ..
الصغار نايمين .. و ان شاء الله ما نطول .. انا شفت المستشفى قريب من الفندق ..
ام سيف و هي تشوف عباية بنتها المعلقه با الشماعه .. اخذتهم و توجهة لاماني و ساعدتها بالبس ..
العنود التفتت على سارة وروان الي جالسين بالصالة يطالعون بالاب توب تبع ريهام ..
العنود / بنات .. انا رايحة مع اماني للمستشفى .. انتم انتبهوا لصغار ماشي ..
سارة هزت راسه / طيب .. " و بتساؤل " .. مرة تعبانه اماني ..
العنود بهدوء وهي تلف شيلتها / بس تاخذ ابره و تصير طيبه ان شاء الله ..
" التفتت على اماني يالي تسحب رجلها سحب .. و سندتها و ساعدتها بالمشي " ..
طلعت رنيم من الحمام اكرمكم الله وعقدة حواجبها / ايش فيه ..
العنود و هي متبرقعه / انتبهي لصغار ها .. ما نطول ان شاء الله ..





ـــــــــــ





عند الشباب ..


طلال بهدوء / لا ان شاء الله مو شي كبير ..
سند بهدوء / من بيروح معاكم .. لان بنروح للمسجد ما بقى كثير على المغرب يا دوب نلحق ..
طلال / بس ام سلطان و اماني ..
بتال رفع راسه باستغراب / و الصغار وين تخليهم .. الكل بالحرم ..
سند بهدوء / تخليهم هينا .. فيه خالتي الجازي و فيه البنات ..
بتال بضيق صد وهو يهمس / ما يصير ترمي العيال كذا .. ولا بعد شيخه فوقهم .. اووووووووف يا العنود ..







انتهى ..



سبحان الله .. و .. الحمد الله .. و .. الله اكبر..

اتمنى ينال اعجابكم ..
واعذروني على القصور والاخطاء الاملائية ..



اختكم ..


مشاعل السعودية ..

بسم الله الرحمن الرحيم ..



السلام عليكم ورحمة الله وبركاته ..



الحمد لله والصلاة والسلام على رسول الله ..



توكلنا على الله .. لا اله الا الله محمد رسول الله ..











البارت 47 ..













بين استثارة جرح ومعاند نفوس

وبين الحسافه يوم صدات الاقراب

وبين العذاب وبين دمعات محبوس

زنزانة الدنيا تحبسه ولا تاب

آخذ بعقلي بين الارجاء وآحوس

واقلب اوراق الخفا وافتح ابواب

امشي على خطه وتكتيك مدروس

ولاهو بهمي اكسب اصوات واعجاب

ويا فكري اللي تملك احساس معكوس

يا **** اليا متى وانت غلاب

ويا قلبي اللي من عنا الهم متروس

ما ابيك تضعف لا قدك عند الاجناب

لا شك ابيك تكون لعداي كابوس

/

خلك كذا كايد ويحسب لك حساب

علم هل النمات نقارة السوس

اللي يزيدون الحكي زود واكذاب

اني ارى قد اينعت للفنا روس

حان القطاف وحان تقطيع الارقاب

صاحب وخاين صار لعداي جاسوس

وصاحب فشى سري كذا دون اسباب

يا رب انا في رفقتي ليه منحوس

برحمتك ترحم صويب ومنصاب

لا جن ليل الهم هب لي الكوس

كنها تذكرني مواعيد الاحباب

آجر صوتي واسحبه سحب منكوس

من خاطر فيه الهواجيس تنتاب

وانا بحبه ناحل القد ( مهووس)

حبه يعذبني يا لبى التعذاب

اغليه ما (امريكا) بها كره للروس

واشتاق له ما خوف الغرب ( الارهاب)

ولو المحبه شي واقع وملموس

ما شفت عاشق يشتكي هم واتعاب

لكن ما دامه شي فالقلب محسوس

تبقى الحقيقه دونها ستر واحجاب

يا قطع كبدي قطعة الجلد بالموس

لا صارت افعال الرياجيل تنعاب

ما يربح اللي يذخر لوقته فلوس

الرابح اللي يذخر لوقته (اصحاب)











" حمد البريدي " ..













بمجمع العرب بجدة ..









غرام وبيدها بنطلون تشوف قماشة ولونه و هي تقلب فيه و سمر تتكلم و هي مو سامعه شي من كلام سمر ..

سمر طالعت بغرام و باستغراب / غرام ايش فيك ساكته ..

غرام بهمس و بقهر / شوفي الي واقفه هناك .." وهي تاشر بعيونه " .. اذت فارس ..

وابرار مغير تصد عنها .. وتوسي نفسها مو شايفه شي .. حتى لايحس احد بضيقتها ..

سمر طالعت بالبنت الي متلثمة و عيونها مرسومه بالكحل .. وريحة العطر تفوح منها / استغفر الله ..

هذي مو كانت معانا بمانجو .. ليكون تلحقنا من اول ..

غرام بفحيح وهي تهمس / ايه من اول .. " فتحت عيونه للاخر لمن شافتها تقرب من عناد ..

و دقت بكتفه و كانها مو شايفته .. و اعتذرت منه بصوت ناعم ..

ابتسمت لمن شافت عناد يصد عنها و يبصق على الارض " .. احسسسسسسن ..

سمر ضحكت / هههههه ايش بتسوين لها اعرفك ..

غرام رمة البنطلون على جنب و اشرت للبنات يطلعون من المحل .. اول وحدة طلعت ابرار و نوال ..

وبعدها شجون و سمر و لحقتها غرام الي كانت تتبطى بمشيتها .. خرج فارس قبل غرام ..

ولمن انتبه عناد لطلوعهم طلع وراهم وهو مستغرب من مشيت غرام .. فتح عيونه للاخير وهو يشوف حركتها ..

البنت صرخت / اااااااااااااه .. عيوني ..

غرام الي كانت عبايتها على الراس و مو باين شي منها .. تقدمة منها و بهمس حاد / انعميتي .. احسن ..

و تركتها وتحركة بسرعة لحقة البنات الي مهم قادرين يشوفون طريقهم من الضحك ..

عناد تحرك وراها و هو يضحك قرب منها / كل هذي غيرة .. " ابتسم اكثر لمن ماردت عليه "..

" تحرك بسرعة يبي يسبق غرام بخطواته و هو يطالع بجواله " .. ترا بكرة ملكتنا .. جهزي نفسك ..

غرام حست برجولها تلتوي في بعضها .. فارس كان واقف عند عامود و البنات مو بعيد عنه ..

غرام مسكت بيده و هي تبلع خجلها .. فارس ابتسم / ايش سويتي ..

غرام تحاول تكون هادية / انتقمت لـ ابرار .. تراها انتبهت وتضايقة ..

فارس تحرك وهو ما زال ماسك يد غرام / ترا من زمان زعلانه عليه .. و ماني عارف كيف اراضيها ..

غرام بتفكير / الحين نروح لمطعم .. واسحبها وكلمها لحالكم ..

فارس تنهد / لا ما راح ترضى كذا ..

غرام بتفكير / طيب خذ لها هدية الحين و فاجأها ..

فارس عض على شفايفه بتفكير / طيب .. ايش اخذ لها ..

غرام بتفكير / مو لزم شي غالي مبالغ فيه .. ترا ابرار حساسة و رومانسية ..

فارس ابتسم و بنبرة مقصودة / رومانسية .. ايه طيب ..

غرام ما انتبهت / يعني لو تجيب لها وردة حمراء و تعطيها اياه بترضى على طول ..

فارس هز راسة وهو يفكر بشي ثاني .. غرام تركت يده و توجهت لسمر و شجون .. و فارس راح لجهة عناد ..















:

:

:















بعد ما خلصوا من المول ..

وركبوا السيارة ..







عناد السواق و فارس جنبة .. فجاة التفت فارس للخلف بعد ما تقفلت البيبان ..

ومد يده بوردة جوري حمرا .. ابرار الي كانت غرام وسمر وشجون و نوال اتفقوا على جلوسها بنص ..

فتحت عيونها بصدمة .. وبداخلها " يا فضحيتي .. عنااااااد شنو راح يقول .. يممممممممه .. هو متى اشترا الورده ..

ما انتبهت له .. اكيد نوال تدري هي و غرام من تساسروا وانا شاكه فيهم " .. قطع عليها تفكيرها صوت فارس ..

فارس بابتسامه و همس مسموع / يعني ما بتاخذينها و ترضين عليه .. خلاص برو انا اسف ..

ابرار بلعت ريقة الجاف من الخجل .. و زاد بضحك عناد و تعليقة ..

عناد بضحكة / اهاااا مزعل اختي .. " التفت لهم وبخبث " .. بكرة ازعل غرام و اخذ بحقك .. وانا اخوك ..

شجون الي كانت جالسه جنب ابرار و خلف فارس صارت تهتز من الضحك ..

اعتدل فارس بعد مااخذت ابرار الوردة وعناد اعتدل وهو يعلق على فارس و فارس يرد عليه ..

شجون سمعت غرام و هي تمتم لسمر و شكلها معصبه / اهاا من اولها استاذ عناد , شكرا انك اعطتنا فكره عن الوضع ..

سمر بهمس / غرام اهدي .. عناد يمزح بس .. انتي ما تعرفين مزح الشباب ..

سمعي كلامه مع فارس وكان شي عادي الي يقولونه وكان ما معاهم بنات ..

غرام تهز رجلها بعصبية وهي صاده تطالع شوارع جده و محلاتها .. / ,,,,

سمر بهمس / غررررااااام .. انتي الي كنتي تنصحين لا اخذ الامور بعصبية و اخرب حياتي ..

غرام قاطعتها وبهمس حاد / بس ما راح اسمح له هو يخرب حياتي ..

سمر طالعت بعيون غرام بعدم فهم لمقصدها .. غرام صدت ورجعت تطالع لشوارع و هي تفكر ..








يوم جديد ..









البنات يجهزون نفسهم لنزول لصلاة الظهر ..

نوال وهي تلف شيلتها / احمدي ربك انك اعتمرتي و صليتي فرض بالحرم ..

والا تخيلي نزلت عليك وانتي ما اعتمرتي .. فشلة بعد ما نبي نرجع لشرقية تقولين لابوي ما اعتمرت ..

اماني جالسه على السرير و هي تشرب من كوب النعناع الي بيدها / وييييييي والله اموت ..

ريما ببرود / يالله الحين تقوم الصلاة ..

البنات طالعوا فيها بحزن و هي تتوجه للباب بتخرج .. لحقتها رنا وروان وريهام ..

رنيم دخلت الغرفة و نزلت فهد النايم على السرير و هدت عليه و غطت بالفرشة ..

التفتت على اماني وهي تهدن فهد و بهمس / توه نام .. انا ابي انزل اصلي و ارجع ..

" نزلت الرضعة على الطاولة " .. اذا صحي اعطية الرضعه .. واذا صار يبكي .. اتصلي على جوال سند ..

اماني فتحت عيونه / ليه وجوالك ..

رنيم بهمس / طاح من يدي بالحمام اكرمكم الله وانكسر .. " وقفت وهي تنزل غطاها على وجها " .. يالله ..

نوال بهمس وهي تتذكر / الا من بيعتمر مرة ثانية مع العنود وسارة ..

غرام / خالي سلطان .. و فارس ..

اماني باستغراب / ليه يعتمرون مرة ثانية ..

ابرار / العنود وسارة عن امهم وابوهم .. وخالي سلطان و فارس .. عن خالي سطام و جدي سند ..

رنيم / العنود عن جدتها الظبي .. و سارة عن امها .. وخالي سلطان عن خالي سطام ... وسيف عن جدي سند ..

وسند اعتمر الفجر عن جدي جابر الله يرحمه .. و اتوقع خالي رعد بعد بيعتمر عن احد بس ما ادري من ..

البنات باصوات متفرقه و باعجاب / ما شاء الله .. الله يجزاهم خير .. يتقبل منهم ..

رنيم باستعجال / يالله يالله .. ماتحلى الهرجة الا وقت الصلاة ..

طلعت من الجناح و لحقوها البنات .. وما بقي الا اماني و فهد الصغير ..















ـــــــــــ















بعد الصلاة ..





عناد بجديه / ملتقانا بعد صلاة العصر .. بالتوسعه ..

ابو سطام ابتسم وبنبرة مقصودة / ما شاء الله خلصت امروك بدري ..

عناد ابتسم و بنفس نبرة جده و هو ينسف شماغه / الله يهديك مضبطها من اول ..

ابو سطام / هههههههههههههههه ..

ابو عناد بفرح / ربي يتمم لكم على خير ..

ابو سند ابتسم / وانا اقول ليش ماخرها .. طلع تبيها بالحرم ملكتك ..

عناد بضحكة / متميزة و متباركه .. ههههههههههه ..

الكل / ههههههههههههههههه ..

ابو سطام / ربي يوفقكم ويرزقكم الذرية الصالحة ..

الكل / امين ..















ــــــــــــــــ















بعد صلاة العصر ..









البنات متجمعين بصالة .. نوال و ابرار وهم يتلفتون كانهم يدورون شي ..

نوال رفعت حاجب / غرام وين مختفية ؟

ابرار بطفش / اففففففف ابي اشوفها وهي توقع ..

رنيم تضحك وهي تغير لولدها .. نوال انتبهت لها ..

ابرار سالت رنيم / على ايش تضحكين ..

رنيم ابتسمت / انتي من شافك وانتي توقعين ..

ابرار تلون وجهها / محد ..

رنيم رفعت حاجب و بسخرية / وتبين تشوفين غيرك ..

ابرار بتبرير / ابي اشوف حرمة اخوي و الزواج بمكه زي الخبر ..

سمر ابتسمت / غرام سمعتكم وانتم تخططون علشان تفششلونها .. فقالت لسند انها راح تكون بجناح الحريم ..

شهقت نوال و قامت بسرعة وابرار وراها .. لبسوا عبياتهم و طلعوا من الجناح .. متوجهين لجناح الكبار ..

شافوا سند وهو متوجه للمصاعد طالع من جناح الكبار و ما بيده شي .. بما انه اخر جناحين بالممر ..

نوال بسرعة طقت باب الجناح اول ما انفتح دخلت .. شافت الكل يسلم على غرام و يبارك لها ..

وغرام بعبايتها و اقفه .. سالتها و هي فاتحه عيونه .. / وقعتي ..

دخلت رنيم و سمر من وراهم و شجون و ريهام ورنا .. غرام هزت راسه بابتسامه خجوله ..

نوال بقهر / ليييييييه ..؟

الكل فتح عيونه بصدمة واستغراب .. ام سطام بعصبة / ايش الي ليه .. ليه ما تبينها توقع ..

نوال بفشلة وتبرير / لا .. ااا

ام سطام بصدمة / اهبي .. يا قليلة الادب ..

نوال بتبرير سريع / ابي اشوفها وهي توقع واغطرف .. لووووولووولووولوووو ..

و هي تتقدم من غرام وتضمها وتبارك لها وغرام تضحك لانها عارفة بالي كانت تبي تسوية نوال ..

جلست غرام بعد ما سلموا عليه البنات وباركوا لها .. كانت هادية و خجوله ..

ام سند التفتت للبنات / ها جهزتوا اغراضكم كلها .. ما عاد فيه شي بالجناح ..

رنيم بهدوء / ايه كل الشنط نزلت والاغراض .. وكلها بالسيارة من قبل العصر ..

العنود و هي ماسكه عباية جدتها / يمه .. هذي عباتك ..

ام سطام بحنان / كيف هيفاء طيبه ..

العنود ابتسمت / ايه الحمدالله .. صحيت و تغداء .. و الحين تلبس عبايتها .. رعد ينتظركم تحت ..

ام طلال طلعت من المطبخ الصغير الموجود بالجناح ومعاها سله فيها ترامس قهوة وشاهي ..

طالعت بالبنات / انتم تبون تكونون بسيارة وحدة ..

البنات بصوت و احد/ ايووووووة ..

ام سطام بعصبية / اصه .. قصروا حسكم حنا مو ببيتنا ..

ام طلال ابتسمت / اها انزلوا .. السيارة تنتظركم .. بـ جمس عمكم فهد ..

ابرار و نوال و غرام و شجون و رنا و اماني و روان ..

طلعوا من الباب و توجهوا لمصعد و لا سالوا من السواق ..

ام سطام وقفت و هي تحط عباتها على راسها .. التفتت للعنود / ها وانا امك تمشين معانا ..

العنود ابتسمت / الله يستر عليكم .. انا اروح مع باقي البنات ..

ام سطام التفت على الحريم ../ هي فمان الله ..

ابتسموا لها و باصوات متفاوتة / فحفظ الرحمن .. فمان الكريم .. استودعناكم الله ..

العنود / ترا جدي مشي مع عمي سلطان و عمي فهد وعمي خالد .. وانتم بتمشون مع عمي عبدالعزيز ..

ام سطام تمشي و هي تستند على عكازها .. / اها استودعتهم الله ..

هيفاء وهي تطلع من الغرفه لبسه عبايتها .. بصوت متعب / مع السلامه .. " و بجنبها شغالتها " ..













:

:

:











تحت بمواقف السيارات ,,







ابرار / بما انها سيارة عمي فهد فأكيد و احد من اولاده .. يعني الي تركب قدام غرام ..

نوال وهي تطلع قبل ابرار / صح .. " بعد ما جلست جنب سمر .. التفتت عليهم " ..

انتي او غرام انا مالي دخل ليش واقفه برا .. وخري " وهي تبعد ابرار عن الباب و تقفله " ..

ابرار فتحت عيونها و البنات ضحكوا عليها " .. غرام فتحت الباب الامامي و هي تركب / خلاص ابرار روحي اركبي ..

الشباب الي كانوا واقفين بعيد شوي و يتفقون على تقسم السيارات .. عناد رفع يده وسلم و توجه لسيارة ..

غرام كانت ملتفته للبنات و تسولف و تضحك ما انتبهت الا على ركوب عناد و هو يسلم / السلام عليكم ..

غرام بسرعة التفتت و شهقت برعب و خجل .. عناد انتبه انها غرام من اول ما كانت تتكلم مع البنات ..

اول ما شاف غرام بتنزل مسك يدها و هو يبتسم / على وين .. " ضغط زر الاقفال و قفل البيبان " ..

غرام لصقة بـ الباب و هي مرتبكة .. عناد حرك السيارة و طلع من المواقف ..

غرام تحاول تتكلم تطلب منه يوقف و تطلع مكانها ابرار .. بس كل الكلام و قف ولا قدرت تقول كلمه ..

تسمع ضحك البنات و همهماتهم و لا هي قادره ترد عليهم .. عناد رفع عينه للمراية و طالع باخته ..

رفع حاجب و بسخرية / خير .. ايش عندكم ..

ابرار بلعت ريقها و هي تحاول تمسك نفسها .. هزت راسها و بهمس مسموع / سلامتك ..

اماني بلقافه / مبروك يا عريس .. آآآآآآآآآآه ..

عناد ابتسم و بخبث / يبارك فيك يا عروس ..

اماني الي كانت جالسه اخر السيارة و جنبها روان و شجون .. انقهرت من ضربة روان لها ..

وبقهر / العروس جنبك .. آآآآآآآآآآآآآآآآآه .. " وهي تمسح مكان القرصة الي جاتها من نوال الي جالسه قدامها ..

اماني ببكيه / ااااااف .. ما يبون ابارك لك ..

عناد بابتسامه و بخبث / خلاص انتي باركتي لي .. وانا ابارك لك بالخطوبة ..

اماني طالعت فيه مفهيه مو فاهمه ايش يقول طنشته و قامت تتهاوش مع نوال و رنا و روان ..

عناد بعد ما وقف عند الاشارة .. اتكاء على المسند الي بين السايق و الراكب .. وهو يهمس / ايش فيك خايفه ..

غرام الي كانت متوتره و كثر توترها من كلام اماني .. و هي تتحسب بداخلها على اماني و تتوعد ..

عناد مد يده و مسك يدها وشدها على جهته جبرت غرام تطاوعه حتى لا ينتبهون البنات ..

ومو عارفة ان البنات عيونهم عليهم .. عناد حس بالهدوء المفاجئ الي صار ..

تكلم و هو يطالع بالاشاره كم الثواني المتبقيه حتى تفتح الاشارة .. موجه كلامه للبنات / تبون شي ناخذه قبل لا نطلع ..

البنات مو فاهمين شي و يحسبونه يكلم غرام .. عناد بعصبية / ابرار ..

البنات نقزوا .. ابرار بارتباك / نعم ..

عناد بحدة / القافة والحركات الي مالها داعي ما احبها و الفهاوه اكرها .. ايش الي تبونه من المتجر قبل لا اطلع الكُر ..

غرام تجمدت بمكانها .. و ابرار صارت تفرك بيدينها من الخوف .. همست للبنات / ايش نبغى ..

نوال بهمس / مكسرات و شبسات شكولاتــ......

قاطعهم عناد / اكتبوا كل شي بالواتس و ارسليه الحين يا ابرار .. اسالي الكل ..

حرك السيارة وبعد ما سمع همهمات البنات و تاكد من انشغالهم .. التفت على غرام وبهمس / مبروك ..

غرام تطالع بالشارع بتشتت و ارتباك .. عناد ابتسم وبخبث / خبري بالسانك يطول اذانك ..

غرام بصدمه طالعت فيه .. شافته يمد لسانه لها .. ابتسمت و صدت عنه .. وبداخلها .. " خبل ..

بس اوريك يا عناد .. كلامك البارح ما نسيته .. اجل بكرة لو صار شي بين فارس و ابرار بتحطه على راسي " ..

حست بيد تشد على يدها .. و بهمس / تبين شي .. " انتبهت انهم موقفين عند المتجر " ..

غرام بهمس خجول / لا .. شكرا .. " وهي تسحب يدها و ترجعها لحضنها " ..

استغربت ان مر وقت و لا نزل .. التفتت عليه و شافته رافع حاجب مبتسم ابتسامه غريبه ..

صدت عنه بخجل .. و زاد خجلها اكثر لمن سمعت ضحكته .. التفتت اول ما سمعت صوت قفل الباب ..

طالعت فيه و هو متوجه للمتجر .. لبس بلوزة زيتيه برسوم رماديه بنص كم و كاب زيتي و بنطلون رمادي ..

و النظارات الشمسية بالون الرمادي .. سمعت ضحكة نوال و تعليقاتها .. التفتت على ابرار و بحزم / انزل .. بادليني ..

" فتحت الباب و نزلت قبل لا تسمع كلام ابرار .. توجهة لباب ابرار و فتحته .."

ابرار بخوف / غرام يا المجنونه و الله لو يشوفنا عناد ليذبحنا ..

غرام بعصبية / انزلِ وان قال شي .. قولي غرام هي الي طلبت و غصبتني .. انزلِ

ابرار نزلت على مضض ولفت من خلف السيارة وطلعت مكان غرام ..

غرام اول ما جلست تنهدت / اوووووه حسيت قلبي بيوقف .. " التفتت على البنات و بعصبية " ..

وانتم يا فرحتكم بس تضحكون ضحكتوا بلا سن ان شاء الله ..

رنا تضربها على كتفها و هي تحاول تمسك ضحكتها .. / استغفري .. استغفري ..

غرام تعدل شيلتها و بعصبية / استغفر الله العظيم ..

انتبهوا لعناد الي خرج و هو محمل اكياس .. فتح الباب و حط الاكياس بحضن غرام الي كان متوقع انها ابرار ..

غرام تصلبت بمكانها .. و رنا و نوال و الي شدو على اجسامهم و بعدوا عنها ..

عناد لانه مستعجل ما انتبه للي حط الكياس بحضنها .. سحب احد الاكياس .. و قفل الباب .. و طلع لمكانه ..

بعد ما قفل الباب و هو يحرك السيارة مد يده بكيس للي جالسه بجنبه .. وبهدوء / خذي ..

ابرار بهدوء وهي خايفه .. همست بصوت مسموع / ايش ..

عناد التفت بصدمه و وقف السيارة باستغراب و التفت على الي جنبه .. رفع حاوجبه لثواني ..

و باستغراب / ابرار .. " رفع عينه و طالع بالمراية و شاف غرام و بعصبية " .. من سمح لكم بالنزول ..

ابرار اول ما صرخ لصقت بالباب .. غرام صدت عن عناد و طالعت بالشارع ..

عناد بغضب رمى الكيس على جهة غرام بقوة .. حتى يضرب براسها .. و يطيح بحضنها ..

عناد بغضب / لو ما كنتم بالشارع كان وريتكم شغلكم ..

" حرك السيارة بسرعة و هو يشد على الدريكسون " .. غرام رمت الكيس الي طاح بحضنها و صدت ..

و البنات التزموا الصمت .. و نظراتهم كل بعد شوي تروح لغرام .. الي ماسكة نفسه بالقوة لا تبكي ..















:

:

:















بنفس الوقت .. عند الفندق ..









جيب ابو عناد .. السايق سند ..







رنيم .. و ريهام .. و ام صقر .. وريما و شغاله تبع ام صقر ..

رنيم طلبت من امها تطلع قدام لكن ام صقر رفضت ..

سند بعد ما شاف السيارات تتحرك .. نسف شماغه و فتح الباب و طلع ..

سند بهدوء / السلام عليكم .. " انتبه لفهد .. اخذه من يدين امه و هو يضحك .. باسه على خده " .. حبيبي انت ..

التفت على رنيم قبل لا يلبس نظارته الشمسية ../ غرام تدرين مع من راحت ..؟

رنيم التفتت للخلف / لا .. " وسالت خواتها " .. البنات مع من راحوا ..

ام صقر / البنات كلهم ركبوا مع بعضهم .. من اخذ سيارة ابوك ..

سند عقد حواجبه و تافف بضيق / فارس اتوقع .. " عض شفته " .. غرام تدوخ من الكُر ..

كنت ابيها تكون معاي و الا مع رعد .. " وهو يشغل السيارة " .. خلني اتصل عليها و اذكرها .. هي تنسى ..

اتصل و تنهد بضيق و هو ينزل الجوال / الظاهر يامقفله جوالها يا مافي ارسال بالمكان الي هم فيه ..

حرك سيارته و هو يهوجس بغرام .. رفع جواله و رجع يتصل على فارس .. اول مارد عليه فارس ..

سند بهدوء / من معاك ..؟ " سمع فارس و عقد حواجبه " .. طيب غرام مع من راحت ..

" رفع حواجبه و ابتسم بعدها " .. يعني لعب علينا عناد .. طيب يصير خير ..

نزل جواله و هو يلف بالدركسون .. رجع رفع جواله و اتصل على عناد بس بعد كان ما في تغطية ..

تافف و رمى الجوال و هو عاقد حواجبة و صدرة ضايق .. همس / ربي يستر ..

















:

:

:

















بنص خط الكُر .. الي كان يسوق فيه عناد بجنون ..

و البنات متحمسين .. غرام شدت على يد رنا وهي تهمس / ابي استفرغ .. " اكرمكم الله " ..

رنا الي كانت جالسه بين نوال و غرام انتبهت لهمس غرام .. شهقت وهي تسحب احد الاكياس و تفرغ محتواه ..

حطت الكيس بيد غرام .. غرام رفعت نقابها .. حتى تميل و تطلع كل الي في بطنها .. البنات شهقوا بخوف ..

عناد انتبه و باستغراب / ايش فيكم ..

ابرار التفتت للبنات .. و بخوف / ايش فيها غرام ..

نوال بهمس / شكلها داخت .. غرام تدوخ من الكُر ..

عناد خفف سرعته و وقف على جنب .. و بخوف .. وهو يطالع بالمرايا / غرام ..

غرام سحبت منديل من يد رنا و مسحت فمها .. همست / خلاص .. بس ابي انام .. " و حطت يدها على فمها " ..

عناد فتح الباب ونزل .. وفتح الباب الي من جهتها .. مسكها من يدها .. و بهمس هادي / انزلي ..

غرام حست بان السيارة تزيدها ضيقه و دوخه .. نزلت معاه بدون اعتراض ..

لف بها و جلسها خلف احد الأرصفة الكبيرة و ظهرها لشارع .. سحب عنها النقاب لمن سمعها تكح ..

عناد و هو مغطيها عن البنات .. مسح على راسها و بحنان / تنفسي بهدوء ..

غرام حطت يدها على عيونها بخجل .. عناد ابتسم و التفت على جهة السيارة اشر لـ ابرار .. بانها تجيب علبة ماي ..

نزلت ابرار و بيدها علبة ماي و منديل .. اعطتهم عناد .. عناد بهمس / انتي اطلعي مكانها .. " واشر لها ترجع " ..

ابرار بارتباك وخجل رجعت و رجولها تخبط في بعض .. ما توقعت جرائة عناد هذي ابد ..

التفت على غرام و هو يفتح لها علبة الماي .. و بهمس / اشربي شوي ..

غرام شربت شوي واخذت نفس .. وبعد فتره .. عناد بهمس / ليه ما قلتي لي انك تدوخين ..

غرام زمت شفايفها .. عناد وهو يفتح علبة الماي و يرفعها / مدي يدينك .. غسلي وجهك ..

غرام بخجل مدت يدينها و غسلت وجها .. و بعدها مدت يدها و اخذت مناديل و نشفته وجها ..

عناد حط يده على خدها ومسح عليها بحنان .. و بهمس / نمشي و الا ترتاحين شوي كمان ..

غرام بارتباك وخجل ابتعدت و هي تربط نقابها .. / لا خلاص ..

سمع صوت سيارة وراه .. التفت و شاف جيب خالة سلطان ويسال بخوف / عناد .. فيكم شي ..

وقف اول ما شاف عمه فهد و ابوه ينزلون من السيارة اول ما شافوا الشي الاسود الي معاه و اقفه قباله ..

غرام صدت بخجل .. عناد ابتسم و بخبث / يا خالو ما اخبرك هادم الاذات ..

ابو بتال اول ما عرف البنت الي معاه ضحك و فهم ابوسطام الي يساله عن البنت ..

ابو سطام ضحك وياشر لعناد بعصاته .. ابو سند بخوف / غرام انتي طيبه ..

عناد بهدوء وهو مبتسم / بخير الحمد الله .. بس من الحين بتدلع عليه ..

ابو عناد و ابو سند / هههههههههههههه ..

غرام الي كانت تبي تبكي من الخجل و الي صار قبل ..

ابو سند و هو فرحان / ربي يسعدكم .. انتبه للخط ترا غرام تدوخ .. " اشر بيده و هو يرجع يركب السيارة " ..

عناد هز راسه و بابتسامه / لا توصي حريص ..

طلع ابو عناد و ابو سند لسيارة ابو بتال .. و تحركوا مكملين طريقهم ..

غرام رجعت لسيارة و فتحت الباب بس شافته مقفل .. ابرار نزلت الزجاج تبع الشباك / اطلعي قدام ..

غرام حست بيد عناد .. التفتت له و هو يقول لها / يالله اطلعي بسرعه .. " وهو ياشر لها على المقعده الاماميه " ..

غرام تعبانه و مازالت تحس بالدوخه .. راحت بدون لا تعترض .. و عناد مستغرب هدوئها ..

بعد ما حرك السيارة و عدل طريقة سواقته .. التفت عليها و هو يسال / تحسين بدوخه ..

غرام مغمضه عيونها هزت راسها بهدوء " لا " .. حست بيده تمسك يدها .. حست بحراره تسري بجسمها ..

سحبت يدها و هي تفتح عيونها و تصد عنه .. عناد انتبه للبنات يصورون و يهمسون لبعض و واضح انشغلهم عنهم ..

همس لغرام / زعلانه ..؟

غرام تفأجات من كلمته .. التفتت عليه و شافته يطالع الطريق صدت عنه و سكتت ..

بعد ما وصلوا الهدا .. و الدوران والفلفه فيها حتى يلقون مكان يريحون فيه ..

و قف عناد تحت شجره و قال للبنات ينزلون .. و البنات ما صدقوا خبر ..

نزلوا و كل وحده تتأوه من رجولها .. و بداو يمشون .. ما عدا غرام الي ما كانت تقدر تمشي من الدوخه ..

فرش لها عناد فرشة و هو توجه لمدخل الي يدخل على المكان الي متواجدين فيه .. و يكلم تلفون ..

رنا تطمنت على غرام الي اول ما شافت عناد يبتعد انسدحت على المسنده الموجوده على الفرشة ..

سحبت النقاب و تركته جنبها .. و غمضت عيونها بتعب .. رنا بخفه و قفت و رجعت للبنات ..

عناد انتبه ان غرام لحالها .. رجع و جلس جنبها و اتكى على نفس المسنده ..

مسح على خدها .. شاف كم شعره نازله على وجهها .. بسبب ارتخاء الشيله ..رجعه تحت الشيله ..

غرام فتحت عيونها بتعب و شافته .. جات بتقعد بس هو ما سمح لها .. حط يده على كتفها و همس / ارتاحي ..

غرام دفعت يده بحده و هي تصد عنه وتعدل شيلتها .. لمن جات بتربط النقاب .. مسك يدها عناد ..

غرام تاففت .. و صدت عنه .. عناد يده اليمين ماسك بها يدها الي تحاول تفلتها و يده اليسار مسك بها المسنده و ابعدها ..

بعد ما ابعد المسنده .. مسك يدها بيده اليسار .. و لف يديه اليمين على اكتوفها ..

غرام بخجل و عصبية من بين اسنانها / عناااااد ..

عناد بابتسامه و بهمس / لبيه .. " صمت لثواني .. و بعدها همس " .. زعلانه ..؟

غرام تحاول تفلت يدها وتبعد يده الثانية عن كتوفها .. وهي مستغربه جرائته وهالاسلوب ..

ابدا عناد ما كان لطيف او رومانسي .. عناد رص على كتوفها و بحزم هامس / غرااام ..

غرام بضيق طالعت فيه .. عناد قرب وجهه من وجهها و بهمس / ايش فيك ..؟

غرام بضيق و غصه / ولا شي .. بعد عني ..

عناد طالع بعيونها شوي و تركها و قف و ابتعد وهو يسحب جواله من جيبه و يتصل ..

غرام ربطت نقابها و وقفت و توجهت لـ البنات .. عناد التفت على الفرشة بعد ما قفل المكالمه ..

ما شافها .. رجع للفرشة وانسدح و غمض عيونها .. تنهد بضيق .. سمع صوت سيارة ..

رفع راسه و التفت و شاف جيب خالة ابو بتال ..

نزل ابو بتال و ابو سطام و ابو عناد وابو سند و نزل وليد وريان ..

ابو سطام يتعكز على عصاته و هو يتاوة من رجوله / اووووه يا عظامي .. اااه ..

عناد و قف و هو يتوجه لهم .. ابو بتال فتح اخر السيارة وسحب كرسي ..

حتى يفرده لابوه و يجلس عليه ابو سطام .. ابو سند يطالع في البنات .. و بتعب / غرام طيبه ..؟

عناد وهو يقرب منهم ابتسم ,, و بخبث / طيبه .. توها قامت من عندي ..

ابو بتال و ابو عناد / ههههههههههههههههههههه ..

ابو سند ابتسم / سواتك امرها بيد سند .. عاد تخالص معه .. انا مالي دخل ..

ابو بتال سحب فرشه .. و ارسلها لـ البنات .. مع وليد و ريان ..

التفتوا على ابو سند الي يتكلم بالجوال .. / هلا .. الحمدالله و صلنا .. غرام .. طيبه .. بس دوخه الخط اتعبتها شوي ..

عناد قبلنا وصل .. مسرع ؟!! .. ما ادري .. " التفتت على عناد " .. انت لوصلت تشوفها .. انتبه لا تسرع ..

فمان الله .. " قفل المكالمه و التفت على عناد .. ابتسم " .. سند زعل .. عاد دبر عمرك ..

عناد و قف و بمزاح / اجل ابخطف غرامي قبل لا يجي الاسد .. هههههههههههههههه ..

الكل / ههههههههههههههههههههههههه ..

ابو سطام ياشر بعصاه .. و بحزم / اقعد .. ما خذ البنات و انا قايل ما تاخذهم ..

عناد ابتسم و هو يتقدم من جده و يقبل راسه / يبه عطشان و ابي اروي ظماي .. " نقز اول ما جده رفع العصا " ..

الكل / هههههههههههههههههه ..

عناد / ههههههههههههه يبه لا تطيح هبتي قدام الغزلان ..

ابو سطام صد عنه و هو يطالع بسلطان / شوف العيال لقوا لهم بيت .. والا لا ..

سلطان ضغط على جواله .. / ما لقوا يبه .. بس ننتظر سند يشوف الوضع ..

ابو سند و هو يجلس على الفرشه / الحين خلنا نقعد نريح شوي .. وبعدها نشوف البيت ..

ابو عناد يطالع بالمكان .. من كل الجهات جبل .. معاد جهه و حده ممر للسيارات ..

ابو عناد بتفكير / ان سدينا هالطريق .. محد يدخل علينا .. ان مالقينا بيت فرشنا هينا ونمنا ..

سلطان / لا مايصير .. هالمكان قريب من جبل الكُر .. القرود تجي اخر اليل ..

ثواني حتى يشوفون البنات هاجمين عليهم .. اماني / قرد .. قرد ..

سلطان ياشر / ها .. بس طاحت الشمس .. جاتك .. " هز راسه " .. ما يصير هالمكان ..

ابو سطام يوقف حتى يتقدم من الفرشه و يجلس عليها .. و ينسدح ..

ابو سند بتعب / و الله يا الجو يجيب النوم ..

عناد التفت لابوة و شافه منسدح و مغمض عيونه .. تقدم منه و بهدوء / يبه .. اخذت علاجك ..

ابو عناد و هو مازال مغمض / ايوة ..

البنات .. سحبوا الفرشه و حطوها قريب من سيارة ابو بتال قريب من الرجال ..

وكل شوي يطالعون جهة المكان الي شافوا فيه القرود .. ريان و وليد صاروا يلعبون كورة ..









بجمس ابو بتال .. السواق .. بتال و نايف ..









كانوا و اقفين على جنب .. و بتال يتكلم مع نايف .. و هم ياشرون على الاماكن و المحلات ..

نايف بتافف / شوف سند وين وصل ..

بتال رفع جواله و اتصل على سند ..

كان معاه العنود .. و سارة .. و سمر .. و شغالة وليد .. و ميري ..

العنود تطالع بسلطان الي شكله دايخ من الخط .. و الظبي نايمه بحضن ساره ..

العنود تمسح على راس سلطان وهي تهمس / ما ادري اخاف انيمه يكون مضر ..

سمر و شيخه الي كانت نايمه مثل الظبي من قبل لا يطلعوا لجبل الكُر .. همست / لا ان شاء الله مافيه شي ..

سلطان يبكي بضيق و يتثاؤب .. نايف بهدوء / اقري عليه و نيميه .. و ان شاء الله ما عليه الا العافية ..

بتال يلتفت للخلف .. و بحنان / سلطان بابا .. تجي عندي ..

سلطان ترك حضن امه و هو يتوجه لابوه .. بتال حضنه و هو يقبل خده و يمسح على شعره ..

فتح الباب و نزل و صار يمشي على الرصيف و هو يلعب سلطان ..

نايف نزل و توجه لهم .. لعب شوي مع سلطان .. الا ان شافوا سند الي اشر لهم بيده و هو ماشي ..

نايف وبتال التفتوا لبعض باستغراب من حركة سند .. نايف اشر لبتال / انا اسوق عنك ..

بتال هز راسه و رجع لسياره .. اول ما ركب نيم سلطان بحضنه و بدا يقرا عليه و هو يلعب بشعره الا ان نام سلطان ..













:

:

:

:











في سيارة عبدالعزيز ..









عبد العزيز بمزاح / الحين هذي اخرتها .. ما اشيل الا العجايز ..

الجازي رفعت حاجب و بغرور / يعني مو عاجبينك ..

عبدالعزيز بابتسامه و مزاح / يعني لبست الجينز و الكاب على الفاضي .. انا ابغى لي بنات ..

يلبسون مثلي جينز و برموده و من الحركات الي ترد الروح ..

مريم ابتسمت / بس هذا الي تبغيه .. ابشر .. بكره نلبسه لك ..

عبدالعزيز بخبث / وابي لي بنت صغيره تلعبني و العبها و ترجع شبابي ..

مريم و الجازي فهموا قصده .. بس قلبوا الكلام .. الجازي ترفع له هيام / هذي هي البنت لعبها ..

عبد العزيز يمد يده و يمسح خد هيام و بضحكه / فاهمين قصدي .. بس تستغبون عليه يعني ..

انا اول مره اشوف طباين يتفقون .. " التفت على مريم الي جالسه بجنبه ".. ترا ان تزوجت تجي عليها الحرمه ..

مريم / وعليه بعد .. يعني الشر لحقنا اثنينا ..

الجازي طالعت في ابو طلال و بخبث / تبينا ما نتفق طيب .. موافقين .. و محد بيتضرر كثرك ..

عبدالعزيز / هههههههههههه لالا ههههههه اخاف اصير مثل سليمان ابو الريش اتجنن .. فاتفقوا احسن لي ..

مريم و الجازي / ههههههههههه















ـــــــــــــــــ













سيارة رعد ..









هيفاء بتعب / لا ما فيني شيء .. بس ارهاق ..

رعد مد يده وحطها على بطن هيفاء و هو يمسح عليها بحنان ..

هيفاء بعد صمت دام لدقيقة .. / ليه ما اصريت على خالتي تطلع معانا ..

رعد تنهد / اصريت عليها لكن حلفت .. و فارس ماصدق رمى مفتاح الجيمس على عناد ..

ورجع للبي ام حقته .. واخذ امي و امه ..

هيفاء مدت يدها لشغالة واخذت منها الفطاير الي اخذهم رعد من احد المحلات ..

رعد رفع جواله وهو يتصل / خلني اشوف لقيوا بيت والا لا ..

هيفاء وهي تاكل / مداهم وصلوا ..

رعد / اوووه من زمان وصلوا .. " اول ماسمع الصوت " .. الو .. سلام .. ها لقيتوا بيت .. والله .. زحمه اجل ..

الله يعين .. ماعليه تدبر ان شاء الله .. شوي بس و حنا عندكم .. يالله مع السلامه ..













ـــــــــــــــــــ













اول ما وصل سند للجلسة ..







وقف السيارة نزل منها التفت على جلسة الرجال و اعطى عناد نظرة غضب و توجه لجلسة الحريم ..

سند ينادي / غررررااام ..

غرام الي كانت منسدحه .. من سمعت صوت سند فتحت عيونها .. قامت بسرعة و هي تمسك عبرتها ..

سند اول ماشافها فتح يدينه .. غرام ارتمت بحضنه وهي تشهق .. سند حضنها وهو يبتسم بحنان ..

مسح على راسها وهو يهمس لها / هالدموع علشان الدوخه و التعب و الا عناد ضايقك ..

لمن شاف ان شهقاتها زادت فهم .. ضمها اكثر وهو يهديها و يتوعد في عناد الا ان سمع ضحكتها ..

سند ابعدها وبمزح / ها بابا .. ايش تبغين عقاب عنيد ..

غرام ضحكت وهي تحط راسها على صدر اخوها / ههههههههههه ولا شي ..

سند بخبث وضحكه / اوووووه .. هههههههههههه .. عناد خربك ..

غرام ابتعدت وضربته على صدرة .. ورجعت للجلسة وهي تمسح دموعها ..

















ـــــــــــــ













طلال ..







مرام بخوف / طلال بلا هالجنان ..

طلال اليي يلف بسيارة بسرعة مطلع صوت الكفرات .. و يضحك على صرخات الرعب الي تطلع من مرام ..

ويضحك على ضحكات مريم الصغيرة .. الي بحضن الشغاله المرعوبه .. وما على السانه .. الا .. " الله .. الله " ..

مرام بغصة وهي تضم عبدالعزيز لصدرها / والله ان عدت الحركة لزعل ..

طلال الي بدا يعدل سواقتها / هههههههههه عاد الا زعل ام عزوزي .. ما اقدر عليه ..

مرام بعد فترة ارتاحت بالجلسة .. طلال مد يده ومسك يدها شدها و قبل كفها بدفا ..

مرام سحبت يدها بخجل و هي تلتفت على السيارات ..

طلال بضحكة / محد شايفنا ههههههه ..















ــــــــــــــــ















الساعة .. 10:30 ليلا ..









سلطان يتكلم بالجوال مع سند .. / يعني ..؟

سند بتعب / الشباب يجلسون بالمكان الي انتم فيه الحين مع كم سيارة ..

و الحريم و البنات يجون المنتجع .. علشان البرد و ياخذون راحتهم بالنوم ..

سلطان هز راسة / خلاص .. صار ..

سند بهدوء / مع السلامه ..

سلطان / مع السلامه .. " التفت على الموجودين ".. سند يقول لقاء جناحين بمنتجع ..

وحده غرفة بحمام " كرمتوا " و صاله و مطبخ صغير .. و الثانيه غرفتين و صاله و حمام " كرمتوا " و مطبخ ...

ابو سطام عقد حواجبه / ما تشيل .. حنا نبي بيت كامل وياله يكفي .. " وبعصبية " .. انا قايل خلنا نرجع ديرتنا ..

سلطان ابتسم و بهدوء / الله يهديك يبه .. العيال ما استانسوا ..

ابو سند بتعب / سند ايش قال ..

سلطان / نتقسم .. الشباب يقعدون بهالمكان .. و الحريم و البنات يروحون المنتجع ..

ابو عناد / ليه نقعد بذا المكان .. ؟

سلطان عقد حواجبة / الظاهر المنتجع مو عاجب سند بالحيل .. المهم .. انا ابى ابقعد مع الشباب ..

عبد العزيز و هو مستند على المسند / و انا بعد ..

سلطان / سند و رعد و ابوي و انت يا فهد و خالد .. روحوا المنتجع .. و ارتاحوا ..

ابو عناد يعتدل بجلسته و هو يعدل شماغه / و ين هالمنتجع ..؟

سلطان / الشباب الحين يجون .. " التفت جهزت البنات و بصوت عالي " .. يا ولد .. اجهزوا ..













ــــــــــــــــــــ











الساعة 3:00 فجرا ..







البنات قاسمين الصالة بين النص .. و مفرشين الفرشات .. نايمين على بطنهم .. وجهيههم بوجه بعض ..

نوال تنفخ / اووف .. لو نطلع برا مو احسن ..

غرام وهي تاكل عنب / تدرون العنود برا ..

مرام الي جالسه على الكنبه و تهز عبدالعزيز على رجولها / ايه صدق ترا من زمان وهي برا ايش عندها ..

ابرار التفتت على البنات / حتى ساره ..

اماني بغيرة / ساره نايمه بحضن جدتي ..

البنات رفعوا حاجب وباستغراب / بحضنها ..

اماني هزت راسها .. و بغيرة / ايه و لعبت بشعرها جدتي و ظفرته لها .. " تنهدت " .. انا قلت لجدتي ظفرية .....

" قاطعتها ضحكت روان .. الي تذكرت حركة جدتها لمن ضربت اماني بعصاتها " .. / هههههههههههههههههههههههه ..

اماني طالعتها بقهر / ضحكتي بلا سن ان شاء الله ..

ريهام ورنا ضربوها على كتفها وبوقت واحد / استغفري ..

اماني بخرعه / اهبووووو .. فجعتوني .. " التفتت على اختها نوال " .. يضربون اختك ما تفزعين لي ..

نوال و قفت و نطت على رنا و ريهام الي صرخوا بوجع .. / آآآآآآآآآآآآآآآآآآآآه ..

.......... بصراخ حاد / بـــــــــــــنـــــــــــت .. والله لو ما تنامون لنرجعكم بكره للخبر ..

فجاه الكل صمت .. حتى النفس معاد انسمع ..













:

:

:











بالخارج ..









بتال / هههههههههههه قطعت نفسهم ..

سند بضيق / اوف ما ادري متى هالناس اتنام .. " و هو ياشر على اجنحه مقابل لجناحهم " ..

بتال التفت على جهة الجناح الي اشر عليه سند .. وشاف قباله فرشه عليها بنات و شباب ..

و هم يضحكون و يلعبون كيريم و صوت الاغاني راج المنتجع كله " ..

بتال بحزم / الحين اروح لـ الادارة و ابلغهم بالازعاج الي مسوينه ..

سند تنهد / روح لهم الله يعطيك العافية .. انا ما اقدر امشي خطوتين .. " و بالم " ..

انا مدري ايش خلاني البس جنيز و امشي هالمسافه كلها ..

بتال باهتمام / الا ايش سويت ..

سند ابتسم / ام سلطان ماقصرت ارسلت مرهم حطيت منه على فخوذي و الحمد الله هدي الالم .. و خف الاحمرار ..

بتال ابتسم / ليكون مرهم الحراره تبع حفايظ عيالي .. " وبمزح " .. هالمره المرهم المره الجايه اخاف تاخذ حفاظه ..

" ضحك بتال وهو يبتعد عن سند الي ابتسم و هو يرفع السبحه يبي يضرب بتال .. " .. ههههههههههه ..

سند بضحكه / روح للادارة و بعدها ارجع لشباب مالك مكان هينا يالله ..

بتال رفع يده يعني سلام .. و هو يتوجه لمكتب الادارة يشتكي على المسببين للازعاج ..

مكتب الادارة كان خلف الاجنحه الي حاجزينها الي كانت باخر المنتجع .. اول ما طلع على الممر ..

شاف العنود جاية من خلف الجناح المخصص للبنات .. و بصمة و استغراب / العنود ..

العنود التفتت عليه باستغراب و برود تركته و هي تدخل الجناح ..

بتال بصدمة و غضب .. توجه للمكان الي طلعت منه .. ماشاف احد باول نضره ..

لكن انتبه على شاب كان يمشي لكن بسرعة اختفاء وهو يدخل على ممر ثاني ..

بتال راح يركض لجهة الشاب لكن ما لقاء له اثر .. و بعصبية / العنوووووووووود ..

سكت و هو يتعوذ من الشيطان .. و يستغفر / لا تظلمها .. لا تظلمها .. استغفر الله العظيم .. استغفر الله العظيم ..

" رجع و توجه للادارة .. وتفاجاء بسند الي و اقف باول الممر .. و كان يطالعه بنظرات بارده غريبه " ..

سند بهدوء / ايش فيك ..؟

بتال بغضب / الـ*** شفتها جاية من مكان مظلم .. و لحالها .. و يوم ناديتها طالعت فيني و طنشت ..

سند رفع حاجب و برود / ويعني ..؟

بتال بغضب /ايش الي يعني .. ايش تسوي بمكان خالي و مهجور هينا .. مافيه الا عمال سرنبت ..

سند ببرود / اركب سيارتك و توكل .. انا اكلم الادارة ..

بتال رفع حواجبه و بستنكار / سند ..

سند تركه ببرود و توجه لـ الادارة ..

بتال بغضب مشي متوجه لسيارته .. ركبها .. و جلس فيها لدقايق .. رجع فتح الباب و نزل ..

انتبه لسند راجع للجناح .. سند ببرود / ما رحت ..

بتال بحدة / مو رايح ..

سند رفع حاجب و طالعه ببرود / اذا ما كنت تثق فيها .. استحاله ترجع لك ..

بتال وقف و التفت عليه / اثق فيها .. بس تجاوبني عن اسالتي ..

سند صمت لثواني و هو يطالعه بنظرات غامضة و بهدوء / اذا انتي تقولها لو تجاوبين مو مصدقك ..

فليش تتعب نفسها و تجاوب .. للاسف انت ما تعرف العنود .. العنود كتاب مفتوح للي يعطيها الامان و الثقه ..

" قرب من بتال و هو يحط اصباعه على راس بتال " .. هذا لزم تشغله .. و تنظفه من كل الشوائب ..

" نزل اصباعه و حطها على صدر بتال " .. واذا صدق حبه .. يوضح بعيونك .. فلا تكذب عليها ..

اكرم العنود . .تكرمك .. وهذي اخر مره يا بتال انصحك فيها .. ان ما فهمت كلامي ..

" هز راسه باسف .. و تركه و دخل الجناح الي اخذوه الرجال " ..

بتال بضيق حط يدينه على خصره و هو ينفخ بضيق / اووووووووف يا العنود بتهبلين فيني ..













ـــــــــــــــــــ













يوم جديد ..

الساعة 11:00 صباحاً ..





عائلة الفارس تركت المنتجع ..

ورجعت لأول مكان جلسوا فيه ..









فارس يلبس الكاب الصوفي على راسه .. تنحنح حتى يعدل صوته / و الله يالبرد نفخ فينا نفخ ..

سيف يشرب من كوب الحليب / والله ان احسن و حدة العنود .. فكرتن فينا .. وسوت لنا هالحليب بالزنجبيل ..

توني حسيت بجسمي .. و الا قبل تصلب من البرد .. " مد يده و قطع من فطاير الكريب الي سوتها العنود " ..

ابو سطام ابتسم و بنغزة / العنود مافي مثلها .. مير من يثمن ..؟

بتال بنبرة مقصوده /ابو سطاااام ..

ابو سطام التفت عليه و بحدة / وايش عندك .. و انا صادق . .لو انت تثمن .. و تعرف بالزين ما تركتها ..

بتال نزل الكوب بضيق وقف و ابتعد عن الجلسه ..

سند ببرود طالعه .. التفت بعدها لابوه الي غير الموضوع / من جاب السمن ذا و العسل ..

سند بهدوء / ام سلطان طلبته و اشتريته من محل دلني عليه بدر .. يوم اخذ الدورة هينا علموه زملائه عليه ..

ابو عناد / ما شاء الله يلذعت العسل بلسان .. واضح انه اصلي مو مغشوش ..

سند بهدوء / يبه .. لا تكثر ناسي ان معك السكر ..

ابو سند بضيق / حاطينه قدامي و تبوني امتنع عنه ..

سند سحب صحن العسل و السمن .. و وقف / خلاص اجل .. مو نافعكم كثرته .. لا انت و لا جدي ..

توجه لجلسة الحريم الي كانت تحت ظل شجره و نادى على غرام الي جاته و اخذت منه صحن العسل و السمن ..

وهو راجع لجلسة الرجال .. الي تحت ظل شجرة مو بعيده عن جلسة الحريم وبينهم الجمسين ..

رفع يده و شاف الساعة .. التفت على خالة سلطان .. وبهدوء / خال .. نروح لجهة سوق الغنم ..

سلطان وهو يشرب من فنجان القهوة / اي والله .. معاد فيه وقت .. " وقف والتفت على سيف و فارس " ..

سيف انت و فارس روحوا لـ البقالة .. وجيبوا الاغراض الي ناقصة ..

فارس الي مغمض عيونه علشان الشمس / ايش هي الاغراض ..؟

سيف وهو يلتفت عليه و بضحكه / للحين ما صحصحت .. " التفت على خاله " ..

وصلتني النواقص الحين نروح نجيبها .. ان شاء الله ..

سلطان اشر لسند على الجيب / مشينا ..



















انتهى ..







لا اله الا الله .. محمد رسول الله ..



سبحان الله .. و .. الحمد الله .. و .. الله اكبر ..





اتمنى يعجبكم .. و اعذروني على القصور و الاخطاء الاملائية ..





لاتنسوني من دعواتكم ..



اختكم ..




مشاعل السعودية ..




بسم الله الرحمن الرحيم ..



السلام عليكم ورحمة الله وبركاته ..



الحمد لله والصلاة والسلام على رسول الله ..



توكلنا على الله .. لا اله الا الله محمد رسول الله ..











البارت 48 ..



















تعبت اناظر فوق ..

واتعلق بشوفي ..

تحتي الثرى مشقوق ..

وهمك على كتوفي ..

ولاتناظرين بعيد ..

وبلادي في عيونك

توي قطعت البيد ..

لرضاك .. وبدونك ..

ماعاد فيني اعروق ..

ودمي على سيوفي ..

لاتمطريني ورد ..

مشقوقه كفوفي ..

مثل الثرى .. والقلب ..

قمح ونخل محروق ..

وجدراني حروفي ..

تعبت اناظر فوق ..

تحتي الثرى مشقوق ..

قمح ونخل محروق ..

ماعاد فيني عروق ..

ماتنزلي لخوفي ..؟











" بدر بن عبدالمحسن " ..











:

:

:













بعد الظهر ..











سند يتكلم بالجوال .. / ايه .. وين .. بالشفاء .. اشوف الجماعه .. تجون تتغدون و الا نرفع لكم من الغداء شوي ..

" ابتسم " .. اهاااا .. خلاص طيب .. " ابتسم اكثر " .. تتهنون .. فمان الله ..

" نزل الجوال و التفت على خاله " .. هذا عناد .. يقول ان فيه استراحات بس غالية شوي ..

سلطان حك حاجبة / نروح و نشوف الوضع .. الهدا شبرناها ما في محل .. الناس تفك حجوزاتها على 2 او 3 الظهر ..

سند هز راسه / خير ان شاء الله .. " التفت على عمه خالد " .. نحط الرز .. الحم خلص ..

ابو عناد وهو يقلب الحم / ايه خلص .. جيب القِدِر الثاني .. خلنا نحط الحم فيه .. هالقِدِر ما يشيل ..

سلطان / العيال يجون يتغدون عندنا و الا بيقعدون بالشفاء ..

سند وهو يساعد عمه / لا والله عناد يقول الجوا مغري .. ما يبي ينزل و نايف و صقر و سامر و طلال معاه ..

ابو عناد يطالع بالسماء / الجو ممطر ما شاء الله ..

سند بهدوء / ايه عناد يقول علينا هتان خفيف ..

سلطان بحمس / والله .. اجل نتغداء و نطلع لهم .. ان شاء الله ..

ابو عناد / حط الرز يا سند .. حطه ..















ــــــــــــــــــــ













بعد العصر ..











سند بضيق / لا ما تصلح .. انت شفت ارضية الاستراحه .. وكل غرفة تحتها خزان .. وحنا معانا صغار ..

ابو بتال طلع من الاستراحه و هو رافع ثوبة اشر على انفه / اريحه اعوذ بالله .. هذا حرام فيها ريال ..

و ين البلدية عن هالاستراحات .. و ين الدفاع المدني .. انا مادري الي يستاجرونه على ايش ..

لا بعد مو رخيصة .. الله يقرفهم .. " ركب سيارته .. وهو ياشر لشباب حتى يتحركون " ..

سند تحرك بسيارته شوي و رجع وقف .. وقف جنبه خاله .. والتفت عليه .. / هاا وايش فيك ..؟

سند تنهد / كلنا بنمشي و را بعض متقوطرين ندور بيت ..

ابو بتال التفت لشباب و رجع طالع بالمكان من حوله .. شاف حديقه بس مزدحمه ..

ابو بتال بصوت عالي لشباب وهم في سياراتهم / خلكم هينا .. نزلوا الصغيرين يلعبون بالمراجيح ..

سند ابتسم وبهمس / و ين صغيرين .. " حرك سيارته و طلع على الشارع العام ..

كان يمشي شوي شوي حتى يلحقه خاله .. انتبه لهندي و اقف على جنب راكب دراجه "..

سند بدون اهتمام وقف جنبه و التفت عليه .. / صديق .. فين مكتب عقار ..

الهندي بثقه / تبقى بيت ..

سند رفع حاجب . .وبسخرية / ايوة ..

الهندي اشر براسه و هو يرفع يده .. يعني الحقني .. وهو يركب دراجته و يمشي قبال سند ..

سند رفع حاجبه باستغراب و التفت على ابوه / ها ايش رايك ..؟

ابو سند / لا تحقر الدب يجيك بداهيه .. الحقه و شوف .. لا تضيعه ..

سند لحق الهندي .. هدا من سرعته و هو يشوف الهندي يدخل لوادي .. التفت لابوة .. ابوه اشر له امشى و الحقه ..

سند لشر لخاله وقف .. و بصوت عالي / اشوف المكان .. اذا زين كلمتكم .. بدل لا ندخل كلنا ..

سلطان / زين ما تسوي ..

سند و هو يتحرك .. فتح الدرج الي قبال ابوة و سحب السلاح .. ابو سند بخوف / يا ولد ..

سند وهو يتلفت للمكان / يبه المكان داخل شعيب وشجر .. حنا ندري ايش يطلع لنا .. وهالاجانب ما ينضمنون ..

كان الطريق وعر وهو طالع على مرتفع بسيط .. شاف بيت و جنبه باب كبير مصدي .. وكانها منفصله عن بعض ..

انتبه للهندي ياشر له .. وقف السيارة و حط السلاح بجيبه .. فتح الباب والتفت لابوه / يبه خلك هينا ..

ام سند بخوف / انتبه لنفسك ..

توجه لباب وهو يتعوذ و يستغفر .. الهندي فتح الباب و دخل .. دخل و راه سند ..

و وقف بانتبه و حرص .. الهندي ابتسم .. / مافي خوف بابا ..

سند طالعه بنظرات حاده خلت الهندي يبلع لسانه .. طالع بالمكان .. جبل .. مقسم لمدرجات .. مرتب ..

وفيه اشجار مرتبه و جلسات .. التفت للهندي و بحزم / وين البيت ..

الهندي هز راسه .. وهو ياشر على بيت صغير .. / هدا .. " وهو ياشر بيده على اصباعين " .. قرفه " غرفه " ..

همام .. " حمام اكرمكم الله " .. هدا كولوا مزرائه .. " مزرعة " ..

سند رفع حاجب / هذا ملحق صح ..

الهندي هز راسه و بابتسامه / ايوه .. " اشر لاعلى الجبل " .. هدا فله كبير .. باب هينا ..

" وهو ياشر لباب اسود .. وفيه نقوشات ذهبيه .." ..

سند رفع حاجب .. وبداخله " المكان حلو و واسع .." .. رفع نظره لفوق .. و رجع طالع الملحق ..

سند بضيق / البيت صغير ما يكفي ..

الهندي هز راسه / فيه هينا بيت تاني .. مافي مشكل كود " خوذ " .. بس زياده فلوس ..

انتا تئال شوف " تعال " .. " و مشى قبل سند ..و طلع لدرجات بسيطه .. " .. هدا كمان ..

سند طلع وراه و شاف بيت صغير بس اكبر من الملحق .. مشي شوي .. و شاف جلسه بوسط الجبل ..

بتساؤل / كم غرفة هينا ..

الهندي هز راسه وهو يرفع اصابيعه / اربئه قرفه .. تنين همام سالة متبخ ..

رفع حواجبه باعجاب .. هز راسه .. / كم السعر ..

الهندي .. هز راسه / تنين بيت ..

سند تنهد وهو يشوف الشمس بدات تغيب و قرب ياذن المغرب / ايه الاثنين ..

الهندي .. بطمع / يوم هدا بيت كبير اربئميه .. "اربع ميه " .. سقير تنينميه " اثنين ميه " ....

سند رفع حواجبه / لالا ما يصير .. كثير .. " و بخبث " .. اعطيني رقم صاحب البيت اتفاهم معاه ..

الهندي بخوف / لالالا .. خلاص .. كولوه كودوه اربئميه .. خلاص مافي مشكل ..

سند هز راسه برفض / حنا بنطول رخص اكثر ..

الهندي هز راسه ما عجبه .. / لا ما في كويس .. خلاص روه ..

سند رفع يده .. / انتظر خلني اتكلم مع جماعه ..

رفع الجوال و اتصل على ابوه .. قاله كم كلمه و قفل .. طالع فيه .. هز راسه / طيب .. توكلنا على الله ..

الهندي ابتسم و بفرح / كم يوم انتا يبقى ..

سند / 5 يوم .. بس خلني اشوف جوة البيت .. نظيف او لا ..

الهندي هز راسه و هو يسحب المفاتيح من جيبه .. سند دخل و راه و شاف البيت نظيف ..

و ارضيته ممتازة .. بس عيبه مافيه ولا اي قطعة اثاث .. " عقد حواجبه و تنهد " ..

هز راسه وطلع من البيت .. " رفع جواله و اتصل على خاله " .. هلا خال .. المكان زين و شرح ..

بس مافي ولا قطعت اثاث .. لا دولاب لا غاز .. و لا شي .. طيب .. تمام .. خلاص طيب ادخلوا ..

بس الطريق تراه مو سالك بالحيل .. انبهوا من الحفريات ..















ـــــــــــــــ

















بعد العشاء ..









البنات يرتبون الفرشات الي جابوها الشباب و المخدات و كل وحده اختارت مكانها الي راح تنام فيه ..

و من ينام جنبها .. العنود و ريما و الهنوف و ام سند و ام صقر .. و خداماتهم .. رتبوا المطبخ ..









العنود تنهدت و هي ترفع خصله من شعرها خلف اذنها / العشاء معاد لنا حيل نسويه .. خلهم يجيبونه من برا ..

ام سند تنهدت / العيال بـ يجهزون العشاء ..

العنود بطفش و هي تسحب الشباطه من شعرها .. الي يوصل تحت خصرها وقفت و هي تنفضه و ترجع تلفه ..

مرام ابتسم باعجاب / ما شاء الله يا العنود ..

العنود التفتت لها و هي تطالع فيها باستغراب ..

مرام ابتسمت / شعرك طول اكثر ..

رنيم ابتسمت / ما شاء الله اخر مره متى قصيتيه ..

العنود ابتسمت و بتعب و تافف / اخر مرة يوم صار الحريق الي في المطبخ .. وشكلي باقصه قبل رمضان ..

...... بحده وصراخ / لا ..

العنود التفتت لجدته و ابتسمت .. ام سطام تكمل / حلات البنت بشعرها ..

العنود ابتسمت / ايه يمه صدقتي .. بس مايضر لا جزيت التعبان ..

ام سطام بتراجع / ها .. ايه التعبان قصية بس الاطراف .. ها " وهي تاشر لبداية اصباعها ".. ولا يزود ..

رنيم باعجاب / حتى ساره ماشاء الله وصل لتحت اكتافها ..

العنود بهدوء / الي قصت شعرنا في الصالون ايش اسمها .. " وبتذكر " ... ملاك .. ماشاء الله قصها حلو ..

العنود تمسح على شعرها و تلفه حتى تشده بالشباصه ..

ام سند / هينا نطلع برا .. الجو و ايش زينه ..

ريما بتعب / انا مرهقة ابي انام ..

ام صقر طالعتها و بضيق / ما تبين تتعشين ..

ريما هزت راسها / لا .. شبعانه .. توني ماكله تميس و جبن ..

ام صقر بهدوء / نوم العوافي ..












يوم جديد ..













9:00 صباحا ..











نوال بتافف / حبسه حبسه .. نبي نطلع يا ناس ..

ام صقر / طيب اطلعوا .. احد ماسكم ..

ام سند / روحوا شوفوا المكان .. حنا يوم اشرقة الشمس رحنا و شفناه .. فيه غار مفتوح ..

الشباب يجلسون فيه .. مره حلو دافي باليل و بالنهار بارد ..

ام عناد / انتي جربتيه في اليل .. ماقعدتي الا ربع ساعه الفجر ..

ام سند / سند قالي .. البارح سهرانين فيه العيال ..

ابرار تلبس عبايتها / يالله بنات ..

وطلعوا وراء بعض احزاب ..

ابرار و نوال وريهام يمشون جنب بعض .. اماني و روان و ساره دخلوا المزرعة معاهم رعد و وليد و ابو طلال ..

غرام و شجون و سمر دخلوا المزرعة وراء سارة وروان واماني ..

سارة ماسكة كاميرة كانون و تصور كل شي يعجبها ..











:

:

:







ابرار باعجاب / المزرعة شكلها رهيب ..

نوال محتارة / نشوف الغار و الا المزرعة ..؟!!

ريهام شافت رنا معاها سله و متوجهه للمزرعة .. / رنا على وين ..

رنا تاشر على المزرعة / خالي رعد وهيفاء افطروا بالمزرعة .. و راحيه اودي لهم الشاهي ..

و القهوة و الحيين بيلحقوني امهاتي .. " تركتهم و دخلت بوابة الصغيره لـ المزرعة " ..

نوال باعجاب / شكل المزرعة فيها شي عجيب من داخل ..

ريهام وهي تلحق رنا / انا رايحه ..

نوال و ابرار طالعوا في بعض .. نوال / لحقين على المغارة .. خلنا نشوف المزرعة ..

اول ما دخلوا من البوابة الصغرة شافوا اشجار العنب ..

نوال تاشر على عنقدوا العنب البعيد وبمزح / شكله حامض .. ههههههههههه ..

............ وبهدوء / قالوها الي مايطول العنب حامض عنه يقول ..

التفتت بخرعه هي و ابرار حتى تشوف سعود وهو طالع من بين الشجر ..

كان لبس بنطلون رمادي و بلوزه بيضاء و عليها جاكيت جلد اسود ..

ابرار تركت نوال الي جمدت مكانها .. ودخلت للمزرعة وهي خايفه ..

سعود ابتسم و هو يتقدم من نوال مسك يدها و شدها تمشي معاه راجع للمكان الي طلع منه ..

نوال مشت معاه بهدوء غريب .. سعود جلسها على كرسي كان جالس عليه هو وفارس ..

و اول ماشافوا نوال و ابرار خططوا لخطفهم .. (^_~) ..

سعود يجلس جنبها و بابتسامه / و اخيرا .. مابغينا نشوف القمر ..

نوال مو عارفه تشرد منه و الا تلين معاه ... وبداخلها " زواجكم قريب .. اكسبية يا الغبية قبل ..

بكرة يقعدلك بسالفه العيادة .. لالا بغصب عنه انا شارطه عليه .. اوووووف " ..

سعود رفع حاجب حتى يمد يده و يسحب نقابها .. نوال شهقت وهي تمسك نقابها / سعووووود ..

سعود ابتسم / لبيه ..

نوال ابتسمت ../..............

سعود حط رج على رجل و عقد يدينه على صدره و بهدوء / اشلونك ..

نوال بهدوء / بخير الحمد الله .. " وبتردد " .. انت كيفك ..

سعود ابتسم و هو يطالع امامه وعليه النظارات الشمسية / الحمد الله يسرك الحال .. "التفت لها و ابتسم اكثر " ..

و بنبرة مقصودة / توقعت كل شي الا هالهدوء و الاستسلم ..

نوال بابتسامه / انا هادية و ايش خليلي بس انت الي تجنني ..

سعود رفع حواجبه باستغراب و بعدها ضحك / هههههههههههههههههههههه ..

نوال ابتسمت و هي تصد عنه .. سعود و هو يمد يده و يحضن اكتافها ..

نوال تصلبت بخجل اول ما حست دفئ يده على اكتافها ..

سعود بهدوء / افتحي وجهك ما حولك احد ..

نوال بخجل وهي تتذكر وجهها المرهق من السهر بخجل / لا ما ابي ..

سعود بنبرة مقصودة / يا العوبا اصدقي .. ما تبين و الا لانك تخرعين ..

نوال ضربته بقوة على فخذه وبعصبية / يا الدوب لا تقولي عوبااا ..

سعود ضحك و هو يقبل خدها / هههههههههه و احلى عوبا ..

...........وبضحكه / ما شاء الله .. من سمح لك استاذ سعود بها الجلسه ..

نوال صارت تفرك اصابيعها بخجل .. سعود ابتسم لعمه ابو طلال / حبيبتي سمحت لي ..

ابو طلال ابتسم وهو يتوجه خارج من المزرعة / ربي يوفقكم و يهدي سركم ..

















:

:

:















كانت تتلفت بخوف و ضياع حست بشخص خلفها التفتت و شهقت برعب ..

فارس الي كان لبس جينز سماوي و بلوزه بيضاء و جاكيت عسلي .. ابتسم لها / خوفتك ..

ابرار هزت راسها وهي تبلع غصتها و الدموع ملت عيونها .. فارس بدون شعور حضنها / اسف يا قلبي ..

ابرار ابعدته بخجل و هي تمسح دموعها بيدها من فتحت النقاب .. شافت يد فارس الممدودة و فيها منديل ..

سحبت المنديل هي تمسح عيونها .. فارس بهدوء / وحشتيني يا الزعول ..

ابرار وهي تفرك المنديل الا ان بدا يتقطع .. فارس بنبرة مشتاق / ايشلونك ..

ابرار رفعت راسها وطالعت فيه بخجل و رجعت نزلته / بخير ..

فارس اشر لها على مكان .. و بهدوء / خلينا نجلس هينا ..

















ــــــــــــــــــــــــ















العنود و رنيم و مرام يتمشون و معاهم صغارهم ..







العنود بضيق / وضع ريما مرة مو زين ..

رنيم بقهر / حسبي الله عليه قهرها ..

مرام وهي تمسك يد فهد الصغير وتقبلها بعمق .. التفتت على رنيم / ما اتصل ..

رنيم هزت راسها وبقهر / لا .. وجعله ما يرجع ..

العنود شهقت / بنت استغفر ربك ..

رنيم بقهر / قهرني بالاول مطلعها فوووووق فووووووووووق واخر شي يرميها كذا ..

مرام من شافت طلال حتى تستاذن و تروح له .. ومريم تحتها تمشي خطوتين و تنزل على الارض تلقط وتحط بفمها ..

العنود بضحكه و هي تتوجه لها / ههههههه يا عصفورة .. كخخخ .. اعععع .. " وهي تفتح فم مريم و تطلع الي بفمها "..

طلال تقدم منها .. و هو يضحك / هههههه شوفي الي وراك ماصدقوا تبعدين حتى ياكلون مثلها ..

العنود التفتت بسرعة وشافت سلطان يجري لجهة معينه طالعت و شافت بتال واقف و فاتح يدينه ...

الظبي الي كانت جالسه على الارض و قف وراحت تجري بغيرة وراء سلطان ..

طلال سحب مريم و حطها على اكتوفه و هو يلعبها و يسولف مع مرام و يتمشون مع بعض ..

العنود رجعت لرنيم و مشوا لـ المزرعة .. و هم يتهامسون ..















ـــــــــــــــ













داخل المزرعة ..







رعد ابتسم و هو يهمز رجل امه / يا ميمتي الحين انا انديك لحالك تجيبين القبيلة كلها ..

ام سطام بحزم / اذكر الله ..

رعد بضحكه / لا اله الا الله .. " التفت على هيفاء و شاف وجهها المكشوف ..

و الي واضح فيه الراحه من بعد التعب و الارهاق .." .. مرتاحه با الجلسه ..

هيفاء ابتسمت له / ايه حبيبي ..

ام سند تصفر / مقدر انا .. " وهي تمثل التعب " .. انا ظهري يوجعني ..

رعد بضحكه يصارخ / يا ابووووو سندددد تعال خذ مرتك لا تحسدنا ..

ام سند تمثل الحسرة / ابو سند .. ابو سند وقت الضحى ما يقدر يحرك اصبع .. تلقيه نايم ..

ام عناد / سبحان الله يا اختي كلهم .. حتى خالد كذا .. و ابوي و سند ..

ام سند هزت راسها / ايه بس سند ما ينام يسترخي .. يغمض عيونه و يريح نفسه ..

رعد عاقد حواجبه / سند من جينا من الخبر منام الا شوي و متقطع نومه لو نجمعها ما تجي ساعتين ..

ام سند بحنان / اه يا روح امه ..

ام سطام بحزم / وانتم ما ترحونه مغير متبطحين ..

رعد بضحكه وهو يرفع يدينه / انا مشغول مع حبيبتي ..

ام سطام ضحكت / ههههههههه ربي يخليكم لبعض .. وجعل اشوف عيالكم يركضون حولي ..

الكل / امين ..

رعد بحب / لك طولة العمر يا الغالية ..

...... / السلام عليكم ..

الكل التفت لـ العنود و رنيم و باصوات متفرقه / وعليكم السلام ... ورحمة الله و بركاته ..













ـــــــــــــ















بعد العشاء ..









بتال طلع من البيت و توجه للجلسه .. وهو يفرك يدينه يبي يدفيها / سند للحين نايم ..

ابو سطام / خله .. ما ذاق النوم من كم يوم ..

بتال / بس الصلاة ..؟

ابو سند / لا ياجعلني ما ابكيه .. يقوم يصلي ويرجع ينام ..

ابو سطام / بس بطنه .. فاضي ..

فارس بهدوء / لا صحي انا اجيب له اكل ..

سيف / بس وقتها يكون قفلت اكثر المحلت وان لقيت ماتلقى الا المعفن ..

ابو سند / اخواته ومرته فيه وما يقصرون يسون له اكل ..

بتال وهو ياخذ فنجان الشاهي / على قولكم ..

وقف ابو سطام وهو يشد الفروه على جسمه / يالله .. تصبحون على خير ..

الكل / وانت من اهله ..

سلطان مسح وجهه بتعب وهو يتثاؤب / وانا بعد .. " وقف و لحقه ابو عناد وابو سند " ..

ابو طلال الي يطقطق بجواله .. الشباب التفتوا ..

بتال ابتسم / ها عم ما تبي تلحق الشيبان ..

ابو طلال يرفع عينه عن الجوال و يطالع فيه بنظرات واثقه / ليه شايفني شايب كبر ابوك ..

انا ابي اخذ لي الثالثة " قالها وهو يلتفت بخوف جهة بيت الحريم " .. بس لاحد يعلم ..

الشباب / هههههههههههههههههههههههههههه ..

صقر ينزل جواله و يرسل مقطع الفيديو بالواتس على عمه ابو طلال ..

اول موصله فتحه عيونه و هو يطالع بصقر / اه يا النذال انا خالك يا الخايس ..

صقر ونايف و سامر الي كانوا جالسين جنب بعض / ههههههههههههههههه ..

نايف بضحكه / كم تدفع حتى لا تنزل في كييك ..

ابو طلال بجدية / لا عاد .. كييك مرة وحده .. ماتنزلونها الا بعد ما اصبغ الشيب ..

الشباب / هههههههههههههههههههههه ..

ابو طلال وقف / يالله تصبحون على خير ..

الكل / وانت من اهله ..

بدا الشباب يتقسمون الي يلعب ورق والا منشغل بجواله والي يسولف الا ان بدا النوم يتسلل لهم ..













:

:

:











الساعة 12 منتصف اليل ..









العنود وهي تحط البيض المقلي بصحن و نزلته لـ الصينية .. اخذت غرام الصينية وتوجهة لسند ..

الي كان جالس بالغار .. فارش فرشة و متكي عليها ..

كان يضغط على راسه .. اول ماشاف غرام ابتسم .. وبصوت مبحوح / اتعبتك ..

غرام ابتسمت / يا ليت .. مو انا الي سويت لك العشاء ..

سند وهو يعدل جلسته و بتساؤل / من ؟

غرام وهي تجلس / العنود .. رنيم توها غفت مع فهد .. " وقفت راجعه " ..

سند وهو يتفحص وجهها / على وين ماتبين تاكلين معاي ..

غرام ابتسمت / اجيب الصينه الثانية وارجع ..

سند طالع بالصينية الي قباله .. بيض و جبن و زيتون وقشطه و عسل صحن صغير معرق ..

" عقد حواجبة وبداخله ,, رافعين من عشاهم " .. " ابتسم .. من يعرف يسوي المعرق .. مافي غيرها العنود " ..

رفع راسه اول ما سمع صوت خطوات .. غرام ابتسمت / وهذي القهوة والشاهي ..

سند وهو يقرب ابريق الشاهي .. بس اعترضته يد غرام .. / انا اقهويك .. انت تعشى ..

سند ابتسم وهو يعقد يدينه .. / اتعشى بشرط ..

غرام ابتسمت / تامر ..

سند بحنان / تقولين لي ايش الي مزعلك ..

غرام ابتسمت بحزن و هي تطالع بابريق الشاهي .. وبتضيع الموضوع .. رفعت راسها / القمر ..

سند رفع راسه و شاف القمر الي رجع و غطاه الغيم .. وبنبرة / تراني جوعان الا ميت جوع ..

غرام اعتدلت بجلستها .. هي عارفه ومتاكده انه ما راح يتركها الا اذا قالت له او وعدته ..

غرام تنهدت / الحين مالي حيل للكلام ..

سند رفع حواجبه و ابتسم باستغراب / ...

غرام هزت راسها / والله .. وااا .. وعد بكره اقولك كل شي ..

سند هز راسه و بهدوء / طيب على راحتك ..

غرام وهي تشتت نظرها بالمكان / تبي شي ثاني اجيبه .. " لفت يدينها على كتوفها " .. برد وانا مو لبسه ثقيل ..

سند عارف انها تبي تهرب من نظراته .. بحنان / سلامتك ..

وقفت غرام و توجهة للبيت .. سند مد يده و هو يسمي .. و بدا ياكل بشراهه ..













:

:

:

:









بعد نص ساعه ..







رمت قلم الكحل بالشنطه .. و الروج سحبت العطر .. رشة رشتين و رجعته لشنطتها ..

و قفت بسرعة وهي تلف شيلتها على راسه .. التفتت على العنود .. وبقهر / يا ويلك لو مالقيته ..

العنود كانت منسدحه على الفرشه و هي مغطيه عيونها ابتسمت و بنبرة مقصودة / ما احببببهه اكرههه ..

رنيم و هي تغطي فهد .. رفعت حاجب / المهم انتبهي لفهد وعن الكلام الفاضي ..

العنود بضحكه / ان شاء الله . توكلي انتي بس ..

رنيم طلعت من الغرفة وهي مبتسمه .. حتى تشوف ريما واقفه عند باب الحمام .. توها طالعه .." اكرمكم الله " ..

ريما ابتسمت بسخرية .. وبنبرة موجعه / لا تامنين فيه .. ويذبحك .. شوفيني و شوفي امي و جدتي شيخه و العنود ..

لا تامنين لهم يا رنيم .. لا تامنين لسند تراه مثلهم .. لا يخدعك بكلمتين .. " تركت رنيم وتوجهة للغرفة الي تنام فيها "..

رنيم وقفت لدقايق و هي محتاره .. التفتت على الباب الي يطلعها و يوصلها لسند ..

و رجعت طالعت بالباب الي دخلت منه ريما .. و بلا شعور انقادت لسند .. انتبهت على صوته ..

سند اول ماشافها ابتسم بشوق / يا حي من لفاني ..

رنيم رفعت راسها و طالعته .. ابتسمت بهدوء و عيونها تبلغه بحزنها .. كان مستند على المسند ..

الصينية مو موجوده .. يمكن رجعها .. وهي ما تدري .. تقدمت منه ..

سند اشر لها تجلس بحضنه .. رنيم بدون اعتراض جلست ..

سند نزل الشيله و هو يمسح على شعرها .. و بهمس / ايش فيك متضايقه ..

رنيم طالعت في سند .. تنهدت و بضيق / ريما ..

سند يطالعها يحثها على الكلام .. رنيم وهي تتفصح ملامحه .. و بهمس مخنوق / قالت لي لا تأمنين ..

سند عقد حواجبه لثواني و بعدها فردها .. رفع يده ومسح على شعرها .. و بهدوء / مجروحه .. ومحد يلومها ..

" تنهد " .. خليها تستأنس الحين .. و قولي لها وعد من سند يجيب لها حقها .. و يعلم غيث السنع ..

رنيم حطت راسها على صدر سند و بحزن / انا خايفه .. خايفه على اخواتي .. ما عندنا احـ....

سند حط يده على فمها ما نعها من الكلام .. و بهدوء / و انا وين رحت .. ابوي و عمي و خالي و جدي ..

رنيم رفعت راسها .. و طالعت بسند و عيونها ملها الدمع ..

سند سحبها و حضنها .. وبهمس / الي يضايق احد فيهم كانه ضايق رنومتي .. راح اخذ حقهم و ارضيهم ..

رنيم بهمس / ربي لا يحرمني منك .. " حست بقبلة سند على راسها " ..

بخجل وهي تبتعد .. و تلتفت حولينهم / ليطلع لنا احد ..

سند ابتسم لها .. شافها تنكمش على نفسها .. رنيم / برد .. ومن العجله نسيت اخذ الشال ..

سند رفع حاجب وبروقان / و ليه الشال ..

رنيم مافهمت نغزته .. وهي تتلفت بالمكان / غرام قالت ان الجو مره بارد برا ..

و العنود قالت اخذ الشال .. بس كنت خايفه تروح .... " سكتت وهي تعض شفايفها بخجل " ..

سند شدها وهو ينيمها بحضنه .. وهو مستند على المسند .. قرب من وجهها ..و بهمس / كملي ..

رنيم بضحكه تبعد ارتباكها و خجلها / ايش اكمل .. هههههه .. خفت تروح وانا ما شفتك بس ..

سند ابتسم وهو يرفع حاجب و بنظرات غريبه يطالع ملامح وجهها ..

رنيم صدت عنه بخجل و ارتباك .. / اممم .. العمال ويـ.... " حست بحرارة انفاسه على عنقها " ..

رنيم بخجل و خوف تهمس / سنننند ..

حست بثقله .. وهو يهمس / ياعيونه .. هششششششش محد حولنا ..

رنيم وهو تلتف بحضنه بخجل .. و كل مرة يزود الخجل كل ما تسمعت كلمات الغزل من سند ..






بعد نص ساعه ..









رنيم وهي تعدل عباتها و شعرها .. وسند نايم على المسند ويطالعها بروقان ..

رنيم صدت عنه بخجل وهي تهمس / مجنون ..

سند بضحكه وبخبث ../ انتي الي جيتيني ..

رنيم شهقت وهي تضربه على صدره .. صدت عنه وهي تلف الشيلة .. / ابي اروح لفهد ..

لا يصحى و يصيح و يصحي البنات .. " جات بتوقف لكن يد سند منعتها " ..

سند جلس وهو يقرب منها .. وهمس / بوسي لي فهودي .. " وهي يقبل خدها بروقان .. " ..

وقولي لي له انه وحشني .. " رجع يقبل خدها " .. و لا يقطع فيني ..

رنيم ابعدته و هي توقف .. ابتسمت / طيب .. تصبح على خير ..

رجع انسدح .. وبروقان / وانتي بخير يا جنوني ..

رنيم التفتت له وابتسمت اول ما مشت خطوتين .. شهقت وهي تغطي وجهها و تكمل مشيها بسرعة للبيت ..

سند عقد حواجبه وهو يشوف الي يدخل وهو يطالع برنيم ويطالع فيه .. / اوووووه .. خربت الجو ..

سند ابتسم بروقانه و هو يتنهد / لا .. خلصنا ..

بتال التفت عليه وطالع بوجه سند الي ابتسم ابتسامة لها معنى .. بتال بتكشيرة / يا وسخ ..

سند بضحكه وهو يرمي نفسه على المسند / الا حاسدني .. " تنهد " ... ااااااه يازين الدفا ..

بتال بقهر / يا ***** ارحمني ..

سند بضحكه / ههههههههههههههههههههههههههه .. تستاهل ..

رفع راسه وطالع بـ بتال / ايش عشاكم ..

بتال وهو يجلس بعيد عن سند / كل خير ..

سند بنبرة / معرق ..

بتال التفت عليه و ابتسم / ايه .. فاتك والله ..

سند ابتسم وبخبث / ام سلطان كريمه .. وما تبخل على شريكها ..

بتال طالعه بقهر و غيض / سنننننننند ..

سند ابتسم وبخبث / تدري انها هي الي مسويه المعرق .. و تعرف ان الجميع يعرف اني نايم ..

لو ما ترفع لي ام سلطان .. من يرفع لي ..

بتال بقهر و غيض / قوم .. قوم يا الوسخ و اغتسل صدعت براسي ..

سند بضحكه وهو يوقف / الله لا يبلانا ..

بتال بقهر / ما دام انك متشوق لها كان سويت سوات طلال .. ورحمتنا ..

اخذ حرمته وخل العيال و راح و مارجع الا قريب العشاء .. متسترين مو مثلك مفضوح ..

سند ابتسم وبخبث / ولا يهمك .. بكرة اسويها .. العزوبية عذاب .. صدق من قال ......

بتال رفع فنجان القهوة بيضرب فيه سند .. بس سند ضحك وهو يبتعد عن المكان ..

بتال بعد ما غاب عن عينه سند .. تنهد بضيق وهو يطالع بجهة بيت البنات ..











:

:

:











بعد نص ساعة ..







سند يحرك الحطب .. كان لبس بنطلون اسود و بلوزه رمادية و جاكيت جلد اسود و لبس كاب صوفي رمادي ..

لف الشال الرمادي بخطوط سودا على رقبته .. رفع راسه لبتال و بجدية / انا قلت لك .. و اقولها لك مليون مرة ..

احكم اعصابك و لا تخلي الغضب يعميك .. و العنود سهل التعامل معاها .. بس اعطيها الثقة ..

شف راكان من اعطاها الثقة والامان صارت ما تشك خيط بابرة الا وهو عنده العلم كله ..

بتال مسح على شعره الخفيف بعبث .. تنهد بضيق / انا اذا ما توضح الموضوع ما راح اهدا ..

سند وهو يشرب قهوة / اجل احلم ترجع لك العنود .. ولا تفكر ان احد يغصبها ترجع لك .. لمعلوماتك .. انا بصفها ..

بتال بضيق وقف / مو طالبين خدماتك .. " و بنذالة " .. وجعل رنيم تنفس عليك وتطقك ..

سند ضحك ../ ههههههه يا المسكيييين .. كسرت خاطري ..

بتال ابتسم وبثقة / طول ما الظبي و سلطان ربي يخليهم لي .. موجودين على هالدنيا .. فـ العنود لي انا وبس ..

سند رفع حاجب و بابتسامة و نبرة خبيثة / لا تكون واثق .. متعب و راكان وصلاح و نايف و طلال مو مخلينها كذا ..

بتال يقبض يده بغضب و بصراخ / والله لذبحها قبل لا تكون لغيري ..

سند بحدة / بتااااال .. طول ما اعصابك مفلوته ولا راح تقدر تتحكم في غضبك ماراح تحكم الامور ..

بتال اخذ يتنفس بعمق حتى يهدا .. سند وقف وهو يطالع بالسماء ..

سند بتنبؤ / شكلها بتمطر ..

بتال وهو يرفع راسه لسماء / كاني اسمع صوت السحاب يرعد من بعيد ..

سند وهو يعيد لف الشال على رقبته / تعال بس خلنا نغطي الفرش ونرفعه .. مو لا رش المطر ابتلشنا ..

بتال و سند تعاونوا و بداو يسحبون الفرشات لمكان امن و ما يوصله المطر ..

بس انتهوا الا المطر ينزل .. سند يتوجه لبيت الحريم و هو يكلم بتال / انا ابي اقعد عند الحريم ..

لا يصير شي طار لقدر الله .. " ابتسم " .. والله لينهبلون ..

بتال يمشي وراه .. وبمزاح / ماني مخليك بلحالك اخاف تشوف رنيم و تنسى الي حولكم مثل ما صار من ساعه ..

سند و هو يهرول حتى لا يبتل من المطر .. و بتال يهرول وراه / ههههههه تبي تحميلي و الا تتمنى شوفت المهره ..

وقف قبال باب البيت .. وطرقه بسرعه عدت طرقات .. رنيم من خلف الباب / نعم ..

سند بحزم / خذوا لي طريق انا و ابو سلطان ..

انبه بتال لعناد و ابو سطام و سلطان و خالد و اقفين عند الباب و هم ياشرون على السماء ..

انفتح الباب .. و دخل سند و بعده بتال .. ام سند الي فتحت الباب .. وكان توها صاحية من النوم ..

ام سند بمحبه / هلا .. يا صباح الخير ..

سند ابتسم و بحنان / صباحك الخير يا الغالية .. " وانحنى يقبل راسها ويدها " ..

بتال بمزاح / وانا علشان اميمتي مو بحولي مالي من يرحب فيني ..

ام سند وهي تحضنه / هههههه ان كان سند غالي فانت اغلا ..

سند بضحكه / ههههههههههه افاااا .. وين فهودي حتى ياخذ حقي ..

ام سند ابتسمت وهي تشد الشال على كتوفها / فهودي نايم جعله نوم العوافي ..

العنود و رنيم الي كانوا بالمطبخ .. البرد جوعهم .. كانوا يسون فطاير و حليب بالزنجبيل يدفيهم ..

ام عناد و هي طالعه من احد الغرف و هي تستغفر و تذكر الله .. شده الشيله الصوفيه على راسها ..

ام عناد بصوت واضح بحت النوم / لا اله الا الله .. اليلة البرد زايد بالحيل .. " ابتسمت من شافت بتال و سند " ..

يا هلا يا صباح الخير .. " وهي تتوجه لهم .. انحنى سند يقبل راسها و بتال كذالك " ..

سمعوا صوت راعده قوية .. سند / سبحان الذي يُسبح الرعد بحمده والملائكة من خيفته ..

الكل التفت على صوت صراخ الطفل .. حتى يطلع سلطان من غرفة مقابله لباب المدخل ..

سلطان انحنى على ركبه و فتح يدينه .. سلطان تقدم من ابوه و هو يبكي .. بتال اخذه بحضنه وهو يسمي عليه ..

العنود واقفه عند باب المطبخ ما تشوف احد .. كانت تراقب يمكن تشوف احد .. شافت عمتها ام صقر ..

العنود بهمس / عمه .. عمتتتتتي ..

ام صقر انتبهت حتى تلتفت لها وهي تعدل شيلتها .. تقدمت من الباب / هلا يامك ..

العنود بهمس / صبحك الله بالخير ..

ام صقر ابتسمت و بحنا / صباحكم رضا وسرور ..

العنود بهمس / لو ما فيها كلافه جيبي لي سلطان ارتعب يوم سمع صوت الرعد ..

ام صقر تلتفت لباب المدخل .. و رجعت التفتت عليها / لا تخافين عليه هذا هو بحضن ابوه ..

العنود هزت راسها حتى تفتح الباب و تاشر لها / عمتي لحضة شوي ..

دخلت العنود و سحبت صينيه كانت عليها اكواب و رقيه فيها حليب .. و فطاير ملفوفه ..

منها بالعسل و منها بالجبن و منها بالمربى و منها بالبنه .. / اعطيها الشباب الموجوده ..

رنيم بتساؤل / من موجود ..

ام صقر ابتسمت / بس ابو سلطان و ابو فهد .. " اخذت الصينية و طلعت " ..

رنيم ابتسمت و بخبث / العنود ..

العنود طالعتها و شافت ابتسامتها الخبيثه .. حتى تشمق وهي تقول / من رجعتي لسند يا الوسخه و انتي مو صاحيه ..

رنيم / ههههههههههههههههههههههههههههههه ..













:

:

:

:















صباح يوم جديد ..















عناد وهو يشرب من فنجان القهوة / اوووووه ابو فهد مروق ..

بتال ابتسم وبخبث / من صيد الغزلان البارح ..

ابو سطام التفت على بتال و سند وبتساؤل / ها .. اي غزلان ..

طلال الي خبره بتال بسالفه بعد ماوقف المطر و صلوا الفجر عدل جلسته وبجدية / يبه البارح سند .. بعد ماكلنا هجعنا ..

" نمنا " .. سرا لسوق و هات يا بنات .. هذي رقم وهذا كلمه معسوله وهذي بوسه ..

ابو سطام بثقة / كذاب ..

سند الي انسدح من الضحك / ههههههههههههههههههههههههههههههههههههههههههههه ..

فارس بضحكه / تم نسف الجبهه .. ههههههههههههههههههههههههههههههه ..

سيف بحميه لاخوه / افا يبه .. تكذب اخوي و تصدق السربوت سهار اليل ..

ابو سطام / ما سهر اليل الا لانه ذيب .. و اخوك هو السربوت الكذوب ..

رعد التفت لاخوه و بضحكه / عبدالعزيز .. ساعد عيالك بتلقيط وجيههم ..

عبدالعزيز " ابو طلال " .. التفت له / من عيالي .. ما اعرفهم .. ما عندي الا اماني و ريان و هيام ..

سعود بحمية / ونوال ..

عبدالعزيز / مالت عليكم انت واياها .. ما اعرفها ..

سعود بمزح / افا ترا ازعل و اخذها ..

ابو طلال بفرح كذاب / ابركها من ساعه .. مغير مسويه لي زحمه ..

سند انتبه لخروج غرام و كان معاها احد البنات وقف و هو يتوجه لهم ..

عناد و رعد انتبهوا لوقوفه .. راقبوه و شافوا و هو يمسك يد غرام و يروح لجهة معينه ..

رعد بهمس / ترا نظراته ماكانت هذاك الزود عليك ..

عناد بنبره / ايه .. " وقف وهو يلبس نظاراته الشمسية و يمشي بهدوء جهة غرام و سند "..















:

:

:















غرام تنهدت بضيق / يعني بكرة ايش شي لقدر الله يصير بين فارس و ابرار يصير علينا ..

التفتت لسند .. و بعبره .. / اختنقت من ذا الشي .. لو ..... " سكتت وهي تصد عن سند تحاول تمنع دموعها " ..

سند بهدوء / لو ما انا كافله و قايلك ان عناد اكبر من تفاهات صارت بالماضي و الموضوع الي قلته لك ..

غرام منزله راسها و تفرك باصابيعها .. / .................

سند بهدوء / غرام .. انتي قلتي لعناد عن الي زاعجك ..

غراك هزت راسها بلا ../ ..............

سند مازال على هدوئه / طيب ..؟!!

غرام على نفس الوضع / .................

عناد الي كان واقف وراهم بينه و بينهم شجره .. يسمع لهم بس ما تدخل .. تقدم منهم .. وبهدوء / السلام عليكم ..

التفتا له / وعليكم السلام ..

غرام صدت بخجل و ضيق .. عناد ابتسم لسند / ممكن تخلينا نتهنا بغزالنا ..

سند بضحكه / بس انتبه لا تاكلها .. " و قف و هو يغمز لعناد واول ما قرب منه " .. لي كلام معاك بعدين ..

عناد ابتسم وهو يتقدم و يجلس مكان سند .. كانوا خلف بيت الحريم .. على احد مدرجات ..

عناد بعد فترة صمت وهو يطالع بالمزرعة .. و غرام مازالت تفرك بأصابيعها ..

عناد مد يده و مسك يدها و بهمس / خلاص ارحميها ..

غرام بخجل تصلبت .. عناد تنهد و بهدوء / ايه .. اسمع ؟!! ..

غرام / ..................

عناد بهمس / خبري بك ما تسكتين .. ايش غيرك ..

غرام صدت بضيق .. حست بيدينه على كتفها و بهمس / غررررااام ..

غرام ترفع اكتافها تبيه يبعد يده .. عناد رص على الكتافها .. و بحزم / غررررررااام ..

غرام طالعته و وجهها جامد .. عناد بحزم / كم مره سالتك .. ليه ما قلتي ايش الي مضايقك ..

غرام تحاول تبلع عبرتها / ايش تبيني اقول ..

عناد بحنان / كل الي بخاطرك ..

غرام صدت و هي تهز راسها / ولا شي ..

عناد تنهد .. عارف ان نفسيتها تغيرت من بعد الي صار لها .. و الي قاله سند كفيل بانه يصبر و يتحمل ..

بس ياخوفي ينقطع حبل الصبر .. وبهمس / ترا الي صار بجدة .. مزح .. كل القصد احارشك فيه ..

غرام التفتت له .. عناد ابتسم / وحشتني طول لسانك وجرائتك القديمة ..

غرام صدت وهي تحاول تمنع ابتسامتها / مو كنت تكرهني بسببها ..

عناد ابتسم و بخبث / مو طلعت اعشقك بس اكذب ..

غرام رفعت حواجبها .. " يعني مو مصدقه " .. قرب منها و هو يهمس / مو مصدقه ..

حطي عينك بعيني و تشوفيني كاذب و الا صادق ..

غرام نزلت راسها بخجل وهي تبتسم .. حست بدفء النفاسه على خدها ..

ابتعدت شوي و بخجل .. / عنااااد ..

عناد بضحكه و هو يبتعد عنها / طيب .. " و بجديه " .. امممم .. بما ان الشقة مو جاهز ..

وراح تطول .. " وبخبث " .. وانا و احد مستعجل .. امممم .. ترضين بجناح الى ان تنتهي الشقة ..

غرام بخجل و حرج صدت عنه .. عناد ابتسم / غرام ..

غرام تنهدت و بارتباك / انت تعرف ان الي صار .. لساته له تاثير .. يعني ..

عناد مد يده حتى يحتضن كفها .. وبهمس / يعني ..

غرام ما رفعت راسها .. / ...........

عناد بهمس / ادري بكل شي .. راح نكمل الجلسات مع الشيخ .. سند قال ما بقي لك شي .. صح ..!!

غرام هزت راسها و هي تبلع عبرتها ../ ايه صح ..

عناد ابتسم / يعني ماله داعي هالتشاؤم و الهواجيس ..

غرام هزت راسها .. عناد بمزح / سند متحلف فيني ..

غرام طالعته و بتساؤل / ايش سويت ..

عناد يبي يعرف درجة قرب غرام من سند / ما سويت شي .. بس يتبلاني اخوك ..

غرام بثقة / لو ما سويت ما كلمك سند .. انا اعرف سند اكثر من نفسي ..

عناد انتبه لحركه بالمزرعه .. انتبه لوحدة من البنات طالعتهم وصدت راجعه ..

عناد رفع حاجب / هذي من ؟..

غرام باستغراب / جد ما تعرف اختك بالعباية ..

عناد طالعها و بهدوء / لانه من بعيد ما عرفتها و لا دققت ..

غرام بسؤال مفاجاء / عناد ايش تعرف عن اخواتك ..

عناد التفت له باستغراب / كيف يعني ما فهمت ..

غرام بتساؤل / يعني متى اخر مرة سهرت معاهم و سالتهم عن حالهم عن الي بخاطرهم ..

عناد بعدم اهتمام / من زمان .. وان جلست معاهم .. ما يقولون شي .. " وباهتمام " .. ليه فيه شي ..؟

غرام بنبرة مقصودة / اعرفه بنفسك .. قرب من اخواتك و شوف الي يحتاجونه .. ترا مالهم غيرك انت و بدر ..

عناد طالعها بتفحص و بعدها طالع بالمزرعة وهو يفكر ..













انتهى ..





لا اله الا الله محمد رسول الله ..



سبحان الله .. و .. الحمد الله .. و .. الله اكبر ..





اتمنى يعجبكم .. و اعذروني على القصور و الاخطاء الاملائية ..







لا تنسوني من دعواتكم ..







اختكم ..







مشاعل السعودية ..
بسم الله الرحمن الرحيم ..



السلام عليكم ورحمة الله وبركاته ..



الحمد لله والصلاة والسلام على رسول الله ..



توكلنا على الله .. لا اله الا الله محمد رسول الله ..











البارت 49 ..

















تل قلبي .. تل طيرٍ على طلعٍ وكيد

جود المقرود سبقه وعيا يطلقه

يوم فاع اركى جناحه على قاسي الحديد

وانكسر ريش النداوي ولا الله وفقه

يكفخ القلب المشقي على الخل العنيد

ما وفا بالعهد لا شك قلبي صدقه

واهني اللي على الحول ينبت له جديد

وش سواة اللي جناحين قلبه محرقه

يا لطيف الروح وبحق خلاق العبيد

اكرم المملوك بالوصل والا فاعتقه









" بدر بن عبدالمحسن " ..













بعد الظهر ..







في المزرعة .. طلال و نايف يتمشون مع بعض ..

طلال / هههههههههههههههههههه ..

نايف وقف عند شجره و هو يطالع ثمرها .. / تين صح ..

طلال وهو يمسح مكان النظارة الشمسية و يطالع بالشجرة / ايه تين .. " وباستغراب " .. امس كانت مليانه ..

نايف شاف شخص خلف الشبك الي قريب منهم .. وهو ياشر بحواجبه و بهمس / شكل عندنا جيران جدد ..

طلال التفت وعقد حواجبه / الي قبل ما صدقنا يروحون ويفكونا من الازعاج ..

نايف عقد حواجبة بانزعاج وهو يسمع صوت شخص يتكلم / قلة ادب .. كيف تاخدو حاجه بدو لا تستئزنو ..

كلموا اصحاب البيت والا البوستان .. ايش هالهمجية دي .. السلام عليكم ..

طلال التفت لشخص و باستغرب / وعليكم السلام ..

نايف ابتسم وهو يشوف الشخص الي لف فوطه على راسه ولبس قميص نوم رافعه من اسفل بيده و شكله معصب ..

... / معليش يا اخوية البزروه قطفوا التين من مزرعتكم و قالوا ما استازنوا .. فااااا ..

نايف / هههههههههههههههههه عموري كيفك يا رجال .. ايش هالصدفه ..

عمر فتح عيونه وابتسم / نايف والله ما عرفتك ايشبك ليش متغيركذا ومتشخبط ..

نايف / هههههههههههههههههههههههههه .. " وهو يتقدم من الشبك الي كان مو طويل مرة فسلم على عمر " ..

التفت على طلال / هذا اخونا طلال ..

عمر ابتسم / اخوكم التاني المحشور بينكم مثل الي عندي ههههههههههه ..

نايف / ههههههههه يا ويلك لو تسمعك .. " التفت على طلال " .. هذا عمر زوج منار اختنا الي قلنا لك عنها ..

طلال اول شي عقد حواجبه بتذكر و بعدا فردها و هو يتقدم / هلا .. كيفك ابو حمزة ايش اخبارك ..

عمر ابتسم وبلهجته الحجازية / هلا فيك الحمدالله بخير .. كيفك انت ..

طلال ابتسم / الحمد الله ..

نايف بتساؤل / منار ايشلونها ..

عمر بمزح / لونها لون الجني .. جننتنا الا بتطلع .. شقوا لها بطنها و برضه جنانها ما وقف ..

نايف فتح عيونه / هي مو عبانه ولدت بسابع و ظهرها بعد الحادث و بعد مطيوره ..

عمر بضيق / ايش تسوي فيها .. وعمي حمزة عاد الا ام حمزة الصغير ..بس تبكي خلاص ..

لو فيه الموت ما تقعد بخاطرها تصير الشغله الي تبغاها .. جابها .. و هي و بكيفها لو تموت انا معاد اتكلم ..

نايف ابتسم و بخبث / اتحداك ..

عمر رفع حاجب / ايش لوه الكلام هادا .. عديها ليه الا تقعد لي على الحبه انت و اخوك راكان ..

طلال و نايف / هههههههههههههههه ..

عمر / نقعد واقفين كيده .. تعالوا نشرب شاهي برا .. الشباب جالسين جلسه يحبها قلبك .. تعالوا ..

طلال و نايف التفتوا لبعض و مشيوا متجهين لبوابة البيت الرئيسية ..













ـــــــــــــــــــ

















بعد العصر اصروا البنات يطلعوا من المكان و يروحون لاحد المنتجعات ..

طلعوهم .. الى بعد العشاء رجعوا و هم هلكانين ..













امام البيت المجاور ..

كان فيه كرسي تحت شجرة .. جلسين عليها العنود وسارة و منار ..









ساره بضحكه / منوووووووور وحشتيني .. " وهي ترجع تحضن منار و تبوسها "..

العنود ابتسمت / من يصدق ان الصدف تخلينا نستاجر جنب بعض ..

منار ابتسمت / والله عمي ما قصر .. لمن شافني متضايقه حلف ان اسوي حفلة اربعيني بالشفاء ..

العنود تنهدت / والله من جنانك .. اجل مالك شهر من ولدتي طلعتي من البيت .. وليتك تسعه شهور تم حملك ..

ساره بضحكه / هذي هي منور ههههههههههههههه متفرده بالجنون ..

منار وهي تضم ساره / ههههههههههههه .. والله وحشتوني .. الا وين اولادك عاموده ..

العنود طالعتها بنص عين .. / يعني الحين انتي الي مو عامودة .. و اولادي نايمين من بعد العب الي لعبوه ..

ساره ابتسمت / وانتي و ين حمزاوي ..

منار تنهدت و بضيق / لانه ما تم تسعه شهور خلوه بالحضانه " وابتسمت بفرح " ..

بكره يتم التسع شهور ويطلع ان شاء الله .. تراه دبوج من ضغنون ..

العنود ابتسمت / اذكري الله .. وواا .. راكان قال قبل ما نرجع الخبر نمر عليك .. باذن الله ..

منار ابتسمت / يا مرحبا بكم .. احنا بكره ماشين .. راح اطلع حمزة من المستشفى .. ان شاء الله ..

العنود ابتسمت / على خير .. " وبهدوء " .. منار .. انتبهي على صحتك حبيبتي .. الحين صرتي ام يعني كبري عقلك ..

منار ابتسمت و بخبث / يعني انتي يوم صرتي ام كبرتي عقلك ..

العنود بحدة / منووووووور ..

منار / ههههههههههههههههههههههههههه ..

وبعد دقايق صمت / من يصدق ان كلنا نصير امهات .. " التفتت على ساره " .. ما بقي الا انتي ..

العنود رفعت حواجبها / عندك خبر عن حنان و مها ..

منار بضيق / تحزني مها .. حنان كل ما اسالها عن مها تبكي .. زوجها فوق كبر سنه الا انه شرير ..

مصبحها و مسيها بضرب ..تخيلي قبل لا يكمل عمر و لدها شهرين حملت ..

العنود صدت وبغموض / جعل صبرها يمحي ذنوبها .. " وقفت " .. يالله ساره صار لزم نرجع ..

وانتي " تقصد منار " .. قبل لا ترجعون جده .. مري سلمي على جدتي و عماتي .. وعمانك ..

منار زمت شفايفها .. و بضيق / مستحيه .. وكل ما اذكر الي سويته اخجل اكثر ..

العنود تنهدت / ما عليه .. كان الوضع غير .. اذا احد سالك نوضح الموضوع .. مو مشكله ..

" وهي تربط نقابها ".. يالله فمان الله .. " وقفت منار و ساره و كل توجه لجهة معينه " ..

منار تذكرت شي و نادت ساره .. حتى توقف ساره و ترجع لها ..

العنود كملت طريقها ولمن انتبهت لساره وقفت تنتظر ساره.. شافت عمر زوج منار جاي جهتها ..

شكله راجع من البقالة .. و بخجل ردت السلام على عمر وباركت له بالمولود ..

بتال الي كان خارج من البيت متوجه لسيارات الي واقفه خارج السور ..

انتبه للعنود الي كانت و اقفه بمسافه لهي بعيده و لا قريبه من عمر.. و بجنون توجه لهم ..

العنود انتبهت لساره الي جايه جهتها .. عدلت عباتها و مشت خطوتين و تفاجات بالشخص الي نط على عمر ..

و بدا يتضارب معاه .. عمر الي ماكان منتبه لشخص اختل توازنه و طاح على الارض ..

العنود فتحت عيونها بصدمه .. و ساره شهقت .. التفتت جهة منار و ماشافتها مكانها .. دخلت للبيت ..

العنود بخوف / بتال .. يا مجنون ..

بتال بغضب .. كان يضرب عمر و يتلفظ الفاظ خلت كل عرق بالعنود يرجف ..

سند كان يتكلم بالجوال و هو طالع من البيت .. قفل جواله و التفت باستغراب جهة الاصوات ..

شاف بنتين و اقفين بخوف و شخصين يتقاتلون على الارض .. ميز احد الاصوات و راح يجري لهم ..

وبصعوبه ابعد بتال عن عمر .. لكن كان يفتلت منه و يرجع يضرب عمر ..

طلع و احد من البيت الي ماخذينه اهل عمر وبسرعه جاء يساعد سند و يبعد عمر عن بتال ..

سند ضرب بتال كف .. حتى يختل توازن بتال و يطح على الارض .. و بحده / بتااااااااال ..

التفت على البنات .. / يالله روحوا لاهلكم ..

ساره سحبت العنود الي كانت متصلبه بغضب في مكانها .. تحركت العنود متوجه للبيت ..

سند بصدمه من ان البنتين من عايلتهم .. اخو عمر سحبه و رجعه البيت .. باعتقاده ان اخوه الغلطان ..

سند بحده / انت انجنيت ..

بتال بغضب / الـ****** .. و اقفه معاه .. لا حي و لا مستحى ..

سند رفع يده كان راح ينزله على وجه بتال / انت كيف تفكر .. ما قلت لك اوثق بالعنود ..

انت تعرف سبب خروجه .. تعرف من الشخص الي و قفت معاه سالتها .. اكيد لا ..

لان عقلك المرض صور كل شي و وثقه .. " تركه و رجع للبيت بخطوات غاضبة سريعه " ..

بتال بقهر قبض يده و صار يضربها بالارض بغضب .. و قف و توجه جهة البيت ..

وما انتبه للاعصار الي طلع من البيت المجاور ..

بتال اول ما دخل شاف سند واقف قدام نايف و طلال و العنود عند باب البيت ..

نايف بغضب وهو ياشر على بتال / انت ايش لك دخل باختي ..

بتال بغضب اكبر / ايش لي دخل .. تبغاني اشوفها واقفه مع رجال غريب واسكت ..

طلال بغضب اكبر ../ وانت تدري من هو .. لو واقفه مع سند .. بتضربه .. و تشك في وضعهم ..

......... من خلفه بغضب / يا **** ... انت باي حق تضرب زوجي .. " سحبت شبشبها حتى تحذفه بوجه بتال " ..

نايف بغضب / مناااروة وجع .. انقلعي لبيتك ..

عمر الي لحق منار سحبها من يدها و بغضب / انتي انجنيتي .. ايشبك طلعتي زي المجنونه ..

ارجعي للبيت انا احل الموضوع .. " منار فلتت يد عمر و توجهة لخواتها "..

بتال بغضب توجه لعمر لكن سند مسكه و دفعه بقوة لبعيد حتى يطيح بتال على الارض ..

نايف يتوجه لعمر و اخوه الي دخل بعد عمر .. و بضيق / العذر والسموحه يا عمر .. الجماعه ما يعرفونك ..

الكل طالع بنايف و طلال باستغراب .. و ينتظرون تفسير ..



,

,

رنيم باستغراب واقفه عند باب البيت / ايش فيه .. ايش صار ..

العنود دفعت الي عند الباب و هي تدخل بغضب سحبت نقابها و جلست على فرشت جدتها .. دخلت ساره و منار بعدها ..

الكل طالع بمنار باستغراب .. منار تجلس بجنب العنود و بعصبيه / هدا الـ***** ايش دخله فيك ..

العنود بحدة وهي تحط اصباعها في فمها / اااااص ..

سمر طلعت من الغرفه بضيق و طالعت بغرام / يقول ما راح يجي .. " طالعت بوجيه الكل و بخوف " .. ايش فيه ..

منار طالعت بسمر من فوق لتحت وشمقت لها .. و بتساؤل لسارة / وين راكان ..

ساره بهمس / ما جاء ..

..... / لا اله الا الله .. السلام عليكم ..

الكل طالع بالجده الي خارجه من احد الغرف و هي تمسح وجهها بشيلتها .. توها مصليه الوتر ..

تقدمت من العنود و منار و ساره و بتساؤل / يا مرحبا .. من المزيونه ..

منار و قفت و تقدمت منها و هي تقبل راس جدتها / انا منار ..

العنود بصوت جامد / هذي منار بنت خالتي شمه اختنا بالرضاعه ..

ام سطام ابتسمت و بحنيه / يا مرحبا .. والله قال لنا سطام رحمة الله عليه ان عنده بنت رضاعه بس ما شفناك و لهينا ..

منار ابتسمت وهي تمسك يد جدتها و توجه للفرشة / ايوة .. انا ما شفتكم الا مرة يوم زواج طلال و مرام ..

الكل تلفت في بعض و تساؤلات كثير .. سمعوا صوت صراخ وفجاه هدي ..

حتى تسال الجده / هو ايش جاهم .. ليش هالتخبط و الصياح ..

الكل يطالع في بعضه .. مريم بهدوء / مغير الشباب الله يهديهم ما تعرفينهم يمه ..

نوال تهمس لـ ابرار / فهمتي شي ..

ابرار هزت راسها بلا .. نوال طالعت بالبنات و شافت الضياع بملامح و جيههم ..

ام سند بفضول / جيتي زواج طلال .. متى و ين كنا ماشفناك .. بس شفنا العنود و ساره ..

مرام رفعت حواجبها وبداخلها .. " علشان كذا لمن جاتني العنود طلبت تشوف الصور ..

و كانت تمدح وكانها اول مره تشوفها .. طلع لانها ماحضرت " ..

سمر مركزة و هي تحاول تربط الاحداث و تفهمها ... والكل مركز ..

منار طالعت بالعنود الي الغضب واضح متملك كل ملامح وجهها .. بارتباك / انا .. انا الي انتم تحسبوني العنود ..

" و بتبرير " .. والله كله من خالتي شريفه .. هي السبب .. كانت تهددني و تهدد البنات .. وكنا نخاف ..

" وبغصة " .. محد حولنا و لا احد يقدر يساعدنا .. " سكتت وهي تطالع بالوجيه .. الي واضح ان محد فاهم شي "..

سمر طالعت بـ العنود و طالعت بمنار .. فيه اختلاف واضح .. العنود نحيفه و ملامحها اجمل و ساحره ..

منار ملامحها حلوه بس حدتها و سحرها مو مثل العنود .. و بعد متينه .. عقدت حواجبها " بس ماكانت كذا قبل " ..

نوال طالعت بالبنات / هااا ما قلت لكم كانهم اثنين بواحد ..

ابرار تضربها على كتفها / اسكتي خلنا نكمل الفيلم ..

مريم ام طلال بهدوء / يا مرحبا بك .. والي فات مات .. و الحكي بالفايت نقصان بالعكل و انا امك ..

حنا عيال اليوم .. " ابتسمت بحنان " .. ايشلونك انت و ايشلون صحتك ..

منار ابتسمت و باريحيه / الحمد الله .. " حطت يدها على بطنها مكان العمليه "..

العنود انتبهت لحركتها .. رفعت عينها و طالعت بملامح اختها و شافت عرق منتفخ بجان حاجبها ..

سالتها بهمس / تعبانه ..

منار بهمس متالم / العمليه توجعني .. و المضاد و قته فات من زمان ..

العنود طالعت فيها بغضب حتى تصرخ / ناقصه مصيبه ثانيه انا .. " التفتت لسارة " ..

روحي قولي نايف ياخذها ويوديها لبيتها .. " التفتت على منار " .. روحي ارتاحي في بيتك .. وبكره يصير خير ..

منار مسكت يد ساره و وقفت بوجع .. طلعت منها .." آآآآه " ..

التفتت على الجميع / اسمحولي .. توني والده والعملية توجعني ..

شهقت ام سطام / و الله ماتروحين ارتاح عندنا .. علاجك مقدور عليه .. يروح نايف يجيبه ..

منار طالعت بالعنود و شافتها صاده .. طالعت بالجدة و هي تقول لها / انا حلفت ..

ساره طالعت فيها .. و بحنان / تعالي نامي بالغرفة الثانية ..

منار راحت مع ساره و نامت بفرشتها .. بعد ما ارتاحت التفت على ساره و بهمس / متى يوصل راكان ..

ساره رفعت كتوفها / ما ادري .. بس سمر قالت مو جاي ..

منار تنهدت و هي تغمض عيونها بتعب .. وبهمس / ساره فيه اي مسكن عندك .. بطني يوجعني ..

ساره هزت راسها / لا ما عندي .. " وقفت " .. اكلم نايف يكلم زوجك يجيب ادويتك ..

طلعت ساره قبل لا تسمع رد من منار .. و توجهة لنايف ..

بالصالة الكل سكت عن الموضوع و لا ناقش فيه .. بامر من ام سطام ..















:

:

:















عند الرجال ..







بتال اخذ مفاتيح الجيب حق ابوه و ركبه و راح بدون لا يقول لاحد و ين وجهته ..

سند يحاول يهدي نايف .. الي حالف ما يسكت عن الموضوع ..

نايف بعد محاولات تهدئة من سند .. بات بالفشل .. سمع رنه رساله .. فتح جهازة و بعدها هدي او بالصح تجمد ..

عمر و اخوه و عمه الي لحقهم بعد فترة .. رفضوا الجلوس و طلعوا من البيت راجعين بيتهم ..

سلطان يمسح على وجهه و بضيق / وليه ما جبتوا طاري هالاخت ..

نايف صاد و لا تكلم .. ابو سطام بهدوء / عندنا خبر من زمان يا ولدي بس حنا ما اهتمينا ..

" تنهد بضيق " .. لا حول و لا قوة الا بالله .. قد الله و ما شاء فعل ..

ابو سند / لعله خير الي صار .. و ترجع المياة لمجاريها ..

نايف و قف و ابتعد عن الجلسه اذا بقي يستمع لهم راح ينفجر و العنود طلبت منه الصمت ..

ما يدري ليه طلبت هالشي .. انتبه لسارة تناديه توجه لها .. و بهدوء / نعم ..

ساره بضيق / منار تعبانه .. تبغى ادويتها و جدتي حلفت ما تطلع و تنام هينا ..

نايف هز راسه رفع جواله بيتصل على عمر .. لكن فجأة صوت عمر و هو يرد السلام ..

عمر ابتسم / السلام عليكم .. " كان بيده كيس واضح بانه ادويه " ..

عمر بضيق / هدي ادوية المجنونه .. ما اخذت منها حاجة و وقتها فات ..

"وبمزاح " .. انا قبل اقول من فين جابت الجونان هدا .. طلع من عرقكم ..

نايف غصب ابتسم و هو يتقدم له .. و بهمس / اعذرنا يا عمر ..

عمر ابتسم و بساطة / يا اخويه ما صار حاجه اخوانا و صار سوء فهم .. ادري ان المجنونه ماراح ترجع دحين ..

فجبت لها الادوية .. وبكره الصباح طالعين جدة .. امر عليها و اخذها ... " ابتسم بفرح " .. بكره يطلع حمزاوي ..

نايف ابتسم / و حنا بعد بكرة ان شاء الله نلحقكم .. راكان بيوصل الليله ان شاء الله ..

الحين هو في مكه اخذ له عمره هو وزياد و طالعين ان شاء الله ..

عمر / يوصلون بالسلامه .. يالله سلام ..

نايف / وعليكم السلام ..

التفت على ساره الي واقفه بعبايتها وراء الباب وناولها الكيس .. سمع صوت خلفه التفت و شاف سند ..

سند بحزم / تعال ابيك شوي ..

نايف تقدم منه بهدوء / نعم ..

سند بحزم / عند علم بان راكان راح يجي اليله .. ما ابي اول ما يوصل تقوله .. انا ابلغه و افهمه السالفه ..

نايف طالعه ببرود و تركه و توجه للبيت .. سند طالعه و تنهد بضيق .. / الله يهديكم بس ..

سمع صوت شخص عقد حواجبه والتفت باستغراب جهة الصوت شاف ياسر لبس بنطلون اسود و بلوزة سماوي ..

عليه جاكيت اسود .. وبهمس / هذا متى وصل من المغرب .. وكيف عرف المكان ..!

انتبه لصقر وسامر الي يسولفون مع الشباب .. وبهمس / اهاااا صقر و سامر ..

تقدم بهدوء وهو يجلس بدون لا يطالع اخوه سحب المسنده و نام عليها ..

ياسر طالع باخوه و بهدوء / اشلونك ابو فهد ..

سند وهو صاد وبنبرة جافه / من الله بخير ..

ياسر صد وبدا يسولف مع ابوه .. / اخذت طيارة من جدة لـ الطايف و اخذ تكسي من المطار الى الشفاء ..

و جاني سامر و صقر و جابوني عندكم ..

ابو سند / وين كنت ذا ا لفترة كلها ..

ياسر يمسح على شعره بعبث / ابد قريب .. شفت دبي و " ابتسم " .. غزلانها ..

ابو سطام عقد حواجبه و طالعه بغضب .. حتى يضحك ياسر / رحت الشوف الظبي الي يتغنون له ..

غزيلٍ فله .. بدبي لاقاني ..

امشط القذله .. سلمت وحياني

قال اشبلاك مدله .. قلت ضاع برهاني

اسبابه الكحله .. تسحر بالأعياني

ابو سطام بانزعاج / خلاص اص .. ازعجتنا ..

سامر و صقر و ياسر / هههههههههههههههههههههههههههه ..

انتبهوا ان وجيههم فيه حكي .. سامر التفت على سعود و شاف وجهه اسود من الضيق ...

تلفت يدور بتال و بتساؤل / وين ابو سلطان ..

سلطان بهدوء / راح له مشوار و يرجع ان شاء الله ..

سامر طالع بوجيه الكل .. و صمت ..



















ــــــــــــــ




قبل الفجر بساعتين ..







عند جلسة الشباب الي بالغار ..





سعود واقف و بيده الجوال .. تنهد بضيق / ما يرد ..

سند جالس قبال النار وهو يشرب من كوب الحليب .. ببرود / خله .. متى ما هدي غضبه يرد عليك ..

سعود زفر بضيق / ها الادميه ماخلت براسه عقل ..

سند ابتسم وهو يطالع بالكوب / ...............

سعود انتبه لابتسامته سند .. رفع حاجب و باستغراب / على ايش تبوسم ..

سند بنبرة هامسه / اخوك ما براسه عقل من زمان .. " رفع راسه و طالع بسعود .. وبنبرة مقصودة "..

اجل فيه واحد عنده مثل العنود ويطلقها .. " طالع بسعود لفترة سعود بارتباك صد عنه "..

سند رفع حاجبه و بصدق / استغفر الله .. هي ان مشت مع البنات تلفت كل الانظار لها .. وما كان حولها احد ..

سعود زفر بضيق / ............

سند هز راسه /اعوذ بالله من الشيطان الرجيم .. استغفر الله العظيم ..

............/ السلام عليكم ..

سند وسعود التفتوا و شافوا راكان وعناد و زياد يدخولون .. و قفوا و سموا عليهم .. وبعد السؤال عن الحال و الاحوال ..

جلسوا حول النار .. و تقهوا .. دخل نايف و طلال و بعده فارس و سيف .. وسلموا ..

راكان يطالع بنايف و بتساؤل / ايش فيك ..

نايف بهدوء / سلامتك ..

راكان طالع بوجيه الكل .. / شكل جو الشفاء مو عاجبكم ..

سند ابتسم / الا والله .. بس ما يعكر الا بعد المدام ..

رعد الي دخل عليهم / عاد انت بذات ما يصير تتكلم عن ذا الامر .. السلام عليكم ..

الكل باصوات متفرقه / هههههههههه و عليكم السلام ..

وقف راكان وزياد و بعد السلام و السؤال عن الحال .. راكان ابتسم وهو يجلس / ليش ايش سوا ..

رعد ابتسم / اكل من الحلا بالخلا ..

راكان عقد حواجبه و هو يطالعه باستفسار .. رعد ياشر له / المدام .. اخر اليل ..

راكان فهم / اووووووووووه ..

زياد حمر وجهه .. رعد حط يده على فخذ زياد و بعفوية مسح عليها .. / اوووه يا الحلو خجلت ..

زياد انتفض بطريقة غريبة و هو يبعد يد رعد بعنف .. الكل استغرب من حركته ..

راكان طالع اخوه باستغراب / ايش فيك ..

زياد و تنفسه مضطرب و وجه متصبب منه العرق .. تركهم و طلع بدون وجه معينه ..

الكل التفت لبعض باستغراب .. سند عاقد حواجبه / هاالرجال مو طبيعي ابدا ..

عناد وهو يطالع قفاء زياد الي بدا يختفي في الظلام / من زمان و انا قايله ..

راكان و قف و لحق زياد .. ونايف لحقه .. و قفه سند / ناااايف ..

نايف طالعه برفعة حاجب و ابتسم بسخرية و تركه و توجه لاخوانه ..

طلال بنبرة مقصوده / سند لا تدخل .. ان نايف سكت .. " طالع بسند " .. العنود مو ساكته ..

سند طالعه بنص عين / العنود انا اتفاهم معاها ..

طلال طالعه و بسخرية / اذا في يدك لا تقصر .. " وقف و ترك المكان "..

عناد تنهد / ترا الي مسكتتهم العنود .. و الا كلامك مو شايلينه من ارضه ..

رعد بدوء / تكلمت مع العنود .. و كانت باااااارده و لا كان صار شي .. بصراحه خوفتني ..

سند صد عنهم و هو يشتت نظراته .. وبداخله " تبي تسوي سوات جدتها .. ما راح اسمح لك يا العنود " ..

بالمزرعه ..







زياد يرجف وهو يبكي .. ويكتم صوت شهقاته ..

صد وهو يمسح دموعه و يشد الجاكيت علية .. اول ما سمع صوت راكان يناديه ..

زياد وهو يعدل صوته .. ويتنحنح / احمم احمم .. هينا .. راكان ..

راكان تقدم منه و بخوف و اهتمام / زياد .. انت ايش فيك .. ايش صار لك ..

زياد بكذب / بس من المشوار لعت كبدي وااا .. طلعت ..

راكان مسح على ظهره .. و بتطمن / و الله خوفتني .. طيب الحين كيف صرت ..

زياد يمسح وجهه بالشال و هو يتنهد و يوقف / احسن ..

راكان لف يدينه على زياد وحضنه .. زياد تجمد مكانه ..

راكان ابتعد عنه و بحنان / ربي لا يفجعني فيكم .. تعال خلانا نرجع لشباب ..

راكان شاف طلال و نايف يتهامسون بصوت واطي .. هز راسه وهو يتقدم لهم و زياد يمشي بتعب من وراه ..

راكان بتفحص / ايش فيه .. حس بان فيه شي صار و انا ما اعرفه .. ايش صار ..

طلال شايف التعب المرسوم بملامح راكان .. من جاء من الشرقية اخذ عمره و كمل طريقة على الشفاء ما ارتاح ابد ..

طلال بهدوء / لا ابد ما صار شي.. بس شكلك تعبان .. متى اخر مره نمت فيها ..

راكان يتثاؤب اول ما جاء طاري النوم / لي يومين وداخل على الثالث مانمت احس راسي بينشطر بين النص ..

صدددددددددددددااااااع .. " وهو يمشي بخطوات ثقيلة " .. متى ياذن الفجر .. ابي اصلي وانام ..



















ــــــــــــــ

















بعد الظهر ..











منار تسلم على العنود و ساره و الكل .. وهي تودعهم .. / يالله فمان الله و سامحونا ..

ام سطام بحنان / انتي الي سامحينا و انا امك .. قصرنا بحقك واجد ..

منار حضنت ام سطام و بغصة / ريحتك زي ريحة جدتي الظبي .. يا حلوها يمه ..

ام سطام بعبره / الله يرحمها ..

العنود مسكت يد منار و هي تمشي معاها عند الباب و بهمس / اليوم ان شاء الله نكون عندك .. انتبهي لنفسك ..

و روحي لدكتورة تشوف مكان العملية .. لا يكون انفتق و الا التهب .. و ريحي نفسك و بطلي جنان ..

منار تهز راسها و هي تنزل النقاب على وجهها / ان شاء الله ..

طلعت لعمر الي واقف عند الباب ينتظرها .. العنود ابتسمت .. وهي تشوف التغير الملحوظ بلبس منار في العباية ..

شافت رنيم معاها ترمس شاهي و هي طالعه .. رنيم تحلف / والله تطلعين معاي ..

العنود الي مخنوقه من الجلسه و ترقب الكل لها .. هزت راسها / اصل طالعه بدون حلفان ..

لبست العنود عبايتها و نقابها و طلعت .. شافت رنيم واقفه وبجنبها سند .. سند اول ما انتبه لـ العنود ..

ابتعد و على كتفه فهد .. العنود تقدمت ومشت بجان رنيم الي تسمع صوت زفراتها وشكلها معصبة ..

العنود بهدوء / ايش فيك ..

رنيم بعصبية / ولا شي ..

العنود طالعتها باستغراب و هي تمشي .. رفعت حاجب و طنشتها .. مصيرها تقول الي بخاطرها ..

اول مادخلوا المزرعة .. سمعوا صوت سند .. ينادي العنود ..

التفت العنود له .. سند وهو يتقدم لهم و ملامح وجهه جامده ..

رنيم تطالع بنظراته بس مواضح شي منها بسبب النظارات الشمسية ..

سند بعد ما صار مواجه لهم .. بنبرة لا تخلو من الحدة / لا انتي الظبي و لا انا سند العاشق .. اياك تفكري بابعاد راكان ..

ولا .......

قاطعته العنود الي اعطته ظهرها ببرود و تركته .. سند فتح عيونه للاخير وبعصبية / بنننننننننننت ..

العنود ولا كانه قال كلمه .. كملت طريقها حتى تصادف زياد ونايف وطلال ورعد ..

الي فارشين لهم تحت شجرة و متسدحين .. العنود بهدوء / السلام عليكم ..

نايف وقف باستغراب و هو يشوف سند جاي عليهم بعصبية ..

سند وهو يطالع بالعنود بغضب / والله ان ما عقلتي لكون انا الي مكسر راسك مو بتال .. اياك تخلين احطك براسي ..

راح اكسر يا العنود .. " قالها وهو يرفع اصباعه بتهديد بوجه العنود " ..

وقفف نايف بين العنود وسند وبحدة / سند .. الزم حدودك .. و لا تعداها .. من انت حتى تكسر راسه العنود اخت نايف ..

رعد مسك يد سند وابعده عن الجلسه غصب و طلال جلس نايف .. والعنود البرود متملكها .. ولا كانه صار شي ..

نايف بعصبية /هالـ*** كل واحد يعتقد بانه هو الي الي له الحق بكل شي .. يخسون ..

العنود حطت يدها على فخذ نايف و بتهداه / نايف ايش فيك .. " ابتسمت ".. ايش صار ..؟

نايف و طلال فتحوا عيونهم / ايش صار ..؟

العنود برود / هههههههههههه .. ايه .. ايش صار .. محد يمشينا على كيفه .. يعني كلامهم طار مع الهواء ..

نايف الي فاهم العنود و فاهم تفكيرها سكت .. طلال طالع بزياد / انت اكثر واحد فاهم .. ما تدخل بشي ..

زياد ابتسم بآلام و هو ينزل راسه .. /....................













:

:

:











سند بثوران / هذي ماتفهم .. تبي تخرب الدنيا .. والا تذبح جدي ..

رعد يضرب كتفه وبحزم / سند .. كانك ناسي من تكلم .. لا يكون عطيناك مكانه تبي تتفرعن على الكل ..

احترم حدودك سند .. وانت ايش دخلك بالعنود .. حي الله بنت خالك .. وشريكتك ..

العنود احنا نتفاهم معاها .. جدها وعمامها و اخوانها موجودين .. والا مو مالين عينك ..

سند زفر هواء بضيق وهو يطالع رنيم الي تطالع فيه بعصبية وهي متخصره ..

سند بعصبية / خير .. تعالي اعطيني كف احسن ..

رنيم بعصبية / والله تستاهله .. يمكن تفوق على نفسك .. " تركته و توجهت للبت و هي معصبة للاخر " ..

رعد ابتسم / هذا اولها .. الله يستر من تاليها ..

سند طالعه بنص عين و طنشه و هو يروح للجلسة .. سمع ياسر يتكلم مع جده ..

ياسر بابتسامه / والله ياجدي الي قال ان دبي دار الحي من دخلها شايب طلع الصبي صادق ..

ابو سطام ابتسم وبنغزة / يعني ظنك لو اروح دبي اخذلي من غزلانهم غزال صغير غض ..

ام سطام بنفس النغزة / الله الله .. حتى العجوز تطلع من دبي صبية ..

الكل / ههههههههههههههههههههههههههههههههههههه ..

سامر بضحكة / حلووووووووووووووووووه يا جده حلوه ..

صقر بضحكة / تم نسف الجبهه ..

ابو سطام يرقع / اجل خلنا نروح سوا .. و نرجع لشباب .. ها ايش قلتي ..

سند رفع حاجب بامر لياسر / قوم صب لي قهوة ..

ياسر شاف سند معصب .. وقف من سكات و اخذ ترمس القهوة من ياسر و صب قهوة لسند ..

سند اول ما اخذ الفنجان شرب منه شوي حتى يرمي القهوة بوجه ياسر وبصراخ / تعطيني قهوة بارده ..

كانت القهوة حاره .. و ارمت بوجه ياسر الي نقز بصراخ .. وبعصبية لسند / انت من مفكر نفسك ..

رمى الترمس على الارض / اذا مو عاجبك قوم سوي قهوتك على كيفك ..

سند وقف .. و قف معاه فارس الي وقف بينه و بين ياسر .. و قف الكل ..

ابو سند بصراخ / ولـــــــــــــــد .. الظاهر ما عرفت اربيكم .. وهو يسحب عقاله .. ضرب فيها سند على ظهره ..

بس ما تحرك سند ولا شبر .. و لا تاوه و لا كانه اخذ هالضربه .. اما ياسر الي ابتعد عن الضربه حتى ياخذها فارس ..

ياسر ترك الجلسه و المكان بعصبية وهو يطلع برا البيت .. رعد الي انتبه لفهد وهو يتمايل ..

حتى يمسكه هو وسلطان و يجلسونه .. ابو سطام بحدة / اطلع انتي واياه اطلع من قدامي ..

طلعوا كل الشباب و هم يتساسرون ايش الي صار ..

سند توجه لسيارته طلع فيها و طلع برا البيت .. فارس اول ما دخل المزرعة فسخ بلوزته وهو يتاؤه ..

سيف الي كان معاه اول ما شاف اثر الضربه الي تحول لمجموعه الوان بني و احمر و ازرق و بنفسجي ..

سيف بتقزز / اوووووووه .. يبغالك مرهم يخفف هالتورم ..

فارس بالم / اتصل على امي و قول لها تعطيك الفيقس .. اااااااااااااااه ..













:

:

:









بعد العصر ..











راكان وهو ينشف شعره / صدااااع .. ابي بنادول ..

زياد بهدوء / العنود مجهزة لك كل شي .. تعال تغداء وتقهوى و بعدها خذ البنادول ..

راكان يمشط شعره وبعدها لبس الكاب الصوفي عليه .. جلس على الفرشه و قباله صينية الاكل ..

وهو ياكل / ايش الي صاير .. " عقد حواجبه " .. كاني سمعت اصوات صراخ .. مدري هو حلم و الا حقيقة ..

زياد هز اكاتافه و سكت .. راكان طالعه و بتفحص و بثقة / ما تبي تقول .. معناته شي كبير ..

صار ياكل بسرعه .. اخذ بعدها البنادول وشرب وراها موية و وقف وهو يسحب ترمس القهوة و الفناجين ..

راكان / خلنا نطلع نتقهوى برا ..

زياد وقف وهو يشيل الصينيه و يوديها لـ العنود .. راكان اول ما مر من قبال المزرعه شاف سمر و معاها شيخه ..

تقدم منهم و هو يبتسم بشوق .. وكانه يغني / وحشتوني وحشتوني و حشتتتتتتتتوووووووني ..

نزل الترمس و الفناجين على صغره و هو يفتح يدينه يضم سمر و شيخه ..

سمر بشوق وهي تحس بقبلته على راسها ../ وانت اكثر .. " وبدلع " .. ليه ما سلمت علينا اول ما جيت ..

راكان ابتسم و هو يبتعد عنها و يسحب شيخه يقبلها بجنون يلعب معاها / كنتم نايمين .. بابا .. بااااباااااااا ...

سمر ابتسمت .. راكان يجلس على وحدة من الصخور و شيخه على فخذه تنطنط ..

راكان بضحكه / من علمك على هالترقص .. خربوك يا بنتي .. هههههههههه .. " وهو يبوسها على خدودها " ..

وااااااااااااه بس .. ااااااا ياهالريحه الحلوة .. الي فكت الصداع من راسي .. ربي لا يحرمني منها ..

سمر وهي تفرك اصابيعها بتوتر .. / راكان ..!!

راكان على طول التفت له .. سمر طالعته .. كان لبس بنطلون اسود و بلوزه صوفية بيضاء عليها كتابات رمادية ..

راكان بهدوء / ايش فيه ..

سمر بتساؤل / ليه ما قلت لي عن منار ..

راكان رفع حاجب / الا قلت لك .. كم مر دخلتي عليه و انا اكلمها و اقولك اختي منو ..

سمر و كانها تتذكر .. هزت راسها بلا / لا و لا مره قلت لي ..

راكان بتساؤل /لو مو انا قايلك ايش عرفك فيها ..

سمر بهدوء / لانها جات و شفناها .. " وبارتباك " .. تتذكر الي قلته .. عن العنود ..

انها تبغاني لمها .. مو العنود الي قالت لي .. طلع منار ..

راكان هز راسه و هو يرجع يلعب مع شيخه / ادري .. ادري عن كل شي صار .. العنود قالت لي كل شي ..

ايه .. طيب .. وهذا انتي عرفتي السالفه و بعدين ايش صار ..

سمر من سمعت النبرة الجافه سكتت وهي تصد .. شافت الشباب يتجمعون و الرجال .. وقفت ..

سمر وهي تفتح يدينها .. / اعطيني شيخه .. الشباب يطالعونك ..

راكان يعطيها شيخه / اصل شكلها سوت البوبو حقها .. " عفس وجهه و هو يطالع بشيخه " .. بطووووطه ..

ضحك يوم ضحكة شيخه .. و رجع يبوسه بقوه .. / غيري له و راسليها عليه .. مشتاق لها موت ..

راكان توجه لشباب .. وسمر راحت لـ بيت الحريم .. راكان / السلام عليكم ..

الكل باصوات متفرقه / وعليكم السلام ..

جلس و بحضنه ترمس القهوة .. وصار يشرب منها و يسولف مع الشباب .. و يضحك ..











:

:

:









عند الحريم ..





العنود مو قادر تتحمل اكثر .. فتحت جوالها و ارسلت رسالة لراكان عن طريق الواتس ..

اول ماشافت انه فتح الرسالة وقفت و لبست عبايتها و نقابها و طلعت ..







راكان طالع بجهة بيت الحريم اول ما شاف العنود طلعت وقف ..

سند بهدوء / راكان ..

راكان طالعه ..و بنبرة مقصودة / من اول و انا حاس ان فيه شي .. " تركه و توجه لـ العنود " ..

سند وقف و كان بيلحقهم .. بس و قفه صوت نايف الحاد .. / ابو فهد ..

سند طالع بنايف وطنشه حتى يوقف بعيد عن المغارة و قريب من باب المزرعه ..

اول ما شاف راكان طالع و وجهه مشدود .. تقدم منه .. لكن راكان رفع يده بمعنى لا تقرب و لا تتكلم ..

راكان اشر لنايف و زياد .. حتى يوقفون و يتقدمن منه .. شافوا العنود تدخل لبيت الحريم ..

راكان بحزم / مشينا اجمعوا اغراض اخواتكم .. " وبصوت عالي " .. طلال ..

طلال و قف وجاء جهتهم .. راكان .. / حنا نازلين جده .. و بعدها طالعين لت الجنوب ان شاء الله ..

الرنج ما تكفي .. محتاجين سيارتك ..

طلال قبل ما يكمل راكان هرجته سحب المفتاح و اعطاه لراكان .. / يفداكم .. و الله يستر عليكم ..

نايف انتبه لشنط الي طلعتها العنود .. توجه لها و اخذها .. بعد نص ساعة ..

راكان بحزم وعيونه بعيون سند / اتوقع حنا كبار وعقولنا براسنا و نفهم .. وانت ما لك دخل .. حي يالله و لد عمتنا ..

و شريك معانا بنسبة صغيرة .. فخلي الاحترام بينا لانخسر بعض ..

ابو سطام تنهد بضيق / لا حول ولا قوة الا بالله .. ما اقول الا الله يصلحكم ويهديكم ..

سلطان مسك كتف راكان وهو متوجه لسيارة .. وبهدوء / لا رجعت لـ الخبر لنا كلام ان شاء الله ..

راكان هز راسه وهو يلبس نظارته الشمسية / ان شاء الله .. و ولدك لي كلام ثاني معاه .. فمان الله ..

تركه و هو يطلع لرنج روفر الاسود .. وبجنبه سمر و خلفه ساره ..

و بسيارة طلال نايف و زياد و العنود .. طلال و اقف عند سيارته و هو يكلم العنود الي بداخل السيارة ..

طلال بهدوء / لا تعصبين وتتعبين .. انبسطي و فليها .. ترا جده غير .. " وهو يغمز لها " ..

العنود / هههههههههههه .. طيب ولا يهمك .. اعذرنا اخذنا سيارتك ..

طلال يضربها على راسها .. و بتقليد للهجة العراقيه / فدوه لعيونك ابويه .. " عدل صوته " .. يالله استودعتكم الله ..

تحرك راكان و بعده زياد بسيارة طلال ..



















ــــــــــــــــ



















الساعة 3 فجرا ..











نوال و صحن المكسرات قبالها / لالا .. الوضع مو طبيعي .. الكبار مغير يتساسرون ..

ابرار تقرب منها و هي تطالع غرام الي تسولف مع رنا ومو منتبها .. و بهمس / عيال عمي فهد تضاربوا ..

نوال طالعتها / حلفي ..

اماني تقرب منهم / اسمعوا .. انا الي عرفته ان بتال يحسب العنود منار و كان يحسبها وحده صايعه ..

نوال فتحت عيونه / امانيوه عيب ايش ذا الكلام .. " رفعت حاجب " .. الا ايش عرفك ..

اماني تطالعها بنص عين / عيب و بعدين تسال .. المهم اسمعي الي سمعته ..

يقولون .. " طالعت باختها " .. الحريم الكبار .. يقولون ان مره لمن يحسبون منار العنود ..

كبت الشاهي على الجوهرة و قالت كلام لسمر و كل شي يعرفه بتال .. ولو تذكرون قبل كيف كانت تصرفات منار ..

اهاا بتال شاف كل شي و عرف كل شي .. وزاد عليها انهم قالوا ان واحد قريبهم يحبها و يبي يتزوجها ..

وما ادري كيف .. وقام راكان زوجها لبتال .. و بتال ما يبي .. فاول ما صارت مشكلة سمر .. طلقها ..

نوال و ابرار يطالعون فيها .. مو فاهمين .. نوال بقهر / الحين عدلتيها .. دوختي روسنا ..

اماني شمقت / الشرهه مو عليكم عليه انا الي ابي اعلمكم ..

غرام بهدوء / الحين ايش لكم دخل في خصوصيات الاوادم ..

شجون تنهدت / فضاوة .. " و بحنين " .. بس والله لهم وحشة .. مكانهم خالي ..

ابرار طالعت باختها / من .. العنود .. نفسي اعرف ايش الي بينكم ..

شجون بارتباك / ولا شي عادي ..

غرام بهدوء / العنود الي يقرب منها ويفهمها يحبها .. و يحب الجلسه معاها .. دمها خفيف .. و كلامها موزون ..

ريهام ابتسمت / بس لا عصبت شينه .. والا لاحد ضايقها .. لو تبين انها مو متضايقه .. بس يوضح من تصرفاتها ..

رنا / فرق كبير بين شخصية سارة و شخصية منار و شخصية العنود ..

غرام / بس فيه شيء يجمعهم ..

الكل / الغرور ..

غرام بضحكه / هههههه لا حرااااام عليكم .. بس عندهم عزت نفس كبيرة ..

ريهام كانت تطالع بجهة اختها ريما الي جالسه بكرسي بعيد عنهم شوي .. و لفه الشال عليها ..

نوال انتبهت لنظرات ريهام و لفت تشوف لوين تطالع .. و بهمس / من وصلنا وهي بس ساكته و جالسه لحالها ..

ريهام تنهدت بضيق / ما ادري ايش يحس فيه هالغيث ..

ابرار عقدت حواجبها / عمري ما تخيلت ان غيث راح يتصرف مع ريما بذا الطريقة ..

نوال رفعت حاجب / والله يا قلبي يا مان لرجال يا مان المي بالغربال .. قلوها من زمان ..

ابرار وهي تنزل كوب الحليب / يعني ...؟

نوال بتفتين / ياعني خذي احتياطاتك من اول ليله ..

غرام باستغراب / كيف يعني تاخذ احتياطاتها ..؟

نوال بضحكه / ما يقولون لرجال اقطع راس القط من اول ليلة ..

البنات / ايه ..

نوال بضحكه / حنا نقطع راس عكس القط .. الي هو الفار ههههههههههههه ..

البنات / هههههههههههههههههههههه ..

غرام بضحكه / مجنونه انتي و ممكن تسوينها و سعود مو اقل منك .. لكن اخوي قلبه رهيف ..

ابرار بنبرة / ويعني انا الي قلبي قوي ..

غرام بضحكه / والله ما يندرا .. من صحوبيتك للعوبا ..

نوال بتضرب غرام / ما العوبا الا انتي ..

غرام فزت واقفه و هي تضحك تبتعد عن نوال ..





















قبال بيت الرجال ..













سلطان واقف جنب سعود و سند .. / ما جاءكم خبر عن بتال ..

سعود تنهد بضيق / لا . جواله مقفل ..

سند ببرود / خلوه .. متى ما هدي يتصل .. مو رايح لبعيد ..

سلطان عقد حواجبة وبضيق / بكرة خلنا نرجع للخبر .. ابوي ضايق ومعاد يبي يقعد ..

سند هز راسه / الله يستر عليكم ..

سلطان و سعود طالعوه باستغراب .. سلطان / ايش قصدك .. مانت رايح معانا ..

سند هز راسه / لا .. عندي شغله في جدة .. اخلصه و اجيكم .. باذن الله ..

سلطان طالعه و بنبرة مقصودة / وانا جالس بعد ..

سعود فهم المقصد .. هز راسه / براحتكم .. انا رايح شوف بتال .. وادور عليه .. يمكن رجع لـ الخبر ..

سلطان وهو يدخل البيت / خير ان شاء الله ..

















ــــــــــــــــــــ



















يوم جديد ..

















في جده ..











منار بضحكه / والله ما اعرف .. اخاف يطيح ..

العنود بعصبية / بنت مناروه .. امسكيه و بلا دلع زايد ..

منار بخوف / طيب .. " مسكت الصغير وهي تحطه بحضنها بخوف ".. بسم الله .. بسم الله .. بسم الله ..

العنود ابتسمت / شفتي مافي شي يخوف .. والحين طلعي صدرك وارضعيه ..

منار رفعت حواجبها وبصدمه / لااااا تمزحين .. بعدين صدري يطيح و يكبر ..

العنود بحدة / يعني الحين مو طايح و كبير .. رضعي ولدك وبلا هرج زايد ..

منار بتحجج / ما فيني حليب ..

العنود بحدة فتحت عيونها / مو البارح مغير تستعملين الشفاط .. وتحطين بالرضاعة و ترسلين للمستشفى من قبل ..

وبعصبية / منااااروووووة .. لا تزيدينها عليه .. كف على وجهك يرجع عقلك لك ..

منار بارتباك / طيب ما اعرف ارضع ..

العنود تنهدت وهي تطالع بالسقف / اللهم طولك يا روح .. " طالعت بمنار " .. تعلمي ..

مو صعبه محد طلع على هالدنيا متعلم .. " قربت من منار اكثر " .. يالله بسم الله ..

منار بخوف و ارتباك .. بدات تلقم الصغير ثديها .. في الاول رفض لكن بعد اصرار العنود محاولاتها ..

بدا الصغير يرضع .. الا ان تم اشباعه و نام بسلم ..

منار بعد ما نيمت ولدها بالجلسه / الحمدالله .. " ابتسمت " .. والله رضعت .. " وبعجاب " .. شي ..

العنود بحزم / اذكري الله .. قولي ما شاء الله ..

منار ابتسمت / ما شاء الله .. لا اله الا الله .. ارتحتي ..

سارة تنزل جوالها وهي متحمسه / يا الله العنود .. راكان ينتظر برا ..

منار برجاء / ابي اروح معاكم ..

العنود بحزم / رياح تاخذ العدو .. انثبري بمكانك .. " التفتت على ساره " .. روحوا انتم انا قاعدة عند ذا الخبلة ..

ساره وقفت / طيب .. سلااااااام ..

العنود / وعليكم السلام .. استودعتك الله ..















:

:

:















خارج بيت منار ..









نايف معاه سلطان والظبي ..

زياد بالسيارة راكب ..

راكان وسمر بسيارة طلال ..

راكان اول ما شاف سارة نزل و باستغراب / وين العنود ..

ساره وهي تفتح باب سيارة رنج روفر ../ العنود بتقعد عن منار ..

نايف عقد حواجبه / وسلطان والظبي ...

ساره بدون اهتمام / ناخذم معانا .. خلهم يلعبون ..

نايف بلا مباله / ناخذهم ناخذهم ..

طلع زياد ونايف و سارة بالرنج روفر .. وراكان و سمر بسيارة طلال .. وتوجهوا يتمشون بجدة ..

















ـــــــــــــــــ



















بالشفاء ..











البنات و كل وحده متجها لسيارة .. نوال بضيق / اوووووف ما ستانسنا زين ..

ابرار وهي تعدل شيلتها / احمدي ربك انك غيرتي جو .. و بعدين رمضان ما بقي عليه شي ..

نوال و هي تطلع من الباب رايحة سيارتهم / على قولك .. الحمد الله .. يالله سلام ..

ابرار وهي طالعه وراها / سلام ..







:

:

:





ابو سند / خلاص طلال ياخذ الجيمس .. و يمشي به بدال سند ..

طلال وهو يلف الشماغ على راسه / خير ان شاء الله ..







:

:

:





رعد بضحكه / ام الحشرة يا شيخ ..

سعود وهو يفتح باب السيارة / الله لا يحوجنا لك .. لو ما خالتي اصرت تاخذه ما تنازلنا عنه ..

وليد رفع حاجب وبعزت نفس / انا اعتذرت من خالتي .. و قلت له ابي اخاوي صديقي ريان ..

سامر يصفر / يوووووووووووه تم نسف الجبه يا الشيخ ..

وليد يتركهم ويروح لسيارة ابو طلال و يركب معاهم ..

سعود توجه لجيمس ابوسطام و ركب هو وسامر..

وتحركت السيارات متوجهه لـ الخبر ..

سلطان وسند اشروا لهم بالوداع .. وركبوا سيارة فورد بيضاء .. استأجرها سند ..

وتوجهوا لمكه ..

















ـــــــــــــــــــــــــ

















بيت منار ..







العنود تجلس على الكنبه / اعوذ بالله .. قلبي قارصني .. و صدري ضايق .. و هواجيس تدور في راسي ..

ليتهم ما اخذوا سلطان والظبي .. تؤ .. استغفر الله العظيم و اتوب اليه .. اعوذ بالله من الشيطان ..

منار وهي منسدحه على الكنبة / يا شيخه اذكري الله .. تعشي بس العشى بيبرد ..

العنود تنهدت وهي ابد مو مرتاحه تحس بشي غريب .. و قفت / تعشي انتي و شربي هالمرقه ..

بالعافية .. انا ابي اروح اصلي ركعتين .. عسى ارتاح .. انتبهي لولدك ..

منار وهي تشرب من كوب المرق / طيب ..











:

:

:











باحد حدائق جدة ..







سارة عند عربانه صغيرة تبيع كرسبي ..ومعاها سلطان والظبي ..

سارة لراعي العربانه / لو سمحت ممكن اثنين صحن كرسبي ..

البايع هندي هز براسه / تيب .. هت شته .. " طيب .. احط شطه " ..

ساره فالاول ما فهمت بس لمن شافته ياشر على علبه الشطة / لالا .. لا يحط شي ..

طالعت باحد المنتجعات الي كان نفسه تدخله بس زحمه و رفضوا اخوانها ..

تاففت بضيق / اووووووووووف .. والله بكره اخليهم يجيبوني له .. زحمه ما زحمه .. مالي دخل ..

انتبهت للبايع ياناديها .. اخذت الصحنين و التفتت على الظبي و سلطان / سلطوني ظبـ..بيـ ..ــي ..

التفتت يمين ويسار .. و بصوت عالي / سلطااااااان الظبـــــي .. " وبخوف " .. سلطااان ..

انتبهت لصوت نايف يناديها من وراها .. وبامل / معاك سلطان والظبي ..

نايف هز راسه / لا .. انتي ليش تحركتي انا ما قلت لك لا تتحركين ..

سارة بخوف و هي تتلفت / سمر بنتها وسخت وراحت الحمامات مع راكان . .وزياد ما ادري وين راح ..

" وبكيه " .. انا اخذت سلطان والظبي و مشينا .. " بكت بخوف " .. نايف سلطان والظبي ما ادري و ينهممممممم ..

نايف عقد حواجبه مو فاهو وهو يمسح على يدها / بنت ايش تقولين ما فهمت لك ..

سارة تشهق و بيدينها الكرسبي / سلـ ..طاااان .. واا .. الظــ.. ظــبي ..

نايف طالع حولين ساره و ماشافهم .. وبصدمه / وين .. وين راحوا .. انتي مع من تركتيهم ..

ساره تبكي وتشهق / والله .. والله كانوا تحتي .. انا بـ .. انااا بس اخذت هذا .. " قالته وهي ترمي الصحنين بعصبية " ..

نايف التفت على الهندي الي يطالع فيهم مو فاههم الهرجه .. نايف بارتباك / شفت ولد وبنت قد بعض .. تؤام ..

بعمر السنتين تقريبن .. مشوا من هينا .. كانوا معاها .. " وهو ياشر لسارة " ..

الهندي هز راسه / لا ابويا ما في شوف ..

نايف يمشي بتخبط و خوف حولين العربانه و يسال الي يشوفهم .. راكان كان يمشي و هو شايل شيخه على يده ..

استغرب حركات نايف و واضح انهم مو طبيعي .. تقدم منه و بتساؤل / نايف .. ايش فيك ..؟

نايف بصدمه / الظبي و سلطان .. اختفوا .. ضاعوا ..

راكان عقد حواجبة و بحدة / ايش تقول انت ..

سمر توجهت لسارة و بخوف مسكتها / ايش صار وين ضاعوا ..

سارة و هي تشهق / انا .. اناا .. " وهي تاشر على العربانه الي بدا راعيها يبتعد عنهم " كنت اشتـ..ـري ..

و بعـ..ـــدين ..طالعت ما شفـ .. ـــفــتــههممممم .. هئئئئئئئئئئ .. اااه ..

سمر الي صارت تلفت بخوف وهي تبكي .. / يا ربي تحفظهم يا ربي ..

راكان ارسل نايف يسال حراس الامن .. ومسك ساره يستفسر منها .. / وين ضيعتيهم ..

ساره وهي تشهق وكلامها متقطع / عنـ..ــد الكــ..ــكــر...ســسبي .. " وهي تاشر على مكان العربانه الي اختفت " ..

هنـ..نــااااااك .. " بصدمه " .. راح .. راحــــ...ـــت .. والله .. والله هيــ...ــنااا كان .. والله .. ااااااااااااااااه ..

راكان مسكها وبهدوء خارجي / طيب اهدي .. اجلسي على هالكرسي انتي وسمر .. ولا تتحركون ابدا ..

جلست سارة و سمر .. راكان نزل شيخه بحضن امها .. / انتبهوا .. لا تتحركون .. واي شي يصير اتصلوا علينا ..

تركهم راكان وهو راح يدور بالحديقة يسال .. ويحمد الله انه صورهم اول ما وصلوا الحديقة ..

فتح جواله و كل ما شاف شخص سأله .. عنهم اذا شافهم .. و الكل نفس الجواب .. لا ..















انتهى ..







لا اله الا الله .. محمد رسول الله ..



سبحان الله .. الحمد الله .. الله اكبر ..





اتمنى يعجبكم و اعذروني على القصور الاخطاء الاملائية ..







لا تنسونا من صالح دعواتكم ..







اختكم ..





مشاعل السعودية ..



بسم الله الرحمن الرحيم ..

السلام عليكم ورحمة الله وبركاته ..

الحمد لله والصلاة والسلام على رسول الله ..

توكلنا على الله .. لا اله الا الله محمد رسول الله ..





البارت 50 ..








بيني و بينك عرفت الموت
تحب و الحظ متجني
تبي الصدق حبها منحوت
و أصبحت منها و هي مني
أفرشلها القلب بالياقوت
و أقول يا دلي إتمنّي
صدري قصور و مدن و بيوت
و هي المليك اللي يحكمني
يا ويل ويلي عليها صوت
تحكي تقل كنها تغني
و سكوتها غير كل سكوت
كل شي فيها يكلمني
قد شفت شمس زرعوها توت
بشفاتها التوت متثني
يا حلوها و القلم مبهوت
وش يكتب بوصفها عني
هي دنيتي و الهوى و القوت
و إن غبت عن وجهها كني
متغرب و غربتي تابوت
ميت و أنا حي مستني
قولو لها لو يفوت الفوت
هو ينفع الصوت متعني
و قولو لها و الله إلا موت
لو خاب في حبها ظني




" طلال الرشيد " ..







واقف و هو يطالع بالميدان و كساب يركض قباله .. و هو سرحان لبعيد ..
تنهد وهو يتذكر سلطان والظبي .. اشتاق لهم .. ابتسم بحنين و شوق لذكراهم ..
حس بان احد واقف وراه و شاف كومار .. بتال بضيق وعصبية / خير ..
كومار ينافخ / كير كير .. بكرة فيه شقل كتير .. انتا لازم يسوي فيه نوم .. علسان بكرة يشتقل كويس ..
بتال رفع حواجبه باستغراب / نعم .. تامر امر عمي كومار ..
كومار حس ان بتال عصب .. وبارتباك وهو يهز راسه / هذا انا كلم بابا .. فيه يقول بابا سند هدا قول ..
بتال بجمود / ومن كلم بابا ..
كومار يهز راسها / انا فيه يقول .. انت فيه جيب كساب من مزرعة تاني .. و في يجي يكسر هينا ..
بتال تنهد و هو يصد عنه و يطالع بكساب .. وبهدوء / كومار روح شوف شغلك وبكره خير ..
كومار هز راسه / تيب .. مافي يسهر كتير علشان شقل بكره كتير ..
بتال غمض عيونه بعصبية و هز راسه .. كومار تحرك و راح لجهة غرفته و هو يتثاؤب بصوت عالي ..







:
:
:




بصراخ وهي و اقفه عند باب بيت منار / يعني كيف اقعد .. عيالي وين ..
نايف باستعجال / العنود خليني اروح .. اشوف ايش يصير .. و اي شي يصير راح اخبــ....
العنود قاطعته بصراخ / نااااايف .. لا تجننيييييييييي .. ايش تخليني .. ما تروح الا ورجلي على رجلك ..
نايف تنهد وخلاص عارف ان مافي اي امل بان العنود تتركه / طيب طيب .. امشي ..
العنود بسرعة رفعت عبايتها على راسها و تحركت لسيارة ..






:
:
:






عند الحرم ..
قبال الكعبه ..



سلطان و هو ينزل جواله .. / هذا كومار يقول بتال عنده .. و قلت لسعود عنه ..
سند بهدوء / عسى يهدا و يحط عقلة براسه ..
سلطان بهدوء / انت ايش عندك قعدت ..
سند الي كان يطالع الكعبة .. التفت لخاله .. / ابي ازور عمي راشد .. ابوي و عمي خالد ما رضوا ..
و خالتي مياسة حلفت على صقر مايروح و ما رضي يكسر كلمة امه .. او بـ الاصح هو بعد ماكان يبي يزور ..
سلطان هز راسه / انا فكرة تبي تكلم راكان ..
سند التفت على الكعبه / وابي اكلم راكان بعد .. " حس باهتزاز جواله رفعه و شافه رقم عناد " ..
فتح المكالمه وبهدوء / هلا .. " عقد حواجبه " .. متى .. وهم وين .. طيب .. لا .. لا ترجعون و لا تخوف احد ..
وصلوهم .. و خلكم بمحالكم .. ان شاء الله بسيطة .. لقدر الله واحتجناكم تجون بطيارة .. مع السلامه ..
" وقف وهو يستعجل بخاله " .. خال خلنا نطلع بسرعة ..
سلطان باهتمام وهو يوقف / عسى ما شر ..
سند وهو يمشي / ما شر ان شاء الله .. بسيارة اقولك ..








:
:
:






العنود وهي تدور بالحديقة .. وبعصبية / كيف يعني اختفاء ..
نايف وهو يمشي معاها و يجاري خطواتها السريعة / اكيد لانه خلص وقت شغله .. شوفي الساعة 3 الفجر الحين ..
العنود و هي تحس راسها بينفجر من الالم و تنفسها يضيق .. / انا حاسه انهم قريب ..
ما بعدوا بس فيه احد ماخذهم .. " مشت لمسافه شوي بعيده عن مكان العربية " ..
نايف مد يده و وقفها / خلاص هالجهة مقطوع و مظلمه .. ما اتوقع يروحون لها ..
العنود تبعد يد نايف و هي تتقدم من المكان شافت خشب و جذع شجر مرمي .. و بعض اكياس الزباله .. و خلفها شبك ..
وهي تكبر خطواتها و تنقز الزبايل " اكرمكم الله ".. تقدمت من الشبك و هي تمشي بجنبه ..
الا ان شافت جزء من الشبك مقصوص .. حطت يدها على صدرها .. انحنت حتى تدخل من فتحت الشبك ..
وتطلع من الجهة الخلفية للحديقة .. طالعت يمين ويسار بعيون زايغة ..
نايف بخوف / العنود انتبهي .. " لحقها " .. انتي وين رايحه .. " حط يده على كتفها ..
العنود خارت كل قواها حتى تجلس على الارض وهي تشهق .. / راحوووا .. راحووووووا يا نايف ..
نايف بخوف و هو يشوف اخته تبكي و تشهق .. من سنين ماشاف دموعها ..
جلس قبالها و هو يحضنها / اذكر الله يا اختي .. و ان شاء الله بنلقاهم ..
العنود و هي تشهق / انا .. اناا كل الي حبهم .. يـ.. ـرووحووون .. اناا .. عياااالي ...
سلطاااااااااااااااااااان .. الظببببببببببببببببي .. ناااايف ابي عيااااالي ابيييييييييييهم ..
نايف انتبه لراكان و زياد و عمر و كم عسكري يدخلون من تحت الشبك و يجون جهتهم ..
حس بثقل جسم العنود .. و بخوف / العنود .. العنووووود ..
وصل راكان له حتى ياخذ العنود بحضنه و شافها فاقدة الوعي .. حتى يصرخ / اطلبوا سيارة اسعاف بسررررعة ..








:
:
:





بعد صلاة الفجر ..




سند واقف مع راكان عند مركز الشرطة / وكيف وضعها الحين ..
راكان بضيق و تعب / ضغطها مرتفع حيل .. الحمدالله مو جلطه .. " ضغط على جانبي راسه " ..
علقوا مغذية فيها و قلت لـ الدكتور يخليها نايمه .. بربر ما ادري ايش قال .. تركته وجيت هينا ..
سند / نايف عندها ..
راكان هز راسه / ايه .. " وبنبرة مقصودة " .. نبلغ بتال ..
سند رفع يده و شاف الساعة / يمكن الجماعة وصلوا الخبر .. قلت لطلال و عناد يحجزون بالطيارة و يجون ..
وهم يكلمون بتال و يجيبونه معاهم .. يبلغونه وجها لوجه احسن من التلفون .. ويجيك طاير مع الخط ..
راكان جلس على الدرجة وهو يحس جسمه كله مكسر .. و بخوف / سند ..!
سند طالع فيه .. راكان بهم / تخيل لو يطيحون بيد مافيا التسول الي نقرا عنها بالجرايد .. ايش نسوي ..
و الا يهربونهم برا البلد .. والا ....
سند قاطعه بهدوء خارجي / لا ان شاء الله تفاؤل بالخير .. وحنا وزعنا صورهم بكل مكان .. حتى بالاعلام ..
راكان نزل راسه بين يدينه و هو يداري دمعته .. سمع صوت عمه سلطان .. صد عنهم وهو يمسح دمعته ..
وقف وهو يسال / هااا .. ايش صار ..
سلطان وهو يجلس على كرسي .. وملامح وجه كبرت فوق العمر الي هو فيه .. / وايش صار ..
وقع ورقه .. و قع ورقه .. " التفت على سند " .. ما تعرف احد مسؤول هينا بجدة يساعدنا .. انا مخي وقف ..
سند وهو يفكر / متعب .. اكيد متعب يعرف .. " رفع جوالة واتصل بمتعب .. نزله و بضيق " .. مقفل ..
راكان بضيق / نايف بلغه .. و خابر انه جاي بالطريق من ابها ..
سلطان بهدوء / يجي بسلامه ..






:
:
:







بعد المغرب ..




بتال واقف قبال بيت عمر .. وهو حالته حاله .. الازارير الاماميه مفتوحه .. والشماغ مرمي على الكتف ..
العقال و الطاقية مرمية بسيارة الي مستاجرها سند ..
عمر بهدوء / ادخلوا بالله .. كلوا لكم كم لقمه .. تلم عضمكم شويه .. لكم من الفجر واقفين ..
سلطان حط يده على كتف ولده .. وبحنية / تعال يا ولدي ادخل ارتاح شوي ..
بتال بضيق وقهر / وين ارتاح يا يبه .. وين يجيني نفس لراحه .. وانا عيالي من امس ماندري عنهم ..
اكلوا شربوا .. " بغصة وهو ينفض يدينه " .. حيين والا ميتين ..
سعود بامل / باذن الله يرجعون بخير و سلامه .. انت ادعي ربك .. و كل شي من ربك خير ..
سلطان شد يد ولده ودخله لمجلس عمر .. عمر الي جاب لبتال عصير بارد ../ هدي اعصابك وازكر الله ..
وصل على النبي .. وتصدق .. والله مافي احسن من الصدقة .. تدفع البلاء ..
حمزة الكبير ابو عمر / والله ياولدي الصدقه لها فضل كبير .. اذكر مره .. وانا طالع من البقالة ..
شفت حرمة مسكينه وولدها .. قاعدين عند باب البقالة .. ويطلبوا حسنه ..
طلعت الي في جيبي الا هي خمس ريال وماعندي غيرها .. الي كانت بجيبي كلها اشتريت فيها اغراض البيت ..
طالعت وشفت خبز اسمر بين الاغراض اخذتوا لي و جبنه كاسات .. طلعتها مع الخمسه و اخدت اتنين عصير ..
واعطتها هوا .. فرحت به كتير .. و دعت بان الله يخلي لي احبابي و يحفظهم لي و يحفظ بزورتي ..
ما وصلت البيت الا اسمع اولادي يقولوا يا ابويا عمر و منار صار عليهم حادث على طريق رابغ ..
والله ياولدي .. لو تشوف السيارة .. موجوده صورتها بجوالات الاولاد .. كيدا .." وهو يجمع منديل بيده "..
عجينه راحت .. محد يصدق ان الي فيها نجوا من الموت .. الحمد الله الي الله صرف عنهم البلاء بسبب الصدقة ..
بتال الي كان يسمع لكلام حمزه شرب كاسة العصير و اكل كم فطيرة لحم .. وقف وهو ينزل الكاسة على الطاولة ..
وقف سعود معاه .. بتال / انا ابي اشوف ايش صار ..
سلطان بتعب / ياولدي توك جاي من المركز ..
بتال تنهد / ماعليه ابي ارجع اشوف .. و ابي ارجع لـ الحديقة الفها و اشوف يمكن احصل شي ..
سند اشر لسلطان يخليه براحته .. طلع بتال و معاه سعود ..
حمزة ابو عمر / ربي يريح قلبنا و يرجعهم بالسلامه ..
الكل / امين ..






:
:
:






فجر اليوم الثاني ..






صوت الرسايل اللاسلكية بينهم .. و الشيفرات ..
متعب على الجهاز وهو يسمع الارسال ..
الضابط / اهم شي سلامة الاطفال .. لا تستخدمون السلاح الا عند الضرورة القصوى ..
...../ علم سيدي ..



بعد ساعة تقريبا ..



صوت صرخات ممزوجه بصارخ الاطفال ونساء ..
طالقات النار ..
من جميع الجهات ..




متعب بعد ما تم القبض على المافيا ..
طالع بوجيه الاطفال الي يركبونهم بالحافلة .. ماكان بينه لا الظبي ولا سلطان ..
بسرعة دخل البيت الي هاجموه وكان موجود فيه المافيه ..
طالع بالعسكر الموجودين .. شاف عربانات بليلة و ذرة و الاهم و الي كشفت سرهم و قادتهم لوكر ..
عربانة الكريسبي .. متعب بخوف وعيونه تجول بوجية الاطفال الموجودين / سلطان .. الظبي ..
دخل اكثر لداخل البيت حتى يدخل للممر مظلم و تطلع منه رائحة كريها ..
وقف بصدمة وفرحه وهو يشوف سلطان حاضن الظبي .. والعسكري واقف جنبهم ..
كان بينزلهم عن الكرسي الخشبي الي جالسين عليه .. بسرعة وهو يقفز عن الاشياء المرمية بالارض ..
حضن سلطان والظبي وهو يحمد الله و يشكره .. انتبه لخروج عسكري من داخل الغرفة الي جلسين بجنبها ..
وهو يطلع الي في بطنه .. شاف الظابط خارج وهو يغطي على خشمة .. ويردد / حسبي الله ونعم الوكيل ..
رفع الظبي و سلطان .. و بفضول دخل يشوف ايش بالغرفة .. حتى يحس ان معدته بتطلع من حلقه ..
وبسرعة طلع من المكان وهو يحاول مايتنفس .. اول ما خرج نزل الظبي و سلطان .. وصد عنهم ..
و طلع كل الي في معدته .. الظبي و سلطان يطالعون بالي حولينهم ..
متعب رجع وهو يمسح وجيههم الي موسخه .. شاف علامات على وجه الظبي و سلطان ..
فالاول فكر انها تراب .. ولمن مسح عليها .. شاف لونها البنفسجي مع ازرق واخضر .. " ضرب " ..
متعب بقهر / الكلاب .. ضاربينكم .. والله لينضربون مثل ما انضربتوا .. " ضمهم وهو مخنوق بعبرته " ..
حملهم وتوجه لسيارته .. ركبهم .. حتى يوقفه الضابط .. / متعب .. لحضة .. انت عارف القوانين والاجرائات ..
متعب تنهد / عارف عارف .. الحين رايح معاك .. بس ما بغيتهم يركبون الحافلة ..
الضابط هز راسه / طيب .. والحمد الله على سلامتهم ..
متعب / الحمد الله .. الحمد الله .. " ركب سيارته و هو يمشي وراء سيارة الشرطة " ..






:
:
:





بالمستشفى ..




العنود وهي تمسح دموعها / والله .. خذني لهم ..
نايف بابتسامه / كلنا رايحين لهم .. انتي البسي عباتك وتجهزي حتى نروح لهم ..
العنود لبست عبايتها وهي ترجف .. اخذها نايف و نزلها بالطواري تحت .. قسم الاطفال ..
اول مادخلت و شافها سلطان انفجر بكي و هو ينادي / ماااااامااااا ..
العنود بشهقه و هي تحضنه و لا انتبهت للي حولها .. / ياروح ماما ..
" شافت الظبي ساكته وهي تطالع فيها بنظرات غريبة .. حضنتها وهي تحمد الله و تشكره "..
بتال بسخرية / لا ما شاء الله عليك .. ام مثالية ..
سند الي كان واقف جنب الصغار واول ماشاف دخول العنود ابتعد لخلف الستاره ..
مد يده حتى يسحب بتال ويطلعه برا الغرفة .. من لقوا سلطان والظبي وهو ينفث سم على الكل ..
راكان ماسك نفسه بالغصب .. ومتعب ما قصر اعطه كم كلمه وسكت بعدها .. لكن بتال مايبي يجيبها للبر ..
بتال ينفض يده وبعصبية / اتركني .. اعلم هالي شايفه نفسها فاهمه امـ.....
سند يرفع يده يسد فم بتال ويلوي يد بتال حتى يخلي وجه بتال ملاصق للجدار .. وبهمس حاد / انت غبي ..
كيف تفكر .. ماتعرف تتعوذ من الشيطان .. ماتشوف وضع عيالك .. ماتحمد ربك على رجوعهم لك بالسلامه ..
ماتقول لعله خير .. متى تفوق هااا .. تراك اتعبتني ومعاد فيني حيل لجنانك ..
بتال غمض عيونه وبقهر صرخ / آآآآآآآآآآآآآآآآه .. آآآآآآآآآآآآآه ..
سند تركه حتى يلفه على جهته ويحضنه .. وهو يهمس / اذكر الله .. و صل على النبي ..
بتال وهو يغطي وجها بكتف سند و يبكي / لا اله الا الله .. لا اله الا الله .. الحمدالله الي رجعوا لي .. الحمدالله ..
سند بهمس وهو يمسح على شعر بتال / ايه احمد الله .. واشكره .. الحين روح توضأ و صلي ركعتين شكر لله ..
بتال هز راسه و هو يبتعد عن سند .. التفت و شاف دورات مياه " اكرمكم الله ".. وتوجه لها ..
سند انتبه لـ الضابط يتكلم مع سلطان و متعب و راكان ... تقدم منهم وهو يسمعه يقول ..
الضابط / الحمدالله سلطان والظبي مالهم الا يومين من اختفائهم .. بعض الاطفال لهم ايام و اسابيع و شهور وسنين ..
سلطان " ابو بتال ".. / الحمدالله اللي يصبر اهلهم .. و يقويهم .. والله يومين و حسيتهم دهر ..
الضابط / الحمدالله على سلامتهم مرة ثانية .. و السلام عليكم ..
الكل مودعين له / وعليكم السلام ..
متعب ابتسم / عاد اليوم غدانا عليك يا ابو بتال ..
ابو بتال ابتسم وبفرحة / واحلا غداء على شرف سلامة الظبي و سلطان ..
سعود بقهر وآن وهو يحط يده على صدره / آآآآآآه انا مو شاب النار بصدري الا الي بخد الظبي و بجسمها ..
ضاربينها الكلاب ضاربينها ..
متعب بهدوء / الحمدالله انه بس ضرب .. انا شفت شي .. " وسكت وهو يغطي فمه وانفه ويهز راسه "..
سند عقد حواجبة و باسف / بعض الاطفال شفتهم هينا .. نقلوهم للعناية .. وفي بعضهم على غرفة العمليات ..
طلال بتساؤل / ليه ..
سند وهو متقرف / حسبي الله عليهم .. مقطعين اجزاء من جسمهم و مشوهينهم .. و غير الاشياء الثانية ..
ما قول الا الله يعتني فيهم و يعين اهلهم .. ويصبرهم ..
ابو بتال وهو يلف شماغه و يتلثم بها / هذيك البنت الي على راسها طين ما ادري وصاخه ..
هذيك حالتها مره شينه ..
سند بهمس مسموع / هذيك خلطه .. تموت خلايا الدماغ .. وتخليها مختله .. حسبي الله ونعم الوكيل ..
سعود بصدمة / تمزح ..
طلال وهو يطالع بعمه / هذيك الي يوم دخلنا وهي بسرير يدخلونها ..
ابو بتال هز راسه .. طلال بخوف / ياربي لك الحمد الي حمى هالصغار .. " ودخل لغرفة العنود و صغارها " ..








ــــــــــــــــــــ






بعد يومين ..





راكان بهدوء / بنروح ابها .. تبين تروحين معانا حياك .. تبين تروحين مع ابوك و اخوانك الخبر .. الله يسهل لك ..
سمر بهدوء / يعني ما راح تزعل ..
راكان ابتسم وهو ينحني وياخذ شيخه ويرفعها فوق وينزلها / لا مو زعلان .. وانا سمحت لك .. الشي الي يريحك سوية ..
سمر نزلت راسها و طالعة بأظافيرها الي صابغتهم بالون الاحمر..
راكان جلس جنبها على طرف السرير وحضن كتوفها .. انحنى حتى يقبل كتفها .. وبهمس / ايش تفكرين فيه ..
سمر هزت راسها وهي على نفس الوضع .. وبغصة / ولا شي ..
راكان بهمس / مو على ركونك .. هـ الكلام ..
سمر رفعت راسها و طالعته / انت متضايق مني ..
راكان بهدوء / لا .. ليش .. حاسة بشي ..؟
سمر بغصة / لا .. بس علشانك قلت روحي ما ازعل ..
راكان ابتسم / قلت على راحتك .. وانا اشوفك ذا الايام مو مرتاحه .. وام لسان طويل مناروه اعرفها ..
بس قلبها ابيض .. وانتي حساسه بزياده .. " وبغمزة "... ودلوعه ..
سمر ضحكت وهي تطالع بأظافيرها .. راكان بخبث / ترا داري ان ما عليك صلاة خلاص ..
سمر بخجل شهقت وهي تضربه على كتفه / دوووووب ..
راكان وهو يضمها و يضحك .. / ههههههه .. طيب .. يالله جهز نفسك الحين اخوك يوصل ..
سمر هزت راسها و هي تبتعد و وقفت / طيب ..





" طلال و سعود و سند و عناد .. راحوا بسيارة طلال " ..
" و بتال و سلطان و سمر راح يروحون بالطيارة "..






ـــــــــــــــــ






بغرفة العنود ..



دخلت سارة وشافت العنود حاضنه الظبي وسلطان و صوت القران بالغرفة كلها ..
تنهدت و هي تقفل الباب عليهم بهدوء راحت لمنار الي جالسة بالصالة / نايمه ..
منار و هي ترضع و لدها / خليها ترتاح .. مسكينه ماتنام الا تصحى و هي تصارخ مفجوعه ..
ساره بتفكير و استغراب / تصدقين الظبي ما تصارخ و نسمع صوتها الا بالنوم .. وهي صاحيه ابدا ما لها صوت ..
منار تتذكر الظبي .. تنهدت / شفتي كيف ضربت حمزاوي ..
سارة هزت راسها / هممم .. وقطعت لعبتها الي جابها لها سعود .. صايره عنيفه ..
منار بضيق / الله يستر بس ..
ساره بحنان / يا حياتي ياسلطان .. تغير عليه الجو و تعب .. الحراره اخذت منه العافية كلها ..
منار وهي تتذكر حال سلطان الي نحف بوضوح خلال هاليومين الي مر فيها .. / اي والله .. ضعف مره ..
ساد الصمت لثواني .. حتى قاطعته تنهيدة منار / اااااه نفسي اروح معاكم ابهااااا ..
ساره ابتسمت / والله انا ودي .. بس حلفان خالي متعب يكفي و يوفي على اني اقولك انثبري في بيتك ابرك لك ..
منار كشرت بوجهها .. / قال يشربني السمن قال .. وووووووع .. والا ياكلني العصيده .. يييييييييخ ..
ساره بضحكه / ههههههه اجل سجن عمر و لا ابها متعب هههههههه ..
منار ابتسمت / اي والله نار حبيبي و لا جنة اهلي ..







ــــــــــــــــــــــ







يوم جديد ..
في ابها ..





العنود بضحكه والظبي بحضنها / عاد خلاص افردها ابو منصور ..
متعب وهو يشرب من فنجان القهوة .. / انا مو قاهرني الا قوله بوسط مجلس الرجال و لا عزم على العرس ..
العنود غمزت لمشيرة .. مشيرة وقفت / انا ابي اشوف سلطان ومنصور و ارجع لكم ..
متعب / جيبي لي شي بارد اشربه ..
مشيرة ابتسمت وبخبث / ابشر و احلا شراب بارد ..
متعب رفع راسه و شافها طلعت من المجلس الصغير .. بديكورة الجنوبي ..
طالع بالعنود و شافها ماسكه جوالها تطقطق فيه وهي تهز الظبي الي نايمه بحضنها.. تنهد / انا حاس ان وراكم مصيبة ..
العنود رفعت راسها و طالعت متعب بصدمه / نعم .. ايش مصيبته من غير شر ..
وقف وهو ينزل الفنجان على الطاوله .. / المهم .. انا رايح و خليكم بمخططاتها الي ماريحتني ..
العنود تطالعه وهي رافعه راسها تطالعه باستغراب / اي مخططات .. بسم الله ترا انا مو فاهمه ايش تقول ..
سمع صوت مشيرة / تعالي .. بسم الله .. لا اله الا الله ..
متعب التفت و شاف بنت مع مشيرة .. بشرتها برونزية شعرها بني على حمره , من اثار الحناء ..
ملامحها الحادة .. كانت تشبه لامه كثير .. شاف الجوري واقفه و راهم عند الباب و عيونها فيها لمعة الدمع ..
ابتسم لها و هو ينزل راسه .. مشيرة جلست البنت جنبها .. والعنود سحبت ثوب متعب و همست / اجلس ..
متعب جلس بهدوء استغربته العنود و مشيرة .. بس كتموا ضحكتهم .. العنود ابتسمت / ها خالي .. ايش فيك ..
متعب رفع راسها وطالعها بنظرات حاده .. / صبي قهوه ..
العنود ابتسمت و بخبث / مو انا .. تمارا هي الي تقهويك ..
تمارا رفعت راسها لـ العنود .. وشافتها العنود تاشر لها يعني قومي ..
وقفت بخجل و ارتباك وهي تصب قهوة لمتعب .. مدت يدها لمتعب وهي ترجف و بهمس / تفضل ..
متعب رفع راسه وجات عينه بعيونها الكحيله .. تمارا بخجل نزلت نظراتها ..
متعب اخذ الفنجان و شربها الي فيه دفع وحده .. نزل الفنجان على الطاولة و وقف ..
تمارا بخوف رجعت على وارا مستغربه وقوفه المفاجئ .. متعب بارتباك / ااا .. صار لزم اطلع ..
طلع بسرعة .. شاف الجوري واقفه قريب من باب المجلس .. شدها من يدها و ضمها ..
الجوري تبكي / ما توقعتها تشبه امي لها الدرجه ..
متعب بغصة / الله يرحمها ..
الجوري ابتعدت عن حضنه / يعني تشبه لها صح .. انا شفت صورت امي و حافضتها .. بسسس ..
متعب رجع ضمها / تشبه لها .. بس مو امي ..
الجوري وهي تبتعد وتمسح دموعها / متعب وافق .. تزوجها .. الله يخليك ..
متعب بحنان و هو يمسح ماتبقى من اثار الدموع .. ابتسم / طيب ما تباركين لـ اخوك ..
الجوري باستغراب / يعني بتتزوجها .. موافق ..
متعب وهو يعدل نسفت شماغه / ايش رايك يعني ..
الجوري بضحكه حضنته / هههههه مبروووك .. " حتى تنفجر بكي " ..
متعب زاد من احتضانها وهو يضحك ..







ـــــــــــــــــ






بعد شهر..




بالعشر الاواخر من رمضان ..




ياسر بعصبية / اوديكم .. بس هذيك الوسخه معاكم لا ..
غرام بصراخ / ياسرررر .. لا تضحك عليه ولا اضحك عليك .. انت الي ابتدأت الغلط ..
لو ما زنيت على البنت و طاردت ورها مكان اعطتك وجه .. اذا فيه احد وسخ .. فهو انت ..
" تركته بغضب حتى تطلع من جناحه وتنزل تحت .. شافت سند قاعد بالصالة جلست جنبة وهي زعلانه .."
سند نزل كاست العصير وباستغراب / خير .. ايش مزعلك ..
غرام شافت ياسر نازل مع الدرج وهو يضبط لياقة بلوزته / السلام عليكم ..
ومر على طول وطلع من البيت .. سند تنهد / الله يهدية ويصلحه ..
غرام طالعت سند وبعصبية / قلت له ودينا السوق .. قال اوديكم بس شجون معاكم لا ليته قال اسمها .. لا قال الوسخه ..
سند هز راسة / خليه ..هو الخسران مو هي .. بكرة تلقي من يتزوجها ويحطها فوق الراس ..
غرام تنهدت بضيق / ما بقي الا كم شغله صغيرة محتاجتها من السوق ..
سند يوقف / عشر دقايق عندك تجهزين وتجيني السيارة ..
غرام بفرحه / طيب ثواني بس ..
سند ابتسم وهو يطلع مفتاح السيارة من جيبه .. ويتوجه للباب ..




بعد دقايق .. في سيارة سند ..




غرام وهي تلتفت له / رنيم ماتبي السوق ..؟
سند وهو يلف الدريكسون / لا كلمتها .. حتى اخواتها خلصوا ..
غرام تنهدت / وابرار و شجون راحوا مع عناد ..
سند ابتسم و بخبث / من قالك عناد و الا اخواته ..
غرام / ههههههههههه لا عناد ..
سند بضحكه وهو يلتفت يشوف الطريق / اوووو .. تخرفن الوالد .. ههههههههه ..
غرام / ههههههههههههههههههههه ..







ــــــــــــ






بيت راكان ..




بالمجلس ..




بتال وهو يحضن الظبي ../ صايرة عصبية ..
راكان بهدوء / من بعد الي صار لهم بجدة وتصرفاتهم هي وسلطان غريبة.. امس ضربت شيخة ..
نايف بهمس مسموع / الظبي لها شهر ما نطقت بكلمه .. بس تصارخ و تضرب ..
بتال وهو يمسح على شعرها .. وبضيق / وهي لساتها ما كبرت ولا فهمت هذاك الفهم الكبير ..
الظبي كانت تلعب بجوال ابوها .. حتى ترفع يدها و ترمي الجوال ..
بتال طالع فيها وشافها عاقدة حواجبها وزامه شفايفه ..
نايف بهمس / الطفل يحس بالي حوله و ياتاثر من هو في بطن امه .. " سكت لثواني " .. محتاجة لدكتور نفسي ..
بتال طالع نايف بغضب / ....
نايف طنش نظرات بتال وكمل / وسلطان الصخونه ما تفارقه .. كل يوم والثاني راجعه له ..
راكان رفع حاجب و باستغراب / قبل اسبوع مسوين تحاليل شامل لهم .. سليم ما فيهم شي الحمدالله ..
بتال تنهد وبضيق / الحمدالله .. " انحنى وهو يقبل راس الظبي " ..







ــــــــــــــ





شقة رعد ..




هيفاء وهي تحس بالم اسفل بطنها و ظهرها .. تعدلت بالجلسة و بضيق / بطني يوجعني ..
رعد بخوف / ليكون ولاده ...
هيفاء وهي متوقعه هالشي بس خايفه / لالا .. مو ولادة .. " وبغصة " .. رعد .. فيه شي غريب ..
رعد وقف وهو يشد ثوبة من علقت الملابس ../ يالله خلنا نروح المستشفى .. ونتطمن ..
هيفاء برعب / رعد .. رعــد ..
رعد التفت عليها وهو يسحب المحفظة و المفاتيح من على الطاولة / نعـ..
هيفاء واقفه وهي تطالع برجولها / اولد .. اولد ..
رعد بسرعة سحب العباية ولبسها .. وبرعب / تنفسي .. خذي هواء .. لا تولدين ..
هيفاء وهي تمشي ببطى .. / كلم امي .. علشان اخذها معاي ..
رعد يسايرها / طيب طيب .. بس انتبهي تولدين ..
هيفاء بعصبية / هو بيدي ..
رعد بتنبيه / هششششش لا تعصبين .. خذي نفس .. نفس ..







بعد ساعات ..




امام غرفة الولادة ..
رعد رايح جاي .. وكل شوي يطالع بساعته ..
بتال ياكل من السندويتش ويشرب عصير / عمي كل قبل لا ياذن ..
رعد يهز يده / لا ما ابي احس بغثيان ..
بتال ابتسم .. و بداخله وجع .. " لو كانت مع العنود بوقت مخاضها .. كانت اقلق مثل رعد .." ..
شاف ممرضة تطلع من غرفة الولادة / مبروك ولد ..
رعد فتح يدينه و كان بيحضن الممرضه لو ما انكمشت و رجعت لورا ..
بتال نزل الساندويتش و وقف و توجه لعمه حتى يحضنه و يبارك له / مبروك مبروك .. يتربى بعزكم و دلالكم ..
ويجعله من الصالحين البارين فيكم .. مابغى يجي .. " التفت على الممرضة " .. كيف مدام ..
الممرضة بهدوء / كويس .. الحمد الله ..
رعد من الفرحة مو عارف ايش يقول بس يطالع و ساكت ...






ــــــــــــــ






قبل العيد بيومين ..





نوال و هي تشرب شاهي اخضر / يوه يا شهر رمضان سريع مرة ..
ابرار تنهدت / هي الاشياء الحلوة تمشي بسرعة ..
نوال ابتسمت / قرب عرسك يا ابرار ..
ابرار بنص عين / يعني انتي الي ابعد ..
نوال بسخرية / عاد انا حاله استثنائية .. ابو زوجي يتزوج قبل ولده باربع ايام بس ..
ابرا تلتفت حولينها و بهمس / وطي صوتك سمر موجوده ..
نوال تهز راسها بقهر / انا ما ادري ليه يبي يتزوج قبلنا .. باااربع ايااام .. افففف ..
رنا وهي تاكل / هو زواج .. زواج يعني .. كبير يعني ..
نوال بسخرية / ما شاء الله على الفاظك و مفاهمك ..
رنا ابتسمت برواقه / .....
ابرار ابتسمت / لا .. بس عشاء بالمزرعة و خلاص ..
ساره جاءتهم و جلست وهي تنزل الجوال على الطاولة .. ابتسمت / منار تسلم عليكم ..
نوال تتربع على الكنبة وهي تنزل الكوب على الطاولة .. وبجدية / تعالي هينا ..
ساره بخوف / هااا .. ايش فيك ..
نوال ابتسمت / ما في شي .. ابي اسالك .. " وبحدة " .. بس ها تجاوبين بصراحة وبدون لفلفه ..
ساره هزت راسها وطالعت نوال باهتمام / طيب ..
نوال بجدية / اول مرة يوم جيتوا في ذا .. من الي كانت موجودة .. العنود و الا منار ..
ساره ترمش وهي للحين ومفاهمه شي و متنحه / اول مرة انا والعنود وخالاتي و......
قاطعتها نوال / ما نبي خالاتك ولا بناتهم .. نبي نعرف من اول مره جات العنود والا منار ..
ساره ببساطة / العنود ..
ابرار / طيب ليه كنتم خايفين ..
ساره نزلت راسها وسكتت لثواني .. و تنهدت بضيق / خالتي شريفه الله يرحمها .. كانت .. " سكتت " ..
يعني ما كانت تبينا نختلط كذا .. لان .. " بتبرير .. ماكانت تبي تكشف كل شي " .. خايفه علينا وكذا ..
ريهام نغزت نوال وهمست / خلاص لا تحرجين البنت ..
نوال طنشت ريهام .. والتفتت على ساره / طيب بعرس طلال .. من الي حضر ..
العنود الي دخلت الاستراحة وسمعت كلام نوال من الاول .. / منار .. ولا تكثرين اسئلة ..
سمر طالعتها .. وكان ودها تسال .. العنود شافت نظراتها .. جلست جنبها .. وبهمس / اذا عندك سؤال اسالي راكان ..
سمر طالعتها .. العنود ابتسمت / وانا صادقه .. ماراح يكذب عليك ..
سمر ابتسمت / انا سالته من قبل .. بس كانت اعتقد انتي .. " رفعت اكتافه " .. خلاص شي راح ..
وعلى قول راكان .. الحكي فالي فات نقصن بالعقل .. " و بهمس " .. الحين كل شي تغير ..
العنود ابتسمت على تغير سمر وتفاهمها مع راكان .. وبداخلها " وليت اخوك يعقل "..
انتبهت لرنيم الي تدخل و هي تنافخ " .. ابتسمت / ايش فيك ..
رنيم وهي تعدل بلوزتها / فهودي تعبني .. ماصدقت شفت سند الا شحنته له .. الله يحفظه ..
" جلست جنب العنود .. التفتت على البنات " .. صبولي قهوة .. راسي مصدع .. ما شربت المغرب ..







ــــــــــــــ








قبل السحور ..





العنود تطق باب جناح زياد ..
زياد بهدوء / ادخل ..
العنود فتحت الباب و دخلت وهي مبتسمه / زيزوو ..
زياد التفت له و هو ينزل كتاب باحد الكراتين ../ هلا ..
العنود تقرب منه وهي تشوف كم كرتون متروكه على جنب .. و شنطة متوسطه بجنبها ..
العنود بهدوء وهي تجلس على الكنبة / اممممم خلصت اغراضك ..
زياد ابتسم وبهدوء / ايه ..
العنود سكت .. ثواني .. ودخل راكان .. ابتسم / سلام ..
الكل / و عليكم السلام ..
زياد طالع براكان و العنود .. حس بانه عندهم كلام يبون يقولونه .. بارتباك اخذ الكرتون و قفله بـ الاصق ..
حمله ونزله عند الكرتون الثاني .. حتى يسمع صوت راكان الجاد / زياد ..
زياد التفت له .. شاف راكان يطالعه بنظرات جاده / تعال نبي نتكلم شوي ..
زياد مسح يدينه في بعض .. و بارتباك / ابي اغسل يديني من الغبار و ارجع ..
راكان و العنود راقبوه وهو يدخل الحمام .. العنود وقفت و راحت تشوف المكان .. فيه غبار او لا ..
طالعت براكان واشرت له وهي تهمس / ما في غبار بس يتحجج ..



" بالحمام .. اكرمكم الله " ..


زياد واقف قبال المغسله و هو فاتح الماي و يطالع بالمراية وبهمس .. / ايش عندهم .. اكيد راح يسالون ..
والا يتكلمون عن الزواج .. " تنهد بضيق وهو يبلع غصته .. غسل و جهه اكثر من مره و مسح على شعره .. وطلع " ..
راكان والعنود الي رجعت مكانها .. طالعوه .. وهو ياخذ الفوطه و ينشف وجهه و راسه .. تقدم وجلس قبالهم ..
راكان تنهد / زياد ..!
زياد رفع راسه و طالع راكان / .............
راكان بهدوء / ايش الي فيك .. ترا واضح انك مانت طبيعي ..
العنود زمت شفايفها ما عجبها اسلوب راكان .. زياد طالع براكان و العنود وهو مستغرب و مرتبك / كيف يعني ..
راكان ببساطه / هالبرود و الانطوائية الي انت فيها .. مالك حضور .. يا اخي بعض الاحيان ننسى انك موجود ..
زياد بارتباك صد .. / ما .. ما فيني شي .. عادي ..
العنود بهدوء / لا مو عادي .. وضعك انت مو عادي .. " وبتغير في الموضوع " .. انت ما تبي الزواج ..
اذا ماتبي فينا ناجله .. او ننهيه .. لساتك انت على البر ..
راكان طالعها و طالع زياد .. و بجدية / ماتبي تتزوج ..
زياد طالعهم .. / لا .. عادي ..
راكان تغيرت ملامحها للعصبية / زياااااد .. ايش الي عادي عادي .. انت فيك شي مو طبيعي .. ايش فيك ..
انت من زمان كذا .. والا انا الي توني انتبه ..
زياد وقف و بضيق / انا طول عمري كذا .. ايش الي تغير ..
العنود بجدية / الي تغير وضعنا .. " وبهدوء " .. زياد .. انت مريض تحس بشي .. قول يا اخوي ..
خلنا نتساعد اذا فيه مشكله نحلها باذن الله ..
زياد بعصبية / لا مافيني شي .. و ياليت تهتمون باعيالكم الصغار وبس .. انا مافيني شي .. افهموا ..
راكان طالع بالعنود وطالع بزياد .. وقف وبهدوء يخبي خلفه ضيق / مدام انك بخير فالحمدالله ..
و يالله السحور قبل لا ياذن ..
زياد ببرود / ما ابي ... تسحروا انتم ..
العنود بحنان / زياد هذي اخر سحور برمضان هالسنه .. يالله الله يخليك .. تسحر معانا .. لا تزعلنا منك ..
راكان وهو يحرك شعره بعشوائية / روح تسحر يالله .. انا ابي الحق اتسحر واحلي شوي .. " وهو يغمز لزياد " ..
زياد حمر وجهه خجل وهو يبتعد عن راكان .. العنود حمر وجهها خجل وبهمس / قليل ادب ..
راكان وهو يفتح الباب و يطلع / ههههههههههههههههه .. " العنود طلعت وراه و هي تقفل الباب و تتوجه لجناحها "..
راكان يوقفها / على وين ..؟
العنود تنهدت بضيق / ابي اشوف الظبي .. اخاف تصحى و تنتبه وبعدها ترتعب ..
راكان هز راسه / الله يفرجها و انا اخوك .. الله يفرجها ..
العنود بحزن / امين .. " وبتساؤل " .. الا سمر رجعت من عند امها ..!!
راكان ابتسم / لا .. ليه ..
العنود بشبة ابتسامة وهي ترفع حاجب / وليه قلت الي قلته داخل ..
راكان بضحكة خافته / هههههههه احب احرج زياد .. خجووول جدا هالولد ..
" سكت و صد عن العنود وهو ضغط على شفايفة و شكله يفكر " ..
العنود تقرب منه و تحط يدها على كتفه / ايش فيه ..؟
راكان و هو يطالع بـ باب جناح زياد .. تنهد / مو عاجبني حاله .. احس وراه شي ..
لا هو قادر يقول و لاني قادر اسوي شي .. اخاف اخسرة بعدها .. والله زياد حيرني ..
العنود بتفكير / تعرف من أصدقائه ..
راكان هز راسه / زياد ماعنده اصدقاء الا اصدقائي .. وهم عيال عمي .. مافي غيرهم " وهو يفكر " .. بس قبل فترة ..
اشوفه كثير مع واحد .. ومندمج معاه بقوة .. اكثر من مرة القية جالس معاه اما بالمسجد او قبال جلسة بيته ..
العنود بخوف / من ؟ ..
سمعوا صوت باب ينفتح حتى يلتفتون .. الا زياد طالع من جناحه .. طالعهم بنظرات و بعدها توجه لغرفة الطعام ..
العنود نزلت راسها .. وبارتباك / انا رايحة اشوف الظبي .. " تركت راكان و توجهه لجناحها " ..



:
:
:



شافت سارة واقفه عند الباب .. وبخوف / صحيت ..
سارة هزت راسها وبهمس / لا ..
العنود فتحت شوي من الباب و طالعت بالظبي وهي حاضنه المخده الي ملبستها العنود بلوزة من بجامتها ..
ومعطرتها بنفس عطرها .. واوهمت الظبي فيها ..
العنود بهمس وهي فرحانه / الحمدالله .. خدعتك مشت ..
ساره ابتسمت وبهمس / ايه .. بس لساتها ما تثق فيني ..
العنود تنهدت / ربك كريم .. يالله خلينا نتسحر ..



على طاولة الطعام ..



راكان يطالع بالعنود الي تاكل بسرعة / عنود شوي شوي .. لا تغصين ..
العنود و هي تشرب ماي / ابي الحق اتسحر قبل لا تصحى الظبي .. و تنفجع ..
راكان بضيق / للحين ما ينامون الا بحضنك ..
ساره / ايه .. و متمسكين بملابسها .. حتى الحمام يدخلون معاها الله يكرمكم .. " و القارء " ..
نايف بهدوء / بس سلطان اخف من الظبي .. سلطان يجلس معانا و مع ابوة ..
" هز راسه باسف .. " .. لكن الظبي .. مرررره .. حتى ابوها ما تأمن له ..
العنود وقفت / الحمدالله .. عن اذنكم .. " وهي تتوجه لجناحها و كانها تركض "..
راكان تنهد / الله يعينهم ..







ــــــــــــــــــ

اول يوم في العيد ..



انقضاء بين تبريكات و تهاني و معايدات ..


بعد العشاء ..



بيت ابناء سطام ..


في جناح العنود ..



العنود تحط الكمادات على راس سلطان .. رفعت جوالها و اتصلت على راكان ..
بس مافي رد .. قفلت و اتصلت على نايف .. وبعد مافي رد .. رجعت تتصل على زياد و كان مقفل ..
تاففت .. مو وقت ابد نومتهم بالاستراحة .. و سمر نامت عند امها في بيت جدتها ام عزام ..
رجعت شافت مقياس الحرار على سلطان و شافتها 39 و شوي .. بهمس / مافي غيره .. خلني اتصل ..
.... بعد رنه ..
ورنتين ..
وثلاث ..
جاها صوتها المستغرب و الثقيل من اثار النوم / الو ..!!
العنود بهدوء .. وارتباك / ابو سلطان اذا فيه حولك احد من اخواني يا اليت تخليه يجي البيت ضروري ..
بتال عقد حواجبه و هو يبعد الفرشة عنه و يوقف .. طلع من الغرفة الي كان نايم فيها مع الشباب ..
و بخوف / خير فيه شي ..
العنود بضيق / سلطان حرارته مرتفعه .. اعطيته مسكن و خافض للحرارة و لا نزلت .. لزم اوديه المستشفى ..
بتال بدون تردد / جهزيه الحين اجي اخذه .. " وانهاء المكالمة " ..





بعد ساعة ..



واقفه عند باب مدخل البيت .. و شايله الظبي على كتفها وهي نايمه .. لبسه عبايتها و برقعها ..
جات سارة وهي لبسة بيجامتها .. و تاركه شعرها الي طول لنص ظهرها ..
وقصة شعرها الجديدة معطيته حيوية ولمعان .. وبيدها كاسة فيه عصير مانجو .. ببحة النوم / لسع ما جاء ..
العنود وهي تهمس / لا .. " وبضيق " .. و الظبي اليوم حالها زايد ..
فجاة فزت الظبي و هي تصارخ و تبكي .. العنود ضمتها وهي تسمي و تقرا عليها ..
سارة طالعت في العنود بحزن على حال اختها و اولادهم .. رجعت لداخل البيت ..
وبعدها رجعت وهي لبسة بلوزة بيجامة العنود و معاها شال يخص العنود ..
رمت الشال على الظبي بخفه .. و مدت يدها وهي تهمس للعنود / هاتيها .. راح اخليها معايه ..
العنود بضيق و خوف / اخاف تصحى ..
سارة شافت لمعة الدمع بعين اختها .. ماعمرها شافت الدمعه بعين اختها .. الا من بعد هذاك اليوم ..
والعنود كل ليله تبكي على حال الظبي المحزن و تعب سلطان ..
ساره بحنان / خليني اخذها .. الحين يجي بتال .. كيف تاخذين سلطان منه ..
العنود كش جسمها و هي تتذكر كيف اخذ سلطان منها .. تنهدت و اعطتها الظبي بشويش .. شوي شوي ..
حتى لا تصحى الظبي و تنتبه لهم / بسم الله .. و لدخلتي خلي اذاعة القران شغاله ..
ساره بهمس خافت / لا تخافين مضبطه الوضع من قبل .. " وغمزت لها " ..
اخذت ساره الظبي ودخلت لداخل البيت .. العنود تنهدت و هي تلتفت على الباب ..
طلعت خارج البيت وقفت عند الدرجات .. رفعت راسها لفوق و دعت ربها بصمت ..
سمعت صوت عجلات سيارة التفتت و شافت سيارة بتال .. وقف و نزل .. رجع للباب الخلفي و اخذ سلطان ..
حمله بين يدينه بشويش .. شوي شوي .. وهو يسمي عليه .. ترك باب السيارة مفتوح ..
وتوجه لـ العنود .. نزل سلطان على يدينها بدون لا يلمسها .. العنود حضنت سلطان بسرعة و هي ترجع على و راء ..
ووقفت .. بتال بصوت خافت / اعطوه ابرة مضاد و مغذي .. بكرة عنده ابرة كمان .. لمدة ثلاث ايام ..
العنود وهي تضم سلطان .. وبصوت مخنوق / ياروحي .. " ليه هالابر .. ايش سبب الصخونه ..
بتال تنهد / التهاب في الحلق و نزل على البطن ..
العنود طالعت وبضيق وناسية وضعهم/ اي التهاب .. من شهرين وهم بس التهاب التهاب .. وانا مهتمه باكلهم و شربهم ..
انا مو مرتاحه لوضعهم .. خايفة اخذوا لهم فايروس من هذاك المكان .. ابي اسوي لهم فحص شامل ..
بتال يطالعها باهتمام ومافي باله الا اولاده / الحين عيد .. ماراح تلقين مختبرات مفتوح ولا دكاترة موجودين ..
العنود قاطعتها / ومن قال ابي اقعد في السعودية .. ابي اخذهم لبرا واسوي لهم فحوصات شامله ..
ومو رابطني الا زواج زياد .. ينتهي وراح اسافر ..
بتال طالعها وبنبرة باردة / يصير خير .. " تركها و توجه لسيارة .. وقبل لا يطلع " ..
لا قدر الله وصار لعيالي شي خبريني انا قبل الكل باتصال او مسج .. لا تنسين انهم عيالي ..
العنود هزت راسها ودخلت وهي مو معاه ولا منتبه ايش يقول .. بتال رفع حاجب بعدم رضا و طلع لسيارته و تحرك ..









ــــــــــــــــــ






بيت ابو سند ..




دخلت البيت و بيده كيس من المطعم .. شاف البيت هدوء .. شكلهم الكل نايم ..
طلع لسطح على طول .. مكانه المفضل .. شاف باب السطح مفتوح .. استغرب ..
دفع الباب و دخل الا يشوف الي لبسه بيجامه ورديه بكم طويل .. وهي يبخرعه التفت على ورا لمن شافته / سند ..
سند وهو يتقدم منها ابتسم / سلام ..
غرام ابتسمت /وعليكم السلام .. " لمن شافت الي بيده .. " اكل .. ياروحي والله جوووعااانه مووووت ..
سند ابتسم و هو ينزل الاكياس عندها / يخسى الجوع .. " توجه لغرفة الي بسطح " ..
غرام وقفت وهي تنفض ملابسها / سنود .. ابي اشوف الي بالغرفة ممكن ..
سند ابتسم وهو يفتح الباب بالمفاتح الي معلق من بين مفاتيح السيارة / تعالي ..
غرام بفرح تنقز بسرعة و تدخل معاه .. فتح الإضاءة و غرام تتلفت بالغرفة .. شافت الغرفة الواسعه ..
فيها كم الة رياضية بجهه معينه .. وبجهه ثتنية كل الجدار مرايا .. وجهه كلها رفوف فيها كل شي قديمة ..
كورة مفقوعة .. سيارة مكسورة .. دبدوب مقطع .. تقدمت من الرفوف .. وهي تطلع الي مكتوب فيها ..
كل ما تقرا شي تبتسم .. شافت البومات لصور .. حطت يدها عليهم .. والتفتت لسند ..
الي كان اقف عند المطبخ التحضير .. بزاوية بشكل ربع دائرة .. / فيني اشوفها ..
سند رفع عينه وشافها تاشر على الالبومات .. و بحزم / لا .. " وبجدية " ..
بس فيك تشوفين الألبوم الي مكتوب عليه اسم عناد ..
غرام عقدت حواجبها / ليه ..
سند طالعها بنظرات .. / علشان ..............








انتهى ..



لا اله الا الله محمد رسول الله ..

سبحان الله .. و .. الحمدالله .. و .. الله اكبر ..

اتمنى ينال اعجابكم .. و اعذروني عن القصور و الاخطاء الاملائية ..

لا تنسوني من دعاكم ..

كونوا بخير ..
مشاعل السعودية ..





بسم الله الرحمن الرحيم ..

السلام عليكم ورحمة الله وبركاته ..

الحمد لله والصلاة والسلام على رسول الله ..

توكلنا على الله .. لا اله الا الله محمد رسول الله ..





البارت 51 ..









البارحه مابين وشلون يمديك ... في يوم واحد ياحبيبي تغيّرت
الليل خلاني وخلا طواريك ... تلعب بقلبي كل ماداخلي ثرت
سويت شين حدني غصب ماجيك ... والا قبل لاسير الليل سيرت
هدمت كل اللي بنيت بتجافيك ... هدمت لا والله بالعون دمرت
خليتني ماقلت لي شلون اخليك ... ليتك بحالي قبل مارحت ناظرت
الله كريم يصبر اشواق مغليك ... لاقام ينثرني غلاك وتناثرت
والله يسامح قلبي اللي مواليك ... اخذت كل اللي تبي منه وانكرت
منهار جيت العام تسبق خطاويك ... واليوم ماكنك قبل جيت وانهرت
في ذمتك لامن تذكرت ماضيك ... من يطري في بالك اليامن تذكرت ؟
من كثر مافكرت وشلون اراضيك ... وياك في نفسي ولا يوم فكرت
على كثر ماكنت متمسكن فيك ... وعلى كثر ماحتجتني ماتعذرت
جيتك وعندي حاجتن بين اياديك ... والمشكله تقدر عليها وقصرت
رح بشر اللي ملتفت لك يناديك ... قله تركته لخاطرك ماتأخرت
صدقني انها غلطتي يوم اداريك ... ولا انت لولا غلطتي كان ماصرت
كبرتك بعين البعيد وحواليك ... ابيك تكبر والمصيبه تكبرت
حاولت اغيّر فيك من كثر مغليك ... قدرت لكنك عليّه تغيّرت



" المبدع .. ثامر شبيب " ..






:
:
:






سند رفع عينه وشافها تاشر على الالبومات .. و بحزم / لا .. " وبجدية " ..
بس فيك تشوفين الألبوم الي مكتوب عليه اسم عناد ..
غرام عقدت حواجبها / ليه ..
سند طالعها بنظرات .. / علشان تعرفين كيف تتفاهمين مع عناد .. و تعرفين كل شي عنه ..
غرام طالعت اخوها .. وبعدها طالعت بالألبومات .. شافت اسم " راكان , عناد , بتال , طلال , سيف , رعد ,
راشد , البنات ..... " رفعت طالعت سند و هي تاشر له وبنبرة استغراب " .. / البنات ..
سند وهو يسحب ابريق الشاهي الي سواه ويسحب صحن يحط فيه الاكل .. وبجدية / يالله خذي حق عناد و اطلعي ..
عطيتك وجه .." غرام كشرت و هي تسحب الألبوم و نفسها تسحب غيره .. تنهدت و طلعت وراء سند "..
نزلت الالبوم على الفرشة .. و رجعت للغرفة حتى تغسل يدها و سند معاها ..




:
:


بعد ما تعشوا و هم يشربون الشاهي و غرام من عجلتها تصفحت الالبوم وهي تاكل ..
و سند يهددها ان طاح شي من الاكل على الالبوم و اخربه راح يكسر يدها ..



:
:


غرام وهي تنزل فنجال الشاهي / يعني هو من جد كان يحبها ..
سند وهو متكي / لا .. بس هي اغوته .. بنت حلوه .. وصغيرة وهو شاب مراهق ما شاف من الحريم الا امه و خواته ..
سحرته بكلامها وغنجها .. و احترامها .. و الي اعماه زود انها من اصول عربية ..
غرام بنبرة غيره / اهاا .. و ايش عجب استاذ عناد ..
سند كتم ابتسامته و بجدية / غرام انا ما قلت لك السالفه و اسرار عناد الا علشان تقدرين تتملكين عناد ..
لايغرك كلامه المعسول الحين وروقانه ترا عناد ميزاجي درجة اولى .. و بعد اللي صار معاه صار عصبي وبقوة ..
غرام بهمس خافت / تعلمني فيه ..
سند طالعها وهو كان حاس بان بينها و وبين عناد شي .. / ايه انا بعلمك عن عناد .. عناد من نفس الي راسمتيه بعقلك ..
غرام طالعته .. وبمسار مخالف عن المحور الي يتكلمون فيه / انتم يا الفارس فيكم ميزة وحدة ..
سند عقد حواجبة / الي هي ..
غرام بكل بساطة / الظلم ..
سند تفاجاء / الظلم .. " وباستغراب وهو يجلس " .. ليه تقولين كذا ..
غرام تتكلم وبنبرة تميل للعصبية / ايه الظلم .. اول شي جدي سند الله يرحمه .. ظلم جدتي الظبي ..
و بعدها ظلم جدتي شيخة .. و قبل جدي سند جدي جابر .. ظلم الكل لمن ابعد الظبي .. خلها تحقد علينا ..
و ربت العنود على الكره لنا .. و بعد عمي راشد .. ظلم نفسة و خالتي مياسة وبناته .. " شافت استغراب سند " ..
ترا كلنا ندري عن عمي راشد .. اقصد البنات .. بس نسوي انه ما ندري عن شي .. علشان بناته ..
مو علشان شي ثاني .. وراكان ظلم ابوه و امه .. و ظلم اخواته .. و ظلم سمر .. وبتال ظلم العنود ..
ورعد ظلم نفسه و ظلم ابوة و امه و عبير ظلم الكل .. وعناد ظلمنا يا البنات .. وغيث ظلم ريما ..
و خالي سلطان ظلم خالتي الجوهرة ..وبعد نفسه .. و جدي سعود ظلم بناته و اولادة ..
وخالي عبدالعزيز و عمي خالد و ابوي .. كلكم .. وبعدها رجعتوا .. ولا كانكم سويتوا شي .. تغيرت الملامح ..
بس المضمون نفسه .. " تنهدت وهي تطالع لبعيد وكان لسع باقي شي في قلبها تبي تطلعه بس مو عارفه كيف تقوله " ..
سند طالعها " و بعد صمت لثواني طويلة " .. بهدوء ../ وانت الحين يا البنات ملائكة ما تغلطون ولا تسون شي ..
غرام التفتت له .. و رفعت حاجب / منكم .. انتم السبب ..
سند طالعها مسك ابريق الشاهي وصب له .. وطنش كلامها .. وبنبرة مقصودة / كيف علاقتك مع عناد ..
غرام كشرت ولمت شفايفها / مزاعلته .. وما ابي اكلمه ..
سند ابتسم / للحين ..
غرام طالعته .. سند اشر لها على الالبومات / حتى بعد ماشفت ذي .. " وغمز لها " ..
غرام صدت عنه بارتباك / ............
........ / ماشاء الله .. ايش الجلسة الحلوة هذي ..
سند وغرام طالعوا على جهة الصوت .. سند ابتسم / هلا وغلا .. و بتحلو اكثر بجيتكم ..
رنيم تجلس و تجلس فهد بحضن ابوه / السلام عليكم ..
غرام و سند / و عليكم السلام ..
رنيم بجوع / مافي من عشاكم .. ليه ما سالتوا عني .. و الله من البخل .. حنا عيد ..
سند ابتسم / يخسى الجوع يا ام فهد .. شوفي تركت لك قسمك بالميكروويف هينا .. " وهو ياشر لها على الغرفة " ..
رنيم بتعب تنهدت / يووووووه مالي حيل اقوم .. جسمي مكسر مره ..
غرام باستغراب / انتي ايش فيك بس تعبانه .. وتنامين .. ومعصبه .. صايرة كوكتيل ..
رنيم تثاوب / لا تجبين طاري النوم على طول انام .. " قالتها وهي تنسدح بنص الجلسة وغمضت عيونها " ..
سند يطالعها بنظرات .. جلس فهد بجنب امه و رمى عليه الجوال .. و وقف راح لـ الغرفة .. جاب الاكل و رجع ..
سند بهدوء / رنيم قومي الاكل .. رنيييم .. بنت نمتي ..
رنيم بكسل وهي مغمضة عيونها / هممممم ..
سند ابتسم / قومي كلي ..
رنيم تجلس بتعب / ايش الاكل ..
سند / سندويتشات كباب .. من المطعم التركي ..
رنيم بضيق / فيه بيبسي .. نفسي في بيبسي ..
سند ابتسم وهو يبعد القصدير عن الساندويتش .. / ايش تبغين بالبيبسي .. مافيه فايدة ..
رنيم تاكل بشراهه .. وتشرب من العصير .. وسند يراقبها .. وغرام تلعب مع فهد ..







ـــــــــــ











ثاني يوم في العيد ..



بيت ال عزام ..




الجوهرة رافعه حاجب و بعصبية / وين الظبي ..
بتال تنهد وهو يقبل راس سلطان الي جالس بحضنه اللي و داه المستشفى ..
واعطاه ابرة المضاد و راح لامه .. / يمه الظبي ماتتحرك الا مع امها .. وامس شفتيها بالمسجد كيف حالتها ..
الجوهرة بحزن / يا روحي .. خايفه من الكل .. " تنهدت بقهر " .. حسبي الله ونعم الوكيل في امها ..
بتال غمض عيونه وبضيق / و ايش دخل امها ..؟
الجوهرة بحدة / وايش دخلها .. لو هي مهتمه بعيالها ماكان رمتهم على فلان و علان ..
غيث يدخل و بنبرته الباردة الي يتكلم بها من اول ما وصل من السفر في يوم 28 رمضان .. / يعني انتي الي مهتمه ..
الجوهرة طالعته باستفهام .. غيث يجلس جنبها / جاوبي انتي الي مهتمه بعيالك .. وليد كم مرة داخ و دخل المستشفى ..
وانتي ولا اهتز رمشك .. على الاقل ام سلطان تحاول تعالجهم .. و ما كانت متقصدة الي صار .. ولا اختها متقصدة ..
مو انتي الي ماسكه على اخر العمر كرامتي و حقي .. ورامية عيالك .. تراها طالت و مسخته يا ام بتال ..
الجوهرة ترفع حاجب وبنظرات حادة تطالع اخوها .. سعود ضاغط على شفايفه بضيق .. بتال يراقب ردة فعل امه ..
سامر ماسكه جواله و يطقطق فيه و وليد يلعب بجوال جالكسي نوت 2 عيدية ابوه له .. ومطنشين الكل ..
الجوهرة برفعه حاجب / ليكون مضايقتك .. وانت وين زوجتك .. " وبعصبية " غيث اا..
قاطعها عزام وهو معاه محمد ولدة الصغير .. / الجوهرة .. انا تكلمت مع ابو بتال .. قبل رمضان ..
واعطيته كلمه ترجعين لبيتك قبل زواج سعود .. وغيث و موضوعة مالك دخل فيه ..
هيفاء وهي تمشي شوي شوي ويدها على بطنها / ايش فيكم .. صوتكم واصل لغرفتي ..
غيث طالعها ووقف ببرود / ولا شي .. " التفت للكل " .. انا بكرة مسافر .. وبما اني مشغول و ماراح اشوفكم ..
فمن الحين اودعكم .. اشوفكم على خير .. وانتي يا اختي .. اهتمي بعيالك و شيليهم اليوم حتى يشيلونك بكره ..
هيفاء بغصة / بس كذا ببساطه ..
غيث يطالعها ببرود / ايه كذا .. ببساطه ..
هيفاء نزلت دموعها وهي تستند على عامود الرخام و هي تشوفه يتوجه لجناح امه ..
طالعت بعزام / عاجبك وضع اخوك..
عزام طالعها و بعدها صد عنها و طالع محمد وهو يلعبه / خليه .. خليه الحين .. وخله يسافر ..
بتال طالع خاله وهز راسه " يعني ايش الموضوع " .. خاله غمض عيونه وهز راسه يعني " بعدين " ..







ـــــــــــــــــــ





بيوم زواج سلطان ومشيرة ..



قرروا يسوونه بالمزرعة .. حفله صغيرة مرتبه ..





طارق يطالع بمشيرة الي لبسه فستان ذهبي ومسوية شعرها بطريقة الرومانية و عليها تاج ناعم ..
مشيرة رفعت عينها وجات بعين طارق ابتسمت ونزلت راسها ..
طارق تقدم منها وحضنها .. يقبل جبينها وبهمس / امانتك وانا اخوك اذا ماتبين الزواج قولي ..
والله ماتسرين مع سلطان لو يوقف العالم كله بوجهي ..
مشيرة رفعت راسها وعيونها مدمعه ... ابتسمت / ربي يخليك لي ولا يحرمني منك .. والله راضيه .. و مقتنعه ..
طارق بضيق / وليش شكلك يقول متضايقه .. ايش فيك ..؟
مشيرة هزت راسها / ولا شي .. بس مشتاقة لمنصور ..
طارق ابتسم بحنان / عند اهله ما عليه اخلاف ان شاء الله .. لا تخافين عليه ..
الجوري دخلت / طارق .. يالله ..
مشيرة تنهدت و هي تهز براسها .. طارق / توكلنا على الله ..
جات البندري وهي لبسه عبايتها ومعاها شنطة يد صغيرة تخص مشيرة ..
الجوري ساعدة مشيرة في لبس العباية .. وبهمس / لا تحطين هرج عمتك في بالك .. اعذريها .. و انتي تعرفينها ..
مشيرة ترفع عيونها لسقف حتى لا تنزل دموعها / ما راح احطه .. ما راح احطه .. " اخذت نفس طويل " ..
البندري بغصة وهي ترمي الشيله على وجهها / طارق يستعجلنا .. يالله ..
نزلوا وهم يتوجهون من مزرعة ابو عبدالعزيز لمزرعة ابو بتال القريبة من مزرعتهم ..





:
:
:




بعد ساعات ..


نوال الي كانت لبسه فستان اسود طويل و فاتحه شعرها وحاطة كحل و روج وردي بس .. / مشيرة تجنن ماشاء الله ..
ابرار وهي تاكل كيكة بضحكة / شفتي خالي سلطان ..
الكل / ههههههههههههههههههههههه ..
ريهام وهي مبتسمه / كان مرتبك مرة مسكين ..
غرام بضحكة / امي لاول مرة اشوفها ترحم احد من تعليقاتها ..
ريهام طالعت بالصالة الي مابقي فيها احد .. / الكل نام ..
نوال وهي تطالع بالصالة / ايه .. لان بكرة راجعين ..
ابرار تطالع بريما وبهمس / ريهام .. " التفتت لها ريهام و نوال " .. ريما ما تتكلم معاكم ..
ريهام هزت راسها / لا .. بس مع امي .. و الا نايمه بغرفتها .. " تنهدت " .. حسبي الله ونعم الوكيل ..
رنا الي انتبهت لهم / تدرون انه جاء و رجع سافر ولا سال و لا مر عليها ..
ابرار و نوال / مين ..
ريهام بقهر / من غيره .. غيثوة ..
غرام الي ما كانت معاهم بالهرجة و تسولف مع اماني و روان / يا عمري يا الظبي ..
البنات طالعوها .. " غرام تكمل بحزن / شفتوها كيف كانت خايفه ..
نوال بحزن / و سلطان ضعفان .. والعنود مسكينه .. حتى الحمام " اكرمكم الله " .. يدخلون معاها ..
سمعوا صوت صراخ و بكي .. وقفوا بخوف و راحوا لجهته الصوت ..






:
:
:







العنود حاضنه الظبي وهي تبكي معاها وتسمي .. العنود تبعد الظبي عن حضنها الي مغمضه عيونها و تبكي / الظبي ..
ماما .. فتحي عيونك ماما .. " حتى تسكب ساره مويه بيد العنود وتمسح بوجه الظبي " .. بسم الله الرحمن الرحيم ..
الظبي فتحت عيونها شافت امها حتى ترجع تبكي و تشهق وهي ترمي وجهها على صدر امها ..
الي حضنتها و صارت تبكي معاها .. و هي تقرا عليها .. و تسمي بالله ..
البنات كل وحدة واقفه وحاطه يدها على فمها وعيونهم مغرقه دمع .. ام سطام بضيق وحزن / لا حول ولا قوة الا بالله ..
" وهي راجعه لغرفتها .. و هي تستغفر و تدعي لـ العنود و عيالها " .. استغفر الله العظيم .. استغفر الله ..
ام سند تاشر للبنات يطلعون .. و هي تهمس / ربي يلطف بحالهم ..
ام عناد الي خفضت الاضاءة وهي ترد الباب بشويش .. وهي تهمس / لا حول ولا قوة الا بالله ..
البنات يطلعون في بعض .. نوال بتساؤل / ايش صار ..
ام عناد بضيق / العنود راحت الحمام و صحت البنت و ماشافتها .. و انفجعت وصارت تصيح ..
البنات بأصوات متفرقه / ياروحي .. يا قلبي .. مسكينه .. يا الضعيفه ..
ام سند بحدة / هشششششش و يالله روحوا باتوا .. بكرة ورانا مشوار .. يالله ..








ـــــــــــ







بأحد الفنادق ..





جالسة بالغرفة .. هدوء .. ماتحس باي غربة .. كانها تعرف سلطان من سنين ومتعودة عليه ..
راحه غريبة ساكنة قلبها .. تلعب بالجوال في يدها بحركة دائرية .. و عيونها على الفراغ سرحانه ..
سلطان الي كان جالس بالصالة .. و استغرب فترة غيابها .. طق الباب عليها لكن لا مجيب ..
فتح الباب بهدوء ودخل .. شافه جالسه على طرف السرير و سرحانه .. وغرقانه بفكرها ..
ما انتبهت لوقوفه .. احساسه غريب ولذيذ .. و ده يضمها ويزرعها بصدرة .. عمرة ما حس بها الشعور ..
بهمس / مشيرة .. " ما ردت عليه , رفع صوته " .. مشيرة ..
التفتت باستغراب وهي عاقدة حواجبها / هلا ..
سلطان ابتسم / الي ماخذ عقلك يتهنا به ..
مشيرة تنهدت / افكر بمنصور .. مدري متعب جابة عند امي والا لا ..
سلطان بهدوء / طيب اتصلي ..
مشيرة انتبهت لوضعهم .. وبخجل / اسفه .. اممم .. دوشتك ..
سلطان ابتسم وهو يتقدم لها .. كان بثوب وراسة ماعليه شي .. جلس جنبها و بهدوء / لا دوشة ولا غيرها ..
اتصلي عليه و اساليه مافيها شي .. و لساته الوقت " رفع يده و طالع بالساعة " .. بدري .. تو ما اكملت الوحدة ..
مشيرة وهي تفرك الجوال بيدها طالعته و انتبهت لشعره الكثيف الاسود و تخلله بعض الشعيرات البيضاء ..
بهدوء لا يخلو من الخجل / اتصلت لكن طلع مقفل ..
سلطان بحنان رفع يده و مسح على ظهرها / ماعليه .. يمكن بمكان مافيه شبكة ارسال او خلص شحنه ..
" وقف " .. قومي الحين غيري ملابسك .. وسمي بالرحمن و تعشي .. و بعده ارجعي اتصلي ..
مشيرة و قفت و هي تهز راسها / ان شاء الله ..
سلطان وهو يتوجه لصالة وقف عند الباب / ايه قبل انسى .. ترا العشاء وصل ..
مشيرة ابتسمت بخجل و فشلة وهي تنزل راسها .. فهمت قصده .. سلطان بضحكه طلع و هو يقفل الباب خلفه ..
مشيره وهي تتوجه لشنطتها و تفتحها .. وطلعت روب الحمام منه و ملابسها .. وادوات الاستحمام ..
وبداخلها " يارب استودعتك منصور احفظه وارعاه يا كريم .. يارب يسرني لكل خير وصلاح يارب "..
وتوجهة للحمام " اكرمكم الله " .. اخذت دوش سريع وتجهزت و طلعت لسلطان ..







ــــــــــــــــ






يوم جديد ..





بيت ابو سند ..


في المجلس الداخلي ..





غرام تدخل و هي لبسه بنطلون ابيض .. و بلوزة طويله لحد الركبه وعريضة بالون الرمادي ..
عليها كتابات بالابيض والاسود .. فاردة شعرها .. و حاطه كحل و مرطب .. / هلا ..
عناد رفع راسه و شاف ملامحها متفاجأه .. ابتسم / من كنتِ متوقعه تشوفين ..
غرام تنهدت وهي تتقدم له .. / سند .. لانه قال انه بالمجلس ويبيني ضروري .. ما قال لي انه انت ..
عناد وهو مازال جالس .. بخبث / لو قالك ايش بتسوين يعني ..
غرام الي عرفت طبعة .. ببرود / ولا شي ..
عناد وقف و هو يضحك / طيب تعالي عايديني .. والا ما تبين ..
غرام وهي تقدم منه بغنج .. / برغم انها متاخره .. " حتى تمد يدها تصافحه "..
عناد شدها له و هو يقبل خدها / كل عام و انتِ بخير " و هو يبتعد شوي " و ابشري برضاك .. " و يقبل جبينها " ..
غرام بخجل ابتعدت عنه ويدها مازالت بيده وبهمس / وانت بخير ..
عناد ماترك يدها شدها حتى يجلس و تجلس جنبه .. سحب شماغه و حطهم على الطاولة الي جنبه / ها .. اخبارك ..
غرام زمت شفايفها بضيق / ايش ها ذي ..
عناد التفت عليها وهو مبتسم / على كل شي بتعلقين و تكشرين ..
غرام ابتسمت / كيفي .. الي ما يعجبني اكيد راح اعلق و اكشر ..
عناد / ههههههههههه طيب يا الي على كيفك .. بس لا تنسين ان فيه كيف غير كيفك ..
غرام صدت وهي تقوس شفايفها / بدينا ..
عناد تنهد وبجدية / غرام .. ما فهمت لك والله .. ان سالتك و استفسرت منك .. قلتِ تحقق ..
وان تركتك زعلتي .. و ان تصرفت بطبيعتي ماعجبك وقلتي بدينا .. " وبحدة " .. وبعدين ..
غرام بهدوء / ولا شي ..
عناد وقف وهو يسحب شماغه و بعصبية / تدرين .. الشرهه مو عليك على الي يجيك يبي يسال عنك ..
غرام وقفت قباله وهي تمسك يده وبهدوء وهي تطالع بعيونه / عناد ..
عناد طالعها و بعصبية وهو يسحب يده / نعم .. ايش عندك ..
غرام بهدوء / اجلس وتعوذ من الشيطان .. و خلني اجيب القهوة و الشاهي ونروق ونسولف وناخذ علوم بعض ..
عناد رفع حاجب .. و بسخرية / لا والله .. " وبعصبية " .. ما ابي لا شاهيك و لا قهوتك و لا اخبارك ..
وخري عني .. خليني اطلع .. " مشى خطوه حتى ترجع توقف غرام قباله " ..
غرام بابتسامه / وانا ماراح اخليك تطلع الا لمن تتقهوى و تعطيني اخبارك ..
عناد بعصبية و حده / ايش بتسوين يعني بتمنعيني .. " رفع يده حتى يبعدها "..
بس تفاجاء وهي ترتمي عليه و تلف يدينها حولين رقبته ووجها دفنته برقبته .. وبهمس / لا تروح مشتاقتلك ..
عناد بسرعة تبخرت كل عصبيته .. ابتسم و هو يلف يدينه حولين خصرها / طيب يا الي مشتاقتلي ..
" ابعدها عنه شوي حتى يشوف وجهها " .. راسي مصدع ابي اتقهوى و اذا فيه حلا من الي تسوينه برمضان ..
وترسلينه على خالتك بطريقة جحا .. جيبي منه .. " وبتكشيرة " .. والا لتكونين مثل خواتي ..
خلاص خلص رمضان معاد فيه مطبخ و حلى زين ..
غرام وهي تفلت يدينها .. وبضحكه / ابشر .. وحتى لو مافي اسوي لك .. كم سيد عناد عندنا ..
وهي تبتعد بسرعه عنه و تطلع من المجلس .. عناد وقف بنفس مكانه .. دخل يدينه بجيوبه والشماغ على كتفه ..
رفع حاجب مستغرب من تصرفها ويحس بنشوة فرح .. رجع جلس في مكانه الاول و طلع جواله يطقطق فيه ..
الا ان ترجع له ..





:
:
:



بعد وقت ..


عناد بهدوء / خلاص ما راح اسالك .. هي كلها يومين و تتزوج ابرار وراح افضى لشجون ..
غرام بجديه / اذا مافضيت لها الحين ما راح تفضى لها بعدين ..
عناد تافف وهو يشرب من فنجان القهوة .. وبضيق / خلاص غرام .. المهم .. بدات بتاثيث الشقة ..
غرام التفتت عليه بستغراب / لقيت شقه ..
عناد ابتسم / ايه .. برمضان .. مو بعيده من هينا .. وتوها جديدة .. تعرفين ابو عوض الله يرحمه .. صاحب جدي ..
غرام تنهدت .. وبلعت الغصة .. بتذكر لابو عوض / الي يسمونه الاحمر ..
عناد ابتسم وهو يمد يده بفنجان القهوة حتى تصب له غرام / ايوووه .. هو .. عياله باعوا بيته القديم الي و راء المسجد ..
غرام شهقت وبقهر / هئئئئئئ .. لالالا .. بيته كان يجنن و تاريخي .. خاصة شجرة اليمون الي فيه .. لذيذه ..
عناد ابتسم / العنود اشترت البيت وهدت البيت و بنت عمارة من 5 ادوار .. وشجرة اليمون موجودة ما قطعتها ..
غرام بهدوء / ماشاء الله الله يرزقها .. والحمد الله ما قطعت شجرة اليمون ..
عناد ابتسم / عاد هذي فكره سند ..
غرام بحنين / يا حبيبي ..عاد اليمون حقهم كبره كبر التفاح .. ماشاء الله .. و طعمه .. " وهي تبلع ريقها " .. يجنن ..
عناد انفجر ضحك على برائتها و عفويتها / ههههههههههههههههههه .. شوي شوي .. ههههههههههههههههههه ..
غرام ابتسمت بخجل و هي توقف وتبعد ترمس القهوة و تقرب ترمس الشاهي / ايش قلت علشان تضحك ..
وانا صادقة ليمونه يجنن .. " عناد يطالعها و هو يهز راسه و مازال يضحك " ..
عناد يتنحنح / احححم احححمم .. طيب .. ههههههههه .. بكره اجيب لك منه .. بس لا تغرقينا ..
غرام فتحت عيونها للاخير .. و عناد انفجر ضحك عليها ..
عناد بعد ماهدي من نوبة الضحك .. بنبرة مقصودة و سؤال مفاجأ / ايش غيرك ؟..
غرام طالعته باستغراب / ايش تقصد ..!
عناد طالع قدامه .. وبهدوء / انتِ ما كنتِ كذا .. كنتِ مو مرتاحه .. ايش الي غيرك .. غير ..
" وهو يمد يدينه " .. حضنتك و منعك لي من الروحة ..
غرام بخجل ابتسمت وهي تصد عنه / زوجي وحضنته فيها شي ..
عناد سكت و هو يتأملها و بهمس و ابتسامه خفيفة على شفايفه / لا .. خذي راحتك ..







بعد يومين ..





بيوم زواج سعود .. و فارس .. و زياد ..






بالصالون ..




نوال تصارخ و تبكي / ايشلون عادي .. شوفي الساعة .. وشوفي مكياجي .. وهذا انا مسوية بروفه قبل و مفهمتها ..
ام سيف / يا بنتي خلاص لا تبكين .. كل شي يتصلح .. و الوقت معانا وقت .. بس انتي هدي نفسك ..
جات يارا الي صلحت مكياج ابرار وابتسمت وبهدوء / ليش العروس زعلانه ..
نوال انفجرت فيها / ايش برايك .. ماتشوفين الي بوجهي ..
يارا ابتسمت / بس هيك .. هلا كل شي بيتزبط و ما بيصير الا الي بدك اياه ..
بس انتي ريحي اعصابك و نشفي هالدموع .. " ومسكت الاسفنجه و بدات تعدل بمكياج نوال ..
و تسوي الي نوال تبيه مع شوي لمسات خاصة من يدين خبيرة التجميل يارا ..
بعد 45 دقيقة ..
نوال تنهدت براحه / ايه الحين ارتحت ..
يارا ابتسمت / انتي عينيك اسم الله اكتير حلوه .. ومابدها مكياج غامئ وتيئل .. " غامق و ثقيل " ..
نوال وقفت و توجهت للمرايا الكبيرة وهي تقرب وجهها من المرايا / ايه ادري .. يمه .. اتصلتي على المصوره ..
ام سيف وهي ماسكه عباية بنتها وبستعجال / البسي عباتك و امشي .. سيف برا .. هاااا بعد تبين تعدلين شيء ..
نوال وهي تشوف الطرحه .. و شعرها والمكياج / لا الحمدالله .. الحين كل شي تمام ..
ام سيف بتعب / طيب يالله امشي اتعبتيني الله يصلحك ..








:
:
:





في القاعة ..




بعصبية / اليوم كل شي خارب من بدايته .. الطرحة نسيتها اماني .. والصالون ما قصر ..
الفستان و انقطعت السوسده .... و الحين المصورة صار عليها حادث و ماتقدر تجي .. هاليوم منحوس من اوله ..
الا الزواجه بكبرها نحس .. " وبغصه " .. و ين ابوي .. ابي ارجع البيت .. ما ابي اتزوج .. ابي اتطلق ..
اذا هذي اولها ينعاف تاليها ..
ام طلال بهدوء / بنت استغفري .. و اذكري الله .. قولي لا اله الا الله ..
نوال وهي تحاول تمنع دموعها من النزول / لا اله الا الله ..
ام طلال / مصورت ريهام خلصت و صورتها .. و كلمتها .. و طلع معاها كم فيلم زياده .. واتفقت تصورك ..
مو هي الي كنت تبين تحجزينها بس سبقتك ريهام ..
نوال هزت راسها كاطفل وعيونها تلمع بدمع / الا ..
ام طلال ابتسمت / اجل اهدي و روقي .. واكثري من الاستغفار .. وربي بيسهل عليك كل شي ..
نوال بتوتر / امين امين .. استغفر الله استغفر الله .. " وبلهفة " .. متى تجي تصور ..
ام طلال بهدوء / اذا انتِ هديتي و ارتحتي .. ورجعت موية وجهك تجي تصورك ..
نوال تاخذ نفس و تزفره / خلاص هديت ..
ام طلال ابتسمت / الله يهديك يابنتي و يوفقك ..
طلعت من الغرفة حتى تدخل المصورة .. شافت ام سيف جالسة على الكرسي بالممر وترضع بنتها ..
طالعتها .. ام سيف بضيق / ها ايش صار ..
ام طلال ابتسمت / كل خير .. كلمة مصورة ريهام و وافقت تصورها ..
ام سيف براحه / الحمدالله .. و يارب ما يصير شي ثاني يعكر علينا و يربشنا ..
ام طلال / اذكري الله و ادعيه .. و ربك يتمم هاليله على خير ..
" وتوجهت لصالة .. شافت عند الاستقبال ام سطام و ام سند و ام عناد و العنود و معاها اولادها ..
ام طلال وهي تطالع بالعنود الي حاضنه الظبي و تهزها و واضح الضيق عليها .. بحنان / نامت ..
العنود تنهدت / ايه .. " طالعت بسلطان الي جالس على الكرسي بجنب امه ومسند راسه على امه "..
هيفاء يالي خلصت توها 15 يوم دخلت والجوال باذنها تقدمت من العنود وهمست لها / العنود ..
العنود حطت عينها بعين هيفاء .. هيفاء كملت / بتال يقول يبي سلطان .. يكفي الظبي .. و انت تعبانه ..
العنود بتعب / اي والله خليه ياخذه .. سلطان يسكت مع ابوه ..
هيفاء ابتسمت وهي تسمع رد بتال .. العنود ابد ماكانت مركزه معاهم ..
وقفت و هي تمسك سلطان وتحطه بالعربية و بجنبه الظبي .. وبدات تدفعهم .. التفتت على هيفاء ..
وبتعب / خليه يوقف عند الباب الخلفي للقاعة .. راح اخلي سلطان هناك ..
هيفاء وهي تجلس على الكرسي بجنب ام طلال / طيب .. " وبهمس " .. اكيد سمعت ..
بتال بسرعه وصوت انفاسه وكانه يمشي / اي سمعت .. سلام ..
هيفاء ابعدت الجوال عن اذنها وهي تطالع بالجوال / قفلة بوجهي ..
ام طلال بحزن / ياروحي يالعنود .. الهم مرسوم بوجه مرة ..
هيفاء بحزن / مسكينه .. النوم ماتنام مثل الخلق ..
ام طلال تنهدت / الحمدالله الي جاء وضعهم على ذا الحال .. والا سمعتي عن البنت الي شدت انتباه العيال الي شافوها ..
هيفاء عقدت حواجبها / اي وحدة .. الي كانت بالغرفة و قالعين عينها حسبي الله عليهم ..
ام طلال بحزن / لا الي انخطفت من شهرين هي من الرياض .. الي كان على راسها زي الطين او عجين على راسها ..
هيفاء هزت راسها / ماسمعت عنها ..
ام طلال / هذي وحدة شافها سند وطلال .. واستغربوا من شكلها والي على راسها .. و يوم سالوا واحد عنها ..
قال حالقين شعرها .. و حاطين عليها مواد تخرب المخ .. حسبي الله عليهم .. حتى يختل عقلها ..
ويضحكون على الناس ويقولون مريضة .. ويشحدون و يعطونهم الناس .. حسبي الله عليهم ..
هيفاء وهي حاطه يده على فمها / يا حرام .. ربي يشافيها .. والحين ايش صار عليها يقدرون يعالجونها ..
ام طلال تنهدت / ربي رحم حالها واخذ امانته .. توفت في العشر الاواخر من رمضان ..
هيفاء وهي تصد بغصة / الله يرحمها .. " سمعت صوت امها ووقف بتعب وتوجهت لها .. حتى تاخذ ولدها الي صحي "..






:
:




عند الباب الخلفي ..
كانت واقفه وراء الباب .. بتال سحب سلطان وحضنه وبحنان / كيفك بابا .." رفع صوته " شكله بينام ..
العنود من خلف الباب / او بترتفع حرارته ..
بتال عقد حواجبة .. و طالع سلطان الي نايم على كتفه .. تنهد / انا رايح البيت .. الرجال خلص عرسهم ..
اذا احتجتي شي اتصلي عليه .. " وبتدارك " .. اقصد الظبي ..
العنود براحه / طيب .. شغل القران علشان ينام و لا تبعد عنه ..
بتال ابتسم .. / ان شاء الله ..








:
:
:






اول مارجعت العنود لصالة ..



شافت مشيرة واقفه عند الباب بتدخل .. ابتسمت ونادتها / مشيرة ..
مشيرة التفتت وابتسمت حتى تتقدم منها وتسلم عليها ../ كيفك ..
مشيرة مبتسمه / الحمد الله .. انتي كيفك .. " وباست الظبي على خدها " .. وكيف الحلوة ..
العنود / الحمدالله على كل حال .. " بنبرة " كيف اوضاعك انتي ..
مشيرة ابتسمت وهي تغمز للعنود / تمام التمام ..
العنود ابتسمت / ربي يتمم عليك .. ويجعلها دائم " وهي تغمز " .. تمام التمام ..
مشيرة تنهدت / امين .. تعالي ندخل ابي اسلم على الجميع .. " وهي تشد شفايفها " ..
العنود رفعت حواجبه وهي فاهمه / ترا شابه ضوء ..
مشيرة هزت اكتافه / انا مالي دخل .. " دخلت بكل ثقة وتقدمت من الكل الي رحبوا فيها بطريقة عادية " ..
مشيرة وقفت قبال الجوهرة ومدت يدها .. بس الجوهرة صدت و هي ترفع حاجب ..
مشيرة تركتها وهي تبتسم .. وتوجهت لطاولة اهلها ..







:
:
:






قبل الزفة ..



العنود حاضنه الظبي وبهمس حاد / كيف مايبي يدخل ..
ساره بهمس والجوال بيدها / ما ادري ..
العنود بضيق من وضعها ومن وضع اخوها .. بعصبية / اتصلي على راكان .. وهو يتفاهم معاه ..
انا معاد فيني حيل .. " سارة اتصلت على راكان وبلغته بالي صار "..




:
:
:





راكان بعصبية / زياد .. احد قالك بنزفك على الحريم .. انت بتدخل على عروستك بس ..
زياد برتباك / ما ابي اتصور .. ولا ابي انزف خلاص خليني على راحتي ..
راكان بغضب وهو يوطي صوته / زياد .. لا تخليني اتوطى في كبدك قدم خلق الله ..
انت كيف تفهم .. مافي لا مصورة ولا زفه .. انقلع وادخل وخذ زوجتك .. الله لا يبارك فيك ..
" دخل راكان لقاعة الرجال .. وطلع سلطان ورعد و عبدالعزيز و صقر .. ودخلوا مع زياد على العروسة " ..
زياد مشي معاهم وهو متوتر و يتصبب عرق .. ورعد وعبدالعزيز ما خلوا من تعليقاتهم شي ..






:
:
:




ريهام واقفه وهي منزله راسها بالارض .. خجلانه من خوالها و من زياد ..
دخلت ام سطامو ام صقر.. و ام عناد وام سند .. وباركوا لهم وطلعوا .. وطلع بعدهم صقر حتى تدخل العنود وساره ..
العنود واقفه بجنب سارة وهي معاها كاميرا كانون .. وتصور زياد و ريهام ..
زياد يحاول يتمالك رجفته ويهدي نفسه .. ماكان قادر يتكلم ..
ساره من لمحت وجه اخوها بدا يتغير وقفت التصوير .. والتفتت على العنود ..
شافت العنود ملتهيه ببنتها .. دخلت ام صقر حتى تعلن موعد زفة ريهام ..
العنود طالعتهم وبمفاجاه / زفيتوا نوال وابرار ..
ام صقر مسكت ضحكتها / ايه .. يالله يمه سمي بالله ..
التفتت على زياد ... وابتسمت / ربع ساعه ونرجعها لك ..
زياد ابتسم مجمله .. ووقف وبارتباك / انا .. انا برا .. الشباب عند السيارة ..
ام صقر ماكانت منتبه لوضعه .. كانت تعدل فستان بنتها وتمشيها .. / الله يسهلكم و يوفقكم ..
العنود كانت تطالع بتفحص لاخوها .. طلعت بساره واشرت لها تطلع وراء العروس ..
زياد بتوتر يعدل غترته .. وبشته .. العنود بهدوء / زياد ..
زياد طالعها .. العنود / ايش فيك ..
زياد هز راسه / ولا شي ..
العنود فزت من صرخت بنتها حتى تحضنها و تسمي عليها وترجع تهزها على كتفها ..
زياد طلع من الغرفة و وقف بجنب سيارته .. ابتسم وهو يسمع تعليقات الشباب ..
فتح الباب و طلع سيارته .. حتى يطلع جواله .. و يطقطق فيه ..







:
:
:





بعد ساعات ..





بجناح سعود و نوال ..




سعود بصاله ينتظر نوال ..
نوال بالغرفة .. عدلت نفسها وغيرت فستانها .. ابتسمت وهي تتذكر زفت ابرار ..
نوال بهمس وهي تطالع بالمراية / الحمدالله عدت زفتي على خير .. والا انتحر لو صار لي الي صار لـ ابرار ..
ابتسمت وهي تتقدم بخجل للباب فتحته وطلعت .. سعود اول ما سمع صوت الباب وقف وتقدم لها ..
سعود بابتسامه / ياهلا بعوبتي ياهلا ..
نوال وقفت بزعل و طالعته وهي مكشرة .. سعود بضحكه وهو يحضنها ..
وبهمس / واحلا عوبه بحياتي ربي لايحرمني منها ولا من عوبتها ..






:
:
:








بجناح فارس و ابرار ..




فارس جالس جنبه على الكرسي .. و بحنان / طيب تبين المستشفى ..
ابرار وهي تمسح دموعها وتشهق هزت راسها وبهمس / لا ..
فارس بحنان وهو يمسح على ظهرها / طيب ليش تبكي .. " حط يده على رجلها " .. توجعك ..
ابرار من تذكرت كعب جزمتها الي انكسر وهي بالزفه وفشيلتها .. زاد بكها ..
فارس حضنها وهو يطبطب على ظهرها / خلاص يا روحي .. خلاص .. اهم شي سلامتك ..










بعد صلاة الفجر ..



بيت راكان ..




العنود بخوف / لزم اوديه المستشفى .. الخافض ما سوى شي ..
راكان يوقف / البس ثوبي و انزل .. و نروح المستشفى ..
العنود توقف وهي تلبس عبايتها .. والظبي صارخت بصوت عالي مفزوعه تبي ترتمي على حضن امها ..
العنود حملت الظبي .. وراكان الي لبس ثوبه ونزل حمل سلطان ..



:
:
:



بعد ساعات ..




:
:
:



بتال واقف وبجنبة راكان قبال سرير سلطان بغرفة الملاحظة .. ويتكلم مع الدكتور ..
العنود واقفه وراء الستارة .. والظبي و سلطان نايمين على سرير واحد ..
راكان بتعب ونعاس / ايه .. " تثاؤب " ..
الدكتور بارتباك / امممم يعني هو .. مش موكد ..
بتال بخوف واهتمام / ايش .. قول ..
راكان حس بان الموضوع خطير ركز معاهم وصحصح .. وهو يعدل وقفته ..
الدكتور برسمية / لوكيميا .. سرطان الدم ..
بتال وراكان بصدمه يطالعون الدكتور .. نقزوا بفزع من سمعوا صوت الطيحه ..
التفتوا بسرعة وشافوا العنود طايحه على الارض .. مغمى عليها ..













انتهى ..



لا اله الا الله محمد رسول الله ..
سبحان الله .. و .. الحمدالله .. و .. الله اكبر ..

اتمنى ينال اعجابكم .. و اعذروني عن القصور و الاخطاء الاملائية ..

و لا تنسوني من دعاكم ..

مشاعل السعودية ..

كونوا بخير ..

بسم الله الرحمن الرحيم ..

السلام عليكم ورحمة الله وبركاته ..

الحمد لله والصلاة والسلام على رسول الله ..

توكلنا على الله .. لا اله الا الله محمد رسول الله ..





البارت 52 ..







لا تـلمس الجرح يا معود وصبحا عزوم
الـبرد فتق ضلوعي وانت دوار صيت
ضيعت عمري اطاول في حزومي رجوم
وايست اباقول كل الشعر في شطر بيت
لا الـوقت وقتي ولا حلومي تطيع وتنوم
ولا الركايب وحادي العيس ترضيه ليت
ذهـايب الـذود راحت مع ذواهيب قوم
لا صـار لك الف قوماني فلك الف بيت
ترى اصعب الموت موت يذبحك كل يوم
واصعب حياتك تعيش وانت جواك ميت
(( اواه يـا طـول عمري لا حسبت الهموم
يـا كـني اكبر من الدنيا ولا قد شكيت ))
عـلمك دهـاني يا لاقي خير خل العلوم
اسرجت صفرا من همومي عليها حديت
واطـلقت لـلبيد راحـلتي وفوق النجوم
راسي وانا كل راسي تيه فخر و هميت
واقـول لـلي يـبي كـرامتي لا تهوم
لا انـته ولا الـف مثلك يهدم اللي بنيت




الشاعر .. طلال الرشيد " رحمه الله " ..








طلعت من الحمام اكرمكم الله وهي لفه الفوطة على شعرها المبلول ..
سحبة الفوطة ورمتها على جنب بتعب .. جلست على السرير حتى ترمي نفسها عليه وتتنهد بتعب ..
كان جالس على الكنبة .. و يطالع بجواله يشوف رسائل الواتس اب .. طالعها بطرف عينه ورجع طالع بالجوال ..
ثواني وقفل الجوال ورمة على الطاولة بجنبه .. طالع فيها وهو عافد يدينه وحاطهم بحضنه ..
سند بهدوء / رنيم ..
رنيم بتعب وخمول وهي مازالت منسدحه عرض على السرير ومغمضة عيونها / ههممم ..
سند بهدوء / تعبانه ..؟
رنيم وهي تنقلب على جنبها الايمن وتحط يدها اليمين تحت راسها واليسار على عيونها تحس فيها حراره ..
تنهدت / شوي يمكن من السهر و الزواج البارح ..
سند بسؤال مفاجاء/ متى اخر مرة جاتك فيها الدورة الشهرية ..
رنيم فتحت عيونها بخرعة و هي شاكة بالوضع بس ماتبي تقول حتى لنفسها .. بغضب / ياقليل الادب ..
سند رفع حواجبه بصدمه .. رنيم فزت بسرعة حتى توقف وبعصبية / انت وسخ .. اول بالشفاء ووواا..
حتى تجلس على السرير غمضت عيونها ورفعت يدها اليمين على جبينها .. سند وقف وراح لها وبتساؤل / دختي ..
رنيم حطت يديها على وجهها وصارت تبكي وتشهق ... سند جلس جنبها هو يحضنها و يكتم ضحكته ..
رنيم بشرهه / ماابي احمل .. للحين ايام طلقي على فهد اذكرها.. فهد صغير والله .. ما ابغى سند ..
سند وهو يمسح على راسها / استغفري الله .. وقولي لا اله الا الله ..
رنيم وهي تشهق ومازال وجهها بصدر سند / لا اله الا الله ..
سند بهدوء / انتي مسوية كل احتياطاتك .. بس ربك كتب لك هالرزقة وهالامر .. ماتدرين الخير وين هو فيه ..
رنيم وهي تسمع كلامه وتشهق ابتعدت عن حضنه / ادري .. بس انا خايفه .. والله على فهد بغيت اموت من الوجع ..
سند ابتسم وطالعها وهو يمسح على شعرها / كله مكتوب عند الله واجر لك باذن الله ..
" و بحنان وهو يحط يده على بطنها " .. يمكن ربي كاتب لنا بنوته حلوة ودلوعة مثل امها ..
رنيم ابتسمت وهي تحضنه وتحط راسها على صدرة / انت تحب البنات والا العيال ..
سند رفع حاجب وهو يحاول يستوعب تغيراتها و تقلباتها بهالفترة / احبهم كلهم الي من الله حياه الله خير وبركة ..
رنيم وهي تحس بخدر / لالا .. انت تحب غرام و مرام اكثر واا ........
سند انتظرها تكمل واستغرب سكوتها .. ابتعد شوي عنها وشفها مرتخية وثقلان جسمها .. وبخوف هزها ..
حتى تتمتم بهلوسة وتخدير النوم / اممم .. ابي اناام ..
سند براحه تنهد .. حسب اغمى عليها .. نيمها على السرير وهو يغطيها بالفرشة ..
حط يده على شعرها وشافه مبلول .. وقف وهو يستودعها الله .. رفع يده وشاف الساعة ..
بقي 10 دقايق عن صلاة الظهر .. حاس بتعب و خدر النوم .. البارح الزواج وسهر لبعد الفجر ..
نام ساعتين و بعدها صحاهم فهودي بصراخة .. تو نام فهد و رنيم نامت .. باقي هو ..
بيصلي الظهر بيرجع بعدها بسرعة ينام .. مايبي لا غداء ولا شي ..
دخل الحمام اكرمكم الله و توضأ .. طلع من الحمام وهو يطالع برنيم الي نايمه حتى بدون تكييف ..
وفهد نايم بسريره .. سحب شماغة .. وجواله ومفاتيحه وطلع للمسجد ..







ــــــــــــــــــــــ







دخل الغرفة وهو يحس بتعب بكل جسمه .. فوق تعب الزواج والسهر .. هم هالخبر زاد عليه ..
مايدري كيف صارت الحين .. دخل وشافها جالسه على سجادتها و هي رافعه يدينها بجهة القبلة ..
تقدم اكثر وسمعها تشهق وتدعي .. من صحيت بعد حالة الاغماء الي صابتها من ارتفاع الضغط ..
وهي بس تبكي .. و لا مره شاف العنود تبكي .. الا وهي صغيره .. كان ينقهر لمن تبكي ..
مايبيها تكون ضعيفه .. و يعصب لمن تكون قوية ومغرورة .. العنود كثر ماهو اكثر واحد يفهمها ..
الى ان بعض الاحيان يعجز عن فهمها .. تركيبتها غريبة .. التفت على السرير و شاف الظبي و سلطان ..
حس بغصة بحلقه .. يالله هالصغار وضعهم يكسر القلب .. انقلب حالهم 360 درجة خلال شهرين ..
ما يدري هذا عقاب لوالديهم مثل ما الله عاقبة .. و الا اختبار و بلاء ..
وبهمس وهو يمسح وجه و يصد عنهم / استغفر الله .. استغفر الله .. استغفر الله ..
جلس على الكنبة و رجع التفت على الظبي اللي فزت بصراخ لان امها مو حولها ..
شاف العنود توقف وتتوجه لها شالتها من جنب سلطان الي فتح عيونه بخدر من التعب والحرارة الي رجعت لطبيعتها ..
العنود مسحت على شعر سلطان بحنان وغصة .. وبصوت مبحوح / يارب تشافيه وتحميه يا كريم ....
سلطان غمض عيونه و رجع نام .. المغذي بيده .. التفتت على راكان .. الي نادها حتى تنتبه له ..
العنود جلست على الكنبة بتعب والظبي بحضنها .. راكان بهدوء / بتال برا .. بيدخل يشوف ولده ..
العنود كانت بتقوم تسحب نقابها الي على الطاولة .. راكان وقف لانه اخف منها .. بما ان الظبي نايمة بحضنها ..
سحب النقاب واعطاها اياه .. العنود لبست نقابها و هي تحاول تكتم شهقاتها ..
راكان وقف عند الباب و نادى على بتال الي جالس على الكرسي و هو لفة شماغة على وجهه وعاقد حواجبة بعصبية ..
وقف و دخل الغرفة .. وما كان العنود موجودة .. توجه لسرير سلطان .. حط يدينه على طرف سرير سلطان ..
وهو يطالع بسلطان بحزن وقهر .. قال وهو يوجه الكلام لراكان / قلت لدكتور مايعطيه اي نوع من المضادات ..
بس مضاد السخونه .. والحمدالله خلص جرعات المضاد .. و السخونة راحت .. و حرارة جسمة رجعت طبيعية ..
الحين تجي الممرضة و تطلع الابره .. ونطلع من المستشفى .. ان شاء الله ..
راكان عاقد يدينه على صدرة و عاقد حواجبة .. طالع بتال .. وبطفش / الدكتور قال ....
بتال قاطعة بعصبية وهو يوقف / هالدكتور الغبي مو مرتاح له .. " تنهد وهو يطالع بسلطان " ..
اليوم راح ادور حجز على الرياض .. و اشوف احسن مستشفى و اسوي له هو والظبي فحوصات شاملة ..
كل يوم واحد يطلع لنا شغلة .. " رفع يده و هو يمسح جبينه يحس بصداع " .. حسبي الله ونعم الوكيل ..
سمع صوت جواله يرن .. دخل يده بجيبة حتى يشوف الممرضة داخله ومعاها ادوات .. طالعها بحدة ..
الممرضة بخوف و ارتباك من نظراته / راح اطلع ابرت المغذي .. و الاوراق جاهزة ..
بتال طنشها وهو يرد قبل لا يشوف من المتصل .. / الو ..






:
:
:
:





سند الي استغرب من عدم وجود راكان و بتال في المسجد ..
وسال نايف وقال انه ما شاف راكان .. و نفس الجواب قاله سامر ماشاف بتال ..
رفع جواله و اتصل على بتال .. / السلام عليكم ..
بتال من سمع صوت سند وهو يحس بخنقته تزيد يبي احد يستشيره .. طلع من الغرفة / هلا ابو فهد ..
سند الي استغرب من صوت بتال و البحه الي فيه / عسى ماشر يا ابو سلطان اليوم ماشفتك بالمسجد ..
بتال بغصة / انا في مستشفى *****... سلطان ..... " وسكت بغصة خنقته ومنعت طلوع الصوت "..
سند بخوف واهتمام / الو .. بتال .. ايش فيه سلطان ..
بتال مو قادر يقول كلمة .. سند سمع زفرات بتال حتى يقطع عليه / دقايق واكون عندك ان شاء الله ..
" انهاء المكالمه .. و توجه لسيارته .. شاف نايف يطلع من المجمع وشكله مستعجل .. طلع سيارته و طلع وراه " ..







:
:
:






بتال توجه على دورات المياة " اكرمكم الله " .. توضأ و غسل وجههه اكثر من مره ..
اخذ كم دقيقة و رجع دخل الغرفة .. بدون لا يستاذن او ينبه .. نسي العنود ..
العنود كانت تلف شيلتها و راكان واقف قبالها .. وكانوا يتكلمون عن شغله ..
فجاه نزلت العنود راسها حتى تسحب انقاب و تلبسه .. بتال ابد ما انتبه ..
راكان التفت باستغراب لمن دخل بدون لا يستأذن .. شاف بتال .. وهو يقرب منهم ولا كانه سوا شي ..
بتال بضيق / سند الحين يجي ..
راكان رفع حاجب / مره ثانية لدخلت على احد تنحنح و استأذن ..
بتال طالع براكان بفهاوه و بعدها تذكر وبضيق صد التفت على الباب لمن سمع صوت ..
شاف نايف يدخل .. نايف بخوف / السلام عليكم .. عسى ماشر ايش فيه سلطان ..
بتال بهدوء / انا رايح اشوف الاوراق .. " وطلع من الغرفة " ..
راكان طنش بتال / وعليكم السلام .. " جلس نايف جنب العنود و بدا يتكلم معاها " ..
:
:
:
بتال نزل تحت بالمصعد وتوجه لـ الموظفين المسؤلين عن الحساب .. سمع صوت احد ينادية ..
التفت وشف سند سلم عليه و ساله عن الحال .. سند / عسى ماشر ..
بتال ياشر له على الكنب الي بالاستقبال / خلنا نجلس و اقول لك .. انا احس بموت من الخناقه ..
سند تقدم و جلس حتى يجلس بتال جنبه .. بتال مسح على وجه / الفجر اتصل عليه راكان ..
وقال سلطان تعبان ارتفعت عليه حرارته .. كنت اظن حرارته الي لها شهرين وهي تجيه وتروح ..
جيت وفعل حرارته حول الـ 40 .. تحاليل و فحوصات و امور روتنيه عارفها .. وبعد كم ساعة جاني دكتور ..
و يقول لي انا شاك بشي و لزم اقولكم عنه .. " حط يده على راسه وغمض عيونه " ..
سند باهتمام / عسى خير .. كمل ..
بتال بغصة / سرطان بالدم ..
سند بصدمة / اعوذ بالله .. " وبعصبية " .. و هذا على ايش استنتج تحاليل و فحص بساعتين اكتشف هالمرض ..
بتال بقهر / قهرني .. والله لو مافكه راكان من بين يدي كان هديت فمه و كسرت يدينه ..
سند / استغفر الله .. استغفر الله .. استغفر ربك يارجال .. " وسكت ما يدري ايش يقول " ..
بتال بضيق / انا قلت لهم ما يعطونه الا مضاد لسخونه .. و قلت لهم ابيه يطلع على مسؤوليتي ..
سند بهدوء / لا تستعجل ..
بتال بقرار نهائي / انا صليت الاستخاره .. خلاص ماني مرتاح لها الدكتور .. ذبح و لدي بالمضادات حسبي الله عليه ..
سند تنهد / لعله خير .. " وبعد سكوت لثواني " .. و الحين ايش بتسوي ..
بتال بتفكير / بروح الرياض .. ابي احجز اليوم .. بطيارة .. و اخذهم معي .. الظبي و سلطان ..
واسوي لهم فحص شامل .. و ابي اشوف احسن الدكاترة و المستشفيات بالخارج ابي اراسلها .. و ابي اروح لها ..
سند مسح على عوارضة / كلمت ابوك ..
بتال بهم / لا .. ابوي مع زوجته الثانية .. وامي ... آآآآآآه بس .. ايش اقول و ين اروح ..
وهو يشد ثوبة من الصدر بقهر / ابي اهج ..
سند حط يده على فخذ بتال / اذكر الله يا رجال .. و صل على النبي ..
بتال بضعف / لا اله الا الله محمد رسول الله ..







ــــــــــــ








انقلبت على جنبها الايمن شمت ريحة عطر غريبة .. فتحت عيونها بخدر و شافت سعود نايم جنبها ..
ابتسمت بخجل .. التفتت تدور على روب .. شافته بعيد شوي عنها .. رفعت الفرشة و وقفت بهدوء ..
اخذت الروب و لفته عليها و توجهت على الحمام اكرمكم الله .. فتح عيونه و ابتسم ..
صحي من ساعة .. و تحمم و اتصل على امه حتى ترسل له غرض نسية بغرفته .. ارسلته مع السايق ..
ولمن شافها مطوله بنومتها .. انسدح جنبها وهو يطالع بتفصيل وجهها .. نوال مو جميلة بجمال الي يسحر ..
لكن لها حضور وملح يجذب .. اول ماحس بحركتها غمض عيونه .. و اول ما حس بوقوفها و ابتعادها .. فتح عيونه ..
سمع صوت الماي بالحمام .. وقف ومشي بيطلع لصالة .. بس رجع و وقف قبال المراية .. طالع بشكله ..
شعره ماكان مرتب .. مشط شعره و رتبه .. و عدل لبسه ورش من العطر وطلع بالصالة ينتظرها ..
بعد ساعة .. طفش وهو ينتظرها .. توجه للغرفة وهو داخل الا هي طالعه .. كان راح يصدم فيها ..
سعود ابتسم وهو يطالعها من فوق لتحت .. نوال بخجل دفته عن طريقها .. / اعمى ماتشوف قدامك بغيت تصدمني ..
سعود ابتسم عارف انها تغطي خجلها بعوبتها و طول لسانها .. بسرعة لحقها ومسك يدها ..
حتى يشدها لحضنه .. و ابتسم / امممم غمضي عيونك ..
نوال طالعتها وهي فاتحه عيونها بكبرها .. / ..........
سعود بضحكه / اقولك غمضي تفتحينها .. انتي كيف صرتي دكتورة الله يعين مرضاك ..
نوال لوت فمها / مو ......
سعود يحط يد على فمها و يد على عيونها .. وهو يقرب فمه من اذنها وبهمس / هششششششش ..
انتي دائما تخربين الشي الي مخطط له .. الا تعاندين .. " مشاها خطوتين و نوال تمشي برعب معاه " ..
وقفها قبال الطاولة و شال يدينه من على عيونها و فمها .. نوال طالعت فيه و شافته ياشر على الطاولة ..
طالعت على الطاولة وشافت علبه سوداء مربوطه بشريطة حمراء .. طالعت بسعود ..
سعود بهمس / هدية صباحيتك ..
نوال وهي تحس بقلبها يضرب ضرب .. لفت على الهدية وفتحتها ..
سعود كاتم ضحكته على تصرفاتها .. طالع بوجهها يقرا تعابيرها ..
نوال اول مافتحت الصندوق .. شافت ورقة ملفوفة بشكل أسطوانة و مربوطة بشريطة حمراء .. و علبه ذهبية ..
و كرت مطبوع عليه عيادة الدكتورة نوال الفارس .. و التخصص و ارقام تلفون .. طالعت بسعود وهي مو مصدقة ..
ولا فاهمه .. و تحس برجفه .. سعود و هو يحط جبينه على جبينها / شفتي غلاك ايش سوا فيني ..
الف مبروك على العيادة و يعطيك خيرها و يكفيك شرها .. وربي يفتحها بوجهك ..
نوال لا شعورين نطت عليه حتى تلف يدينها حولين رقبته و هي تضحك فرحانه ..
سعود بضحكه وهو يحضنها / ههههههههههههههه .. احبك يا المجنونه ..
نوال من فرحتها و مو مصدقه / و انا اموت فيك ..
سعود و هو يحملها بين يدينه وتوجه لغرفة النوم .. حتى نوال تصرخ برعب وهو يضحك عليها ..









كانت غرقانه بنومها .. حست بانفاس حارة على خدها .. وفيه شي مقيد حركتها ..
فتحت عيونها بانزعاج .. حتى تشوف وجه قبالها .. صرخت برعب وهي ترفس برجولها و يدينها ..
ابتعد عنها بخرعة والم .. وبارتباك / ابرار انا فارس .. بنت اهجدي ..
ابرار الي جالست من الخرعة وهي حاطه يدها على قلبها .. طالعت بوجه فارس و بخوف / فجعتني ..
فارس ابتسم / والله مدري من الي فجع الثاني .. " وانفجر ضحك و هو يتوجه لصالة " ..
ابرار انتبهت انها بفستان زواجها .. تذكرت زفتها و فشيلتها فيها ورجعت تنزل دموعها ..
وقفت بصعوبة من الفستان .. اول ما وقفت رفعت الفستان على فوق و توجهت للحمام ..
اول مامرت من قدام المراية صرخت برعب من شكلها .. المكياج حايس حولين عيونها ورايح اسود ..
ووجهها من الدمع صاير خطوط سوداء .. بكت بقهر اكثر و فشيله .. و توجهت للحمام " اكرمكم الله " ..
رمت الفستان على ارض الحمام بقهر وحقد .. و فتحت المويه و نزلت تحتها .. تبكي و تغسل شعرها و وجها ..
بعد ساعة و نص طلعت من الحمام .. ووجهها احمر من الفرك و من البكي .. مشطت شعرها و لفته بشباصة ..
ولبست بنطلون ابيض و بلوزه ليمونية حفر .. ماحطت اي شي على وجها غير كريم مرطب و رشت عطر ..
طلعت لصالة وشافت فارس مرتخي على الكنبة ويطالع بالتلفزيون .. جلست على الكرسي و طالعت بالتلفزيون ..
فارس من شم ريحة عطرها التفت لها .. شاف شفتها ترجف واضح انها بعد بتبكي .. طنشها و صار يقلب بالقنوات ..
ابرار بهمس و غصة / فارس ..
فارس وهو يقلب بالقنوات وببرود / نعم ..
ابرار بعبرة / ابي امي ..
فارس التفت لها بصدمة / نعم ..
ابرار حطت يدينها على وجهها وصارت تبكي / ابي امي .. وديني لـ امي ..
فارس مسح على شعره و بتافف / ابرار لمتى بتبكين .. ترا طفشتيني ..
ابرار بشهقة / الله يخليـ..ـك .. ودينــ..ــني عند امي ..
فارس عارف انها بهالوضع ماراح تسمع له .. بهدوء / طيب .. بس كلي لك شي .. و بعد صلاة العصر اوديك ..
ابرار مسحت وجها بيدينها .. و باصرار / وديني الحين .. ما ابي اكل .. " و برجاء " .. الله يخليك ..
فارس طالعها و تنهد / طيب جهزي نفسك ..
برار و قفت و بسرعة راحت الغرفة حتى تسحب عبايتها و شنطتها الصغيرة .. و طلعت / جاهزة ..
فارس طالع لها .. متردد مايدري هالتصرف الي بيسوية صح والا غلط .. توكل على الله و وقف .. / مشينا ..






ــــــــــــــ






قاعدة على طرف السرير .. ماتدري تطلع والا تجلس في غرفته ..
تذكرت احداث ليلة البارح .. بارده .. كل الي كانت راسمته طلع خيال ..
فيه شي غريب مو مفهوم .. اكيد لانه مرفوض من قبل .. ومغصوبة على الثاني ..
بس هو غريب .. اول مادخلوا جناحهم بقي هو واياها .. تركها ودخل الحمام اكرمكم الله ..
بعد ربع ساعة طلع .. واخذ مخده و فرشة و حطها على كنبة بالصاله ... و جملة وحده قالها ..
زياد ببرود / بكرة طالعين لـ الرياض .. خليك جاهزة ..
ريهام بانكسار و صدمة طالعته .. مازالت واقفه بمكانها من اول مادخلت .. بعد وقت ..
مشت بهدوء تسحب معاها خيبة امل و قهر .. دخلت الغرفة و غيرت فستانها و تحممت و لبست قميص النوم ..
و انسدحت على السرير .. وبصدرها وجع .. غمضت عيونها و بكت بسكات .. ماتدري متى نامت وكيف ..
بس صحيت على صوت الباب و هو يتقفل .. التفتت بخرعة على جهة باب الحمام الا هو مفتوح .. وباب الغرفة مقفل ..
صحيت و غيرت لبسها و توضأت و صلت الظهر .. لبست بنطلون اسود و بلوزه بيضاء .. كانت مجهزة كل شي ..
سمعت صوت باب الغرفة ينطق .. متاكده انه مفتوح رفعت عينها و شافت زياد واقف على الباب ..
زياد بهدوء / فيه شي انزله معاي ..
ريهام وقفت وهي تاشر على شنطة متوسطة بجنب الباب .. وبخجل / بس هذي ..
زياد اخذ الشنطة و مشي قدامها .. ريهام لبست عبايتها بسرعة و هي تسحب شنطة اليد الصغيرة ..
ولحقت زياد شافت واقف عند باب الجناح و الجوال بيده .. وبداخلها " ايش سر الجوال .. ما ينزله من يده " ..
زياد طالعها وهي ارتبكت حتى تربط نقابها وترفع عبايتها على راسها ..
زياد فتح الباب و طلع و ريهام وراه .. طلعوا من الفندق .. و ركبوا السيارة و شغل زياد اذاعة القران ..
ريهام حست بالامان من سمعت صوت الذكر .. حتى تحس باحساس غريب ولذيذ يستوطن صدرها ..
من بعد ليلة انكسار و خذلان وجع .. طلعوا من الخبر حتى ما مروا على اهلهم .. ولا هي علقت ولا طلبت هالشي ..








ــــــــــــ








بيت ابو عناد ..



بغرفة ابرار الي نزلها فارس وراح لبيت اهله ..
ام عناد بعصبية / بتذبحني .. بتذبحني .. ايش اسوي فيها ..
شجون الي منسدحه على الارض و ميته ضحك .. ابرار جالسه على السرير و تبكي مره ومره تطالع شجون بقهر ..
شجون بضحكه / والله وناسة ههههههههههههههههههههههههههههه لتني شفت وجهك ..
ام عناد تطالع شجون وبعصبية / انتي ايش مقعدك عندنا انقلعي برا .. انقلعي ..
شجون وهي توقف و تطلع وهي ماتشوف طريقها من الضحك .. قابلت عناد وهو طالع من غرفته و شكله معصب ..
شجون وقفت ضحك وهي تتنحنح .. عناد وهو مستعجل يقفل ازارير ثوبة والشماغ على يده ..
شجون رفع اكتافها ماتدري ايش فيه .. شافت بدر طالع من غرفته وهو متضايق ..
شجون بخوف / ايش فيها .. صاير شي ..
بدر بضيق / بس سمعنا خبر يضيق الصدر ..
شجون بخوف / ايش صاير ترا رجولي معاد تشيلني ..
بدر بضيق / سلطان ولد بتال .. تعبان .. الله يشافيه ..
شجون حطت يدها على صدرها / ايش فيه سلطاني .. ساره قالت بس سخونه ..
بدر هزت اكتافه / ماادري .. بس الي سمعته انه مرض مو ..... " وهو يهز راسه بضيق " ..
شجون تجمعت الدموع بعينها ونزلت .. / ياربي تحميه و تشفيه .. ايش فيه .. ايش المرض ..؟
بدر سمع صوت امه من غرفة ابرار و باستغراب / امي ايش عندها بغرفة ابرار ..
شجون وهي تمسح دمعتها / ابرار هينا ..
بدر فتح عيونه بصدمة حتى يفتح الباب و يدخل على امه وابرار / ابرار .. ايش صار ..

بعد نص ساعة ..

بدر يمسح دموعه من الضحك و شجون تقلد طريقة مشيت ابرار بزفه / هههههههههههههههههههههههه
ام عناد بضحكه / بس مو واضح شي .. بالعكس زفت ابرار كانت متميزه ..
شجون بضحكه / لو تشوفين البنات .. الكل يسال تدربتي عند وحده تعلمك كيف الزفة والا انتي شفتي برنامج ..
والا من اختراعك .. ههههههههههههههه .. مايدرون انها من خرعتك هههههههههههههههههههههههههه ..
بدر / ههههههههههههه ..
ابرار تطالعهم بحقد .. ام عناد بضحكه / والله يابنتي ان عقلك ناقص .. قوم يا بدر و انتي يا شجون اطلعوا برا ..
بدر بلعانه / يمه ترا بعد شهر زواجي .. ابي اتعلم ..
ام عناد الي حمر وجهها خجل رفعت رجلها حتى تسحب الشبشب .. بدر راح يجري طالع من الغرفة و هو يضحك ..
شجون رفعت يدينها بعلامة الاستسلام / طالعه .. طالعه .. " وهي تطلع من الغرفة وتقفل الباب وراها " ..








ـــــــــــــــــ







بعد المغرب ..




سعود و الجوهرة وسامر جالسين بالصالة ..
سعود بتساؤل / وين بتال ..؟
الجوهرة بارتباك طالعت بسامر و رجعت طالعت بسعود / نايم ..
سعود باستغراب / نايم لذا الوقت غريبه ..
سيتي وهي طالعه لدرج انتبه لها سعود .. / سيتي وين طالعه ..
سيتي / سير بتال يبقى باندول ..
سعود ابتسم / مصدع راسة من زود النوم .. " وقف " هاتي انا اودية ..
الجوهرة / لا سعود .. خلي اخوك بحاله ...
سعود طالع امه باستغراب وشك / انا حاس ان فيه شي .. بتال مايرد عليه .. و انتي وجهك مسود .. ايش صاير ..
الجوهره تنهدت / اا....
سكتت وهي تلتفت على باب المدخل الا سلطان " ابو بتال داخل " .. وبنبرة / السلام عليكم ..
سامر و سعود / وعليكم السلام .. " الجوهره صدت " ..
ابو بتال / وين بتال ..
سامر / فوق ..
ابو بتال يرفع ثوبه و يطلع الدرج حبتين حبتين وهو ينسف احد اطراف شماغه الابيض ..
سعود طالع بسامر و امه و رجع طالع بالدرجة حتى يلحق ابوه ..








ـــــــــــ






بيت ابو طلال ..



طلال يلعب مع مريم .. سمع صوت جواله .. شافه رقم غريب .. فتحه / الو ..
......../ السلام عليكم ..
طلال عقد حواجبة / وعليكم السلام ..
بابتسامه / اشلونك يا ابو عبدالعزيز ... اكيد ما عرفتنا ..
طلال بحرج / الحمدالله بخير من الله .. لا والله العذر والسموحه ماعرفتك ..
......./ ههههههههههههه افااا الظاهر الحرمة اخذت عقلك .. و نسيت ايام التفحيط و الدرباوية ههههههههه ..
طلال وكانه عرف الشخص .. بفرحة و صدمه / حااااتم .. هلا هلا هلا .. هلا بالدكتور الداشر ..
حاتم / هههههههههههههههههههه هلا فيك .. كيفك اخبارك علومك ..
طلال بضحكه / الحمدالله من الله بخير .. انتي كيفك وكيف دنياك ..
حاتم تنهد / الحمدالله .. طحت على رقمك بصدفه .. كنت ادور رقم رعد و لقيت رقمك .. قلت اتصل و اسال عن رعد ..
طلال ابتسم / اوو رعد عاد الحبيب الي لحضر يغطي عن الكل عندك ..
حاتم / ههههههههههه لا والله محشوم يا ابو عبدالعزيز غالي و عزيز .. بس رعد عارف كبري و اطباعنا متشابها ..
طلال ابتسم / تسلم والله يا ابو .... تزوجت والا لساتك على حالك ..
حاتم سكت لثواني .. وبنبرة ثانية / لا تزوجت .. ابو غلا ..
طلال حس بتغير صوته / يخليها لك .. دقايق وارسلك رقم رعد ..
قفل المكالمه و حفظ الرقم .. وبعده ارسل عليه رقم رعد .. شاف تنبيهات برسال في الواتس ..
التفت على مريم و شافها نايمه .. فتح الواتس و شاف الرسايل .. عقد حواجبه و فز بعدها ..
حتى يغير لبسه ويلبس ثوب و يسحب شماغه و يتوجه لبيت اخوانه راكان و العنود ..







ــــــــــــ








بعد العشاء ..



بيت ابو عناد ..


الهنوف وهي واقفه جنب ابرار الي تلبس عبايتها عند المدخل / لا اوصيك .. وكلامي الي قلته فوق لا تنسينه ..
ابرار ووجهها محمر خجل / ان شاء الله ..
سمعت صوت جوالها .. رفعته وشافت " حبيبي .. يتصل بك " .. رمت الشيلة على وجههها .. و حطت الجوال بشنطة ..
ابرار بهدوء / هذا فارس .. اكيد برا .. " طلعت من الباب " ..
الههنوف / مع السلامه وربي يوفقكم .. استودعتك الله .. " و بصوت مرتفع " .. وسلمي لي على فارس




:
:
:





بيت ابو طلال ..



نوال جالسه بالصالة و الجوال بيدها .. و باستغراب و ضيق / سعود مايرد ولا ارسل عليه ..
مريم بهدوء / ماعليه يمكن مشغول ..
حتى يرن جوال نوال .. اول ماشافت المتصل فزت واقفه / هذا هو ..
فتحت الخط وهي تتوجه لاحد الغرف ..وبهمس / الو ..
سعود بضيق / انا عند باب المجلس افتحي لي ..
نوال غيرت وجهتها ودخلت للمجلس فتحت الاضائة .. وفتحت باب المجلس ..
دخل سعود و وجهه اسود .. جلس على الكنبة و هو يسحب شماغه يرميها على جنب ..
نوال قفلت باب المجلس وطالعت بسعود .. اول ازارير من ثوبه مفتوحه .. و وجهها مهموم ..
بخوف تقدمت منه وجلست جنبة وبتساؤل / .. ايش فيك .. ليه شكلك كذا ..
سعود وهو يمسح شعره و بضيق وتعب تنهد / جيب لي شي بارد اشربه وبعدين اقلك الي صار ..
نوال وقفت و بهدوء / من عيوني ..






:
:
:




اول ماركبت السياره ..
فارس ابتسم وبنبرة / هلا بالدلوعة هلا ..
ابرار ابتسمت بخجل / السلام عليكم ..
فارس وهو يطالعها بنظرات مفضوحه / وعليكم السلام ..
حرك سيارته و توجه للفندق .. دخلوا جناحهم .. ابرار على طول توجهةة لغرفة النوم .. علقت عبايتها ..
و وقفت قبال المراية تضبط نفسها .. رتبت شعرها و تعطرت .. و طلعت لفارس ..
فارس نزل اكياس الاكل على الطاولة .. اخذ شماغه ورتبه و حطه على يد الكنبه ..
فتح الاكياس و طلع الاكل .. حتي يروح يجيب الصحون و الملاعق ..
كان جوعااااان .. فتح اول ازرارين من ثوبة وجلس على الكرسي قبال الطاولة ..
وبصوت مرتفع شوي / ابرار ..
ابرار الي كانت تمشي له بخجل همست / نعم ..
فارس رفع راسه وهو مبتسم / الـــ... " انقطع باقي الكلام .. ضيع مايدري ايش يقول " ..
كانت لبسه فستان طويل بالون الأورانج مرسوم على جسمها .. عاري الاكتاف .. بتطريز خفيف من الصدر ..
شعرها لفته كيرلي .. مكياج برونزي .. مايدري يوقف والا يكون عادي .. ارتبك وواضح الارتباك عليه ..
فارس ابتسم بارتباك / ااااا .. " حتى يرفع يده ويمسح شعره " .. ترا جوعان و ما ادري ايش اسوي ..
ابرار تقدمت من الطاولة وبضحكه / حتى انا جوعانه .. سحبت الكرسي وقعدت قبال فارس " ..
بعد العشاء .. وقف وراح للحمام " اكرمكم الله " .. غسل يدينه و رجع لصاله .. شاف ابرار تلملم بقايا الاكل ..
فارس وقف وراه حتى يلف يدينه على خصرها و يحضنها بحيث صار ظهرها على صدر فارس ..
قبل كتفها العاري حتى يهمس لها / خلاص انا احترقت ..
مسك الي بيدها ونزله على الطاولة حتى يشدها لغرفة النوم ..








ــــــــــــ

يوم جديد ..




بيت راكان و اخوانه ..




ام سطام و العنود و ساره جالسين على الارض و قبالهم ترمس القهوة ..
العنود حطت يدها على جبين سلطان وهو منسدح بينها وبين جدتها ..
ام سطام اول ماشافت ساره توقف وتتوجه لـ المطبخ .. التفتت على العنود وطالعتها بنظرات ..
ام سطام / يا امك يا العنود ..
العنود طالعت بجدتها / سمي يمه ..
ام سطام بهدوء / ابي اقولك كلام .. من مبطي ودي اقوله .. لكن ما دري وشلون اقوله ..
العنود ابتسمت وهي تعدل نومت الظبي بحضنها / يمه قولي الي بخاطرك .. كيف ما كان قوليه ..
ام سطام / يمك .. هالزمان ماهو مثل زماني .. زماني و زمان ام نايف رحمة الله عليها .. غير ..
انتي تحرقين عمرك مثل ما جدتك احرقت عمرها .. " تنهدت " .. ما ودي اعيد و ازيد بالحكي ..
و اقول القصة من الاول ..
العنود عقدت حواجبه زهي تكز مع جدتها وبهدوء / ايش الي بخاطرك يمه ..
ام سطام سكتت و هي تلف طرف شيلتها باصبعها السبابه وترجع تفتحه ..
رفعت راسها وطالعت بالعنود / يا امك .. ربك قال .. وَلاَ تُلْقُواْ بِأَيْدِيكُمْ إِلَى التَّهْلُكَةِ ..
وانتي يا امك .. ترمين نفسك رمي على النار .. وليته يفيدك الا يضرك ..
" تنهدت .. وهي تشوف نظرات العنود الي موفاهمه المقصد " .. يا امك .. لحضرتي بمكان ..
قمتي به .. ولا اهتميتي بورعانك .. و لا بحالك .. " بنبرة " .. تسوين سوات الظبي .. وايش جنت الظبي ..
وكانت بزمان فيه الوفاء ورد المعروف ازود من ذا الزمان .. " مسحت على راس الظبي بيدها " ..
يا امك ما تشوفين البنات .. لبسهم وزينتهم .. و انتي مغير مراكض .. بين المطبخ و بين تلبية طلباتهم ..
يا امك الخدم بزود .. والله الحين ان شفوك جلسوا وحطوا رجل على رجل .. عارفين انك بتشيلين كل شي ..
يا امك جسمك عليه حق عليك .. و ورعانك .. تركطي عنك سوات الظبي .. و والله لو هي حيه ..
وتشوف سواتك انها ما تعجبها .. الظبي لو هي حيه و مشاها نار تاكل .. الا انها على الزين و البس محد يحوم حولها ..
العنود سرحت وتذكرت ايام جدتها .. كيف كانت تهاوشها اذا ماكانت كاشخه .. و تجلس بينهم كانها اميره " ..
العنود بهدوء / ايه يمه صدقتي .. " تنهدت " .. بس انا ارتاح لا لهيت عمري بالشغل ..
ام سطام بحده / وايش الي ترتاحين .. انتي شايفه عمرك .. الضغط جاك وانتي بعز شبابك ..
و عيالك هذا هم .. تعبانين و لا مثل الورعان الي بعمارهم .. مالك دخل باحد .. هالزمن زمن نفسي نفسي ..
انتي لاتحسبين ان الي تسوينه يعجب الكل و الناس بتمدح .. لا يا امك .. محد مادحك .. و اذا انتي ما شلتي عمرك ..
محد شايلك .. يا الله طوله عمر بلا مذله .. بكرة ان طحتي من بيشيلك .. عيالك صغار .. و اخوانك بينشغلون ..
بشغلهم و عوالهم .. وانتي ما حولك احد .. عيالك بيكبرون و يشوفون حياتهم .. " تنهدت " .. استغفر الله العظيم ..
العنود سكتت .. و الجده صارت تستغفر تبي تهدا .. دخلت الهنوف و الجوهرة و العنود " ام سند " ..
الكل / السلام عليكم ..
ام سطام والعنود رفعوا راسهم / وعليكم السلام ..
بعد السلام والسؤال عن الحال و الاحوال .. ام سند / راكان قال لنا انه مسوي الغداء وعزمنا ..
سمعوا صوت جوال العنود .. حتى ترفعه و ترد بهدوء / هلا .. وعليكم السلام .. لا .. حياكم ..
بارتباك طالعت بجدتهها وبعدها بالجوهره الي جلست بجنب سلطان وهي تمسح بشعره و تتفداه ..
......../ السلام عليكم ..
و بصوت ناعم / السلام عليكم ..
الكل / وعليكم السلام ..
الجوهرة رفعت راسها و شافت سلطان داخل و معاه مشيرة .. وقفت و طلعت من الصاله ..
بوقت ما سلطان ومشيرة يسلمون على الموجودين .. مشيرة بضيق وهي تسلم على العنود و تهمس لها / ليه ماقلتي لي ..
العنود بهمس مشابه والظبي بين يدينها / ما قدرت ..
سلطان الي جلس مكان العنود و رفع سلطان الصغير بين يدينه وهو يقبل راسه .. / يا روح جدك ..
التفت على العنود و سالها / كيف سوا سلطان يا ام سلطان ..
العنود بابتسامه خفيفه / الحمد الله على كل حال ..
مشيره وهي جالسه على الكنبه طالعت بالعنود و بتساؤل / نحفانه .. اكيد ما ناسيه نفسك ..
العنود عضت على شفاتها يعني سكتي .. ام سطام بعصبية / قولي لها .. توني اكلمها وهي مو معي ..
سلطان يطالع بالعنود الي واقفه قدامهم .. بحنان / تعالي اجلسي .. " وهو ياشر لها بمكان جنبه " ..
العنود ابتسمت / بس اجيب القهوة و ......
قاطعتها ام سطام بعصبية / والله ما تقومين .. الخدمات و ايش لهم فايده ..
العنود بصدمة طالعت بجدته / يمه ليش حلفتي ..
ام سطام تسحب عصاتها وبحلفان / ان دخلتي المطبخ انا ما الي قعده .. ها انا قلت لكم ..
ابو بتال بضحكه / تعالي يا العنود اجلسي .. وانا متقهوي ومعين من الله خير .. تعالي بس ..
العنود جلست جنب عمها و ام سطام جلست على الكنبه جنب مشيرة ..
ابو بتال بصوت خافت / ايشلونك وانا ابوك .. عساك بخير ..
العنود ابتسمت / الحمدالله يا عم بخير من الله ..
ابو بتال سكت لثواني .. و بعدها بنبرة / بتال حجز اليوم لت الرياض ..
يبي ياخذ الظبي و سلطان معه .. جهزي لهم كم لبسه ..
العنود حست بان قلبها بيوقف .. وبنبرة خوف / كيف ياخذهم .. الظبي ما تسكت الا معي ..
ابو بتال بنبرة / هو ابوهم .. وان بكت شوي بعدها بتسكت ..
العنود وهي تضم الظبي لصدرها / لا عمي .. اعذرني .. عيالي بدوني ما يروحون لمكان ..
ابو بتال بهمس / ما عليهم خوف .. ومثل ما انتي تخافين عليهم ابوهم بعد يخاف عليهم ..
العنود بعناد هزت راسها / عيالي بدوني ما يروحون لمكان ..
ابو بتال بنبرة / وايشلون تروحين مع بتال .. باي صفه ..
العنود كش جسمها .. و بارتباك / راح يروح نايف معاي .. و الا راكان .. " وبتذكر " .. زياد .. زياد بالرياض ..
ابو بتال بنظرات حاده / نايف وتوه بدا يرجع لدراسته و الجامعه .. بتشتتينه عن دراسته .. وزياد توه متزوج ..
بتنغصين عليه و على عروسته .. و راكان تو ماسك الشركة .. وين يفضى لك ..
العنود صدت وهي تطالع الارض بنظرات متشتته ../ .....
سلطان قرب منها .. وبهمس / يا بنتي .. مايشيل العيال الا ابوهم .. اذا تبون عيالكم .. ترجعون لبعض ..
العنود رفعت عينها وهي صاده عن عمها تطالع بالصالة بشتات .. مشرة كانت تراقب الوضع ..
ابو بتال تنهد بضيق ورفع راسه يطالع بالي جالسين .. جات عينه بعين مشيرة الي كان واضح بانها تراقبهم ..
ابتسم لها و التفت على امه سالها عن الحال و سولف معاها شوي حتى يوقف و يتوجه لمجلس الرجال ..
وراء الباب .. كانت واقفه تطالعهم .. بدون لا ينتبهون .. حست بيد على كتفها التفتت وشافت سمر ..
الي طلعت من المطبخ بعد ما شافت ايش جهزوا الخدامات و اذا فيه شي ناقص ..
سمر بهمس / يمه ..
الجوهرة التفتت و ملامح وجهها جامده / هلا ..
سمر باستغراب / ليه واقفه هينا ..
الجوهرة هزت راسها .. و ببرود / ولا شي .. تعالي سلمي على عماتك ..
الجوهرة دخلت الصالة وجلسه بابعد كنبة عن الكنبة الي جالسة عليها مشيرة ..
سمر سلمت على الجميع و جلست بجنب امها .. طالعت بمشيرة وطالعت بـ امها و سكتت ..
مشيرة الي بعد ما قام سلطان قامت من مكانها و جلست بمكان سلطان .. على الارض و بجنب العنود ..
مشيرة بهمس / وايش قلتي له ..
العنود بضيق / ولا شي ..
مشيرة بنفس الهمس / وانتي ايش رايك ..
العنود شدت شفايفها .. " يعني ما ادري " ..
مشيرة بهمس وهي تقرب من العنود اكثر / عنود ما دام تحبين بتال .. ليه ما ترجعين له ..
العنود التفتت عليها بحدة وهي تخفض صوتها / ومن قالك اني احبه ..
مشيرة رفعت نظرها ليكون احد انتبه بس شافت الهنوف و العنود يسولفون ويضحكون بصوت عالي ..
والكل مركز معاهم .. رجعت التفتت على العنود / انتي قلتي ..
العنود فتحت عيونها للاخير .. و مشيرة كملت / انتي قلتي ما اكرهه يعني تحبينه ..
العنود بعصبية / لا ما احبة .. انا قلت ما اكرهه بس ما احبه ..
مشيرة بنبرة هادية / لا تكذبين عليه يا العنود ..
العنود صدت و هي ترفع خصلة طاحت من شعرها على وجهها / مشيرة سكتي ..
مشيرة ابتسمت / اذا رجع وخطبك راح توافقين ..
العنود حست بشي نط في نص حلقها .. حتى تغمض عيونها وتحاول تبلع ريقها ..
حتى تكح فجاه وبقوة .. حتى الكل ينتبه لها .. و يسمي .. " بسم الله " .. عليها ..
مشيرة بخرعة تلتفت على الطاولة وتسحب كاس الماء و تعطيها العنود .. الي شربت منها شوي وتاخذ نفس شوي ..







ــــــــــــ






بالمجلس ..




....... بحدة / وان قلت لا ..
بتال طالع براكان .. رافع حاجب / وانا منتظر شورك ..؟
راكان بنفس العصبية والحدة / بغصب عنك ..
ابو سطام بغضب / اخو سند .. ولد .. تهاوشون قبالي لا حشيمه ولا قدر ..
ابو بتال بطفش من بتال و راكان / انتي واياه .. شوركم يمشي عليكم بس .. العيال مالكم خص بهم ..
بتال بضيق / يبه .. انا ابوهم .. مو ماكلهم .. " وبنغزة " .. ولا مضيعهم ..
راكان بعصبية / بتاااال .. ترا حاشمه لمجلسي ساكت عنك .. والا اكسر فمك ..
ابو بتال بغص / اص .. ما الكم شور ولا راي .. والسفرة الغيها ..
بتال بقهر / يـ......
ابو بتال بعصبية / انا قلت اص و خلاص .. " طالع بسعود " .. وانت مره خلاص ما ودك تسافر ..
سعود بهدوء / لا يبه خلاص .. الغيت كل شي ..
ابو سطام / يا ولدي اصل و ايش حلات ديرتنا ماله داعي هالسفر سويت خير ..







ــــــــــــــــــ







بيت فارس ..




فارس يعدل نسفت شماغه .. قبال المدخل ../ يا ابرار يا الله تاخرنا ..
ابرار طلعت والعباية على يدها / يالله جاهزة ..
فارس التفت عليها و بضيق / وين جاهزة وانتي ما لبستي عبايتك ..
ابرار تنزل شنطة اليد على الطاولة قبالها / خلاص الحين البسها ..
فارس / انا راح اقرب السيارة واجي .. وعلى طول تطلعين ..
ابرار وهي تقفل عبايتها / طيب ..



:
:



في السيارة ..




فارس / اقول ابرار ..
ابرار التفتت عليه / همم ..
فارس / ايش رايك .. بما ان سفرتنا تكنسلت .. نروح لـ الرياض و بعدها نطلع لمكه و جده و بعدها الجنوب و نرجع ..
ابرار طالعته / لوحدنا ..
فارس / لا .. نكلم سعود وزياد .. ونشوف ..
ابرار بهدوء / طيب ..






ـــــــــــــــــــ






بيت ابو عبدالعزيز ..





منصور يلعب بالكورة مع ماجد ..
ام طارق لبسة عباتها و تنتظر نزول البندري معاها اغراض منصور ..
طارق يشرب من فنجان القهوة و يطالع بالتلفزيون ..
ام طارق متردده و مرتبكه .. و كان واضح ارتباكها .. طول الوقت وهي تمسح يدها بعباتها ..
طارق منتبه لحركة امه .. ابتسم .. و بهدوء / خير يا ام طارق ايش ودك تقولين ..؟
ام طارق بخرعة / هاا ..
طارق ابتسم / امري يمه ..
ام طارق بهدوء حاولت تظهر به / يمك .. ما تبي تفرح قلبي ..
" طارق ابتسم .. وقبل لا يفتح فمه بيتكلم .." ..
ام طارق تكمل بفرحة / ام سلطان شارت عليه بعروس .. يوم كنا بابها .. والله يا وليدي انها دخله قلبي البنت ..
من قبل لا تكلمني عنها العنود .. ويوم كلمتني انفتح لها قلبي زود .. وهي بنت اصل وفصل ..
طارق الي تصلبت عيونه على فنجان القهوة .. وبنبرة / اخت نايف شارتها عليك ..
ام طارق بفرحه / اي والله .. البنت مملوحه .. اكبر من البندري بحول اربع سنين .. بنت خالد الفارس الصغيرة ..
طارق نزل الفنجان و بهدوء / مدام انها شور اخت نايف .. فما على شورها خلاف ..
ام طارق بفرحة / يعني اكلم امها وجس النبض ..
طارق بصمت غريب / .................
ماجد الي كان سامع الحديث .. وبفرحه / ايه يمه .. كلميهم .. و عجلي .. خليني اعرس .. ترا نشفت ..
طارق ابتسم ببرود .. وام طارق من الفرحه مو عارفه ايش تقول ..
البندري نزلت وبيدها الشنطه / وهذي هي شنطة الشيخ منصور ..
طارق يوقف .. و هو يسحب الشنطة بيد .. و يمسك منصور من اليد الثانية / يا لله يمه .. مشينا ..







ـــــــــــــــــــ








بالرياض ..





تو داخلين الشقة .. بعد ماتغدا زياد و ريهام في بيت صلاح .. عزمهم على الغداء ..

ريهام دخلت غرفة النوم وهي تسحب الشيلة عن راسها .. جلست على السرير بملل ..
ماسكه الشيلة بيدينها وحاطتهم بحضنها .. تنهدت بضيق .. رفعت راسهاا اول ما حست بدخول زياد ..
زياد .. هالشخص الي من تزوجوا من ايام ماسمعت الا بعض كلمات منه .. السلام .. تبين شي ..
و اليوم لمن قال لها صلاح عازمهم على الغداء .. لكن تفأجات من زوجة صلاح ..
الي قالت لها انهم كانوا يبيونه عشاء كبير بس زياد رفض واصر على انه يكون غداء و بسيط ..
تذكرت ترقيعها للسالفه .. بان يمكن عنده مشروع في اليل .. " الليل " .. زياد ايش بينه وبين الليل ..
ليش مايطلع الا لصلاة العشاء ويرجع .. هالادمي صار يخوفني .. بس قلبي مرتاح لانه محافظ على الصلاة ..
جدا محافظ .. " كان كل هالحكي تقوله بداخلها وعيونها تراقب تصرفات زياد بالغرفة .." ..
اخذ ملابسها و دخل للحمام ( اكرمكم الله ) غير ملابسه وتوجه للمسجد يلحق صلاة العصر ..
وقفت ريهام وهي ترمي الشيله على الاريكه و تفك العبايه بعصبية .. وترميها على الارض ..
اخذت الفوطه و توجهت للحمام ( اكرمكم الله ) .. تحممت وبعد نصف ساعة طلعت ..
مشطت شعرها وتركته حتى يجف براحته .. طلعت بنطلون و بلوزه طويله .. حتى توقف لثواني تطالع البس ..
وبقهر رمتها لداخل الدولاب و سحبت بنطلون سكيني ابيض وبلوزه ورديه بدون اكمام ..
بحزام نحيف من الوسط بلون الابيض .. كحلت عيونها .. و حطت روج وردي .. رشت من العطر ..
سحبت السجادة بجلال الصلاة .. وفردتها على الارض متجه للقبلة .. صلاة العصر وبعد ما انتهت .. طلعت لصاله ..
اول ماشافته جالس بالصالة قبال التلفزيون ومنزل راسه يطالع بالجوال .. حست برجفه بعظامها من الخجل ..
زياد رفع راسه فجاه وجات عينه بعينها .. حتى ينزل راسه بسرعه و وجهه احمر ..
ريهام من الحرج رجعت للغرفة وهي مقهوره من نفسه .. قفلت باب غرفة النوم ورمت نفسها على السرير وهي تبكي ..
وتعاتب نفسها .. " ملقوفه انا الي جبته لنفسي الحين اكيد بيقول قليلة ادب .. تستاهلين .." حتى تثقل اجفانها وتنام ..
اما زياد مسك جواله و فتح الواتس حتى يتكلم مع الشخص الي صار اقرب قريب له ..







ـــــــــــــــ







بعد المغرب ..




بقسم راكان وسمر ..


كان يشرب شاهي .. و يلعب شيخه .. دخلت سمر ومعاها صحن فطاير ..
راكان اول ما شم ريحة الفطاير .. رفع راسه وهو جوعان / اووووه ريحتها تجنن .. ماشاء الله ..
سمر ابتسمت / انا سويتها ..
راكان رفع حواجبه و بنبرة لعوبه / اييييه .. انتي .. من الي سوى العجينة ..
سمر بعفوية / سوناتا ..
راكان بخبث / والحشوة ..
سمر وهي تاكل شيخه ومو منتبهه لخبثه / سووننناااااتااا " وتبتسم لشيخه وهي تاكلها " يممممممي ..
راكان بضحكه / وانتي الي سويتيها ههههههههههههههه .. " وهو يهز راسه " ..
سمر التفتت عليه و هي رافعه حواجبها .. و متاكده بانها هي الي سوتها / ايه انا ..
راكان بضحكه يهز راسه / طيب طيب .. تسلم يدينك ..
سمر بقهر تضربه على كتفه / انت بس تنافخ عليه وعلى اخوي ..
راكان وقف اكل وطالع فيها بنظرات حاده / ايش دخل اخوك بالسالفه ..
سمر وهي تعتدل بجلستها وتاكل شيخه وتشربها عصير .. / ترا سمعت كلامكم انت واياه بعد العصر ..
راكان بسخرية / و يعني ..
سمر بجدية / يعني مالك حق ترفض .. اسال العنود وشوف رايها ..
راكان بسخرية / انتبهي لبنتك ومالك دخل بسوالف ما تخصك ..
سمر رفعت حواجبها / نعم .. مايخصني .. سالفة اخوي و اولاده ما هو من خصوصيتي ..
راكان يهز راسه وبنبرة بارده / ايه مالك خص .. وكلام زايد ما ابي .. " حط الفنجان على الطاولة ووقف " ..
شيخه من شافت ابوها وقف صارت تصرخ بفرح وتصفق تبي ابوها ياخذها معاه ..
بس ركان طنشها و دخل غرفة النوم .. حتى تبكي شيخه .. سمر حضنت شيخه وبضيق / معليش ماما .. بابا دُب ..







ــــــــــــــــ







بالرياض ..



دخل غرفة النوم وشافها نايمه على بطنها .. تقدم منها بخجل .. حتى ينادي بصوت عالي / ريهام ..
ماكانت نايمه .. بس خدرانه ومغمضه عيونها .. اول ماسمعت صوته فزت بخرعه وجلست على السرير ..
زياد ابتسم بارتباك / اممم .. لا تفوتك صلاة المغرب .. " وطلع من الغرفه ..
ريهام وقفت وهي تتوجه للحمام " اكرمكم الله " .. تحس بصداع راح يفجر راسها .. توضأت و صلت ..
عدلت كحلها .. وكانت بتغير لبسها بس تفاجات بدخول زياد لغرفة النوم ..
زياد ابتسم / اممم .. جهزي نفسك بنطلع نتعشى برا .. " وطلع من الغرفة " ..
ريهام التفتت على المراية وهي متفاجاة .. نقزت بفرح وهي تضم يدينها / اخير بيتحرك ..
لفت لجهة اليمين وجهة اليسار وهي تطالع بلبسها .. غمزت لنفسها / جبنا نتيجه ..
" وقفت وهي تطالع بلبسها " ... وبضيق / تجعلكت .. امممم .. صار لزم نغيرك ..
" مدت لسانها لصورتها بالمرايه " .. التفتت لدولاب و بدات تشوف ملابسها .. وايش راح تلبس ..










انتهى ..



لا اله الا الله محمد رسول الله ..

الحمدالله .. و.. سبحان الله .. و.. الله اكبر ..


اتمنى يعجبكم .. واعذروني على القصور والاخطاء الاملائية ..



لا تنسونى من دعواتكم ..


مشاعل السعودية ..







بسم الله الرحمن الرحيم ..

السلام عليكم ورحمة الله وبركاته ..

الحمد لله والصلاة والسلام على رسول الله ..

توكلنا على الله .. لا اله الا الله محمد رسول الله ..





البارت 53 ..






تخوفني مشاوير الطريق المظلم المهجور
وانا لا من ذكرتك قلت طولي يامشاويري
عزاي انك رجاي العذب لو كل الدروب عثور
وصلت اوما وصلت اعرفك ما انته منتظر غيري
حبيبي ..وكّل الله لاتحسبني بليد شعور
لو انت المستحيل الصعب ماابدي لك معاذيري
احبك .. لو يموت الحب وتصير القلوب قبور
اشوف الجرح يكبر وانت تكبر وسط تفكيري
احبك من هنا حتى طلوع الفجر حتى النور
صحيح انك قدر محتوم بس اجمل مقاديري
احد ربي يحطك له حبيب ومايجيه غرور ؟
انا ليه التفت للناس وعيونك جماهيري
هلا بك من قِدْمَك ... لغرتك لي شعرك المنثور
هلا في كل شيٍ فيك وانت اغلي مساييري
ترى صدق الغلا يجبر حطام الخاطر المكسور
وانا مهما منحتك من غلاي اشعر بتقصيري
ولو طالت مشاوير الطريق المظلم المهجور
انا لا من ذكرتك قلت طولي يامشاويري




" مساعد الرشيد " ..









الساعة 10 ليلا ..






سمعت صوت طقات خفيفه على الباب .. حتى تنطق بصوت مرهق / ادخل ..
دخلت ساره وهي مبتسمه .. وبهمس وهي تطالع سلطان والظبي / ناموا ..
العنود هزت راسها / ايه .. " ابتسمت لها بحنان " .. تعالي " و اشرت لها بجنبها على السرير " ..
العنود كانت جالسه بنص السرير و لمه رجولها لصدرها و تلعب بشعرها لمن دخلت ساره .. كان واضح انها تفكر ..
ساره جلست جنبها .. وبهدوء هامس / في ايش تفكرين ..
العنود سحبت ساره حتى تنام ساره بحضن العنود .. و بدات العنود تمسح على شعر ساره ..
العنود تنهدت وهي تطالع بالجدار قدامها / بكلام امي موضي ..!!
ساره بتردد / اممم ..
العنود التفتت لها .. وبحنان وهي مبتسمه / شنو ..
ساره اعتدلت وجلست بجنب العنود / تبين الصدق " العنود طالعتها بسكات " .. جدتي صادقة ..
انتي تهلكين نفسك بالاشغال .. لاتقولين جدتي ربتني على كذا .. صحيح جدتي كانت تحب تسوي كل شي بيدها ..
من قهوة وطباخ .. بس ما كانت في كل مكان تلهي نفسها و تتعبها .. " العنود رفعت شعرها عن وجهها وهي تتنهد " ..
ساره تكمل / انتي تذكرين كيف كانت الله يرحمها تهاوشنا وتزعل اذا ماكنا كاشخين و باحسن طله ..
العنود ابتسمت بحنين / الا .. " وهي تقلد جدتها " .. اخت نايف والله بناتي ما ينقصن بالزين ..
ساره ابتسمت / الله يرحمها .. " وبضيق " .. صدق العنود .. لمن اشوفك كاني اشوف عجوز ..
مو مهتمه بنفسك ابد .. حتى باعيالك .. ليش تسوين كذا .. قبل لان امي وابوي تعبانين .. بس الحين ..
العنود بضيق / ما عاد لي نفس بشي .. حتى اني ادعي القوة معاد عندي قدره عليها .. تعبت ..
ودي ارتاح والا ادري كيف .. " رفعت يدها حتى تخلخل اصابعها بشعرها .. "
" سمعت صوت تحرك بالسرير التفتت شافت الظبي تتقلب .. "
ساره بهمس ونبرة مقصودة / صدق ماتبين ترجعين لبتال ..
العنود بإجابه قاطعه و نهائية / لا ..
ساره طالعتها / سمعتي هواشهم بالمجلس بعد العصر ..
العنود هزت راسها / ايه .. ما ادري ايش يبي ..
ساره رفعت حواجبها / يبي عياله .. يبي يشوفهم ..
العنود هزت اكتافها وبدون اهتمام انسدحت على السرير جنب اولادها / تصبحين على خير ..
ساره عقدت حواجبها / طرده ..
العنود غمزت لها وهي تبتسم / يعني ..
ساره وقفت و شمقت لها وهي تطلع من الغرفة اول ما وصلت عند الباب / تصبحين على خير ..
العنود وهي تغمض عيونها / وانتي بخير ..







ـــــــــــــــــــ






فتحت الباب بقوة حتى تدخل الغرفة وقفل الباب بقوة اكبر .. وقفت على الباب و صدرها يطلع وينزل ..
صوت تنفسها العالي من العبره الي كاتمتها .. رمت الشنطه على الارض .. حتى تسحب النقاب و الشيلة ..
وترميهم بجنب الشنطة .. ركزت نظراتها على ارضية الغرفة البيضاء .. تذكرت اللي صار والي سمعته ..
بسرعة رفعت يدها على اذانيها وكان بتسكت الصوت الي فيه .. حست بان معدتها تقلب ..
بسرعه حطت يدها على فمها وتوجهة للحمام " اكرمكم الله ".. وقفت عند المغسله حتى تطلع كل الي في معدتها ..
فتحت الحنفيه .. اول مانزلت الموية بدات تغسل وجها و عنقها و صدرها .. كانت تجمع المويه بيدينها ..
وترميها على صدرها بقوه .. فجاه شهقت بقوه .. حتى تنفجر بصراخ والبكي .. حست بان رجولها ماتشيلها ..
جلست على الارضية صارت تبكي وتشهق وهي تتذكر الي صار ..







بعد ما لبست فستان ناعم لحد الركبة بالون العشبي .. من الوسط حزام دانتيل ابيض .. و الاكمام كت دانتيل ..
لبست جوارب بيضاء طويلة منقشه .. سوت مكياجها ناعم مثل ما تحب وترتاح له .. بعد ماخلصت من تجهيزها ..
وصلت العشاء .. رفعت جوالها و اتصلت عليه .. حتى تسمع صوت الرنين بالصالة .. قفلته وطلعت له الصالة ..
شافته منسدح على الكنبه و فاتح قناة المجد للقران .. نزل الجوال من يده على الطاولة و اعتدل بجلسه ..
مسح على شعره مرجعه على وراء .. انتبه انها واقفه عند باب الغرفة .. وقف ..
زياد بارتباك / اممم .. خلاص .. يعني .. نروح ..
ريهام ابتسمت بخجل / ايه .. جهزت بس البس عباتي ..
زياد بخجل و توتر / ااا .. ابي اغير الثوب .. تعفس من السدحه ..
ريهام ابتسمت خجل حتى ترجع للغرفة وتسحب عباتها و شنطة اليد و طلعت من الغرفة ..
دخل زياد الغرفة .. و بدل ملابسه وبعد ربع ساعة طلع .. طلعوا من الشقة و ركبوا السيارة ..
طول الفترة وهم ساكتين .. ريهام كل شوي تلتفت لزياد .. مملوح ..صح مو بجمال بتال ولا هيبة سند ولا حدة عناد ..
ولا وسامة راكان .. بس يعتبر مملوح .. حواجبه عيونه انفه شفايفه كانت تدقق بكل شي .. حست على نفسها ..
حتى تطيح عينها على يد زياد .. شافت اظافره الصغيرة .. عقدت حواجبها .. وبداخلها " ليش شكل اظافره كذا ..
ليش يقصصهم لها الحد .. والا تكسر .. هزت كتفها ومدت شفتها والتفتت على الشارع " ..
اول ما وصلوا للمطعم .. نزل و نزلت معاه .. دخلوا المطعم وتوجهوا لجلسه محجوزة مسبقا باسم زياد ..
ريهام بابتسامه وهي تنزل نقابه وتتلفت بالجلسه المقفلة من جميع الجهات والباب خلفها ..
وباعجاب / روعه المطعم .. بس عسى اكلهم لذيذ ..
زاد ابتسم وهو يطلع جواله و يحطه على الطاولة قباله ويفتح الرمز .. ريهام برجا / زياد خلي الجوال شوي ..
زياد طالعها باستغراب .. ريهام كملت / بس ماسك الجوال .. تكلم معاي شي .. ايش فيه ..
زياد سحب الجوال تحت الطاولة وطقطق فيه .. ريهام بغصة رجعت اسندت ظهرها على الكرسي ..
وهي تطالع بلوحات المطعم وبديكوراته .. اعجبت بالرسومات الي على جدار الجلسة والنقشات ..
حتى تركز عليها وتنسى زياد .. بعد دقايق .. / اممم .. ريهام ..
ريهام التفتت عليه بخرعه .. زياد ابتسم .. / ايش تبين من عشاء ..
ريهام تنهدت / اي شي مو مهم .. " ورجعت تطالع بالجدران .. بس مو مركزه معاها مثل قبل ..
وجه زياد يقول انه فيه شي راح يصير بعد شوي .. حست قلبها يضرب بقوة " ..
بعد ما انتهوا من عشاهم .. طلب قهوة زياد لهم .. ريهام رفعت الكوب و ارتشفت من القهوة شوي ..
زيادة بنبرة / فيه شي ابي اقوله لك .. وانتي حره وقتها .. اذا تبين تعشين معاي وتكملين حياتك او الانفصال ..
بس الي ابي اقوله اتمنى محد يعرف عنه شي .. اذا استمرينا او افترقنا ..
ريهام نزلت الكوب على الطاولة و هي تطالعه بصدمه وخوف واستغراب .. ماتدري هو يمزح او يتكلم جد ..
او يقرا شي من الجوال بصت عالي .. طالعته بصمت .. وهو منزل راسه يطالع بفنجان القهوة ويتكلم ..
زياد رفع يده حتى يفتح اول زرارين من ثوبه / كان عمري ثمان سنين .. " ابتسم بحنين " .. كنت شقي ..
وعنيد .. اروح واجي بدون لا اطرح خبر عند احد .. مره كنت رايح الدكان ..
وانا راجع مريت من جنب البيوت المهجورة .. سمعت صوت .. ما خفت و رجعت البيت .. لا ..
تقدمت من البيت .. و وقفت على احد الجدران المهدومة .. شفت .. " وسكت .. " ..
رفع كاسة الماء وشرب منها كم جرعه .. / شفت ولد كبر راكان معاه ولد صغير .. كان ..
" سكت مايدري ايش يقول " .. ريهام حست بان دمها نشف .. " زياد كمل / كان يمارس معاه ..
" ورجع سكت وهو يغمض عيونه " .. انفجعت .. ورحت اجري للبيت .. خالي نايف و راكان قالوا لي من قبل ..
الي يسوي ذا الاشياء وسخ يا ويله من الله .. اذا احد " وبارتباك و بتقطع بالكلام " .. اذا احد قرب منك ..
او .. او .. او سوا .. قول لنا .. واحنا نذبحه .. ارتعبت .. الولد الكبير كان في نفس المدرسة .. كنت اخاف منه ..
وهو كل يوم يتضارب مع راكان .. بعد فتره .. نقلنا لحي ثاني .. و نسيت الي صار .. كنت ملزم راكان ..
الا بيوم عندت وقررت اروح البقالة .. كنا وقتها بمزرعة جدتي .. " سكت " .. وانا راجع من البقالة ..
تهجم عليه كلب و انقذني راكان .. كان كل يوم والثاني يقول لي انت صغير .. ماتقدر تدافع عن نفسك ..
كنت انقهر منه .. بس اطنشه .. هو اخوي الكبير وملزوم يدافع عني .. لاكبرت اشيل نفسي ..
نل راكان لثانوية عيال عمي بالخبر .. وانا نقلت لمتوسطة بالرياض .. وافترقنا .. سنه وحده بس ..
بس بذا السنه .. صارت اشياء حطمتني .. و خلتني منكسر طول عمري .. عرفت اني انا ضعيف ..
او " ابتسم باللم " .. اعتقدت باني ضعيف .. خالي كان مسافر ولا قدرت اقول لاحد ..
ريهام بخوف وصدمه / ايش تقول ؟ ..
زياد رفع عينه وحطها بعينها وبنبرة غريبه / اغتصبت ..؟
ريهام حست بان المكان بارد حولها بارد حد الصقيع .. ركبها صارت تصافق ببعضها .. وريقها ناشف ..
عيونها موقادره تغمضها .. ولا تغير اتجاهها .. متصوبه على زياد ..
زياد / خفت صرت اكره المدرسة .. بس جدتي الظبي ما كانت تسمح لي اغيب .. وجدي سعد يضربني ..
ابوي دائما مسافر وامي معاه .. بعد سنه ابوي غصب راكان على الرجعه و يدرس بنفس المجمع ..
وبيوم .. تعبت فيه صابتني حمى .. و غيبتني جدتي رجع راكان و ثوبه مقطع من قدام .. عرفت انه تضارب مع واحد ..
ولمن رجعت للمدرسة بعد اسبوع .. عرفت ان الي .. "وسكت " .. نقله ابوه لمدرسة ثانية .. والسبب راكان ..
راكان .. فعلا هو الي قادر يدافع عني .. انا ضعيف .. هو يعرف يتصرف .. انا لا .. هو الصح ..
والكل غلط .. راكان وبس .. تعلقت كثير فيه .. محيت شخصيتي .. الا ان صار الكل معاد يشوفوني ..
الا ان اختفاء .. ما اعرف فين راح .. المشاكل والمصايب زادت .. ما اقدر اتصرف فيها .. الا ان رجع ..
وانحلت المشاكل .. و بعد فترة .. " تنهد " .. وبيوم وانا في المسجد .. كنت في حاله مايعلم بها الا الله ..
مخنووووق وابكي .. مالي ملجاء الا الله .. اشكي عليه الحال و اطلب منه العون .. جاني واحد وسلم عليه ..
وعرفت انه ولد جار جدي .. كان صديقي بالمدرسة ايام الابتدائي .. وكنت العب معاه ..
لمن جدي يسوي عزيمه و يحضرها مع ابوه .. " سكت مد يده و اخذ كاس الماء شرب منه شوي " ..
بالاول ما عرفته .. ولمن عرف عن نفسه وذكرني ببعض الاشياء .. تذكرتها .. اعطاني كرته ..
واخذ رقم جوالي ..دكتور نفسي .. و بعد شيخ وامام مسجد .. توصلت معاه بالواتس ..
الا ان يوم فأجاني واخذني معاه للمكتب .. كانت اعتقد يبيني اشوف مكتبه واعرف مكانه .. وازوره ..
بس تفأجات انه يبي يعالجني .. كان وضعي واضح للكل اني مو طبيعي .. " ابتسم بالم " ..
بس اهلي ما اشافوا حالي .. " رفع نظره وشاف ريهام على نفس الوضع .. وبنبرة " ..
ما كنت ابي اقول لك .. بس هو الي طلب مني .. وقال لي اخيرك .. " وسكت ينتظر الجواب منها " ..
ريهام بنبرة مخنوقه و يدوب يطلع صوتها / رجعني البيت .. " لفت شيلتها و ربطت نقابها ..
الي يطيح منها كل شوي بسبب رجفة يدها " .. كان يطالعها بنظرات مكسورة .. كان يتمنى مثل ما قال له الدكتور ..
وقف و هو يسحب المفتاح و الجوال و المحفظه و طلع من الجلسه .. توجه للكاشير ودفع الباقي ..
رجع للجلسه وشافها تطلع منها .. مشي قبالها وهي وراه .. طلعوا من المطعم وركبوا السيارة ..
رفع يده زياد وشغل الاذاعة .. حتى يتردد صوت القران في السيارة ..






قفلت الدوش وطلعت من تحت الماي .. سحبت الروب و لفت جسمها فيه .. طلعت من الحمام " اكرمكم الله " ..
وهي تسحب رجولها بثقل .. تحس بتعب بكل جسمها .. جلست على كرسي التسريحة وبدات تنفض شعرها بيدينها ..
طالعت بوجهها .. عيونها حمرا و منفوخه .. و تحت عيونها سواد .. تذكرت زياد .. حتى تحس بالغثيان يرجع لها ..
اخذت نفس عميق وهي تغمض عيونها .. فتحت عيونها و وقفت .. توجهة لدولاب حتى تسحب قميص قطني ..
لنص الساق باكمام طويله .. لبست على السريع ورمت نفسها على السرير .. غمضت عيونها حاولت تنسى الكلام ..
لكن ابد .. قامت واعتدلت بجلستها .. فكرت لثواني حتى ترجع للحمام " اكرمكم الله " .. توضأت وطلعت ..
فردت سجادتها ولبست جلالها .. حتى تتوجه لخالقها .. يوجهها لطريق الصحيح و يهون عليها ..








توه راجع من الاستراحة .. دخل غرفته .. بهدوء رفع الإضاءة شوي .. وغير ملابسه ..
تقدم من سرير بنته قبلها واستودعها الله .. اول ما جلس على السرير .. التفت على سمر .. شافها معطيته ظهرها ..
انحنى عليها حتى يتاكد نايمه او تسوي نفسها نايمه .. شاف رفرفت رموشها وحركت بوبة العين ..
ابتسم .. انتبه انها لبسه البجامه الي يكرها .. رفع حاجب وهو مكشر .. كل مازعلت منه تلبس هالبجامه ..
رفع الفرشة و مدد رجوله على السرير .. التف عليها و ارتكى على يده .. وبأذية ..
مسك خصله من شعرها وشدها بقوه .. سمر تأوهت .. راكان بخبث / احسن ..
سمر التفتت له وبعبرة / وجعتني ..
راكان ابتسم و هو يميل لها قبل انفها .. وبخبث / تستاهلين .. علشان مره ثانية ما تلبسين هالبجامة الخايسة ..
سمر و دموعها بدات تنزل / انت اصلا .. انا كلي .. مو .. عاجبتك ..
راكان يقلدها بتريقه وهو مبتسم ويهز راسه بسخريه / انت انا مو اصلا .. ناا ناا ناا ..
" ميل عليها وهو يحط انفه على انفها " .. وبنبره / يا الدلوعه ..
سمر دفعته بيدينها .. حتى يطيح على ظهره .. وهي تنفجر بكي ..
راكان سحبها لحضنه وهو يضحك وبهمس / انتي معجبتني بكل حالاتك .. زعلانه .. وانتي تضحكين ..
وكل شي معجبتني .. سمووور .. حبي .. روحي .. خلاص عاد .. " ابعدها عن حضنه "..
سحب منديل و ابعد يدينها عن وجهها حتى يمسح دموعها .. " ميل عليها حتى يقبل عيونها " ..
سمر صدت عنه وهي تمسح على اثار الدموع .. راكان بنبره / سمور .. طالعيني ..
سمر التفتت له وطالعته .. راكان يطالع فيها / ايش الي عندك .. " سمر طالعته " .. سالفة بتال و العنود مضايقتك ..
طيب .. ايش تبين مثلا .. اغصب اختي علشان ترجع لاخوك ..
" سمر طالعته بخجل .. وكانت بتتكلم بس راكان ما ترك لها مجال " .. ادري بتقولين علشان سلطان والظبي ..
ايش فيهم سلطان والظبي .. ترا وضعهم الحين .. افضل من انهم يرجعون بتال والعنود ..
وعيالهم يكبرون على شك الاب في الام .. وبدال مانكون بمشكله وحدة نكون بمصيبه ..
سمر عقدت حواجبه / كيف يعني يشك ..؟
راكان ريح نفسه وهو يحط يده تحت راسه / بتال اي تصرف تسوية العنود او اي حركه .. شك فيها ..
وكان اختي مو متربيه .. وضحنا لك و عرف كل شي لكن برضه يشك ولا واثق فيها ..
راكان طالع فيها / حطي مكانك بمكان العنود .. و تخيلي اني باي حركه اشك فيك .. يعني ..
واقفه مع خالك غيث .. وبدون لا اسالك اجي اهجم عليك واقول ايش تسوي ماتستحي ..
او وانتي ماشيه طالعه من بيت جدي و صادفتي فارس عند الباب .. و امسكك اقول تسولفين معاه ..
وايش بينكم .. راح تعشين بسعاده .. و تتمنين تكملين حياتك بها الشك ..
سمر هزت راسها / لا ..
راكان / اهااا .. وهذا الي ابيه لاختي .. الراحه .. واخوك .. لو تعطس قال ليه تعطسين ..
" غمض عيونه و بنعاس " .. مره ثانية لاتدخلين بموضوع مانتي عارفه ايش فيه .. اوووووكيه ..
سمر وهي تضم يدينها لصدرها هزت راسه / طيب .. " حتى تسمع تشخير راكان .. فتحت عيونها بصدمه " ..
لا اله الا الله .. محمد رسول الله .. ما شاء الله عليك .. نمت .. " ابتسمت وريحت راسها على المخده .. حتى تنام "..








ــــــــــــــــ






الفجر ..


طلعت من الحمام " اكرمكم الله " .. حتى تمتم " غفرانك " .. سحبت الفوطة وصارت تنشف وجهها ..
سحبت الربطه من شعرها حتى ترجع تلفها من جديد .. شافت الظبي جالسه على السرير وشكلها توها صحيت ..
حتى تقرب منها وهي تبتسم .. و ببحة النوم / صباح الخير ياروح ماما ..
الظبي رفعت يدينها حتى تتعلق برقبة امها .. قبلت خد الظبي وهي تستنشق ريحة شعر بنتها ..
التفتت على سلطان وشافت وجهه محمر و شكله يتنفس بصعوبه .. نقزت برعب حتى تحط يدها على جبين سلطان ..
العنود بخوف / لا اله الا الله .. استغفر الله العظيم .. " حتى تنزل الظبي على السرير وتتوجه للحمام " ..
الظبي صرخت برعب .. لكن العنود طنشتها .. طلعت وبيدها فوطة مبلله حطتها على جبين سلطان ..
توجهة لصالة جناحها و من بعده للمطبخ الصغير الي بالجناح .. حتى تفتح الثلاجة المتوسطه الحجم ..
سحبت دواء خافض الحرارة .. و علبة موية ورجعت للغرفة .. اعطت سلطان جرعة من خافض الحرارة ..
اخذت الفوطة ورجعت للحمام حتى تغير الموية وترجع تحطها على جبين سلطان .. توجهة لسجادتها وجلال الصلاة ..
حتى تصلي بسرعة و هي تستغفر ربها .. غيرت ملابسها وطلعت ملابس لـ الظبي و سلطان ..
اتصلت على راكان بس مارد .. ونفس الشي نايف .. حتى ترمي الجوال و تبدا تغير ملابس سلطان والظبي ..
اول ما انتهت من تلبيسهم .. سمعت دق على الباب .. العنود بامل / راكان ..
فتح الباب نايف وهو مبتسم / الله الله .. راكان .. بعتينا يا اخت نايف ..
العنود وهي تحط بعض الاغراض بشنطتها بعجله / نايف سلطان ارتفعت حرارته .. وديني المستشفى ..
نايف انتبه لسلطان والظبي الي على السرير .. باهتمام / من متى .. و قد ايش ارتفعت ..
العنود وه تلف الشيلة وبعصبية / هذا وقته .. فز يالله ..
نايف وقف وهو يشيل سلطان على كتفه .. والعنود لبست برقعها و حطت الشنطه على كتفها حتى تشيل الظبي ..
وهي طالعه من جناحها قابلت ساره عند الباب .. العنود بعجله / انا رايحه المستشفى ..
ساره بضيق / رجعت ارتفعت حرارة سلطان .. " بس ما سمعت رد من العنود لانها خرجت من البيت " ..






ــــــــــــ






بعد الفجر



دخل الشقة بعد ما صلى الفجر بالمسجد .. سحب شماغه و رماه على يد الكنبة .. سمع صوت في المطبخ ..
حتى يتقدم و يوقف على الباب .. شافها واقفه و تجهز الفطور .. تنحنح حتى تنتبه له ..
ريهام رفعت راسها حتى تصد بسرعة تكمل شغلها ..
زياد حس بالم في صدره .. و بنبرة / امم تبين تروحين معاي لـ الخبر ..
ريهام رفعت راسها بسرعة وبفرحه / ايوه ..
زياد ابتسم بالالم / طيب بعد الفطور نمشي ..
ريهام هزت راسها .. حتى تحط كوب الشاهي على الطاولة .. زياد توجه للمغسله يغل يده ..
انتبه ان ريهام تطلع من المطبخ .. و بتساؤل / ما تبين تفطرين ..
ريهام بنبرة جامده / لا .. " تركته و دخلت الغرفة " ..
زياد جلس على كرسي طاولة الطعام بتعب.. طالع بالاكل و هو مو مشتهي شي ..
رجع وقف وبدا يلملم الاكل .. رجع كل شي لثلاجة . غسل الصحون ورتبها ..
اخذ كوب الشاهي وشربه .. و غسل الكوب ورجعه مكانه .. مسح الطاولة و المغسلة ..
وطلع لصالة .. شاف ريهام تطلع من الغرفة رايحه للمطبخ .. / اذا خلصتي تجهيز بلغيني حتى نمشي ..
ريهام ما اعطته اي اجابه ودخلت للمطبخ .. وقفت عند باب المطبخ وهي تطالع بالمكان ..
شافت الاواني مغلسه و مرتبه .. طلعت وطنشت زياد دخلت للغرفة حتى تجهز نفسها ..
بعد نص ساعه طلعت .. وبجمود / جاهزة ..
زياد التفت عليها حتى يشوفها متوشحه بالسواد .. وقف وسحب شماغه وعقالة ولبسهم ..
شاف شنطة متوسطه معاها .. توجه لها .. حتى ريهام تتراجع للخلف .. زياد ابتسم وسحب الشنطه وطلع قبالها ..
حتى تلحقه وتقفل باب الشقة .. التفتت وشافت المصعد انفتح .. وزياد ينتظرها ..
اخذت نفس حتى تدخل معاه وتوقف بزاوية .. زياد ضغط الزر حتى يتقفل المصعد و ينزلهم تحت ..







ـــــــــــــــــــ







بالمستشفى ..




.... بعصبية / وليه ما بلغتني .. كيف يتعب وما تبلغوني ..
راكان طالعه ببرود / اخفض صوتك ..
بتال بقهر / تعال اعطيني كف احسن ..
راكان فز واقف وقرب منه .. حتى يدخل بينهم نايف وهو يبعدهم عن بعض ..
راكان من بين اسنانه / بتال .. اقسم لك بالله .. ان استمريت بذا الاخلاق .. والله ..
ما اخليك تشم ريحة عيالك الا مرة بالاسبوع .. احمد ربك معطيك قدر ومتصل عليك ..
بتال بسخرية / كثر خيرك والله ..
راكان بنص عين طالعه وهو يدخل غرفة سلطان الي راح يتنوم فيها / بغصب عنك ..
بتال بقهر / استغفر الله العظيم ..
نايف بهدوء / هذا هو اكثر منه .. استغفر ربك .. وروح كمل اوراق ولدك ..
بتال طالع نايف بقهر و طنشه و نزل تحت يكمل الاوراق ..







ـــــــــــــــــ







بعد صلاة العصر ..





عند باب المسجد ..
...... بابتسامه / زياد ..
زياد التفت على اللي ناده وابتسم / هلا .. " بعد السلام والسؤال عن الاحوال "..
زياد بصوت خافت / ما ادري .. بس ما اتوقع ترجع معاي .. متقرفه مني وكاني وسخ ..
..... بهدوء / ما عليه .. توها بالمرحله الاولى .. اتركها هذي الفترة لتتقبل الوضع وبعدها قرر ..
زياد بارتباك / اخاف استعجلت ..
..... ابتسم / حبيتها ..
زياد ابتسم وبهدوء / فيك تقول ارتحت لها ..
.... ابتسم و بمحبه / ربي يوفقكم ويصلح بينكم ان شاء الله .. ادعي الله .. و راح يتسهل كل شيء ..
راكان الي كان متاخر عن الصلاة وطلع من المسجد متاخر .. شاف زياد واقف مع الشيخ ..
تقدم منهم وبابتسامه / السلام عليكم .. كيفك يا شيخ سالم ..
سالم ابتسم / وعليكم السلام .. الحمدالله بخير .. كيفك حالك يا ابو سطام ..
راكان ابتسم / الحمدالله بخير ..
سالم بابتسامه / انا استئذن ..
راكان وزياد / اذنك معاك ..
بعد ما ابتعد سالم راكان التفت على زياد .. وبتساؤل / اكثر من مرة اشوفك معاه ..
زياد بارتباك / كان زميلي بايام الابتدائي ..
راكان هز راسه / اهاا .. طيب ما تبي تزور اختك ..
زياد / الا الحين رايح ..
راكان بتعب / طيب لا تنسى العشاء الليله بالاستراحه .. رعد مسويه يقول عازم صديق له ..
زياد ابتسم / لا مو ناسي ان شاء الله .. نلتقي الليلة باذن الله ..
راكان / باذن الله .. " وتوجه للبيت .. اما زياد ركب السيارة " ..
رفع جواله وفتح الواتس حتى يشوف اخر ظهور لريهام شافها متصلة .. ابتسم بحنين وشوق لها ..






ـــــــــــــــــ






باليل ..





في يده فنجان القهوة .. يشرب منه / الا ماتدرون من ضيف رعد الشبابي ذا ؟ ..
طلال ابتسم / انا اعرفه .. بس مفاجأة مخلينها لكم ..
راكان طلع نوى التمرة من فمه .. وبسخرية / يا الله .. لهدرجه ..
......../ السلام عليكم ..
الكل التفت للباب / وعليكم السلام ..
طلال بصدمه طالع الشخص .. الكل وقف باحترام ما عرفوا الشخص ..
بعد السلام .. جلس الضيف ورعد جنبه ..
رعد طالع بطلال بضحكه / مثل ردت فعلي اول ما شفته .. ما اعرفت لو ما تكلام ..
طلال بنبرة مليئة بدهشه / لا اله الا الله . ايش اللي غيرك يا رجال ..
حاتم ابتسم / احلويت والا صرت شين ..
طلال ابتسم وهو يطالع بلحيته و ثوبة القصير و شماغ ابيض بدون عقال / ربي يثبتك ..
عناد يطالع في الرجال / انا كني اعرفك .. " التفت على رعد " .. ما تعرفنا ..
سند و راكان يطالعون بالرجال .. والشباب الباقي يتحرك عادي ..
رعد بضحكه / للحين ما عرفتوه ..
راكان بنبرة تخمينيه / والله الصوت مو غريب عليه .. ومخمن بس .." وهو يحرك يده بعلامه الشك " ..
طلال يطالعهم / ذا حاتم .. حويتم الحبيب .. " وهو يقلد حاتم " .. ادعس يا ولد ادعس ..
راكان وقف وهو يحط يده على راسه / الله اكبر .. حـــــاتـــــم ..
حاتم وقف وبضحكه / بشحمه ولحمه .. " فتح يدينه حتى يحضن راكان " ..
سند الي رفع يده اليمنى / لا اله الا الله محمد رسول الله .. يهدي من يشاء سبحانه ..
وقف وهو يسلم على حاتم من جديد وبحرارة ..
حاتم طالع عناد بابتسامه .. عناد بعدم تصديق / ياهو بلا كذب .. تضحك علينا انت ..
حاتم طلع بطاقته الشخصية حتى يحطها بوجه عناد .. عناد قرا الاسم و فتح عيونه بصدمه ..
وقف بسرعة حتى يسحب لحيت حاتم فجاة .. وبصرخه / اووووووه حويتم .. ايش صار لك ..
حاتم / ههههههههههههه .. ربك الهادي يا المصروع .. " وهو يحضنه و يسلم عليه بحراره " ..
الشباب الباقي يطالعون فيهم باستغراب و يتهامسون ويسالون بعض ..
بعد ربع ساعه .. عناد قاعد جنب حاتم وبلقافه / ايوه .. ايش اخبارك .. تزوجت .. تخرجت .. ايش صار لك ..
حاتم ابتسم وبنبرة حزينه / الحمد الله على كل حال .. بعد ما انتم رجعتوا بسنه خلصت دراستي ورجعت ..
ابوي اصر عليه يزوجني بنت عمتي اليتيمه .. فالاول رفضت .. بس ابوي حلف عليه .. و اجبرني .. وتزوجتها ..
كملت حياتي مثل ما كنت عزوبي ولا تغيرت .. لكن هي غيرتني .. كنت اكرها .. تغصبني على الصلاة بوقتها ..
كنت اصارخ عليها و مرات اضربها لاني اجي سهران قبل الفجر وانام وهذيك تصحيني بالغصب .. وان ما صحيت ..
ما خلتني اكل في البيت ولا تقدم لي اكل .. و امي مسكت نفس الطريقة .. لو اصلي في البيت .. نفس العقاب اخذه ..
وهي تعرف اني ما احب اكل المطاعم .. وانا ما صدقت ارجع لديره حتى القي من يطبخ لي .. المهم ..
صرت اقوم اروح المسجد واصلي بس علشان افتك من زنهم و رجتهم .. حملت .. و جاتني بنت .. فترت الاربعين ..
قضتها عند ببيت ابوها زوجة ابوها حلفت عليها و انا فرحت اربعين يوم وانا مرات اصلي بالمسجد و مرات في البيت ..
ولمن رجعت خرب الجو عندي .. صرخت عليها و دعيت عليها .. وبيوم .. صحتني للفجر .. كنت تعبان ..
وعصبت عليها .. وقلت لها ليتك موتي وانتي تولدي .. اربعين يوم عشت فيها سعيد .. ربي يفكني منك لهون سبب ..
ابتسمت هي لي ابتسامه عمري ما انساها .. و قالت اذا موتي راح يسعدك و يهديك ..
جعل ربي ياخذ روحي باقرب وقت .. كانت بجلال الصلاة .. قلت بصوت عالي .. امين .. وطلعت للمسجد ..
ولمن رجعت .. لقيتها على سجادتها ساجده .. طنشتها و رميت نفسي على السرير .. بعد نص ساعه ..
الا اسمع صوت بنتي غلا تصيح .. طنشتها بس البنت ما سكتت .. فتحت عيني والا هي مو علا السرير ..
وقفت بطفش وانا ادعي عليها .. ورحت لسرير بنتي .. اول ما قربت من سريرها الا اشوفها ساجده ..
استغرب .. انا كم لي نايم .. طالعت بالساعه والا ما لي الا نص ساعه .. ايش الصلاة الي تصليها الحين ..
شلت البنت وهزيتها بس ما سكتت .. لحظت ان الادميه طولت بالسجود .. قلبي دقني .. بس طنشت الموضوع ..
لقيت رضاعة البنت جاهزة على الدولاب .. اخذتها وحطيتها بفمها .. سكت البنت شوي ورجعت تبكي ..
وهذي ما زالت ساجده .. نزلت البنت على السرير .. و تقدمت منها .. حركتها الا هي طايحه ..
وقتها ما عرفت ايش اسوي .. ضيعت كل الي تعلمته .. دكتور و ممتاز .. و ما عرفت افحص زوجتي ..
زاد صياح بنتي .. ما ادري كيف ربي الهمني .. وخلاني ارفع جوالي واتصل على امي .. امي تعالي ..
انا ساكن فوق بشقه بعمارة اهلي .. دقايق وامي عند الباب .. فتحت الباب لها .. و دخلت وهي مرعوبه ..
و بعدها كل شي توقف .. من اتصل على الاسعاف من الي اخذني للمستشفى ايش صار كنت مثل المبنج ..
يوم وفاتها .. نفس تاريخ زواجنا .. سنه .. سنه وحده بس .. غيرت اشياء كثيرة بحياتي ..
سند بهدوء / ربي يرحمها .. ويجعل الي صار درس لك ..
حاتم ابتسم و بالم / صار .. تركت التدخين والسهر والسفر .. بدات احفظ كتاب الله .. وغلا ..
صارت اهم شي بحياتي .. ربي يحفظها و يصلحها ..
الكل / امين ..
حاتم بانتباه / الا وين بتال ..
سعود / بتال ولده تعبانه و متنوم بالمستشفى .. وماقدر يحضر ..
رعد التفت له / ترا منوم بنفس المستشفى الي تشتغل فيه ..
حاتم بابتسامه / ازوره بكره ان شاء الله .. الا سماه سلطان مثل ما قال و الا تغير ..
رعد ابتسم / لا ابو سلطان ..
حاتم بمحبه / الله يخليه له و يجعله من الصالحين ..
الكل / امين ..








ـــــــــــــــــــــــــ




.... بضيق / مافي شي يمه ..
ام صقر بقهر / لا اله الا الله .. بتجلطوني انتم .. " وبغبن " .. وانا ليه استغرب ..
ما دام ابوكم راشد .. اكيد بتجلطوني و تذبحوني ..
رنا الي جالسه على السرير قبال سرير اختها ريهام .. / يمه الحين ليه الجمع ..
ام صقر الي جالسه على السرير بجنب ريهام .. بعصبية التفتت لها ... / انتي انطمي ..
والا الرجال كل يوم والثاني يتصل عليك و يرسل وانتي ولا تردين .. ليه ؟؟
رنا ببلاهه فتحت عيونها و بخرعه / اي رجال .. بسم الله عليه ..
ام صقر حطت يدها على راسه / لا حول ولا قوة الا بالله .. يارب لطفك ..
" وقفت " .. انا لو اقعد بينكم راح انجلط .. " تركتهم ونزلت لرنيم وريما و روان تحت " ..
رنا طالعت في الباب الي تقفل بقوة من قفلة امها .. طالعت في ريهام / انا ايش دخلني ..
ريهام تنسدح بتعب على السرير .. وبطفش / تقصد بدر يا غبية ..
رنا فتحت عيونه للاخير .. ووجهها حمر / لا ..
ريهام تنهدت وهي تحط يدها على عيونها .. وبخنقه / رنا طلعي و خفضي النور .. ابي انام ..
رنا وقفت و خفضت الاضاءة .. وقفت على الباب و طالعت باختها .. بعدها طلعت و قفلت الباب وراها ..
تنهدت اول ماسمعت صوت الباب حتى تنزل يدها عن عيونها ..
دخلت يدها تحت المخده الي نايمه عليها تتلمس للجوال .. اول ما حست بالجوال سحبته فتحت عينها ..
وبدات تطقطق بالجوال تفتح رمز القفل .. شافت التنبيهات كلها رسائل الواتس اب .. "قروب بنات الفارس " ..
فتحت القروب طالعته بطفش .. خرجت منه .. شافت اسم زياد .. دخلت الا تشوفه متصل ..
زمت شفايفها بسخرية .. وبتمتمه / اكيد متصل .. مو هو 24 ساعة بين يدينه ..
"فتحت عيونها بخرعه اول ما شافت جاري الكتابه .. حتى تجلس على السرير " / يكتوب لي ..
شهقة بخرعه و هي تبي تخرج من الواتس لكن ضغطت على الاحرف .. وبخرعه قفلت الجهاز كله ..
رمت الجوال على سرير رنا .. حتى تتنهد براحه و هي تحط يدها على صدرها ..
بعد ثواني بقهر من نفسها / غبيه .. مو هو زوجك .. " وبسخرية من نفسه " .. يا هملالي ..
تنهدت بضيق و هي تتوجه للباب .. فتحته حتى تطلع من الغرفة نازلة لصالة عند اخواتها ..





:
:
:




بعصبية وهي تشرب من كاسة الماء / بتجلطوني انتم ..
رنيم وهي مسترخيه على الكنبة / انتي ليش معصبة .. ترا ريهام عاقله .. يمكن زوجها قال لها خليك عند امك ..
ام صقر بعصبية / وليه ..؟ .. مو توها عروس ما لهم اسبوع .. كيف عريس يقول لزوجته روحي لبيت اهلك ..
رنا تاكل كرز وهي تطالع بالتلفزيون / عادي يمه .. الزمان هذا تغير .. كل شي جايز ..
ام صقر وهي تسحب الخدادية الصغيرة وترميها على رنا / انتي انطمي .. لا اسمع منك حس ..
رنا الي ضربت الخدادية براسه و انتكش شعرا .. بخرعه / يممممه .. " التفتت لامها " .. وانا ايش سويت ..!!
ام صقر وهي تشد فتحت قميصها الروز بقهر / انا ابي اعرف .. في هالزمن فيه بنت ما تكلم خطيبها .. هاااا ..
يجي لعند الباب و تموت نفسها بكي ما تبي تطلع .. ايش قصتك .. هااا .. لو مغصوبة عليه قلت يمكن ..
لكن ماخذين شورك .. ليش ما تبين تكلمينه ولا تقابلينه .. ليييييش ..
رنا زمت شفايفه بضيق / يمه ....
ام صقر بعصبية / وصمه تصم العدو .. انكتمي .. والا اقول .. انقلعي غرفتك يالله .. حسبي الله على عدوكم ..
ريما وهي تلعب بشعرها الي قصته فراولة / يمه ليه مستعجله على نكدها خلها تعيش حياتها ..
ام صقر ترفع الكاس / بهذي على راسك ان ما سكتي ..
ريما ابتسمت و رنيم تصحك بخفوت .. ريهام كانت على الدرج شافت رنا تطلع وهي تبربر مو عارفه ايش تقول ..
ابتسمت ونزلت باقي الدرجتين .. / ايش فيها رنا ..
ام صقر صدت عنها .. و لرنيم / ما بتروحين تزورين العنود بكرة ..
رنيم الا كانت تطالع بجوالها .. سكتت لثواني .. تتنهد وهي تقفل جوالها / الا يمه بكرة ان شاء ربي ..
" حتى تطالع باخواتها وهي مبتسمه " / ترا اليلة بـ انام عندكم انا وفهودي ..
روان الي كانت تلعب بالايبود .. رمت الجهاز .. وبخرعة / لا تقولين ..
رنيم طالعتها وبغرور / ليكون بيتك وانا ما ادري ..
ام صقر باستغراب / ليه سند وين ..؟
رنيم تسوي نفسها زعلانه / ما ادري عنه ..؟
ام صقر حطت يدينها على راسها / يا رب عفوك ..
رنيم بضحكه / الله يمه .. كله علشان ما تبيني انام عندك .. ترا سند قالي نامي .. لان بينام بالاستراحه ..
ام صقر وكان ماي انسكب عليها / الحمدالله .. نوم العوافي .. " وبفرحه " .. فهود بينام بحضن جدتها الليلة ..
فهد الي كان يلعب بـ العابه المنثورة بالأرض .. رفع راسه لمن سمع اسمه وابتسم لجدته ..







ــــــــــــــــــ







جالس بالصالة قبال التلفزيون .. شاف " جاري الكتابة ".. وين الرسالة الحين .. ليه تاخرت ..
يمكن انقطع النت .. او انتهاء الرصيد .. " عض شفته .. كان بيرسل عليها يسالها عن حالها ..
بس من شاف جاري الكتابة وقف .. ينتظر الي راح تساله .. كان متأمل انها تقول له تعال خذني ..
سمع نحنحه .. حتى يدخل بعدها راكان .. وهو لبس بيجامه رمادية بمكعبات بيضاء .. / سلام ..
زياد بهدوء / وعليكم السلام ..
راكان يطالع بزياد الي مازال لبس ثوب .. بس شماغه على الطرف .. بتساؤل / وين زوجتك ..
زياد / عند اهلها ..
راكان وهو يقلب بالقنوات / متى بتجيبها .. " وبخبث وهو يلتفت عليه " .. ترا راح اليل .. " وغمز له " ..
زياد بارتباك وخجل صد / ااا .. امممم .. بتنام عند اهلها ..
راكان التفت عليه بصدمه / تمزح ..
زياد نزل راسه يطالع الارض .. راكان قفل التلفزيون و التفت بجسمه على زياد .. وباهتمام / ايش فيه ..
زياد بتوتر و ارتباك / ااا .. ولا شي .. عادي .. جايه من الرياض ..
راكان بقى يطالع اخوه فتره و بهمس / ايش صار بينكم ..
زياد بعفوية / ولا شي ..
راكان فتح عونه للاخير .. حتى يمسك كتف زياد و يلفه له .. وهو يقرب منه / ايش اللي ولا شي ..
زياد بخوف طالع اخوه .. راكان فتح عيونه للاخير وبخوف من الي يفكر فيه / انت مااا .. " وهو يهز راسه " ..
زياد فهم المقصد حتى يحمر وجهه و يبدا يتعرق .. راكان فتح فمه و بقى يطالع اخوه بصدمه ..
زياد حس انه راح يختنق .. وقف و طلع من الصالة .. وراكان بقي على نفس الوضع ..







ــــــــــــــــ








كانت منسدحه على سريرها .. النوم مجافيها .. التفتت على رنا شافتها تطقطق بجوالها و تبتسم ..
تنهدت بضيق .. حتى تلتفت لها رنا و بطفش / والله من كثر ما تتاففين جبتي لي الطفش ..
ريهام طالعتها بنص عين و صدت عنها .. رنا بابتسامه / شوفي القروب .. سوالف و تعليق يجنن ..
ريهام بداخلها " انا وين وانتم وين " .. طالعت بالساعة حتى تشوفها ( 1 .. صباحا ) ..
جلست على السرير وهي ترفع شعرها وتلمه بالربطه / الساعة وحده .. خليني الحق اصلي قيامي ..
رنا ابتسمت وهي تقرا بالواتس / انا صليت اول ما طلعت الحمدالله ..
ريهام تركتها و توجهت للحمام " اكرمكم الله " .. ودها تبكي لكن مو قادره .. فصلاتها وربها خير علاج و خير مرشد ..








ـــــــــــــــــــــ







يوم جديد ..




كانت نعسانه .. مغمضه عيونها و مسترخيه على الكنبة .. غفت عينها بدون لا تحس ..
طق الباب اكثر من مره .. بس محد رد .. عقد حواجبه باستغراب .. فتح الباب و ناد .. بس بعد محد رد ..
رجع يتاكد من رقم الغرفة .. الا الرقم نفسه .. فتح الباب و نادى / سلطان ..
دخل حتى يشوف الظبي وسلطان .. اول شي ابتسم .. لكن بسرعة تذكر العنود .. عقد حواجبه باستغراب ..
التفت لباب الحمام شافه فاتح .. معناتها مو في الحمام .. طلع برا الغرفة .. وبتمتمه / هذي وين راحت ..
تنهد بقهر .. رفع جواله و اتصل على جوالها وهو داخل الغرفة .. قفل الباب وراه ..
سمع صوت رنين بالغرفة رفع حاجب .. وبسخرية / حتى الجوال ما شالته ..
سمع حركه .. حتى يلتفت .. وشاف شي يميل على الارض اسود .. صد بسرعة عنها ..
العنود بقهر و خجل و فجعه وهي تربط نقابها ويطيح .. وترجع تربطه .. والشيلة مرتخيه ..
انفتح الباب حتى يدخل منه متعب .. فتح عيونه للاخير وهو يشوف بتال مع العنود لوحدهم بالغرفة ما معاهم محرم ..
العنود بعد ما عدلت نفسها وقفت .. وبغضب / انت كيف تدخل بدون لا تستاذن ..
بتال بغضب يلتفت لها / وانتي كيف تنامين و الباب فاتح ..
متعب بغضب / وانت كيف تجيها بدون لا يكون معاها محرم ..
بتال رفع حاجب وبسخرية / عيالي متى مابغيت اجيهم ..
متعب بغضب / اطلع من الغرفة قبل لا اذبحك فيها .. " التفت للعنود ".. وانتي شغلك معاي ..
بتال طنش متعب وتقدم من سرير سلطان والظبي وسلم عليهم وهم نايمين و طلع ..
متعب يتقدم من العنود وبعصبية / انتي ما تستحين .. كم مرة نبهتك .. اذا بتنامين حطي الستارة بينك وبين الباب ..
العنود وهي تجلس على الكنبة وهي تسحب النقاب و تعدل شيلتها / الستارة كانت موجوده ..
بس يمكن دخلت الممرضة و سحبتها بدون لا احس ..
متعب بعصبية / وبدم بارد تقولينها ..
العنود بعصبية / ايش تبيني اسوي .. اروح اتضارب مع الممرضات يعني .. والا احط لي حارس على الباب ..
متعب بعصبية / والله يا العنود ان بغيت البحر يصير طحين طحنتيه .. لكن هالوضع على هوك .. و عاجبك ..
......./ السلام عليكم .. ايش فيكم اصواتكم طالعه ..
العنود ومتعب التفتوا على صلاح .. متعب تقدم منه و بقهر / هلا صلاح الحمد الله على السلامه ..
" وبعد السلام .. والسؤال عن الحال .. متعب قال لصلاح الي صار " ..
متعب بسخرية / لا والله الا مكيفها الوضع ..
العنود بعصبية / متعب تراك زودتها ..
صلاح طالع بمتعب / ما عندك دوام انت ..
متعب الي لبس الباس الرسمي العسكري .. وقف / الا .. يالله سلام .. " وبسخرية " .. ما تشوفون شر يا ام سلطان ..
العنود بنبرة بارده / الشر ما يجيك ..
صلاح التفت على العنود / ها ايش قالت الدكتورة ..
العنود تنهدت / سوت له تحاليل .. و ننتظر النتائج .. و نقول يارب ..
صلاح هز راسه / يارب ..
سمعوا صوت طق على الباب .. التفتوا على الباب .. العنود عدلت عباتها و شيلتها و نقابها ..
حتى يوقف صلاح و يتوجه للباب , فتح الباب الا سند .. ابتسم / هلا سند حياك ..
دخل سند / السلام عليكم .. " حط سلة على الطاولة .. و بابتسامه " .. هذا من امي موضي ..
قبل سلطان والظبي .. و سال عن حالهم وطلع .. صلاح التفت على العنود .. / للحين مو راضي يبيع ..
العنود جلست على الكنبة وبضيق / لا .. " طالعت بصلاح و بنبره " .. الموضوع كل اخباره عندك .. ليه تسال ..
صلاح ابتسم / لا بس اسال .. يالله " وهو يقرب منها السله " نفطر .. ترا انا من المطار للمستشفى .. ما افطرت ..





:
:
:




تحت بمواقف السيارات ..



بتال جالس بسيارة سند .. / اقولك نار هينا شابه .. ما ادري كيف مسكت نفسي ..
سند بهدوء / ما لاحظت شي ..
بتال طالعه وباستفهام / مثل ايش ..
سند بهدوء / انك توقعت العنود طلعت برا وهي قدام عيونك ..
بتال تافف وهو يصد / طيب و المعنى ..
سند وهو يحرك سيارته / وصلك المعنى .. " عقد حواجبة " .. الا هذا مو حاتم ..
بتال التفت على الجهة الي يطالعها سند / الا هو ..
سند اشر لحاتم بانوار السيارة .. حتى ينتبه .. حاتم ابتسم لهم و هو يتوجه لهم ..
سند و بتال نزلوا من السيارة و سلموا عليه ..
حاتم / سلامات ايش لكم هينا ..
بتال / ازور ولدي ..
حاتم / هو هينا .. اجل امر عليه ان شاء الله ..
سند / انت ايش لك هينا .. ما تشوف شر ..
حاتم ابتسم / انا اشتغل هينا ..
سند و بتال / ما شاء الله ..
بتال ابتسم / اجل ما اوصيك على ولدي ..
حاتم ابتسم / استودعه الله .. فهو خير الحافظين ..
بتال ابتسم / والنعم بالله ..
سند بابتسامه / اجل حنا نستاذن ..
حاتم يرفع يده بسلام / الله معاكم ..






ـــــــــــــــ








بالشالية ..






سلطان يفطر .. و منصور يلعب بالعابه في وسط الصالة ..
دخلت مشيرة وشافت سلطان يطالع بمنصور وهو مبتسم .. ابتسمت وهي تنزل كاسة العصير ..
سلطان بهدوء / جهزي نفسك .. راجعين اليوم ان شاء الله لبيتنا ..
مشيرة بهدوء / و ام بتال ..
سلطان رفع راسه / ايش فيها ..
مشيرة بهدوء / ما تبي تراضيها ..
سلطان بنبرة قاطعه / شي بيني و بينها ..
مشيرة طالعت فيه وبنبره / هذا ام عيالك و عاشت معاك عمرك كله بحلوه و مره و تسوي فيها كذا ..!
سلطان طالعها / ايش قصدك ...؟
مشيرة / فهمت قصدي .. سلطان خلاص .. هذي ام عيالك .. مهما سوت .. تقدير لعيالك قدرها ..
سلطان يوقف / الحمدالله .. مشيرة .. موضوع الجوهرة ما ابيك تكلمين فيه ..
مشيرة بنبرة واثقه / اسمح لي .. ماراح اشارك بظلمك لها ..
سلطان طالعها بنظرات و طنشها و دخل الغرفة .. مشيرة كملت فطوره .. بعد دقايق ..
شافت شريط العلاج يرمي على الطاولة قدامها .. طالعة بحبوب منع الحمل .. ورفعت راسها ..
الا سلطان يطالعها بنظرات تمنت الارض تنشق و تبلعها .. تركها بسكات و طلع من الشاليه ..
عضت شفايفها .. كانت بتقول له من زمان اخذها حتى بوقت العدة ما تركتها بس ما قدرت ..
تاففت بقهر وهي توقف و تلملم طاولة الطعام ..







ـــــــــــــ







بعد الظهر ..


بيت ابو سطام ..





سارة ونايف و ام سطام و ابو سطام على سفرة الغداء ..


ابو سطام / وانت متى بتمم خطبتك لبنت عمك ..
ساره فتحت الكشرة وهي تطالع بنايف .. نايف ابتسم / يبه خلها تخلص من الثانوي و انا اثبت نفسي بالجامعه و بعدين ..
ساره طالعت بجدها تنتظر جوابه و هي بنفس الكشره " يعني ضحكة معجون الاسنان " ..
ابو سطام / انتي علامك .. تبيني اسالك متى تبين ملكتك ..
ساره شرقت حتى تكح بقوه .. ووجهها يزرق من الشرقة .. ام سطام برعبه ../ بسم الله عليك ..
نايف يعطيها كاسة الماي .. و يحاول يشربها .. بس ما قدرت .. حتى يضربها على ظهرها .. ويقفله خشمها ..
حتى تكح بقة و تحاول تتنفس .. مسكت الكاسه من يد نايف وشربت شوي ..
ام سطام بعصبية وهي تعطي ابو سطام كاسة الماء / انفث عليها .. اعوذ بالله من الشيطان .. بغيت تذبح البنت ..
ابو سطام برعبه / اعوذ بالله .. " وهو يشرب شوي من الماي و ينفخه على ساره " ..
حتى تتفاجأ هي و تشهق بقوة و يعتدل تنفسها .. تنحنحت حتى تعدل صوتها / بغيت اموت .. كح .. كح .. كح ..
ام سطام وهي تمسح على ظهرها / بسم الله عليك .. شرق عدوك ..
ساره التفف على نايف الي كان منسدح من الضحك .. مسكت الخدادية حتى تضربه فيها ..
ابو سطام / ترا ملكتك انتي واخوك سوا ..
ام سطام بعصبية / اااصصصص .. تبغى تذبحها انت ..
ابو سطام / هاا طيب صقر يبغى يتزوج ..
ساره تركت السفرة و قامت و هي تمشي بخطوات سرعه و كانها تجري ..
ام سطام طالعت با ابو سطام / ها ارتح يوم قومتها عن غداها .. انت ما عندك سافه ثانية ..
ابو سطام / ...........
ام سطام بضيق منه / ما ودك تروح تزور رعد بعد ما سكن في بيته ..
ابو سطام وهو يبتعد عن السفرة / يالله تديم هالنعمه يا كريم .. الا ان شاء الله ..
و ابغى اروح اشوف العمال ايش سوو في بيت سند ..
نايف بهمس / يبه لا يسمعونك البنت ترا يعلمن ام فهد .. و سند ما يبيها تعرف ..
ام سطام وهي تمد لسانه مصدره صوت ساخر / هذا .. بير طافحه .. ما ينمسك بلسانه شي ..
ابو سطام بسخريه / اهاا عاد انتي الي توثقين العلم ..
ام سطام بثقه / الله الله .. انا ما قلت لاحد .. غير لبناتي .. اما انت بكره بتعلم كل من جاك ..
وهها جاك العلم يا نايف .. بكرة تلقيه يقوله عند البنات .. و انت اشهد ..
نايف ابتسم / ابشري ..
ابو سطام / ايه خلك شاهد .. وشوف مو هي الي تعلم .. تقول ما قلت لاحد غير بناتي .. و هي ما خلت احد ما قالت له ..
نايف الي يطالعهم وهو يضحك وهم يتناقرون على بعضهم ..









ـــــــــــــــ






يوم جديد





بغرفة الدكتور حاتم " صديقهم " ..



بتال بفرحة / يعني مو نفس النتائج الاولى ..
د. حاتم / لا .. الحمد الله ..
بتال / الحمد الله الحمد الله .. " حتى يسجد على الارض " ..
ابو بتال بفرحة / ياربي لك الحمد .. الحمد الله ..
د . حاتم ابتسم / يستاهل الحمد سبحانه ..
ابو بتال بعد ما قام ولده من السجود / طيب يا ولدي ايش سبب هالصخونه الي تجي كل فترة والثانية ..
د . حاتم / والله يا عم سلطان ما طلع شي بالتحاليل .. كلها سليمه الحمد الله ..
بتال عقد حواجبه / معقول هذا شي طبيعي ..
د . حاتم / لا طبعا .. بس على الي عرفته منكم .. انهم انخطفوا ..
بتال / ايوه ..
ابو بتال / الله لا يعاود الشر ..
د . حاتم / امين .. ما جربت شيخ يقرا عليه ..
بتال سكت شوي .. و بتفكير / لا والله ما جاء في بالي ..
د . حاتم بتفكير / وااا .. الظبي ..
ابو بتال / ايش فيها ..
د . حاتم / ما شفتوا حالتها ..
بتال / تقصد تعلقها بامها ..
د . حاتم / وخوفها من الجميع ..
ابو بتال / الا ملاحظين .. و فيه دكتور قبل قال اعرضوها على طبيب نفسي ..
د . حاتم / طيب .. ما عرضتوها ..
بتال بعصبية /هيا .. اعرضها على دكتور نفسي ..
د . حاتم فتح عيونه بصدمه / وهذا انت يا المتعلم كذا عقليتك ..
بتال بعصبية / هذولا اطفال .. كيف يعرفون نفسيه و ما نفسية ..
د . حاتم / وانت ايش عرفك بعلم الطب النفسي ..
بتال وابو بتال طالعوا بحاتم / .........
د . حاتم / الافضل تعرفون الحالة على طبيب نفسي وهو رتح يدلكم على طريقة العلاج ..
و يمكن حتى سلطان علاجه عنده ..
بتال طالع في ابوه و رجع طالع بالدكتور ..










انتهى ..


لا اله الا الله محمد رسول الله ..

الله اكبر .. سبحان الله .. الحمد الله ..

اتمنى يعجبكم ..
واعذروني على القصور و الاخطاء الاملائية ..



لا تنسوني من دعواتكم ..



مشاعل السعودية ..

بسم الله الرحمن الرحيم ..

السلام عليكم ورحمة الله وبركاته ..

الحمد لله والصلاة والسلام على رسول الله ..

توكلنا على الله .. لا اله الا الله محمد رسول الله ..





البارت 54 ..









هذى اللى غلاها مايبى قول قايل
هذى اسباب غيضى والرضا والهيام
هذى رسومها بين الضلوع النحايل
هذى اللى على صدر القصيده وسام
الاصايل يجنّك مثل أهلهن أصايل
والوكاد إنّها منهن بليّا كلام
يوم فلّت على الخصر النحيل الجدايل
وإستدارت خجل مدرى تصنّع غرام
عودها مال لو هى ماتبيه يتمايل
ماهو بكيفها من لين ذاك القوام
واقف وكن رجلى فوق جرف متهايل
للجمال بعيون العاشقين إحترام
قلت فى خاطرى مانى عليها بعايل
لكن القلب سابقنى برد السلام
مانى اللى حذف عند الزناد الفتايل
يومها ولّعت ناره تغطّى ونام
واجد الزين عند الحاضره والقبايل
شفت واجد ومرّنى مرور الكرام
بس هذى وصايفها علوم وهوايل
كنّها قطعةٍ من نور بدر التمام
ياكثر ملحها والا الحلا له دلايل
حورٍ عيونها والخشم سلّة حسام
كن ذيك الخدود.... بروق ماتنتخايل
لا كساهن شعرها شفت برق وظلام
تعسف الخيل ونفوس البشر تنتحايل
مير خيل القصايد مايطيق اللجام
إنتحيت ولقيت القلب مامن صمايل
كل ماذعذع الغربى من الشوق هام
ياكثر مانى من الشوق والحب شايل
من عشق مثلها وشلون بالله يلام






" متعب التركي "..











في غرفة سلطان بالمستشفى ..



سلطان على السرير يلعب مع طلال .. عبدالعزيز جالس جنب العنود و يلعب الظبي بمفتاح سيارته ..
الظبي تدخل بحضن امها وتبتسم بخجل .. عبدالعزيز ابتسم وهو يكلم العنود وعيونه في عيون الظبي ..
... / والله انكم انتم مسببين رعب للبنت .. ها جيت كم يوم وراء بعض والعبها امنت لي ..
العنود تنهدت / والله يا عمي مدري .. انا محتارة معاها ..
عبدالعزيز يمد يده بالمفتاح حتى تمسكه الظبي .. وهو يسحب الظبي لحضنه ..
الظبي رمت المفتاح وكانت بترجع لحظن امها .. عبد العزيز شد عليها وهو يضحك و يدغدغها ببطنها ..
الظبي ضحكة و تعفس شماغ عبدالعزيز وطاح عقاله .. طلال يطالع بابوه و الظبي و هو متفاجأ ..
طالع بالعنود وبضحكه / ما شاء الله .. حبت ابوي ..
عبدالعزيز من شاف ان الظبي بدات تتضايق و تبتعد وشكلها بتبكي اعطاها امها .. وبضحكه / اووووه ..
انا كل الاناث تحبني .. " وبغرور ودلع وهو يلوي لسانه " .. وخصووصن خصووصن المزيونات ..
العنود و طلال / ههههههههههههه ..
سمعوا طق على الباب .. حتى ترجع العنود وتلبس نقابها .. دخل سلطان و بتال وبعدهم الممرضة ..
بتال ابتسم وهو ييقرب من سلطان / ها يا بطل .. نروح البيت ..
سلطان ابتسم وهو يرمي الكورة الاسفنجية على ابوه .. بتال يمسكها / اوووباااا ..
عبدالعزيز باهتمام / ها ايش قال الدكتور ..
العنود انقهرت من بتال الي ما تكلم .. ابو بتال بفرحة / الحمد الله و الشكر له .. طلع سليم ..
والتحليل الي قبل مالها من الصحه شي ..
العنود بهمس / الحمد الله .. الحمد الله .. الحمد الله ..
ابو طلال و طلال .. / الحمد الله ..
طلال رفع حاجب و بتعجب / ما تلاحظون الاخطاء الطبية كثرانه ذا الفترة ..
ابو طلال / والله يا ولدي دائما الشر يكون واضح اكثر من الخير ..
الحين يوم انتبهت على تحاليل سلطان و الخطاء وتعلق عليه .. ليه ما تعلق على الدكتور حاتم وشطارته ..
و غيره .. بالطب وانا ابوك فيه الشين و فيه الزين ..
ابو بتال براحه / المهم الحين سلامة سلطان .. " الممرضة الي سحبت الابره و بكي سلطان متالم منها " ..
بتال حمل سلطان و ضمه .. وبحنان / خلاص حبيبي .. " باسه بقوة على خده ".. اااه يا حلو هالريحه ..
العنود كانت تطالع ببتال و هو يحضن سلطان وما انتبهت لنظرات عبدالعزيز ومراقبته لها ..
عبدالعزيز يقرب منها وبهمس / وانا عمك .. علاج عيالك عند ابوهم .. لو تبين علاج عيالك ومصلحتهم ..
ارجعي لبتال .. انا ابو .. واعرف ايش يعني الولد لابوه .. استخيري و فكري ..
العنود كش جسمها و نزلت راسها تطالع بيد الظبي الي على يدها .. و تمسح عليها ..
عبدالعزيز تعدل بجلسته و وقف وبصوت و اضح / ما تشوفون شر و الحمدالله على سلامتها ..






ــــــــــــــــــــ





بعد صلاة العصر ..




طلع من المسجد بسرعة .. وهو يدور بعيونه على اخوه .. من الصبح ما شافه ..
شاف نايف و اقف مع فارس و سيف و سامر و صقر .. و قف جنبهم / سلام ..
الشباب / وعليكم السلام ..
سيف بابتسامه / ناموسيه كحلي يا باشا .. شكلك طولت في النوم ..
راكان الي كان سهران و نومه ما كان مرتاح فيه .. سبب له صداع .. بعصبية / نايف تعال ..
نايف هز اكتافه لشباب بعد ما ابعد راكان " يعني مدري ايش فيه " .. ولحق اخوه ..
راكان تباطا بالمشي حتى يلحقة نايف .. نايف من قرب من اخوه / سم ..
راكان اول مادخل المجمع صار يتلفت يدور سيارة اخوه / وين زياد ..
نايف / جاء بعد الظهر سلم على العنود و مشي لرياض قبل العصر ..
راكان وقف متفاجأ / وزوجته ..
نايف باستغراب / معاه .. الفجر صلى و راح لبيت عمتي مياسه اخذ زوجته و راحوا للفندق ..
راكان طالع بنايف لفترة و بعدها مشي لبيتهم .. نايف طالع باخوه باستغراب وبعدين لحقه ..







ــــــــــــ







بعد المغرب ..



بيت ام سطام ..



ام سطام تطالع بساره / يابنت العنود وينها ..
ساره وهي معاها صحن الحلا / يمه العنود تعبانه شوي ما نامت زين بالمستشفى ..
والحين مصدعه و دايخه تنتظر يأذن العشاء حتى تحط راسها جنب عيالها و تنام ..
مشيرة وهي تشرب من فنجان القهوة / اي والله انها تعبانه مسكينه .. واضح الارهاق بوجهها ..
ام سند / انتم متى بتجون بيتكم ..
مشيرة التفت لها و ابتسمت / من امس وانا في بيتي ..
ام عناد فتحت عيونها / والله .. ما درينا ..
ام عناد وهي تجلس توها جاية من الغرفة صلت المغرب / لا اله الا الله .. الجوهرة وينها فيه ..
ام سند طالعت بمشيرة الي كانت تسولف مع ساره و عادي عندها الوضع .. وبهمس / من شافت مشيرة داخله ..
قبت عباتها و اخذت الباب .. " و بخبث " .. شوفي سوايا اخوك فيها .. شوفي رقبتها و صدرها ..
ام عناد ابتسمت وبهمس / اص .. ما تنلام الجوهره يوم قبت عباتها وهجت .. " قبت يعني اخذت " ..
مياسة وهي تنغز الهنوف / خذي من الحلا .. حلي حتى يحلو هرجك انت واختك ..
ام سند ابتسمت وبخبث / تبين حكي حلو يا ام صقر؟!! .. من اي نوع ؟!!..
مياسه فهمت مقصدها وبابتسامه / اص لا تفضحين عمرك عند حرمة اخوك الجديدة ..
مشيرة انتبهت لهم وبضحكه / ام سند .. كلامها يبي له تشفير .. ترا بينا بنات صغار ..
ام سند وهي تفتح يدينها / الله يا الصغار عاد .. يرحم زمان الطيبين .. متزوجة و مخلفه وماتعرف ايش يعني الجنابة ..
اماني دخلت عرض بالسالفة وهي فاتحه عيونها / الله .. فيه وحده ما تعرف ايش معنى الجنابة ..
ام سيف الي كانت جالسه قبال بنتها .. اخذت الخدادية ورمتها عليها / اص .. يا قليلة الحيا ..
الحريم كلهم ضحكوا .. ام سند / هههههههههه ام سيف .. على ما اذكر وانتي حامل بأماني عرفتي ايش يعني الجنابة ..
ام سيف حمر وجهها خجل من تذكرت الموقف / اي والله ..
ام عناد بضحكة / الظاهر المعلومة عرفتيها انتي و وصلت لبنتك .. هههههههههههه ..
الكل / ههههههههههههههههههه







ــــــــــــــــ

بعد الساعة 10 ..





دخل البيت .. شاف بتال و سعود و سامر قبال التلفزيون ..
سعود و سامر يلعبون بلايستيشن .. و بتال يطالعهم ..
ابو بتال / السلام عليكم ..
الكل وقف و تقدموا منه سلموا عليه و رجعوا جلسوا كل و احد مكانه ..
ابو بتال طالع يمين و يسار / وين وليد ..
بتال باحترام / تعشاء و نام ..
ابو بتال باهتمام / شفت وزنه كم ..
بتال / ايوه ناقص 3 كيلوا ..
ابو بتال عقد حواجبة و بضيق / انتم ماتراقبون اكله ..؟
بتال بضيق / انا انشغلت بعيالي ..
سامر وهو يطالع بشاشة / انا اراقب اكله .. و ادويته عند خدامته .. و انا اشرف عليها ..
اخر موعد رحت معاه عند الدكتور .. قال تحليله سليمه .. و الدم طيب عنده ..
ابو بتال ما عجبه الوضع / بكره انا اخذه لدكتور ان شاء الله و اشوف موضوع الضعف ذا ..
" توجه لدرج وطلع فوق متوجه لجناحه .."
بتال واخوانه يراقبون ابوهم الا ان اختفاء عن عيونهم ..
سعود يلتفت على بتال وبلقافه / ظنك يروح يمين والا يسار ..
بتال وهو يمسح على شنبه / يمين امي .. و يسار نمبر تو ..!!
سامر بكل تاكيد / نمبر تو يا حلو .. انت شفتها .. اوووه صاروخ ما شـ .. ايييييي ..
سعود يمسك الخدادية اللي رماها بتال على سامر وطاحت بالارض .. / ههههههههههههههه .. ضربة موفقه ..
سامر بعصبية / انا ايش قلت ..؟
بتال بعصبية / تغزلك بالحرمه .. ما تستحي انت ..
سعود بضحكه / امس ماشفتها يوم دخلت مع ابوي فاتني قهر ... واليوم اول ما دخلت بعد العشاء ..
وامك كانت هينا .. قسم بالله قلت الحين بتقوم مذبحه .. من شفتك دخلت وراها ارتحت .. لو انا لحالي تربط يديني ..
بتال بتافف / انت مطول .. ما تبي تروح لحرمتك ..
سعود وهو يمسك جواله / الا بس انتظر اتصـ ... " فتح عيونه للاخير " .. اوووه جوالي مقفل .. خلص شحنه ..
بتال ابتسم / جعلها تكون اتصلت و انت مطنش .. وتعصب وتطردك من البيت ..
سعود عقد حواجبه وهو ياخذ شماغه وعقاله .. بتمثيل انه ضايق / لا تدعي على اخوك .. يكفي ان حرمته عوبا ..
بتال و سامر / ههههههههههههه ..
سعود بضحكه و هو يلبس شماغه / بس الحمد الله عوبتي تحبني .. ما تقدر على طردي .. سلام ..
بتال و سامر بضحكه / وعليكم السلام ..






:
:
:
:




فوق ..
قبال جناح الجوهرة ..
حاول يفتح الباب اكثر من مره بس طلع مقفل .. طق الباب .. و لا رد وصله ..
اتصل على رقم الجوهرة سمع رنين جوالها و بعده تقفل .. تافف بضيق وصد عن الباب ..
جات عينه على باب جناح مشيرة .. البارح قضاه بمكتبه سهران وما شافها ابد .. مشتاق لها ..
بس لازم من عقابها .. عقد حواجبه و كشر بوجهه .. مشي لـ الجناح وفتح الباب ..
كانت توها طالعه من الحمام لفة الروب على جسمها و شعرها تاركته مفتوح واثر الماء فيه..
حطت من المرطب على يدها و صارت تفرك في جسمها .. سمعت صوت باب الجناح انفتح ..
عقدت حواجبها باستغراب .. من فتح الباب بدون لا يطقه .. وقفت بسرعة وراء باب غرفتها ..
سلطان اعطاها خبر بالواتس انه راح ينام عند الجوهره .. / مين ؟ ..
سلطان الي ما شاف احد بصالة الجناح و لا المطبخ .. دخل الغرفة وبصوت جامد / انا ..
دخل وسحب شماغه و فك اول ازرارين من ثوبه .. وبدون لا يلتفت ..
مشيرة رجعت لتسريحة و اخذت الكريم المرطب و حطت على يدها الثانية وصارت تفرك ..
وبنبرة مقصودة وهي رافعه حاجب / ما قلت بتنام عند ام عيالك ..؟
ابو بتال التفت عليها و بحدة / غيرت رايي عندك مانع والا بعد ماتبين قربي ..
مشيرة ابعدت شعرها عن وجهها و حطته خلف اذنها .. تقدمت بهدوء و بنعومه / ماكنت قاصدة ..
كنت اخذها من بعد ماجبت منصور .. واستمريت عليها و تعودت .. حتى بايام عدتي اخذها ..
ما كان قصدي اخذهم .. وها .. " وهي ترجع لتسريحه و تطلع علبة حبوب مانع الحمل وترميهم بالزبالة " ..
وهذا هي رميناها .. " اعتدلت بوقفتها و ضلت تطالع ابو بتال تنتظر منه جواب " ..
ابو بتال طالعها لثواني و بعدها صد وهو يطلع الي بثوبة من محفظة و مفاتيح و يحطهم على الطاولة ..
سحب الفوطة ودخل الحمام يتحمم .. مشيرة توجهت لغرفة الملابس و طلعت لها قميص نوم ..
مشطت شعرها و تعطرت .. شافت منصور بالغرفة الثانية بجناحها وتطمنت عليه ..
رجعت للغرفة و سمعت صوت ابو بتال بغرفة الملابس .. تركته و توجهت لسرير ..
نزلت روب القميص و نامت على السرير .. بعد شوي .. حست الإضاءة تنخفض و حست بثقل ابو بتال على السرير ..
دقايق بسيط وحست بيده تشدها لحضنه .. ما مانعت و لا قدرت تقول لا .. ليلة وحدة غاب عنها اشتاقت لحضنه ..
بعد وقت بسيط .. بهمس / ليه ما رحت لام بتال ..
سلطان بهمس / مارضت .. قافلة الباب على نفسها ..
مشيرة بهمس / ما عليه .. لها الحق .. هي تحبك و انت اخذت غيرها .. اكيد موجوعه ..
سلطان و هو يقبل جبينها / انا ابي اراضيها .. بس هي ما تبي ..
مشيرة بهمس / لا تقول كذا .. " وبنبرة " .. ترا بكره اذا جيت عندي راح امنعك و اطردك ..
سلطان ابتعد شوي ورفع حواجبه / لا والله ..
مشيرة ابتعدت شوي / اي والله ..
سلطان بنبرة / هي ما تبيني وزعلانة مني .. وانتي ..
مشيرة بنبرة واثقة / ما ابي حق غيري ..
سلطان عقد حواجبه / ايش حق غيرك ..
مشيرة / ليلة الجوهرة لها .. تسهر فيها تروح لها تروح لعيالك انت وياها بكيفكم ..
بس ليلتي ليلتي .. ما اسمح لك تقضيها بمكان بدون ما تستأذن مني ..
سلطان فتح عيونه للاخير / بعد ..؟!!
مشيرة بكيد النساء / اجل مفكر التعدد سهل .. لا يا بابا .. التعددية صعبه قوية ..
سلطان ضحك وهو يضمها / هههههه طيب يا الصعبة القوية ..






ــــــــــــــ






يوم جديد ..




نايف وهو يشرب قهوة / والله هو قالي ..؟
العنود باستغراب / هو ايش عرفه ..؟
نايف عقد حواجبه / اتوقع زياد .. لانه خويه و دايم معاه لجاء الخبر ..
العنود سكتت تفكر ../.........
راكان ببحه من اثار الزكام الي صابه / خله يجي .. بس بدون لا يدري الخبل ابوهم .. كحح كحح ..
نايف بضحكه / طيب ..
العنود تنهدت / كلمه نايف .. وخله يجي .. ومثل ما قال راكان .. ابوهم لا يدري ..
نايف وهو يطقطق بجواله .. وقف / خلاص الحين اكلمه و ارد لكم خبر .. " وطلع برا يكلم " ..
راكان التفت على العنود .. / العنود .. فيه شي من اول ابي اقوله لك ..
العنود برعبه / بسم الله ايش فيه .. ايش صاير ..
راكان وهو يطالع الباب و يطالع العنود .. عقد حواجبه / اهجدي و اسمعي .. ابيك تسالين ريهام .. كيف زياد معاها ..
العنود باهتمام / طيبين الحمد الله .. اتصلت اليوم عليـ .....
راكان يقاطعها بعصبية / افهمي .. " قرب منها " .. ابيك تسالينها كيف معاه .. رجال ..
العنود فتحت عيونها للاخير و بعدم فهم / هاا ..
راكان مسح على شعره بتعب / زياد مو طبيعي ... ولمن سالته قال ولا شي .. وبعد المرة الي فاتت ..
كان فيه شي بينه وبين زوجته .. متزاعلين او .. او .. ما ادري بس فيه شي .. انا قلبي قارصني من زمان ..
و زوجته ... ابي اتاكد .. بس الحين قلبي ماكلني اكل .. صرت اهوجس ..
العنود سكتت شوي تحاول تفهم و تربط الكلام .. رمشت اكثر من مرة .. واول ما وصل المقصد لها ..
صدت عن اخوها بخجل .. و ارتباك / انت بعقلك .. تبيني اسالها ايش اقولها ..
راكان بعصبية / وانا ايش يدريني .. انتم تعرفون لبعضكم يا الحريم .. " وبقهر " .. انا كنت بكلم جدتي ..
بس جدتي يحسن لها خاتمتها .. ماتمسك شي .. وعماتي .. " حط يده على راسه " .. راح افضح اخوي .. اوووووف ..
العنود سكتت ثواني .. تنهدت / لا اله الا الله محمد رسول الله .. " وبهدوء " .. يصير خير ..
دخل نايف و باهتمام / بعد صلاة العصر يمر علينا ان شاء الله ..
العنود هزت راسها .. و راكان صد يطالع التلفزيون ..






ــــــــــــــــــــــ






بيت ابو سند ..





سند جالس بالصالة تحت يطالع بالتلفزيون و شكله معصب ..
ام سند طلعت من جناحه والعباية على يدها والجوال ماسكته .. / غرام .. بنت .. يا غرام .. يالله تاخرنا ..
غرام نازله من فوق و هي لبسه العباية .. / هذا انا يمه .. مرام وين ..
مرام طالعه من الغرفة الثانية / هذا انا .. نيمت عزوز و مريومه ..
ام سند وهي تربط نقابها / يالله ياسر برا ..


:
:

..... بعصبية / سواق انا عندكم .. نص ساعة لطعيني بالشمس ..
ام سند بعصبية / وبعدين معاك .. من حركنا من البيت و انت بس تصارخ .. ما تحشمني ..
ياسر / ..............
ام سند بعصبية / قلة ادب .. ما بقى الا يسحب الحذيان و بوجهي .. الي يسمعه يقول مسكين قاعد تحت الشمس ..
ما كان بالسيارة و تحت الظل و المكيف شغال .. الله من الجيل الفاسد .. يكفينا شر ها الزمان ..
غرام بضحكه وبهمس لاختها / اكلهااا هههههههههههههه ..
مرام تضربها على كتفها / اصص .. " وبصوت واضح " .. يمه استغفري ربك .. و صل على النبي ..
ام سند / اللهم صل و سلم عليه .. استغفر الله العظيم .. استغفر الله ..
ياسر و هو يطالع غرام من المرايا ../ اي صالون ..
ام سند طالعته و بحده / اي صالون .. الي امس و ديتنا له .. والا كل يوم رايحين صالون حنا ..
ياسر بقهر / مدري عنك يا الحريم .. كل يوم طالعين بموضه ..
ام سند طالعته بغبن / انطم .. و طالع قدامك ..
مرام تبي تغير الموضوع / الا صح يمه ام طارق خطبت شجون لولدها ..
ياسر رفع حواجبه باستغراب / ام طارق من ؟
غرام طالعت بياسر و صدت عنه / .........
ام سند وهي تعدل عباتها / ايوه .. امس قالت لي امي .. الا انتي من قالك ..
مرام بضحكه / جدتي يحسن لها الخاتمه .. لا بعد محرصه ما اعلم احد .. هههههه ..
ام سند بضحكه / هههه يحسن خاتمتها .. " و بجدية ".. خطبت هي و ام عبدالعزيز قبل فترة ..
بس ام عناد قالت ما بيدي شي .. الامر بيد ابوها و اخوانها .. وسالت ابو عناد قالوا ان البنت لولد عمها ..
ياسر الي وصل قبال الصالون و قف من قبل خمس دقايق بس ينتظر امه تخلص السالفه ..
التفت على امه و باستغراب / اي ولد عم ..
ام سند / انت .. من غيرك ..
ياسر رفع حواجبه / لا والله ..
ام سند تفتح الباب .. وبتطنيش / يالله يا بنات .. " بعد مانزلت و قبل ما تقفل الباب " ..
ياسر خليك منتبه للجوال .. متى ما خلصنا اتصلنا عليك ..
" ياسر الي كان صاد و يطالع لجهة الثانية "..
بعد ما نزلوا و دخلوا لصالون .. سمعوا صوت جوال غرام .. غرام سحبت الجوال من الشنطة و فتحته ..
شافت رسالة من ياسر .. " انا مو فاضي .. لخلصتوا اتصلوا على فارس والا سند "..
غرام زمت شفايفها و قفلت الجوال و رمته بشنطة .. رفعت راسها و شافت امها و اختها يتكلمون مع المسؤولة ..








بيت ابو سطام ..




راكان وهو يشرب من عصير البرتقال ../ بس هذا الي قاله ..
سمر باهتمام / يعني الظبي بس نخلطها مع الناس و خلاص ..
راكان / ايوه ..
العنود وهي تمسح على شعر الظبي / مو نخليها و نروح .. لا يعني ما نأكد لها ان اي احد راح ياذيها ..
ما نحبسها .. نخليها تأمن لـ الناس .. يعني نرجع ثقتها بالناس .. بس شوي شوي ..
سارة / طيب و الشمس و التراب الي قال عنه نايف ايش قصته ..
العنود / اطلعهم يمشون بالارض بدون جزمه .. يكرمكم الله .. حتى الطاقة السلبية الي بجسمها تطلع ..
سمر رفعت حواجبها و ماعجبها الوضع / والله ما عنده سالفه ..
راكان طالعها / المهم .. عنده ما عنده .. بتال ما يدري ..
سمر زمت شفايفه و صدت عنه .. وهي تتابع كلام العنود مع ساره / سلطان ايش قال عنه ؟
العنود تنهدت / قال ان جلس بمكان وسخ وتأذى .. بالقران ربك يزل الشر بأذن الله ..
راكان وهو ينزل الكاسة على الطاولة / هونيها و انا اخوك .. الشيخ سالم طمنا ..
وهو معاد راح يحتاج يجي ثاني للبيت .. سلطان اخذه انا و الا نايف نوديه له ..
" وقف " .. يالله انا رايح لـ الاستراحة تبون شي ..
الكل / سلامتك ..
العنود / انا ابي اروح لبيت جدتي ..
راكان هز راسه / احسن .. " ابتسم " .. مشي الدلوعه حافية من هينا لبيت جدتي ..
العنود ابتسمت / وانا ابي اسوي لها كذا .. حتى سلطان .. والشيخه بعد ..
راكان بضحكه وهو يرسل بوسه لشيخه / من تواضع لله رفعه وانا ابوك ههههههه ..
العنود ابتسمت / لا تنسى تاخذ علاجك ..
راكان هز راسه .. وبخبث و هو يطالع سمر / يخليك لي يا خيتي .. لولا الله ثم انتي .. كان مت و لا احد درا عني ..
سمر رفعت حاجب .. العنود ابتسمت / يخلي لك ام شيخه .. من تعبت و طحت و هي ما طلعت من البيت ..
سمر / ايوه هذا الي ينقال عليه ماكوله مذمومه .. بس ولا يهمك يابنت عمي .. اليوم اخذ حق حبستي من عيونه ..
بروح بيت جدي .. وبعده استراحة البنات بيسهرون .. وبعدها يمكن ارجع البيت ..
و اذا اذن الفجر اروح انام في بيت ابويه ..
راكان حط يدينه على خصرة ويقلدها وهو يطالع بالعنود / ايوه يا اختي ان ما شفت حرمتي جنبي .. والله لجيب الثانية ..
ترا طالعة ذا الايام .. خذ وحدة والثانية مجانا .. البنات معبين البيوت .. لا بعد .. يمكن هي تدفع المهر ..
سمر الي فتحت عيونها على الاخير .. و سارة و العنود ضحكوا بصوت عالي ..
راكان بسرعة مسك راس سمر و بوسها بقوة و هو يجري لدرج / امزح امزح .. وحدة و انكوينا خلاص ..







ــــــــــــــــــــ







شقة سند ..





سند بعصبية / ايش الي براسك ..؟
رنيم بغضب / ابي اعرف ايش الي بينك وبين العنود ..
سند بعصبية / استغفر الله العظيم .. انتي ما تفهمين .. انا شريك و بس .. ما في شي ثاني ..
رنيم بغضب / كذاب .. كذاب .. كذاب .. نظراتك و كلامك يقولو غير الي تقوله ..
سند وجهه سود من الغضب .. / والله لو مو عارف انك حامل و هذي هواجيس حمل ..
كان وريتك ايش يعني تقولين ذا الكلام .. استغفر الله العظيم .. " سحب شماغه و محفظته و طلع من البيت "..
رنيم جلست على الكنبة وهي تشهق من البكي ..







ـــــــــــــــــــ








يوم جديد ..




راكان / ايش فيه سند ذا الايام مغير عاقد النونه ..
عناد هز اكتافه / مدري .. " وباهتمام " .. ايش صار بينك وبين بتال ..
راكان ببرود / ولا شي ..
عناد عقد حواجبه وبجدية / راكان .. ترا الي تسوية غلط ..
راكان طلع سيجارة من جيبه و ولعها تحت نظرات عناد الي مو راضي عن وضعه .. ببرود / اهاا ..
عناد بعصبية / ايش الي اهاا .. الرجال طلبها اكثر من مره .. وخلاص عرف غلطة ..
راكان بنظرات ساخره / عرف .. انت ما تدري عن النار الي حارقة جوفي ..
تخيل لو اقول اختك فيها وفيها وفيها .. واطالعها بنظرات .. واطالعك و اقول اختك مو متربيه ..
عناد مكتف يدينها على صدرة ويطالع راكان / لا والله .. طيب بسالك ..؟
انت يوم تربت اختك وكبرت انت وين كنت فيه .. يوم ولد خالتك سو اهذيك السوايا انت وين .. امك ابوك وحالهم ..
" راكان طالع عناد بصدمه ".. عناد يكمل ../ راكان .. لا تسوي نفسك بتعوض خواتك واخوانك ..
و بدال لا تعوضهم تكسرهم .. " ضل يطالع راكان الي واقف قدام و هو يطالع فيه بصدمه "..







ـــــــــــــ








بيت ام سطام ..




العنود جالسه و مخليه الظبي جالسه قبالها .. و وليد و ريان معاها ..
و كل ما بعدت الظبي عننهم قربتها منهم .. و كل ما جاتها الظبي بتحضنها ..
بعدتها عنها و رجعت تجلسها و تسولف مع جدتها .. دخل رعد ومعاه ولده ووراهم هيفاء ..
رعد وهيفاء / السلام عليكم ..
ام سطام و العنود و ساره / وعليكم السلام ..
رعد بابتسامه / ما شاء الله ام سلطان .. وين ذا الغيبه و حشتينا ..
العنود وهي تسلم / الي يبيني يلاقيني ..
هيفاء وهي تضحك / ههههه قصفتي جبهته ..
رعد بعد ما سلم على ساره / يا فرحتك .. " جلس جنب ساره " .. ها يالعروس اخبارك ..
ساره الي طالعته بنظرات قاتله ووجهها محمر .. فز رعد و راح يجلس بجنب امه ..
العنود عقدت حواجبه / ايش ؟..
رعد يلوح بيدينه و ياشر على فمه يعني " مالي شغل و لا ابي اتكلم "..
العنود طالعت ساره الي صدت عنها .. وهيفاء حطه يدها على فمها كاتمه الضحكة ..
العنود عقدت حواجبها / ايش ما سمعت شنو قلت ..؟
ام سطام لعد ما وشوش لها رعد .. ام سطام / اهاا قال لها يا العروس .. الله يوفقك يابنيتي ..
العنود فهمت الموضوع / اهااا .. لسات الموضوع بس كلام .. الراي عند الشيخة ساره ..
اذا تبي خير و بركه و اذا لا .. لا .. و كلن يشوف نصيبة ..
ساره الي رجع الدم لجسمها و رجع لون وجهها ابتسمت وبدلع / لا ..
رعد رفع حاجب وبضحكه / كان من الاول يا حلوه مو توقفين الدم بعروقي ..
" التفت على الظبي و سحبها و باسها بقوه .. الظبي من الخرعة صرخت " ..
حتى يفز سعود الصغير و يبكي .. هيفاء بعصبية / ها سكته الحين .. " وقفت وهي تدور بسعود حتى يهدا " ..
رعد قرب من العنود الي حضنت الظبي و بهمس / كيف حالهم الحين ..
العنود / الحمد الله احسن ..
رعد بهمس / للحين سلطان يروح لسالم ..
العنود طالعته / تدري ..
رعد هز راسه / ايه .. حتى بتال يدري .. ترا بتال يحب عياله مثل ما تحبينهم .. ويخاف عليهم ..
زعل بالاول انه ما عرف بالموضع .. بس يوم شاف تحسن حالهم سكت ..
العنود بهمس / هو ما خل لي مجال ..
رعد التفت لهيفاء و امه .. الي اخذت سعود و حطته بحضنها .. رجع طالع العنود / لا تقولين هو .. وانتي ..
ما غلطتي .. من اول كان الغلط منك ومنه .. بس انتي غلطتي بعد و غلطاتك اكبر .. حملتي و ولدتي ولا درا عنك احد ..
العنود طالعت بسلطان الي يضحك ويلعب مع ريان ووليد .. رعد بهمس / العنود .. الحين عيالك صغار ..
وهذا انتي تعبتي بشيلهم وحطهم لحالك .. لاتقولين اخواني .. اخوانك بكرة بيلهون مع حريمهم وعيالهم ..
العنود تنهدت / انا مالي دخل .. الامر بيد اخواني ..
رعد سكت شوي يحاول يفهم .. حتى يعتدل بجلسته .. اخذ فنجانين قهوة بسرعة .. و بعدها طلع من البيت ..







ــــــــــــــ




بعد ساعتين ..
بالاستراحه ..



بتال ببرود / يعني ..
رعد بعصبية / ايش الي يعني .. بلا فهاوة ..
بتال ببرود / ايش المطلوب طيب ..
رعد فتح عيونه / بتذبحني انت ..
بتال ببرود / هاا ..
رعد تنهد بطفش تافف / استغفر الله العظيم .. " طالع ببتال " .. ارجع اخطبها ..
بتال صد / من راكان لا ..
رعد طالعه / غبي انت .. روح لابوي .. وكلمه .. و هو بيحطها بنص جبهة راكان ..
بتال سكت وهو يفكر .. حس بفتور بجسمه ..






:
:
:




مكان ثاني ..



.... بضيق / مو صاحيه .. يمكن علشان الحمل ..
...... ببرود / وليه ما تكون صادقه ..
..... طالعه وهو عاقد حواجبه / من جدك انت تتكلم ..
...... / لا من عمي .. ايه من جدي .. انا يا اخوها ما ادافع عنها كثر ما تدافع انت ..
...... بنبرة / انا اعرفها من قبلك ..
طلال رفع حاجب وبصدمه / كيف تعرفها من قبلك ..
سند بهدوء / من زمان ايام ما كنت اروح لرياض ..
طلال / شغل ..
سند بامر / اسمع .. كنت اروح لخالي سطام .. بعد وفاة جدي .. طلبني اجيه لرياض .. وشفت الظبي ..
طلال اعتدل بجلسته / اهاا ..
سند سكت لثواني / قالت ان فيه امانه لجدك .. سند وسعود .. وبعد جدتك موضي و شيخه و مزنه ..
بس هالامانه ما تاخذها الا بعد وفاتي .. انا لان جدي سند علمني بها و وصاني ان لقيتها اطلب منها تسامحه وتحلله ..
و اكون لها عون .. قبلت بشرطة .. ويوم عرف جدي سعود عنها .. حاول يشوفه بس هي رفضت ..
المهم .. ما طولت الا وصار الحادث و توفت هي وولدها الله يرحمهم ..
طلال / الله يرحمهم .. وايش هي الوصية ..
سند تنهد / بذيك الفترة كنت اروح واجي على خالي .. واشتغلت معه .. وبعد وفاة ام نايف .. تغير عليه خالي ..
وصارت مشكله بينا .. و طردني .. وحلفت اني معاد اجي بيته ولا ارد لـ الشغل معاه ..
طلال / اهااا ..
سند تنهد بقهر / وهو انقطع عنا .. وزادت مشاكله مع راكان .. الين فجاة مسك الشركة راكان ..
طلال بتذكر / اللي اذكرة ان راكان قال ابوي اعطاني الشركة .. قبل ما يتعب خالي ..
سند / ايه .. بس وقتها كان خالي بداية المرض معه ..
طلال / اها ..
سند بارتباك / خالي كان يبي ... اتزوج لـ العنود .. بسـ.....
........بحدة / ايش قلت ..
التفتوا وشافوا بتال ... بتال بعصبية / تبي تتزوج العنود ..
سند يطالع ببتال .../.....
طلال يطالع ببتال و بسند / ...........
بتال بعصبية / انا من شفت رفضك لرجوع لشركة و الا تشارك العنود بشسركتها وانا عارف ان براسك موال ..
بس تحلم بالعنود .. العنود زوجتي وبس ..
طلع سعود و رعد و فارس و سيف و بدر و ياسر .. رعد تقدم منهم / خير .. ايش فيكم ..
بتال بعصبية / اسمع ايش يقول قليل المرؤة .. يبي يتزوج زوجتي ..
سند بغضب / طليقتك .. ماهي زوجتك ..
بتال تقدم منه يبي يتضارب معاه .. / يا حقـ ...*** .. انا اشوف تدافع عنها و تحط الوم عليه تبي تبيض صفحتك عندها ..
رعد يمسك بتال ويبعده / ولد عيب عليكم .. " تدخل سعود حتى يبعد بتال " ..
سند تقدم من بتال / لا الظاهر انت ما براسك عقل تبي من يرجعه لك ..
طلال و فارس و سيف يمسكون سند و يبعدونه و تدخلوا باقي الشباب حتى يبعدونهم عن المكان و عن بعض ..







ــــــــــــــــ





يوم جديد ..



راكان بهدوء / ها يا اختي .. الي تامرين فيه يصير ..
العنود بهدوء وهي تطالع باعيالها / الي اشوفه ان العيال يتربون بين ابوهم وامهم احسن من انهم بعاد عنه ..
راكان طالع بالظبي و سلطان .. / اذا على الظبي و سلطان تـــ...
العنود ابتسمت / الله لا يحرمني منك يا خوي .. بس الاب غير ..
راكان سكت شوي .. / ايش شروطك ..
العنود طالعت باخوها / ولا شي ..
راكان بخبث / الا لك ..
العنود عقدت حواجبها باستغراب ../ .........
راكان بخبث / البيت .. هينا ..
العنود بتساؤل / كيف يعني ..
راكان / الجناح الكبير الي تحت تسكنون فيه ..
العنود فتحت عيونه بصدمه / .....
راكان بحقد / حتى يكون تحت عيني كلمه حركه .. برا ..
العنود باستغراب / هههههههههههههههههههههه .. من جد تتكلم ..
راكان ابتسم / افا عليك .. من جد و عم و خال .. لا بعد .. ما يعقد الا ليلة الزواج ..
العنود ابتسمت / براحتك .. سو الي تبيه .. " انتبهت لجوالها الي يرن سحبته من على الطاولة و شافت المتصل " ..
فتحت المكالمه و بابتسامه / هلا .. وعليكم السلام .. الحمد الله بخير .. " و باستغراب " .. والله .. ايه ..
طيب .. اهاا .. لا ما ادري .. طيب .. خير ان شاء الله .. " ابتسمت بخجل " .. يبارك فيك .. مع السلامه ..
راكان / من ..؟
العنود / هذا ابو غازي صلاح .. يقول ان سند اليوم مكلمه و قايل انه بـ يبيع حصته و عارض علينا اذا نبي نشتريها ..
راكان عقد حواجبه / كلام و الا بطريقة رسمية ..
العنود / لا بطريقة رسمية .. المحامي متقدم بها ..
راكان باستغراب / يمكن شاف ان شراكته مالها داعي ..
العنود تنهدت / المهم طلع ..ومعاد فيه شي اسمه شريك وغيره ..
راكان وقف / الله يقدم الي فيه خير .. " قبل جبين العنود " .. مبروك .. والله يجمع بينكم بخير ..
العنود بخجل / يبارك فيك ..









ـــــــــــــــــــــ







بيوم الزواج ..
" زواج عناد و غرام " ..
" زواج بدر و رنا " ..
" عودة العنود لبتال " ..






:
:
:




رنيم بعصبية / انا ابي اعرف ايش سبب هالرجفه .. تراك اقلقتيني ..
ريهام تنهدت / رنيم روحي انتي ارتاحي و اتركينا .. انتي بدال لا تهدينها تزيدين الوضع سوء ..
رنيم تركتهم و راحت لصالة المعازيم .. ريهام التفتت لرنا / حبيبتي .. ما له داعي هالخوف الزايد ..
رنا تشهق و تتنافض و كانها بردانه .. / ........
ريهام بهدوء / برنامج الاذكار منزلته بجوالك .. و القران موجود .. اقري الاذكار و اقري لك كم ايه و راح تهدا نفسك ..
رنا هزت راسها / انا بردانه .. خفضي التبريد ..
ريهام بهدوء / هذي اخر درجة خلاص .. والغرفة دافئة بس انتي بردانة علشانك متوترة بس ..






:
:
:





بدر بضحكة / الحين اختك ما تقدر تدلع .. انا ما عندي دلع خلاص .. انا عسكري ما اعرف لدلع ..
ما اعرف الا " وبصوت خشن " .. الى الامام دوووور ..
صقر و ياسر / هههههههههههههههه ..
ياسر بضحكة / يا خوفي هي تقولك الى الوررراااااء دووووور .. هههههههههه ..
عناد التفت عليهم و بجدة / انتي و اياه ايش موقفكم هينا .. روحوا شوفوا المقهوين و المعازيم بسرعة ..
ياسر و صقر بضحكة / طيب تامر يا العريس ..





:
:
:






ابرار / غرام جاهزة .. شوي و يدخل عناد ..
مرام بهدوء / ايه جاهزة .. " خذت بنتها وطلعت "..
بعد دقايق دخل عناد و سند و فهد و خالد و سلطان و رعد .. بعد السلام و المباركات ..
دخل ابو سطام و عبدالعزيز و فارس و ياسر .. و قدموا الهدايا ..
بعدها طلع الجميع ماعدا عناد .. دخلت ام عناد و ام سند و ام صقر و ام سطام و ام عزام .. و باركوا لهم و طلعوا ..
الا ام سند و ام عناد .. عناد بهمس لغرام / ها خلاص نمشي ..
غرام بهمس / ايه .. بس ابي عبايتي ..
عناد رفع صوته / خالتي وين عباية غرام بنمشي ..
ام عناد بضحكة و فرحة / بدري و انا امك لسع غرام ما انزفت ..
ام سند تنهدت وهي تطلع عباية بنتها / غرام ما تبي تنزف ..
ام عناد فتحت عيونها للاخير / ليه بسم الله عليك ..
عناد ابتسم / يمه انا غيران عليها .. وقلت لها ما ابي غيري يشوف زينك ..
غرام ابتسمت بخجل ... ام عناد بجدية / يا امي يا غرام .. اذا بخاطرك تنزفين و تفرحين ..
والله لتنزفين و ترقصين و تسوين الي بخاطرك كله و غصب عن ذا الي جنبك ..
غرام بضحكة / لا خالتي هذا قراري انا ..
ام سند وهي ترفع شنطة اليد لبنتها .. / لا تحاولين يا اختي انا حاولت معاها من شهر و هي ابد ما تبي تغير رايها ..
ام عناد تنهدت / الله يسهل لكم و يرزقكم الذرية الصالحه ..






:
:
:




ام صقر بعصبية / بتذبحني ذا البنت ..
ريما / يمه ايش رايك نخليها تنزف و بعدين تسري بيتها .. قبل لا تفضحنا ..
ريهام / اي صح .. خلها تشوف صحباتها وترقص شوي .. يمكن تهدا ..
ام صقر وهي تاشر بيدها / اقلعوها عني تصرفوا فيها انا مالي دخل لو عليه مصعت رقبتها ..
ريما اشرت لروان و قالت لها تروح لـ دي جي و تطلب منهم يشغلون شريط الزفه ..




:
:
:




.... بضحكة / اي والله صادق ..
بدر بتوتر / يعني ما يحتاج ادخل و اتصور وكذا ..
صقر الي جلس على الكرسي يضحك على شكل بدر .. ياسر الي وصل لهم .. / يالله بدر ..
بدر طالع بياسر / عناد راح خلاص ..
ياسر وهو يعدل شماغه / ايه راح الله يستر عليهم .. معاه سند و ابوي .. " ابتسم " ..
والله يا سند كانه ورع ضايع .. عيونه تدور دوران .. ما غير يتصدد عن غرام ..
بدر / سند راح مع غرام عارفين هوس سند بغرام .. و واضح عليه هالايام جنونه طالعه ..
و كان غرام بتروح لمكان بعيد .. ما كان الي بينه و بينها شارع بس ..
ياسر ابتسم / بس ابوي عرف له .. راح معاه بنفس السيارة ..
" وبضحكة " .. خايف لا ينام عندهم والا يرجع غرام معاه ..
بدر بضحكة / يذبحه عناد ..
صقر و هو يدخل الجوال بجيبه .. ويضرب كتف بدر / يالله امشي تاخرنا على العروس و الا ما ودك تاخذها ..
بدر يعدل بشته / الا بس ابوي و ين هو فيه ..
ياسر وهو يمشي قدامهم / كلهم واقفين عند الباب عجل بس ..









:
:
:








كانت تطالع بالمعزيم وهم داخلين لصالة العشاء ..
تطالع فيهم بدون وعي ..
و اضح بعيونه الخوف و الارتباك ..
,
,
كانت تراقبها من وقت طويل ..
اجبرتها تلبس الفستان الي جابته لها مفاجأة ..
و بعد دخلت ام سطام وام عبدالعزيز حتى يجبرونها على تغيير الفستان ..
المجنونه كانت تبي تلبس فستان بلون الكحلي ..
صحيح مفصلته من قبل ما تقرر الرجوع لبتال ..
لكن خلاص اختلف الوضع الحين ..
طالعت فيها باعجاب و ابتسمت ..
فستانها الابيض بتطريزات خفيفه ذهبي و حبات لولو متناثرة بطريقة رائعة ..
مكياجها و تسريحتها العرائسية .. هي عروس و لزم تكون بطلت العروس ..
تقدمت منه بهدوء و حطت يدها على كتف العنود .. حتى تلتفت ببرود لها ..
مشيرة بهدوء / ايش فيك ..
العنود وهي تصد عنها و تحط يد مشيره على صدرها / احس بوجع هينا ..
مشيره حست بان قلب العنود بيطلع من مكانه من كثر مايدق .. سحبت يدها و جلست العنود على الكرسي / ارتاحي ..
اشرت لوحده من المضيفات تجيب لها كاسة ماي .. اعطت الكاسة لـ العنود / اشربي ..
العنود شربت شوي و نزلت الكاس على الطاولة .. / .......
مشيرة بتذكير / اكلتي شي بعد ما اخذتي الدواء ..
العنود تحط يدها على راسها .. وبتنهيده / لا .. " رفعت راسها و طالعت بمشيرة " .. ما ادري احس بشي غريب ..
مشيرة وهي تجلس جنبها / خايفه ..
العنود تنهدت / لا .. بس ....
......./ العنوووود ..
العنود و مشيرة التفتوا لسمر ..
سمر ابتسمت / ليه ما تردين على جوالك ..
العنود عقدت حواجبها و بخوف / سلطان فيه شي ..
سمر ابتسمت / لا بس ..
العنود التفتت على مكان عربية الظبي الي نايمه فيها / الظبي صحيت ..؟
سمر طالعت بمشيرة يعني ساعديني .. مشيرة بهدوء / العنود ..
العنود انتبهت لهم .. سمر / بتال ينتظرك برا ..







انتهى ..


سبحان الله و الحمد الله و لا اله الا الله و الله اكبر ..


كل عام و انتم بخير ..

و اعذروني على القصور و الاخطاء الاملائية ..



مشاعل السعودية






بسم الله الرحمن الرحيم ..

السلام عليكم ورحمة الله وبركاته ..

الحمد لله والصلاة والسلام على رسول الله ..

توكلنا على الله .. لا اله الا الله محمد رسول الله ..





البارت 55 ..








الأسمر اللي زارني في محلي
الله يجيره من جميع الصواديف
عيا على قطع المواصيل خلي
يومه درى في علتي زارني ضيف
جلس يسليني بهرج يسلي
صادق لو إن الهرج بدعه وتأليف
اليا ضحك جيته من الضحك كلي
واليا سكت ضاعت جميع السواليف
قال التغلي ؟ قلت ما من تغلي
قلت الفراق ؟ قال ما من تكاليف
وقال أبروح وقلت واكبر غلي
وقامت تدق طبول قلبي تحاسيف
ليال عمري كلبوها غدن لي
عداك ياليلة رجوع المواليف




" عابرة سبيل .. رحمها الله " ..







عند مدخل صالة الافراح ..

ام عبدالعزيز / جعل افراحكم دايمه .. و الله لا ينكد عليكم ..
ام سطام / امين بحياتك يا الغالية وعقبال ما تفرحين بعيال ولدك ..
ام خزامى و هي واقفه جنب ام بتال و ام طلال / الا اقول يا ام بتال ..
الجوهرة طالعتها بنظرات " لانها زوجة عم مشيرة " .. و بجفاف / نعم ..
ام خزامى / ماودك تروحين تزورين ام بندر ..
ام طلال عقدت حواجبة / ايش عندها ام بندر ..
الجوهرة باهتمام تستمع .. ام خزامى بحزن / ربي يشافيها و يرفع عنها .. بالعناية المركزه من شهر و اكثر ..
ام بتال بصدمه / لااا ..
ام طلال بضيق / لا حول و لا قوة الا بالله .. ايش فيها ..
ام خزامى / والله يا اختي ما سالت بس حق العيش الي جمعنا و حق السلام و اجر زيارة المريض بروح لها ..
واتسامح منها .. برغم على الي وصلني انها ما تحيط عن الي حولها ..
ام بتال و ام طلال / الله يشافيها ويرفع عنها ..
ام بتال / ان شاء الله ابي اروح ..
ام خزامى / خلاص اجل خلك جاهزة يوم السبت قبل الظهر .. نروح سوى .. اذا الله شاء ..
ام بتال / ان شاء الله ..







ــــــــــــــ







رنيم و هي تربط نقابها / رايحه بيتي .. سند ينتظرني برا ..
ريهام وهي تشيل شنطتها / وانا رايحه زياد ينتظرني برا .. يالله اشوفكم المغرب ان شاء الله ببيت امي ..
" التفتت لريما " .. ترا كل شي مرفوع و جاهز وارسلناه لسيارة صقر ..
ريما هزت راسه / ايه عارفه ..
روان قربت من رنيم / امي تقولك سند معصب وليه مقفلة جوالك ..
رنيم بعصبية وصراخ / مززززاااج .. انقلعي عن وجهي .. " وهي تتوجه لباب الخروج من القاعة " ..
روان حاطه يدها على قلبها / وانا ايش دخلني ..
ريما بضحكه / هي من حملت وهي معصبه .. كان حنا السبب ..
روان تكش على اختها رنيم الي طلعت / ياختي خلها تروح لمصدر الريحة الاساسي خنقتنا بريحة عطره مغير تبخبخ به..
ريما / هههههههههههههه .. يالله خلينا نروح نشوف امي ..








ــــــــــــــــــ









امام الباب الخلفي لبيت عيال سطام ..




حملت الظبي على كتفها و دخلت ..
,
لحقها و هو شايل سلطان على كتفه و مخلي السيارة شغاله ..
,
اول ما دخلت على طول توجهة لغرفة الظبي و سلطان ..
,
لحقها .. شافها تنزل الظبي على سريرها و تحاول ترجعها تنام .. نزل سلطان على سريرة و غطاه بالفرشه ..

تنهد وهو يقرب منها و بهمس حتى لا تصحى الظبي / رايح اجيب باقي الاغراض من السيارة و ارجع ..
العنود هزت راسها و هي تطالع بالظبي .. ما نطقت بكلمه من طلعت معاه ..
وقفت بعد ما تأكدت من نومة الظبي .. وبخطوات سريعه و هي تلتفت لباب الجناح ..
دخلت لغرفة النوم و من بعده غرفة الملابس سحبت الشيلة و نزلت العباية ..
اخذت روب الحمام من العلاقة .. و فتحت الدولاب حتى تطلع ملابسها ..
وبقهر و هي تعض شفتها .. / الحين لزم امر من الغرفة حتى اروح للحمام " اكرمكم الله " ..
و بداخلها ترتجي ربها / يارب ما جاء يارب ..
اول ما خرجت من غرفة الملابس التفتت لباب غرفة النوم حتى تمشي خطوتين سريعه متجه للحمام ..
شهقة بقوة اول ما شافت بتال منزل غترته و واقف قبال التسريحه .. بتال التفت لها باستغراب ..
العنود انخطف لون و جهها .. حتى تعتدل و تكمل طريقها و لا كان شي صار ..
بتال الي انتبها انها بتروح للحمام وبيدها روب الحمام .. بداخله " معناتها بتغسل ذا الزين " ..
بحده / على وين ..
العنود التفتت له ورفعت حاجب على النبرة الي تسمعها / ابي اتحمم ..
بتال يتقدم لها وهو يرفع حواجبه / لا والله .. عادي كذا ..
العنود رمشت عيونها باستغراب / ......
بتال اول ما اقترب منها شدها حتى يقبل جبينها .. حتى يحمر وجه العنود ..
بتال بهدوء / مبروك ..
العنود بهدوء اكبر / يبارك فيك .. " و لفت عنه تبي تكمل طريقها للحمام " ..
مسك يدها و خلاها توقف .. و بحده / على ويييين ..
العنود بطفش / ابي اغسل قبل لا تصحى الظبي على وين يعني ..
بتال يقرب منها اكثر خلاها ترجع خطوه لورا من الخرعه / و بامر من ..
العنود حطت يدها على خصره / ومحتاجه امر .. هذا شي بديهي .. الوحدة قبل ما تنام وهي جاية من عرس تغسل ..
بتال بخبث / هذا لمن تكون ماعندها زوج او زوجها ما يبي يشوف زينها ..
" بخبث اكبر " .. او يكون زوجها خلاص اخذ الي يبي و بعدين .. " بمط بالكلمه " .. تـــتـــوكــــل ..
العنود زمت شفايفها لا شعوريا .. بتال قرب منها اكثر و بهمس / يا مفتريه .. احنا كان عرسان بأول ليله ..
تصرفي كانها اول ليلة نعرس فيها .. ابي احس بها الليلة الي يقولون عنها ليلة عرسه .. اسمع بها ما احس فيها ..
العنود فهمت مقصده و بعناد وخبث / والله اول ليلة الي تتكلم عنها هذي حقت اول ليلة للي توهم متزوجين ..
مو مثلك انت و انا .. الي عندهم عيال .." وهي تاشر على غرفة عيالهم " .. لو يصحون وما يلقون احد حولهم ..
بيبكون و يدورون امهم .. يعني اتركني اسوي شغلي و اروح لعيالي الي رجعت لك بسببهم و حط ذا الشي في بالك ..
وتركته و هي تمشي للحمام .. بتال الي رفع حواجبه و ابتسم بروقان لحقها حتى يسحبها من ورا ..
العنود الي ما انتبهت له انه لحقها شهقة وهي تلتف .. وجات عيونها بعيون بتال الي مبتسم بخبث ..
بتال باستمتاع / طيب نتصرف كالمتزوجين و عندهم بزران وبيستغلون فرصة نومهم ..
العنود بعدم فهم وهي مكشره بوجهها / هااا ..
بتال بضحكه / يعني ابي حقيييي و الليلة ..
العنود حمر و جهها و جات بترد .. بس بتال سبقها / بتقولين لا الملائكة تلعنك .. انا ابي و ما ابي اسامح بحقي ..
" وبخبث " .. الا .. بشرط .. " وهو يرفع يده و ياشر بصباعه ..
العنود حطت يدها على خصرها .. و بطفش / الي هو ..
بتال ينزل يدها عن خصرها .. و بحده / اعتدلي بوقفت و كلامك لا اغير رايي ..
العنود اعتدلت بوقفتها .. بتال يقرب منها تجلسين معاي الين ما يجيني النوم ..
العنود بتلعب عليه وهي تتوجه للحمام / طيب اغير و اجيـــ ..
بتال يمسكها و يسحب الي بيدها ويرميه على الكنبه بس ما وصل للكنبة و تناثر على الارض / لالالا ..
كذا بزينك .. " انتبه للبس الي رماه .. حتى يقرب منه و يجلس يفتشه و يتاكد .. رفع حاجب و بصدمه "..
هذا لبس تلبسه وحده عند اول ليلة بعرسها .. " كان بيجامه قطنيه بالون الرمادي و الابيض طويلة و باكمام "..
العنود رفعت حواجبها / ان شاء الله تبيني البس قميص نوم ..
بتال وقف / و ليه لا .. مو من حقي انك تتزينين لي ..
العنود بقوة و ثقة / لمن اكون راجعه لك علشانك .. هذك الوقت تستحق اما علشان عيالي ..
" وهي تاشر على نفسها " .. لا .. ما يحقلك شي ..
بتال يقرب منها / وباي دين ذا .. انتي رجعتي لي .. و صرتي زوجة لي .. وكل شي يحق لي .. غصب عنك ..
العنود ابتسمت بسخرية / عادي صدقني .. لانه مو اول مره تغصبني او بالاصح تغتصبني ..
بهت وجه بتال وسكت .. اما العنود سحبت الروب و ملابسها و دخلت الحمام " اكرمكم الله " ..







ــــــــــــــــــ







بشقة عناد ..




دخل غرفة النوم و هو ينشف شعره من اثر الماي ..
شافها واقفه عند التسريحة تمشط شعرها .. لبسه قميص نوم ابيض مخصر و من الركبه و تحت شفاف ..
خلصت تمشيط شعرها و تركته .. سحبت الدورج الصغير وحطت المشط فيه ..
حست بيدين عناد تحاوط خصرها .. حست بانفاسه على خدها .. و بهمس / نعيما ..
غرام بخجل / ينعم عليك ..
عناد وهو يبتعد عنها .. و ياخذ عطره من على التسريحه و هو يتعطر / تراني جوعان من اول ..
" التفت لها وبخبث " .. والحين جوعت اكثر " وهو يغمز لها " .. وانتي ..
غرام بتطنيش تركته و راحت لصاله .. ابتسمت غصب وهي تسمع ضحكة عناد العالية ..






ــــــــــــ





بشقة بدر ..



رامي غترته و عقاله و البشت على الكنبة جنبه .. وقاعد يطالع قدامه بباب غرفة النوم وهو ينفخ و معصب ..
استغفر ربه ووقف توجه للحمام يتحمم و يهدي اعصابه ..

اما هي ..
كانت قاعده على السرير ترجف من البكي و الخوف ..لملمت الفرشة ولفتها على نفسها تحس بالبرد كسر عظامها ..



بعد وقت ..


دخل بدر ابتسم لها مجامله .. / ترا اذن الفجر .. بروح اصلي في المسجد ..
رنا انكمشت على نفسها اكثر ..
بدر تنهد وهو يقرب من السرير و يسحب المخده ../ ما راح اسوي لك شي .. و تراني ما اكل و لا سفاح ..
و لا اعتقد وجهي مرعب حتى تخافين هالخوف كله .. و علشان تتطمنين اكثر راح انام بصالة ..
وانتي خذي راحتك هينا ..
رنا نزلت عينها بخجل وهي تلوم نفسها .. بس مو قادره تسيطر على هالخوف ..
بعد ما سمعت صوت باب الشقة يتقفل .. وقفت حتى تتوجه للحمام " اكرمكم الله " ..






ـــــــــــــــــ







يوم جديد ..




قاعد على الكنبة قبال التلفزيون ويقلب بالقنوات .. وهو عاقد حواجبه ..
العنود و الظبي وسلطان قاعدين على طاولة الاكل ..
العنود بيدها ملعقة الاكل و هي تاكل اولادها / مين البطل مين .. مين .. يييممممميييي .. شطورة الظبي ..
بتال طالعها بطرف عينه و رجع يطالع بالتلفزيون ..
فجاه نط عليه سلطان .. التفت على سلطان و ابتسم .. شال سلطان و حطه بحضنه و هو يبوسة بقوه ..
انتبه ان العنود دخلت المطبخ تغسل الاواني .. و تطالع فيه و تطالع بجه ثانية ..
طالع بالجهه الي هي تطالع فيها وشاف الظبي واقفه وتطالع فيهم و هي تفرك يدينها خجلانه ..
ابتسم لها / تعالي بابا .. حبيبتي الظبي .. تعالي يا روحي ..
سلطان بلكنته الطفولية / الي ..
الظبي التفتت لامها وراحت تجري لامها و تحضنها ..
العنود وهي تشطف يدينها طالعت بالظبي .. / روحي لبابا .. بابا حبيبي ..
بتال ابتسم على كلمة العنود .. وقف وهو شايل سلطان على كتفه .. / وماما حبيبتي ..
العنود طالعته ببتال / قلتها حتى تامن لك ..
بتال بابتسامه " وهو يوقف خلفها مباشره " ../ وانا قلتها علشان تصدقين ..
العنود كش جسمها وهي تبتعد .. وتقدم الظبي ..
بتال بابتسامه / ياالله نروح نتمشى .. نغير جو شوي ..
العنود مسحت على شعر الظبي .. وبهدوء / طيب اغير ملابس الظبي و سلطان و نمشي ..






ــــــــــــــــ


بيت ابو عناد ..



عناد يشرب من فنجان القهوة .. / الساعة 8 الطيارة ..
ابو عناد / من يوصلكم المطار ..
عناد ابتسم / اكيد سند ..
غرام طالعته وبنص عين / احمد ربك و اشكره ان الشيخ سند بيوصلك ..
عناد طالعها وبابتسامه يخفيها / هذا اخر شي اسمح له يتدخل فيه و يزعجنا ..
غرام فتحت عيونها / خير في ايش ازعجك سندي ..
عناد التفت لابوه و بخبث / اجل يا ابويه فيه احد يجي لاحد بعد صلاة الفجر و هو توه عريس ..
غرام بدفاع / جواليه نسيته و جابه لي .. اجل كيف يتطمن عليه ..
عناد بصدق / ليته ما جابه .. فرايض و سنن كانها .. كل بعد صلاة متصل .. ازعجني ..
و اذا ما رديتي اتصل عليه .. ايش البلشه ذي .. يامن شراله من حلاله عله ..
غرام بعصبية / لا والله .. سند ازعاج و انا عله .. ترا انت الي جيت لنا مو حنا جينا لك ..
ابو عناد بعصبية / وهي صادقة .. " وبخبث " .. مدام هذي سواياك اجل سافر لحالك و خلي غرام عندنا ..
و يا محلى علتها و ازعاج سند ..
غرام بزفرة / وعمي صادق روح لحالك .. " وهي تصد عنه " ..
بعد ثواني .. / الو هلا ابو فهد .. اسمع يا اخوي ايش تقول اختك .. و انا داخل بوجهك تنصفني ..
تقول سافر لحالك .. و انا ابي اقعد عند سند .. ما اقدر اسافر بدونه .. " فتح عيونه على الاخير " ..
اقول كل تبن و انقلع صدقت بغيتك عون بتصير فرعون ... اجل طس .. اكلم عمي ابرك منك ..
قفل جواله و رجعه لجيبه .. ثواني سمع جوال غرام يرن .. غرام فتحت الخط و هي تبتسم / هلا ..
لا .. بس .. طيب .. هو كله منه .. حتى اسال عمي خالد .. " ابتسمت " .. طيب .. حتى انا بس هو خبل ..
عناد فتح عيونه وبصدمه / انا خبل يا الخبلة ..
ابو عناد الي فرحان بهم و بنقارهم .. دخلت شجون و بيدها صينية معجنات و فطاير ..
و بعدها ام عناد بيدها صينية الشاهي .. غرام قفلة الجوال و دخلته بشنطتها ..
عناد ابتسم من شاف شجون / يا الله حي العروس قريبا ..
ابو عناد اعتدل بجلسته .. و بجديه / خل شجون بحالها ما لك دخل ..
عناد طالعه و باستغراب / ليه ..؟
شجون بجديه / ما ابي اتزوج ..
عناد عقد حواجبه وبحده / نعممم ..
شجون بقوة بوجود امها و ابوها / ما ابي ياسر .. ما ابيه ..
عناد طالع بـ ابوة باستفسار .. ابو عناد بهدوء / انا شاورتها اول شي بياسر ..
عناد بطوال بال / طيب ..
ابوعناد / وانا استخرت ربي .. و شاورتها و كلمت ابو سند و سند ..
ابو سند قال الراي عند شجون .. و سند حلف ان ياسر ما يتبدا على طارق .. طارق اخير من ياسر ..
غرام تدخلت / عمي ..!
الكل طالعها / الحين بسالك و لا تعتبر ياسر اخوي و لا ولد اخوك .. لو جاك ياسر و طارق .. من الي تاخذه لبنتك ..
ابو عناد سكت .. و عناد طالع بشجون وهو ياخذ فنجان الشاهي و طنش سؤال غرام ../ وليه ما تبين ياسر ..؟
شجون و هي تعطي غرام فنجان الشاهي .. / استخرت اكثر من مرة .. و ماني مرتاحه له ..
عناد بنظرات صغيرة حادة / و طارق ..
ابو عناد / نهاية الاسبوع ارد له خبر .. يا ايوه يا لا ..
عناد عقد حواجبة / وليه يعني نهاية الاسبوع ..
ابو عناد / هذا طلب عمك ابو سند .. وخلنا نفكر زين و نتريث ..
عناد تنهد و هز راسه / خير ان شاء الله ..







ـــــــــــــــــــ







شقة بدر ..


بالصاله ..
ياكل من الفطاير و يطالع برنا ..
رنا كانت تشيل الاكياس و تحطهم بسلة الزبالة " اكرمكم الله " ..
لبسه بنطلون جينز بنقوشات خفيها و بلوزه بيضاء بنقشات مشابها للي بالجينز .. ورافعه شعرها كله لفوق ..
نزل عينه اول ما حس بانها تبي تلتف .. رنا بصوت خافت خجول / خلصت ..
بدر رفع عينه / ايش ..
رنا احمر و جهها و انبح صوتها / خـ.. خلصــ..ــت ..
بدر ابتسم / يعطيك العافية .. " و هو يطالع بصحن الي قدامه " .. خلاص جهزي نفسك مادام انزل الشنط ..
رنا هزت راسها و راحت لـ الغرفة .. بدر تنهد و هو يسترخي على الكنبة يفكر بحالها .. وبهمس / ..
خجل .. او خوف .. او شي ثاني .. " غمض عيونه " .. لالالا .. لا تفكر كذا ..
" وقف وهو يتنهد " .. يا الله .. افرجها من عندك يا كريم ..







ـــــــــــــ






جناح زياد و ريهام في بيت سطام ..



ريهام وهي واقفه قدام المراية بغرفة النوم .. بهمس / اغير او لا .. طيب هو زوجي يعني عادي ..
" تنهدت " .. خليه يتعود .. شوي شوي .. " شدت شعرها " .. مدري يصير او لا ..
" شدت نفسها وعدلت الفستان و شعرها " .. بسم الله .. " وطلعت من الغرفة ..
شافت زياد يطالع بالفراغ و شكله سرحان .. ريهام تقدمت منه وهي تهدي نفسها ..
زياد انتبه لصوت الكعب .. حتى يلتفت و يشوف ريهام بكامل اناقتها .. ابتسم لها بحنان ..
وردت لها الابتسامه بخجل .. جلست على الكنبة و هي تشد الفستان التيفاني بنقوش خفيفه يوصل لنصف الفخذ ..
بعد وقت .. ريهام باهتمام / زياد .. ايش فيك ..
زياد طالعها .. و بعده طالع الارض / راكان .. شاك بشي .. وناشب لي اساله ..
ريهام بتساؤل / عن ايش ..
زياد احمر وجهه و بتوتر / عن .. عن .. يعني .. " وسكت " ..
ريهام بنبرة مقصودة / عن علاقتنا ..
زياد طالعها .. ريهام تكمل / العنود سالتني قبل زواج عناد و بدر بكم يوم ..
زياد فتح فمه من الصدمة .. ريهام تستكمل / مو بطريقة مباشرة .. بس انا فهمت ..
زياد اختنق حتى يصد عن ريهام .. سحب شماغه و كان راح يطلع .. ريهام و قفت بوجه .. / وين بتروح ..
زياد صد عنها وحاول يبتعد .. بس ريهام مسكت يده / انا زوجتك .. الي يضرك يضرني ..
و انا وعدتك راح اساعدك .. و اوقف معاك و لا اترك .. تذكر .. تذكر لمن اخذتني من بيت امي ..
ورحنا البحر و تكلمنا .. و وعدتك .. و انت وعدتني تساعد نفسك و تتغلب على هالخوف ..
و الدكتور طمنك .. " وبرجاء " .. لا تخيب ظنوني و تتركني زياد ..
زياد طالعها لثواني حتى يرفع يده و يلفها عليها ويحضنها .. ريهام رمت نفسها بحضنه و لفت يدينها عليه ..
كان راسها على صدره .. و صوت ضربات قلبه باذنها يضرب بقوة .. خافت عليه .. حتى تبتعد عنه خوف عليه ..
زياد الي كان وجهه محمر و بدا العرق يتصبب منه ..
ريهام بعد ما ابتعدت عنه ابتسمت / فيه فطاير امي مسويتها و مرسلتها علينا .. ايش رايك احطها مع الشاهي ..
زياد هز راسه .. ريهام راحت للمطبخ بسرعة .. وزياد رمى نفسه على الكنبه يحاول يضبط انفاسه ..
اما ريهام و قفت بالمطبخ و هي تحاول تختفي عن زياد .. تبلع عبرتها حطت يدها على صدرها .. / يالله .. يالله ..
بعد ما هديت شوي .. ابتسمت .. وبهمس / حضني .. " شهقت بخفوت و بمزح " .. قليلة ادب فرحانه لانه حضنك ..
وهي ترمي شعرها على كتفها / ويعني .. زوجي " وهي تهز خصرها حتى تضحك و تكتم ضحكتها وهي تعض لسانها..







ـــــــــــــــ






بسرعه و هي تفتح الباب بالمفتاح ..
حتى يدخل وهو شايل الظبي على كتف و سلطان على الكتف الثاني ..
العنود بسرعه تدخل غرفة عيالها .. و بضيق / لو شلت انا و احد مو احسن من العناد ..
بتال وهو واقف رفع حاجب / محد منعك ..
العنود فتحت عيونها و حطت يدينها على خصرها / مو من اول قايلة لك خليني اشيل و انت الي مو راضي ..
بتال وهو يرفع حواجبه / اول مو ذحين ..
العنود فهمت وهي تنقز بسرعه تشيل الظبي حتى تنيمها على سريرها وتغطيها ..
التفتت حتى تشوف بتال ينزل سلطان على سريره ويغطيه .. سحبت نقابها حتى تسحب الشيلة ..
طلعت من الغرفة متوجه لغرفة النوم .. دخل و راها بتال وهي تنزل عبايتها و تعلقها ..
تقدم منها و حضنها العنود ضمت جسمها و التفتت له ..
بتال وظهر العنود على صدره .. بهمس / ماطاح شي من الحطب ..
العنود وهي تحاول تبتعد عنه .. عقدت حواجبها / اي حطب ..
بتال بابتسامه و هو يطالع لفوق / هو يا انتي بريئة .. و الا غبية .. " طالعها بخبث " ..
بس الي انا متاكد منه .. لا هذا ولا ذا .. وانتي فاهمه مقصدي زين ..
العنود صدت عنه و هي تبعد يدينه .. بس بتال ما سمح لها .. و بهمس / مو مسموح لك ذا المرة ..







ـــــــــــــــــ






يوم جديد ..





واقفه قدام العناية ..
ام خزامى تدعي بهمس مسموع .. و ام بتال عيونها معلقه على الجسم الي قدامها .. وبهمس / وين عيالها ..
زوجها .. اهلها .. ليه ماحولها احد .. غير هـ الهندية شغالتها ..
ام خزامى بهمس / كلن لاهي بحاله ..
ام بتال / بس مهما كان .. ذي امهم ..
ام خزامى تنهدت / يا ختي مثل ما تقدمين تلاقي .. الله يجعل ها الالم و المرض تخفيف عنها بالاخره .. خلينا نمشي ..
ام بتال رجعت الشيلة على عيونها و مشيت وراء او خزامى وهي تفكر ..






ــــــــــــــــ







بيت ابو سند ..




سند وهو يقلب بمجلة قدية لقيها على الطاولة بدون تركيز .. بنبرة / لا ..
ابو سند عقد حواجبة / ليه لا .. انت ايش بينك وبين اخوك ..
ياسر تنهد / يبه .. انا ما ابيها ..
سند بسخرية / عاد هي الي تبيك وميته فيك .. بنت رجال ما تشتري الا رياجيل ..
ياسر بعصبية / ليه مانت شايفني رجال ..
سند هز راسه و بابتسامه ساخره / لا .. رخمه ..
ياسر بعصبية توقف / لو هي اخر بنت بهالكون ما ابيها .. و راح اتزوج الي انا اختارها ..
ام سند بعصبية / لا اله الا الله .. انت و اياه ايش عندكم .. انت ما تبي شجون وهي ماتبيك ..
خلاص انتهى الامر .. بس انت ما بتقعد كذا .. بتتزوج و غصب عنك ..
ابو سند بحدة / وامك صادقة .. لا تحسبني مدري عن سهرك لا اخر اليول ..
لا زوجت اسهر قد ماتبي بصُرك .. مانا مكلفين بك ..
ياسر تنهد و بطفش / بس ما ابي اتزوج الحين ..
ابو سند بحدة و قرار صارم / يا تختار الي تبي .. والا و الله لتتزوج بنت عمك غصب عنك ..
ياسر بعصبية / شجون لا .. ما ابيها ..
ابو سند و قف و بعصبية صرخ / وليه ايش فيها بنت اخوي من عيب ..
ياسر طالع بسند و رجع طالع ابوه و هو يهدي نفسه / الله يستر علينا و عليها ما شفت منها شي ..
بس شجون كانها غرام .. اختي كيف اتزوج اختي ..
ابو سند هدي و جلس / اجل تتزوج غيرها ..
ام سند بترغيب / والله عند بيت المنصور بنت حلوة و مزيونه .. اخت طارق الصغيرة ..
ياسر بدون تفكير / خلاص اخطبيها لي ..
سند طالع اخوه بصدمه .. ام سند و ابو سند بفرحة ابسموا .. ابو سند / خلاص اكلم جدك و نخطب البنت من اهلها ..
سند طالع اخوه وهو رافع حاجب / تاخذ اخت طارق الي بيصير زوج شجون ..
ياسر طالع بسند و بعدها سحب جواله و هو طالع قرب من سند / افهمها زي ما تبي .. ما تهمني ..
ترك ام سند وابو سند يتناقشون بالموضوع الجديد .. وسند يفكر بتصرف اخوه ..








ــــــــــــــــــــــ








جالسه على الطاولة و تاكل الظبي و سلطان .. لبسه بنطلون رمادي و بلوزة زيتيه .. رافعه شعرها كله فوق ..
جالسه قبال التلفزيون .. مرة يطالع بالتلفزيون ومرة يطالع بالعنود .. وبهمس / يا لطيف ..
عاقده الحواجب و مبوزة .. و تاكل الظبي و سلطان كانها تحارب .. و الالوان الي لبستها ..
واحد بالجيش .. " شافها تطالعه .. ابتسم ابتسامه عريضه وكلنها دعاية لمعجون اسنان " ..
العنود طالعته باستغراب .. كانت بتقوله بروح لجدتي بعد شوي ..
بس من شافت شفايفه تتحرك وهو يطالعها ضيعت ايش تبي .. وبهمس وهي ترجع تاكل عيالها / الحمدلله و الشكر ..
بتال تنحنح وبصوت مسموع / اقول حضرت الضابطه ..
العنود رفعت عينها تطالعه ولانها ما فهمت / هااا .. ايش قلت ..
بتال وهو يتعدل بجلسته / اقول يا مدامتي يا زوجتي يا حلوة .. هل تعلمين بانك عروس ؟..
و لزم تكونين كاشخه , حلوة , مبتسمه " وهو ياشر على شفايفه بعلامة الابتسامه " ..
طيب خلينا من عروس .. مو مهم .. هل تعلمين بانك انثى ..
العنود طالعته ببرود و بخبث / فقدت الشعور بـ الانوثة و فرحة العروس و لا يحتاج اذكر لك المسببات ..
بتال عصب .. / اوسكار بالنكد .. " وقف وهو يسحب محفظته و جواله و سبحته " ..
العنود ما كان صار شي / بروح لجدتي ..
بتال بدون لا يطالعها / لا .. مالك طلعه من البيت ..
العنود بخبث / راح اطلع .. و انت بنفسك الي راح تتصل و تقول مسموح ..
بتال طالعها و بنبرة جادة / لا تعانديني يا العنود .. انتي الخسرانه صدقيني ..
العنود ابتسمت و هي ترفع صوتها / ما في شي اخسره كثر الي خسرته ..
بتال قفل باب الشقة بقوة .. وهو وراء الباب / صبرا جميل و بالله المستعان ..







ــــــــــــــــ



شقة سند ..




دخل شاف الشقة حايسه .. عقد حواجبه .. سمع صوت قربعه بالمطبخ .. فتح عيونه للاخير ..
وهو يشوف فهد بالمشايه واقف عند الادراج و يلعب بالملاعق .. بسرعه قرب منه ..
و سحب الملاعق من يده .. و رجعهم بالدرج .. تفقد و جه فهد و شاف خدشه قريب من عينه ..
و باحد اصابعه اثار دم .. بعصبية .. سحب فهد من المشايه و غسل وجهه و يده .. و تطمن ان الخدوش خفيفه ..
طلع لصالة و بعصبية / رنيممم .. رنننييييم ..
رنيم الي غفت عينها وهي على الكنبه .. فتح عيونها و بخرعة وهي تعتدل وتجلس / هااا .. ايش فيه ..
سند بعصبية / منخمدة و مخليه الولد .. لقيته بالمطبخ يلعب بالسكاكين شوفي عينه بغى يفقعها ..
رنيم فزت واقفه و رجعت جلست من الدوخه الي جاتها فجاه ..
فهد الي اول مرة يشوف ابوه يصارخ زم شفايفه حتى يفتح فمة بصراخ و يبكي ..







ــــــــــــــــ






بيت ابو بتال ...





بتال بقهر و هو يتكلم بصوت منخفض ../ اذا مرت ساعة مانكد عليه فيها اتوقع تموت ..
مشيرة بهدوء / لا تقول كذا ..
بتال طالعها و تنهد / اقولها انسي و خلينا نبدا صفحة جديدة .. الا ترجع للموال الاول .. وتنكد عليه ..
مشيرة ابتسمت و هي تتذكر كلام العنود / تبي الصدق ..
بتال طالعها ../.......
مشيرة ابتسمت / هي مستحلفه فيك ..
بتال ابتسم / عارف تبي تبرد قلبها يعني .. " تنهد " .. يعني انا الي قلبي مافيه شي .. وخاطري طيب ..
مشيرة بجدية / ترا العنود طيبة .. تصدق لو غيرك سوا فيه الي سويته كان ممكن تنسى وتسامحه ..
بتال باستغراب طالعها / وليه انا لا ..
مشيرة بجدية / لانها قالت ذا الي راح اقدر اقول له عن ابوي حاله .. وراح يفتح عين راكان علينا ..
بما انه قريب من راكان .. كانت تشوفك انت الوسيلة الي تشيل عن كتوفها ..
بتال بعصبية / هي ماتكلمة .. كيف بنعرف وهي تغطي ..
مشيرة بقهر / ماكانت تبي تعلن و لا كانت تبي تخبيه عنكم ..
بتال بعدم فهم / هاا ..
مشيرة تنهدت / كانت تخاف من ان ابوها و امها ينضرون .. كانت تشتغل من وراء لوراء ..
حتىى يسلمون من شر الي اذوهم .. " و بعتب " .. و لا تنسى .. انت ما ترك لها مجال حتى تقول ..
كسرتها من اول ليلة .." بتال طالعها متفاجأ " .. العنود قالت لي كل شي ..
بتال صد عنها وهو يتمتم / ياحبكم يا الحريم للفضايح ..
مشيرة ابتسمت و هي توقف / اقول .. اتصل على العنود و قول لها تروح لخالتي ..
بتال طالعها / لا .. خلي عنادها يفيدها .. " وقف " .. ان شاء الله اجي بعد العشاء عسى القي امي من كم يوم ما شفتها ..






ـــــــــــــ






يوم جديد ..





مشيرة بهمس / طيب جاريه ..
العنود وهي تشرب من فنجان القهوة / ليش ..
مشيرة فتحت عيونه / ايش الي ليش .. بتعيشين عمرك كله نكد ..
العنود ببرود وهي تطالع فنجان القهوة / عمري ما فيه شي الا هو ..
مشيرة تنهدت / لا .. بس ثلثينه هو ..
العنود بدون اهتمام / مستغنية ..
مشيرة بقهر / وعيالك ..
العنود طالعت مشيرة / ايش فيهم بعد ..؟
مشيرة / كل عمرهم بيشوفون امهم و ابوهم عايشين بين عدم الاحترام و الصراخ على بعض .. اكيد راح يكبرون ..
و يتصرفون نفس التصرف لا يحترمونك و لا يحترمونه .. و انتي و هو الي بتخسرون ..
العنود صدت عن مشيرة وجات عينها على الجوهرة .. حتة تاشر عليها بحواجبها و هي تهمس / ايش فيها ..؟
مشيرة طالعت بالجوهرة وبصدق / مدري .. بس مرة متغيرة .. سجلت بالتحفيظ .. مع عمتي و بناتها ..
و تطلع من غرفتها .. و تسلم عليه و تجلس معاي .. .. وتسال عن الاخبار .. و لكن شي بيننا ..
العنود بهمس / اهااا .. الله يثببتها ..
مشيرة بنبرة / الي هداها يهديك ..
العنود ابتسمت و هي تغير الموضوع / متى راح يجون اهلك يخطبون ..
مشيرة رفعت حواجبها / و كان الاخبار مو عندك ..
العنود بصدق / لا و الله ما سالت .. و لا عندي علم ..
مشيرة / نهايه الاسبوع .. و اذا تمت الامور راح يسوون التحاليل و يملكون بعدها ..
العنود بضحكه / كل شيء بسرعة ..
مشيره بضحكة / مسكين ماجد .. كل يوم يستعجلهم .. واذا قالوا يمكن يصير شيء .. راح تصدق هههههههه ..
العنود ضحكت / ههههههه يستاهل .. لا مو داري انا ايش بسوي بعد ..
مشيرة فتحت عيونها / حرام عليك .. و الله ليسوي سوات سعود .. ترا هو من عرف بقصة خطوبة سعود ..
وهو معجب بها .. و يقول ليتني عرفت بها من زمان كان سويتها وريحت عمري .. ههههههههههه ..
العنود بخبث / اووووووه جاتني بدون لا اتعب ..
مشيرة عقدة حواجبها / ايش هي ..؟!!
العنود بضحكة / راح اوصل امنيته لخزامى .. و يحب كوعه اذا شاف اظفرها ..
مشيرة برعبه وبصوت عالي / و اللي يرحم و الديك لا تجلطينه .. العنود لا تخربينها بينا ..
الكل فجاة التفت عليهم .. و العنود انفجرت ضحك .. مشيرة تمسك كتوف العنود / حلفي ما تسوينها .. حلفي ..
العنود مو قادرة ترد من الضحك .. و مشيرة صارت تضربها و تقرصها ..








ــــــــــــــــــ








بتركيا ..





عناد دخل الجناح و هو يدور عن غرام .. شافها و اقفه عند الشباك .. وقف و راها وهو يحضنها / ها كلمتي سند ..
غرام وهي تسند راسها على كتف عناد .. ابتسمت / ايه .. يسلم عليك ..
عناد ابتسم / الله يسلمه و يبعده .. ما يصر يمر يوم و ما تتصلين ..
غرام ابتسمت / الا يصير .. لمن هو يتصل عليه ..
عناد وهو يقبلها على خدها / طيب خلينا نطلع .. و سند نشوف لها حل بعدين ..
غرام وهي تبتعد عنه و تلبس الشيله / ههههههههههه .. ما راح تقدر تبعده ..
عناد ابتسم و هو يسحب المظله .. / نشوف ..





:
:
:




بجناح ثاني بنفس الفندق ..



لهم نص ساعة راجعين من برا ..
بدر تحمم و غير ملابسها و جلس قبال التلفزيون .. رنا ما زالت بالحمام " اكرمكم الله " ..
شاف الساعة .. تاخرت بالحمام .. و قف حتى يستعجلها تطلع .. و يشوف اذا جوعانه مثله ويطلب لها اكل ..
دخل الغرفة شافها واقفه عند دولاب الملابس و هي بروب الحمام .. تقدم بهدوء و حضنها ..
رنا الي فزت بخرعه و هي تشهق .. لفت و جاء وجهها بوجه بدر ..
بدر وهو يشدها له .. بهمس / لمتى .. " وهو يبوسها برقبتها و كتفها .. حس بثقل جسمها " ..
اول ما جاء بيبعدها انزلقت من بين يدينه و طاحت على الارض مغمى عليها ..
بفجعه .. وهو ينحني عليها .. ويضرب خدها كف حتى تصحى / رنا .. رنااا ..
رفع راسه يدور على ماء او عطر اي شي يساعده .. شاف كاسة ماي على التسريحه ..
رش على و جهها و مسح عليه .. حتى تفتح عيونها و ترجع للوعي شوي شوي ...
اول ما حست على وضعها .. و تذكرت الي صار .. جلست و هي تشد الروب على جسمها و تبتعد عن بدر ..
بدر جلس قبالها وهو مقهور ../ ايش فيك .. ما انتي طبيعيه ابدا ..
رنا الي عيونها امتلت دمع نزلت راسها ../ ....
بدر و هو يقرب منها / رنا .. انا واحد فاهم .. و متعلم .. اذا فيك شي قولي لي .. و الله ما راح اسوي لك شي ..
رنا هزت راسها بلا / ......
بدر بطولة بال / ايش معنى ذا الحركة .. يعني ما تبين تقولين لي .. و الا ما فيك شي .. و الا ايش بضبط ..
رنا وهي تشد الروب على جسمها .. و ترجع على وراء .. بدر تنهد و وقف / بكره رجعين السعودية ..






ــــــــــــــــ







يوم جديد ..









شقة رعد و هيفاء ..





هيفاء / رعد ..!
رعد و هو منسدح على الكنب و منيم سعود على صدره / هممم ..
هيفاء / للحين عمي و خالتي ما يدرون انك مانت دكتور ..
رعد وهو يلعب بشعر سعود " ولده " / من قال اني ماني دكتور ..
هيفاء تطالعه بنص عين / رعيد .. ترا اعرف انك مانت دكتور ..
رعد بروقان / انا دكتور بس مو طب ..
هيفاء / المهم .. عمي و خالتي ما يدرون ..
رعد / لا ..
هيفاء / ماراح يزعلون لو عرفوا انك كذبت عليهم ..
رعد بتفكير / لو زمان .. ايه يزعلون .. لكن الحين لا .. اهم شي اني جنبهم و متزوج و مبسوط و طيب ..
هيفاء عقدت حواجبها / الا عمي ايش فيه له كم يوم ضغطه مرتفع و تعبان ..
رعد بتوقع / شكله فيه شي مزعله بس ما يبي يقول .. بكرة او بعده بيقول لسلطان و الا سند ..
" رعد طالع هيفاء " .. ليش سالتي هالسؤال ..
هيفاء بتفكير / البارح .. دخل وكان بيروح غرفته .. قاموا البنات و سلموا عليه .. حسيت سلامه بارد لـ الكل ..
و لمن جات ريما تسلم عليه صار يطالعها بنظرات غريبه ..
رعد بسؤال مفاجاء / الا اخوك غيث رجع ..
هيفاء تنهدت بضيق / رجع .. بس صاير قالب ثلج .. و طول وقته بالشغل ..
رعد / و ريما .. ما جاها .. و الا اتصل ..
هيفاء هزت راسها / لا .. و امي كل ما كلمته قال الله يستر عليها ..
رعد عقد حواجبه / ايش قصده ..
هيفاء رفعت اكتافها / مدري ..
رعد تنهد / اليوم بروحح اشوفها .. اما يعتدل .. و الا تسريح بإحسان ..
هيفاء فتحت عيونها / يطلقها ..








ـــــــــــــــــ









شقة بتال و العنود ..





العنود بالمطبخ .. تجهز كيك و عصير ..
و بتال و الظبي و سلطان جالسين على الارض يلعبون ..
العنود نزلت الصحن على الطاولة .. و جلست على الكنب ..
بتال رفع راسه و طالع بالعنود / خلصتي اخيرا .. نفسي اعرف سرك طايح بالمطبخ ..
العنود طنشته و بدات تاكل من الكيك .. اشرت لت الظبي / تعالي ماما ..
الظبي هزت راسها يعني ما تبي .. بتال طالع بالعنود و قام و جلس على الكنبه جنبها ..
بعد ثواني .. / انتي ليش بارده ..
العنود بتسايره / كيف يعني ..؟
بتال انقهر من برودها / زي كذا .. " وهو يكب كاس العصير عليها " ..
العنود شهقت .. و الظبي و سلطان ضحكوا عليها .. بتال فز واقفه و ابتعد عنها ..
العنود بعصبية طالعت ببتال / خذ راحتك .. بس والله مردوده ..







ـــــــــــــــــــــ







مجلس ابو سطام ..




سند جالس جنب جده / ايش فيك يبه .. لك كم ما انت عاجبني ..
ابو سطام تنهد .. و بضيق / جاني غيث بعد الزواج ..
سند عقد حواجبة / متى جاك .. و حنا و ين كنا ..
ابو سطام و هو يحط يده على عكازة / ضحى اليوم الثاني .. وجاب معه هالورقه ..
" وهو يطلع ضرف من جيبه " .. وانا والله من اعطاني اياها و جثم شي على صدري ..
سند وهو يفتح الظرف و يشوف الي فيه .. بصدمه / طلاق .. طلق ريما ..
ابو سطام هز راسه ../ طلقها .. و بثلاث ..








انتهى ..



سبحان الله .. و الحمدالله و لا الله الا الله .. و الله اكبر ..



عذرا لتاخير ..
ظروف صعبة امر فيها ..
دعواتكم لي ..



مشاعل السعودية ..






بسم الله الرحمن الرحيم ..

السلام عليكم ورحمة الله وبركاته ..

الحمد لله والصلاة والسلام على رسول الله ..

توكلنا على الله .. لا اله الا الله محمد رسول الله ..






البارت 56 ..








لحظه قبل لا تطلب البعد وتغيب
وتنهي معايه مرحله من حياتك
أخذ الهدايا والصور والمكاتيب
دامي خسرتك ما أبي ذكرياتك
يمكن يكون فراقنا رأيٍ مصيب
خيره .. كتبها الله جتني وجاتك
رح واترك بقلبي لك أربع معازيب
معزتك طاريك حبك غلاتك
وإن شفتني أجمع شتاتي .. ماهو عيب
باكر مع الأيام تجمع شتاتك
وإن شفتني شايل جروحٍ معاطيب
باكر يصير الجرح أبرز صفاتك
أكبر مصيبه في زمان العذاريب
إنّي أحبك وأنت حبك لذاتك
الطيب لو إنك تجازيه بالطيب
ماكان تالي الوقت هذي سواتك
يا صاحبي لا صرت أغلا الأصاحيب
لا تزعل بكيفك وتطلب رضاتك
أنا حبيبك مبعد الشوح مانيب
من صيّع جهاته .. يدور جهاتك
إن كان ماعديت روس المراقيب
ماني كفو أصلاً أنام في عباتك
شفني مقدر عند عكف الأشانيب
مانيب من تومي عليه بعصاتك
رح للفراق إللي تركنا مصاويب
شمّت اعداتي قبل تشمّت أعداتك
الله معك .. رح وين ماودك تغيب
هذي حياتك .. وأنت حر بحياتك





الشاعر " ثامر شبيب " ..






بمنتصف الصالة ..




بصوت غاضب و صراخ / يا قليل الحياء .. ماحطيت لي حشمة ولا مقدار ..
و لا حطيت لاهلك .. روح الله لا يبارك فيك .. قهرت البنيه و قهرتني .. حسبي الله عليك ..
" تركتهم و توجهت لجناحها و هي تردد حسبي الله عليك .. حسبي الله عليك " ..
كان و اقف وهو عاقد حواجبة .. لبس ثوب ابيض و شماغ احمر .. شنطة الابتوب السوداء بيده اليمين ..
و المسبحة بيده اليسار .. ساكت طول الوقت و يلف بخرزات المسبحة بهدوء ..
هيفاء جالسه على الكنب و تمسح دموعها .. والجوهرة جنبها متضايقة .. طالعت بغيث / ما ترد .. قول شي ..
غيث رفع حاجب و تنهد .. طالع بالمسبحة / الله يستر على البنت و ما في نصيب بينا .. و انتهى ..
و قفلوا على الموضوع .. " سحب النظارات السوداء من على صدره و لبسها " .. السلام عليكم ..
هيفاء و الجوهرة طالعوه و هو طالع .. هيفاء بقهر وهي تمسح انفها / والله مو صاحي ..
" سمعت صوت ولدها سعود يبكي و قفت و توجهت له " .. الجوهرة بتمتمه / الله يهديه ..







ـــــــــــــــ







بالعيادة ..





د. ليلى باهتمام / ارجعي للبيت ارتاحي .. و الا روحي للمستشفى سوي تحاليل ..
نوال وهي تلف شيلتها .. بتعب / الحين زوجي يوصل .. وبروح المستشفى .. لاني احس التعب زايد ..
د. ليلى / الله يشافيك و يطمنا عليك ..
سمعت صوت رنين الجوال .. رفعته بارهاق / هذا سعود .. " قفلت الجوال وهي توقف .. ربطة نقابها و وقفت " ..
نوال / سلام ..
د. ليلى / وعليكم السلام .. الله يسهل لك ..




:
:
:



بسيارة ..


سعود باهتمام / سلامات ايش فيك ..
نوال بغصة / تعبانه . مدري ايش فيني ..
سعود وهو يمسك يدها / بسم الله عليك .. ايش تحسين ..؟
نوال وهي تمسج دموعها من تحت النقاب / مدري .. بس تعب .. حيلي مهدود ..
كل ما اوقف احس الارض تهتز تحتي .. و جسمي ترتفع حرارته فجاه ..
سعود وهو يحرك سيارته وبهم تنهد / الحين نروح المستشفى ونسوي فحوصات كامله ..
" مسك يدها و بحنان " .. هدي يا روحي ان شاء الله مافيك الا الخير .. لا تخافين ..
نوال هزت راسها و بأمل / يارب ..








ــــــــــــــ





باستراحة البنات ..




مشيرة و مرام جالسين قبال التلفزيون .. و شجون و اماني و روان و ساره بالمطبخ ..
و صوت ضحكهم و صراخهم واصلهم وهم عند التلفزيون ..
مرام بضيق / الحين هالمبزرات ما يعرفون يخفضون صوتهم ..
مشيرة تنهدت / الله يهديهم .. " و بطفش " .. هذي وينهي قالت ربع ساعة واجيكم لها فوق ساعة الحين ..
مرام طالعتها وبضحكه / يمكن بتال منعها ..
مشيرة ابتسمت / والله اثنين مجانين .. كل شي جايز ..
مرام بتعجب / سبحان الله الي يشوفهم يقول ايش الثقل والعقل الي فيهم .. والي يعرفهم يغسل يده من عقلهم ..
مشيرة ابتسمت .. جات عينها على عبدالعزيز .. وبضحكه / سبحان الله .. كانه ريان ..
مرام ابتسمت / يشبه لابوه و طلال يشبه ابوه و ريان بعد يشبة ابوه .. فيجيب الشبه ..
مشيرة / ايه مثل وليد وبتال و سلطان الصغير .. تشابه بينهم كبير ..
مرام وكانهاا تذكرت شي ../ اي صدق .. وليد ايش مرضه ؟
مشيرة رفعت كتوفها / ما سالت عن التفاصيل .. بس اعرف فقر دم حاد عنده ..
مرام تقرب من مشيرة / سمعي .. ريان قالي شغله مافهمتها .. يقول ان وليد ماياكل يضحك على اهله ..
لمن يروح الحمام اكرمك الله " والقارئ ".. ينزل الاكل .. يدخل يده و يطلع الاكل ..
مشيرة عقدت حواجبها / يرجعه يعني ..؟
مرام هزت كتوفها / والله هذا الي سمعته و حاولت افهمه من ريان ..
مشيرة بتفكير / بقول لسلطان و هو يشوف ولده .. انا ماراح اتدخل بعيال الجوهره ..
بتال الوحيد بسبب العنود الي قريب مني .. و لو تشوفين امه لمن يقعد معاي كيف نظراتها ..
مرام عقدت حواجبها / مو يقولون تقبلت الموضوع و خلاص ..
مشيرة ببساطه / لو انها لانت شوي .. بس مهما كان اظل شريكة لها ..
مرام بصراحة / ماتنلام .. و الله يعينكم اثنيناتكم ..
مشيرة ابتسمت / امين ..









ــــــــــــــــ






بعد اسبوع ..
بيوم عقد قران طارق و شجون ..





...... بتنهيده وبطريقة كوميديا / يالله يارب مثل ما رزقت شجون بعريس ترزقني ..
ياربي متى اوقف مثل وقفتها واسوي نفسي خجلانه .. والله بخاطري ياربي ..
البنات / ههههههههههههههههههههه ..
ومن بين ضحكاتهم صوت حاد/ ياقليلة الادب تقولينها وبصوت العالي .. و انتم تتضاحكن عليها ..
اماني بضحكه / شفيك جديده انا دعيت ربي بشي شين .. انا قلت ابي اعرس .. ااااااااااااي ..
البنات / هههههههههههههههههههه ..
ام سطام بغضب / لا والله ضاع الحياء .. اعوذ بالله منكم .. بكره بتجيبون لنا مصايب .. الله يكفينا شركم ياذا الجيل ..
" تركتهم وكملت مشيها لمجلس الحريم .. وهي تستغفر ربها " ..
غرام وهي لبسه فستان ابيض لحد الركبة و بمنتصفه شريطة خضراء .. و فارده شعرها .. ابتسمت / رحتي فيها ..
اماني طالعت بشجون / انتي ايش دعيتي .. اكتبيها وارسليها لي ..
شجون فتحت عيونها / شايفتني مشفوحة مثلك ..
رنا بدون قصد / ايش تبغين بزواج هم و نكد .. عيش حياتك ..
الكل طالعها باستغراب و مية علامة استفهام على روسهم ..
رنا ما انتبهت لزلتها .. / خلنا ندخل نشوف البوفية جوعانه ..








ـــــــــــــــ







باستراحة الشباب ..






طلال بطفش / غير القناة ياهو ..
ياسر باهتمام / قبل شوي معلنين عن موضوع الحلقة شكلة حلو ..
بدر بضيق / الي عن البرود و مدري ايش .. غير غير يا ياسر مانا ناقصين قرف ..
ياسر باصرار وهو ينتبه لتلفزيون / بدا .. شوي بس اذا ماعجبنا نغير ..
الي طنش التلفزيون و ياسر .. و الي بدا يلعب بالوت .. و الي من الطفش طالع التلفزيون مع ياسر ..
بدر فالاول مكان عاجبة بس شد انتبه نقطة تكلمت فيها الدكتورة ..
انتهى الموضوع و غير القناة ياسر و بدر مازالت عيونه على الشاشة و كلام الدكتورة يدور بعقله ..
عناد هز كتف بدر / هييي ..
بدر طالع له .. عناد ابتسم / يااخي مشتاق لها روح وخذها ..
بدر ابتسم وهو يعدل جلسته ../ لا مو لها الدرجة ..
عناد بجدية وهمس / طيب ايش فيك .. ليه قطعت سفركم و رجعتوا .. ايش صار ..
بدر هز راسه / ولا شي .. بس ماعجبني الجو ..
عناد رفع حاجبة / الجو اروع منه مافي ..
بدر / كان بارد وجاف .. اتعبني و اتعب المدام فرجعنا ..
عناد بضحكه / اهاا المدام ماعجبها فطاوعتها ..
بدر ابتسم و صد عن اخوه .. / ............







ــــــــــــــــــ





يوم جديد ..




وقف السيارة قدام احد المباني .. طالعت فيه .. بدر بامر / انزلي ..
رنا عدلت شيلتها و فتحت الباب ونزلت ..
تقدم منها بدر ومسك يدها غصب عنها وسحبها معاه .. راحت تمشي وراه وهي تتلفت يمين ويسار ..
طلعوا للمصعد .. شافته يضغط على رقم الدور الي رايحين له ..
طلعوا من المصعد و دخلوا لـ " عيادة النساء و الولادة " .. فتحت عيونها للاخير .. ليش جابها هينا ..
بدر سحب كرت من جيبه و اعطاه الممرضة .. " رنا بداخلها .. يعني جاء قبل للعيادة واخذ موعد " ..
الممرضة بابتسامة / سواني بس وهئلا بيطلع المريز " ثواني بس و يطلع المريض " ..
فعلا طلع المريض و دخل بدر و رنا لعند الدكتورة .. الدكتورة ابتسمت من شافت بدر .. / اهلا و سهلا ..
بدر برسمية / اهلين دكتورة .. هذي زوجتي رنا الي كلمتك عنها ..
الدكتورة بابتسامه / اهلين مدام رنا .. فيك تفتحين وجهك و تاخذين راحتك ..
رنا نزلت النقاب .. وبين ملامحها و الخوف و الضياع مرسومه فيها " ..
الدكتوره بابتسامه / زوجك جاني امس و كلمني عن وضعكم .. فانا حابه اسمع منك ..
رنا للحين مو فاهمه .. الدكتورة بدات توضح لها ورنا احمر وجهها خجل و بدا العرق يتصبب منها ..
الدكتورة طلبت من بدر يطلع حتى تتكلم هي ورنا اكثر و على نطاق اوسع ..







تحت العريش ..





ام سطام / والله البنات معاد يستحون ..
ابو سطام وهو عاقد حواجبة بسبب الشمس / انتي ايش تبين ..
ام سطام وهي تشوف نايف يتقدم منهم / مو ذا يبيها .. خله يتزوجها .. لا تجيب لنا مصيبه ..
ابو سطام بضحكه / الله اكبر ..
نايف بضحكه / مساكم الله بالخير ..
ام سطام وابو سطام / ومساك ..
ام سطام بدرعمه / انت ما تبي تزوج ..
نايف فتح عيونه / هاا ..
ام سطام بعصبية / انت ماقلت تبي بنت عمك اماني ..
نايف ببساطه / الا .. بس ..
ام سطام بحزم / لا بس ولا غيره .. رح سو التحاليل و ملك عليها وخلاص ..
نايف طالع جده وشافه يطالع بالسماء و الطيور .. يعني مو معارض و لا موافق .. طالع بجدته / بس ياجدتي ....
ام سطام بحده / لا بس ولا شي ..
نايف هز راسه يسايرها / طيب طيب ..








ــــــــــــــــــ






بعد العشاء ..



بيت عيال ابو راكان ..





نايف باستغراب / الا ماسكه روح روح .. مدري ايش جاها ..
العنود وسارة يضحكون عليه وهم عارفين كل السالفه ..
راكان وهو ياكل من صحن الحلا / طيب ايش بتسوي الحين .. ترا طيب عند جدتي يعني وعد ..
نايف تنهد / مدري عاد .. هي قالت بتكلم عمي عبدالعزيز .. و انا توكلت على الله .. كيف مامشت خيره ..
العنود بهمس لساره / وهذي نهاية المزح ..
نايف يطالع بالعنود / ما علقتي على الموضوع ..
العنود تنهدت / تبي الصراحة .. اتمنى تتزوج و بعد ساره تتزوج ..
ساره الي كانت تشرب عصير شرقت و صارت تكح ..
العنود طالعتها بنص عين و بجديه / كحي كحي .. " طالعت بنايف و راكان " .. اماني صح صغيرة و محنونه شوي ..
بس قد المسؤولية .. وانا اشوفها مناسبة كثير لنايف و حابتها .. وانت مو ناقصك شي ..
فلوس و عندك و بيت وعندك و هذا انت تشتغل و تدرس .. فليه ما تتزوج و تكمل نص دينك زي ما يقلون ..
ساره تتنحنح .. و بعصبية / طيب الموضوع يخصهم انا ايش دخلني ..
العنود بحده / راح يكون زواجك مع زواجه صقر مثل نايف ماينقصة شي ..
و عمتي مياسة زوجة كل بناتها و فضي عليها البيت .. و ودها تفرح بصقر و صقر مافيه عيب حتى ينرد ..
ساره شوي و بتبكي / و انا ايش دخلني فيه .. و عمتي عندها روان و ريما .. انا مالي دخل و لا ابغى اتزوج ..
" و قفت وراحت لغرفتها و هي تحاول تمسك دموعها و تكتم شهقاتها " ..
العنود و هي تحط رجل على رجل و تريح ظهرها على الكنب / لانها منتظرين موافقتك ..
نايف يطالعها و يطالع راكان اللي ياكل من الحلا و لا علق بكلمه .. نايف / وانت ايش رايك ..؟
راكان وهو يعدل جلسته / بصراحة انا كنت شايل همك انت و ساره اكثر شي ..
واتمنى صقر يتمم خطبته و يعجل بزواجه .. صقر رجال .. و اثبت هالشي بعد الي صار ..
نايف سكت شوي .. تنهد بعدها / طيب .. ربك يسهلها و يكتب الي فيه الخير .. لكن ساره ..
العنود بكل تاكيد / خلها عليه انا اعرف لها ..










ـــــــــــــــــ








بعد شهر ..





قبل زواج متعب بليلة ..





بيت مياسة ..




رنيم تطالع بريهام / ما حد سالك ليش ماحملتي ..؟
ريهام بهدوء / من تقصدين ..؟ .. و علشان اريحك .. لا محد سالني ..
رنيم باهتمام / ما لمحتلك شي جدتي ..
ريهام تنهدت و بطفش / لا .. محد .. و بعدين الي يسمعك يقول لي من سنين متزوجه .. مو شهرين ..
رنيم و هي تاكل تفاحة / ابرار مو طبيعيه ..
ريهام طالعت برنيم وبتمتمه ساخره / والله انتي الي مو طبيعيه ..
رنيم / مجننه فارس كل اسبوع رايحة المستشفى تسوي تحاليل ... من عرفت ان نوال حامل ..
ريهام سندت راسها على مخدة الكنب .. و هي تكلم نفسها " حنا خلينا نعيش مثل المتزوجين و بعدين اسالوا ..
ابتسمت .. بس تحسن كثير عن قبل .. الحمدالله .. صار يسولف و يضحك معاي .. " ..
فاقت على صوت رنين جوالها .. رفعته و شافت صورة زياد .. فتحت الخط و بهمس / هلا ..
الحمدالله بخير .. " ابتسمت بفرحة " طيب .. بس نص ساعه واكون جاهزة ..
رنيم اول ماشافت ريهام تنزل الجوال / خير ..
ريهام و هي توقف و تعدل بلوزتها بفرحه / زياد عازمني على العشاء برا ..
رنيم ابتسمت / طيب .. مع السلامه ..
ريهام طلعت بسرعة و ريما نزله .. ريما بتساؤل / ايش عندها .. مابقى الا تطير .. " تقصد ريهام " ..
رنيم وهي ترتخي على الكنبة / زياد عزمها على العشاء برا ..
ريما ببرود / اممم .. " جلست على الكنب وهي تسحب الريموت من على الطاولة و تغير بالقنوات " ..
ريما ببرود / ما بتروحين زواج متعب ..
رنيم وهي تغمض عيونها بخدر / لا تعبانه و ثقلانه .. ما فيني .. راح اجي عندك انا وفهودي يافرحتك ..
" وبتساؤل " .. الا صح ليه تقولون زواج متعب و لا تطرون سيف كان الي بيتزوج متعب بس ..
ريما ابتسمت / يمكن لانه الاكبر .. " وبضحكة " .. ترا امس نوال تتكلم عن ذا الموضوع تقول سيف منقهر ..
يقول الكل يقول زواج متعب .. فقدت احساس الفرح بزواجي ..
انتظرت الرد من رنيم لكن ماسمعت منها الا انتظام انفاسها .. رجعت تطالع بتلفزيون وهي مو مع الي ينعرض ..
مرت من قبالها ريهام و ودعتهم و لا انتبهت لها .. كانت تبين للكل من عرفت بطلاقها بان مايهمها شي ..
بس هي تحترق من داخل .. جلست جنبها روان و هي تنفخ على اظافرها لينشف الصبغ .. / ريما ايش رايك ..
ريما طالعتها و ببرود / حلو ..
روان بضيق / شوفي زين .. هالحركة حلوة والا ....
ريما قاطعتها بطفش / روان قلت لك حلو .. اذا مو عاجبك غيري .. ولا تغثيني ..
روان زمت شفايفها بضيق ووقفت راجعه لمكانها ..







ـــــــــــــ






بيت ابو عناد ..



ام عناد بهدوء / ان صرتي تفكرين في الحمل و مشغله بالك وشايلة هم ترا ماتحملين .. توكلي على ربك ..
ابرار تنهدت / والله مو بيدي بس افكر ..
ام عناد / يابنتي مدام الدكتورة قالت مابك خلاف يا ربي لك الحمد و انك سليمه انتظري ولا تفكرين ..
بعدين ان حملتي بذا الشهر ماتولدين الا برمضان .. فاصبري 3 شهور و بعدين فكري ..
ابرار تفكر .. ام عناد تكمل / وبعدين شوفي ريهام .. تزوجت معاكم .. ماسوت سواتك ..
ابرار زمت شفايفها / حتى فارس يقول كذا ...
ام عناد بتنهيده / والله يا ابرار بسواتك ذي بتزعلين فارس ..
ابرار رفعت جوالها وصارت تفتحه وتقفله بضياع .. ام عناد / شجون وينهي ..
ابرار بضيق / في غرفتها .. تكلم طارق ..
ام عناد بصدق / يالله توفقهم و تسخرهم لبعض ..







ـــــــــــــــــــ








شقة بدر ..
بعد رجوع بدر من فترة انتدابة بمكه .. " لموسم الحج " ..





رنا بحضنة وهو يلعب بشعرها / رنوشتي ..
رنا بخدر النوم / هممم ..
بدر بجمود / افكر اترك العسكرية ..
رنا فتحت عيونها و بتفاجاء / ليه ..
بدر بجمود / اتعبتني .. و مليت .. حبيت ارجع لشركة ومنها الدوام بيدي متى ما اشتقت لك انسحبت ..
" ابتسم لها ببرود " .. " رنا طالعت بدر لفترة و بعدها رجعت صدت " ..
بدر بهمس / ايش فيك ..
رنا وهي تغمض عيونها و بنبرة مقصودة / انا والا انت .. ترا من جيت من مكه وانت مو طبيعي ..
بدر تنهد / رنا ..
رنا الي التفت بجسمه و صارت تطالعه .. بدر / انتي تعرفين قضايا عمي راشد ..
رنا بسرعة / احد سالك عنها .. والا قالوا لك كلام ازعجك ..
بدر عقد حواجبة / معاد لي مكان بالعسكرية .. كل ما اشتغلت شي احس احد يراقب شغلي ..
وهو مشكك بامانتي و لا واثق فيني و مخوني وانا ما احب هالاحساس .. فافضل اترك العسكرية ..
رنا حطت يدها على خده و باسفه ودموعها غرقانه دمع / اسفه حبيبي ..
بدر عقد حواجبة / وليه تتاسفين .. ترا مو انتي الي غلطتي .. واذا هو ابوك فهو عمي ..
رنا دست وجها بصدر بدر وبدر شد من احتضانها ..









ــــــــــــــ






بيوم زواج متعب و سيف ..




بيت ابو طلال ..



سيف بتوتر / اااا الـ شسمه .. غرفة النوم شفتيها يمه ..
ام سيف بغصة / ايه يمه شفتها و بخرتها .. ربي يبارك لكم و يجمع بينكم بخير .. كلووووووووووولووووووووووش ..
سيف من شاف دموع امه حضنها و بطريقة كوميديا / لا تبكين يمه .. خلاص بطلت اتزوج ..
ام سيف وهي تبتعد عنه وبخرعه / لا من غير شر .. هذي دموع الفرح ..
ام طلال بفرحه / الله يوفقك يارب وعقبال مانفرح بعرس عيالك ..
سيف وهو يقبل راس ام طلال / الله يطول بعمرك ..
طلال يفتح باب البيت وهو ينادي بعالي صوته / يا عـــــريــــــس .. ههههههههههه ..
سيف بضحكه / ايش عندك ..
طلال بفرحه / الشباب ينتظرونك .. مسوين لك مفاجأة ..
سيف رفع حواجبة / والله ياخوفي مسوين لي مفاجعه ..
طلال بضحكه / امشي امشي .. اسمع صوت المطرب فارس فقع طبلة اذن من معاه ..
سيف باستغراب / من معاه ..
طلال بعجله / كل الشباب .. يالله امشي .. تاخرنا ..








ــــــــــــــــ


في اليل ..



البقاعة ..




سند يهمس لعناد / ما شاء الله ياخوال متعب ماتوقعت يجون هالكثر من الجنوب ..
عناد يطالع بالمعازيم / ما شاء الله شوف كيف وقفتهم مع بني خيهم .. ما شاء الله ..
سند بهمس / ايه ماشاء الله .. انا وقفت شي احسيت رجولي طاحت ..
عناد بروقان / شبنا و كبرنا يالنسيب ..
سند بضحكة / تكلم عن نفسك .. لكن انا بعز شبابي ..
عناد بضحكة / و اضح و الشيب الي بدا يطلع بالدقن .. بس مانقول الا جعل ربي يعطينا الصحة ..
و طولة العمر ونربي عيالنا .. " و بفرحة " .. الا غرام ماقالت لك شي ..
سند باهتمام طالعه / زي ايش ..
عناد بفرحة / خالد جاي في الطريق ان شاء الله ..
سند بفرحة / مبروك مبروك .. الله يتمم عليكم يارب ..
عناد بابتسامه / الله يبارك فيك .. امين يارب ..
بعد دقايق .. سند باهمتمام / سويت تحاليل .. شفت الدم و الحديد و الكالسيوم .. لا تنسى الي مرت فيه يا عناد ..
عناد بجديه / لا ماسوينا .. هي توها اليوم سوت الاختبار المنزلين و عرفنا .. بكرة الجمعة مافي عيادات ..
السبت ان شاء ربي رحنا و سوينا فحص شامل ..
سند رجع يريح على الكرسي و حط يده على فمه ياكل شاربه وهو يفكر ..









:
:
:





واقف عند المدخل و هو بكامل اناقته لها الليلة .. سيف جنبة و هوو مو اقل اناقة عن متعب ..
و قبالهم جالس ابو عبدالعزيز وابو سطام يستقبلون المعازيم معاهم .. ابو عبدالعزيز كان يطالع بمتعب ..
بنظرات حنونه و بداخلة " الله يرحمك يا ام متعب ياما تمنيتي هاليوم و دعيتي ربك .. هذا متعب والجوري ..
كبروا و هذا هو عرسهم بليلة وحده .. الحمدالله الي الله مد بعمري .. و شفت هاليوم .. الله يرحمك يا تمرا ..
و يجزا ام عبدالعزيز كل خير ربتهم و كانهم عيالها .. يالله توفقهم و وترزقهم بالذرية الصالحة .." ..






:
:
:






بداخل القاعة بقسم النساء ..







ماسكتها من يدها وتشدها .. و هي تمشي معاها بخطوات سريعة ومو عارفة وين رايحة ..
شجون بخوف / انتي وين بتوديني ..
البندري وهي ماسكه طرف فستانها و رافعته .. / تعالي انتي و بس ..
شجون رافعه حواجبة / انتي اعطيتيني فرصة حتى اقرر سحبتيني معاك ..


,
,
,


..... و اقف بالغرفة و هو يعدل نسفة شماغة / طيب لو بلغتوني قبلها على الاقل استعد اجيب شي معاي ..
مشيرة جالسة على الكرسي و بابتسامة وي تطالع اخوها / انا قلت لك شبكتك هدية مني ..
وهذي هي بالعلبة الحمرا الي على الطاولة .. و البندري اختارت الدبل و جابتها هدية لكم ..
وامي هديتها لام عناد .. و جدتي بعد ماقصرت جاب اسوره بعد هدية لشجون ..
طارق وهو يشد ثوبه من الصدر / طيب هي عندها خبر ..
....... وبضحكه / تتتااااا ..
انشدت الانظار على الباب .. كانت و اقفه بفستانها الوردي بقصاته الرائعه .. معطيها نعومة و انوثة ..
شعرها رافعته كذيل حصان و الغره على جبينها .. بشرتها البرونزية مع مكياجها الناعم .. اعطاها طله جميلة ..
طارق برغم انه تعود عليها بسبب المكالمات المتواصلة بينهم لكن تظل الحظة القاء المباشر غير ..
طالع بمشيرة يبي مساعدتها .. مشيرة ابتسمت وهي توقف و تمسك يد شجون الي ثلجت ..
من اول ماشافت الرجال الي واقف قبالها .. بهدوء / حياك شجون .. اكيد البندري ما قالت لك عن وجود طارق ..
ثواني حتى يتقدم طارق بعد ما اشرت له مشيرة يقبل جبين شجون و بمزاح / ارعبتك هالخبلة ماعليه شغلها عندي ..
دخلت ام طارق و ام عناد و ام سطام وام عبدالعزيز الي اعطتهم الخبر قبلها مشيرة و استاذنتهم ..
بعد مالبس طارق الشبكة لشجون و استقبل التبريكات و الدعوات .. طلع الكل من الغرفة و بقيت شجون و طارق ..
طارق جالس جنب شجون على الكنبة .. مسح على شاربه و بابتسامه / كنا مخططين لشي و صار شي ..
طالعها شافها منزله راسها تطالع الارض بخجل و هي تفرك اصابعها .. ابتسم .. و بلا مقدمات ..
باسها على خدها و وقف .. و بعذر / الحين مشغول و لزم اشوف المقهوين و جدي ماعنده احد ..
اكلمك اذا فضيت ان شاء الله .. " بقي واقف الا ان شجون استغربت طول وقفته حتى ترفع راسها تطالعه " ..
طارق بابتسامه / ما توقعتك كذا .. " تغيرت ملامح شجون لبرود ,, حتى يكمل طارق " .. طلعتي احلى بكثير ..
شجون ابتسمت و هي تنزل راسها بخجل .. طارق بضحكه / طيب ممكن تشوفين لي الممر ليكون فيه احد ..
شجون وقفت و توجهت لباب وفتحته .. طالعت يمين و يسار .. حتى ترجع للغرفة / مافي احد ..
طارق تقدم و مسك يدها و مشي معاها الممر الا ان قرب من باب الخروج الخلفي .. / استودعتك الله ..
شجون ضلت واقفه بمكانه بعد ماتركها طارق و طلع وهي تحس بان قلبها طلع معاه .. تنهدت و رجعت للقاعه ..
شافت الطاولة الي العنود و مشيرة و نوال و غرام جالسين عليها .. نوال نايمه .. و مشيرة و اضح عليها الارهاق ..
العنود بهمس / طيب ماسويتي تسيت بالبيت ..
مشيرة بتعب / مافضيت .. بكرة وخير ان شاء الله .. " طالعت بنوال " .. مسكينه و حامها على النوم ..
العنود ابتسمت / امممم .. " شافت شجون جايه جهتهم ابتسمت لها وهي تغمز بعينها " ..
شجون جلست بمكانها بين غرام و العنود .. مشيرة وقفت اول ماندتها امها وراحت لها ..
شجون بهمس للعنود / شكرا ..
العنود طالعت شجون و باستفهام / على ايش ..
شجون ابتسمت / طارق قالي بانك انتي الي رشحتيني له .. شكرا ..
العنود فهمت عليها / انتي تستاهلينه و هو يستاهلك ..
شجون بغصة / مرات افكر اقوله عن الي صار قبل ..
غرام بحزم / لا .. اياك .. راح تخربين على نفسك .. و راح تفتحين ابواب كثيرة ..
العنود بحزم / انسي .. انسي هالمرحلة يا شجون .. كل بنت في فترة مراهقتها ولها موقف ماتتمناه صار ..
وهذا الشي من الاشياء الي تنسى ولا عاد تنذكر الا كدرس لك و تستغفرين ربك وتحمدينه بانه ارزقك واحد مثل طارق ..
شجون هزت راسها .. التفتت على غرام و شافتها مكشره و واضح انها متضايقه .. / ايش فيك ..؟
غرام ابتسمت / ولا شي .. بس احس اني اختنقت .. و دي اروح للبيت ..
العنود بهدوء وهي توقف / كلها ساعة و ينتهي وتجي الزفة و يخلص الزواج على خير ..
انتبهوا لي على الظبي " الي نايمة بعربيتها بهدوء " .. انا رايحة اشوف متعب دخل على عروسته ..









:
:
:







سيف واقف مع طلال .. وبتوتر / طيب ايش اسوي ..
طلال بضحكة / ايش الي ايش تسوي .. ربك يسهلها يا اخوي .. انت ما تشوفها الا عدت و لا حسيت كيف ..
سيف بقهر / كيف يعني .. ابي اعرف كيف ادخل .. ادخل مدرعم و الا اتنحنح .. كيف اسلم عربة و الا مصافحة ..
طلال يضحك / هههههههههه داخل على واحد كم الشباب انت ..
سيف بغبنة / طلال ...
طلال يهدي من الضحك / طيب تقبلها على جبينها وتقول لهاا مبروك وبعدينن عاد مدري ايش يصير ..
سيف برعبه / ليه ايش بيصير ..؟
طلال بابتسامة / كل خير .. يعني يمكن تجيب مصورة يمكن ماتجيب .. مدري ايش مخططين له ..
بعدين تطمن مابتكون لحالك امي و امك وخواتنا معاك ..
سيف بحزم / ايه اكيد اهم شي امي لزم تكون معاي ..
طلال يكتم ضحكه / يالله بتوفيق ..








:
:
:






بعد مادخل متعب على زوجته و باركوا لهم و تصوروا وانزفت عروست متعب .. دخل متعب على اخته ..
و بعدها دخل سيف وابو عبدالعزيز و عبدالمحسن و ابو طلال .. وبعد التبريكات طلعوا ..
ودخلت ام سطام وام طلال و ام سيف و اماني ونوال .. كان سيف واقف جنب الجوري وهو مرتبك ..
وبداخله " جعلك تنحشر يامتعب الليلة .. كله منك .. لو ما وقفت بطريقي و ماخلتني لا اشوفها ولا اكلمها ..
كان حالي اهون من ذا الحال .. حسبي الله عليك الله ينتقم منك .. و الليلة "..
سمع صوت اماني .. / هييي .. المصورة تبي تصوركم تحرك ..
طالع فيها بنص عين / وين اروح يعني ..
اماني وهي تحط يدها على خصرها / اسمع كلام المصورة هي تقولك ..
سيف طالع بالمصورة الفبينية وهي تاشر لهم ووتامر عليه و مو عاجبته بس مايقدر يقول شي ..
المصورة طلبت من سيف يحتضن وجه الجوري و لأول سيف ينتبه لملامح الجوري .. بفهاوة / ما شاء الله والله حلوة ..
سمع صوت ضحكه عاليه .. التفت الا اماني ميته من الضحك لدرجة جلست على الكرسي من كثر ماتضحك ..
والجوري احمر وجهها خجل .. سيف بقشلة وخرعة من ضحكة اماني / انتي ايش مقعدك .. و راء ما تطسين ..
اماني من الضحك مو قادرة تقولة جالسة علشان اساعد الجوري بحركة فستانه ..
سيف يشد بشته / تطلعين بالطيب و الا ..
اماني خافت من اخوها و هي توقف و تتوجه للباب اشرت للجوري تودعها و طلعت وهي مازالت تضحك ..








:
:
:







ام سند جلست جنب ام طارق و بمحبة / عقبال عرس طارق و ماجد ..
ام طارق بابتسامه / امين .. يارب ..
ام سند بابتسامة / ما شاء الله يا البندري .. عروس ..
ام طارق بابتسامة / الله يرزقها بالزوج الي يصونها و يحفظها لها اليتيمه ..
ام سند بابتسامة و نبرة مقصودة / ان ما عندكم مانع .. اتمنها في حلي و محلي ..
ام طارق برزانه / الله يكتب الي فيه الخير .. العلم بيد اخوها و جدها ..
ام سند بمحبة / انا بغيت اجس نبضك قبل الرجال ..
ام طارق بابتسامة / والله يا ام سند .. انتم اهلنا .. انساب و اخوان .. و ما راح القاء لبنتي حمله احسن منكم ..
لكن انا ما بيدي شي .. كل امرها بيد جدها الله يطزل بعمره و اخوها .. انا اكلمهم و ارد لك خبر ..
ام سند بفرحة / خير ان شاء الله ..







:
:
:







بعد ما انتهاء الزواج ..





بيت ابو طلال ..



ابو طلال و ام سيف و ام طلال و اماني و مرام ..
طلال و هو بيطلع الدرج تذكر سيف و بضحكه .. وهو يلتفت / اماني ..
اماني الي شايلة جزمتها الكعب بيدها / نعم ..
طلال بضحكة / انتي ايش مسوية لسيف ..
اماني من تذكرت الي صار انفجرت ضحك / هههههههههههههههههههههههههههههههههههه ..
ابو طلال الي مسترخي على الكنبة ضحك من ضحكت بنته / ايش صار ..
اماني وهي ترمي نفسها على الكنبة .. / و لدك .. خقققققققققققققققققققققق ..
ابو طلال مازال مبتسم .. / ما ينلام ماشاء الله ..
اماني بضحكه / لا هههههه .. مسك وجهها و قال بفهاوة و ماشاءالله والله حلوة .. هههههههههههههههههههه ..
ابو الغزل ياهووووووووووووووو .. ههههههههههههههههههههههه ..
الكل / هههههههههههههههههه ..
ام سيف بعبرة / ياروحي يا ولدي ..
ابو طلال يوقف و بابتسامة / الله يوفقه و يسهل عليه .. " طالع اماني " .. ترا نايف كلمني ..
نتيجة التحليل طلعت .. والحمدالله متوافقة ..
اماني وهي توقف و تسحب جزمتها " اكرمكم الله " .. بجرائه و جنون / صدق .. مبروك يا نفسي .. كلوووولووووش ..
طلال بصراخ / بنت عيب ..
ابو طلال / ههههههههههه .. خليها .. مالكم دخل فيها .. انا عاجبتني خلوها براحتها ...
اماني تمد لسانها لطلال .. و هي تبوس خد ابوها / فديت باباتي انا ..







:
:
:






بعد مانزل الظبي بسريرها .. التفت على العنود و هو يتنهد .. العنود مدعية انها تدور على شي ..
وبضيق / يووووه بتال .. نسيت جوالي بسيارة .. الله يخلك روح جيبه ..
بتال قرب منها و بهيام / ضروري ..
العنود برجاء و غنج / اكيد .. كيف اتطمن على ساره .. بــلــــيــــز ..
بتال بابتسامه / تامرين امر ..
اول ماطلع و تاكدت العنود خروجه من البيت .. سحبت الفرشة و المخدة الي كانت مجهزتها مسبقا ..
و تركتها على الكنبه الي بصالة .. قفلت جناحهم و الباب المشترك مابين الصالة و غرفة سلطان و الظبي ..
وتركت المطبخ و الصالة و حمام الخارجي لبتال .. فتحت شنطتها و طلعت الجوال .. حتى ترسل لبتال ويرجع ..
اول مادخل وشاف الي على الكنبة عقد حواجبة باستغراب .. تقدم و فتح باب الجناح الا مقفل ..
و باب غرفة سلطان والظبي مقفله .. كان جناحهم و غرفة الظبي و سلطان بينهم باب مشترك ..
بتال حط يدينه على خصره وهو يفكر .. و من بين اسنان / العنود ..
العنود بضحكه / تصبح على خير يا الساخن .. و خيرها في غيرها .. ههههههههههههههه ..









انتهى ..




سبحان الله و الحمد الله و لا اله الا الله و الله اكبر ..

اتمنى تعذروني عن التاخير .. والقصور .. ولكل من سال عني .. شكرا و الله لا يحرمني منكم ..



مشاعل السعودية ..







بسم الله الرحمن الرحيم ..

السلام عليكم ورحمة الله وبركاته ..

الحمد لله والصلاة والسلام على رسول الله ..

توكلنا على الله .. لا اله الا الله محمد رسول الله ..






البارت 57 ..








من لبّس عيونه ظلام المدينه؟
وهو الفضول بنظرته مالها أبعاد
يغوص بأوراق السنين الحزينه
وميعاد يولد كل مامات ميعاد
بعثر على درب الاماني سنينه
تضحك عليه بلاد ويلوذ ببلاد
ليا ظمت ذكراه ..يمطر حنينه
وتغرق ملامحهم ولاينقص عناد
وين الامل..وين السعادة ووينه؟
يقوده الوقت الرمادي وينقاد
تلطخت في دم شعره يدينه
وصار الزمن شاهد وقاضي وجلاّد
قابل بشين العمر من دون زينه
وهو الذي في ماضي الوقت زهّاد
اعشوشب ظلال المدينه بعينه
علمه بشمسه (تسع) والباقي مهاد
يلمس على الخلوه بقايا سنينه
ويدلي على بير الهواجيس ورّاد
تنسل من ضلوعه أغاني دفينه
تقرا بعيونه..شايبٍ يندب أمجاد
يحق النظر يرفع بعزّه جبينه
ويشوف بكره مثقلاله بميلاد
ترجع لوجهه ..طلته ياسمينه
وترقص على صدره مشاهير وأجياد
يفتح عيونه ماتحدّه مدينه
يرسم من الاول لنظراته..أبعاد




" سليمان المانع " ..







واقف عند المغسلة قبال المراية وهو لبس الثوب بدون الشماغ و البشت ..
وبهمس مسموع وهو يبتسم / السلام عليكم .. تفضلي العشاء جاهز ..
" و بتكشيره " .. قرسون انت يـ الخبل .. " اخذ نفس " .. يالله حياتي العشاء ..
" و بجمود " .. كذاب .. اول ما اشوفها اتغزل فيها .. " رجع يبتسم " .. حيك الله تفضلي العشاء ..
" وبطفش " .. كانها ضيفه .. يا ربي ايش اسوي .. " التفت وكان بيطلع من المكان الي هو فيه " ..
حتى يتفاجأ وبوقفها و هي تطالع فيها وعلامة الاستغراب بوجهها .. ابتسم بفشلة / كنت .. ااا ..
حتى تبتسم وتكتم ضحكتها وهي تحط يدها على فمها بخجل ...
سيف ابتسم و هو يفرك جبينه بتوتر / العشاء وصل من شوي .. وكنت .... " سكت لثواني " .. المهم تعالي نتعشاء ..
هزت راسها و مشيت وراه .. تذكر كلام طلال بان بعض البنات تستحي تاكل قبال زوجها باول ليله ..
اكل كم لقمه بسرعة و وقف حتى يعطيها حريتها .. / الحمد الله .. انا بدخل الحمام اكرمك الله .. انتي خذي راحتك ..
تركها و توجه للحمام " اكرمكم الله " .. الجوري بعد ما اكتفت من العشاء جمعت الباقي و رتبت السفره ونظفتها ..
طلع سيف من الحمام " اكرمكم الله " .. وجلس على السرير .. و بهمس / العشاء و تعدا .. طيب و الي بعده ..








ــــــــــــــــ








بمكان اخر ..




قبل جبينها بدفاء وهو يحتضن وجهها بيدينه .. وبهمس / ليه عيونك دامعه ...
نزلت راسها و هي تبلع الغصه .. وبهمس متقطع / اشتـ .. كان .. " حتى تفلت منها شهقة " ..
رفعت يدينها وغطت وجهها .. لمها لصدره و هو يمسح على ظهرها بحنان / وحسبالك انا مشتاقة لها ..
بس الله يرحمها .. و يجعل مثواها الجنه .. " ابعدها عن حضنه شوي ورفع وجها له " ..
انا بكون لك الاب و الام و الاخ و الحبيب .. " وابتسم بحب ".. وانتي كوني لي الام و الحبيبة .." غمز لها " ..
حتى تبتسم وهي تنزل راسها .. رفع يدها و قبلها ../ هاليلة ليلة فرح .. مو ليلة حزن ..
رفعت راسها و بخجل / اسفه متعب .. ضـا....
حط يده على فمها .. / لا تقولين شي .. انسي كل شي .. " و بخبث " .. الا انا ..









ــــــــــــــــ








اول ساعات الصباح ..
من وسط تعمقه بنوم سمع صوتها تناديه .. انقلب على جنبه الايسر وهو منزعج ..
عقد حواجبه وهو يسمع صوت الانين و الشهقات .. فتح عيونه وهو يتعوذ من ابليس ..
تلفت على يمناه ماشافها بجنبه .. رفع نفسه و اتكى على يده سحب الجوال حتى يشوف الساعة ..
شافها الساعة 8:15 ص .. سمع صوت شهقه .. واحد ينادي .. بعدم تصديق / غرام ..
فز من السرير وراح لجهة الحمام " تكرمون ".. ضرب الباب وبخوف / غرام ..
غرام وهي لفه يدها على بطنها .. وتبكي و تشهق / عناد ..
عناد بخوف وهو عاقد حواجبه / ايش فيك .. تقدرين تفتحين الباب ..
غرام حولت توقف بس ماقدرت .. حاولت واول ماوقفت جاتها دوخه .. خلت بتوازنها و طاحت على ارضية الحمام ..
بس مافقدت الوعي .. وبتمتمه / سند .. سند .. " غمضت عيونها بلحظة كسر الباب ودخول عناد " ..
شاف الدم على ارضية الحمام و ملابس غرام ملطخه بالدم .. وبرعبه .. جلس جنب غرام ورفع راسه ..
حتى يمسح وجهها بالموية و يفوقها .. و بخوف / ايش صار ..
غرام وهي تبكي .. مدري .. بس بطني يتقطع ..
" حملها بين يدينه و هو يجلسها على الكرسي القريب من باب الحمام " ../ خليني نغير ملابسك ونروح المستشفى ..








ـــــــــــــــــ








سمع صوتها تناديه .. بس جسمه مكسر .. وكل مكان بجسمه يوجعه .. فتح عيونه وهو عاقد حواجبه ..
شاف نفسه بالصالة ثواني وتذكر الي صار .. طالع بجهتها وعيونه تطير منها الشرار ..
شافها واقفه قبال طاولة الطعام .. لبسه بيجامه قصيره و رافعه شعرها بطريقة عشوائية ..
التفتت له و ابتسمت / صباح الخير .. قوم افطر وتحمم .. حتى تلحق على خطبة صلاة الجمعة ..
سلطان وهو ياكل من الخبز الي بيده بطريقة طفولية / لوح بابا ..
العنود ابتسمت له / السبك ثوب .. و تروح مع بابا .. تقعد عاقل ..
سلطان هز راسه وهو مازال ياكل بالخبز .. و الظبي تطالعه و تطالع امها .. حتى تنطق بغيره / انا ..
العنود ابتسمت لها / تروحين معايه .. " طالعت ببتال و شافته منسحد بمكان وحاط يده على عيونه " ..
تقدمت منه و هي تعض على شفتها .. قبلت جبينه وهمست / عسى ارتحت بنومه ..
نزل يده و طالعها بعصبية .. شافها مبتسمه .. / نامي مكان وتعرفين ..
العنود بخبث و غنج / ويطاوعك قلبك ..
طالعها لفتره بنظرات قاتله .. و ابعد الفرشة عنه ووقف .. ابتعدت عنه شوي ..
مشي من جنبها وتوجه للمغسلة غسل وجهه و يدينه و رجع جلس على الطاولة يفطر ..
العنود بعد ما افطروا اولدها ارسلتهم مثل العاده لساره و نايف الي عندها علم مسبق بانهم صاحين ..
طول ماهو يفطر ساكت .. تركته العنود يكمل فطوره ودخلت الغرفة .. كانت تطلع ملابسها و ملابس بتال ..
فاجاها وهو يحضنها من الخلف .. وبهمس / ضنك راح اترك حقي لمتى ..
العنود ابتسمت بدلع .. بس ثواني حتى تصرخ من الوجع و الخوف .. حطت يدها على كتفها مكان عضت بتال ..
العنود بقهر / اوجعتني ..
بتال باستمتاع / احسسسسسن ..
العنود تحاول تبعد عنه بس هو شاد على خصرها / وين وين ..
العنود بعصبية وهي تنفضه / وخر عني ..
بتال بهمس / ما اقدر .. مشتاااق لك مشتاااااق ..
العنود بتهرب / راح تتاخر عن خطبة الصلاة ..
بتال بضحكه وهو يقبل كتفها وعنقها من الخلف / عندنا ساعة الين يحين وقت الصلاة ..








ـــــــــــــــــــ







بعد صلاة الجمعة ..




خرج من الجامع وهو يسال الشباب / عناد شفتوه ..
الكل / لا ..
فارس / يمكن راحت عليه نومه ..
سند هز راسه باستغراب / مو من عاده عناد .. عسى خير .. " رفع جواله حتى ينطق ياسر " ..
ياسر وهو ياشر على جهة / هذي مو سيارة عناد ..
رفع راسه سند و شاف عناد يوقف قبال بيتهم .. توجه لهم سند . وشاف عناد يساعد غرام على النزول ..
بخوف وهو يسرع بالمشي .. / سلام .. عسى ماشر ..
عناد رفع راسه وكان وجهه اسود / خير ان شاء الله ..
غرام من سمعت صوت سند حتى تطلع منها شهقة ..
سند قرب اكثر منها وطالع بعناد حتى ياشر له عناد بانها اجهضت ..
سند حضن اخته و حملها بين يدينه وهو يهديها .. / هذا امر الله وانا اخوك .. عسى ربي يعوضك ..
دخل البيت وفارس و ياسر يتكلمون مع عناد الي قال لهم ان غرام كان حامل و طاح ..
ام سند كانت خارجة من المطبخ معاها ترمس القهوه و الفناجين .. من شافت سند داخل وبين يدينه غرام ..
بخوف / بسم الله .. ايش فيكم ..
دخل عناد و فارس و ياسر و القوا السلام .. سند توجه لغرفة غرام تارك المهم لعناد ..
ام سند وهي بتلحق سند ../ انت ماتقول ايش بها اختك ..
عناد بارهاق / كيف حالك ياخاله ..
ابو سند الي طلع من غرفته وهو يستغفر .. ابتسم من شاف عناد / يامرحبا ..
ام سند بخوف / ايش فيها غرام ..
عناد بهدوء / مقدر ومكتوب ان حملها مايتم .. و اليوم الصبح طرحته ..
ام سند حطت يدها على صدرها / حامل .. وليه ماقالت ..
عناد بضيق / ولا احنا فرحنا بها الخبر يا خاله ..
ابو سند بضيق / لا حول و لاقوة الا بالله .. روحي شوفي البنت ياحرمة ..
ام سند غصت بعبرتها / ابي البس عباتي وتودونا المستشفى ..
عناد / تونا جايين منه .. اعطوها ادوية و ملحول ومضاد .. و الحمدالله ما احتاجت تنظيف ..
ام سند تركتهم وتوجهت لغرفة غرام حتى تشوفها وتطمن عليها ..






:
:
:





بغرفة غرام ..


سند جالس قريب من السرير ويقرا عليها .. وهي تحاول تكتم شهقاتها ..
سند بهدوء / غرومتي .. اذكري الله و اهدي .. ولساتك صغيره و العمر قدامك ياروحي ..
انتي عارفه الي صارك .. ومازال اثاره موجود .. وكنا متوقعين هالشي .. فقولي الحمدالله انها جات على قد كذا ..
غرام وهي مغمضه عيونها وشاده الفرشة على اكتافها .. بصوت مبحوح / الحمدالله ..
سند وهو يوقف يقبل راسها / الحين نامي شوي .. وارتاحي ..
تركها وتوجه لتسريحة سحب احد الادراج وطلع مسجله .. شغلها حتى يصدح بالغرفة صوت الذكر ..
ام سند فتحت الباب و دخلت .. تقدمت من سرير بنتها و حطت يدها على جبين بنتها ..
... و بغصة / ياروحي .. سلامتك يا امي .. " وبدات تمسح على شعرها بحنان و تقرا عليها " ..
كان واقف قريب من امه وغرام .. لمن شاف انتظام انفاس غرام .. مسك يد امه واشر لها يطلعون ...
عند الباب .. سند / عناد يقول ماتحتاج مستشفى .. ايش رايك نوديها ..؟
ام سند بعجله وهي تمشي / لالا .. الحين روح للعطار و جيب الاغراض اللي اقولك عليها ..
مدام الجنين نزل و الرحم مابه شي .. ان شاء الله انها طيبه ..
شاف دخول خالته ام عناد وهي بعبايتها ووجهها مرعوب / السلام عليكم ..
ام سند .. و سند ../ وعليكم السلام ..
ام عناد / كيف حال غرام طيبه ..
ام سند هزت راسه / ان شاء الله طيبه .. الحين نامت ..
ام عناد بضيق / الحمدالله على سلامتها .. والله يعوضهم ..
وصل لهم عناد وهو تعبان و مرهق / نامت ..
ام سند هزت راسه / ايه نامت ..
عناد يمد يده / هذي الادوية الي وصفتها الدكتورة .. " تنهد " .. بعد العصر برجعها المستشفى .. نعيد فحصها .. والا ..
ام عناد وام سند بوقت واحد / لا ..
ام عناد / مدام تقول ان الججنين نزل و قالو الرحم مافيه شي و نظيف خلاص .. الباقي حنا نتصرف به ..
سند بهدوء / اذا احتاج الامر لقدر الله رجعناها المستشفى ..







ــــــــــــــ




قبل العصر ..





بتال يدخل البيت .. توجه للمطبخ شاف العنود قريبه من الفرن .. ابتسم / الحلو ايش يسوي ..
العنود وهي تسحب الصينية من الفرن / كيك .. بعد شوي مسوين جمعه بالاستراحة ..
بتال عقد حواجبة / وليه ..؟
العنود طالعته / البنات بيتعرفون على منار اكثر ..
بتال كشر / من زينها حتى يتعرفون عليها ..
العنود وهي تحط يدينها على خصرها / لا والله .. وايش فيها اختي .. تراك كانك تعيب فيني انا ..
بتال تقدم منها وهو يحضنها / هي السبب في مشاكنا ..
العنود هزت راسها وبسخرية / اهااا .. قصدك تفكيرك البطال هو السبب ..
بتال وهو يداعب انفها بانفه / طيب .. مابتعطيني من الكيكه الي مسويتها ..
العنود ببرود / طيب وخر عني ..
بتال ابتعد شوي وهو عارف انه زعلها .. تركها وتوجه لصالة .. رفع صوته / لا تنسين القهوة ..







ـــــــــــــــ







بعد العصر ..






منار عاقده حواجبها / كان المجموعة ناقصه ..
ساره باستغراب / ايوه صح ..
العنود بتساؤل / وين مرام و غرام و ابرار و شجون ورنيم ..
نوال وهي تاكل ايس كريم / ما ادري .. ماشفت مرام على الغداء اليوم .. اتوقع راحت تغدا عند اهلها ..
دخلت اماني وبيدها ترمس شاهي / سمعتوا اخر خبر ..
الكل التفت لها بفضول / لا ..
العنود / خير ..
اماني وهي تجلس / غرام سقطت ..
منار كشرت .. نوال حطت يدها على بطنها بخوف .. العنود بحزن / لا حول ولا قوة الا بالله .. متى صار ..
اماني / تو وانا جايه شفت جدتي رايحه لبيت عمتي سالتها وين ياحلو .. وقالت لي السالفه ..
وشوفوا حالات الواتس .. كله سلامات غرومه .. ربي يعوضكم ..
العنود / والله بنسبه لي من الصبح ماددخلت الواتس و لا شفت شي ..
نوال / ولا انا ..
اماني بضحكه / انتي اصحي اول شي واعرفي اخبارك و بعدين شوفي اخبار الناس ..
منار وساره و العنود يضحكون .. نوال بنص عين / مره ضحكتيني ..
دخلت ريهام و ريما و روان و رنا .. و بعدها جات رنيم و ابرار وشجون و مرام .. و هيفاء ..








ــــــــــــــ







بعد اسبوع ..




العنود بهمس لمشيرة / كيف اوضاعك ..
مشيرة بهمس / الحمدالله .. رحت اليوم العيادة وسويت فحص الحمدالله كل شي طيب ..
العنود / وعمي سلطان .. كيف ..؟
مشيرة ابتسمت / فرح و جاب لي هالعقد هديه .. بس طلب مني ما ابلغ احد بحملي ..
العنود باستغراب / ليه ..؟!!
مشيرة / هالايام اهتمامه بوليد .. مايغى حالته تنتكس .. وهو متحسن الحمدالله ..
العنود هزت راسها / قالي بتال عن مشكلته .. وخالتي الجوهرة .. ايش وضعها ..
مشيرة / لا الجوهرة كل اهتماماتها ركزتها على سامر و وليد .. لكن الحين طالعه بموال جديد ..
العنود بنبرة / ما تبيك معاها بنفس البيت ..
مشيرة باعتراف / تبين الصدق .. وانا بعد ودي اني ببيت لوحدي .. مو لزم كبير .. يكفيني شقة ..
اقعد فيها انا و ولدي منصور .. لا نضايق احد و لا نزعج احد ..
العنود عقدت حواجبا / من مضايقك في البيت ..
مشيرة / الكل .. او بالاصح .. سمر و سعود عندهم الوضع عادي مو مهتمين فيني .. بتال قريب مني ومحترم معاي ..
بس وليد و سامر ابدا مو متقبليني .. صحيح ما قالوها صريحه .. بس تصرفاتهم , نظراتهم لي , تكفي اني اعرف ..
العنود بهدوء/ جدتي و جدي يشتكون من الوحدة .. ايش رايك تنتقلين عندهم ..
مشيرة بتفكير / راح اشوف سلطان .. و يصير خير ..








ـــــــــــــــــ









بجناح زياد ..





كان جالس بصالة وقباله صحن فواكهه ..
طلعت ريهام من الغرفة وهي لبس بيجامة طويلة و باكمام طويلة .. جلست جنبة / كان الليلة برد ..
زياد هز راسه وهو يقشر البرتقال / ايه خلاص اقبل فصل الشتاء .. " التفت لها و بابتسامة " .. تحبين الشتاء ..
ريهام هزت راسة / ايه كثير ..
زياد وهو يعطية النصف من البرتقال / هالايام اجواء مكه مافي ازين منها .. ايش رايك نطلع مكه ناخذ لنا عمرة ..
ريهام بفرحة / ياليت .. بس شغلك ..
زياد وهو يريح ظهرة على الكنب / مافي شغل كثير وفية من ينوب عني ..
" رفع يد ومسح شفتها الي كان فيه اثر من البرتقال " ..
" ريهام احمر وجهها خجل و متفاجأه من الحركة .." ..
زياد طالع التلفزيون / خلاص جهزي اغراضك .. بكرة العصر رحلتنا لمكه ..
ريهام فتح عيونها / يعني حاجز و خالص ..
زياد ابتسم / كنت بسويها مفاجأة بس قلت يمكن انتي مو جازة او عندك عذرا او شغل .. اذا مو عاجبك ناجلها ..
ريهام هزت راسها / لا .. خلاص بكره نمشي .. ما عندي شي ..
زياد قرب منها وباس خدها بعمق .. وبامتنان / شكرا ..
ريهام كل مرة يفاجئاها زياد بحركه .. ابتسمت / العفو .. مافي شي تشكرني عليه ..
زياد بمصارحة / كل هالصبر و المساعدة و لا سويتي شي , الا سويتي و سويتي , و تستحقين الشكر عليه طول العمر ..
ريهام ابتسمت و بخجل / انت زوجي يعني هذا واجبي ..
زياد بصدق / ربي لا يحرمني منك ..









ـــــــــــــــــ







يوم جديد ..




دخل نايف البيت .. شاف العنود و ساره جالسين بالصالة .. نايف بتعب وهو يرمي جسمة على الكنب / سلام ..
العنود و ساره / وعليكم السلام ..
نايف طالع بساعته و رجع طالع بساره / ما رحتي المدرسة اليوم ..
ساره تنهدت / لا تعبانه شوي و راسي مصدع ..
العنود / وانت من فين جاي ..
نايف وهو يسحب شماغه و عقاله / من بيت جدي .. يقول الملكة نهاية الاسبوع ..
العنود عقدت حواجبها / مو بدري .. يبغى لها تجهيز ..
نايف وهو يمد يده لكاس الماء الي جهزت له ساره / ما يحتاج .. لانها عائلية بحته .. عصر نعقد ..
ونمشي المزرعة بعدها .. ويمكن مو الجميع يحضرون .. بس عمي و جدي و الشهود ..
العنود رفعت حواجبها / وليه هالعجله كلها ..
نايف وهو يسحب شماغه و يوقف / و ليه تكاليف و مماطله , ابي اخلص , يالله بروح انام شوي لاذن الظهر صحوني ..
العنود و ساره يطالعونه و هو يدخل لجناحه .. ساره طالعت بالعنود / عاجبك ..
العنود ببساطة / اذا مرتاح .. الله يوفقه و يسهلها عليه .. و عقبالك ..
ساره طالعت بالعنود / ما ابغى ..
العنود بهدوء / طيب و الاسباب ..
ساره سكتت .. العنود بهدوء / حبيبتي ساره .. صقر طيب و حباب .. واخلاقه زينه .. و يصلي و يعبد ربه ..
ايش اللي يعيبه .. بيت و عنده .. و شغل و يشتغل .. غير الاملاك اللي عنده .. يعني الحمد الله ماينقصة شي ..
ساره بخجل / طيب لساتني صغيره ..
العنود ابتسمت / كبر اماني و البندري .. و داخله الـ 17 .. يعني ما انتي صغيرة ..
ساره نزلت راسها / ............
العنود بهدوء / صلي الاستخارة .. وفكري زين .. و بعدين عالي قولي لي رايك .. تمام ..
ساره هزت راسها / طيب ..








ــــــــــــــــــ






بشقة سند ..




رنيم كانت ترتب ملابس فهد سمعت صوت الباب التفتت لباب باستغراب ..
حتى تشوف سند داخل .. بخوف / خير .. فيه شي ..
سند ابتسم / لا .. بس اشتقت لك و جيت ..
رنيم بغنج / اممممم .. صدقتك ..
سند وهو يحضنها و بهمس / للحين عندك شك بحبي لك ..
رنيم وهي لفه يدينها على سند / لا .. بس ما جابك لي الشوق ..
سند ابتعد عنها شوي بضحكة / والله مشتاق لك .. بس جيت اتطمن على غرام .. و اخذك مشوار ..
رنيم بابتسامه / امم قلت .. طيب و ين المشوار ..
سند وهو يقبل خدها / الاجواء حلوه هاليومين .. والبحر روعة .. ايش رايك ناخذ لنا يومين هناك ..
رنيم بدون تفكير / موافقه .. انا طفشانه و ودي اغير جو ..
سند رفع حواجبه / افا .. بخاطرك شي ولا يصير .. انتي تامرين على الروح . يالله جهزي حتى نتغدا سمك اليوم ..
رنيم بحب / ماشي .. تامر ..








ـــــــــــــــــــ







الساعة 12:00 ليلا




بمكه ..






طلع من الحمام وهو لف الروب عليه .. والفوطة على راسه ينشف شعره ..
فتح الشنطة وطلع ملابسه و لبسه وتجهز وخلص .. وهي مازالت تحت الفرشة ..
سمعت صوته .. زياد بفرحه / بنزل الحرم .. اذا بغت شي .. اتصلي عليه ..
ماسمع منها رد .. عذر حرجها وخجلها .. تركها و نزل .. رفعت الفرشه و وجهها احمر ..
لملمت ملابسها المرميه على السرير .. و لفت الروب على جسمها و توجهت لحمام ..
واقف قبال الكعبة .. حاس بشي غريب و نشوه غريبه .. فرحان .. قدر .. و كسر الخوف و العقد ..
رفع يدينه لله و بدا يدعي و يشكر الله .. كبر و صلى .. شكراً وحمداً ..
قبل صلاة الفجر بنص ساعة طلع لريهام حتى تنزل هو و هي ويصلون الفجر بالمسجد ..
بعد الصلاة .. طلبوا لهم فطور .. طول ماهم جالسين على الطاولة ما قالت كلمه ..
كانت فارده شعرها ونازل على وجهها .. زياد يتكلكم بكذا موضوع .. وهي ماردت عليه ..
زياد بضيق / ريهام .. ؟ .. انتي متضايقه من الي صار !!..
ريهام رفعت راسها .. و باستغراب / لا ..
زياد ابتسم / طيب ليه من صار .. ما سمعت صوتك ..
ريهام احمر وجهها ونزلت راسها .. و بهمس / ايش اقول ..
زياد ابتسم .. وكمل فطوره .. / تبين نزل جدة اليوم ..
ريهام رفعت شعرها عن وجهها .. و بهدوء / ليه متى راجعين لشرقية ..
زياد / الطيارة الساعة 10 اليله .. يدوب نرتاح بكرة .. و بعد ملكة نايف بعدها روحة المزرعة ..
" و بمزح " .. والا ماتبين جمعة المزرعة ..
ريهام بضيق / لا والله مشتاقه للمزرعة .. من زمان مارحنا لها ..
زياد بمحبه / اجل نصلي الظهر و نزل جده .. نتغدا هناك .. ان شاء الله ..
ريهام بابتسامه / ان شاء الله ..







ـــــــــــــــــــــ



بعد المغرب ..




جالسين بـ البلكونة قبال البحر .. صوت الامواج و ريحة البحر و نسمة الهواء .. ريحت الاعصاب و روقة المزاج ..
سند و هو جالس على المرجوحة و فهد بحضنه لفه بفرشته .. و رنيم حاطة الشال على كتوفها ..
طالعت بسند / مو بردان ..
سند ابتسم / لا حبي .. " وهو يحط كتفه على كتفها " .. قربك مدفيني ..
رنيم ابتسمت و طالعت بفهد / نام ..
سند و هو يوقف المرجوحة .. وبهمس / بدخله جوه و ارجع لك ..
رنيم وقفت و ببطنها المنتفخ .. طالع بسلة الي قريبه من مشب الفحم .. حست بيدين تلتف عليها ..
سند وهو يمسح على بطن رنيم / ايش بتسوين ..
رنيم ابتسمت / خاطري بشاهي بالحليب ..
سند ابتسم / بس .. من عيوني .. احلى شاهي بحليب لام فهد ..
رنيم وهي ترجع تجلس على المرجوحة / كلمت غرام ..
سند وهو يحرك الفحم و يحط ابريق الشاهي عليه ../ ايوه .. " وبضيق " .. رجعت بيتها ..
رنيم بهدوء / طيب حبيبي عادي .. الحمدالله غرام بخير .. و لها اسبوعين الحين ..
سند بتكشيرة / ولو .. احس لساتها تعبانه .. لازم ترتاح ..
رنيم / عناد عندها .. ماراح يقصر بشي ..
سند هز راسه / صدقتي .. " تنهد " .. هو مو مقصر عليها بشي .. بس غرام لساتها صغيرة و ضعيفة ..
مرات اقول ليتني ما زوجتها .. ومرات اقول ياولد لتوسوس البنت طيبه ..
رنيم ابتسمت / لا مو صغيره ما شاء الله .. وهي طيبه لا تشيل هم .. لو فيها شي كان قالت لك ..
سند تنهد / يارب تكون بخير ..







ــــــــــــــــــــــــ








الساعة 10:00 ليل ..



واقفه قبال المرايه و تعدل بشعرها .. و تعدل مكياجه .. رتبت فستانها الابيض مع الاسود بقصات تزيد جسمها جمال ..
رتبت الطاولة و شافت اذا ناقص شي .. رتبت الشموع سمعت صوت فتحت الباب ..
ضمت يدينها بتوتر ورفعتهم لفمها .. دخل وهو مستغرب من الوضع .. التفت وهو متفاجأ ..
اخذ ثواني وهو يطالعها بصدمه .. ابتسم و ضحك بصوت عالي .. / والله لو اشوف هالوضع باحلامي ما اصدق ..
فتحت عيونها بصدمه .. حتى تحط يدينها على خصرها بعصبية .. تدارك الي قاله وهو يتقدم منها و يحضنها ..
بتال بفرحة / فديت الحب انا ..
العنود بزعل تدفه / بعد .. مسويه لك مفاجأة و تعبانه فيها و اخر شي تقول كذا ..
بتال وهو يبتعد عنها و يرمي شماغه على الكنبة .. ابتسم لها وهو يقرب منها وبهمس / متفاجأ .. ما توقعت ابد ..
العنود طالعته بنظرات مقهورة .. بتال باس جبينها و ارنبة انفها وبهمس / احبك و احب جنونك , وعقلك و كل ما فيك ..
العنود طالعته و كانها رضخت له .. بتال بهدوء / عنودي .. بقولك شي .. من اول مارجعتك وانا ودي اقوله لك ..
العنود عقدت حواجبه / خير ..
بتال وهو لف يدينه على خص العنود / تذكرين اول مره .. لمن صار كان .....
العنود حطت اصباعها على فم بتال / اصصص .. اذا شي راح يرجع يفتح الجرح لا تقوله .. خل الي راح راح ..
نزلت يدها .. بتال وهو يضمها لصدره .. / اعذريني يا الغلى ..







ـــــــــــــــــــــــــ







بيوم عقد قران .. " نايف و اماني " ..






دخل طلال و سيف الي وصل من السفر فجر اليوم .. و هم يضحكون ..
طلال شاف اماني واقفه قبال باب المدخل تعدل نقابها .. و بضحكة / اوووه العروس مستعجله ..
اماني طالعتهم / ايه .. بلحق على البنات ..
سيف بضيق / مدري كيف بتتزوج ذي ..
اماني بجرائه / مثل ماتزوجت انت ..
طلال انفجر ضحك .. وسيف فتح عيونه على الاخير / شوف البنت .. مابوجهها حياء ..
اماني وهي تميل فمه على جنب وتحط يدينها على خصرها / ايش يدريني عنكم .. بدال ما تباركون لي جايين تعلقون ..
طلال بضحكه / ههه مبروك يا الخبله ..
اماني وهي تكشر / يعني الحين مره عدلت الوضع ..
سيف بقهر / احسن .. اصلا انتي ماتستاهلين شي ..
اماني بجرائة وهي تشوف ابوها داخل من وراء اخوانها / يعني انا الي مرة ميته و منتظره منكم شي ..
" وبغنج ودلع " .. يخلي لي نيوفي بكره مايقصر عليه بشي .. " وبثقة " .. ليه من بكره من الحين ..
سيف حط يدينه على راسه و هو فاتح عيونه .. و طلال عاقد حواجبه ..
ابو طلال انفجر ضحك / هههههههههههههههههههههههه .. تستاهل امون من يدلعه ..
" تقدم منها وحضنها وهو يقبل راسها " .. مبروك يا صغيره .. مبروك يا دلوعتي ..
سيف بقهر وهو يتمتم لطلال / ما خربها الا دلع ابوك ..
طلال ابتسم / متى تبطل غيره خلاص جاتك الجوري راح تدلعك ..
سيف يضرب جبينه و بصراخ وهو يتذكر / اوووه الجوري خليتها بالسيارة و نسيتها .. " وطلع يجري خارج " ..
اماني وهي ترمي الشيله على النقاب / يالله مشينا ..
ابو طلال وهو يتلفت بالصالة / وين امك .. و ام طلال ..
اماني / ماما تغير لهيام .. و امي بالمطبخ ..
طلال يترجم / ماما الي هي امك .. امي الي هي امي انا ..
اماني تطالع في ابوها / ما شاء الله على عيالك .. اذكياء ..
ابو طلال بضحكة وهو يقرص انفها / طالعين لاختهم .. هههههههه ..









ـــــــــــــــ









بالمزرعة ..







البنات مسوين حفله .. واماني ترقص بوسطهم و تضحك وتغطرف ..
ام سطام وهي تاشر بيدينها / جيل ما يستحي .. يا دافع البلاء ..
ام عبدالعزيز تضحك / خلهم يستانسون .. و هالجيل مو مثل جيلنا يا ام سطام ..
ام عناد وهي تاكل من الكيكة .. وبضحكه / يرحم زماني .. تذكرين يوم حجبوني ..
طرد وراي عبدالعزيز و مسكني من شعري و جابني لامي .. وانا متحسره و منقهره ابي العب مع البنات ..
ام سند تضحك / والله ياني فرحانه هذاك اليوم .. انا ملبسيني البرقع ومقعديني بالمطبخ وهذي بتروح تلعب ..
ام عناد وهي تبتسم / وتربط لي خالتي ام عزام الثمه .. عاد ما بي ازين من ام مزنه تزين الثام ..
وقالت لي لالا تفتحين .. و يجونك الحريم .. و ينثرون الحلو على راسي و الهيل و البن ..
وانا كبدي بطق على الحلاوه .. ودي اكلها .. مير خوفي من خالتي و امي لا افك الثمه ..
وانا امسك الثمه من خشمي وادخل الحلاوه من عندها وتطيح بوسط الثمه .. و ياويلك يالهنوف .. رحت اتنافض ..
جاتني الحمى من اروعه .. لان امي قالت لي ان فكيتيها مالك الا سلطان والله لرميك له ليسلخ جلدك ..
عاد سلطان يالطيف يا يده حاره .. وايش تسوين يا الهنوف و ايش تسوين .. وامد لساني واقعد الحس به ..
احوس بها الي تعبت و انهد حيلي .. و ما دريت الا اليوم الثاني العنود ترفسني قومي نظفي ..
من الرعبه رقدت و محطت عن العرب .. متى تعشو و متى مشيوا ..
ام سطام بحنين / يا زينها من ايام و يازينه من حياء . .لكن ذا الزمان يا بنتي ينخاف منه ..
ام عبدالعزيز / يا ام سطام .. لكل زمان زينه و شينه .. الله يهديك بس .. الواحد يقول يارب الذرية الصالحة ..
الكل / اي والله ..









ـــــــــــــــــــــ








عند البنات ..






العنود بابتسامة / رنيم صايرة سمراء .. من البحر ..
رنيم تتنهد / والله يا ان الجو و البحر بذا الايام ما ينمل منه .. رومنسية ..
اماني داخله عرض / يعني تنصحيني اقضي سهره مع نيوفي هناك ..
نوال تطالعها / اقول ابلعي لسانك .. والله لو تسمعك جدتي لتكسر العصى على ظهرك ..
ترا جدتي ماتعرف بذا الامور مزح .. بكرة تقول زوجوها .. بلا عرس بلا شي ..
اماني بخوف / ويه .. يمه .. لا .. بسكت .. خلاص ..
مشيره ابتسمت و بهمس لـ العنود / الله يعين نايف عليها ..
العنود بهمس وهي تبتسم / لا بالعكس .. لا تغرك بجنانها و شطانتها ..
و نايف يبيلها وحده مجنونه .. ترجع له حلاوة الحياة .. الا اخبار مجود ..
مشيرة بابتسامه / منقع ببيت عمي عبد المحسن .. كل يوم والثاني تلقينه عندهم يا يفطر يا يتغداء يا يتعشاء ..
العنود بابتسامة / الله يوفقه و يسعده ..
مشيرة / امين ..









ـــــــــــــــــــ







هيفاء بهمس لـ الجوهرة / مدري احس نظراتها لي .. كانها تلومني ..
الجوهرة عقدت حواجبها / بلا خبال .. حنا ايش دخلنا .. شي بينها وبين غيث و لا رضيوا يقولونا عنه ..
خلاص ما لنا دخل فيهم .. و انت شيلي عيونك عنها و لا توسوسين و تخربطين ..



:
:
:



مرام جالسه جنب ريما و بهمس / كيفك ..؟
ريما تهز كتوفها / طيبه .. عادي .. " ابتسمت " .. عايشه حياتي ..
مرام بتاكيد / اذا بخاطرك كلام قوليه .. اسمعك ..
ريما بهدوء / لا بخاطري كلام ولا شي .. هذا نصيبي .. ماراح اقعد ابكي و اندب حضي زي مايقولون ..
انا واثقة من نفسي .. ما غلطت و لا قصرت بشي .. وانا توني صغيرة .. بعيش حياتي ..
ما اقول مازعلت و انقهرت بس بقعد طول عمري بالوضعية الحزينة .. واقهر امي و اشمت عذالي ..
لا .. راح اعيش حياتي طول بعرض .. ومراح اقصر بشي يبسطني .. واذا الله كتب لي نصيب راح اخذه ..
مرام سكتت لثواني وهي تشتت نظراتها بالارض .. وبعدها رفعت راسها وطالعت بريما ..
... ابتسمت / قصة الشعر حلوة عليك .. حتى الصبغة .. كثير غيرتك ..
ريما ابتسمت / يخلي لي العنود .. ماقصرت جابت الكوفيره لعندي .. وقصينا شعرنا انا وهي و انا صبغت ..
مرام باعجاب / وبعد قصة شعر العنود حلوة عليها ..
ريما بضحكة / الحلو حلو لو يصحى من النوم ..
حتى تضحك مرام مجاراة لها ..








ــــــــــــــــــ






يوم جديد ..






سارة و روان واماني يمشون بين الشجر ..



ساره لفه الشال على كتوفها .. ومعاها الكاميرا و تصور اثر المطر على الشجر و الزرع ..
اماني وهي تفرك يدينها ببعض / يووووم هو برد و الا انا بردانه ..
روان بصدق / لا الجو حلو .. بس لو شربتي كوب حليب بالزنجبيل الي قالت لك امك شربيه ما حسيتي بالبرد ..
اماني و هي تنفخ بيدينها تدفيهم / لو نيوفي قريب كان دفاني حبيبـ آآآآآآآآآآآآآآآآآآآآ ..
روان فتحت عيونه بخرعة .. و ساره نقزت بخوف حتى تحط يدها على فمها وهي تشوف اماني بـ....







انتهى ..



لا اله الا الله .. محمد رسول الله ..

سبحان الله .. و الحمد الله .. و الله اكبر ..


اعذروني على القصور والاخطاء الاملائية ..


اختكم
مشاعل السعودية ..


كونوا بخير ..






بسم الله الرحمن الرحيم ..

السلام عليكم ورحمة الله وبركاته ..

الحمد لله والصلاة والسلام على رسول الله ..

توكلنا على الله .. لا اله الا الله محمد رسول الله ..







البارت 58 ..








تعبت اناظر فوق ..
واتعلق بشوفي ..
تحتي الثرى مشقوق ..
وهمك على كتوفي ..
ولاتناظرين بعيد ..
وبلادي في عيونك
توي قطعت البيد ..
لرضاك .. وبدونك ..
ماعاد فيني اعروق ..
ودمي على سيوفي ..
لاتمطريني ورد ..
مشقوقه كفوفي ..
مثل الثرى .. والقلب ..
قمح ونخل محروق ..
وجدراني حروفي ..
تعبت اناظر فوق ..
تحتي الثرى مشقوق ..
قمح ونخل محروق ..
ماعاد فيني عروق ..
ماتنزلي لخوفي ..؟





" بدر بن عبدالمحسن " ..








" واقفين على البلكون .. العنود وهي تمسح على كتوفه / اووووه برد ..
مشيرة ببرود وهي لفه يدينه لصدرها / لا .. حلو ..
العنود طالعتها بستغراب / ايش فيك ..
مشيرة بغصة / مشتاقه لمنصور ..
العنود وهي تلف يدينها على يد مشيرة اليسرى / بكره راح يجي وتشبعين منه ..
مشيرة تهز كتوفها .. " تنهدت " .. عقدت حواجبها وهي تشوف ساره وروان يتمايلون بالمشي ..
اول ما اقتربوا اكثر كانوا يشهقون .. بخوف / بسم الله .. ايش فيكم ..
شافوا اماني الي جاتههم وي تنافخ وتبربر و تصارخ و مشيتها غريبه ..
و بعصبية وهي ترمي نفسها على الدرج جنب ساره و روان / قال رومانسية قال ..
روان و ساره الي صاروا ينحنون على بطنهم من شدة الضحك ..
العنود ابتسمت / ايش صار ..
محد رضي يتكلم ساره وروان يضحكون و اماني معصبة ..
مشيرة سحبت جوالها الي يرن من جيبها .. حتى تدخل للبيت تكمل مكالمتها ..





:
:
:





شجون واقفت بارتباك سلمت على ام طارق و البندري .. و طلعت من الصالة ..
شافت مشيرة تمشي للبوابة .. لحقتها و كان ودها تقول لا ان امها و اختها بصالة ..
مشيرة بفرحه و هي تشوف منصور .. فتحت يدينها وهي تميل / حبيبي .. روحي ..
منصور وهو يجري و يرمي نفسه بحضن امه .. مشيرة حملته بين يدينها وهي تشم ريحته و تبوسة بكل مكان ..
شجون الي وقفت بصدمه و خجل من شافت طارق يحضن اخته و يسلم عليها ..
مشيرة انتبهت لرتباك طارق وهو يصد .. مشيرة التفت وو شافت شجون بترجع حتى تناديها / شجون تعالي ..
طارق التفت و هو يبتسم / ااها .. شجون .. على بالي وحدة ثانية ..
شجون بخجل تقدمت .. مشيرة انسحبت من المكان و تركتهم ..
طارق بعد ما صافحها / ايشلونك .. عساك بخير ..
شجون مع لسعات البرد .. و وقف طارق قدامها صارت ترجف شوي و يدينها جمدت .. وبهمس / الحمدالله ..
طارق وهو يشوف رجفتها و حس بيدها الي مثل الثلج .. رفع يدينه حتى يحطها على كتوفها و يمسح عليهم ..
وبحنان و تنبية / مانتي لبسه شي يدفيك .. و الجو بارد .. انتبهي لتتعبن ..
شجون غصة بخجلها .. طارق ابتسم .. حتى ينحني و يقبل جبينها .. / استودعتك الله ..
" تركها و راح لجهة جلسة الرجال .. شجون الي حست بان رجولها راح تخونها من الخجل .. بسرعة دخلت البيت " ..








:
:
:







العنود مبتسمه و بيدها كوب حليب بزنجبيل / كذا يعني ..
اماني بزعل / لا بعد ينافص و انا مدخلت قفصة .. " وبحزن " .. حسرة عليه بنيت احلام و امال على اوهام ..
ساره وهي تضحك / هههههههه انتي الي تمنيتي جيتها ..
اماني تطالعها بنص عين / ......
ساره بابتسامه وهي تلتفت لـ العنود / قالت ليت نيوفي قريب يدفيني .. هههههههههههههههههه ..
وزلقت رجلها بالحفرة .. من العمى ماشافتها .. ونايف كان قريب و مسكها ..
العنود ابتسمت وهي تطالع بالجوال و تطالع بسارة واماني .. / تدرون انه يحسبك ساره ..
اماني بتاكيد / هاا قلت .. قلت لو يدري انه انا كان شلني من الارض ..
سارة و روان فتحوا عيونهم على الاخر / .....
اماني بثقه تطالعهم / وانا صادقة .. ماسمعتوه ايش قال .. عمياء عيونك بالكاميرا مو بالارض ..
من الي مهووسه بالتصوير و الكاميرا .. مافي غيرها .. سوير ..
العنود وقفت وهي تضحك و تركتهم .. وهي تسمع مناقرة سارة مع اماني ..










ـــــــــــــــــ








عند الرجال ..





نايف يهمس لصقر / طلعت المدام ..
صقر بضحكه وهو يهمس / من جد ماعرفتها ..
نايف تنهد وهو يمسح على حاجبه / زعلانه ..
صقر يغمز له / ارضيها ..
نايف بهمس / ظنك تستقبل ..
صقر بضحكه / لا تصدر ..
نايف طالعه بنص عين / انقلع بس ..
ماجد يدق نايف .. و بهمس / خير .. ايش فيه وجهك منقلب ..
نايف بسخرية / مسوي حادث ..
ماجد رفع حاجب / اجل جعلة دايم .. و لا تسلم منه ..
نايف عقد حواجبه / استغفر .. استغفر ..
ماجد بضحكه و تشفي / لا .. تستاهل ..
نايف بضيق / من اخذت حبك و انت مانت رفيقي الاول .. الله يعوضني فيه ..
ماجد بضحكة / لقيت الي اطلق من وجهك ..
نايف كشر بوجه / يعني الي انا فقران و ميت على خشتك .. " وتنهيدة عاشق وابتسامه " .. عندي امونتي ....
ماجد يقاطعه بسخرية / ليمونتي ..
نايف يطالعه و بسخرية / لا ريحانتي ..
صقر ضحك وهو يصد عنهم و يسمع لسوالف سامر مع بدر و سند ..









ـــــــــــــــــ








عند البنات ..







..../ وين غرام ..
شجون وهي لفه الشال على كتوفها وكوب النعناع بالزنجبيل بين يدينها / نايمه .. تغدت و اخذت ادويتها و نامت ..
العنود بهمس لمرام و مشيرة تسمع / كيف صارت ..
مرام تمد شفتها السفلية و ترفع اكتافها / تقول طيبه .. سند و عناد يودونها لشيخ .. و يقول تقدر تحمل ..
بس لزم لها رقيه من قبل الحمل و وقت الحمل الا بعد الولادة .. " تنهدت " .. الله يشفيه و يشافي جميع مرضا المسلمين..
مشيرة و العنود / امين ..
مشيرة تطالع بريما وهي تسولف و تضحك / كيف ريما .. مصدقين عدم المبالاة الي تمثلها .
العنود تطالع بريما / .........
مرام بهمس / كلمتها قبل كم يوم .. قالت انها مو مهتمه خلاص و بتعيش حياتها ..
العنود ابتسمت / برافو .. تكون اعطته اقوى رد على طريقة طلاقة ..
مشيرة بقهر / طريقته في الطلاق .. طريقة همجيه ..
العنود تلتفت / وين ريهام .. من جات ما شفتها و لا جلست معاها ..
مرام باعجاب / ماشاء الله عايشين رومانسيات هي و بعلها ..
العنود مافهمت قصدها / كيف يعني ..
مرام بهمس و هي تقرب راسها من العنود و مشيرة / البارح مانامت بالغرفة سحبها زياد ..
و اليوم الصبح من جات مسكتها امي .. وتعالي شوفي التعليقات من امي و خالتي الهنوف ..
العنود باستغراب مع ضحكه / وانا وين كنت ..
مرام ابتسمت / كنتوا نايمين ..
مشيرة بابتسامة / الله يهنيهم ..
الكل التفت على تعليق العنود " ام سند " .. على رنا / هاا مياسه تقول و عزي عن حض بنياتي ..
الا قولي و اقردي على عيال اخواني .. كلهم مسحبينهم وراهم ..
ام صقر تكش بيدينها / قل اعوذ برب الفلق .. اذكري الله يا حرمه ... انا ماصدقت الوحده فيهم يزين حالها ..
ام سند بضحكه / لا اله الا الله .. الله يسخرهم لبعض و يوفقهم ها .. ارتحتي ..
رنا بضحكه رمت الشيلة على نقابها و اشرت للبنات بيدها تودعهم و طلعت ..
اماني بقهر وهي ترفع صوتها / عمه .. اعطيني سر بناتك .. مخرفنين ازواجهم .. بخرفن الي متزوجته ..
العنود " ام سلطان " بضحكه / بتتعبين يا اماني .. تراه اخو العنود و تربيتها ..
اماني بسخرية / وزياد اخو العنود .. ها ريهام مخليته مثل الخاتم ..
العنود وهي تاشر على سمر بعيونها / زياد تربية راكان الي مخرفنته سمر .. اما ذا نـــايـــف ..
اماني وهي تضرب الطاولة وتطلع فوقها / انا بنتك يا ابتي .. ان ما خرفنت اخوك ما اكون اماني بنت امتاه ..
الجازي تطالع فيها وهي تسلم على يدها وجه وقف / الحمد الله على نعمة العقل ..
الكل / هههههههههههههههههههههههه ..









ــــــــــــــــــــــ








عند الشباب ..





...../ ها ايش رايكم ..
سيف بحماس / انا موافق ..
سند / وانا ماعندي مانع ..
بتال تنهد براحه / يا اخي البرد ذبحنا و دنا بالدفا ..
سند بضحكة / طيب البزران ..
بتال عض على شفايفه / ما لقيت لهم دبره ..
سيف بشماته / اللهم لا شماته ..
سعود بتاكيد / الدور الي تحت لاصاحب البزران .. مانبي ازعاج ..
راكان / يا حبيبي انت ما بتاخذ جناح بالحالك .. غرفة لك و غرفة لرعد و غرفة لبتال .. بنفس الجناح الي تكون فيه ..
والجناح الثاني الصغير .. انا و زياد .. و عناد و بدر و فارس .. و سند و طلال و سيف ..
بتال وهو يمسح على انفه / انا مو مهم مع من .. ابي بس مكان يجمعني بعنود و بس ..
رعد / انا اقول الاجنحه ام ثلاث غرف .. نخليها للي عندهم بزران .. غرفة نخليها لصغار و غرفة لنا ..
راكان و بتال / تم ..
سند وهو يوقف / المهم الحين العشاء .. البنات يقولون يبون هم يتبلون وزينون عشاهم .. يبونه بالقصدير كله ..
راكان يطالع فيه / انت ماسمعت قرار جدي .. كلنا سوا الليلة ..
سند يطالعه / السهره مو العشاء .. يالله قوموا ساعدوني ..









ـــــــــــــــ







العنود جالسه جنب شبة النار و بجنبها زهرة ..
زهرة بابتسامه / كيفك مع المزيون ..
العنود تنهدت / احاول اعيش وانسى .. مثل ما قالتوا لي ..
زهرة طالعتها وبجدية / يعني بتقولين لي .. ذاك الزين ماله بقلبك مكان ..
العنود بضحكه / هو يلفت و يجذب .. بس ايش فايدة زين الوجة بلا اخلاق ..
زهرة بجدية / لا حرام .. هذا ظلم .. ابو سلطان اكثر من مرة يجي المزرعة والله يشهد ماشفنا منه الا كل زين ..
ويوم ابو محمد تعب .. كان واقف على مراجعاته .. وهذي ام محمد تشهد ..
ام محمد الي كانت تزين بهارات القهوة .. / اي والله بنتي زهرة صادقة .. يمك لا تخلين الي فات يحط قدامك سور ..
و حواجز لسعاده .. اهدميه و امشي .. انتي مو لحالك .. صرتي ام .. يعني لا تفكرين بنفسك بس ..
العنود تنهدت و هي تبتسم / و انا علشانهم لساتني اضحك و اسولف ..
ام محمد بصدق / الله يخليهم لك و لا يحرمك منهم ..
زهرة والعنود / امين ..








ــــــــــــــ







بالخيمه ..




طارق و طلال و سند و بتال و راكان و بدر و سعود و زياد و سيف و فارس و عناد جالسين على الارض ,
و الي منهم متكي .. ياسر و سامر و صقر و ماجد و نايف جنبهم جالسين يلعبون كيرم ..
ابو عبدالعزيز و ابو سطام وابو بتال و ابو طلال و ابو سند و ابو عناد يسولفون وهم جالسين على الجلسة المرتفعه شوي عن الارض ..
دخل وليد و ريان وهم ماسكين بيد عبد العزيز الصغير و بيد سلطان الصغير .. وصوت شباشبهم تصفر ..
دخلت اماني وراهم و بعدها رنا و ام عناد و ام صقر و ام سند و ام بتال و ام طلال .. / السلام عليكم ..
الكل / وعليكم السلام ..
اماني بشهقه وصراخ / يالحرامية وانا قاعدة ادوره من العصر وهو عندكم .. من سمح لكم تاخذونه وتلعبون فيه ..
الكل يطالع فيها بخرعه .. ابو طلال فهم عليها وبعصبية / وانا اقولكم حق من ذا تقولون حقنا ..
اماني بقهر تطالع فابوها / امحطهم يبه بالعقال هالحرمية ..
ابو سطام عض على شفته وبقهر / والله انتي الي يبي لك محطه ..
( محط/ه يعني لسعه او ضربه اما من عقال او خيزرانه المهم شي يخليك تشهقين و تضيعين كيف تتنفسين من قوة الالم )
ماجد عرف انها اماني من دفاع ابو طلال عنها اشر على نايف / هذا الي جابه وقال انه حقه ..
نايف فتح عيونه بصدمه .. و ياسر فقع ضحك هو وصقر و سامر ..
ابو طلال يوقف و ابتسم / مادام انه حقك .. ايش رايك نلعب سوا ..
اماني بحماس / تم ..
ابو عبدالعزيز بضحكه / روعة العيال ..
الشباب الي كانوا يسولفون من شافوا رجة اماني و صراخها طنشوها وكملوا سواليفهم ..
اكثرهم يعتقد بان اماني مازالت طفله .. و لا هو مقتنع بانها كبرت و راح تتزوج ..
سند بهدوء / بس فيه حب الي يجيك بارد .. يعني ما يكون واضح ان ذا الشخص يحبك و الا يكرهك ..
بدر اصدر صوت من فمه كاعدم فهم احد على كلامه / لالا .. ما اقصد الحب العادي اقصد العشق ..
راكان بتفهم / فاهمين عليك .. بس انا اشوف الحب الي صح او العشق يكون بعد المعاشره ..
اما الي من نظره و من سمع .. او من ذكرى .. ما احسه صادق ..
سعود عقد حواجبه / كيف يعني ..
راكان بجديه / يعني تكون هي طفله انت تعجب بها و تحبها او تسمع احد يقولك هذي لكبرت بتصير زوجتك ..
وانت تكون على مشارف المراهقه .. فترسم شي و تتخيل شي وهذا الشي يكبر .. الا ان فجاه تنصدم فيه ..
الشباب كانوا مركزين مع راكان .. و ماانتبهوا لمجموعة البنات الي دخلت والقت السلام بهمس ..
ابو عبدالعزيز و ابو عناد و اماني و وليد جلسوا حولين الكيرم ..
طارق بهدوء / وفيه بعض الحب يبنا على اعجاب بمواقف ..
بتال بتاكيد / بس صدق الحب الحقيقي يجي بعد الزواج .. ما العشق الي قبل كذب ..
سند ابتسم / وليه كذب .. والله كل صقار على قنصه ..
فارس ابتسم / ايه اخوي صادق .. انا وياه حبينا من قبل لا نتزوج .. وها يا جعلني فداها ..
" وهو يطالع جهت البنات و جهة ابرار خاصة الي حشرت نفسها بين البنات حتى تتخبى " ..
سند التفت لخلفه و تفاجاء / ما شاء الله متى دخلوا ..
العنود كانت اقرب وحده من جدها ابو سطام و جدها ابو عبدالعزيز و تسولف معاهم و تعطيهم من الحليب الي مسويته ..
ابو بتال اعطى طارق كوب فيه حليب .. طارق بهمس / من قبل شوي .. بس انتم متحمسين .. وفيه منكم من اخربها ..
سند ابتسم / انا امان .. لكن غيري يمكن ..
راكان طالعهم و بتال / انا ما قلت شي .. " راكان ../ ولا انا ..
عناد رفع حواجبه / كل الي قلته و لا شي .. " ابتسم " .. انا الي الحمد الله ما فتحت فمي ..
التفتوا الجميع على صوت اماني و ابو عبدالعزيز / ووووقققووووووووولللللل ..
ابو عناد ابتسم / انا شايب و وليد صغير .. لكن تعالي يا شجون ..
انا و بنتي خلنا فريق و انت و بنتك فريق و نشوف من الي يفوز ..
شجون وقفت و تقدمت وجلسة بنص الجلسة وكان قبالها ابو عبدالعزيز .. وخلف ابو عبدالعزيز يكون طارق ..
طارق عقد حواجبه و سحب الجوال و صار يطقطق فيه و هو واضح عليه الضيق ..
العبه كانت حماس .. و التشجيع و صوت التصفير والتصفيق و الضحك عالي ..
جات لحضة حاسمه وهي صيد الخمسين و غطاها .. شجون كانت تجهز المضرب و تحدد الهدف و مركزه ..
ابو عبدالعزيز يحاول يلهيها .. ابو عناد يشجعها ..
طارق رفع عينه و شاف شجون الي مع الحماس ما انتبهت لوسع فتحت النقاب ..
ضاق اكثر .. وقف وطلع من المجلس .. في وقت الكل صفق على نجاح شجون بصيد الخمسين و غطاها دفعه وحده ..
سند و راكان وبتال و طلال انتبهوا لطلوع طارق .. طلال بهمس / شكله تضايق من جلسة شجون ..
راكان رفع كتوفه / مو اول مره تصر عندنا و بعدين هي بحجابها مو مفسخه ..
بتال بهمس / مهما كان .. المفروض تستأذن من زوجها ..
راكان بعدم اعجاب / امااا عااااد ..
طلال التفت على عناد و غمز لها على مكان طارق واشر على شجون ..
عناد فهم المقصد .. طالع بشجون الي كانت ناويه تدخل بالجولة الثانية ..
فقال بصوت عالي / خلاص انتهت العبه خلوا المجال لغيركم ..
شجون طالعت بعناد .. حتى عناد يشد فكه و يرفع حواجبه و هو فاتح عونه للاخير .. يعني قومي " بتهديد " ..
شجون اول ما وقفت دخل طارق و بيده طفل صغير .. طارق ما طالع شجون .. ودخل وهو يتقدم من ابو عبد العزيز ..
دخل متعب وبصوت / السلام عليكم ..
الكل متفاجا من جيته / وعليكم السلام ..
ماجد الي وقف بسرعة و طلع يجري .. ولا سلم على متعب .. متعب يطالع وراه و بصوت عالي / ما جات ما جات ..
نايف و طارق / ههههههههههههههههههههههه ..
وبدوا الحريم و البنات يتسحبون ويطلعون من الخيمة راجعين لجلستهم بالفله .. بس الصغار بقيوا مع ابائهم ..










ــــــــــــــــــــــــــــ










فجر يوم جديد ..






مشيرة واقفه جنب العنود قدام الشباك يطالعون المطر وهي ترجف / برررد ..
العنود ابتسمت و بخبث / لا والله الجو حلو .. بس انتي توك متحممه ..
مشيرة طالعتها بنص عين / ايش قصدك ..
العنود وهي تشرب من كوب الحليب كتمت ضحكتها .. مشيرة تضربها على كتفها وبضحكه / وسخه ..
العنود بضحكه / لسع ما قابلتي عمتي العنود ..
مشيرة زمت شفايفها / لا تقولين ..
العنود جات بتتكلم لكن رن جوالها .. رفعته و شافت بتال يتصل بك .. باستغراب / هذا بتال ايش يبي بذا الوقت ..
مشيرة / يمكن يبون فطور ..
العنود رفعت كتفها وهي تفتح الخط / الو .. هلا .. الحمدالله .. لا ابد .. الحين .. " عقدت حواجبها " .. وين .. طيب ..
قفلت المكالمه وطالعت بمشيرة بقلق / يبيني ضروري والحين ..
مشيرة وهي تتثاوب / طيب روحي شوفيه ايش يبي .. انا بنام شوي ..
العنود هزت راسا وراحت لغرفتها .. وشافت ساره تطقطق بجواله من تحت البطاية و اماني و روان نفس الوضع ..
العنود بهمس علشان مايصحون عيالها / انتبهوا لصغار انا عندي شغلها اخلصها وارجع ..
" اخذت عبايتها والشال الاسود العريض و طلعت على عجل وهي قلقانه " ..









ـــــــــــــــ









...... بهمس / والله عادي عندنا .. متعوده ..
...... الصوت الحازم من خلف سماعة الجوال / انتي وضعك الحين غير ..
..... باعتذار / طيب اسفه ..
....../.................
....... بغصة / طارق ..
طارق / اممممم ..
شجون بضيق / ............
طارق ابتسم / انا واحد غيور ..
شجون نزلت راسها وصارت تلعب بطرف البطانية ..
طارق وهو ينفخ هواء / ترا انا واقف برا .. والبرد ينفخ فيني نفخ .. ماتبين تقولين كلمة لي ..
شجون مو عارفة ايش تقول / انا اسفه ..
طارق بضحكه / اسفك مقبول .. خلاص ..
شجون ابتسمت بخجل / .........
طارق بهمس / شوشو ..
شجون عضت على شفتها / .......
طارق يحاول يكسر خجلها / ترا راح اموت من البرد ..
شجون بعفوية / بسم الله عليك حبيبي ..
طارق ابتسم / لا انا الحن طيب .. سخنت خلاص .. يالله مع السلامه ..
شجون بابتسامه / مع السلامه .. " وقفلت المكالمه " ..
من تحت البطانية / ترا كلنا لحضنا انه تتضايق من جلستك ولعبك ..
شجون برعبه طالعت بجهة الي تتكلم .. / بسم الله ..
ابرار ترفع البطانية وبلقافه / قبل اعتذارك ..
شجون طنشتها .. ورفعت بطانيتها و انسدحت و رجعت البطانية عليها ..
ابرار بقهر / بنت ردي عليه ..
شجون ترفع البطانية عن وجهها وبطفش / ايش رايك يعني .. " ابتسمت " .. حبيبي فديته قلبه حنون ..
ابرار بضحكه وهي ترفع حواجبها / عـــشـــتـــو ..
شجون ترجع تعطي اختها قفاها و ترجع البطانية عليها حتى تنام لها شوي .. و ابرار نفس الشي ..









ــــــــــــــــــ










طلعت من الفله وهي تلتفت يمين و يسار .. مشيت للجهه الي قال لها عنها .. شوي و شافته واقف ينتظرها ..
تقدمة منه بخوف .. / بتال .. ايش فيه ..
بتال بضحكه وهو يفتح يدينه و يشها لحضنه / مافي شي .. بس " وبهمس " اشتقت لك ..
العنود تنفست براحه وهي تبتعد عن حضنه / الله يهديك .. ارعبتني ..
بتال وهو يرفع يدها و يقبلها / والله ما اعرفت كيف اسحبك بدون الصغار ..
العنود وهي تمشي معاه مطاوعته / امممم .. لهدرجة مضايقينك ..
بتال ابتسم / لا مو مضايقين .. بس ان حضروا هم انا مالي قيمة عندك ..
العنود ابتسمت / ...........
بتال يمشي معاها .. العنود التفتت على المكان / وين بتوديني ..
بتال بهمس / مكان نكون فيه لحالنا .. بدون ازعاج ..
وصلوا لكوخ صغير .. فتح الباب بتال ودخل ودخلت وراه العنود .. فسخ بتال جزمته " اكرمكم الله " .. والعنود كذالك ..
العنود التفتت بالكوخ و شافت المشب شغال و المكان مجهز .. شافت جهه من الكوخ كلها زجاج ..
وقفت قبال الزجاج وهي تشوف الفله الثانيه .. والميدان و الاسطبل .. ومزرعة النخل . كان المنظر جميل ..
وخاصة مع شروق الشمس .. حست بيد بتال تلتف على خصرها .. واليد الثانية يسحب الشال و وراها النقاب و الشيله ..
العنود حطت يدها على الشيله .. و التفتت له / المكان مكشوف .. " تقصد الزجاج " ..
بتال ابتسم / برغم من ان الي برا مراح يشوفون الي داخل .. لكن علشان ترتاحين .. ها ..
" وهو ينزل ستار غطت على الزجاج " .. وبعد نريحك اكثر .. " توجه للباب وقفله بالمفتاح " ..
التفت عليها وهو يفتح يدينه .. و ابتسم / ارتحتي ..
العنود تنزل شيلتها و ابتسمت و بداخلها " حسبي الله على عدوينك يا مشيرة شكلك دعيتي عليه بس عندي عذري " ..
حست بيدين بتال تلتف عليها وهو يهمس / وين رحتي ..
العنود رفعت راسها .. بتال حط انفه على انفها .. العنود بهمس / عندك ..
بتال بوس خدها .. / جوعانه ..
العنود بصدق / موووت ..
بتال ابتسم / افاا .. طيب .. فيه شي انا مسويه و ابي اخذ رايك فيه ..
العنود فتحت عيونها و هي تمشي مع بتال وهي مازالت لبسه العباية والشيلة بيدها .. / اماا ..
بتال قبل لا يجلس / طيب فسخي عباتك وخذي راحتك ..
العنود نزلت عبايتها .. وكانت لبسه بلوزه رماديه برقبه واكمام طويله .. و عليها بلوزة صوف ابيض لتحت الركبه ..
وبنطلون اسود .. كانت رافعه شعرها بعشوائية و ماسكته بشباصه صغيره و الخصل متناثره ..
بتال كان لبس بلوزة زيتيه برقبه و بنطلون بني فاتح و عليه جاكيت جلد رمادي .. نزل الجاكيت و خلاه على جنب ..
اخذ قطعه من الحطب و رماه بالمشب .. وحرك النار حتى تشتعل اكثر ..
العنود تطالع بترتيب الفراش .. و بستغباء / من نام هينا ..
بتال وهو يقرب دله القهوة من النار و يلمس ابريق الحليب الي ماكان بعيد عن المشب ولا قريب .. حتى يكون ساخن ..
التفت لها و بخبث وهو يلقط استغبائها / محد بس ان شاء الله بينام عليه احد ..
بتال يقرب منها .. وهي صدت بضحكه .. بتال رفع الغطاء عن الصحن .. حتى تشوف العنود قدامها ..
" بيض , لبنه , جبنه , زيتون اخضر و اسود , خيار و طماطم مقطعين شرايح , و فطاير " ..
العنود ابتسمت / من جهزة لك ..
بتال بفخر / انا الي جهزته .. مو مصدقتني ..
العنود بضحكة / حتى الفطاير ..
بتال ابتسم و بصدق / لا والله ماقصرت ام محمد .. سوت فطور لشيبان .. وقلت لها تكثر من الفطاير ..
وماقصرت يعطيها العافيه .. وبعد البيض .. اما الجبن و البنه و الزيتون انا الي حطيتهم .. وقطعت الخيار و الطماطم ..
العنود تمد يدها على الخيار و ترفع وحده / واضح من التقطيع منحرف ما شاء الله ..
بتال ضحكه على مقصدها / طيب لانه بسرعه وحدة كبيرة وحده صغيرة وحدة نص ..
العنود وهي تحط الخيار بفم بتال ابتسمت / طيب شكرا ويعطيك العافية ..
بتال وهو ياكل الخيار / بس ..
العنود / والقهوة لا تفور وتنكب ..
بتال نقز على القهوة و ابعدها عن النار .. اخذ ابريق الحليب و الاكواب و قرب من العنود و افطروا ..
بعد ما خلصوا فطور .. العنود تطالع بساعته .. / صار لزم ارجع ..
بتال فتح عيونه على الاخير .. / وين .. لا مو بدري .. مالك ساعة .. " ورفع يده و هو يشدها لحضنه " ..
العنود بهمس وهي تمس على صدره / حبيبي ..
بتال بعشق / عيونه ..
العنود شدت على شفايفها / امممممم .. معي عذري الشرعي ..
بتال رمى راسه للخلف بصدمه .. ورجعه وهو يضغط على عيونه ../ قدر الله وما شاء فعل ..
" وبهمس " .. بس بتقعدين معاي الين انام .. " قرص ارنبة انفها " .. ماشي ..
العنود بخدر وهي تحس بدفا حضنه / بس خايفه انا انام ..
بتال ابتسم وبروقان / عز الطلب ..
العنود وهي تغض عيونها و تدخل لحضن بتال اكثر / و سلطان والظبي ..
بتال وهو مستمتع بقربها / استودعيهم الله .. و هم مو لحالهم عندهم اهلهم ..
العنود الي غلبها النوم .. عدل نومتها بتال ابعد الاكل .. و دخل معاها بالفرشة حتى ينام هو بعد ..








ــــــــــــــــــ








عند البنات ..



ريما / ههههههههههههههههههههه ..
روان ابتسمت / طيب ايش بتسوين ..
اماني وهي تجلس فوق الكنب متربعه / قولي ايش الي ما ابي اسوية .. " سمعت صوت جوالها ورفعته " ..
" طالعت بساره " .. انتي معطيه اخوك رقمي ..
سارة وهي تمسح فم الظبي من اثر الشكولاتة .. / ايوه البارح طلبه مني و اعطيته .. فيها شي ..
ريما بابتسامه / يمكن يبي يراضيك ..
ساره / اصلا هو يحسبها انا علشان كذا خرشها ..
ريما ابتسمت / اهاا .. طيب رديتي عليه ..
اماني مثل الي يقولون عنها مشتهيه مستحيه / ارد عادي ..
سارة وروان فتحوا عيونهم على الاخير وبصوت عالي / الله اكبر ..
اماني طالعتهم و بسخرية / ما سالتكم .. " طالعت بريما " .. ارد عادي ..
ريما ابتسمت لها / اتثلي على ابوك .. وقولي يبه اصير اكلم نايف .. وشوفي رده ..
اماني بثقه / بابا .. اووووه .. موافق وعادي عنده .. اذا انا راضيه ..
ريما ابتسمت / اجل ردي ..
روان بسخرية / الا يسمعك يقول ذي ما بترد و بتسمع لكلم الغير ..
ساره بحسره / ما اقول الا واعزي عن اخوي وحضه المنحوس من يوم يومه ..
اماني وهي توقف وهي حاطه يدينها على خصرها / والله زان حضه من خذاني ..
اماني تركتهم وهي تفتح الجوال .. ريما طالعت بساره / على الكلام والقصص الي سمعتها عن نايف ..
يحزني .. جد . جد .. حياته كانت صعبه .. " ابتسمت و بامل " .. اتمنى يعيش حياة سعيدة مع اماني ..
ساره تنهدت / يارب ..









:
:
:










..... بحزم / نعم ..
.... ابتسم / يعني زعلانه ..
...... ابتسمت / ايش رايك ..
.... بجرائه / طيب تبيني اراضيك تعالي عند العريش ..
....... ابتسمت اكثر / لا والله متاكد اني باجيك .. " وبدلع " .. بعد ما تخرشني تبيني اجيك ..
..... بضحكه / موقصدي .. كنت احسبك ساره و خفت عليها .. لان دايم عيونها بالي تصوره مو بطريقها ..
اماني بغنج /لهدرجة نتشابه انا و ساره ..
نايف بروقان / اممممم ما ادري .. بس فز قلبي من شفت الحلو يميل قلت بس هذي ساره ..
اماني بغيره / لا والله ..
نايف / ههههههههههههههههههههههه ..
اماني بقهر / طيب .. هي انقلع ..
نايف بضحكه / لحضه لحضة ..
بس اماني قفلت الجوال بوجهه .. وهي معصبة ..










ــــــــــــــــ







جلسة نسائية ..
فرشه على الارض وترمس القهوة والشاهي وصحون الحلا والمعجنات قبالهم ..
وصوت ام سند وام عناد وهم يسولفون ويعلقون والضحك على مايقولونه ..
نغزات و همسات .. و مزح .. مع جو بارد ممتع .. ورائحة اشجر من حولهم ..
مايخلي بالقلب محل الا للفرح و الوناسة ..






:
:
:
:





جالسة على احد الكراسي و ولدها يلعب قبالها ..
طفشانه العنود من الصباح ما شافتها الا ساعات بسيطة ..
وكل بنت مع زوجها او مشغولة بشي ثاني ..
تحس مشتاقة له .. تاففت .. وبقهر تهمس لنفسها / ما اشتاق لي ..
رفعت جوالها حتى تراسلة على الواتس ..






:
:
:
:




سمع صوت تنبيهات وصول رسائل ..
من سمع اكثر من تنبيه توقع قروب عيال عمه ...
رفع الجوال حتى يخليه على الصامت ..
بس من شاف " ام فهد " .. ففتح الرسائل ..
ابتسم حتى ينزل فنجان القهوة ويوقف ..
عدل لفة الشال على رقبته .. ورفع الجوال لأذنه ..
....... وبنبرة العاشق / وانا اشتقت لك اكثر من الشوق نفسه .. تعالي ..








:
:
:
:






كانوا جالسين على الكراسي الي بين النخل وهيه بحضنه ..
مو مستحية من احد ..
و لا خايف ..
مشتاقه له ..
مشتاااقه لريحته ..
لكل شي فيه ..
سند كان لف حضن جسمها بيد .. وحط يده الثانية على خدها وبهمس / تعبانه ..
رنيم تنهدت / بس شوي ..
سند نزل يده على بطنها ومسح عليه وبخبث / اشلون حبيبتي ..
رنيم فتحت عيونها وبغيره / والله ..
سند ابتسم وهو يداعب ارنبة انفها بانفه / والله حبيبتي احبا من حب امها ..
رنيم ابتسمت وبشقاوة / وليه تقول حبيبتي ماتقول حبيبي ..
سند بحنان / لاني حلمت .. باني مشتري مهره ومهرة اصيله ..
رنيم وي ترع تستكين بحضنه وتغمض عيونها / ويمكن راح تشتري مهرة صح ..
سند ابتسم وبخبث / يعني مهر .. عروس .. آآآآآآآآه ..
" وحط يده على بطنه وهو يضحك محل ما ضربته رنيم " ..
رنيم بقهر / ســــنـــــد ..
سند وهو يضمها ويضحك / ربي خلق القلب واحد و ماسكنه غيرك .. ارتاحي ..











التفتت يمين ويسار ماشافت احد من البنات ..
طالعت ام خزامى وهمست لها .. / وين البنات ..
ام خزامى بهدوء / سارة وروان و اماني و شجون .. وريما و البندري وخزامى ومشيرة ..
راحوا يمشون .. وباقي البنات كل وحده رجلها نادها .. تمشى معاه ..
الجوري بغيرة هزت راسها وهي توقف .. تاخرت عليهم لانها راحت تغير ملابسها وطولت ..
ولمن نزلت مالقت احد .. رفعت جوالها واتصلت بسيف .. وبعصبية مكتومه / وينك ..
سيف ماعجبته النبرة / ايش فيه ..
الجوري بغصة / محد فيه من البنات كلهم راحوا يتمشون مع رياجيلهم ..
سيف التفت وشاف عناد وراكان جالسين جنب بعض بفرشة الشيبان والباقي ماهم فيه ..
وقف و توجه للفله وهو يعتذر له / والله ما انتبهت ..
الجوري بعتب و غنج / قصدك ما اشتقت لي ..
سيف ابتسم و مسح على شعره .. وبحرج / لا والله ..
الجوري شهقت بصدمه / طيب ياسيف ..
سيف بتدارك / لالا اقصد .. " انتبه لها وين واقفه " وبصوت عالي " .. الجوري تعالي تعالي ..
الجوري لفت وكانت بترجع للفله لو مالحقها سيف ومسك يدها واعتذر وفهمها مقصده .. وما ارتاح الا ان رضت ..








:
:
:







كانت جالسة داخل البلكون .. وتشوف المزرعة من فوق ..
اخذت الكوب من يد سمر وبدات تشرب منه ..
سمر وهي تشم ريحة النسكافيه .. / امممم ريحتها تهبل ..
غرام ابتسمت / متى شربتي نسكافيه اخر مرة ..
سمر هزت اكتافها / مدري .. المهم .. كيف صرتي الحين ..
غرام تنهدت وهي تلف يدينها حولين الكوب / من الله بخير .. " التفتت لسمر " .. انتي كيفك ..
سمر وهي تبعد الكوب عن شفايفها / الحمدالله ..
غرام بهمس / فيه شي بينك وبين راكان ..
سمر هزت راسها / لا .. " تنهدت " .. كل ما اقول خلاص انتهى البرود والروتين ..
القيه البرود والروتين يرجع .. مدري ايش اسوي .. " تاففت " .. احس احس .. " هزت راسها " .. ما ادري ..
غرام بهدوء / بما ان مابينكم مشاكل ولا هواش ولا ضرب ولا هو يهينك و لا مقصر معاك بشي ..
فاحمدي الله .. حياتك احسن من حياة غيرك بكثير .. احمدي ربك واشكريه ..
سمر هزت راسها / الحمد الله .. و الشكر له ..









ـــــــــــــــ








بعد رجوعهم من المزرعة ..








العنود واقفه عند الطاولة .. وتجهز الاكل وترتب الصحون ..
بتال دخل الشقة وهو يشم ريحة الاكل / ما شاء الله .. ايش هالريحه ..
العنود ابتسمت / اليوم خطر في بالي برياني هندي و صلصة هنديه و مورقي بعد ..
بتال وهو يجلس على الطاولة / اوووه هنديا كولوه ...
العنود ابتسمت / علشان البرد .. ارسلت على بيت عمي و بيت اخواني ..
بتال وهو يمد يده ياكل من الرز / اوووه .. حاااار .. " العنود ضربته على يده "
رفع راسه بتال باستغراب .. العنود بامر / قوم غسل يدك ..
بتال ابتسم و قام راح يغسل يده ورجع للاكل .. وهو ينفخ من فمه / اوووووووه .. مووووت ذا ..
العنود تقرب منه كاس العصير / برد بذا ..
بعد ما خلص اكل بتال وهو يمسح جبينه من العرق / اوووه احترقنا ..
العنود ابتسمت / ووواااوو جنان والله ..
بتال وهو يمسح انفه / عساه هني .. " وقف وارح يغسل يده وفمه والعنود نظفت الطاولة " ..
بتال وهو يجلس قدام التلفزيون .. / اقول العنود ..
العنود من المطبخ / هلا .. " وبسرعة " .. تبي مهلبيه ..
بتال / يبيلها بعد الحريقه الي صارت بالمعده ..
العنود ابتسمت و هي جايه جهته و بيدها صحنين مهلبيه و ملاعق .. جلسة جنب بتال / تفضل ..
بتال بعد ما اخذ المهلبية من يدها / اقول حبيبي .. ايش رايك نطلع لنا يومين لحالنا ..
العنود طالعته / وين نروح ..
بتال ابتسم / خاطري بالبحر .. وخاصه ان ذا الايام الجو مجنون على البحر ..
العنود بهدوء / انت قلتها بنفسك .. مجنون .. وبعدين لا تنسى الظبي وسلطان ما يتحملون الهوى والبرد القوي ..
بتال ينزل الصحن على الطاولة و يقرب من العنود ويحضنه / اذا ما تبينهم يروحون نخليهم عند امي ..
وامي كلمتها موافقه .. " العنود بتتكلم بس بتال سكتها " .. ترها بخاطري تكسرين بخاطري ..
العنود سكتت .. وبعدها بهدوء / طيب نروح بس عيال ما اخليهم ..
بتال و هو يقبل خدها / فدية الحنون انا .. " التفت يمين و يسار " .. الا صح وين الظبي و سلطان من جيت ما شفتهم ..
العنود وهي تنزل صحن المهلبية / عند سارة .. من جات من المدرسة اخذتهم ..
بتال وهو يفرك بيدينه / بعد الاكل الزين و الحلا الحلو .. يبيلها .. " وهو يغمز بعينه " ..
العنود توقف و بسرعه / المواعين مكــ..... " وقاطعها سحبة بتال لها وطيحتها بحضنه " ..










ــــــــــــــــــــــــ










........ باستغراب / والله ..
هيفاء بضيق / اي والله ..
رعد بعصبية / البيت بيتها .. مو هي الي تطلع ..
هيفاء بقهر / الجوهرة قاهرتني .. مدري ايش جاها .. فجاه تغيرت وصارت بارده ..
رعد بعصبية / سلطان مو مخليها ..
هيفاء بسخرية / لا تعتمد على واحد باع عشرة سنين ..
رعد بتنبية / هيفاء .. هذا اخوي الكبير مرضى عليه ..
هيفاء تاكل من السلطة / .............
رعد بثقه / راح يطلع مشيرة من البيت ..
هيفاء رفعة راسها تطالعه بستغراب من نبرته الواثقة ...










انتهى ..



سبحان الله .. و الحمدالله .. و لا اله الا الله .. و الله اكبر ..

اعتذر عن القصور والاخطاء الاملائية ..


اختكم ..

مشاعل السعودية ..






بسم الله الرحمن الرحيم ..

السلام عليكم ورحمة الله وبركاته ..

الحمد لله والصلاة والسلام على رسول الله ..

توكلنا على الله .. لا اله الا الله محمد رسول الله ..







البارت 59 ..










سلامة رماحك اللي جرحها غالي
طعنتني غاضب لين أنكسر رمحك
لو قلت لي كان أجرح حالي بحالي
لا عاش قلبٍ جزع وارتاع من جرحك
لاجلك جروحي غدن اليوم عذالي
ذميت ظلمك وأنا من عادتي مدحك
ياليت لي ذنب وألقى علقمك حالي
وياليت بك عدل .. وأرضى فـ الهوى ذبحك
ياسيدي وإن نويت تزيد غربالي	 قلي
وأنا أبعد ظلامي عن سنا صبحك
لو ما يسرك أطول الشمس بجبالي
مايكفي إن عشقت جبالك وسفحك
كل الهوى بالهوى يزهى ويختالي
وأنا الذي في خسارة عزتي ربحك
ياعل ماتزهر الأشجار في رمالي
لو أعتذر عن شموخي في رجا صفحك
سلامة رماحك الي جرحها غالي
طعنتني غاصب لين أنكسر رمحك






" بدر بن عبد المحسن " ..









بعد المغرب ..




بمجلس ابو سطام ..





.... بغضب هامس / قوم اضربني احسن ..
.. بضيق هامس / اعتذر .. بس والله ما عجبني .. هذي ام عيالك ..
ابو بتال بحدة وهو يهمس / الحين شفت صار شي .. و بعدين هذي خصوصيات مالكم دخل فيها لا انت ولا زوجتك ..
رعد بحرج / اعتذر بس ....
ابو بتال قاطعة / خلاص انتهينا .. " والتفت على الجهة المقابلة " ..
ابو عناد / اي والله قال انه حجز وبدا يكمل بيته ..
ابو سطام / وياسر وبنتهم ما مشيتوا بالموضوع ..
ابو سند / الا ردو خبر لنا .. بس حنا ننتظر ياسر ..
ابو سطام عقد حواجبة / وايش تنتظرون منه ..
سند بهدوء / ياسر للحين طايش .. حنا وظفنه بالشركة .. وضغطنا عليه شوي .. وبنشوف يحتمل و الا بيلعب ..
راكان ببرود / بعد الزواج كل شي يتغير .. الي خبل يعقل .. و الطايش يكبر ..
طلال / مو شرط .. فيه بعضهم مايتغير الا بالعكس بيزيد سوء ..
ابو سطام بحزم / المصلح الله .. و ياسر مابه عيب .. مغير حب براسه و اطحنه .. مثل ماكان بروسكم حب و طحنتوه ..
" التفت على ابو سند " .. بكرة اتصل على ابو عبدالعزيز و قله انه بنتقهوى عنده بعد المغرب ..








ـــــــــــــــ








يوم جديد ..







العنود وهي واقفه بنص الشالية .. تنهدت / الجو مره ماينفع ..
بتال بجنون غريب / بالعكس .. رائع .. " وغمز بعينه " .. و رومانسي ..
العنود قلبت عيونها بعدم رضا و طالعت بسلطان والظبي الي بيطلعون برا ../ لالا ماما .. لا تطلعون برا ..
سلطان والظبي وقفوا يطالعونها و يطالعون بعض .. و يطالعون البحر ..
العنود وهي لساتها بعبايتها قفلت الباب الزجاجي الي يودي على الشاطئ ..
سلطان و الظبي طالعوا ابوهم .. بتال / شويه يا بابا نطلع ونلعب .. " طالع بالعنود " .. عاد الساعة 2 الجو دافي ..
العنود رفعت حواجبها / والشمس ..
بتال بضيق / اوووه العنود .. بلا وسوسه ..
العنود وهي ترمي عبايتها على الكنبة / انا حاسة ان في شي .. ما ادري .." حطت يدها على صدرها " ..
اعوذ بالله من الشيطان ..
بتال بضحكة / ايه كثري منها تعوذب من الشيطان .. و استغفري .. و ان شاء الله مو صاير الا كل خير ..
" و بمزح " .. يعني ما راح يجينا سمك قرش او تمساح و ياكلنا ..
" فتح عيونه للاخر ورفع يدينه وهو يهجم على الظبي و سلطان " .. همممم .. راح اكلكم انا الوحش ..
الظبي و سلطان ضحكوا بطفولة و صاروا يجرون بالشالية ..
و العنود تصارخ و راهم / شوي شوي .. لا تطيحون .. بتااااال ..
وبتال و عياله ساحبين عليها ومطنشين ..








ـــــــــــــ








بيت سلطان ....





مشيرة بهدوء / انا من قبل قلت لك و دي اطلع .. مو حلوة قعدتي في بيتها ..
سلطان بقوة / هذا بيتي مو بيتها ..
مشيرة بهدوء / المهم .. قبل فترة خالتي موضي تمنت مياسة و بناتها يرجعون عندها ..
بس مياسه قالت ماتقدر علشان صقر و روان و ريما .. اذا امكن .. خلني اسكن عندهم منها اونس خالتي ..
ومنها اتونس انا بعد .. " وبرجاء " .. طبعا اذا انت راضي ..
سلطان بتفكير اثواني .. / من زمان .. كان فيه ممر بين الجزء الي ساكنين فيه امي و ابوي .. و بين بيتي ..
لكن البنات كبروا و العيال و قلت خلني اقفلة .. الحين تغيرت اشياء كثير في البيت و محل المجالس تغير ..
راح ارجع افتح الممر .. و الجناح الي كانت فيه مياسة قريب من الممر وكبير .. راح نقعد فيه ..
مشيرة / خلاص .. الجمع اغراضي و بكرة او بعده انقل ..
سلطان ابتسم / لا .. خلني اضربها بوية " صبغ " و اغير الاثاث ..
مشيرة ابتسمت / ملها داعي .. بس غرفة منصور بننقلها معانا ..
سلطان باصرار / راح يتغير كل الاثاث .. والبوية .. هذا حقك ..
مشيرة برجاء / سلطان ..
سلطان باصرار / انا قلت خلاص ..







ــــــــــ







العنود لفه الشال على كتوفها و جالسه وراء الطاولة .. و بتال و اقف قبال الشوي ..
العنود وهي تسمع صوت الموج و قوته و الهواء القوي / اكرهه البحر بذا الاوقات ..
بتال ابتسم / انتي غريبة .. الناس يحبون صوت البحر .. وانتي تكرهينها ..
العنود بضيق / مو اكرهه .. بس هذا الصوت القوي يخوفني .. ما احبه ..
بتال بخبث / طيب لو اقول لك اني مشتهي اسبح الحين ..
العنود بعصبية / والله لا اذبحك .. ناقصة رعبات انا و شيب ..
بتال التف عليها وبيده صحن فيه الشوي .. وهو مبتسم ترك الصحن على الطاولة وهو لافه بخبز ..
جلس جنبها و العنود تطالعه بعصبية .. ضم وجهها بيدينه و باسها بقوة ..
العنود تغيرت ملامح وجهها و بارتباك / انا جوعانه .. امم .. العشاء خلص .. والا ..
بتال ابتسم / الا خلص .. " وهو يرفع الخبز ".. قربي السلطة .. وسمي بالرحمن ..








ـــــــــــــــــ








بيت مياسة ..




منسدحة على الكنب و تحس بطفش و النفسية معدومة .. شي عادي في كل شهر تجيها ها الاعراض ..
لكل البنات .. وهي تقلب بجوالها قالت بملل / خاطري اغير الجهاز .. من كثر ما يرمي فيه فهودي صابه خرف ..
روان وهي تاكل من صحن الفواكة / اشتري ايفون 5 اس ..
ريما طلعت صوت اعتراض من فمها / تؤؤ ابي جالكسي اس 4 .. من شفته مع ريهام ومميزاته حبيته ..
روان رفعت حواجبها / قديم ..
ريما مدت شفتهها السفلية و هزت اكتافها / عادي ..
روان / براحتك .. بس اكثر شي اكره من تغير الجهاز الذكريات .. والصور والاسماء و البرامج ..
يبغالك من اول وجديد تنزلين برامج و " التفتت على اختها و شافتها مركزة على الجوال " ..
روان زمت شفايفها بضيق و رجعت تطالع التلفزيون وهي يهمس لنفسها / ابربر و محد حولي ..
ريما الي دخلت لرسايل و بعدها راحت لـ الاستوديو و شافت الصور .. حست بغصة كل مالها وتكبر ..
والدمع يعلن العصيان .. تذكرت روان و وقفت تبي تبتعد عنها .. رمت الجوال على الكنبة ومشيت بسرعة ..
روان طالعتها باستغراب وشافتها رايحة للمطبخ .. رجعت تطالع بالتلفزيون .. مدت يدها على صحن الفواكه ..
وانتبهت انه خلصت .. وقفت و توجهة للمطبخ ومعاها الصحن .. / امي وين راحت .. كانها تاخــ....
شافت ريما تقطع بالتفاح بطريقة قاسية و مو منتبه لنفسه .. حتى تجرح يدها .. ريما اول ماحست بالوجع رمت السكين ..
حتى تنفجر تبكي بانهيار .. روان بخرعة فتحت عيونها للاخير تطالعها .. مو عارفة ايش تسوي ..
فجاه دخلت مياسة / السلــ.... " وبخرعة " .. بسم الله .. ريما ...
" وهي تتقدم بسرعة لها وريما جالسه على ارضية المطبخ تبكي بنهيار " ..
مياسة تضمها / بسم الله عليك .. ايش فيك .. ايش صار ." وهي تطالع روان " ..
روان بارتباك وخوف / ما ادري بس .. يمكن يدها توجعها لان ....
مياسة وهي تنتبه ليد ريما .. والدم الي ينزل منها وبكثره .. / اعوذ بالله .. ايش الي جرحك .. يمه ريما حبيبتي ..
ريما وهي تشهق / تعبانه .. والله خلاص .. معاد اقدر .. اوجعني .. اوجعني يمه ..
مياسة وهي تضمها / روان بنت .. جيبي فوطة نظيفة و جيبي شنطة الاسعاف خلنا نوقف الدم ..
واتصلي على صقر .. خله يجي نودي اختك المستشفى .. بسرعة تحركي ..
ريما وهي تغمض عيونها بحضن امها وتحاول تهدي نفسها وامها ضاغطة على يدها ..
بمحل الجرح حتى يوقف النزف .. جات روان ومعاها الفوطة و شنطة صغيرة فيها الادوية ..
و صحن الفواكه الفاضي .. الي من الخرعة ماسكته بيدها ونسيت تنزله ..
بعد ما نظفت مياسة الجرح و لفت علية الشاش الابيض .. بحزم لروان / وين اخوك .. ابطئ ..
همست ريما / ما ابي المستشفى يمه .. خلاص الجرح مو كبير ..
مياسة باصرار / لا لزم تروحين المستشفى .. والجرح عميق .. يمكن يبغى له غرزة .. الدم للحين ماوقف ..
ريما بداخلها " هالجرح يمه بيبرى .. لكن الي بقلبي كيف يبرى " .. و مسحت دموعه بيدها السليمه ..




الصـوره اللـي ( بجوالـي ) تعذبـنـي
ياكثر ماجيـت ابمسحهـا ! واخليهـا
ياللي جفيت وجفـاك امـر .. ذابحنـي
عقبك وجيه البشـر .. مانـي بدانيهـا
اقـرى رسايلـك ودموعـي تسابقنـي
وارد ! واقرى الرسايل .. واحتفظ فيهـا
انت آخر انسان هاقي منـه يصدمنـي
والظاهـر ان هقوتـي بانـت مواريهـا
لو الوصايـا ليـا احتديـت ! تنفعنـي
ياكثـر نـاسٍ علـى ذودي بوصيهـا
ليت الفرح ( بنك ) لاجيتـه يسلفنـي
واقاصده ( راحتي ) وحقوقـه اوفيهـا
من كثر ماكنـت ! جارحنـي وظالمنـي
قمت اعزل جروحك بقلبـي واسميهـا
تدري وش اللـي يبكينـي ويضحكنـي
انـك محامـي قضيتـنـا وقاضيـهـا
تدري متى ؟ تعرف قـدري وتفقدنـي
لارخصت نفسك ,, لشخصٍ مايراعيها
بكـره الا هملـوك النـاس تذكرنـي
وتقول عزاه : عينـي مـن يداريهـا ؟
مدام غيري ؟ علـى قلبـك مشاركنـي
وش هو له ؟ اعلـق الأمـال وابنيهـا
يكفيني انك رحلـت ومنـت عايفنـي
هذا عزا النفس مـن كثـرة بلاويهـا
اهديتك : دموع من طعنتـك تحرقنـي
وانت اللي تستاهـل الدنيـا ومافيهـا
واهديتني جرح .. موجعني ؟ وعاجبني ؟
لـن الهدايـا علـى مقدار مهديـهـا
صحيح ! ( حنا انتهينا ) .. بس صدقني !!
والله ان تبقى ( هوى روحي ) وغاليهـا
مفضوح ؟ راع الهيام .. ونظرته !! تغنـي
ملامحه واضحه ! , في وجهـه راعيهـا
لكـل داءٍ دوا .. لـو هـو متعبنـي
إلا محبتك ؟ .. أعيـت مـن يداويهـا
ان قلت : علمنـي انسـى ؟ لاتعلمنـي
دنياي لامـن نسيتـك ويـش تاليهـا
فارقتنـي وضحكتـك عيـت تفارقنـي
والله يلعـن ابـو الفرقـا وطاريـهـا
مقدر !! أفكر بغيرك ؟ .. وانت عارفنـي
عشان حاجه ؟ بقلبي .. مقدر !! أخفيها
اخاف لاحبنـي غيـرك ؟ .. وعاشرنـي
يشوف صورتك فـي عينـي ويوحيهـا
نشدت عنك وسمعت اللـي يفرحنـي
وارتاح صـدري مـن همـومٍ يحاتيهـا
تبي تعرف ! وش ؟ على الفرقا مصبرنـي
انك بخيـر .. وحياتـك مهتنـي فيهـا
من يوم ماغبـت ! والوحـده تعذبنـي
اقرى ( رسايلك ) في حرقـه والاحيهـا
اشوف ( صورتك ) .. ودموعي تسابقني
وياكثر ماجيـت أبمسحهـا ؟ وأخليهـا





( لسالم الفراع ) ..






هيفاء بابتسامه وهي تجلس على الكرسي قبال مكتب اخوها في البيت / وين ها الغيبة ..
غيث ابتسم باردة / مشغول ..
هيفاء هزت راسها وبنبرة مقصودة / ولمتى .. امي متضايقة .. تقول بالايام مااشوفه .. هالك عمرة بالشغل ..
غيث ابتسم / انا اهملت شغلي لفترة طويلة .. و صار لزم اصلح الوضع ..
هيفاء بتركيز / وريما ..
غيث وهو يفتح احد الملفات الي قدامه / هيفاء .. هالموضوع تقفل .. خلاص .. الله يستر علينا و عليها ..
هيفاء برجاء / بس بنعرف السبب ..
غيث اعتدل بجلسته و بحدة / انا عقيم .. يعني ما مني ذرية .. ومستحيل راح احرم ريما من هالمتعة ..
والسبب الاساسي .. ماراح ارضى بنظرة الشفقة بعيونها ..
هيفاء سكتت من الصدمة ومن اسلوبه / ...........
غيث بحزم وهو ياشر على الباب / والحين اطلعي .. بكمل شغلي ..
هيفاء وقفت بذهول و طلعت من المكتب وهي ضايعة مو عارفة ايش تقول .. او ايش تسوي ..
غيث رمى القلم الي بيده و تسند بظهره على الكرسي .. تنهد بضيق و بوجع وهو يشد شعره / يا الله .. يا الله .. يا الله ..







...... بعصبية / بتال .. خلاص ..
بتال وهو ينزل رجل الظبي بالموية و يطلعها .. التفت لـ العنود / الموية دافية ..
العنود بعصبية / بس الجو بارد .. كذا تمرض ..
بتال بانزعاج / طيب ها .. " وهو يطلع من البحر نزل الظبي على الكرسي جنب سلطان " .. ارتحتي ..
العنود وهي تصب مويه عادية على رجل الظبي .. و تلبسها جراباتها .. / لا ما ارتاح الا لرجعنا البيت ..
بتال حط يدينه على خصرة / انتي والنكد فيه عشق بينكم ..؟
العنود وقفت و بقهر / انت و العناد فيه عشق بينكم ؟ .. تحب تعاندني يعني ..
بتال تراجع خطوتين على وراء و التف على البحر حتى يملئ يده بماء البحر ويرش عليها / ما اعشق غيرك انا ..
العنود قفزت و الظبي وسلطان ضحكوا عليهم .. العنود بقهر وهي تتقدم منه ../ يااااا .. وسختني ..
بتال يرجع ويرش عليها .. حتى العنود تهجم عليه بترش عليه .. بتال راح يجري مبتعد عنها ..
العنود كانت بتلحقه .. لو ما صرخته وهو يرتمي على الارض و ماسك بقدمه ..
العنود بخوف قربت بسرعة منه .. جلست على ركبها / ايش فيك ..
بتال بوجع / فيه شي دخل برجلي ..
العنود وهي تطالع بقدمه .. / الدم مغرق رجلك ..
بتال وهو ياخذ من موية البحر و يصب على رجله / شوفي .. " وهو يسحب الزجاجه من رجله " ..
العنود وهي توقف / الجرح كبير .. لزم تروح لـ المستشفى .. خلاص خلنا نرجع ..
بتال ابتسم / لا كبير و لا شيء .. بس الرمل دافي و البحر .. و انا حامي .. علشان كذا الدم يسيل بغزارة ..
العنود واقفه وبحزم / بتال .. راح نرجع البيت .. خلاص ..
بتال بابتسامه / الحين روحي جيبي شي اربطة على رجلي .. وبعدين نتكلم ..
العنود وهي تاشر بيدها .. / راح اجيب شي تلف فيه جرحك .. بس كمان راح اجمع اغراضنا ونرجع البيت .. خلاص ..
بتال ابتسم و هو يشوفها تدخل الشاليه .. وبهمس / الامر بيدك لانه .. " طالع بعياله وبصوت عالي " ... نروح البيت ..
سلطان هز راسه بلا و الظبي هزت راسها بنعم .. بتال ضحك عليهم .. / تعادل .. بس الصوت الارجح لـ الرجال ..








ــــــــــــــــ








دخل الشقة وهو ينزل المفاتيح على المدخل ..
تلفت يمين ويسار .. ما شافها في الصالة .. دخل غرفة النوم وشافها تحط مكياج .. عرف انها متضايقه ..
من عقدة حواجبها و زمت شفايفها و صوت تاففاتها .. و اكيد راح تضايقه .. صد عنها ورجع لصالة ..
حست بوجودة حتى ترمي الفرشة على التسريحة و تطلع وراه ..
ابرار بنبرة جافه / تاخرت ..
فارس وهو يقعد على الكنب ويرمي شماغه على الكنب .. تنهد / وراح يتغير في الايام الجاية موعد رجوعي ..
ابرار لفت يدينا على صدرها / ولية ..
فارس تنهد و بضيق / فيه اكل .. تراني ميت جوع ..
ابرار هزت راسها / ايه امي ارسلت و خالتي العنود ..
فارس طالعها و بعصبية / وليه ما طبختي .. بيدينك نقش حناء ..
ابرار رفعت حاجب / كنت باطبخ .. بس لمن امي ارسلت و خالتي .. قلت ليه التبذير .. خلاص ..
فارس وهو يفرك جبينه / طيب طيب .. جيبه خليني اتسمم ..
ابرار قلبت عيونها بعدم الرضا و راحت المطبخ .. دقايق ورجعت حتى تشوف فارس نايم على الكنبة ..
ابرار وهي تنزل الصحن على الطاولة قباله ../ فارس ..
فارس فتح عيونه بخدر .. و انتبه على الاكل .. حتى ييقعد بكسل اكل كم لقمة .. وقام .. / انا بنام شوي ..
ابرار باستغراب / الحين .. اقل من ساعة وياذن المغرب ..
فارس طالع فيها بنظرات و طنشها ودخل الغرفة .. رمى نفسه على السرير وغمض عيونه ..
ابرار بصالة حاسة بالعبرة خنقتها .. بلعت ريقها بصعوبة ووقفت .. دخلت الغرفة / بروح لامي ..
فارس وهو ينقلب على جنبة الايمن / روحي ..
ابرار تركته وهي تتوجه لغرفة الملابس .. جهزت نفسها و هي طالعه انتبهت لجوال فارس ..
فتحته و حطت المنبه قبل المغرب بـ10 دقايق .. و لبست عباتها و طلعت ..








ـــــــــــــــــ








هيفاء بهمس / طيب يمكن هي بترضاء تبقى معاه ..
عزام بهدوء / هو مقتنع و راضي وفكر كثير قبل لا يخطي هالخطوه .. وانا اعرف غيث .. ما هو عجول ..
هيفاء بقهر / لكن بهذي استعجل ..
عزام بحزم / هصصص خلاص .. الموضوع انتهاء .. " وبتغيير للموضوع " .. اخبار الجوهرة ..
هيفاء بدون نفس / بخير .. ملتهيه بعيالها .. بس تنتظر طلوع سلطان ..
عزام عقد حواجبة و بحدة / من فين يطلع .. ليكون رجعت اختك لخبالها ..
هيفاء بانتباه / لالا .. سلطان بيطلع زوجته الثانية من البيت و يسكنها في بيت خالتي ..
عزام براحه / اهاا .. بكيفه .. كلها بيوته وين ما يخليهم يخليهم ..
هيفاء بتقلب عيونها بعدم رضا / كان بيطلع اختي .. بس رعد غير رايه ..
عزام بسخرية / حيلك حيلك .. ابو بتال ما يسويها .. اعرفه .. وتفكيركم الخبل اتركوه ..
" وقف " مابقى شي على المغرب .. اتصلي على رعد وقولي له يجي يتعشاء عندنا .. و ان ما جاء تراها بحق ..
هيفاء ابتسمت احترام لاخوها / ان شاء الله ..









ــــــــــ









بصالة الشاليه ..




العنود بعصبية / بتال خلنا نرجع و نشوف رجلك ..
بتال الي مريح على الكنب ورافع رجله على الطاولة .. بطفش / لا اله الا الله .. مو الحين جاي من الصيدلية ..
وهالادوية الي قدامك ما انتي شايفتها .. ايش بنسوي لرجعنا ..
العنود بعصبية / انا برتاح ..
بتال بنظرات لها الف معنى / وهذا الي يهمك دائما .. راحتك وبس , والي تبينه وبس , والي تحبينه وبس ..
وغيرك ما يهم .. ايش يبي و ايش يريحه و ايش يبسطه مو مهم .. انانية يا العنود .. الله يعينك على نفسك ..
العنود تطالع ببتال بصدمة و استغراب .. متفاجاه من الي قاله .. معقول هي كذا .. / ........
صد بتال عنها وطالع التلفزيون .. العنود وقفت ودخلت الغرفة الي نايمين فيها عيالها وهي مازالت بحالة الصدمة ..









:
:
:






الساعة 2:45 ص ..



صحيت من النوم وهي متوجعه من رقبتها و كتفها .. ماتدري متى نامت .. انتبهت انها مازالت لبسة جلال الصلاة ..
بعد ماخلصت من صلاة العشاء جلست بجنب سجادتها و سندت ظهرها على الكنبة الي بالغرفة ..
وضلت تفكر بكلام بتال بس النوم غافلها و ما حست بنفسها ونامت .. تنهدت وهي تتذكر بتال ..
ما تدري تعشاء او لا .. وقفت وهي تنزل جلال الصلاة و تلفه مع السجادة و تحطها على الكنب ..
طلعت من الغرفة وهي تفرك رقبتها و كتفها .. شافت بتال على نفس الوضعه بس نايم ..
تنهدت وهي تتوجه للمطبخ بتجهز شي ياكلونه .. حست بشي ببتال غريب ..
رجعت التفتت على بتال و قربت منه .. كان وجهه احمر و يتصبب عرق .. وكل ما اقتربت منه ..
سمعت صوت يطلع منه .. وقفت عند راسه .. وهي تنادي / بتال .. بتال ..
فتح عيونه بتثاقل و رجع غمضها .. العنود حطت يدها على جبينه .. نقزت برعبه ..
جبينه كانها جمرة .. وقفت لثواني وهي تطالع فيه .. تذكرت جوالها الي بالشاحن ..
رجعت للغرفة بسرعة .. وسحبت جوالها من الشاحن .. و اتصلت على راكان ..










ــــــــــــــــــــ









عقد حواجبه بانزعاج من الصوت .. حس بيد سمر على كتفها / راكان .. راكان ..
فتح عيونه و رفع راسه بسرعة وهو يسحب الجوال القريب منه على الكوميدينه ..
اول ماشاف اسم العنود و الساعة .. رمى الفرشه من عليه و اعتدل بجلسته .. بصوت ثقيل من النوم / الو ..
العنود / السلام عليكم ..
راكان باهتمام وخوف / وعليكم السلام .. عسى ماشر ..
العنود تنهدت / بتال حرارته مرتفعه حيل .. و رجله مجروحه .. شكلها التهبت ..
راكان عقد حواجبه / يعني مايقدر يسوق .. و لا هو صاحي ..؟
العنود وهي واقفه عند بتال / لا .. قاعد يهذي .. اعطيته الحين مضاد مارضي ياخذه ..
راكان وهو يوقف / خلاص انا جايكم الحين .. " قفل المكالمه وهو يتوجه لغرفة الملابس " ..
سمر نزل من السرير وهي تساله / ايش فيه .. بتال فيه شي ..
راكان لبس بنطلون جينز رمادي .. وهو يلبس بلوزة سوداء التفت عليها .. / ما في شي .. بس ارتفعت حرارته ..
وبروح اجيبهم .. ويمكن امر به على المستشفى .. انتي نامي .. "
وهو يسحب الجاكيت الجلد الاسود والمفاتيح و الجوال و المحفظة ويطلع "
سمر واقفه مكانها تقضم اظافرها .. وتهمس / ليه ما رجعهم بتال .. اكيد فيه شي ..
شافت جوالها على التسريحة .. توجهت له وفتحته حتى تتصل على ابوها ..








:
:
:




كانت ليلة الجوهرة ..



ماجاه نوم و راح للمكتب يشوف كم ملف .. كل مرة بليلة الجوهرة تكون ليلة بارده بنسبة له ..
انتبه لجواله الي تاركة على هزاز .. شاف اسم المتصل و بخوف فتح المكالمة / هلا ..
سمر بغصة / بابا .. العنود اتصلت على راكان و قالت ان بتال تعبان .. وراكان راح لهم ..
ما ادري ايش فيه .. والحين راكان راح لهم .. اتصل على بتال بابا شوف ايش فيهم ..
ابو بتال و هو يوقف .. / خلاص خلاص .. انتي نامي و لا تهتمين .. وانا اشوف الموضوع ..
قفل من سمر و اتصل على بتال .. ردت العنود عليه و بلغته بحال بتال ..
ابو بتال اتصل على سعود و بلغه .. سعود مر على ابوه و توجهوا لشاليه ..









:
:
:







الساعة 7:00 صباحا ..





( اول ماوصل الشاليه شاف العنود جاهزة هي و اولادها و اغراضها جاهزة .. نقل الاغراض بمساعدة العنود ..
وبعد 10 دقايق تفاجاء بعمه سلطان و سعود .. و عرف بان سمر هي الي بلغتهم .. اخذ العنود و اولادها ..
و سلطان وسعود اخذو بتال نقلوه المستشفى .. )
اول ما دخل البيت قابلته سمر .. و هي بقمة قلقها على اخوها .. و راكان بقمة غضبه منها ..
سمر بقلق وعيونها مركزه بوجه راكان / ايش فيه ايش صار ..؟
راكان بغضب وصوت مرتفع / من قالك تتصلين على ابوك و تبلغينه ..
سمر فتحت عيونه بصدمه .. قالت شي و رد عليها بشي ثاني / .............
راكان بغضب / انتي متى تكبرين .. انا ما قلت لابوك تقولين انتي ليش ..؟
اختي طلبت شي .. تتلقفين و تنقلين الي قالته ليه .. بغبغان انا متزوج .. لمتى بتقعدين على هالغباء ..
" وهو ياشر على راسها بـ اصابيعه وكانت موجعه " .. هذا متى يكبر ..
سمر حست بالغصة تطلع لحنجرتها و دموعها بدت تملا عيونها ..
راكان بسخرية / بدت البزر بالبكي ..
هنا سمر انفجرت بكي و راكان تركها وهو يتوجه للحمام " اكرمكم الله " ..
سمر جلست على الكنبه و يدينها على وجهها تبكي و تشهق بقهر من اسلوب راكان الساخر ومن فترة طويلة ..













الساعة 9:30 صباحا ..





خارجين من عيادة النساء ..
غرام تقلب في الاوراق الي بين يدينها ..
عناد وهو يعدل شماغه / اخذ لك فطور و تنزلين بيت جدتي و الا بيت امك ..
غرام وهو مازالت تطالع بالاوراق / لا عند جدتي الكل متجمع عندها .. " انتبهت ان عناد وقف مشي " ..
طالعت بعناد باستغراب و انتبهت للمكان الي هم واقفين فيه .. كان امام الكونتر ..
والممرضات و الممرضات واقفين يتكلمون مع بعض .. مكان فيه شي غريب يخلي عناد يوقف بها التصلب ..
وعيونه بارزة من الصدمة رجعت تركز بالي تشوفه .. مراجعين موظفين المستشفى ممرضين ممرضات " ..
بهت وجهها وهي تنتبه لممرضة المحجبة الي تبتسم لزميلتها وتسلمها ملف .. بعد ما راحت الممرضة ..
التفتت على عناد و قربت منه و بنبرة مقهورة غاضبة / لها الدرجة عاشقها .. طيب لو رحت لها ..
و رجعت الايام الخوالي .. " عناد طالعها وطنشها وراح لاحد الممرضين وسالة عن الممرضة ..
الي حاطة على حجابها دبوس فيروزي ولفه شال صوفي فيروزي على رقبتها .. " ..
بالاول رفض الممرض لكن بعد محاولات من عناد .. ذكر الممرض اسمها .. تنهد عناد و مسح وجهه ..
وغرام واقفه بمكانه و لفه يدينها على صدرها و تغلي من العصبية .. بسخرية / ها بشر اخذت الرقم ..
عناد طالعها باستغراب / ها .. ايش تقولين ..
غرام بقهر / اسالك عن الحب القديم .. اخذت الرقم حتى تتواصل معاها ..
عناد بفحيح وهو يرص على اسنانه / وطي صوتك .. و امشي وراي اشوف ..
تركها وهو يتوجه لبوابة المستشفى خارج لمواقف السيارات .. غرام لحقته وهي ترجف من القهر ..










ـــــــــــــــــــ








بعد اسبوع








تو واصلين البر عند حلال ابو عبدالعزيز .. كان مجهز من كل شي .. ابو عبدالعزيز وعياله لهم يومين وهم بالمكان ..
بتال نزل من السيارة و نزلت العنود وراه الي يسوق السيارة راكان .. العنود بهمس / انتبه على رجلك ..
لا تخليها مكشوفه و لا تخليها مغطاه طول الوقت .. والعلاج لا تنساه ..
بتال بيطير من الفرحه من داخله بس مايبين .. ببرود / تراك خنقتيني .. خلاص الجرح معاد احس فيه الحمدالله تشافى ..
العنود حطت يدينها على خصرها / بتال .. لا تقلقني ..
بتال ابتسم لها .. / من عيوني .. خلاص ابشري الي تامرين فيه ..
العنود براحه هزت راسها / احسن .. " التفت حولينها و شافت سلطان و الظبي يلعبون بالرمل مع مريم و منصور " ..
بتال بحلفان / والله ما تنغصين عليهم خلهم يلعبون شوي و بيقنعون من نفسهم .. لا تمنعينهم و يعاندونك ..
العنود تنهدت / خلاص مو مانعتهم .. " اخذت شنطتها الصغيرة و توجهة لجلسة الحريم و بتال راح لرجال " ..









:
:
:








الساعة 11 مساء ..






ام سيف نايمة جنب ام طلال و ام عناد .. تنهدت بضيق وهي تسمع ضحك البنات / الله يهديهم ..
اماني لها يومين مانامت وهذي الثالثة .. والله لتطيح عليه ..
ام عناد ابتسمت وهي مغمضة عيونها / خلها الحين تستانس و تنام ان شاء الله شوي ..
ام طلال / انتي ما تعرفين اماني ان منام تصير كانها سكرانه تهرج ماتعرفين ايش تقول و لا هي تعرف ..
ام سيف وهي تقعد و تنادي اماني بصوت منخفض قليلا / اماني بنت .. نامي .. لا تفضحينا مع الناس ..
اماني ترفع راسها / يمه لا تخافين محد بيعرفني لان بالبس لبس التخفي ..
البنات كتموا ضحكتهم .. و اماني ترجع تنام على بطنها ووجهها بوجه ابرار / ايوه كملي ..
ابرار / بس صحيت ..
اماني عقدت حواجبها / ارجعي نامي ..
ابرار بضحكة / ولا رجعت نمت بيرجع الحلم ..
اماني تهز راسها وهي تغمض عيونها / ايوه .. " وبحماس " .. اصلا انتي احلامك مثل جوال ابو كشاف قديمة ..
ابرار رفعت حواجبها / لا والله .. و ايش الاحلام الجديدة ..
اماني بعبط / يرسلونه لك بي سي .. متى ماحبيتي تفتحين و تشوفينه ..
البنات / هههههههههههههههههههههههههههه
اماني / والله انا احلامي ترا كذا .. اول ما انام احلم اني يا افتح قوقل عن طريق الابتوب و الا الواتس و الا البي بي ..
عاد اي رابط افتحه يدخلني حلم .. "بضيق " .. عاد يا الله ان كان حلم قديم و يجيك ديناصور يلاحقك ..
ساره وهي تمسح عيونها من دموع الضحك / ايش تسوين ..
اماني وهي تنزل راسها على كتف روان الي جنبها / المشكلة اقول قديم ما يخوف الا وانا مرتعبة و اجري ..
و القهر الاكبر اضيع المخرج واقعد اراكض اراكض و اخر شي ما اصحى الا على طيحتي من السرير على الارض ..
البنات الي صاروا يفحطون من الضحك .. و نوال الي كانت تحس بالم اسفل بطنها البارز بوضوح ..
كل ما تبي نتنام وتنسى الالم يصحونها البنات باصواتهم و ضحكهم .. بتهديد / اماني سمي برحمان ونامي احسن لك ..
اماني تبي تنام بس عيونها مو راضية تتقفل و تريحها / انا بانام بس عيوني حالفه انها ما تغمض ايش اسوي ..
والبنات الي كانهم شاربين لهم شي اي شي تقوله اماني فطسهم من الضحك و اماني ما تبتسم صايبها ضياع بالاحاسيس ..
نوال تنهدت / استغفر الله العظيم ..
رنيم طلعت من الخيمة الي نايمة فيها هي و العنود و مرام ومشيرة و الصغار .. قضة حاجتها ورجعت ..
انتبهت لنوال .. حتى تناديها / نوال تعالي نامي بالخيمة .. دافيه و ما فيها ازعاج ..
نوال وهي تقوم بتثاقل / يكون افضل .. هالمحششات ما راح ينيموني ..
اماني وقفت / بطني يمغصني .. بروح الحمام اكرمكم الله .. احد يروح معاي ..
البنات كل وحدة تشد فرشتها و يريحون اجسامهم لنوم / لا ..
سارة بمزاح / بس انتبهي من ابو العبيد لا يخطفك به اليل ..
اماني وهي تمشي بدون توازن / اصلا لشافني اكيد بيخطفني من الزين ..
روان وهي تتثاؤب / لا يسمعك ثم يطلع لك صدق تعوذي منهم .. وقولي اعوذ بالله من الخبث و الخبايث ..
ساره بضحكه / انتي تكلمين من ..؟
روان / اماني ..
سارة / البنت مديها وصلت وقضة حاجتها ورجعت وانتي توصينها ..
روان / والله انتي سامجة احد يجيب طاري الجن بذا الوقت و بذا المكان ..
سارة بضحكة / انتي صدقتي الحكاية الي قالها جدي عن جني اسمه ابو العبيد .. ترا بس يبي يخوفنا ..
الكل فزع وهو يلتفت جهت الصرخة الي سمعوها .. قامت ام سيف بسرعة وهي تنادي / اماني يا بنت ..
البنت كل وحدة قعدت بفرشتها و عيونهم كانها كشافات متوجهه جهت المكان الي راحت له اماني ..
سمعوا صوت ضحكة الشباب .. و صوت ابو طلال وهو ينادي على ام سيف ..





ابو طلال وهو ضام اماني الي تشهق بحضنه من الرعبة و البكي / اعوذ بالله من الشيطان ..
قولي بسم الله يابنتي هذي شجره تعلقت بعبايتك .. اي جني الي ماسكك .. قولي اعوذ بالله من الخبث و الخبايث ..
اماني بصوت متقطع / اعوذذذ... بالله .. من .. الخخببث و اللللخبااايث ..
جات ام سيف وبرعب / بسم الله الرحمن الرحيم ايش جاها ..
ابو طلال بضيق / القشعة " شجرة صغيرة تنموا بالصحراء " علقت بعباتها و انفجعت تقول الجني ابو العبيد مسكني ..
ام سيف تنهدت / الله يصلحهم يا ها البنات .. " ضمت بنتها و هي تسمي عليها وتقرا من الايات و السور الي حافظتهم "..
ام عناد بحزم / والله ان ما سميتوا بالرحمن و نمتوا لا اخلي سلطان بكرة يسلخ جلدكم بالعقال .. فضحتونا عند الناس ..
ام سيف تنيم اماني بينها وبين ام طلال الي جابت فرشة اماني و فرشتها بجنبها و نامت عليها ..
و اماني نامت على فرشة ام طلال بحضن امها .. و ام سيف تقرا عليها وتسمي .. والبنات دخلوا بسابع نومه ..









ـــــــــــــــــــ








يوم جديد ..





الساعة 8:00 صباحا ..





غرام بيدها كوب حليب دافي وسمر نفس الشي ..
غرام بضيق / قعد يبحلق فيها و اخر شي يقول تتوهمين ويصارخ عليه ..
سمر بقهر / كانا خدم عندهم مو زوجاتهم .. طالع ينافخ و يصارخ داخل ينافخ و يصارخ ..
حتى الابتسامة صارت بالحسرة .. مرات اقول ليتني ماتزوجت والا عرفت الزوج .. استغفر الله العظيم ..
غرام وهي تنزل الكوب على الرمل / قهرني وربي .. " وبهمس " .. بيني وبينك ..
سمر ركز معاها بانتباه / هممم ..
غرام بهمس / انا رحت المستشفى و دورتها وسالت عنها الا ان عرفت انها مصرية واسمها رُقيه ..
سمر مو فهمه / ويعني ..
غرام بهمس / هذيك من اصل فلسطيني بس عايشة بأمريكا ومعاها الجنسية الامريكية .. واسمها لينا ..
سمر تهزز راسها / اهاا .. يعني طلعت تشبهها مو هي نفسها ..
غرام / ايوووه ..
سمر زمت شفايفها / انتبهي منهم بس .. ترا صايرة موضه هالايام يتزوجون ثنتين و مسيار و مسفار بعد ..
غرام عقدة حواجبها / بسم الله عليه .. لا ان شاء الله .. مو ماخذ غيري ..










ـــــــــــــــ








تلفتت يمين ويسار وهي عاقد حواجبها / هذي وين راحت .. اوووف منك يا سوير ..
.... بضحكة / ليه ايش سوت لك سوير ..
اماني فزت بخرعة وهي تحط يدها على قلبها / بسم الله .. خوفتني ..
نايف وهو يتقدم منها و يقبل خدها / بسم الله على قلبك ياقلبي ..








انتهى ..



لا اله الا الله محمد رسول الله ..

الحمدالله .. و .. سبحان الله .. و .. الله اكبر ..

اعذروني على القصور و الاخطاء الاملائية و التاخير ..


مشاعل السعودية ..




بسم الله الرحمن الرحيم ..

السلام عليكم ورحمة الله وبركاته ..

الحمد لله والصلاة والسلام على رسول الله ..

توكلنا على الله .. لا اله الا الله محمد رسول الله ..







البارت 60 ..










لا جيت أنا بــ سامحك..
تبكي الجراح ما ودها..
مشتاق ودي أصافحك..
عيت يدي لا مدها...
آه. .يا لجراح .. راح اللي راح ..
وراحتي .. من يا ترى بيردها ..
يا حب.. ياذ كرى واسم..
مدري انا ابكي عليك من العذاب اوابتسم..
صدقني في يأسي .. نفسي تبي نفسي تبيك ..
لا يا دفا شمسي تبيك..
ليه خنتني ..الله عليك ..
آه يا الجراح .. راح اللي راح..
وراحتي .. من يا ترى بيردها ..
لا تحاكي عيوني .. يمطر سحاب الملح ..
ولا تلمس أشجوني .. ينبت في قلبي جرح ..
ناظرني يا خلي .. جرح انا كلي ..
وشلون أبـ ارضى الصلح ..
صار الخريف حبي ..حزن وورق أصفر..
...ودعني يا قلبي..وخل العذاب أقصر..
آه يا الجراح .. راح اللي راح..
وراحتي .. من يا ترى بيردها ..





" بدر بن عبدالمحسن " ..










جلست على الفرشة وهي مستحيه و بتطير من الفرحه بنفس الوقت ..
جلس جنبها نايف وهو يكتم ضحكته .. وبنغزة / وين الي ترسل ذيك الرسايل و الي تقول ذاك الكلام ..
اماني طيرت عيونها وطالعت فيه / اي رسايل و اي كلام .. انت الي قلت و الا بتحطها براسي ..
نايف ابتسم / لا ما ابي احطها .. بس استرخي ما ابي اكلك انا .. " وهو يصب لها فنجان قهوة و يمده لها " ..
اماني اخذت الفنجان و بثقل مو لها / عشت ..
نايف الي التفت عليها و انفجر ضحك / هههههههههههههه حسستيني اني جالس مع جدتي ..
اماني طالعته و هي تشرب الفنجان دفعه وحدة .. وبقهر / ان عقنا ما عجبناكم و ان تجننا ما عجبناكم ايش نسوي يعني ..
نايف وهو يتنحنح يعدل صوته / لا تسوين شي .. خلك على راحتك و طبيعتك يا روحي .. انتي بكل حالاتك حلوه ..
اماني الي ابتسمت ابتسامة ايش كبرها .. وبخبال / وماراح تعيب عليه ..
نايف طالع فيها باستغراب / لا ..
اماني ببراءة / قول والله ..
نايف ابتسم بحب / جربي والله مو قايل لك شي .. الا خذي راحتك بالكامل .. " وبخبث " .. بس بشرط ..
اماني الي كانت مبتسمه .. لمن سمعت اخر كلمه طالعت فيه / ايش ..
نايف بخبث / حلفي انك تطبقينه ..
اماني بعفوية / والله اطبقه ..
نايف يقرب منها و هي رجعت على وراء .. نايف بخبث وهو يصغر عيونه / تذكرين اخر كلامنا بالواتس ..
اماني هزت راسها بلا وهي مبحلقه عيونها .. عقلها وقف مو متذكره شي ..
نايف وهو يبتسم بخبث / الدفا و الحضن و البوسة .. ترا البرد مصع قلبي ..
اماني ضلت ثوانين وهي تطالع بنايف حتى فجاه تضحك بصوت عالي .. / ايييوووووووووووه تذكرت ..
نايف بضحكه / اجل طبقي ..
اماني اول مافهمت السالفه تجمد كل شي فيها .. و ببلاها / هاا ..
نايف وهو ياشر لها على حضنه / تعالي هينا ..
اماني بخرعة وهي تطالع ورا .. وتطالع بنايف .. و ترجع تطالع وراها جهة الخيام و تطالع بنايف ..
نايف انتبه لحركتها و اول ما شاف نقزتها سحبها لحضنه حتى يختل توازن اماني و تطيح بحضنه ..
نايف لف يدينه حولينها وبهمس / قلت لك لا تلعبين بنار ..
اماني برجفه / نايف .. والله امزح .. اتركني .. الحين احد يشوفنا ..
نايف بضحكه / خلهم .. ما عليه باحد ..
اماني وهي متوههقه مو عارفه ايش تسوي تبتسم مرة و مره تلتفت برعب جهة الخيام ..
تفاجاة من قرب وجه نايف لوجهها .. وكانه التماس كهرباء لسعتها بشفايفها ..
حتى تفز واقفه و تهرب و هي تتعثر بخطواتها .. ونايف يضحك عليها .. و بهمس / حتى ما تتحديني مره ثانية ..







:
:
:







بخجل و هي تهمس / انا مدري ايش صابني ذاك اليوم .. ارسلت رسايل و ربي لو بعقلي ما ارسلها ..
روان وهي تغطي خدودها الي تحسهم بتنفجر من الخجل و الاحمرار .. / ياربي .. انتي فضيحة يا اماني ..
اماني وهي تهز حواجبها وبضحكه / بس مدري و دي اقول شي بس اخاف تصفقيني بهالكوب الي معاك ..
روان وهي توقف / انقلعي انتي الي يقعد معاك نهايته الموت بجلطة قلبيه ..
اماني بضحكة واثقة / من الحب و حياتك هههههههههههههههههههههه ..
ساره من خلفها و هي مستغربه ضحكت اماني و وقوف روان / ايش فيكم ..؟
وجلست جنب اماني على الرمل .. اماني وهي تحضن وجه ساره و تبوسها بقوه على خده ...
وبحب / ساررووونه فديتك على المفاجاه الحلوة .. تكفين سارونه عيديها دائما بين الحينة و الاخراااا ..
ساره الي انفجرت ضحك .. و روان جلست و هي فاتحه عيونه للاخير / يا قليلة الادب استحي شوي ..
اماني وهي تحط يدها على خصرها / وليه استحي انا تغزلت بواحد غريب .. تغزلت بزوجي و طلبت بشوفته دايم ..
روان وهي تحط يدها على فم اماني / اصصص اصصص لا احد يسمعك ..
وساره تضحك و هي تشرب من القهوة .. و مستمتعه بالجو و طعم القهوة ..









ـــــــــــــــــــ









جالسه لوحدها و تطالع لبعيد جهة شبك الحلال .. و جدها ابو سطام و ابو عبدالعزيز ..
و عمها فهد و خالها سلطان واقفين يطالعون بالحلال و يسولفون و ياشرون بيدهم ..
وصلت عندها مشيرة و جلست جنبها وهي تتنفس بصوت واضح / يوووه تعبت ..
ريما تطالع بمشيرة و ببطنها البارز .. ابتسمت لها / الله يفرج لك ..
مشيره وهي تلف الشال عليها / امين ..
بعد صمت لفتره ,, بصت غريب / انتي كيف قدرتي تتزوجي مرة ثانيه ..
مشيرة التفتت عليها باستغراب / نعم ..
ريما بارتباك / اممم .. يعني ... " و صدت عن مشيرة محرجه و معارفه ليش سالت هالسؤال " ..
مشيره حطت يدها على يد ريما .. التفت ريما لها .. مشيرة بابتسامه حنونه / قولي ايش بخاطرك ..
ريما بمنحرجه .. / امم .. يعني .. كيف تزوجتي من خالي ..
مشيره سكتت شوي .. و بهدوء / قصدك كيف قدرت اعيش مع زوج بعد زوجي الاول ..
كيف تقبلت الموضوع و عشته .. و كيف استمريت بحياتي ..؟
ريما ضلت تطالع بمشيرة .. مشيرة كملت / لمن توكلين امرك لله .. حق توكل .. و تومنين بان الله هو من يسير حياتك ..
هو من يختبرك .. ليشوف صبرك .. و تومنين بان بعد العسر يسر .. و بعد الظلام نور ..
راح تقدرين تتغلبين على كل شي محزن .. ما اقول لك ان انا على طول رضيت و ما حزنت و لا تضايقت ...
و لا راح اقولك انا ما رفضت الارتباط رة ثانية .. لا .. انا حزنت و بكيت .. و قلت ليه انا الي ..
اول شخص خطبني و حبيته و تمنيته مات .. و اول زوج مات .. و تزوجت واحد كبير كبر ابوي ..
انا تعيسه ايش سويت .. لكن بعد ما هديت .. و انتبهت للي انا فيه .. و الي يصير .. انا بخير و ما فيني شي ..
ولدي سليم معافا .. امي و اخواني و جدي حولي و ما عليهم خوف وبكامل صحتهم و عافيتهم ..
عندي بيت يحميني من البرد و الحر .. عندي فلوس و الي ابيه احصل عليه .. ما عمري نمت جوعانه ..
انا بنعمه .. غيري ما لقيها .. و انا ولا شي الي مريت فيه .. الي يشوف مصايب غيره تهون عليه مصيبته ..
انتي بنعمة يا ريما .. لتخربين على نفسك .. ربك قال .. و ان اصابكم خير فهو من الله ..
و ان اصابكم شر فهو من انفسكم .. يمكن فراقك عن غيث خير لك .. راح تلقين الي افضل منه و يرزقك الله بالذرية ..
الي هم زينة الحياة .. و الي انتي مسويته بنفسك .. شر لك .. بياخذ من صحتك و من عافيتك و من جمالك و من وقتك ..
فتقبلي الي صار لك .. و قولي الحمد الله على كل شي .. لعل ما اصابني خير و اجري عند الله ..
........./ سلااام عليكم ..
نوال وهي تجلس جنب مشيره / يالله .. توبه معاد امشي بالرمل هالمسافه كلها ..
مشيرة و ريما / وعليكم السلام ..
رنيم تجلس جنبهم / اسفل بطني احسه اشتد .. " وهي ترمي نفسها على الرمل وتنسدح و تغمض عيونها " ..
ريما تطالع برنيم و مشيرة و نوال / الحين انتم حوامل و المشي متعب لكم ايش خلكم تجون ..
ابرار معاها سله بها ترمس شاهي و ترمس قهوة و معمول .. ابتسمت / تمارا مسكته ام عبدالعزيز ..
البنات طالعوها / ليه ..
ابرار / تقول توك نقول والدختر موصية عليك ..
ريما / شنو يعني نقول ..
مشيرة ابتسمت / يعني حامل ..
ابرار / ورنا و شجون و غرام و سمر والبندري و الجوري و ريهام جلسوا عندها ..
ريما ابتسمت / حبوبه تمارا هادئة و خجوله ..
مشيرة بضحكه / عكس شخصية متعب .. الله يوفقهم و يسخر بينهم .. " و بتساؤل " .. و وين العنود ..
رنيم بهدوء / راحت عند اخوانها ..










ــــــــــــــــــــــــ









مفرش على الارض و متكي و يطالع في بنته وهي تلعب بالرمل قباله ..
الي يشوفه و هو يطالع في بنته يتوقع انه مركز معاها ..
قربت منه و انتبهت لحركة اصابع يديه في السبحه .. وعرفت انه سرحان لبعيد ..
انتبهت لنايف الي جالس وراء راكان وياشر لها باصباعه بان تسكت ..
العنود طنشت نايف وبهدوء / السلام عليكم ..
راكان التفت على العنود و ببحه / وعليكم السلام .. " اعتدل بجلسته و تنحنح يعدل صوته " ..
العنود وهي تجلس جنب اخوها ومعاها ترمس القهوة و الفناجين / فايش مسرح .. " وهي تصب القهوة " ..
راكان وهو يمد يده ياخذ فنجان القهوة / سلامتك ..
العنود طالعت بنايف / تبي و الا ..
راكان التفت على نايف وعقد حواجبه / من متى انت هينا ..؟
نايف وهو يلعب بالعصا الي معاه .. / مو منك من النظارات الي لبسها ..
العنود بهدوء / ايش فيك يا بو سطام ..
راكان تنهد و هو يشوف زياد جاي جهتهم / طرت عليه طواري .. و سرحت معاها ..
زياد وهو يجلس جنب راكان امام العنود / السلام عليكم ..
الكل / وعليكم السلام ..
العنود طالعت براكان / الشغل به مشكله ..
راكان بانقباض / لا .. " طالع بزياد " .. متى تنقل الشرقيه .. ترا محتاج لك اكثر ..
زياد ابتسم / ما اقدر اقرر الحين .. اسال ريهام اول ..
راكان عقد حواجب و بسخرية / لا والله ..
العنود بضحكه / وهو صادق هي شريكة حياته ما يقرر لحاله .. فديتك زيودي ليت اخوانك يتعلمون منك خاصه راكان ..
راكان يطالع بالعنود وبنغزه / احد شكالك الحال ..
العنود بنفس نغزته / مانا عميان .. كل شي واضح .. ترا مالها ذنب بالي صار .. لتعيد سواياك الاوله ..
امك و ابوك راحوا وتندمت .. لتروح منك ام عيالك وتندم .. مو انت تغلط و تحمل الغلط غيرك ..
تحمل مسؤولية افعالك لو مره وحده بحياتك ..
راكان تنهد / مو محمل احد شي .. بس ...
العنود قاطعته / لا محمل الادميه شي مالها ذنب فيه .. ومعاقبها على اغلاطك ..
راكان طالعها لفترة و صد عنها .. العنود طالعت بشيخه الي مستمتعه بالرمل تحفر و تدفن فيه ..
نايف بعد ما ساد الصمت لثواني .. بصوت عذب ..
يالعين لا تبكين يالعين يالعين
كثر البكى يا عين جرح جفوني
حنا على المكتوب بالحيل راضين
وماقدر المولى علينا يكوني
ابوي وامي حبهم بالشرايين
وانا فقدت اليوم قلبي و عيني
ياحر طعم الوقت في بعد الاثنين
قفت مراكبهم بعد ما رعوني
اهيم في الشارع و لا ادري على وين
احباب قلبي روحوا واتركوني
راكان الي صار يطالع بسبحه و يلعب بها بين اصابيعه بدون لا يعلق على شي ..
...../ سلام .. يسلم هالصوت .. بس ليه حزين .. اعطينا شي غزلي يا ابو راكان ..
الكل / وعليكم السلام ..
نايف بابتسامه / نمدح لك بنت الجنوب ..
متعب وهو يجلس ابتسم / ايه اعطينا شي جنوبي .. ترا ماهم بعيد يسمعونك .. " وهو يرفع الصوت " ..
تراها مني انا متعب بن منصور لزينت البنات .. " التفت على نايف " .. زين صوتك وارفعه .. اسمعك ..
نايف يرفع حاجب / والله .. شحاد و يتشرط ..
متعب بخبث / اقول .. تقول و الا اعلم عليك انت و اااا .. على الي ورااا .. شفتكم ترا ..
نايف نقز / احلف ..
متعب وهو يحرك حواجبه / الله الله .. " وبابتزز " .. هاا .. تسمعني شي زين والا ..
نايف تنهد / بسمعك مو علشان الي تبتزني به يا رجل الامن .. علشان انا تطربني شيلات الجنوب ..
راكان ابتسم و بهمس لـ العنود / مستخفين بكره يطبون صح يتفلون هالعافيه ..
العنود طنشت راكان وهي تسمع لنايف / ..
تعالي خبريني عـن سواليـف المطـر والغيـم
إذا بارق خيالك مرنـي فـي وقـت عصريـه
وانا جالس على جال البحر واجـاذب الترنيـم
على ذكرك بنيـت احلامنـا والنـاس منسيـه
تذكرتك على حد الشفق فـي حـزة التعتيـم
قمر والشمس راحت للمغيـب ومالـت لفيـه
جبال ابها تناظر للسحـاب وتشتكـي للريـم
اجل سالت دموعك يا متعب مـن شـان ريميـه
تحضنين السحاب وينتشي من ناصيتـك يهيـم
تنادين الضبـاب ويقتـرب ويلامـس ايديـه
احس في بردك الهادي على صدري هنا ويقيـم
يدفيـه الحنيـن المكتـوي مـن بعـد غاليـه
فديتك لاضحكتي للبروق اللـي تهـل الديـم
واشوف خدودك اللي من حمار الـورد مكسيـه
تأكدت ان شمسك ما حضت منك سوى التسليم
توارت عن عيونك والخجل من عينـك الحيـه
هلا يا طهر جفن الماء هـلا ياروعـة التقسيـم
على اوتار الخفـوق وجـرة الألحـان قمريـه
دخيلك لاتأخر عاشقـك لاتشتكيـن الضيـم
انا لجلك سريـت وسيرتـك للنـاس مرويـه
نعم يا ابها البهيه شاعرك يعجـز عـن التقديـم
وش يقولـوا خفوقـه ممتلـي شـوق وحنيـه
ربى في ارضك كبر في ارضك تعلم والزمن تعليم
تعلم كيف يشـدوا للوطـن لاحـان طاريـه
احبك حب لو قسم علـى العربـان بالتقسيـم
يكفي من سكن في ارض الجنوب وفي الشرقيـه
جنوبيه تعالـي سوالفـي لجـل المطـر والغيـم
وعينـي ذي سعوديـه وعينـي ذي جنوبـيـه
متعب / يسلم هالصوت .. سمعنا شي ثاني ..
نايف وهو يقوم من مكانه و يجلس جنب العنود / مو كانك زودتها ..
متعب بتعصيبه / خالك ياتبن .. المفروض تقول سم ..
نايف يعانده / سم لعدوك ..










ــــــــــــــــــــــــــ








..... بصوت جهوري / ام فهد ..
رنيم التفتت وهي توقف وتمشي بتثاقل / هلا ..
سند واقف و فهد بين يدينه / هلابك ازود .. تعالي ابي اسولف معاك ..
رنيم ابتسمت وبنغزة / مو تبي تجلس مع الشباب ..
سند ابتسم / عناد نام .. و طارق راح جهة ابوه و راكان ومتعب راحوا لام سلطان ..
رنيم عقدت حواجبها / اهاا .. عناد ليش نايم هالوقت مو غريبه ..
سند هز كتوفه / مدري الظاهر مانام زين البارح .. المهم .. اخبارك ..






:
:
:






فز من غفوته وهو يتنفس بقوة .. عدل قعدته و مسح وجهه بيده .. وبهمس / اعوذ بالله من الشيطان الرجيم ..
طالع بالساعة الي في يده .. ووقف .. عقد حواجبه وهو يشوف مافي احد حوله ..
عدل لبسه و اخذ الفرشة الي عليه و رتبها وتركها مكانه .. اخذ الجاكيت و الشال و لبسهم وطلع من الخيمه ..





,
,
,






غرام بهمس وهي متضايقه / مدري ..
سمر وهي متثاقله تبي تنام / ليه ما تكلمينه ..
غرام زمت شفايفها / ما ابي .. وخلاص خلينا نغير سيرت هالراكان و ها العناد ..
ريان وصل لغرام وهو يلهث / غرام عناد يبيك هنااااك .. " وهو ياشر جهة السيارات " ..
ريان ترك غرام و راح .. غرام طالعت بالمكان الي اشر عليه ريان وصدت / ......
سمر صحصحت و بابتسامه / روحي شوفي ايش يبي ..
غرام بزعل / لا .. ما ابي اشوفه .. مو هو مطنشني له كم يوم .. خليه يذوق التطنيش ..
سمر رفعت حواجبها / بتطنشين عناد .. انتي ..
غرام بنص عين تطالعها / ايوه .. احد قالك الخبلة سمر من كلمة تروح تجري له ..
سمر بسخرية / لا سلامتك ..
..../ بنت غرام .. عناد يناديك من اول .. قومي شوفي ايش يبغى بك رجالك ..
غرام تفز واقفه / ان شاء الله يمه ..
سمر تضحك / هههه بتطنشينه .. ما صدقتي اصلا .. روحي روحي بس .. الله يسهل لك ..
غرام زمت شفايفها وهي تعدل شيلتها و تتوجه لمكان عناد ..
سمر شافت العنود جاية جهتها .. العنود / سمر قومي روحي لزوجك و بنتك .. شوفيهم بالمكان الي امس جلسنا فيه ..
سمر بارتباك / وانتي وين بتروحين ..
العنود بستعجال / بروح اشوف بتال ايش مسوي مع رجله و سلطان والظبي معاه ..








:
:
:








ركبت السيارة جنبه وردت السلام ببرود .. عناد حرك السيارة و ابتعد عن المخيم ..
عناد بعد ما ابتعد مسافه وقف السيارة .. و نزل منها و غرام مازات بالسيارة ..
عناد بعد ما فرش الفرشه .. التفت على السيارة / ما بتنزلين ..
غرام نزلت وجلست على الفرشة وهي تنزل الشيلة على اكتافها ../ ليش جبتني هينا ..
عناد وهو يتكي جنبها و بابتسامه / وحشتيني و بغيت استفرد بك ..
غرام صد عنه بزعل / ...........
عناد ابتسم / زعلانه .. ترا الموضوع ما يسوا هالزعل كله ..
غرام التفتت عليه بسرعة وبسخرية / لا والله .. مايستاهل .. تشفق على حرمة كانت حبيبتك زمان ..
عناد ببرود وهو يرفع حاجب / تشفقت ..
غرام بقهر / ايوه ايوه عيونك بغت تطلع من محاجرها .. وقلبك اسمع دقت من بعد كيلو ..
عناد ضحك ضحكه صغيرة وكتمها ..
غرام بقهر قفزت عليه وصارت تضربه على صدره / لا تضحك لا تضحك .. " وفجاه انفجرت بكى " ..
عناد تفاجاء من بكاها .. و بارتباك / والله ما تشفقت عليها .. بس تفاجات من وجودها .. و هي ما طلعت هي ..
سند ما قالك كل شي .. قالك علشان ما شيسمه .. يا بنت .. اسمعيني لا تبكين .. ترا تتوهمين و الله ..
غرام وهي تمسح دموعها / قهرتني ..
عناد يقبل جبينها / والله ما اقصد بس انا تفأجات .. يعني عادي .. و خلاص اسف بس لا تزعلين ..
غرام صدت بزعل وهي تمسح دموعها / ......
عناد بارتباك / طيب .. ايش يرضيك .. انا جاهز ..
غرام طالعته بنص عين / .......
عناد بتاكيد / والله .. الي تبينه ..
غرام بخبث / اي شي ..
عناد بثقة / اي شي ..
غرام بخبث / المهره الي اشتريتها اخر مره .. ابيها ..
عناد فرك انفه .. / طيب هي لك .. " ابتسم بخبث " .. اصلا ماراح تروح بعيد في حلي ..
غرام بخبث تضحك / هاااهااااهاااا .. في حلك .. اها .. طيب نشوف ..









ــــــــــــــــ




بعد المغرب ..





العجايز حول بعضهم و يسولفون .. والبنات متجمعين جنبهم ..
اماني تاشر لسارة / ايش فيها ..؟
ساره تطالع اماني / تقصدين روان .. بطنها يوجعها .. شكلها بتعيد ..
اماني هزت راسها / اهااا .. اشوف النفسية خايسه اليوم ..
ساره بنغزة / خليك من روان .. ركزي بهمس العجايز ووجه عمتي مياسة ..
اماني تطالعهم بتركيز وهي تاكل من المكسرات / ايش عندهم ..
ساره تهمس / شكل راشد مسوي مصيبة جديدة ..
اماني بعدم تركيز / راشد من ؟.. " وبانتباه " .. اوووه ابوهم .. " عقد حواجبها " .. ايش مسوي ..
ساره تاففت / اوووففففف انتي خليتيني اسمع شي او افهم ..
اماني سكتت ثواني .. ساره تهمس لها / بس الظاهر و الله اعلم ان بكرة راجعين لبيوتنا ..
اماني طالعت بساره و طالعت بعمتها مياسه .. طالعت برنيم .. وهمست لساره / رنيم معصبه ..
ساره تهمس / لان راحت لسند تساله ايش الي صار و ماقالها ..
و سند و عمي رعد و عمي خالد و صقر بكره مسافرين للمدينة ..
اماني بضيق / افففف من ذا الادمي عمري ماحبيته ..
ساره بضيق / الله يعينهم ..









ـــــــــــــــــــــــــــ









فجر اليوم الثاني ..





ابرار معاها شنطتها و واقفه جنب فارس وهو يرتب الاغراض بسيارة ..
فارس طالعها ببرود / عندك شي ..
ابرار بهدوء / انتي الي ايش عندك ..
فارس تنهد / ابرار مو فايق لك .. ولا لي مزاج اتكلم .. فا فارقي عني ..
ابرار طالعته بقهر وغصه .. تركته وراحت لجلسة البنات ..
شجون انتبهت لاختها و جلست جنبها .. وبهمس / ايش فيك ..
ابرار تصد عن البنات / فارس ما مدري ايش فيه عليه ..
شجون عقدت حواجبها / ايش صار ..
ابرار تتنفس بعمق حتى تضيع العبراه / من وصلنا و قبل وهو ولا يكلمني و لا يسال عني ..
شجون هزت اكتافه / بس .. عادي .. انا طارق اكثر من مره امشي لحالي و اصادفه يصد عني .. ولا ارسل شي لي ..
ابرار طالعتها و بسخرية / و فرحانه .. ما انتي شايفه البنات .. كل وحدة زوجها يناديها و يدلعها ..
وانتي كانك الخدامه .. والله حتى الخدامه ينادونها و يسالون عنها .. ما اقوال الا مالت ..
شجون رفعت حواجبها وبكذب / وانتي كل وحده يناديها زوجها معناته يناديها يدلعها ..
والله مانتي عارفه شي لو انك مفتح عيونك و اذانيك تقولين الحمدالله على الي انا فيه ..
ابرار طالعتها بفضول / ليه ايش فيه ..
شجون / كل وحدة مايناديها زوجها الا معطيها محضره .. والكل يعرف بها .. و بدال ما تفرح تتفشل ..
ابرار بستغراب / تمزحين ..
شجون تهز راسها / تؤ .. طالعي ووجيههم و تتاكدين ..
ابرار طالعت في البنات بتركيز .. و شجون بداخله " الله يهديك يا ابرار وتبطلين هالطبع " ..








ـــــــــــــــــــــ







عند سيارة بتال ..




راكان يسولف مع بتال وهم جو السياره يتكلمون و زياد واقف برا / لا حول و لاقوة الا بالله .. نسال الله حسن الخاتمه ..
زياد تنهد / انا ماشي .. سلام ..
راكان وبتال / وعليكم السلام ..
راكان وهو يطالع جهة العنود و سمر / ايش الي ماخرهم ..
بتال / مدري .. " رفع شنطة العنود وبضيق " .. نفسي اعرف شنطة اختك ايش فيها .. ثقيلة ..
راكان ابتسم / مو صعبه افتحها وشوف الي فيها ..
بتال / تلقاه حركات البنات مكياج وعطر و مدري ايش ..
راكان هز راسه / العنود ماعمرها حطة المكياج بشنطتها الصغيرة ..
بتال رفع حاجبه / مسوي نفسك تعرف اختك ..
راكان بتحدي / تتحدا ان مافيها مكياج ..
بتال وهو يفتحها / نتحدا .. ها .. قلم .. محفظه .. " عقد حواجبة " .. ايش العلبة هذي ..
" فتح عيونه و هو يطالع راكان " .. سلاح ..
راكان طالع بالسلاح و اخذه .. انتبه للعنود و سمر وهم يركبون السيارة .. العنود / بسم الله توكلنا على الله ..
بتال و راكان / ..........
راكان بمكان السايق و بجنبة بتال .. و العنود خلف راكان و سمر خلف بتال ..
العنود طالعتهم / ايش فيكم ساكتين ..
راكان يرفع السلاح وبنبرة / من متى معاك ..
العنود ابتسمت / اهااا .. من زمان ..
راكان بحدة / متى ..؟
العنود بستفزاز / لا تصر على المعرفة .. لا تزعل ..
راكان طالعها و جه السلاح على وجهها / اذبحك ..
العنود / ههههههههه فداك ..
راكان رجع ريح بجلسته وهو يبتسم و بتال يطالعهم / بس ..
طالع بالعنود بحدة / لاعاد تشيلين سلاح معاك .. لا يطيح بيد احد من الصغار و يروح فيها ..
العنود بهدوء وهي تعدل عبايتها / على امرك .. خلونا نمشي بس ونلحق الجماعة ..
" وبتذكر " .. ورجع السلاح لمكانه ..
راكان هز راسه / السلاح .. طيب يا اخ العنود .. السلاح باخذه ..
بتال بتساؤل / من وين جبتي السلاح ..
راكان بهدوء / حق ابوي الله يرحمه ..








ـــــــــــــــــــ








يوم جديد ..


بيت ابو سطام ..






العنود جالسه مع مشيرة ..
مشيرة / يقولون جرعة زايدة و ميت بالحمام ..
العنود بضيق / لا حول و لا قوة الا بالله ..
الجوري / حزنتني روان ..
العنود / كلهم تاثروا ..
بعد صمت لثواني .. مشيرة / روان اماني البندري سارة سمر غرام شجون خزامى تمارا ..
كلهم اعمارهم متقاربه .. الا ان كل واحده فيهم لها شخصية و دلع خاص فيها ..
العنود طالعتها تبيها تكمل / اهاا ..
مشيرة / اماني بسبب دلع ابوها لها و لان ماعاشت شي مصيري وهي الي تقرر وهي الي تتعب فيه ..
صارت جريئة وقوية و لا تخاف .. تمارا دلعها خالها .. بس كانت عارفه ان اي غلط راح تتحمله و تخسر ..
علشان كذا هادئة و رزينه وتاخذ قراراتها بعد تفكير .. ساره تكتم و تخاف .. روان الدموع و الانطوا ..
البندري متخبطة .. خزامى ناضجة .. غرام و شجون يتشابهون مرات تشوفينهم ناضجات و مرات خبلات ..
سمر ضعيفة شخصية .. برغم انها صارت زوجة و ام .. الا ان شخصيتها منعدمة ..
ماتسوي شي الا اذا ابوها او امها او اخوها قرروا عنها و قالوا لها سوي .. شخصيتها تنرفزني ..
الجوري بسخرية / الحمل يخليك فيلسوفه .. ومحللة شخصية ..
مشيرة تطالع بالعنود / بالله مو صح كلامي ..
العنود تهز كتوفها / فيه شي صح و شي مو معاك فيه ..
......./ السلام عليكم ..
الجوري و مشيرة و العنود التفتوا على مرام و نوال / وعليكم السلام ..
نوال تجلس / كيفكم ..
الكل / الحمد الله بخير ..










ـــــــــــــــــــــــ









بعد اربعة اشهر ..





بيت مياسة ..





ام صقر وبناتها متجمعين حولها .. رنيم تشوف نفسها للمره المليون في المرايه و تتاكد من زينتها ..
رنا وهي تاكل من صحن فيه ليمون مع الملح / رنيم خلاص .. ما طفشتي ..
رنيم بتطنيش التفتت على امها / كان سند تاخر ..
ام صقر ابتسمت / لا اله الا الله .. يابنتي ماله دقيقتين من كلمتيه و قالك خمس دقايق ويوصل ..
شوفي بنتك و رضعيها وقت الرضعه الحين ..
رنيم تطالع بريما / ريما انتبهي لفهد لا تغفلين عنه .. ترا كل ماشاف اخته العنود اعطاها كف والا عضاها ..
ريما تطالع بالطاولة الي قدامها و عيونها ثابته و كانها تفكر بشي و بعميق ..
ريهام طالعت برنيم / ريما من زمان وهي مو معانا ..
رنيم / من يوم جاء سند وقال لها عن حاتم و خطبته وهي متغيره ..
ام صقر بتنهيدة / ليتها توافق .. " وبمحبة " .. حتى بنيته الصغيره غلا .. حبيتها وحسيتها وحدة من بناتي ..
ريهام بهدوء / المهم ابو غلا مو غلا ..
ريما وهي مازالت عيونها على الطاولة و بصوت خاوي / انا وافقت و بلغت سند ..
ام صقر و بناتها طالعو بريما متفاجئين .. ريما طالعت برنيم وبخوف / قولي لسند ما ابغى خلاص ..
ام صقر بغضب / مو انتي كلمتي الرجال وقلتي له .. خلاص كلميه وقولي له الحين ..
ريما وهي تقضم اظافرها .. دخل صقر / السلام عليكم ..
الكل / وعليكم السلام ..
صقر لرنيم / ابو فهد ينتظرك برا .. " ابتسم " .. والله حاله ..
رنيم ما انتبهت له اخذت شنطتها الصغيرة و رفعت طرف فستانها الابيض و راحت للمدخل تلبس عبايتها ..
صقر يطالع باخواتها / سند محلق و متزين كانه عريس وهذي كانها عروس .. الله يهني سعيد بسعيدة ..
ام صقر ابتسمت / من حقه.. اختك من اربع اشهر وهي عندنا .. " تنهدت بضيق " .. من وفاة ابوكم .. الله يغفر له ..
البنات بحزن و ضيق / ..............
صقر بعد صمت ثواني بيغير الجو / اي صدق .. مبروك ريما .. الله يتمم لكم على خير ..
حاتم رجال و النعم فيه .. بعد بكرة نروح علشان التحاليل و باذن الله اسبوع و تطلع النتايج ..
ريما بارتباك / .............
ام صقر وهي تتشاغل عن ريما / الله يتمم لهم على خير ..
ريما بصدمه و ارتباك طالعت بامها و اخواتها و تحس انها فقدت القدرة على الكلام ..








ـــــــــــــــــ







بيت راكان ..




رتبت شنطتها و شنطة بنتها .. و اخذت اهم الاغراض و طلعت من الجناح بهدوء ..
مسكه بنتها بيد و اليد الثانية تسحب الشنطة .. نادت وحدة من الخدم حتى تساعدها بشنط ..
وهي بصالة واقفه تعدل عبايتها و نقابها .. طلعت ساره من المطبخ .. و باستغراب ../ سمر ..
سمر التفتت لها و ببرود / هلا ..
ساره عقدت حواجبها / وين رايحه به الوقت ..
سمر بجمود / رايحة بيت اهلي .. اشوفك على خير ..
دخات الخدامه و سمر طلعت .. ساره بتساؤل / وين رحتي ..
الخدامه / روه ودي شته هق مدام شياره ..
الخدامه راحت المطبخ و سارة جلست قبال التلفزيون مو فاهمه شي ..








ـــــــــــــــــــ







بيت ابو عبدالعزيز ..






مشيره تعدل جلستها شوي شوي .. و هي ترفع ولدها " عبدالله " .. و ترضعه ..
البندري وهي تاكل من التمر / الحمدالله ولدتي بعد شبكتي .. و ولدتي قبل زواج طارق بشهر ..
ام طارق وهي ترتب ملابس البيبي / الا والله الحمدالله الي افرجها لها بسلامه ..
مشيرة تنهدت / منصور وين ..
ام طارق / راح يلعبه ماجد و يقول فيه محل العاب فتح جديد وعليه تخفيضات بيروح يشوفه ..
البندري بقهر / النذل ما اخذني معاه .. يقول اول استاذني من زوجك ..
مشيرة وهي تكتم ضحكتها .. ام طارق بضحكة / عارف انك قوية بس عليهم والا على غيرهم خرطي ..
مشيره بهدوء / ايش باقي لطارق من تجهيزات ..
ام طارق تنهدت / والله مدري عنه .. كل ما سالته قال ابد مابقي شي .. اقوله يامك بشوف المطبخ ان ناقصه شي ..
قال ابد الي تبينه قولي عليه وانا اجيبه لعندك .. ارجيلاتك توجعك ...
مشيرة بحنية / ياروحي .. اي والله يمه انتي تعبانه .. ومايبي يتعبك زود ..
ام طارق بمحبة / ياروح امه .. ان ماتعبت لجله لاجل من اتعب هو ماقصر علينا .. شالنا على كتوفه من هو صغير ..
ما ارتاح .. ما اقول الا يالله .. تفتح عليه باب الرزق و السعادة و ترزقة بالذرية الصالحة البارة ..
البندري و مشيرة / امين ..







ـــــــــــــــ






بيت ابو طلال ..





نوال الي من اسبوع في بيت اهلها استعداد للولادة .. جالسه على الكنبه وهي تحس بالم اسفل ظهرها ..
ام طلال / لا اله الا الله .. تقديم موعد زواج شجون و طارق خبصنا ..
ام سيف / وهذا احنا مالنا الا الطرف من الهم .. كيف ام طارق و ام عناد ..
ام طلال / اي والله .. الا اماني وينها ..
ام سيف بعدم رضا / في المجلس مع نايف ..
ام طلال بضيق / الله يهديك يا عبدالعزيز هو الي مشجعها ..
ام سيف / البارح قعد عندها الين 8 الصبح ويوم قلت لعبدالعزيز قال ارسلوا الفطور لهم ولا تقولون كلمه ..
نايف ولدي و اماني بنتي ..
نوال بالم وهي تعض شفايفها / اممممممممممممممممممم ..
ام طلال برعبه طالعت بنوال / ايش فيك ..
نوال تبكي / ظهري ظهري .. ما اقدر اتحمل ..
ام سيف وهي توقف / والله انه الطلق .. خلني اكلم احد يودينا المستشفى ..
ام طلال / تراها بكرية والله ان راحت الحين ليعسرون فيها ..
ام سيف وهي تتذكر ولادة مرام الاولى / تروح المستشفى تتوجع عندهم و لا تتولد علينا ..








:
:
:







بالمجلس ..




اماني رافعة حاجب وبعصبية / لا والله .. انا الي بدات .. انت ابد مؤدب ما سويت شي ..
نايف كان يمزح معاها و تفاجا من عصبيتها / اماني ايش فيك ..
اماني بعصبية / شوف نايف .. ابوي امن فيك .. علشان كذا تنام معاي و كانا متممين هالزواج و فبيت اهلي ..
وانا راضيه و ساكته .. بس لان انت زوجي وانا عارفة انك ما راح تلعب معاي .. نايف انا مو بنت حرام ..
نايف احتد وجه / اماني بالا جنان .. انا مو قصدي شي ..
اماني و تحس العبرة واقفه بنص بلعومها / لا والله .. تقول ان الي نسوية سوات السكار .. وتبيني اسكت ..
نايف وقف وهو يقفل ازرار ثوبه و يسحب شماغه و عقاله / انتي مو صاحية اليوم .. اطلع الحين افضل ..
اماني بعصبية / انقلع .. احسن ..
نايف طالعها بعصبية وتركها .. و طلع من المجلس على الممر الخلف و بعدها لخارج البيت ..
اماني جلست على الكنب تبكي ..






ـــــــــــــــــــ







يوم جديد ..





العنود تتقهوه هي و ساره .. / وين سمر ..
ساره هزت اكتافها / ما ادري .. " وبتذكر " .. البارح بعد العشاء شفتها طالعه من البيت .. وقالت بروح لاهلي ..
و لقيت الشغاله تقول انها وده شنطة سمر لسيارة .. فالاول قلت يمكن شنطة اليد بس بعدين تذكرت ان الشنطة بيدها ..
" طالعت بالعنود " .. اتوقع زعلانه و راحت لبيت اهلها .. و الفجر شفت راكان طلع و شكله معصب ..
العنود تنهدت وبضيق / لا حول و لا قوة الا بالله .. الله يهديه بس ..





:
:
:



في بيت ابو بتال ..




الجوهرة تطالع في بنتها بتفحص و نظرات غريبه الي ناايمه على الكنب بخدر .. وبنبرة / سمر
سمر طالعت بامها وبتعب / نعم ..
الجوهرة بنغزة / كم شهر ؟
سمر ضمة المخدة على بطنها اكثر وبحزن / خمسة ..
الجوهرة بقهر / خمسة شهور و لا تكلمتي .. ليه ؟
سمر انفجرت بكي .. الجوهرة قامت وجلست بنتها وجلست جنبها وهي تحضنها / بسم الله عليك ..
سمر بشهقه / تعبت منه مدري على ايش يعاقبني انا ايش سويت له ..
مع غيري يضحك و يسولف و انا بس يصارخ و يكشر .. معاد ابيه .. خلاص ..
........ / السلام عليكم .. سمر بابا .. ايش فيك ..
سمر تبكي وتشهق بحضن امها .. الجوهرة / زعلانه من راكان وتركت بيتها البارح و جات عندي ..
ابو بتال باهتمام / ليه ايش صار ..
سمر تمسح دموعها و تهدي نفسها شوي / من سنه وهو يعاملني بجفا كاني خدامه عنده و كل يوم يصرخ عليه ..
اي شي يصير له يحط الوم عليه .. " وبغصة " .. حتى موتت امه وابوه .. انا ايش دخلني بموتتهم ..
ابو بتال عقد حواجبه / استغفر الله العظيم .. انتي ارتاحي الحين وبعدين نتكلم ..
الجوهرة / وتراها حامل خمسة شهور و لا قالت لنا ..
سمر تمسح انفها بالمنديل / محد يدري ..
ابو بتال بتفاجاء / حتى راكان ..؟!!
سمر هزت راسها بنعم .. الجوهرة / وكيف تروحين العيادة ..
سمر هزت راسها / ما رحت ..
الجوهرة بقهر / لا والله ذي الي مو بصاحية ..
ابو بتال وقف و طالع بالجوهرة / وديها الدكتورة و اكشفي عليها .. وراكان انا الي اكلمه .. فمان الله ..
الجوهرة وسمر / فحفظ الرحمن ..













بالمستشفى ..




اماني تقرص خدود البيبي / يا حلاته يا حلاته ..
نوال بتعب / سعود وين ..
ام سيف / راح يكلم امه يقول لها انك ولدتي ..
ام طلال تراقب اماني بنظرات تفحص .. اماني الي منزله شيلتها على اكتافها و لفه شعرها ..
نوال بتعب / يمه .. ابي الحمام " اكرمكم الله " ..
ام سيف تساعد نوال تنزل من السرير شوي شوي .. بعد ما دخلوا الحمام " الله يكرمكم " ..
ام طلال بجدية / اماني ..
اماني التفتت على خالتها / هلا ..
ام طلال بجدية / صار شي اكبر من الي برقبتك بينك وبين نايف ..
اماني تغير لون وجهها .. فجاه انفتح باب الغرفه ودخل ابو طلال و طلال و سيف ..
ابو طلال بابتسامه / الحمدالله على السلامه .. وين نوال ..
اماني تلف شيلتها .. ام طلال / الله يسلمك .. الحين تجيكم .. ارتاحوا ..
سيف تنهد / ما بقي الا الجوري ..
طلال ابتسم / توك ما لحملها شهر ..
انفتح باب الحمام اكرمكم الله و طلعت نوال حتى تبتسم بفرح من شافت ابوها و اخوانها وهم يهنونها ..








ـــــــــــــــــ








بعد اسبوع ..





*طلعت نتائج تحاليل ريما و حاتم .. و تطابقها .. و تحديد موعد الملكه و الزواج .. وريما ملتزمة الصمت ..
*رجوع مشيرة لبيتها بعد عشرين يوم من نفاسها بطلب من ابو بتال برجوع لبيتها ..
*فارس و ابرار كل انشغل عن الثاني .. ابرار بتجهيز شجون لزواجها و فارس بالمشروع الجديد ..
*سند و رنيم .. عرسان جدد مع ايقاف التنفيذ .. وانتقلوا لبيتهم الجديد ..





راكان طالع من بيت جده .. و شاف شيخه تبكي وهي مع سامر .. تقدم منهم ..
راكان وهو ينحني على شيخه و يحضنها / حبيبة بابا من زعلها ..
ابو بتال الي كان طالع من بيته و شاف راكان وسمع كلامه وبنبرة / يوجعك زعلها .. عرفت ان زعل الضنى غالي .. ؟
راكان وهو يوقف بحرج / هلا عمي ..
ابو بتال بشرهه / اذكر يا راكان قلت لي ان سمر بتكون في عيونك وما تزعلها .. و الحين .. لا وفيت بكلامك ..
ولا قلت الحرمه حامل اداري خاطرها .. واغض بصري ان قصرت بشي .. لين تعدي هالفترة ..
راكان بهت وجهه .. / ما قالت لي انها حامل ..
ابو بتال و هو يعدل غترته و بسخرية / ما انت فاضي لها ..
راكان عقد حواجبه / بغيت اكلمها ..
ابو بتال وهو يعطي راكان قفاه و يتجه لسيارة / الحين مو فاضيه .. لمن تفضى تناديك ..
راكان طالع عمه بصدمه .. و سامر ابتسم بشماته .. اخذ شيخه و دخل البيت ..
راكان بقهر / طيب يا سمر .. يصير خير ..








ـــــــــــــــــ








بعد الساعة 10 مساء ..



صقر طالع من بيت خاله سلطان .. انتبه لاضاءة بدروم بيت خاله عبدالعزيز ..
قرب حتى يشوف طلال من احد الفتحات .. دخل وهو يتلفت بالبدروم .. وباستغراب و ذهول / لا اله الا الله ..
طلال رفع راسه وشاف صقر و بابتسامه / هلا .. " اخذ الفوطه و مسح يدينه " .. ها عجبك ..
صقر يطالع بالسيارات و الدبابات " الدرجات النارية " و ترتيبها و ديكور الي مصمم .. / ايش هذا ..
طلال ابتسم / الله يسلمك .. من زمان كان عندي جنون شراء السيارات السريعة .. و بعض الاوقات دبابات ..
صقر رفع حواجبه / ومن وين لك الفلوس ..
طلال بدلع / من البابا مو انا حبيب البابا ..
صقر يطالع بطلال ../ هههههه مو لايق عليك ..
طلال ابتسم وهو ياشر بيده / هذي اول سياره .. واول حادث سويته فيها صدمت جدار جارنا ..
وحلفت امي معاد اركبها .. و علشان ما اكسر حلفانها .. اشتريت غيرها .. هذي هي ..
بعدين تعرفت على مجموعة شباب جنونهم الدبابات .. وركبني هالجنون .. و اشتريت اول دباب ..
و صار عليه حادث كسر يد .. و بعدين هالسيارة و مليت منها و غيرتها و اخذت هذي ..
صقر يطالعه / طيب بيعها .. لا تخزنها ..
طلال ابتسم / لا .. عندي حب تملك مزعج جدا .. اخر سيارة اخذتها هذي .. " و هو ياشر على خلف الستار " ..
صقر قرب و ابعد الستار .. و عقد حواجبه / حتى هذي .. يا شيخ خاف ربك .. امك شافتها ..
طلال يهز راسه / لا ..
صقر هز راسه / الله يهديك و يشافيك ..
طلال / ههههههههههههههههه . امين ..









ــــــــــــــ





يوم جديد





بجناح زياد ..





زياد يطالع بريهام وهو شايف تغيرها من فترة من بعد رجوعهم لشرقية .. شاف الساعة ووقت قرب اذان العصر ..
وقف و توجه لدورات المياة ليتوضأ و يتوجة للمسجد ..



بعد الصلاة ..




....../ كيف حالك .. عساك بخير ..
...../ الحمدالله .. بخير من الله ..
.....ابتسم / ما شاء الله معاد تسال و لا تزور .. استغنيت عنا ..
زياد ابسم / لا والله مو كذا .. بس انشغلت ذا الفترة كثير .. و رجعت لشرقية .. وانا باذن الله ناوي ازورك ذا الايام ..
د.سالم / حياك باي وقت .. " وباهتمام " .. فيه مشكله او شي ..
زياد تنهد و بتساؤل / ممكن اكون عقيم ..؟!!
د.سالم عقد حواجب / وليه .. تقصد بسبب المشكلة الي قبل .. لا ان شاء الله .. لكن اذا عندك مشكله بها الشي ..
روح لدكتور مختص به الشي .. و لا تاخذه من جانبك بس .. حتى زوجتك .. يمكن عندها مشكله ..
زياد بتفكير / ممكن ..
د. سالم وهو يمد يده حتى يصافحه زياد .. ابتسم / انتظر زيارتك بالعيادة او بالبيت كاصديق ..
زياد ابتسم / باذن الله ..
د . سالم / مع السلامه ..
زياد / فمان الله ..








ــــــــــــــــــــــــــــ







بغرفة اماني ..






وهي واقفه قبال المراية و يدها ترجف .. تنتظر نتيجة الاختبار .. اول ما وضحت النتيجه جلست ببرود على الكرسي ..
حست بتعرق جبينها .. مسحت جبينها بيدها .. و عيونها بدات تظلم .. اخذت نفس عميق وهي تهمس / يالله ..
سمعت صوت رنين الجوال .. وقفت بصعوبة وتوجهت لسرير تبي تسكر الجوال .. شافت صورت نايف ..
يعني هو الا متصل .. فتحت المكالمه .. و بصوت خاوي / انا حامل ..
نايف ما سمع ايش قالت بابتسامه / السلام عليكم ..
اماني بعبرة / اقولك حامل .. حاااامل ..
نايف مو مستوعب / ايش تقولين .. من حامل ..
اماني انفجرت بكى / بانفضح .. بانفضحح ..
نايف بصدمه / .............
اماني تشهق وهي تعتصر بطنها ... نايف بارتباك / اماني .. اهدي ..
اماني تشهق / كيف اهدا .. كيف زواجنا محددينه بعد العيد .. واحنا بشهر اربعه .. يعني ..
" وهي تعد على اصابعها " .. خمسه و سته و سبعه و ثمانية و تسعه و بعدها عشره الزواج .. كم شهر ..
ايش نسوي .. نايف .. ايش اسوي ... قولي ايش اسوي ..
نايف جالس بسيارته قبال البحر مسح على جبينه / ما ادري .. ما ادري .. انتي الحين اهدي ..
و بعدين نشوف ايش نسوي ..
اماني بعصبية / متى بعدين متى .. لمن يكبر بطني و الكل يعرف ..
نايف يحاول يهديها / لا يعني .....
اماني تقاطعه بعصبية وقهر / الله ياخذك .. الله ياخذك .. كله منك كله منك ..
" حتى تقفل الجوال بوجهه " .. وترمي نفسها على السرير تبكي بقهر و خوف وندم ..







ـــــــــــــــــــ








بيت ابو عناد ..





عناد و بدر و ابو عناد و ام عناد قاعدين بالصالة .. يسولفون ..
دخلت ابرار وهي محملة باكياس و وراها شجون محملة بعد .. ابرار تجلس على الكنبة / السلام عليكم ..
شجون وهي ترمي الشيلة / سلام ..
الكل / وعليكم السلام ..
عناد عقد حواجبة / بنت .. هذا كله قشيتيه من السوق .. ايش خليتي لناس ..
ام عناد / قول لا اله الا الله ..
عناد بابتسامه / لا اله الا الله ..
بدر وهو يسحب احد الاكياس الي عليه اسم محل يعرف ايش يبيع هالمحل .. ابتسم بخبث وسحب الكيس ..
ابرار و شجون نطوا بنفس الوقت / لالالالالالالالا ..
عناد طالع ببدر .. بدر وهو حاط الكيس ورا ضهره / هاا هاا هااا .. ايش عندكم .. بشوف ايش بالكيس ..
ابرار و شجون ووجههم محمر برعب / لالالالالالالا ..
ابو عناد عقد حواجبه / ايش فالكيس .. خله يشوف ..
ام عناد تدق ابو عناد بكوعها و تغمز .. ابو عناد / ايوووه .. " التفت على بدر " .. خل عنك القافه ..
عناد ابتسم / انا بشوفه اذا عجبني باخذه لغرام ..
ابرار وهي تسحب الكيس من يد بدر وهو يمده لعناد / عندك السوق طب وتخير .. وخذ لحرمتك ..
عناد ابتسم وهو يوقف / تهنين فيه وملبوس العافية ..
بدر وقف وبمزاح / مبروك يا ابو الشباب .. اقصد ام الشباب .. وربي يوفقك ..
شجون حمر وجهها وعيونها غورقت بالدموع ..
ابو عناد بمزاح / اوووه يا ام عناد .. الحين بنقعد لحالنا و نتونس و نرجع ايام الشباب ..
ام عناد / لا من غير شر .. ما نقعد لحالنا .. عناد وغرام يجون عندنا .. بدال الايجار و الشقق ..
ابو عناد وهو يطالع بعناد / اي والله وانا ابوك .. تعال عندنا تونسونا و تكثرونا ..
عناد تند / ان شاء الله يبه .. نرتب امورنا و ابشر .. " قبل راس ابوها وامه " ..
تصبحون على خير .. تامرون على شي ..
ام عناد / سلامتك .. بس خذ اختك وصلها بيتها ..
ابرار / لا ما يحتاج .. بنام هينا علشان بكره نرتب اغراض شجون .. و فارس عنده خبر ..
ام عناد / اها براحتك ..
ابرار بهمس لشجون / وكان هالفارس يدري عنن هواء داري .. " وقفت " .. يالله خلنا نطلع فوق ..








ـــــــــــــــــــــ







بيت راكان ..





راكان / الزواج بعد العيد ..
نايف ابتسم / الزفة عليه .. والله لزفك من البيت للقاعة و من القاعة للبيت ..
ساره بخجل داخله ورا ظهر العنود وتممتم بكلمات مو مفهومه ..
العنود ابتسمت / على خير ..
راكان وقف / بتروحين لسمر اليوم ..
العنود وهي تشرب من فنجان الشاهي .. / مالي دخل قلت لك .. نصحتك اول و انت ما سمعت .. طلع شوكك بيدك ..
راكان تافف و هو ياخذ الجوال و المفاتيح .. / حسبي الله ونعم الوكيل .. حتى مو وقتة ابد .. الي براسي مكفيني ..
يالله .. ادعولي .. اليوم عندي شغله مهمه ..
العنود / الله يوفقك ويسر امرك ..
ساره وقفت / انا بروح لغرفتي .. " بعد ما ابتعدت عن العنود ونايف " ..
نايف بتوتر / العنود ..
العنود بهدوء / امم .. قول .. شايفتك من مده وفيه شي بخاطرك تبي تقوله ..
نايف ببحه / اماني حامل ..
العنود سكتت شوي وصلبت نظراتها .. بعدها بهدوء / نعم ..
نايف وهو يمسح على شعره / انا واماني .. يعني .. ما ادري .. المهم .. " وبسرعه " .. هي الحين حامل مني ..
العنود طالعت بنايف و بصدمة / تمزح ..
نايف هز راسه .. وتنهد / لا .. هالموضوع مافيه مزح ..
العنود فتحت عيونها للاخير / لا والله ..
نايف بارتباك / انا ادري انه غلط .. " وبتبرير " .. بس مو حرام .. انا زوجها .. يعني حلال ..
العنود بعصبية / نايف .. نايف .. صح مو حلالك .. بس مو فبيت ابوها في بيتك .. يعني ايش يقولون الناس ..
" حطت يدها على راسها " .. الله اكبر عليك .. الله اكبر عليكم ..
نايف يمسح وجهه / والله يا العنود مدري .. مدري ايش الي صار و كيف .. المهم .....
العنود بعصبية / اص اص .. كيف ماتدري .. ما خطر في بالك عمك .. اهلك .. مستعجل على العرس قول ..
عمي بيجيبها لك لبيتك بثيابها .. بس مو تغدره .. هو امن فيك وانت غدرته .. حسبي الله و نعم الوكيل ..
نايف غطا وجهه بيدينه .. وهو مو عارف ايش يقول ..









ــــــــــــــــــــ









بغرفة اماني ...






سمعت طقات الباب .. بتعب وهي نايمه على السرير / نعـــم ..
فتحت مرام الباب بهدوء وهي مبتسمه / سلام ..
اماني طالعتها / وعليكم السلام ..
مرام وهي تقرب منها .. وبتساؤل / تعبانه ؟!!..
اماني بتافف / ايوه .. تبغين شي ..
مرام بهدوء / سلامتك .. بس نوال سالت عنك .. شكل هذيك معاك ..
اماني غمضت عيونها و سحبت الفرشه عليها / ...................
مرام تركت اماني وطلعت .. حتى تقابل ام طلال على الدرج وبهدوء / اخلاقها مقفلة .. معاها عذرها ..
ام طلال ابتسمت / خلني اشوفها اذا تبغى لها شي ..
ام طلال دخلت على اماني و تقدمت من السرير حتى تجلس جنب اماني وحطت يدها على جبين اماني ..
اماني بتافف / مو مسخنه .. بس تعبانه شوي و بنام ..
ام طلال بحنان / فيه شي بينك وبين نايف ..
اماني بعصبية / ما ابغى اسمع اسمه .. الله ياخذه .. الله ياخذه .. " وانفجرت بكي " ..
ام طلال بحنان / ياروحي لا تبكي .. هذا شي عادي يصير بين كل زوجين ..
انفتح الباب و طلع لهم طلال / سلام .. ايش بها تبكي ..
ام طلال ابتسمت / ما فيها شي .. غير دلع البنات .. " وهي تغمز لطلال وتاشر له بان نايف في الموضوع " ..
طلال ابتسم / اهاا .. طيب يا الدلوعه لا تطولين الزعل ما نقوا على بعادك .. سلام ..
ام طلال ابتسمت / وعليكم السلام ..
اماني وهي تمسح دموعها / خالتي ممكن تخليني انام ..
ام طلال وهي تطبطب على كتفها / نوم العوافي .. " وقفت " .. الله يهدي سرك ..
اماني تنهدت وهي تسمع قفل الباب وغمضت عيونها بتعب / .................








ـــــــــــــــــ







يوم جديد ..





بيت سند ..




سند وهو يتقهوا مع عناد بالمجلس .. / ايه انا اقنعته .. ومع اصرار امه وخواته رضخ اشوي ..
عناد وهو ينزل الفنجان / ريما تستاهل مثل حاتم .. غيث كسر بخاطرها ..
سند تنهد / والله بالاول شلت عليه كثير وكنت ناوي عليه .. لكن من سمعت منه السبب .. غيرت رايي ..
عناد / الله يرزقه بالي يسر خاطره .. و ييسر لريما وحاتم و يرزقهم الذرية الصالحة ..
سند / امين .. " انتبه لغرام ومعاها صينية الشاهي ابتسم " .. هلا بالغرام .. اتعبناك ..
غرام ابتسمت / تعبك راحه فديتك ..
سند وهو ياشر لها تجلس جنبه / تعالي علميني بعلومك .. كيف صحتك ..
غرام وهي تجلس بجنب اخوها بعد مانزلت الصينية على الطاولة ../ الحمدالله بخير وعافية ..
سند وهو يصب الشاهي / ليته ولعله ..









ــــــــــــــــ








بيت راكان ..





المكتب ..




دخلت العنود بعد ما طقت الباب / سلام .. فاضي ..
راكان ابتسم / وعليكم السلام .. افضا علشانك .. حياك ..
العنود دخلت وقفلت الباب وراها وبجديه / بكلمك بموضوع مهم ..
راكان وهو يقفل الملف الي بيده وو يقوم من الكرسي / كلمتي سمر ..
العنود وهي تجلس على الكنب تنهدت / موضوعك انت وسمر مالي دخل فيه ..
" وبجديه اكبر " .. الموضوع يخص نايف واماني ..
راكان يجلس قبالها عقد حواجبه / خير .. ايش صاير ..
العنود بلعت ريقها بتوتر / اماني حامل ..
راكان / ................
العنود تكمل حتى لا يفهم راكان الموضوع غلط / من نايف ..
راكان ضم يدينه وعقد حواجبة وتقدم شوي / نعم ..
العنود وهي تضغط على راسها / من قالي نايف وانا مو قادر انام .. ولا قادره افكر ..
راكان رجع ريح بجلسته / يمكن يمزح ..
العنود طالعت براكان / يمزح .. هالموضوع فيه مزح .. حتى اماني لمن رحت ابارك لنوال واتحمد لها بسلامه ماشفتها ..
ولمن سالت عنها قالو لها فترة تعبانه و مما تبغى تكلم احد .. يعني الموضوع جد ..
راكان بضياع / طيب ليه .. يعني .. كلنا بايام الخطوبة نتملعن بس .. مو نتعمق ..
" ابتسم وبعدها ضحك " .. ههههههههههههههه والله يا نايف ما عندك فرامل .. طلعت خفيف ..
العنود فتحت عيونهها للاخير / راكاااان .. انا بايش اكلمك وانت بايش تفكر ..
راكان ابتسم / طيب .. ايش فيها .. مو زوجته .. تقصدين الزواج والطقطقة والعزايم ..
بعد اسبوعين زواج طارق نخلي زواج نايف بعده بشهر ..
العنود / وعمي عبدالعزيز .. ايش تقول له .. ايش سبب تقديم الزواج مو على اساس بعد العيد ؟..
راكان تنهد / راح اقوله السبب ..
العنود طالعت باخوها / نعمم .. ايش بتقول له ..
راكان ابتسم / بنتك اغتصبت اخويه و هي حامل هههههههههههههههههههههههه ..
العنود ضربت بيدينها الطاولة و وقفت بعصبية / وبالله المستعان .. حسبي الله ونعم الوكيل .. ناقصة جنونكم انا ..
راكان يكتم ضحكته وهو يرفع الجوال بيتصل على نايف .....






شقة طلال ..





مرام بهدوء / اها علشان كذا منفسه ..
طلال ابتسم / عادي مثلك .. اول ما تزعلين تنفسين على الكل ..
مرام ابتسمت / وانت ماتقصر ..
طلال / ههههه كل الي ببداية زواجهم يتمشكلون ويختلفون وبعدين تعتدل حياتهم ..
مرام تنهدت / مثل فارس وابرار .. نفسي اساله بس اخاف يقول ملقوفه ..
طلال بتنبيه / لا .. لا تتدخلين .. مثل ما احنا من قبل ما كانا نحب احد يتدخل بينا .. هو اذا احتاج شي راح يتكلم ..








ـــــــــــــــــــ






بعد الساعة 10 مساء ..




شقة فارس ..





جالس على الاريكة بغرفة النوم و متشاغل بالاب توب .. وبطرف عينه يطالع ابرار الي ترتب فستانه بالدولاب ..
وبداخله " قاصة شعرها .. كانه صابغته مغمقه الون .. القميص الي لبسته جديد .. والعطر بعد مغيرته ..
يعني تجهز اختها وتتجهز معاها .. " عقد حواجبه " .. مغيره بوجهها شي .. شفايفها .. منفختها ..
و بصدمه وصوت عالي / منفخه شفايفك ..
ابرار بعد مارتبت الفستان و حطت جزمتها اكرمكم الله بالدرج , التفتت عليه باستغراب / نعم ..
فارس يرمي الاب توب على الاريكه جنبه ويوقف ويقرب منها وهو يركز على شفايفها / منفخه شفايفك ..
ابرار ركزت ظهرها على الدولاب و عقدت يدينه على صدرها وبسخرية / مدري .. ما ركزت ..
فارس وهو يقرب منها اكثر وبعصبية / جاوبي بدون تريقه ..
ابرار وهي تعض شفايفها / مو منفختهم .. ملتهبه شوي .. مثل كل مره لمن اكل شي حار و مفلفل ..
تركت فارس و توجهت لسرير حتى ترفع الفرشه وتنام .. فارس مسح على شعره بفشله و راح لسرير ..
رفع الفرشة و دخل تحتها .. وبهمس / برو .. حبيبي ..
ابرار بغصة / خلاص فارس .. بنام ..
فارس وهو يسحبها لحضنه / مو خلاص من البعد و الجفا ..
ابرار وهي تكتم شهقاتها / انت مو وانا ..
فارس وهو يضمها ويضحك / طيب انا اسف .. " وبهمس " .. بس اقولك شي وما تزعلين ..
ابرار بعدت عن حضنه وهي تمسح دموعها بقوة / اهاا .. تو تقول اسف ..
فارس بضحكه / محلوه هالايام ومجننتني .. ايش خليتي لشجون ..
ابرار بغرور / الحلو حلو لو يصحى من النوم ..
فارس بخبث / والله .. طيب تعالي يا حلوه ..








ــــــــــــــــ








قبل زوج طارق بليله ..





اماني جالسه على السرير وتطالع بفستانها الي مصممته لزواج شجون ..
حطت يدها على بطنها بتحسس .. " وبداخلها " .. راح يكون واضح .. الفستان ضيق من البطن ..
وقفت وطالعت بالمرايا .. شدت بلوزة البجامه الواسعه على بطنها .. " الاسبوع الي فات لمن رحت مع العنود لدكتوره ..
قالت شهر واسبوعين .. والحين مر اسبوع .. يعني شهر وثلاث اسابيع ..
سمعت رنين جوالها حتى تنقطع افكارها .. بسرعة راحت لجوالها وفتحت المكالمه / ايوه ..
نايف تنهد / كلمت راكان وقال بعد بكرة راح يكلم عمي ..
اماني مسكت راسه وبغصة / نايف انا خايفه ..
نايف بهدوء خارجي / لا تخافين حبيبتي .. بعد بكره من تصلين العصر روحي لبيت جدي ..
وخليك عند ام منصور لحد انا اكلمك .. تمام ..
اماني بتوتر / تمام ..
نايف بحب / اماني .. ابي اقولك شي ..
اماني بانصات / امممم ..
نايف بحب / عمري كله ما عشت السعادة مثل ما عشتها معاك .. انتي خليتي لحياتي طعم ثاني ..
وكان ولدت من جديد .. خالي من الالم و الاوجاع والذكريات الموجعة .. احبك كبر الكون واكثر ..
اسال الله الي جمعني بك بالدنيا يجمعني بك بالاخره في جنان عرض السموات والارض ..
اماني تمسح دموعها / دب بكيتني .. هههههاا ..
نايف بابتسامه / سامحيني ..
اماني اخذت نفس / مسموح حبيبي .. انت الي سامحني صرخت عليك و زعلتك ..
نايف بابتسامه و راحه / مسامح يا روحي .. استودعتكم انتي و ولدي الله الذي لا تضيع ودائعه .. فمان الله ..
اماني بابتسامه وهي تمسح على بطنها / مع السلامه ..








ـــــــــــــــــــ







بيوم الزواج ..




اجتمع كل البنات و الحريم في بيت الجد و مسوين صالون صغير باحد الاجنحه ..
معادا شجون وابرار الي راحوا الصالون ..
ريما واقفه وماسكه بيدها غلا بنت حاتم .. قبل يومين عقد قرانها .. و صارت زوجة حاتم ..
العنود وهي تحط الشيله على راسها و وراها ساره .. / انا رايحه البيت اكمل لبس ..
ساره ابتسمت لغلا / ياناسي يا ا هالبنت تجنن .. والفستان روعه ..
ريما ابتسمت / انا اشتريت لها .. و بعدين بنتي محليه الفستان ..
العنود ابتسمت / يخليها لك .. يالله .. اشوفكم باليل .. سلام ..
ريما بابتسامه / امين .. وعليكم السلام ..







:
:
:





بيت ابو عبدالعزيز ..




ام طارق وام عبدالعزيز والبندري ومشيرة و الجوري يمسحون دموعهم .. وهم شايفين طارق كاشخ ولبس البشب ..
ماجد بمزح / ها ها .. لو انا متزوج معاك ماكان شفتهم زعلانين و يبكون ..
ام عبدالعزيز وهي تمسح دموعها / لا والله وانا امك انه مو زعل الا والله من فرحتنا ..
" وبغصة " .. وليت ابوك حي و يشوف ذا اليوم .. الله يرحمه ..
دخل ابو عبدالعزيز وشاف طارق واقف قدامه .. و بغصه / ما شاء الله ما شاء الله .. مبروك مبروك وانا ابوك ..
طارق قرب من جده و يقبل راسه / جعل عمرك مبارك يا جد .. و يطوا بعمرك الين تزف عيالي ..
ابو عبدالعزيز هز براسه وهو يتصدد عن طارق / انا احمد الله الي خلاني اعيش لذا اليوم الي شفتك فيه معرس ..
طارق بحب / يعطيك الصحة و العافية ..
ابو عبدالعزيز / يالله مشينا للقاعة ليوصلون المعازيم ولا يلقون احد .. بسم الله وتوكلنا على الله ..









:
:
:






بعد صلاة المغرب ..






نايف يدخل البيت .. شاف العنود و ساره وهم جلسات يجهزون الظبي و سلطان .. / السلام عليكم ..
العنود التفتت عليه / وعليكم السلام ..
نايف بابتسامه / ما شاء الله تبارك الله .. لا تنسون التحصين والذكر .. و صاتي لكم .. احفظوا الله يحفظكم ..
ساره بابتسامه / لا توصي حريص ..
نايف بابتسامه / انا نعسان شوي .. باخذ لي غفوة و صحون قبل اذان العشاء ..
العنود / خلاص .. و حنا نخلص تجهيزاتنا ..
نايف بابتسامه / استودعتكم الله ..





























بعد سنه ...











واقفه قبال المرايا .. بفستانها الابيض .. و باقة الورد بيدها .. اخذت نفس عميق وهي تشوف العنود تطالع فيها ..
ساره صوتها يرجف من العبرة / وعدني انه يزفني من البيت للقاعة و من القاعة للبيت ..
وهذا انا اليوم .. من الصبح انتظره يدخل عليه .. " طلعت شهقة منها " .. وهو ما جاء ..
العنود جلست على الكرسي وهي تحاول تكون قوية قدام اماني / ادعي له بالرحمه .. الله يرحمه ..
سمعت صوت صراخ الصغير .. وقفت وتوجهت لسرير .. حملته بين يدينها وهي تسمي عليه ..
ساره وهي تشهق / حتى ولده من سمع اسمه بكى ..
العنود تنهدت بوجع / خلاص ساره .. ادعي له و لاماني بالرحمه ..
دخل راكان بهدوء / السلام عليكم .. ما شاء الله تبارك الله .. صقر ينتظرك برا .. اذا جاهزة خلينا نمشي ..
ساره هزت راسها و طلعت مع راكان من الغرفة ..
و العنود تطالع راكان والتغيرات الي صارت له من بعد وفاة نايف ..
مو بس راكان الكل ..
في ليلة زواج طارق و شجون .. ذاك الليلة ..
قبل صلاة العشاء ..
دخلت ساره الغرفة حتى تصحي نايف لكن ما صحي .. صرخت ونادت .. بس الروح سلمت للباري ..
الغي الزواج .. و اماني انهارت .. وساءت حالتها .. قضت شهور حملها الاخيرة بالمستشفى ..
وبيوم الولادة .. توقف القلب .. و تم انقاذ الطفل .. الي سموه " راكان "..



,



راكان ..
من توفى نايف وهو متغير .. كل شي فيه تغير .. التزم .. و بدا بحفظ القران ..
و تغيرت معاملته مع سمر .. الي انجبت ولد سموه " سطام " ..


,



زياد ..
ينتظر مولودة الاول .. اصبح اقوى شخصية .. ريهام تعني له الحياة ..


,


بتال ..
اقترب اكثر من العنود وصار يفهمها اكثر .. العنود صارت ام لثلاث اطفال " الظبي و سلطان و راكان ابن نايف "
وهي الان حامل بشهورها الاول ..


,


سند ..

زاد قوة .. واصبح شخص مقرب من الكل .. رنيم اصبحت ربة منزل رائعة ..


,


عناد ..
انتقل للعيش بمنزل والده .. غرام في شهرها الاخير من الحمل .. كل وقته مسخر لها ..


,


ياسر ..
تزوج من البندري .. و اصبح رجل مطيع .. من الشركة المسجد للبيت هذا الاماكن الي يروح لها فقط ..
وان اراد غير ذلك .. البندري تكون له بالمرصاد ..


,


طارق ..
باول حياتهم الزوجه .. او بالاصح اول ليلة زواج .. تخطوا فيها ما حصل .. وامنوا بقضاء الله وقدره ..
ولعل الامر خيره .. فسارت الحياة بهم الى طريق السعادة .. نضوج فكر و قوة ايمان ..


,


ماجد ..
كسر لفقدان صديقه المفاجا .. انطوا على نفسه لفترة .. ولكن خزامى كسرت قيود الانطواء .. فاخرجت من العزله ..
حياتهم مشتركه ..



,


متعب ..
اصبح لديه طفلان .. كل يوم يزداد عشق وجنون بتمارا .. مازال صديق العنود و قاهر بتال ..


,


طلال ..
حياتهم سعيده .. وهاجسه الان .. تامين مستقبل أولاده .. فالموت لاياتي بموعد ..


,



سيف ..
رزق بطفله .. اسموها " لين " .. يعش حياه وردية مليئة بالحب ..


,


ابو طلال و ام طلال و ام سيف ..
بعد ما حدث لاماني .. اصبح اكثر قربا لأولادهم .. مازال بالقلب الم .. ولكن قضاء الله و قدره ..
وانا لله و انا اليه لراجعون ..



,


ابو سطام و ام سطام ..


مازاول يراقبون اولادهم و احفادهم بحب .. يتوجعون لوجعهم و يفرحون لفرحهم ..


,



رعد ..
اصبح و هيفاء اكثر قربا و نضج .. هيفاء صديقة و مساعدة له ببعض المشاريع ..
من شدت حبها وتعلقها برعد .. تعلمت منه طريقة عمله بسرعة ..



,



ام عزام ..
شغلها الشاغل الان تزويج غيث .. ولكن غيث رافض الزواج من فتاة لم يسبق لها الزواج ..
ويفكر بالزواج من ارمله لدية ثلاث اولاد ذكور .. شقيقة احد زملائه ..








النهاية ..


