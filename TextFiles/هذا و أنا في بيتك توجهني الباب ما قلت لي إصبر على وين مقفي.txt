

جود تبكي :انا مالي شغل والله هم خطفوني
ابوها:خطفوك اجل يابنت الكلب تلعبين على بزر انتي
ويزيد فالضرب,, وجود تستمر فالحلف وتبرئه نفسها..


اخوانها سعود مره يرمي عليها كلام ومره يضرب مع ابوه....
اما طلال ماخذ صف المحايد مو مع احد ساكت ويطالع اخته اللي يعدها اكثر من اخت يمكن لدرجه يعتبرها بنته...


وامها كأن مالها شغل فالموضوع شالت عبايتها وطلعت تزور صديقاتها اللي مجتمعين فاستراحه...
وفجأه جود بلا حراك حتى نفسها انقطع ,,
الابو:سعود قم شل هالكلبه من قدامي وارمها عند المستشفى واهرب بسرعه انتبه لااحد يشوفك او يشوف رقم السياره انا متبري منها ليوم الدين الحقيره ..

نعود 24 ساعه الى الخلف......

(جود تتمشى فالمول اتصلت على صديقتها:
جود:اهلين ريومه اخبارك؟؟
الريم:كويسه قلبو وانتي؟؟
جود:بخير دامك بخير,, اقول الريم وينك فيه
الريم: والله طالعه مع امي نزور قريبتها
جود:اها كنت ابغاك تجيني فالمول خلاص اجل بطلع باي..
الريم:باي..

طلعت جود تستنى سواقها عند باب المول بس طول السواق فقالت خلني امشي هنا لحد مايتصل واروح له

قامت تتمشى وبعدت شوي عن زحمة الناس وازعاجهم
فجأه توقف جنبها سيارة شباب
انقبض قلبها وهي تشوف واحد ينزل من السياره يقرب منها
مسكها وحط منديل على فمها و........غابت عن الوعي
فبيت اهلها:
الام:اقول ابو سعود السواق يقول جود متصله فيه من ساعتين عشان ياخذها وراح للمول ولا لقاها

ابو سعود ببرود وهو يقرا الجريده:يمكن لقت وحده من صاحباتها وجلست معاها

ام سعود:لا كان عطته خبر وجوالها اتصل عليه يعطيني مغلق

ابو سعود يمكن من الشبكه خليني اجرب انا ويمسك جواله ويتصل على رقمها:وانا بعد عطاني مغلق..

ابوسعود بدا يتوتر:بروح ادورها انا...

طلع ابو سعود واما امها فراحت تتجهز كعادتها بدون اهتمام لحفل زفاف بنت احدى صديقاتها...

بعد 5 ساعات من البحث والام لاهيه فالرقص والوناسه

ابوسعود يكلم اولاده:سعود بسرعه روح بلغ الشرطه
سعود:ان شاء الله يبه
ابو سعود:الو طلال مالقيتها 
طلال بخوف: لا والله مالقيتها كلمت سعود
ابو سعود: ايه وراح يبلغ الشرطه
ابو سعود فسيارته وهو يكلم طلال شاف سياره تنزل منها بنت وهي تبكي شك انها بنته:طلال اكلمك بعدين وسكر الخط..
طلال:الو يبه وش صار اووووووف انقطع الخط

ابو سعود يزيد سرعته ويوصل عند البنت وينزل من السياره بسرعه:فيها روح ولا لا؟؟
جود شافت ابوها يقرب لها قالت بصوت هامس يكاد يسمع:يبه انا جود تعااااال
ابو سعود:جوووووووووود!!

ويركبها السياره وقالت لها القصه وكيف اختطفوها لكن ماصدقها وتوقع انها هي اللي رايحه له)

نرجع لاحداث اليوم!!
سعود يشيل اخته ويركبها السياره وعلى مستشفى عام ويرميها عند الباب بحذر ويهرب

جود فاقده للوعي ولا تحس بشي بتاتا..
مر رجال شايب من جنبها :يابنيتي وش فيك جالسه هنا
جود:.......
حركها الشايب وطاحت على الارض راح بسرعه ونادى الممرضات
الممرضات ركضوا وشالوها من الارض ودخلوها المستشفى..

بعد مرور عده ايام على الحادثه..
الدكتور:ها ياجود اليوم حالتك متحسنه راح يدخل الضابط للتحقيق..
جود بصوت مبحوح:لازم؟؟!
الدكتور:اكيد لازم لان ضربك يعتبر جريمه جنائيه
جود:طيب خله يدخل
الدكتور طلع للضابط وسمح له يدخل
الضابط:جود بدون لف ودوران بدخل لك فالموضوع على طول.. اللي ضاربك مين؟؟
جود:......لارد
الضابط:اذا واحد من اهلك وتبغين تتنازلين يحق لك لكن لازم نعرف مين اللي سوى كذا..
جود: بس انا ماابغى ارفع قضايا ولا شي

الضابط وبعد محاولات في اقناعها رفضت تقول اي شي:خلاص اجل لنا جلسه بكره ان شاء الله..

جود نزلت راسها وماتكلمت..
الساعه 2 الليل موعد الابره لجود..
النيرس تدخل على الدكتور:دكتور المريضه جود مو موجوده فغرفتها
الدكتور:طيب يمكنها فالحمام
النيرس:فتشنا على الحمام وعلى الغرف اللي جنبها مالقيناها

دورو عليها الحراس ومالقوها واسدل الستار على هذه الجنايه بدون مجرمين...


نرووح لجود بعد ماطلعت من المستشفى..

جود تمشي فاتجاه بيتهم اللي كان قريب من المستشفى وفي بالها قرار كان لازم تسويه...

ابو سعود: هييييييييه وش اللي رجعك لبيتي انتي لا بنتي ولا اعرفك..
جود:توقعت هالكلام بس انا جايه لشي واحد بس تعطيني فلوس وتحجز لي على بريطانيا وكل شهر يجيني مصروفي وبسوي نفسي ماعرفكم ولا تعرفوني او قولو للناس اني مت وخلاص..
ابوسعود بسخريه:كأنك واثقه زياده عن اللزوم واذا ماعطيتك وش بتسوين؟؟
جود:ابدا الضابط اللي فالمستشفى سألني مين اللي سوى فيني كذا ولا جاوبته اذا رفضتو راح اجاوب على اسئلته

ابوسعود ارتبك بس حاول مايبين:خلاص انا راح احجز لك الحين وارسلك المصروف بس ها مو خوف منك بس عشان تبعدين عننا وراح نقول للناس انك متي فلا تحاولين ترجعين للسعوديه ثاني مره
:سعود احجز لها وسجلها فجامعه هناك وارسل اوراقها
سعود:طيب 
طلال ضاقت فيه الدنيا اخته الوحيده ودلوعته بتبعد عنه وتروح مكان مافيه امان وهو الوحيد اللي كان متأكد انها بريئه 
بس ابوه عرف كيف يسكته وقال له اذا جبت سيرتها مره ثانيه راح اطردك زي ماطردتها

جود كبتت نفسها كثير وانفجرت الحين قالت وبدموع:اللي تبيه بيصير بس تأكدوا اني ماسويت شي واللي فبالكم كله خطأ..
بعد مرور ساعتين تأكد الحجز اللي راح يكون بعد ساعه وبدا ارتباك جود يطلع لانها بتروح مدينه ماقد راحت لها ولا عاشت فيها وجامعه وناس بتعيش معاهم ماتعرفهم
طلع طلال عشان يوصل جود
جود تناظر بيتهم يمكن هاذي المرة الاخيره اللي بتشوفه فيها.. ابوها قام لقاها واقفه عند الباب سكر الباب عليها..

هـذا وأنـا في بـيتك .. تـوجـّـهني الباب !!
.................. مـاقلت لـي .. أصـبر على وين مـقـفـي ؟!

ضـميت حـزني .. ورحـت منـهار الأعصاب ..
................... واللي ذبـحني [ صـكـّـة الباب خـلفي ] ..!!



اخذ طلال اخته عشان يوصلها للمطار وفي السياره
جود:طلال
طلال يحط يده على فمها:عارف وش بتقولين وعارف انك بريئه بس ما في يدي شي اسويه
جود تبعد يده:ومن قال اني ابغاك تسوي شي انا اعرف ابوي وش بيسوي لو عاندته بس ابغاك تصدقني
طلال:مصدقك ياجود والله مصدقك

ومر الوقت وهم ساكتين ووصلو المطار
اعلنو عن رحلة جود للندن وهذا النداء الاخير
طلال حضن اخته وبكت جود وهو يهديها
بعدها عن حضنه:جود لاتنسيني اذا رحتي هناك بيننا فون 
جود تمسح دموعها:اوكي
مسك يدها وودها عند بوابه الطياره واشر لها بيده

(تعريف بالعائله:ابو سعود ابيض وطويل وفيه جمال شوي رجل فااواخر الاربيعينات شديد وعصبي ام سعود جمالها هندي وبشرتها سمرا على بياض وحده كل همها الحفلات والاعراس واخر همها عيالها سعود نسخه لابوه فالشبه عمره 28 يكره جود ولا يعدها اخته لسبب غير معروف طلال يشابه امه بس احلى شوي عمره 24 يحب اخته وهو الوحيد اللي يهتم فيها وجود تموت فيه جود بيضا وطولها حلو وهي جميله بمعنى الكلمه 19 اخر سنه ثانوي ورايحه للجامعه)


طلال في سيارته راجع للبيت مشغل المسجل على اغنيه جت على الجرح

ودعتك الله يانظر عيني 
بأمانه اللي ماغفت عنيه
ماودي تترك يدك ايديني 
فرقا الحبايب يابعدي شينه
خلك معي....... طفى المسجل
طلال(ودعتك الله ياجود استودعك الله الذي لاتضيع ودائعه يارب احفظها يارب)...
ومسح دمعه متمرده نزلت على خده....

في بريطانيا الساعه 9 مساءا
وتحديدا في لندن سكن الطالبات في الجامعه
ملاحظه:(الكلام كله بانجليزي الا العربيات يتكلمون مع بعض) 
جود ماسكه المصحف وتقرا بعد ماوصلت ولسه ماتعرفت على احد..

طالبه بريطانيه تكلم زميلتها من جنسيه عربيه وجميعهم من الديانه النصرانيه:ليزا شوفي هذي البنت من دخلت وهي ماسكه هذا الكتاب تقرا فيه

ليزا جالسه تقرا غلاف المصحف وقالت بحقد:ايه هذا كتاب المسلمين.
البنت:يعني الطالبه مسلمه؟؟
ليزا:اكيد..وقامت
البنت:وين؟؟
ليزا بمكر:بتعرف عليها
البنت:من نظرتك بتسوين لها مشكله
ليزا سكتت ومشت لجود

ليزا:اهلين وسهلين
جود خلصت ايته ورفعت راسها:هلا والله عربيه؟؟
ليزا:ايوه ليه؟؟
جود ابتسمت:لا بس مو وواضح عليك..
(ليزا لبنانيه عايشه في بريطانيا امها فرنسيه نصرانيه ابوها مسلم بس مارضت تروح معه للبنان فجلست مع امها واخذت ديانتها عمرها 23سنه انسانه واطيه وماتحب احد وكل همها نفسها)
ليزا:انتي شو اسمك؟؟
جود:اسمي جود وانتي؟؟
ليزا:ليزا.. انتي عشتي هون اأبل هالمره
جود: لا اول مره اجي لبريطانيا...
ليزا في نفسها:اسهل منك مافي هاد الشي راح يسهل علي مهمتي
جود:ايش فيك ليزا سرحانه
ليزا:لاسلامتك بس راح نكون صاحبات صح؟؟
جود:اكيد انتي معي بالكلاس
ليزا:لاأه انتي بأول سنه انا بالتالته
جود:اهاا
ليزا:يلا جودي تصبحي على خير بدي روح نام
جود:تصبحي على خير
جود(ياحليلها ليزا شكل قلبها طيب مره كويس انها عربيه)
_______________
ليزا مع صاحبتها البريطانيه فالغرفه:ايش قلتيلها
ليزا:ابدا بس راح اخليها تروح من هون بأسرع وقت وراح احاول تكون بكره..
البنت:كيف؟؟
ليزا:راح اخلي المشرفات يقلعوها من هون بجريمه وراح تشوفي...

جود نايمه وماتدري عن اللي ينتظرها بكرا...
الصباح وبدايه الدوام اول يوم فبريطانيا

جود قامت من النوم وصلت بعدين بدلت ملابسها وطلعت بحجابها على غرفة ليزا...
جود تطق الباب:ليزا.....ليزا
ليزا عفست وجهها:نعم البي جايتك ...وفتحت الباب
شافت جود بالحجاب واستغربت:ليش لابسه هيك
جود مبتسمه:وشلون يعني اشيل حجابي مايصير انا مسلمه انتي مو مسلمه؟؟
ليزا انتبهت لنفسها:بلا مسلمه بس اكثر البنات لما يجو بريطانيا يشيلو حجابون..ماعلينا يلا نروح..
جود:يلا.....
طلعوعلى رجولهم لان الجامعه ماتبعد كثير
بعد يوم طويل وممل بالنسبه لجود اللي ماعندها الا ليزا جوالها من راحت بريطانيا محد اتصل عليها حتى طلال

ليزا وزميلتها فالغرفه يجهزون للخطه اللي راح يسونها الحين ليزا:شوفي ليلي بعد مااناديها وادخل الغرفه انتي روحي لعند المشرفه وناديها والباقي علي
ليلي:اوكي

جود متجهه غرفتها من الملل حتى تنام ليزا تناديها:جودي
جود:هلا ليزا تبغين شي..
ليزا بمكر:لا مابدي شي بس شكلك بيئول هيك ملانه تعي عندي نشوف افلام...
جود من الطفش استانست بالفكره:طيب يلا بجي
دخلو الغرفه وغمزت ليزا لليلي وطلعت ليلي تنادي المشرفه البريطانيه
اما ليزا فشغلت فيلم بس قبل ماتشغله اشرت لها صاحبتها انهم جاو فعلى طول شغلت الفلم وسحبت جود اللي طاحت عليها وبحسن نيه ضحكت..
ليزا بصراخ:انتي شو بتعملي بعدي عني بسرعه
جود باستغراب:شفيك انتي سحبتيني
قامت ليزا كانها مجنونة وقالت لمشرفه:هذي المفروض ماتجلس عندنا اخلاقها رخيصه وهي شاذه..
جود:انتي وش تقولين هيه انتي اللي سحبتيني
المشرفه:جود بسرعه تعالي على الاداره
جود:والله ماسويت شي وش فيكم انتو
في الاداره
مديرة السكن:خذي اغراضك واطلعي برا انتي ماتستاهلين احد يلمك من الشارع
جود:والله ظلم انا ماسويت شي
المديرة:بسرعه
جود طلعت تلم اغراضها ومع حزنها نست الجوال والمحفظه
طلعت ومرت من جنب غرفه ليزا سمعتها تضحك هي وصديقتها
جود:حسبي الله ونعم الوكيل...

جوال جود في غرفتها يرن ويرن ولاحياة لمن تنادي..
فالسعوديه طلال:اوووف ماترد,,يالله ياجود وينك وينك ياختي انتي حيه ولا ميته جود لقيتي السكن ولا لا ياااارب احميها يارب..


برا السكن الجو بارد وماطر
جود تخاف من صوت الرعود والمطر مره قوي
كانت لابسه جاكيت المطر وجالسه قدام محل عشان تحيمها المظله من المطر..
طلع لها راعي المحل يحسبها متسوله طردها من قدام المحل 
جود تبكي ووتدور جوالها تبي تتصل عى اهلها لكن مالقته تبي ترجع للسكن بس ماتدري هي وين ومع وين جت
جلست تبكي في مدخل حاره ومن حسن الحظ انو فيه شلة بنات كانو يمشون يستهبلون ويضحكون مروا من جنبها بس مانتبهت لهم لانها اغمى عليها من التعب والمشي ساعتين كاملات...............


انتهى البارت الاول....

ماذا يخبئ القدر لبطلتنا الصغيره جود؟؟
هل سوف يتم انقاذها؟؟
طلال كيف بيدري عن الخبر او وين راحت اخته؟؟
ابوها ممكن يرجعها او لا؟؟



تحياتي:

جروح الروح 

بسم الله الرحمن الرحيم 

ها انا اضع الجزء الثاني من الروايه بين ايديكم





البارت الثاني



أسلي خاطري وأكتب هواجيسه من القيفان 
.........وأراعي ضيقته وأقراء عتابه وأنفض همومه

أداري لوعة سنينه وأجامل هقوة الوجدان
........... أحاول مايهين الوقت صبر وقوة عزومه

عشقت إسم السفر لكن تناسيت أملك العنوان
.........كذا ليلي بعد مأسري يغيب ويخفي نجومه

أنا أدري لارحلت أن الغياب يفرح النسيان
...........ولكن ذكرياتي بالقصيد وبصمة رسومه

وحده من البنات:بنات شوفو فيه وحده هناك جالسه حرام خلونا نروح لها...

العنود:لاوش تروحين لها يمكن انها سكرانه ولا شي..

الهنوف:صح ولا وش يرقدها فالطريق فهالجو.. شجون وين رايحه؟؟؟

شجون:ياختي قلبي معورني عليها احس انها ضايعه....

الهنوف:تصدقين نفس شعوري بس عنيد حطمتني....

العنود:من جدكم انتو افرضوا انها سكرانه بتقومونها وبتبتلشون فيها....
الهنوف:عنود يرحم والديك اسكتي....

شجون تقرب منها وتكلمها:بنت بنت؟؟

الهنوف:من جدك انتي يالعبيطه تكلمينها عربي...

شجون:لايكثر شوفي ملامحها عربيه مليون بالميه ولا خليجيه بعد..

الهنوف تقرب:صادقه والله ملامحها خليجيه..

نوف:بنات بلا هبل بسرعه قوموها ذبحني البرد...

العنود:من جد يلا هنوفه وشجونه بسرعه....

الهنوف تهز جود مع كتوفها وتناديها صحت شجون بس الرؤيه عندها ضباب اثار التعب والجوع...

بدت تبكي من دون احساس دموعها تنزل وتردد:والله ظلم مالي دخل والله هذي ليزا يبه حتى انت ظلمتني انا مارحت معاه انا مخطوفه ليش ماتصدقون بدا يزيد صراخها وترديدها للكلام وبكاها...

الهنوف اللي ضامتها تهديها:بسم الله عليك وش فيك...

جود استوعبت الوضع:هاه لا ولاشي مين انتي...

ابتسمت الهنوف:انا الهنوف الرياض وانتي مين....

جود عدلت جلستها:حتى انا من الرياض اسمي جود...

شجون تدخلت:وانا شجون وهذي عنود وهذي نوف..
جود ابتسمت:تشرفت..

هنوف:جود ليش جالسه هنا لحالك

جود تغيرر وجهها:انا ثاني يوم لي هنا وطردوني السكن عشان........وقالت السالفه..

عنود ونوف بدو يألفونها ويتعودون عليها عنود:طيب ليه ماكلمتي اهلك...

نوف:خلي اهلك الحين وجهك اصفر شكلك مااكلتي شي تعالي معانا وقولي لنا باقي سالفتك فالطريق..

جود حاولت تقوم بس ماقدرت الجوع هاد حيلها...

الهنوف:تعالي فوق ظهري بشيلك...

جود استحت منها:لا بحاول اقوم لحالي...
نوف:يابنت الحلال لاتستحين شالتنا كلنا قبلك...

شجون مسكت جود وساعدتها ترقى فوق ظهر الهنوف 
تعريف بالبنات(نوف اكبر وحده عمرها 21 سنه تدرس لغه فرنسيه مسالمه في حاله انك بعيد عن صاحباتها واذا اذيت وحده من صاحباتها تتحول لشخص اخر شعرها لما كتفها مملوحه لدرجه ماتقتدر تبعد عينك اذا شفتها الكل يحبها ويسمع كلامها لانها الكبيره فيهم...الهنوف والعنود عمرهم 20 سنه تخصصهم حاسب توأم نسخه في الشبه طويلات نحيفات درجه لونهم تميل للبياض شعورهم مقصوصه بوي وحلوات بس الشخصيات غير الهنوف حنونه على صاحباتها بس فيها دفاشه زايده حبتين وتحب الفرفشه والوناسه...
العنود انسانه غريبه ومزاجيتها كل شوي تتغير بس
برضو حنونه وتخاف على اختها وكانت هي واختها بنات نعومات والكل يحسدهم على نعومتهم وفجاه انقلبو وبنعرف السبب بعد شوي ...نجي لشجون عمرها 19 تدرس طب اول سنه اصغرهم واملحهم لونها برونزي تحب تصاحب كثير وعشان كذا البنات يخافون عليها مره لانها متهوره واللي فبالها تسويه لو يذبحونها...)


وصلو لشقتهم نوف:جودي عادي لاتزعلين بتسمعين سوالفنا الحين وبتحسين انك احسن مننا في كل شي على الاقل عندك اخو يحس فيك احمدي ربك ...

جود:الحمدلله على كل شي بس..

شجون:لحظه جود بقولك شي تدرين لي 3 سنين هنا عمر امي وابوي مااتصلو فيني من رحت تدرين ليه بس لاني اول ماانولدت كانو يبون ولد ولماجيت بنت عاهدو بعض انو لما اكبر يبعدوني عنهم خوالي وعماني نفس السالفه بس ليه مايبوني بنت سبب مجهول..
الهنوف:ولا احنا امي تركتنا لانها تبي تتزوج كان عمرنا وقتها يمكن 10 سنين امي بريطانيه رجعت هنا وتزوجت واحنا فالسعوديه لحالنا عماني متبرين من ابوي لانه تزوج غربيه وامي ماراح توقف حياتها عشاننا..


العنود تبتسم وكأنها تتذكر الموقف :ولا بعد تقول انتوا كبار وتقدرون تدبرون نفسكم..
طلعت ومن يومها مارجعت جلسنا على الصدقات كم سنه ...
وابوي كان عنده خير كثير عماني اخذونا وحطونا فالملحق اللي فبيتهم لانهم بيبيعون بيتنا وطبعا ماجانا نصيب من البيع..
لحد ماوصلنا 15 سنه وصلتنا رساله من امي تقول اذا قدرتو ترجعون فلوس ابوكم راح اجيبكم عندي..
الهنوف:وطبعا احنا تحمسنا مو لأننا نبي امي وحنانها كفينا بعضنا بس عشان نطلع من الذل اللي عايشين فيه..
كنا انعم بنتين فالعائله وكلهم حاسدينا على انوثتنا بس تخلينا عنها..تغير صوت هنوف ونزلت دمعه من عينها حضنتها نوف...


صعب اخبي دمعتي بين البنات /// لابدت كل (ن) تسولف فأمهااااااا

الفراق أول تفاصيل الشتات /// بعده الايام ماثقل دمهاااااااا


العنود تكمل السالفه:وطبعا تحولنا لاولاد زي ماتشوفين..
ااااه ومن محكمه لمحكمه وقدرنا نجيب حقنا طردونا عماني من البيت ورحنا للمطار..
على طول لان امي الحنونه بسخريه: كانت تستنانا على احر من الجمر عشان تحضننا وتسأل علينا اول ماجينا علمتنا على مكان هذي الشقه ومن ذاك الوقت واحنا عايشين فيها وسوينا لنا شركه خاصه وعطينا امي حقها وهالشركه انا اداوم فيها يوم وهنو يوم..

جود:يعني انتو تسكنون هنا دايم..
نوف:ولا في امل نطلع انا امي تطلقت من ابوي من 5 سنين ومن يومها كلهم تبروا مني هه وكانت عندنا مدرسه بريطانيه هناك في معهد كنت اروح له قلت لها السالفه خذتني معها لهنا ولا سألو اهلي عني ولاكأن كانت لهم بنت بس المدرسه كانت هي امي وابوي بس توفت بعد سنتين ودمعت عينها بس مسحتها بسرعه..
جود:وكيف تعرفتو على بعض..
شجون تبتسم: كانو في نفس الجامعه بس تخصصات مختلفه فكانو يجتمعون فالكافتيريا وانا كنت فالثانوي بس كنت اجي للجامعه لاني كنت احب واحد وابغى اشوفه...
الهنوف:ههههههههه ماانسى ذاك اليوم قال لها انه مايبيها وازعجته فانهارت وقامت تبكي ونوف طبعا المسعف دايم فواستها ومن بعد كذا خذناها معنا وسكنت معنا لانها كانت تسكن عند عائله وولدهم كان يضايقها..جود: اهااا
نوف :جود راح تنامين في غرفتي انا و شجون لحد ماانظف الغرفه حقتي واروح لها..
جود:لك غرفتين؟؟
نوف:هههههه لا غرفتي لحالي بس مره سوت شجون عمليه فكنت انام معها ومن بعدها عجبها الوضع الانسه وماخلتني اطلع تقول تخاف لحالها..
جود: هههههههه والحين بتتخلين عنها
شجون: اصلا انا ماابيها هي مزعجه وتطلع لسانها على نوف
نوف:الحين انا المزعجه اجل انتي وش تصيرين بس جزا المعروف سبع كفوف..
شجون:نوفه موااااااااااااه اعشقك 
نوف ابتسمت :جودي اذا خلصتي عشاك تعالي نرتب اغراضك اوك
جود ابتسمت لها:اوك
بعد مرور ساعتين..
العنود: جودي ها خلصتي
جود:ااااااه ايه اخيرا
الهنوف:وش سويتي ترا كلها تحطين ملابسك فالدولاب بس..
جود:مو التعب هنا انا ادخل وشجون تطلع..
الهنوف تمسك شجون مع رقبتها :خلي البنت تتنفس ماامداها تجي رفعتي ضغطها...
شجون: هههههههههههههه بعدي يدك هنو بموت..
هنو:احسن وتبعد يدها جود بتروحين بكره لجامعه؟؟
جود:ان شاء الله 
عنود:انتي في أي جامعه
جود:جامعه.....
هنو وشجون :واااااااااااااااو نفس جامعتنا
جود:الله وناسه يعني اروح معاكم
شجون:اخيرا تحقق حلمي وماصرت اصغر وحده فيكم
البنات:ههههههههههههه
تفرقوا البنات عشان ينامون
في غرفة التوأم
الهنوف:وش رايك فيها
العنود:باين انها طيبه ومسكينه صراحه حقدت على ليزا الحيوانه اي مشكله في العالم هي فيها البنت مانعرفها صدفه تطلع ليزا مأذيتها..
الهنوف:ايه الله ياخذها الواطيه مدري كيف نوف مستحملتها في الكلاس
نوف جالسه فالصاله تراجع الان عليها اختبار بكرا..
شجون وجود كل وحده دخلت لفراشها عشان تنام..
بعد ساعتين جود قامت تشرب مويه
شجون لسه مانامت :جوجو تبغين شي
جود:ايه كنت ابغى مويه وين المطبخ
قامت شجون معاها:ليش مانمتي
جود:اممممم.....
شجون:جوجو تبين شي قولي لاتستحين احنا خوات عادي
جود:ابغى اكلم اخوي اذا ممكن..
شجون:والله ماعندك سالفه ك ذا الحيا عشان جوال فداك ياقلبي خذيه
جود:تسلمين.. طلعت من المطبخ وراحت للبلكون
جود(يالله ياطلال رقمك مو حافظته صعب ..وتحاول تجرب الارقام لما ضبط معاها:ايه هذا انا متأكده
طلال وصوته فيه النوم:الوو
جود بصياح: الو طلال
طلال نقز من السرير:جودي فيك شي؟؟ وش هذا الرقم؟؟ وين رقمك ؟؟انتي وينك فيه؟؟
جود :طلال انا طلعت من السكن ماعجبني ولقيت بنات انا اسكن معهم الحين..
طلال: طيب وين جوالك ليه ما اتصلتي قبل ؟؟
جود: جوالي نسيته في السكن
طلال :اااااه جود خوفتيني عليك
جود:بسم الله عليك من الاه اسفه ياقلبي بس ماعندي غيرك اتصل فيه..
طلال: لا عادي انسي ها ماقلتي لي وش اخبار بريطانيا
جود:كويسه ماشي حالها
طلال: والجامعه؟؟..
جود: برضو حلوه طلال حاول انك تجي فالاجازات قول لابوي انك رايح لاي مكان ثاني وتعال
طلال: اكيد ان شاء الله
جود:يلا اجل مااطول عليك باي
طلال:اوك بس ترا اذا بغيتك بتصل في هذا الجوال
جود:ان شاء الله وانا راح اطلع لي رقم قريب
طلال:باي
جود:باي
رجعت جود لغرفتها :شكرا
شجون:العفو قلبي ها وش اخبار اخوك؟؟؟
جود ابتسمت :كويس ياقلبي عليه صحيته من النوم..
شجون : ايه الوقت متأخر عندهم الحين..
جود:ايه اتوقع كذا يلا تصبحي على خير
شجون: وانتي من اهل الخير

مرت الايام والشهور وجاء وقت الامتحانات
نوف:بناااااات وجع بسكم اكل خلاص انتفختو بثلاث ايام قوموا ذاكروا..
جود:ياختي خلينا نستانس ترا مكبوتين كل مااناظر وجوهكم اشوف عليها كتابات ..
الهنوف:من جدها صادقه من كثر مااذاكر صارت تدخل الكلمات على بعض
العنود:هي انتي وياها اسكتو ابي اركز هنو حفظتي المميزات هذي ؟؟.
هنو:هااااااه
العنود:هااه بعد يلا قومي احفظيها بسرعه الدكتور قال مهمه
هنو:عنود الله يخليك بس ساعتين والله بيجي فيلم من زمان استناه الله يخليك
نوف:هنو قومي لاذبحك بسرعه انتي وياها روحو ذاكرو 
شجون:تكفين نوفه وربي من زمان نستناه الله يخليك بس ساعتين..
العنود:ولا نص دقيقه يلا انتي وياها طب بعد وجالسين تنتظرون فلم...
جود:اوف منكم جالسين يعني جالسين.
نوف تناظرها بطرف عينها..
جود:لا يعني اقصد خلونا نجلس نشوفه شوي
شجون وهنو:هههههههههههههههه
جود تلف على العنود اللي جالسه وراها:عنوده تكفين بس ساعتين وبعدها بلصق وجهي فالكتاب يلا الله يخلييييييك
العنود:خلاص نوفه عشان خاطري خليهم ساعتين..
نوف:امممم طيب يلا عشان عنود بس الحين قومو ذاكروا لما يجي..
شجون تمسك يد هنوف:اوووكي طيب الحين نروح..
جود:هو بعد نص ساعه يبدا صح
هنوف:ايه يلا بسرعه؛؛ وراحو لغرفة شجون وجود..
شجون:جودي هذي الاعراض مافهمتها ملخبطه
جود:ايه الله ياخذهم حاسو راسي نفس اعراض المرض اللي قبله..
شجون:طيب الحين هذي الصفحه واللي بعدها معنا ولا لا..
جود:هذي ايه اما اللي بعدها لا مو معنا..
هنوف:بنات باقي خمس دقايق راجعو اللي درستوه عشان نشوفه انا بروح لعنود اسألها عن شي...
جود:طيب
في الصاله؛..
هنوف:عنود لاتستهبلين هو حذف نص اللي قلتيه لاتقولين اشياء مالها داعي..
عنود:هنييييف اسكتي اسمعي وبس ماراح اتعب نفسي واذاكر شي ماله داعي..
نوف:بنااااات اسكتو ماعرفت اركز هنوف تكفين خذي كتابك وذاكري جوا تو انا وياها مافيه صوت يالمزعجه
هنو تمد لسانها:ماراح اطلع انتي الي اطلعي بنشوف الفلم الحين هذا هو جا جووووووجووووووو شجوووونه بدا الفلم بسرعه تعالو..
جود وشجون جاو وطلعت نوف لغرفتها تذاكر اما العنود جلست تشوف الفيلم معهم..
مر اليوم بسلام خلص الفلم ورجعو يذاكرون دروسهم
يوم الاثنين الصباح الساعه 9 البنات حوسه ومراجعه
شجون تصيح:جوودي مافهمت هذا والله صعب ماعرفت احفظه...
جود:عادي ياقلبي لا تشيلين في بالك انتي افهميه على طول تحفظينه ويمكن مايجي لاتهتمين مره..
هنو:والله ماعندك سالفه تصيحين عشان اختبار..
نوف :يلا بنات الفطور ترا اليوم تنازلت وسويته مع انه يوم جود وهنو الغدا عليكم..
جود ماسكه كتابها:نوفه كملي معروفك وخذي هذا اليوم واحنا بكرا عندي امتحان صعب لازم اذاكره..
نوف:مدري بفكر يلا افطرو عشان نطلع بسرعه
شجون:نوفه خايفه
نوف جلست جنب شجون وضمتها:وانتي كل سنه على نفس الموال وتجيبين نتايج حلوه المفروض تطلعين واثقه خلاص هونيها الحين بترجعين وابتسامتك من هنا لهناك
شجون تمسح دموعها وساكته:...
العنود:شجونه قلبي خلاص عاد والله مايسوى عليك ذا البكا من الفجر...
الهنوف: عنود خيانه ليه تواسينها وانا اختك جالسه قبالك ماواسيتيني..
العنود: وش اواسي فيك انتي هذاك كنك بليس مافيك شي
هنوف:طيب ياعنيد اوريك بعدين الحين مابي اتحرك عشان ماتطيح المعلومات
جود خلصت فطورها : يالله شوشو افطري بروح البس واستناك في السياره..
شجون بهدوء:طيب
نوف:بنات وش رايكم نروح في سياره وحده امتحاناتنا تنتهي مع بعض صح البوابات مختلفه بس يمديني احطكم قبل واروح ها ؟؟
العنود:ماعندي مانع ها بنات؟؟
البنات:موافقين يلا بنروح نلبس
الهنوف:شوشو مااكلتي شي تونا بدري افطري اول
شجون:لا مالي نفس
العنود:خلوها على راحتها يلا لا تتأخرون انا بنزل للسوبر ماركت بشتري لي شوكليت ولا شي مالي نفسس فطور..
جود تنتظر شجون عند القاعه
طلعت شجون:جووووووووودي الاختبار مررره سهل الحمدلله
جود:مو قلت لك لاتشيلين هم يلا خلينا نطلع 
العنود :هنو بلا ازعاج يرحم والديك خلاص
هنو:يالله وش ذا الاخت خليني اكملك السالفه
عنود تقدمت قبلها:هذي سياره نوف الحقيني
هنو: حيوانه مافيه ذوق
العنود تهز راسها وتمشي:.......
ركبوا السياره:ها بنات كيف الامتحان؟؟
الهنوف والعنود:حلو..سهل
العنود: وانتي كيف امتحانك
نوف:نفس الورقه اللي معي امس كانت الاختبار
العنود:كويس
عندي مبنى جود وشجون كانو يمشون شجون صدمت في احد :اوه سوري مانتبهت رفت راسها :انت!!
طالعها باستحقار:انتبهي لطريقك؛ ومشى..
شجون نزلت دمعتها مسحتها بس بعد مانتبهت لها جود
جود:شجونه مين هذا
شجون:مدري ماعرفه..
جود:مصيرك تقولين لي بس مو وقت هالكلام
شجون هزت راسها ومشوا........
نوف نزلت من السياره وراحت لهم لانهم مانتبهو لها
نوف: هاي بنات اخبار امتحانكم
جود:هاي نوفه مره تمام حمدلله
نوف بخوف:شجونه وش فيك ماحليتي زين
شجون سرحانه وماانتبهت لها:.......
نوف:جودي وش فيها
جود:تعالي في السياره اقولك.. سحبت شجون وركبوا السياره..
الهنوف والعنود:وش فيها هاذي
جود:مدري صدمت في واحد وكانها تعرفها وهو كان يطالعها بأستحقار هي نزلت دموعها بس حاول اني مااشوفها..
نوف تضرب على الدركسون وتعض شفتها:الكلب ااااه ياليتني شفتك
هنو:نوفه تعرفينه..
العنود: هذا ولد عمها؟؟
نوف: ايه بس سكروا لسالفه الحين البنت نفسيتها زفت حتى ماتدري وش نقول هنو الموضوع عليك شوفيها انا ماقدر اسوي شي 
هنو:اوك بطلعها من مودها بس تراني جوعانه بالله نوفه اقرب مطعم..
نوف: طيب
هنو جالسه جنب شجون وحاظنه كتوفها: شجونه مين هو عشان ينزل دموعك
شجون تبكي ولاترد:......
هنو تمسح دموعها:شجون مو قلتي بتاخذين نفس شخصيتي هذا انا قدامك من 3 سنوات عمرك شفتي دمعتي 
شجون:....لا
هنوف ابتسمت:خلاص اجل يلا مسحي هالدموع وبعطيك نص قلبي عيشي فيه متبلده احساس ههههه
شجون ابتسمت وبصوت بالكاد يسمع:هنو جوعانه
هنوف:بس أي مطعم تبين
شجون:أي شي
نوف تقطع كلامهم وبابتسامه:هذا احنا وصلنا لأي شي 
نزلو المطعم وجود فالسياره قالت بلحقكم بس بتدور جوالها
توها نزلت بتلحقهم واحد قرب منها وحط يده على السياره وهي صارت بينه وبين السياره

نهاية البارت الثاني

مين هذا الشخص اللي هاجم جود؟؟
البنات بيلحقون عليها او بتروح عنهم جود؟؟
وشجون مين هذا اللي صدمت فيه؟؟
وليه خايفه منه؟؟


تحياتي:

جروح الروح 

البارت الثالث



عيوني تحجب الدمعه وعقلي يكتم الهوجاس 

........................وقلبي صابته صدمه من فرقااعز الناس. 


.......................


توها نزلت بتلحقهم واحد قرب منها وحط يده على السياره وهي صارت بينه وبين السياره


جود بخوف: مين انت ؟؟ (المحادثه بالانجليزي)
....:معجب بك هههههه
جود:تدفه ابعد عني بس هو كانه جدار ولا اثر فيه شي وحرك يده وشال حجابها
......:كذا شكلك احلى لاتحاولين تلبسينه ثانيه لاني راح اقطع هذا الراس اللي شايله اوكي
جود ترتجف:ابعد عني ابعد
نوف عند الباب لمحت جود وطلعت تركض دفت الرجال:هي مين انت عشان تمد يدك عليها
.........:ههههههه شوفي صاحبتك احلى منك لانها ماتلبس هالشي انتي حذريها لاني لو شفته عليها مره ثانيه ماراح اتنازل بقتلها؛وراح وهو يضحك جود متمسكه بنوف وترتجف..طلعت هنوف اللي ماوصلت الا على اخر شي يوم راح:جودي سوا لك شي فيك شي
نوف: لا بس هددها ماتلبس حجاب
هنو:جودخلاص لا تلبسين حجاب لانه نفسها هدد قبل شجون وصاحبتها شجون تركت الحجاب ولا عاد جالها اما صاحبتها ماتركته وقتلها..
نوف عصبت:هنو تعرفين تسكتين..
هنو:ليش اسكت خليني اعلمها
نوف:تعالو ندخل المطعم ولا تقولو للبنات يلا
هنو مسكت جود ودخلو مع نوف
رجعو للبيت بعد يوم حافل بالمصيبات
وطبعا الهنوف ماكتمت سالفه جود وعلمتهم فيها
العنود:هنو نامي مع جود وانا بنام مع شجون نفسياتهم مزفته حتى مذاكره ماذاكرو كويس وانتبهي بعد صلاة الفجر لاتنوم جود خليها تذاكر وحاولي تحسنين نفسيتها
الهنوف: ان شاء الله
نوف تطالعهم بحب: يعطيكم العافيه
التوأم: الله يعافيك..
هنو دخلت غرفة جود:شوشو روحي لعنود تبغاك
شجون:طيب
شجون تطق الباب:عنوده 
العنود:شوشو ادخلي الباب مفتوح
شجون دخلت:بغيتيني
العنود: ايه تعالي اجلسي؛جلست شجون على السرير قبال العنود..
العنود:شجون وش فيك؟؟


""لاتسأليني عن عذاب مضى أمس 
أنا نصيتك هارب من همومي""

:


شجون بدت تبكي:كل مااحاول انساها يطلع في وجهي 
العنود: شي طبيعي يطلع في وجهك معاك في نفس الكليه مو انا قلت تنقلين من الجامعه..
شجون:ايه بس هو قال انه بينقل عشان كذا جلست وهو اختفي له كم شهر مااشوفه..
العنود:انتي قلتي انه يضايقك ممكن تقولين لي وش يقولك بالضبط..
شجون: لا مااقدر..
العنود ضمت شجون:خايفه منه؟؟
شجون:مرره
العنود:طيب هو ماراح يدري اذا قلتي لي
شجون: بس اخاف منك تتهورين
العنود:واذا عطيتك وعد
شجون:.......
العنود:شجونه تكلمي والله مااروح له بس انتي قولي
شجون:انا اللي كنت عايشه عندهم مو اهلي...
العنود بصدمه:كيف؟؟
شجون:خذوني من المستشفى بعد ماتوفو اهلي والممرضه قالت لهم اني ولد ولما خذوني البيت اكتشفو اني بنت ولا قدرو يرجعوني لانهم سرقوني اصلا...تبكي
العنود تضم شجون زياده:كملي كم سنه كاتمه في قلبك طلعيه الحين..
شجون:...فقالو راح يعيشوني عندهم لما اكبر وبعدين يخلوني اعيش لحالي وطبعا كانو يكرهوني..
العنود:طيب وولد عمك...
شجون:انا قررت في يوم من الايام اقول انهم مو اهلي للشرطه وقلت له فهو عصب علي لان ابوه اللي مطلعني من المستشفى فقام خطفني كم يوم وراني الويل اول ماجيت لبريطانيا فكنت اخاف لما امر من جنبه وللحين الحاله معي..
العنود:تقدرين تبلغين عنه
شجون:عنوده تكفين انتي وعدتيني ماتسوين شي 
العنود:وانا ماراح اسوي شي بس ليه ماتبلغين؟؟
شجون:لاني اخاف منه وهو هددني اني لو قلت لكم بيذبحني وشلون لو بلغت..
العنود:طيب الحين هو ماراح يسوي لك شي ليه تخافين منه
شجون:من اللي سواه فيني لاشعوريا من اشوفه اخاف
العنود:ليش قلتي له طيب 
شجون:لاني كنت احبه وهو يحبني قفلت اكيد بيوافق بس...
العنود:تحبينه؟؟....طيب والحين؟
شجون:......
العنود: ماتقدرين تكذبين على نفسك قولي اللي فقلبك لي
شجون: اكذب اذا قلت مااحبه للحين
العنود:وهو؟؟
شجون: اتوقع نسى
العنود:بس انا مااتوقع
شجون:ليه
العنود:لانه لو ماكان يبيك كان خلا اهلك يتصرفون معاك اذا كشفتي السر بس شكله خايف عليك منهم
شجون:والله مادري بس هو عذبني قبل..
العنود :يمكن ويمكن لا الايام تثبت كل شي 


عند الهنوف وجود
الهنوف: احم احم
جود:..........
الهنوف:اححححححححححححم
جود طالعتها ونزلت عيونها ثانيه 
الهنوف:ياختي من الصبح وانا اتنحنح عبريني شوي اوف
جود:هنوف تبغين شي بنوم وقامت
الهنوف تمسكت في بنطلونها:هيه وش تروحين انا مافيني نوم سولفي معي شوي...
جود:هنو يرحم امك مالي خلق بعدي..
هنو:لامابي اجلسي شوي ماراح يضرك...
جود: لا ابغى اصحى بعد ساعتين كذا عشان اذاكر...
هنو:يعني بتذاكرين..
جود:واحد قال غير كذا
هنو:هاه لا ابد بس حسبتك بتنامين لما الصباح..
جود: لا بس ممكن تتركيني الحين؟؟
هنو:طيب بس ساعه وبصحيك..
جود: الظاهر قلت ساعتين ولا انتي تسمعين نص الكلام..
هنو:طيب طيب خلاص روحي اخمدي

___

مرت الليله بسلام بعد ساعتين
هنوف نطت على سرير جود:جوووووووووووووووووديييييي قووووووممممي جود جود جودي جوجو جووووييييييييييد
جود انقزت مرتاعه:وشو هاه وش صار ..ناظرت هنوف بعصبيه وجع ياغبيه انا كم مرة قلت لك لاتسوين هالحركات اوف منك 

هنوف تطالعها ببراءه:انتي قلتي صحيني بعد ساعتين والحين راحت ساعتين
جود:لاوالله احلفي عاد انا قلت صحيني مو رجي عقلي الله يرجك..
هنوف:ماعلينا الحين قمتي يالله روحي افتحي الكتاب وذاكري..

جود تطالعها بحقد وساكته:..........

عند العنود وشجون...
العنود من تحت المفرش:شجيييين يامزعجه تقدرين تذاكرين بصمت

شجون بنذاله:لاااااااااااااا مااقدر ماتدخل المعلومات
العنود:عمرها مادخلت انطمي خلاص
شجون:مابي مابي مابي ماعرف اذاكر وانا ساكته
العنود قامت وسحبت شجون طلعتها وسكرت الباب
شجون:اوف مناديتني عشان تطرديني
العنود:احسن يلا انقلعي عن وجهي
شجون رجفت الباب وراحت
العنود بهمس:الحمدلله نفسيتها تحسنت

----------------

الهنوف وجود
الهنوف:جوووووويد صدعتي راسي اطلعي بكمل الفلم ماعاد اسمع شي من ازعاجك حشى 

جود:احسن انتي صحيتيني انتي تتحملين لو انك مصحيتنــ....
الهنوف مسكت جود مع تي شيرتها وطلعتها برا الغرفه وسكرت الباب
جود تعدل تي شيرتها :الله ياخذك من بنت مجنونة
شجون:جود وش مطلعك؟؟ تكلمين روحك؟؟
جود:ذي الزفته طلعتني
شجون:هههههههههههههههههههههههههه
جود بحقد:اسكتي وجع تعالي بروح اذاكر عند عنودتي ياحبيلها بس
شجون:ههههههههه لاتفكرين انا توها طاردتني
جود:ههههههه كويس اجل تعالي نذاكر في الصاله
شجون:طيب دقيقه باخذ الشوكليت من الغرفه واجي
جود:طيب هاتي كتبك
شجون عطت جود كتبها وراحت جود للصاله وشجون تطق الباب على هنوف

---------------------
هنوف:لاتحلمين والله ماافتح الباب
شجون:هنيف بلا سخافه عاد باخذ الاغراض واطلع بليز
هنوف:طيب بفتح بس بشرط؟
شجون:حلوه ذي احد قالك انها غرفتك اطلعي بسرعه
هنوف:خلاص اجل ماراح اطلع
شجون:لاخلاص وشو شرطك وبهمس حسبي الله عليك
هنوف:امممممممم باخذ لي اللي ابي من الحلويات
شجون:نعععععم (وبعدين تراجعت) خلاص طيب بس افتحي
هنوف فتحت الباب دخلت شجون تجيب الاشياء اللي تبيها
وطلعت الكيسه هنوف:يلا عطيني وعد الحر دين عليه
شجون:هنو اقولك شي وماتزعلين
هنوف:قولي
شجون:اذا حبيتي السماء عطيتك قطعه من النوع اللي مااحبه وهربت
هنوف لحقتها:شجيييييييييييييين وججججع عطيني
شجون:احمدي ربك اني مخليتك جالسه بغرفتي بعد
هنوف:جودي حبيبتي خليها تعطيني
جود:لااااااا بدري طلعت الحين حبيبتك وتو طاردتني
هنوف:طيب اوريكم وراحت وهي تقول كلام مو مفهوم من العصبيه
جود وشجون:هههههههههههههههههههههههههههههههه

مر اليوم بسلام وجود وشجون ناموا على الكتب من كثر ماذاكروا
-----------------
الصباح بدايه يوم جديد واحداث جديده
يوم ماندري وش مخبي على ابطالنا
الفجر
نوف قامت تصلي وهي رايحه للصاله لمحت شي:ههههه ياحلوهم شكلهم تعبو من المذاكره..

راحت لغرفه عنود:نودي حبيبتي قومي صلي نوده نوده
العنود:لبيه قلبي خلاص صحيت حسبي الله على شجين ماخلتني انام..
نوف:ياقلبي انتي معليش قومي صلي وارجعي نامي قدامك 4 ساعات
العنود:خلاص يلا بقوم بس روحي 
نوف:ايه مره بتقومين يلا بسرعه الحين قدامي
العنود عصبت:نووووووووووف خلاص عاد فهمت
نوف خافت:خلاص طيب طيب بروح بس قومي طيب؟؟
العنود من تحت الفراش:طيب 
طلعت نوف وراحت تصلي وتقوم البنات عشان يصلون
----------
بعد 3 ساعات
شجون تصقع فالجدار:بنات والله ماشوف شي فيني النوم
جود:ايه والله صادقه مدري وشلون بأجاوب اوف
نوف:كان ذاكرتوا ساعه بعدين نمتوا ليش جلستوا وقت طويل؟؟
جود:انا اقول خلينا ننوم ونكمل بعدين تقول لا تقول هي خلينا ننوم ونكمل بعدين اقولها لا على هالحاله لما قبل الفجر بشوي..
العنود توها طالعه من المطبخ:بنات اسكتوا بليز راسي مصدع..
الهنوف وراها معها صينيه الفطور:انا الحمدلله نمت كويس والمعلومات توني مراجعتها وكل شي اوكي..
نوف:ياليت كل الناس مثل هنو الدنيا ورا ظهرها..
الهنوف:تكفين عاد وش تسوى الدنيا لا اهل ولاشي ..
شجون بحزن:من جد ماعندنا شي نهتم عليه..
الهنوف:اقول شوشو ترا ماله داعي هالحزن كثيرين يبون حياتنا ترا..

جود ساكته حزينه من الداخل بس كاتمه نفسها...

العنود حست فيها:بنات بالله غيرو السالفه ها هنوف وش افضل برنامج للحمايه من الفايروسات؟؟

الهنوف:هاه ايه صح هذا الشي الوحيد اللي ماذاكرته..

نوف:ههههههههه لا وكل شي اوكي اقول يلا روحي راجعي مابقى شي على الامتحان..

العنود:يالله هنووووووووووف قومي وجع ذاكري انتي قلبك من وشو؟؟

هنوف:من مدري وشو الزبده شعاري فالحياة ليه النكد...

شجون:عليك شعار بعد...
جود:من جد غبااء..
الهنوف:حطمتوني اوف منكم
نوف:هيه انتي ويها عاد كل شي ولا هنوفتي اوك؟؟ يلا اقلبو وجيهكم وبدلوا بسرعه ترا بروح الحين انا اللي بتجي معاي بسرعه..
الهنوف:انا معاك..
جود:لا انا براجع شوي
شجون: حتى انا عنوده بتتأخرين شوي نروح معاك
العنود: اوك لكم ربع ساعه ذاكرو وبدلو بسرعه انا بنزل للسوبر ماركت واحمي السياره الجو اليوم بارد...
نوف:اوك يلا باي
هنوف:باي
البنات:بااي
جود:شجون هذي اعراض اي مرض
شجون:..
نروح لمكان ثاني بعيييد جدا عن بريطانيا
السعوديه الحبيبه
طلال:اوووف يانايف صاحبتها جوالها مقفل من زمان وانا اتصل ماترد..
نايف:الحين انت مسوي لي ازعاج بالمكتب وهي مادرت عنك وش الوقت عندهم الحين؟؟
طلال:الساعه 11
نايف:طيب هد بالك هي مو فالجامعه؟؟
طلال بطفش:الا
نايف:خلاص اكيد هي الحين بالجامعه واذا طلعت بتفتح الجوال وتشوف مكالمتك..
طلال(ااه ياجودي وش تسوين ياختي ووين اراضيك انتي حيه ولا ميته بعد ماكنت اول مااطلع الصبح اصبح في وجهك والظهر اجيبك من المدرسه والحين......ااااااخ بس حسبي على من كان السبب)..

-----------------------

نوف:انت مجنون ماتفهم قالت لك اسفه عاجبك ولا بستين داهيه..
الولد:انتي هيه لاتطولين لسانك ترا مااحب الهمج اوك
نوف:ههههههه ياناس اسمعوا مايحب الهمج انا اول مرة اسمع بواحد مايحب نفسه...
شجون بخوف:نوفه حبيبتي خلاص تعالي ما صار شي
الولد يطالع شجون بنظرات غير مفهومه
نوف:هيه انت وش تطالع تمثال قدامك هي شي غريب يعني؟؟
الولد انقلب 180 درجه:روحي لو سمحتي مافيني اتضارب
نوف باستغراب:اوك انا بروح بس مو عشانك عشان صاحبتي ها؟؟
الولد ساكت ويطالع شجون 
شجون مسكت نوف وراحت بسرعه بعد مابعدو شوي
نوف:اه اه شجين وجع مجنونة وقفي مو لاحقنا ترا
شجون تبكي ومنزله راسها:لين متى يعني؟؟
نوف:؟؟؟؟؟هااه
شجون تمسح دموعها:لا ولا شي تعالي نشوف البنات
نوف:يلا

----------

عند مدخل مبنى الطب
العنود:اوف وين هذولي تأخروا
جود:مدري عنهم لا والمشكله شجون كانت معاي مدري وين اختفت؟؟
نوف:نووووووديييي
العنود:هلاااااااا نوفه وشجونه تعالوا
شجون:وين هنو؟؟
العنود: اووف اختفت هذي ثانيه
نوف:ماطلعت معاك..
العنود:طالعه قبلي يعني ماتعرفين هنو طفاقه الله لا يبلينا
ماامداهم يتكلمون الا وهنوف جايه تركض:بنااااااااااااااااااااات
نوف:اخيرا شرفتي
الهنوف:اوص اوص عندي لكم سالفه تعرفون ليزا اللبنانيه؟؟
شجون وعينها فالكتاب اللي معها:ايه هي نفسها كانت مع نوف فالكلاس وهي اللي سببت المشكله لجود فالسكن وش فيها جعلها الماحي؟؟..
الهنوف تسحب الكتاب:اذا قلت سالفه تركزين معي مفهوم..
شجون:اوف منك ماعندك سالفه بسرعه ابي الكتاب
جود:يلا هنو قولي وش فيها ودي يصير فيها شي صراحه
الهنوف اييييه صارت فيها اشياء بعد
البنات:وش صار
الهنوف:..............

انتهى البارت الثالث

وش صار في ليزا؟؟
وطلال كيف بيوصل لجود؟؟
ونايف الجديد بالبارت هل له دور ولا بيمر مرور الكرام؟؟ 
البارت الرابـع

جلست البارح اتأمل............. 
وابكي زمان اول....... 
تغير حال هالدنيا.............. 
أعزالناس ما يسأل.......


الهنوف:وشسمه استغفروا والله ربي يبلاكم بعدين..


نوف:هنيف وش صار خوفتيني..


الهنوف:احترقت شقتها ووجهها فيه حروق من الدرجه الثانيه وتشوهات في اكثر جسمها ..


العنود:يوه حرام مسكينه..


شجون:ماودي اقول شي استغفر الله بس..


جود:ربي يمهل ولايهمل..


نوف:اسكتي انتي وياها وجع اقول عنوده اروح لها صح كانت معاي في الكلاس مايصير..


العنود:ايه احسـ...


الهنوف:نعم نعم وش تروحين لها مافيه خير يعني ماتدرين وش سوت لجود؟؟


جود:لا هنو مالي شغل فيها كانت صاحبتها مايصير لازم تروح


شجون:لا لا لا ليه تروح اساسا مو صاحبتها بس معها فالكلاس


نوف:بس اسكتوا مدري حيرتوني

العنود:خلي ذا السالفه بعدين تعالو ناكل لنا شي حدي جوعانه..


نوف:يلا اجل
----------------------------

نايف:لاحووووووووووول على اليوم اللي مامر

طلال:نايف ممكن تسكت مالي خلقك ترا..


نايف سكت وجلس يفكر..


نايف:طلول ليه ماتروح تشوفها اذا تعرف وينها..


طلال:عبقري صراحه يعني ماتدري ابوي وش بيسوي اذا رحت اااه لو اقدر اروح ماقابلت خشتك الحين...


نايف:ماتقدر تستغني عن خشتي اصلا بس عندي حل ثاني..

طلال بلامبالاة:واللي هو؟؟


نايف:اممممممم اني اروح هناك واجيب لك اخبارها

طلال نط على نايف وحضنه:ياخي وينك من زمان من نيوف بتروح؟؟

نايف يبعده عنه:اذا تبيني اروح بروح..

طلال:تدري انك احسن واحد فالعالم؟؟


نايف:ايه 

طلال:روح بس فيذاك المهم متى تروح..


نايف:وجع اصبر علي امداني اقولك الفكره لازم ارتب اموري اول بعدين يصير خير


طلال:اي امور يرحم والديك مافيه الا ذا الشنطه حط ملابسك فيها وللمطار يلا نايف عاد والله مافيني صبر

نايف يطالعه بنص عين:صبرت كل ذا الشهور جت على ذا اليومين يعني


طلال:ايه عندك مانع

نايف:لا بس ماراح اروح


طلال:لا لا امزح معاك حبيبي انت والله...


نايف:ايه المصالح وماتسوي..
----------------------
ناس من زمااااان عنهم


.............:انا قررت اعترف لهم


............:مجنونة انتي راح تروحين بستين داهيه


...........:انتي ماشفتي وش صار لي كنت بموت على الاقل اموت بضمير مرتاح..


...........:ليزاا هذا يسمونه انتحار تعرفي يمكن تنسجني كم سنه؟؟

ليزاا:مومهم اهم شي اريح ضميري


ليلي:ايوه يرتاح ضميرك وانا اموت في السجن


ليزا:ماراح اقول عنك بس انتي قولي اني قلت لك كذا وراح تطلعين من القصه كلها..


ليلي:اوك بس ترا انا حذرتك..


ليزا:ما موشكلتك خلاص اوص..


ليزا(لامو انا اللي انسجن انتي وجود تنسجنون هههههه)..












----------------------
نرجع للبنات...


هنوف:هههههههههههههه اناااا احس اني كذااا ههههههه


جود:ههههههههههه بنااااااااات خلاص


شجون:عنوده ههههههههههه حرام عليك بس


العنود بلسان ثقيل:ههههههههههههههههههه صراحه ابو الفله وين نوف عننا هههههههههههههه

نرجع للخلف ساعه وحده


العنود:خلي ذا السالفه بعدين تعالو ناكل لنا شي حدي جوعانه.

.
نوف:يلا بنات


وهم يمشون فالطريق مرت عليهم صاحبة نوف 


خلود:هاااي بنات


البنات:هايو 


جود:اهلين خلوده اخبارك


خلود: كويسا ياعسل حمدلله


العنود:اوه اوه خوخه هنا مااصدق


خلود:حبيبتي والله اخبارك


العنود:حمدلله


خلود:معليش بنات بس ابغى نوف شوي بسألها عن درس مافهمته


الهنوف:عادي توفرين علينا قيمه غداها


نوف:وجع ان شاء احسبك بتقولين لا بتاخذين نورنا مانرضا..


الهنوف:ههههههههههااااي انا اقول كذا


نوف:يلا بنات اشوفكم بعدين وانتي اتفاهم معاك لما ارجع صح وين بتروحون لما اخلص اجيكم؟؟


العنود:مطعم......










---------------------
نرجع للوقت هذا


عند باب المطعم :يلا خلوده اجل باي و اي شي تبينه انا في الخدمه..


خلود:يسلمو حياتي يلاباي ادخلي لخواتك..


نوف دخلت عندهم وتحس الوضع مو طبيعي يضحكون بصوت عالي:اووووش بنات فضحتونا قصروا اصواتكم..


الهنوف بصراخ:هلااااا واالللله وينك تأخرتي ههههههه


نوف ترفع كاس من الكاسات اللي قدامها وتشمه:هئئئئئئئ خمررر مجانيين انتوا..


جود بصراخ بعد:نوووووف لايفوتك طعمه جنااان


نوف:قومو حسبي الله عليكم قومو


تحاول تقومهم تسحب هاذي تطيح الثانيه ماعاد تستحمل تبغى تبكي:هنو خلاص تكفين اصحي هنووووووو


الهنوف:انتي وش فيك بس بس انتي ازعاااااج



نوف قررت تجلس معاهم لما يصحون من اثر المسكر


مرت ساعتين والبنات بعد ماضحكو واستهبلو نامو على طاولتهم..


نوف: ياربي وش اسوي الليل قرب وهذولا لسه عقولهم مو معاهم..


تحاول تصحيهم:جود جودي هنو حياتي قومو ..


ولكن لاحياة لمن تنادي....

بعد مرور ساعه...

الجرسون حق المطعم:معليش ياانسه وقت الاغلاق الحين تقدرون تجون بوقت ثاني..


وليته سكت وماقال شي انفجرت نوف بالصياح:بناااااات قومو بسكم عاااااد اهئئئئئئئئ ..


الجرسون خاف مايدري وش فيها:انا اسف تقدرين تضلين هنا ساعه كمان..


نوف:على حالتها بس تصيح وتصارخ والبنات كانهم مو جنبها مايسمعون شي...


الجرسون مل منها وراح..


مجموعه من الشباب الخليجين طبعا لان المطعم اللي هم فيه في حي كله عرب:اختي فيك شي


نوف بشهاق:عيو يقووموون هم مدري وش شربو راحت عقولهم مدري وش فيهم وتشاهق..



واحد منهم: مو مشكله طيب تقدرين تاخذينهم معك لانهم اذا اول مره يشربون راح ياخذون وقت على بال مايصحون..


نوف بدت تهدى:ماقدر مين امسك مين اخلي كلهم مو صاحين


....:خلاص احنا نساعدك وين بيتك؟؟


نوف بتردد:هااه بس..

....:لاتخافين ماراح نجي له مره ثاني بس نوصل خواتك امشي قدامنا واحنا بنمسكهم..


نوف:طيب

مرت الليله بسلام دخلو الشباب البنات في بيتهم وطلعوا

نوف دخلت لغرفتها تنام لانها تعبانه من الصبح صاحيه

والبنات في الصاله نايمين...

الساعه2الليل








العنود:ااااح راسي بينفجر خير ذولي ليه نايمين فالصاله ...لاااااااااا لا ماصدق طيب وش جابنا هنا..هنو هنو هنو اصحي هنووووووو..



الهنوف:وجع عنود اسكتي بنام..


العنود:انتي تدرين ان اللي شربناه امس خمر..


الهنوف نقزت:ايش ايش ايش خمر لا عاد تمزحين..


العنود:ايه امزح وش اللي منومك فالصاله اجل ومين جابك للبيت تذكرين شي؟؟


الهنوف:هئئئئئئ ياويلنا نوووف اكيد الباقي كلهم شربو معنا..


العنود:استغفر الله حسبي الله عليه ماقال لنا خمر..


الهنوف:وش يقولك انتي اللي طالبته وش يدريه انك ماتعرفين..


العنود:عجبني اسمه وطلبته...قومي البنات ويلا صلي راحت علينا كم صلاة...


الهنوف:من جد ولا ذاكرنا شي اوف..ااه راسي يعورني..


العنود:استحملي ماعليه..


الهنوف:جود جودي شجونه قوموا...



---------------------------







في الرياض

لـريـاض أشتقت .. وأعـرف الريـاض ..
................... مـثل أنا مـا أشتاق / هي تشتاق لـي ..

مـن كـثر مـافي أهـلها مـن / [بياض..]
................... صـيفـها وبـرغم / شـمسه راق لـي ..!!

طلال في سيارته:خلاص يلا اطلع انا عند الباب


وسكر الجوال...

بعد ثواني:السلااااام


طلال:عليكم السلام هاه كل شي جاهز..

نايف:ان شاء الله يلا بسرعه مابقى الا ساعه على بال مانوصل اعلنو عن الرحله..

طلال مبتسم:نايف والله مدري وش اقولك صراحه..


نايف:لاتقول شي اختك هي اختي بسرعه عاد..


طلال مشى متوجه للمطار..



مطااار الملك خالد الدولي..

طلال يسلم على نايف:توصل بالسلامه

نايف:الله يسلمك انتبه لنفسك.

طلال:وانت بعد..


نايف يبعد ويأشر له بيده:مع السلامه..

طلال:مع السلامه..



_________________________



بعد الفجر:وانتو وشو حيوانات اي شي قدامكم تشربونه

البنات ساكتين ومنزلين روسهم...

نوف:ردو عي امس بغيت انجن بسبتكم..



العنود:خلاص نوفه اسفين حتى احنا ماكنا ندري ولما صحينا تعذبنا من الالم راسي يعورني حتى مذاكره ماعرفت اذاكر..


شجون:من جد نوفه للحين راسي يعورني ماقدر استحمل..


نوف رحمتهم:خلاص طيب كملو مذاكره الحين وخذو لكم مسكن طيب وانتبهو المرة الجايه..

جود:ان شاء الله..


نوف:هنووووووف اكلم جدار انا قومي ذاكري

الهنوف:مابي مالي خلق راسي يعورني

نوف:هنو وقسم بالله لو ماتذاكريـــ....

الهنوف:لا خلاص بذاكر كل شي ولا حلفك 

نوف سكتت وهي تطالعهم يذاكرون كل وحده ماسكه كتابها..


--------------------------
جاء وقت الامتحان واخر يوم فالامتحانات....

جود:الله يستر اخر يوم ولا ذاكرنا زين

شجون:من جد الله يعين..

العنود:يلا بنات بطلع..

نوف:يلا مين بتروح معي بسرعه..

الهنوف:انا بروح معاك ذولي يبغالهم ساعه يواسون بعض..


العنود:خلاص اسبقونا احنا شوي ونجي..


طلعوا هنوف ونوف

شجون بخوف:عنود فيصل كلمني...

العنود التفتت عليها:مين فيصل؟؟

شجون:ولد عمي..

العنود:وش يبي؟؟؟؟؟

جود:ولد عمك؟؟ اللي قلتي لي عنه هذيك المره..

العنود تطالع جود....

شجون:عنوده انا قلت لجودي كل شي..

العنود:اهاا طيب وش يبي؟؟


شجون:مدري يقول يبغى يشوفني اليوم..

جود:لاشجون لاتروحين اخاف عليك منه..

شجون: بس لازم اروح..

العنود:خلاص قولي له بتجي معي صاحبتي..


شجون:لا كذا بيدري اني قلت لك السالفه..

العنود:انسي الحين ذاكري بعد الامتحان يصير خير..

جود:شجون لاتفكرين فالسالفه الحين طيب..

العنود:ايه ركزي على الاختبار بس ماراح يصير شي ان شاء الله...

شجون:بس خلاص فهمت..

العنود:يلا اجل بنروح..

شجون وجود:يلا..

-----------------------------------




عند بوابه قسم الطب....

العنود:بنات حلو زين يلا باي بيبدا الامتحان الحين..

البنات:باي..

شجون:جود خايفه دايم اخر امتحان كذا..

جود:يلا عاد بسك وسوسه بيمر زي مامرو اللي قبله..

شجون:ان شاء الله..

توهم بيمشون الا شجون يمسكها واحد:شوي ابغاك..

شجون:هئئئئئئئئئئئ<<تشهق

فيصل:شايفه جني قدامك..

شجون:لا بس فيصل معليش بعدين لاني عندي امتحان الحين..

فيصل:استناك بعد الامتحان في الكافتيريا اوك..

شجون:طيب

راح فيصل...


جود:لاتقولين هذا ولد عمك واو واو يجنن

شجون:جويد حسبي الله عليك انا وين وانتي وين ..؟؟

جود:وش يبغى فيك طيب؟؟

شجون:مدري يبيني بعد الامتحان بروح له..

جود:لحالك؟؟

شجون:اجل مع امي..

جود:اقول بلا هبل امشي بسرعه نروح قبل مايسكرون القاعه..

شجون:يلا

---------------------------
قاعه الامتحانات عند الهنوف والعنود



العنود بهمس:بسسسس هنو هنيف وجع

الهنوف تسوي نفسها ماتسمع وتتلفت:..........

العنود:هنو هنوو بسسسس..

الهنوف برضو لارد:.....

العنود:هنو تكفين ردي والله ناسيه السؤال الاخير..

الهنوف غصب عنها ضحكت:...

العنود:يعني تسمعين يالـ... هنوف بليز وش الجواب؟؟

الهنوف تناظر الدكتور وترجع تطالع اختها:على شرط..

العنود:لك اللي تبين بسرعه قولي..

الهنوف:متأكده اللي ابي..

العنود:ايه خلصيني..

الهنوف:الجواب هو.........
-----------------------------
مكان ثاني مو في الارض في السماء



طيارة نايف....

المضيفه:لوسمحت قهوه او شاي

نايف:قهوه..

المضيفه:تفضل..

نايف:شكرا..

نايف:حسبي الله عليك ياطليل زهق مالقيت احد اسولف معاه مافيه الا ذا الشايب ونام وخلاني..

ولد صغير يكلم نايف والعبره خانقته:مالقيت بابا..

نايف صرخ عليه من الطفش:احد قالك اني موظف امن..

الولد ماصدق يلقى شي يصيح عليه:وااااااااااااااااااااااااااااا

نايف:بس بس خلاص تعال ندوره اقول بس خلاص بابا

الولد مازال يصرخ:مابي مابي انت حرامي..

نايف:لاحول الحين انت تجيني وتقول انا حرامي

الولد:ابي بابا...


نايف طيب تعال نشوفه يمكن ورا..

------------------------------------------
شجون وجود خلصوا الامتحان وطلعوا..

شجون:جودي قلبو قولي للبنات اني بتغدا برا مع صاحبتي ولاتقولين لهم عن فيصل الا عنود طيب..

جود:اوك قلبي انتبهي لنفسك واي شي يصير اتصلي علي..

شجون:بااي

جود:باي..

---------------------------

الهنوف:لاوالله احلفي يوم عطيتك الاجابه ليه ماقلتي من بدري..

العنود:اقول من بدري واوهق عمري..

الهنوف:مابمشيها لك والله المهم شوفي ابي نتغدا من مطعم...........

العنود:اوف اوف ذا المطعم مرة وحده انا سنه اقعد اجمع فلوسي عشان اتعشا لحالي..


الهنوف:ماعلي منك يلا بقول للبنات..

العنود:الله يعيني يلا...

الهنوف تكلم:نووووفه قلبو نتقابل عند مطعم ...خلاص...هههههه....على حساب عنوده.......اوكي يلا بااي...

الهنوف:جودي تعالي انتي وشجون عند مطعم....مو مشكله توفر يلا تعالي انتي ننتظرك ....اوكي قلبي يلا بااي...

العنود:حسبي الله عليك من بنت..كانك وهقتيني...

الهنوف:عنيد عاد بلا قعط كم عندك بالله الحين يكفي تحت مخدتك ثروة قارون......

العنود:قولي ماشاء الله تراني اختك وجع...

----------------------------
عند شجون اللي اول مادخلت الكافتيريا لمحت فيصل..

عيـبي وحيـد .. ولو تبي صدق عـيبي .؟!!
أهيـم بـك كليً .." ولاني بـ / جاحـد "

مو بـسَ أنــا .. نــاظرَ بـ / كـلمة
.. [ ح ، ب ، ي ، ب ، ي ] ..
خمسـ5ـة حروفـ، ../ ولا بـغـت غيرَ .واحد..!

راحت عنده:السلام عليكم

فيصل:اهلين وعليكم السلام اخبارك

شجون: بخير ...وسكتت

مرت ثواني على هالحال كلهم ساكتين..

شجون:اححم فيصل قلت تبيني فيه شي؟؟

فيصل يركز عيونه بعيونها وللحين ساكت..

شجون بدت ترتجف من نظراته الحاده...

فيصل بهمس مرعب:للحين تبين تبلغين..

شجون بسرعه:لا والله نسيت السالفه من زماان..


فيصل ضحك بـ شر:ههههههههههه شاطره حبيبتي كذا تعجبيني..

شجون:..........لا رد..


فيصل:شجون بصراحه انا جاي لك بخبر بس كان ودي معك وحده من صاحباتك تواسيك.. وسكت ينتظر ردت فعلها..


شجون بشك وخوف:خـ خـبر ووشوو؟؟

فيصل:امممممم تقدرين تمسكين اعصابك..


شجون:ايه بس فيصل قول بسرعه الله يخليك وقف قلبي..


فيصل:ابووك اممممم ..

شجون بغصه:فصول تكلم بسرعه وش فيه ابوي؟؟

فيصل:توفى له اسبوع وعشان كذا انا مختفي كم يوم رجعت السعوديه احضر جنازته...

شجون الدنيا دارت فيه وطاحت على الارض وبدون اي حركه...

فيصل بخوف:شجووووووون شجوووووون شجون اصحي ياهيه بسرعه مويه شجون حبيبتي قومي شجون.. هليب مي بلييييز

-------------------

عند البنات في المطعم..

الهنوف:يالله احس اني مااكلت من سنه اطلبو لي كل شي..


العنود تناظرها بنص عين:توك بالعه في الجامعه دونات..

الهنوف:بس دونات غير الاكل ..

نوف:اقول هنوف خلي عنك النذاله واطلبي على قدك..

الهنوف:طيب خلاص خلصوني بموت من الجوع وانتو تتشاورون...

جود مو معاهم ابدا قلبها على صاحبتها واختها شجون..

العنود:هاه جودي وش تطلبين..

جود ماكأنها موجوده(الله يستر حسبي الله عليك يافيصل كانك موقف قلبي)..

نوف:اوووووووووشششش هيييييييييه جودي..

جود اخترعت:هلا سوري ماانتبهت لكم..

العنود حست ان السالفه فيها ان:شجون وين رايحه مع مين..

جود:مع صاحبتها 

العنود:اي وحده؟؟

جود ارتبكت:هاه وحده ماعرفها من صاحبات جود مو معنا بالكلاس..

العنود بشك:اهاا

نوف:المهم وش تبين تطلبين؟؟

جود:اي شي على ذوقك..

نوف:خلاص اجل بروح اطلب لكم..

طلعت نوف والعنود التفتت على الهنوف:الحقيها..

الهنوف:نعم؟؟

العنود:اقول الحقيها ابي جود بسالفه..

الهنوف ميلت شفيفها:اوف منكم من زين سالفتكم عاد انا بطلع من نوفه احسن لي..
طلعت هنو..

العنود:والحين يلا تكلمي..

جود:راحت معه..

العنود:فيصل؟؟؟

جود:ايه

العنود:ليش ماقالت لي مجنونة تروح لحالها..

جود:قلت لها بروح معك بس رفضت..

العنود:لاحول ولاقوه الا بالله المهم اتصلي فجوالها قبل يجون البنات شوفي وش عندها الحين..

جود تطلع جوالها وتتصل بعد كم رنه انقع الخط:قطعته..

العنود بصدمه:قطعته؟؟

جود:ايه..

العنود:يالله وش صار فيها غريبه..

جود وهي فيها الصياح:عنوده تكفين لاتقولين كذا ترا خلقه خايفه عليها..

نهاية البارت الرابع..



ليزا وايش اخر خططها؟؟
نايف وكيف بيلقى جود؟؟

البارت الخامس



اعلن كابتن الرحله: حان موعد هبوط الطائره وعلى الركاب ان يلتزموا اماكنهم ويربطوا الاحزمه..

نايف:حسبي الله عليك من ولد مالقيت تضيع الا الحين..

الولد يطالعه بنظرات بريئه ولا فهم وش يقول:؟؟؟؟؟

نايف:تعال حبيبي نجلس لما يجي بابا وياخذك..

الولد:طيب..

نايف اخذ الطفل وجلسه في مكان جنبه او قريب منه..


هبطت الطائرة بسلام في مطار لندن..

نايف:والله اني ابتلشت فذا الولد خلني اعطيته وحده من ذا المضيفات تدور اهله..


نايف:لو سمحتي هذا الطفل ضايع ممكن تاخذينه لاهله..

المضيفه:لا لا انا مااقدر خذه لتحت عند الامن هذي مسؤوليه..

نايف:يوووووه ببلش معاهم ذولي بعد..


نزل نايف ومعه الولد..وراح لمكتب الامن في المطار..

-------------------------









بكيت ومالقيت من اللي قول لي وشفيك
ضحكت وكلهم قالوا وش الطاري على الضحكات








فيصل عند غرفه للفحص في المستشفى:يارب استر يارب

بعد مرور عشر دقائق طلع الدكتور واللي يكون صاحب فيصل :فيصل..

فيصل رفع راسه وقام بعجل:هااه مجود وش صار فيها..

د/ماجد:انهيار عصبي مو كذا ياشيخ يقولون الخبر..

فيصل:مجود رجاءا مو وقتك انا على اعصابي وشلونها الحين بس؟


ماجد:تدري انك نذل؟؟


فيصل باستغراب:ليه؟؟


ماجد:الحين انت تحبها وميت عليها ولو جرحتها شوكه جالك الموت ليش تسوي فيها كذا؟؟


فيصل:ماجد رجاءا لاتعيد الموضوع تراك سببت لي ازمه ياخي حل عني خلاص عاد..


ماجد:اوك هي يبي لها كم يوم راحه اتصل على وحده من صاحباتها ترافق معها سلام..


فيصل:سلام..لحظه لحظه مجود بدخل عندها عادي؟؟


ماجد وهو يمشي: ايه عادي الانهيار مو مره حاد..



فيصل فتح الباب بشويش ودخل بس حصلها نايمه تأمل في وجهها شوي وبعدين انتبه لجوالها يرن راح على طول ورد:..........


جود:اخيرا رديتي ياحيوانه مت خوف عليك وينك فيه الحين..


فيصل:السلام عليكم


جود بخوف:وعليكم السلام وين شجون؟؟


فيصل:شجون تعبت شوي ووديتها للمستشفى انا فيصل قريبها..


جود:نعم اي مستشفى طيب هي ليه ماتكلمني فيها شي وش صار لها؟؟


فيصل:لا ان شاء الله مافيها الا العافيه بس لازم تضل في المستشفى كم يوم...


جود:طيب فيصل معليش اي مستشفى ؟؟


فيصل:مستشفى............ بأنتظاركم


جود:ان شاء الله دقايق وانا عندك..


سكرت من فيصل وراحت تركض


جود:هنوووووو هنووووووو نووووفه عنووووووووووود بناااااااات وينكم


العنود طلعت من غرفتها :خير عسى ماشر انهلبتي


جود بتبكي:شجوووووون في المستشفى..


العنود:نعم نعم وش سوى فيها ابن الكلب..


جود تأشر بيدها:لا لا ماسوى لها شي هو رد على جوالها وقالي انه وداها للمستشفى..


الهنوف:طيب اي مستشفى اخلصي بنروح.؟؟


جود تشاهق ماعرفت تتكلم.....


نوف:جودي بسرعه يرحم والديك..


جود:يـ ـقـوول مـ ـسـ ـتـ ـشـ ـفـى ................


نوف:بسرعه اركبو ماراح استنى احد..


العنود: يلا يلا بسرعه....

-------------------------------

نايف:مادري هو جاني يبكي ضايع ماكان معه احد..


الشرطي:مفروض ماتاخذ اي طفل يبكي ممكن تكون قضيه هاذي...


نايف:طيب الحين وش اسوي..


الشرطي:راح تبقى هنا لما نلقى اهله.....

نايف:نععععععم وشو نلقى اهله واذا مالقيتوهم؟؟

الشرطي:كذا راح نتهمك انه قريبك وتبي ترميه في اي مكان..

نايف:وش قريبي وش خرابيطه الله ياخذ عمرك من بزر وهقتني..




بعد مرور عده ساعات...





الشرطي:سيد نايف هذا الولد ماحد بحث عنه ويثبت انه تبعك صح..


نايف فيه الصيحه:وش تبعي وماتبعي والله مااعرفه..


الشرطي:معليش تفضل وخذ الطفل معاك واترك رقمك هنا اذا كنت صادق واحد بحث عن الطفل راح نتصل فيك واذا مافيه اسفين..


نايف:اسفين يابردك ياخي اوف اقول خلني اروح الحين وارجع لكم بكره اذا مالقيتو اهله باخذه..


الشرطي:لا الحين تاخذه ولو سمحت اطلع عندي اشغال غيرك..

نايف اخذ الطفل وطلع يصرخ على الطفل ويهاوشه..

الطفل بدا يتأقلم على نايف وهواشه فعشان كذا صارت عنده مناعه ولا يصيح بس يطالعه بفهاوه وهذا يعصب نايف اكثر..

وصل نايف للفندق وما امداه يحط شنطته الا الولد متعلق فيه وبوجه كله براءه وحزن:جوعان

نايف وصلت معه:اووووووووووف يالله طيب خلاص اسكت شوي واجيب لك اكل...

اتصل نايف على المطعم وطلب له وللطفل عشاء


نايف: وش اسمك؟؟

الولد:حمودي

نايف:اها يعني محمد

محمد عصب:لااا حمودي يعني حمودي..

نايف يسد اذنيه:ايه طيب خلاص حمودي حمودي امري لله..

نايف اخذ ملابسه ودخل للحمام يتحمم قبل مايوصل العشاء..
--------------------------------

وصلو البنات للمستشفى وهم يركضون زي المجانين يدورون على فيصل ومن الربكه ماسألوا الاستقبال عن الغرفه..

بس لقوا فيصل جالس على الكراسي في الانتظار وحاط راسه بين يديه..




جود ترددت قبل لاتكلمه:العنود هذا هو صح


العنود :ايه بسرعه اسأليه 


جود تقدمت عنده:السلام عليكم


فيصل رفع راسه وتذكر شكلها بسرعه:هلا والله وعليكم السلام..


جود:اهلين فيصل وين غرفتها؟؟

فيصل:هذي اول غرفه على اليمين انتبهو لاتصحونها هي نايمه الحين..

نوف:معليش اخوي بس مين الدكتور المسؤول عن حالتها؟؟

وصادفت خروج ماجد من عيادته:هذا هو اللي بأول الممر


نوف:اها شكرا..وراحت له

نوف ترددت قبل ماتكلمه هو عربي ولا لا في الاخير قالت:هلو..!!


ماجد طالعها وعرف انها عربيه ابتسم:وعليكم السلام..


نوف ابتسمت بدورها:كنت شاكه انك عربي..انت الدكتور المسؤول عن شجون؟؟


ماجد:شجون محمد؟؟
نوف:ايه

ماجد:ايه انا المسؤول عنها الحمدلله حالتها مو صعبه كثير بس انهيار شوي بسبب خبر سمعته..


نوف:مشكور دكتور..

نوف راحت لفيصل بسرعه تبي تسأله اذا شافها مع صاحبتها<<طبعا هي ماتدري انها كانت معه
بس لقت فيصل طالع من اول ما راحت لماجد...



--------------------

في غرفه شجون....

جود:العنود امانه امانه انا بنام معها تكفين


العنود:لا مايصير انا بنام عندها وانتي ارجعي للبيت من الصباح مانمتي


جود بوزت:يعني انتي اللي نمتي..


العنود:جودي خلاص قلت انا بنام بس اسكتي


نوف:هاه بنات ماصحت؟؟


الهنوف:لا لسه..


جود:نوفه طلبتك قولي تم


نوف ابتسمت:اذا اقدر تم لك عيوني..


جود:تسلم عيونك بس ماابيها ابي انام عند شجون وعنود تقول لا..


نوف تطالع العنود:وليه لا؟؟


العنود:انا بنام عندها جود تعبانه ومانامت من الصباح..


جود:وش لك فيني تعبانه ولا لا ؟؟بعدين انا مو تعبانه هاه شوفي عيوني مافيني الا العافيه عنوده تكفيييييين..


نوف:خلاص نوده حرام عليك خليها تنام عندها..


العنود:طيب خلاص ..


جود نطت على العنود وباستهاا........

----------------------------

نايف يطالع محمد وهو ياكل(حرام عليهم بالله وشلون يرمونه كذا بدون مايدورون عليه مره صغير يمكن يجي عمره 4 سنوات)..


قطع تفكيره محمد:بابا ابي حمام...


نايف:طلعت ابوك بعد شوف الحمام هناك...


محمد يناظره باستغراب:؟؟؟؟؟؟؟


نايف:لاااااااااا حمود تكفى لاتقووووول حمود حبيبي انت تعرف تروح حمام لحالك صح؟؟


محمد يهز راسه:لااا


نايف:الا حبيبي انت كبير وتعرف..


محمد:انا مااعرف انت تعرف يلا بسرررررررررعه


نايف انخبص يوم قال بسرعه:طيب قوم قوم بسرعه ادخل..

--------------------------------------

نوف:يلا بنات الوقت تأخر خلونا نطلع..

الهنوف بنعاس:اوك يلا ابغى انااااام..

العنود:اسبقوني شوي والحقكم..

نوف:طيب انتبهي لنفسك الوقت متأخر..

العنود:عادي روحو مو شي غريب علي..

الهنوف:من جد مريضه احد يمشي في الليل بلندن..

العنود:هنوو اسكتي وخليني قبل مااطلع حرتي فيك..

الهنوف:لا خلاص بطلع يلا نوفه باي بنات..

نوف:بااي


البنات:باي










مساحه من نوع اخر..
...........................حزن
................................هموم
......................................آلم
........................................حنين
وشوق لمن لم يشتاقوا لهم...










شجون من صحت ونفسيتها زفت ولا تكلم احد..


العنود:شجون شوشو قلبي كلميني بس قولي وش فيك..

شجون لفت على الجهه الثانيه..


جود:شجونه قلبي فيك شي سوالك شي طيب قالك شي؟؟


شجون بحزن وصوت متقطع:ابوي ماات.. وبدت تبكي بصمت..


جود والعنود الجمتهم الصدمه عن الكلام...


بعد فترة..

العنود:ماات؟؟


شجون تهز راسها بدون ماتتكلم..


جود بدت في مواساتها والعنود طلعت لانها ماتعرف تتصرف في هالمواقف واخذت جوال شجون معها لانه مافيه شحن..


نزلت عنود تحت ولقت هنوف ونوف قدامها في كافتيريا المستشفى يستنونها ماراحو نوف والهنوف راحوا لها عشان يطلعون من المستشفى..

الهنوف تمسك اختها مع كتوفها:عنود فيك شي؟؟


العنود:لا بس اححم ابو شجون توفى..


نوف:توفى!! متى؟؟

الهنوف:ليه ماقالت من قبل..


العنود:والله مدري متى بس مسكينه تبكي خانقتها العبره ولا كلمه تطلع منها صح..قلت اخليها وارجع بكرا..


نوف:خلاص خلينا نطلع عشان ترتاح لما الصباح..



-------------------



عند نايف اللي ابتلش في ولد صغير مايدري وش يسوي فيه..

نايف جالس على كنبه جنب الحمام:حمود خلصت..


محمد:ايه تعال 

نايف:لا انت تعال

محمد:تعال ماعرف البس

نايف بفرح:يعني تعرف تغسل؟؟

محمد:لا!!

نايف تحطم:طيب هذاني جيتك..


بعد مرور دقايق رن جوال نايف..وفتح الخط


طلال:هلا وغلا حمدلله على السلامه

نايف بعصبيه:لا هلا ولا غلا..


طلال:افا ليه؟؟

نايف:عشانك ماتدري وش صار لي بسبتك انت واختك..

طلال بخوف:جود فيها شي؟؟

نايف:انت تفهم مع وين اقول صارلي تقول جود هذا بدل ماتخاف علي انا..


طلال:هههههههههه اشوا احسب صار لها شي..

نايف عصب:ياخي حس شوي اسأل عني طيب..

طلال:لاتعصب طيب وش صار لك؟؟


نايف:هما الله يحييني ويبقيني وانا جالس فالطيارة............

--------------------------

ليزا:واذا نفذت الخطه كلها راح اعطيك عشرة الاف دولار..


جوني:اوك وليش لا ننفذ..



ليزا:كذا تعجبني ..

(جوني اكبر زعيم عصابه في لندن ويحب الفلوس يقتل اهله عشانها عقد اتفاق مع ليزا راح نعرفه مع الروايه)


طلعت ليزا من عند جوني رايحه للسكن


اول مادخلت:هاي ليلي اشتقت لك..


ليلي:اهلين ليزا ..مره فرحانه اليوم ايش صار معك؟؟


ليزا:ليلي يمكن راح اشارك في فلم انتي عارفه اني احب التمثيل واااو لو يختاروني..


وبدلت ملامح وجهها للحزن في تمثيل بارع:بس اخاف مااضبط الدور..


ليلي:بس انتي حلو تمثيلك ليه خايفه..


ليزا ابتسمت وتتصنع البراءه:تقدرين تمثلين قبل وانا اقلدك؟؟


ليلي:اكيد اذا تبين كذا مافيه مشكله..


ليزا جابت الكاميرا:يلا نبدا


ليلي:طيب ليه الكاميرا؟؟


ليزا:هههههههه لا ابدا بس احب اصور اي شي يمر في حياتي..


ليلي:مع انك ماقد سويتيها بس يلا ايش النص حقك..


ليزا بدت تعلمها النص وهي مبتسمه ابتسامه مكر..

-----------------------
طلال:ههههههههههههههههههههههههههههههههههه


نايف:اضحك اضحك وش وراك مو انا اللي مبتلش فيه الحين.


طلال:هههههههه وش قلت وديته الحمام ههههههههههههههههه


نايف:طلاااااال لاتخليني احلف اني ارجع مادورت اختك..

طلال:ههههههههههههههههههههههه نايف والله ماقدر اتخيل شكلك..

نايف:طلال باي والله ماعندك سالفه انا تعبان من الطياره وبروح انام..



طلال:تصبح على خير وانتبه لحمود ههههههه....

.
نايف ابتسم:انقلع عني يلا..

طلال خلص مكالمته من نايف :خلني احاول اتصل عليها هالمرة بس..


نايف رجع للسرير ولقى محمد نايم بكل برائه عليه

نايف:حسبي الله ونعم الوكيل وش قدك عشان تتعذب الحين..

لحفه وانسدح جنبه يريح بعد السفر وتعبه

---------------
الساعه 2 الليل في المستشفى

شجون صحت من النوم وبصوت ماليه التعب:جوجو جود

جود ماكانت نايمه فسمعتها وقامت لها:هاه شجون بغيتي شي؟؟

شجون:ابي مويه..

جود:خذي..وساعدتها تجلس:بسم الله

شجون خلصت من المويه:جودي بروح للرياض..

جود بصدمه:الرياض؟؟.......ليه؟؟












نهاية البارت الخامس




شجون ليه تبي تروح للرياض؟؟
طلال هل احد بيرد عليه او لا؟؟
ليزا واخر مخططاتها؟؟
جوني وش دوره في الروايه؟؟ 


البارت السادس

[size="5"]





جود بصدمه:الرياض؟؟.......ليه؟؟




شجون:ايه بروح لبيتنا بشوف اهلي وارجع..

جود:لا مافيه ماراح تروحين..

شجون لفت عنها:ماحد يحكمني انا..

جود:ماقلت شي شجونه قلبي والله ماله داعي نفسيتك بتتعب كثير هناك...

شجون:ماعليك مني بروح يعني بروح ولا تقولين لاحد طيب يلا بنام..

جود ضاقت بها الدنيا لازم تعلم عنود بس شجون قالت لها لاتعلمين احد...




شجون تحت الفراش تبكي(والله شجون ماودي اروح بس لازم عشان ماتضيق صدورهم ويقولون ماهتمت اخاف من ضيقه صدرهم هم بكوني صح بس انا ماابي ابكي احد)





جود انسدحت على الكنب اللي جنب سرير شجون:شجون فكري زين حبيبتي لاتتسرعين..

شجون:............لارد..











-----------------------------







العنود شبكت جوال شجون في الشاحن واول ماشغلته رن:رقم؟؟ من السعوديه؟؟

العنود:الوو

طلال:الوو السلام

العنود:وعليكم السلام

طلال:عفوا بس انتي صاحبه جود..

العنود باستغراب:ايه مين معي

طلال:انا اخوها طلال...

العنود تذكرت سوالف جود عنه:اهلين والله ايه عرفتك..

طلال استانس:معليش اتصلت متأخر بس الجوال كان مغلق وانا اتصل من الصباح..

العنود:ايه مو انا صاحبه الجوال هذي شجون وكان مخلص الشحن حقها هي في المستشفى تعبانه وجود مرافقه عندها..

طلال خاف:مرافقه بس؟؟

العنود ابتسمت:ايه مرافقه مافيها شي والله بكره ان شاء الله بروح لهم واخليها تكلمك..

طلال:طيب مشكوره مع السلامه..

العنود:العفو مع السلامه..

العنود اول ماسكرته(حظك فيه ياجودي ياليته اخوي الله يهنيك)..

الهنوف دخلت بهبل عند عنود وبأزعاج معتاد:عنووووووووودييييييييييي عنوووووووووووده جوعااااانه ابي شي اكله..

العنود:واحد قالك اني مطعم يامزعجه..

الهنوف:عنوده تكفين سوي لي اي شي تدرين اني مااعرف اطبخ تكفين تكفين عااد عنوده..

العنود بطفش:طيب خلاص بلا ازعاج ببدل واطلع..

نوف دخلت عندهم:بنات ماتحسون شجون متغيره..

الهنوف:بالله يعني وحده ميت ابوها وش تبين يصير فيها..

نوف:بس جود كانت تكره ابوهاا..

العنود:هه تكرهه لا والله ماتكرهه اساسا شجون ماتكره احد لو ايش..

نوف:صادقه والله..

الهنوف:عنود يلا بموت من الجونع وانتي تسولفين

العنود قامت عشان تبدل وتسوي لهم شي ياكلونه







-----------------------------------------








بعد الفجر بريطانيا الجو بارد ومغيم الشمس مختفيه عن الانظار...

نايف:السلام عليكم ورحمة الله ..السلام عليكم ورحمه الله

نبذه عن نايف(نايف فيه جمال يوسفي صديق طلال الروح بالروح ابوه صاحب الشركه اللي يشتغل فيها هو وطلال ماعنده خوات وابوه ملتهي عنه امه متوفيه من كان صغير رضعته ام طلال فهو دايم عندهم وهو الوحيد اللي عارف بسالفه جود غير اهلها ومصدقها لان يتفق مع طلال بكل شي حبوب فرفوش وقلبه طيب نادره عصبيته وجود تحبه مثل طلال اخوها ومايهتم ابوه فيه ولايدري اذا هو حي ولا ميت اهم شي انه يعطيه الفلوس وبس)

محمد نايم بتعب على السرير ونايف توه يخلص صلاته..


نايف:الحين انا وش اسوي بذا ياناس والله وجهه مو غريب علي اعرفه قد شفته ياربي ويين ويين يانايف وين؟؟

محمد يحلم وبدا يصرخ ويصيح نايف من الروعه نقز وراح له:بسم الله عليك حمودي حمود وش فيك محمد اصحى..

محمد صحى وتمسك في نايف بطريقه كان احد يسحبه وبدا يزيد بكاه..

نايف:محمد وش فيك حلم حلم حبيبي خلاص مافيه شي..

محمد يناظر وجه نايف وبقايا دموع على وجهه البريء:بابا يقول خلاص مابيك لاتجي!!

نايف عقد حواجبه:كيف؟؟

محمد:بابا والله انا شفته تو يقول خلاص مابيك..

نايف حب يعرف عن حياته شي:حمود وش اسم بابا؟؟

محمد:اسمه بابا

نايف:ياليل اللي مايفهمون طيب حمودي شاطرانت وش اسمك كامل قول حمودي ايش ايش؟؟

محمد وهو يتكلم بهدوء كانه يكلم نفسه:حمودي عبدالعزيز الـ....

نايف بصدمه:اييييييش؟؟!!

محمد خاف وبدى يتعبر..

نايف انتبه انه روعه بصراخه:ههههههههههه لا حمود امزح معاك وش فيك انت عادي عادي..تبغى نروح نفطر؟؟

محمد:ايوه..

نايف:والله اني قايل اعرف الوجه يلا عشان نشتري لك كم لبس بدل هذا اللي عليك بعد؟؟








----------------------------------










قلوب لاتعرف الرحمه ولا الحب
........قلوب تهيم في روحانيه الشر والاثام

ليزا تكلم بالجوال:هههههههههه اكيد نفذتها انا ليزا..

جوني:ايوه كذا اعرفك اللي فبالك تسوينه..

ليزا:ها وش رايك اجيك اليوم واخليك تشوف الفيديو..

جوني:اليوم اليوم ماعندي شي بس على اتفاقنا مااحد يعرف بالسالفه الا انا وانتي بس..

ليزا: شو انتا مجنون اكييد ماراح يعرف احد لاني راح اموت لو احد عرف..

جوني:اوكي انتظرك الساعه 4 في كوفي شوب اللي تقابلنا فيه ...

ليزا:طيب..







--------------------------------









في غرفة الهنوف والعنود..الهنوف مسويه ازمه ومفتحه الستاير ومشغله الانوار ومسويه ازعاج


الهنوف:هيييييييييييه انتي وياها اصحوا ابي اروح بسررررعه

العنود تغطي وجهها بالفراش:هنو اذلفي عن وجهي ولا والله بوريك شي ماشفتيه..

نوف اللي كانت نايمه عندهم فالغرفه:هنو بلا ازعاج ترا مااراح يطيرون ساعه بس بعدين نروح...

الهنوف:اوووووووووف طيب وحده تعطيني سيارتها وانتو الحقوني بعدين..

نوف:والله لو تطيرين ماعطيناك سيارة تبين تذبحين خلق الله يعني مانعرف سواقتك يالمطفوقه..

الهنوف:طيب قوموا بسررررررررررررررررعه

العنود تبعد اللحاف وتقوم على الهنوف..

الهنوف ماتشوفون الا غبرتها انحاشت..

نوف:من زمان ياختي كان قمتي بالله قفلي الباب وسكري النور والستاير والله انها مزعجه ذا البنت..

العنود:ايه والله ربي بلاني فيها..

نوف والعنود رجعوا ينامون...

اما الهنوف اتصلت عليها جود..

الهنوف:هلا جودي..

جود:هنوف الحقيني..

الهنوف انقبض قلبها:وشو شجون فيها شي؟؟

جود جالسه بالممر اللي جنب الغرفه حقت شجون:اشياء مو شيء..

الهنوف:وجع جويد قولي طيحتي قلبي..

جود:هنو تعالي الحين ابي اكلمك

الهنوف:وشلون اجي وذولي نايمين والله مارضوا يصحون..

جود:هنو دبري عمرك ابيك الحين يعني الحين..

الهنوف:طيب خلاص بجيك دقايق بس يلا باي..

جود:باي

الهنوف جالسه تفكر وش تسوي عشان تروح وقالت:مالي الا التكسي بس اوف تكاسي لندن مرعبه كلها قصص خطف يعني لازم يقومون هذولي يعني لازم اتفاول على شجون هههههههههه بسم الله عليك من اللي بقولها ياشجونه... وقامت بسرعه وراحت للغرفه تطق بأقوى ماعندها..

العنود:هنوو يالتبن والله لو ماتنقلعين ياويلك..

الهنوف بصوت قد ماتقدر تخليه باكي:عنوده الحقي شجون بسررعه..

خافو البنات من صوتها نوف:وش فيها..

العنود قامت وفتحت الباب بوجه خايف:وش صار لها؟؟

الهنوف جتها الضحكه على وجه العنود بس كتمتها:مدري جود تو اتصلت تصيح بسرعه نروح..


العنود ونوف اختبصوا لبسوا بسرعه وطلعوا للمستشفى...







-------------------------









في المستشفى...

جود طلعت للممر مره ثانيه عشان الدكتور دخل يفحص شجون وقالها تطلع..

نوف اول ماكانت مصدقه هنوف بس يوم شافت جود برا خافت:اهلين جود ها وش اخبارها الحين

الهنوف غمزت لجود وجود فهمت انها كذبت عليهم:لا الحمدلله قالو انها طيبه بس متضايقه شوي..

الهنوف ارتاحت انها فهمتها..

العنود تطمنت شوي:هي وش فيها بالضبط ليه تعبت..

جود ماتدري وش ترد(حسبي الله عليك ياهنيف كانك وهقتيني):والله مدري بس فجاءه كذا

طلع الدكتور ماجد من عندها..

نوف والعنود راحو له يستفسرون عن حالة جود..

اما الهنوف سحبت جود:وش فيك يالمجنونة خوفتيني..

جود:شجون تبي تروح للرياض..

الهنوف:ايييش وش يوديها وخري خليني اكلمها..

جود مسكت هنوف:لا هنو هي قالت لي لاتقولين لاحد...

الهنوف:طيب اذا اجتمعنا جوا قولي لها شوفي شجون يا تقولين لهم يااقول لهم مااقدر استحمل..

جود تطالع الهنوف بغباء:هااه ليه اقول كذا..

الهنوف:اول شي لا تتطالعيني كذا ثاني شي يالغبيه عشان تعترف غصب لان نوف مستحيل تخليها بدون ماتقول لها..

جود:اهاااااا

الهنوف:شفتي اني عبقريه..

جود:بس اخاف تزعل ..

الهنوف:الزعل مو ضار نفسيتها اكثر من اللي بتشوفه هناك وبعدين اعتذرري لها اخلصي بس شوفيهم جاو خليني ندخل..

جود:طيب

دخلو البنات جواا الغرفه







--------------------------------








نايف يدور مع محمد فالمول ودخلوا محل اطفال..

نايف يكلم البايع:شوف انا ماعرف للصغار جيب لي اي شي يصلح لهذا..

راعي المحل مستغرب ويضحك:هههههههه شكله اول ولد لك..

نايف:ايه ايه بس عطني كم لبس بسرعه

محمد:بابا ابي هذا..

نايف:جيب هذي البدله بعد..

طلعوا وراحو لمطعم يتغدون فيه بعد الدوران والتعب..

نايف طلع جواله واتصل على طلال وجاه صوت طلال بعد ثواني:هلا والله..

نايف بضيق:هلا بك..

طلال:عسى ماشر فيك شي؟؟...

نايف:طلال تذكر عبدالعزيز الـ.........

طلال:ايه الله يرحمه؟؟

نايف:انت تدري انه متزوج بريطانيه صح؟؟

طلال:ايه ادري..

نايف: تذكر اول لما كان يجينا يجيب ولده الصغير معاه..

طلال:ايه وش فيه..

نايف بحسرة:هو الولد اللي معي وشكل امه اللي راميته لان ماحد دور عليه بعد مانزلت من الطيارة..

طلال:لاحول ولا قوة الا بالله حسبي الله عليها..

نايف:ايه والله..

طلال :بس خيره انك عرفته عشان ترجعه لها..

نايف: ومين قال اني برجعه..

طلال بصدمه:نعم؟؟وش بتسوي فيه اجل؟؟

نايف:والله مو كل مرة تسلم الجره هالمرة معي المرة الجايه مع مين انا انسان ماعندي لا مسؤوليات ولا شي وابوه صاحبي في يوم من الايام راح اعيشه عندي بس..

طلال:من الصدمه مالقى كلام يقوله..

نايف:طلول معي انت؟؟

طلال:...ايه معك بس...

نايف:وش بس؟؟

طلال:انت تدري وش جالس تسوي هذا امانه..

نايف:والله يقدرني عليها..

طلال:يعني معزم؟؟

نايف:والله لايعوق بشر؟؟

طلال:والله مدري وش اقول بس الله يعينك..

نايف:وياك يلا طلول بتغدا واغدي حمود ماتدري وشلون حايس..

طلال:هههههههههههه خلاص اجل اشوفك على خير مع السلامه..

نايف:مع السلامه..

سكر نايف من طلال وجلس يمسح الكاتشب اللي وسخ محمد فيها ملابسه..






------------------------------









نوف بعصبيه:ايييييييييييش عيدي عيدي ماسمعت..

العنود:والله لو تحبين السماء ماراح تروحين..

شجون بهدوء على عكس طبيعتها المرحه:انا قلت شي وبسويه..

الهنوف تفاجأت منها لها اكثر من3 سنوات مع بعض ولا عمرها طلعت هاديه زي كذا ابدا قربت لجود تكلمها:فيه احد جاها اليوم غيرنا؟؟

جود:ولد عمتها بس ماطول سلام وعليكم السلام وراح..


الهنوف:اهااا طيب انا بنام عندها الليله اوك..


جود:اوك خلاص..

العنود:يووووووووووه نسيت..جودي ترا اتصل اخوك امس يقول له كم يوم يتصل عليك ماتردين عليه..

جود:يوه ياعمري طلال من زمان عنه عطيني جوالك بتصل عليه

طلعت جود برا في الممر تستناه

طلال شاف الرقم خارجي بس مو الرقم اللي تتصل فيه جود بس جاء في باله انها شرت جوال:الووو

جود:اهلين طلول اخبارك

طلال:اخبارك وش اخباري بدري تسألين تقطعت وانا اتصل عليك ماتردين او الجوال مقفل مشغول وش قصتك انتي..

جود:ههههههههههههه كان عندنا امتحانات ماكنت اقدر اكلمك دايم مشغوله واذا فضيت نسيت..

طلال:عندي خبر لك بيطيرك من الفرح..

جود:وشو؟؟

طلال:توقعي...

جود:طلول وشو مااحب اتوقع اخلص علي..

طلال:اممممممممممم

جود:ايييييه

طلال:نيوف عندك في لندن..

جود متفاجئه:ايييش في لندن؟؟

طلال:ايه لاني اختبصت وحست راسه في الدوام عليك قال شكل السالفه جد فقرر يسافر عندك يدورك 

جود:هههههههههههه والله انكم سويتو فلم وانا مافيني الا العافيه..

طلال:ايه والله انتي وين عنوانك عشان اعطيه اياه..

جود:لا انا بروح الحين البحر عند ...... قوله يجيني هناك..

طلال:طيب يلا انتبهي لنفسك باي..

جود:باي

دخلت جود عند البنات في الغرفه

العنود:بكرا لنا عوده في هذا الموضوع لاتحاولين تفكرين اننا راح نوافق طيب..

شجون بدون ماتناظرها حتى:ماراح افكر اساسا انكم راح تمنعوني ولا قوة فالارض تقدر تمنعني عن شي بسويه..

نوف تطالع شجون (ابدا مو هذي شجون اللي اعرفها هذي وحده مااعرفها يالله كل هذا بموت ابوها)

العنود:يلا هنو نوفه بطلع..

الهنوف:لا انا بجلس عند شجون

العنود:خلاص طيب يلا جود معنا..

نوف:يلا استناكم في السيارة

جود:بروح اتمشى شوي على البحر اخوي جاء هناك..

نوف:اخووك؟؟..

العنود:امس يوم كلمني ماجاب لي طاري..

جود:لا مو طلال هذا اخوي بالرضاعه نايف..

العنود:اهااا طيب انتبهي لنفسك ولاتتأخرين طيب؟؟

جود:ان شاء الله يلا شجونه هنو باااي..

الهنوف و شجون:باي

العنود: يلا واحنا بنطلع بعد










----------------------------------


عند نايف ومحمد




نايف يلعب محمد في ملاهي

نايف:هههههههههه حمود خلصنا خلنا نروح للفندق الحين

محمد:طيب يلا تعبييت..

ناايف:ههههههههه يازين تعبيت والله..

رن جوال نايف:يوه هذا طلال..هلا طلول..

طلال:هلا والله اخبارك واخبار المفعوص..

نايف:مفعوص بعينك كل شي ولا حمودي هاه

طلال:اخس وصرنا ندافع عنه والله لايكون صدقت انك ابوه..

نايف:اخلص علي وش عندك انا في الملاهي الحين..

طلال:هههههههههههههههه والله موب سهل المهم اتصلت علي جود تو..

نايف:تستهبل اختك ذي ؟؟يوم وصلت هنا بس خيره لقيت حمود والله وسع صدري..المهم وش قالت لك؟؟

طلال:تقول هي بتروح للبحر الحين اذا بتروح تشوفها..


نايف:وش وراي اكيد بروح..


طلال:طيب خلاص بروح انام الحين..


نايف:وش تنام الحين تونا المغرب مابعد اذن


طلال:لا احنا بعد العشاء يالذكي وبعدين بكرا بنطلع كشته مع الشباب عشان كذا بنام بدري..


نايف:لا والله انت وياهم لي سنه اطركم نطلع للبر واخرتها تسحبون علي طيب اذا رجعت بنتفاهم الحين بروح الفندق اتحمم واروح لجود..

طلال:ههههههههههه والله انك تحفه المهم لاتنسى اختي مع السلامه..

نايف:تراها اختي بعد مع السلامه..





----------------------------------------





جود وصلت للبحر جلست على الشاطئ تستنى نايف وتتأمل غروب الشمس على صفحه الماء..

جاء واحد من وراها يكلمها انجليزي:مرحبا..




جود لفت ومن شافت وجهه خافت وشلون ماتخاف وهو اللي اجبرها تشيل حجابها:.......... بدون رد




جلس يطالعها من فوق لتحت بنظرات حقيره:ماعجبتك يعني ولا شايفه كائن غريب قدامك...



جود بدت ترجف بس حاولت تخفي رجفتها قدر الامكان:لا عادي بس تبغى شي؟؟



جلس عشان يساوي طوله بطول جود وطالع البحر وهمس:حلو شكل البحر كذا ليه مااخلي لها اليوم ذكرى عندك..وطالع جود..



جود مافهمت وش يقصد:ايش سوري مافهمتك!!



الشاب بضحكة مرعبه:ههههههههههه اوكي مافيه مشكله افهمك يعني اخلي لك بصمه تذكرك بهذا اليوم وبمعنى اوضح انا احب البنات الناعمات عشان كذا راح اوسم في جسمك انك ملكي..

جود بعدها مافهمت بس حست من نظراته وصوته انه بيسوي شي كبير فخافت اكثر وقامت:سوري انا تأخرت لازم اروح..

مسك يدها وجلسها:تروحين تروحين وين ياحلوة بدري



جود حاولت تفك يده بس سحبها معه..



جود تحاول تفكه وتصرخ بس مسك فمها ...........

نهاية البارت السادس..

البارت السابع


ماروم يارايح عن العين .. يا مسافر على وين
ماروم اذا ماشفتك اليوم .. تقعد الدنيا وتقوم
ماروم

وش صار عني ليه بتروح .. تملي قلبي جروح
وش صار تبي تقطع بالاخبار .. عيني وقلبي لك دار
وش صار

اهواك خلي إيديني بإيديك .. وبروحي انا افديك
اهواك لا تحرمني لقياك .. عمري خلني وياك
اهواك 

جود تحاول تفكه وتصرخ بس مسك فمها بمنديل فيه مخدر..

جود غابت عن الوعي..

محمد:بااااااااااابااااااااااا يلااااااااااااا

نايف طالع من الغرفه:طيب يلا لا نتأخر..

طلع نايف مع محمد وصلوا للبحر..

نايف:ياربي هذا المكان اللي قالت لي عليه..الا هو هذي اللوحه.. وينها غريبه..

اتصل على طلال:هلا نايف ياخي يابثرك قلت بنوم ليه متصل..

نايف:عطني رقم جود شكلي ضيعت المكان..

طلال:طيب اكتب عندك......................

نايف:خلاص باي

طلال:باي

نايف يحاول يتصل على جود بس يعطيه مغلق..

نايف:لاحول ولا قوة الا بالله الحين وشلون اوصل لها..

انتظر نايف نص ساعه بعدها :شكلها نست يلا اتصل عليها بكرا اخاف اقول لطلال يكبر السالفه..

حمودي:بابا ابي ايسكريم..

نايف يطالعه بابتسامه:يلا تعال نشتري وشاله فوق كتوفه..

ومحمد يضحك....

-----------------------------------
مدري هواية عندك إتعذب إنسان وإلا إصدفت وياك 
.......وطاحت براسي
...............وطاحت براسي
........................وطاحت براسي


جود صحت وتحس راسها مصدع لقت نفسها جالسه على الارض في غرفه شبه مظلمه الا من نور مصباح قديم..

جود:اااااه راسي ويني انا..بدت تسترجع الاحداث ...هئئئئئئئئئ انا وين هيييييييييييييييه ياناااااااااااس فيييييييييه احد هناااااااااااااا؟؟

فجأه جا واحد من وراها:هاي انتي في ضيافتي اليوم..

جود بدت تبكي:انت مين بعد..

.....:اسمي جوني..

جود:طيب ايش تبغى مني..

جوني:مالك شغل اللي ابغاه منك بأخذه بس قبل راح تضلين تحت سيطرة مدة لما يعطوني الاشاره الخضراء..

جود مااستوعبت شي:مين اللي يعطونك الاشارة؟؟

جوني يطالعها باحتقار:بعدين تفهمين ياغبيه..

جود تطالعه بنظرات انها مافهمت شي...

جوني قام وجا بيطلع من الغرفه :هاذي غرفتك يمكن لمده اسبوع او اقل..

جود بدت تخاف من فكرة انها بتجلس في هاذي الغرفه:لا وين تروح ابي اطلع..

جوني ابتسم باستخفاف:في احلامك..

جود قامت تلحقه بس سكر الباب في وجهها:افتح افتح ياحقير افتح الباااااااب افتح عنوووووووووود نوف بنات الحقوووووني..

---------------------

العنود تناظر ساعتها:نوف ماكأن جود تأخرت..

نوف اللي راقده في سرير هنوف تحت سرير العنود:افكر كذا انا بعد..

العنود:جوالها مغلق...

نوف:بس الي مطمني انها مع اخوها..

العنود:ايه بس..

نوف:وش بس لا تخوفيني..

العنود:مو قصدي بس اخاف انها ماوصلت هناك او صار لها شي بالطريق لان جوالها قبل تروح كانت شاحنته في المستشفى..

نوف بدت تشك:عنود ياحبك للتفكير الشراني هذا الحين وش بيصبرني لما تجي؟؟

العنود:نوف والله انك بارده..

نوف قامت وراحت تلبس جكيتها:بطلع انا اشوف البحر..

العنود:بروح معك..

نوف:لا اجلسي اخاف تجي ماندري..

العنود:اوكي عطيني خبر اذا لقيتيها..

نوف:اوكي باي..

العنود:بااي

طلعت نوف وسكرت الباب وراها..

العنود:يارب استر..


------------------------

جود دار بها راسها من اثر المخدر اللي عطاها الرجال اللي من عصابه جوني وطاحت على ماسكه الباب واغمى عليها...

----------------------

نايف ومحمد راقدين ...

نايف:يالله والله خايف على جودي اخاف صار لها شي

-لا لا ماصار لها شي بس نست الموعد

-يمكن احد سوالها شي

-لا مااتوقع كان اتصلت علي ولا على صاحبتها وعلموني

وجلس ليلته كلها بذا التفكير اللي يودي ويجيب..


-------------------------

نوف تدور عند البحر:يالله وين راحت هاذي اوف الجو مره بارد..

بدأت قطرات من المطر تنزل..

نوف تفرك يديها ببعض الهوا يطلع من فمها على شكل بخار:جودي وينك يابنت بموت من الخوف..

راحت نوف للمكان اللي تحب جود تجلس فيه بس مالقتها..

نوف بدت تسأل اللي تعرفهم في المكان عنها وقالو لها ماشافوها اليوم..

جوالها يرن:الو هلا عنود جتك..

العنود: لا بس كنت بسألك مالقيتيها؟؟

نوف بيأس:لا والله كل الاماكن دورتها فيها..

العنود:طيب اسألي المحلات...

نوف:سالتهم يقولون ماشفناها اليوم..

العنود:يالله والله خايفه عليها..

نوف:عنود تكفين اللي فيني كافيني يلا باي بروح اشوف مكان ثاني..

--------------------------

نايف مااستحمل قام بسرعه وطلع بس قبل مايطلع شاف محمد اللي نايم:يالله هذا وش اسوي فيه الحين لقيتها..

نايف يرن جرس الروم اللي جنبهم فتحت الباب بنت بريطانيه في العشرينات:اهلا..

نايف:اهلا معليش انا جاي في هذا الوقت بس اختي ضايعه وبروح ادور عليها وولدي في الروم حقي تقدرين تتعتنين فيه لما اجي..

البنت:ايوه عادي لاتشيل هم اتمنى تلقاها بأسرع وقت..

نايف:شكرا هاذي هي غرفتي وهذا المفتاح باي

البنت:اوك باي..

نايف نزل من الاصنصير والبنت راحت لغرفته..

----------------------

نوف خانقتها العبره وهي جالسه على البحر بيأس:جودي وينك حرام عليك ردي على الجوال..

نايف جالس يمشي بسرعه على البحر سمع صوتها:السلام عليكم..

نوف التفتت ودموعها تلمع في عينها:وعليكم السلام..

نايف:انتي تدورين على جود الـ......

نوف قامت بسرعه:ايه تعرف وينها..

نايف:لا انا اخوها قالت انها بتقابلني هنا ولا جت قلت يمكنها نست..

نوف كلام نايف خوفها اكثر:بس هي طالعه عندنا بعد ماكلمتك على طول ولا رجعت للحين..

نايف:ايييييييش؟؟

نوف:والله مارجعت وطلعت ادورها..

نايف:طيب مو يمكن رجعت البيت او راحت عند احد تعرفه..

نوف:فيه وحده من البنات في البيت لو جت بتقولي بس احد تعرفه لا اصلا جود ماتحت تطلع فالليل مع احد..

نايف:لاحول ولاقوه الا بالله..

نوف يرن جوالها:هلا عنود جتك؟؟

العنود:لا كنت متصله اسألك..

نوف:هذا اخوها هنا يقول انها ماجته يوم طلعت من عندنا..

العنود بصدمه:ماجته؟؟؟

نوف:عنوده مو وقتك والله يلا بروح المستشفى يمكن رجعت هناك..

العنود طيب..

نايف:مستشفى ايش؟؟

نوف:وحده من صاحباتي منومه في المستشفى وكنا عندها يمكن رجعت هناك...

نايف:طيب بسرعه تعالي نشوف..

نوف ونايف راحو للمستشفى...

نايف:شوفي انا بروح للكافتيريا والدور الارضي واشوف وانتي روحي للغرف في الدور الاول طيب..

نوف:طيب..

دورت نوف في الغرفه اللي كل الناس فيها نايمين مالقتها واخيرا وصلت لغرفه شجون دخلت تشوف ولقت هنوف وشجون نايمين خافت لايصحون وطلعت بسرعه

قبل ماتطلع لفت على الحمام وطقته ماجاها صوت فتحته مافيه احد طلعت..

نايف يدور في الممرات كنه مجنون خايف على اخته مايدري وينها..

راح الكفتيريا يطل في وجوه الناس اللي صارو يرمون عليه كلام انه مجنون..


رجعوا لمكان مابدوا عند المدخل الرئيسي..

نايف وهو يلهث من التعب:مالقيتها..

نوف وهي تدمع:ولا انا دورت في كل مكان حتى الحمامات ماخليتها في حالها..

نايف بيطمنها:حصل خير يمكنها جالسه الحين مع وحده من صديقاتها ومبسوطه واحنا خايفين عليها هنا..

نوف وهي تمسح دموعها:اتمنى..

---------------------

العنود في الشقه رايحه جايه ماتدري وش تسوي..

اتصلت على نوف..

العنود:نوف وش صار؟؟

نوف بصوت باكي:مدري مالقيناها..

العنود:مااقدر بطلع وخلي هنوف تجي للبيت انا طالعه باي..

نوف:عنود لا عنود ........طوط طوط....اوف ذا الغبيه الحين اذا رجعت كيف بندري..

نايف:ليه طلعت..

نوف:ايه تقول بطلع..عن اذنك نايف دقيقه بروح شوي واجي..

نايف:اوك انتظرك هنا لاتتأخرين..

نوف:مابتأخر وراحت..

----------------------


تعبت بغربه ايآمي 
وجيتك خآيف ومشتآق
يرآودني الآمل لحظه
ولحظه تآقف انفآسي 
حقيقه مآقويت اصبر 
واجآري نعمه النسيآن
خذآني [ قلبك ] الصآدق
وجيتك رافعآ رآسي
ابيك تشوف بعيونك
.::" مصآيب لوعه الحرمآن "::.


الهنوف:اييييييييييييييييييييش؟؟

نوف:اسكتي وجع لاتصحى شجون اللي فيها كافيها..

الهنوف سحبت نوف برا:وش اختفت وشلون مالقيتوها طيب مو عند اخوها يمكن معاه..

نوف نزلت راسها:اخوها تحت معي تو وانا ادورها..

الهنوف:يعني ماوصلت عنده..

نوف:لاا..

راحت الهنوف للشقه ونوف ونايف والعنود تفرقوا فالبحث..

------------------------------

جود رفعت راسها على صوت ضحكات مزعجه..

جود:اه راسي وين انا (وبدت تتذكر) اوف حسبي الله عليه ..

جلست تبكي بصمت وهي خايفه من صوت الضحك اللي كل ماله ويقترب دخل احد مع الباب:اهلين جودي..

جود:ليزاااااااااااااااا؟؟

ليزا:متفاجئه؟؟ياحرام...

جود:انتي وش تبين مني ابغى اطلع بسرعه اكيد خواتي يدورون علي الحين..

ليزا:اخواتك ههههههههه خليهون يدوروا عليك مو مشكله..

جود:بسرعه قولي وش عندك ابي اطلع..

ليزا:ومين قالك انك راح تطلعي؟؟؟

جود:ايش قصدك..

ليزا:قصدي انك ماراح تطلعي من هنا الا بجريمه ههههههههه..


جود تطالعها بحقد:خلصيني ياليزا..

ليزا:اعتبره تهديد يعني..

دخلت صاحبه ليزا الامريكيه وهي تتكلم بتقرف:ليزا مين هذي البنت وايش هذا المكان اللي جايبتنا فيه؟؟

ليزا:هذي اللي قلت لك عنها وضحكت..

صاحبتها تغيرت نظرتها للشفقه والرحمه وهي تطالع شكل جود التفتت على ليزا:هاذي؟؟حرام عليك..

جود طالعتها بتعجب كيف هذي البنت الناعمه واللي باين عليها حبوبه ونظيفه تصاحب وحده مثل ليزا..

ليزا:تيفاني انا بروح الحين مع جووني انتي اطلعي بدل القرف هذا..

تيفاني:طيب انتي اطلعي قبلي..

طلعت ليزا برا وبقت تيفاني ..

تيفاني باستلطاف:اهلا..

جود حست بأرتياح لها:اهلا..

تيفاني:اخبارك..

جود اللي كانت تفكر بصاحباتها:بخير


أجَاوبْ اللِّي يسْألني عَنْ أخْبَاري وأقولْ بخيـر
وأنا لا خِير بغيابكْ .. ولا حَاجَـه .. تهنينـي

تيفاني:معليش اسألك سؤال..

جود:تفضلي..

تيفاني:انتي بينك عداوه مع ليزا ايش سببها؟؟

جود:ماعندي عداوه معها بس هي سببت لي مشكله كنت بروح فيها بسببها وبدل ماانتقم انا هي رجعت تتنتقم من ولا شي..

تيفاني:اقدر اعرف المشكله..

جود ترددت تقولها:هااه مدري بسس...

تيفاني:انا صح صاحبتها بس انا اعرفها زين هي تحب تسبب مشاكل حتى انا سببت لي مشاكل..قولي لي واوعدك مايوصل لها..

جود:كنت جايه من السعوديه....................


-----------------------
ابشرك يمه معي ربع وأصحاب.. ماني لحالي واجد اللي يبوني

الله وهبنيهم بني عم واحباب.. من يوم جيت اعجبتهم واعجبوني 


واعجابهم فيني ماهو بية اعجاب.. بأسلوبي بشرحي بطرحي بلوني

لو قلت عن نفسي بشر صرت كذاب.. لو قلت دمي من ذهب صدقوني


عند البحر..

نايف جلس من التعب وصرخ:يالله يارب احفظها ياااارب..



في الشقه..

الهنوف:يارب احفظها يااارب..

عند الكوفي..

نوف جلست على الكرسي تبكي:يارب لا تحرمنا منها يارب..

في الشارع عند المطاعم..

العنود:ايه عربيه..

الرجال:لا مايجون هذا الوقت بنات وخاصتا العربيات..

العنود:طيب شكرا..استودعك الله الذي لاتضيع ودائعه ياجود..

-------------------------------------

تيفاني بصدمه:اييييييييييييييييش؟؟

جود بحزن وهي تتذكر هذاك الوقت:ايه هذا اللي صار..

تيفاني عصبت على صاحبتها الحقوده:جودي شوفي انا معاك الحين بس اذا جات هي بقلب عليك وبسوي نفسي ضدك اوك..

جود:ليه وش بتسوي..

تيفاني:ماعليك هي وش بتسوي انا بردها عليها بس انتي تحملي التمثيل اللي بيصيير طيب..

جود:طيب..

تيفاني:يلا انا بطلع الحين اخاف ترجع انتبهي لنفسك باي..

جود:باي..

--------------------------

نووف اتصلت:هلا هنوفه وصلت عندك؟؟

الهنوف ضاقت بها الدنيا:لا يعني مالقيتوها..

نوف:لا مالقيتها بتصل على نايف والعنود..

الهنوف:اخذتي رقم نايف

نوف:ايه عطاني اياه قبل مانطلع من المستشفى

الهنوف:اوك اتصلي عليها وانا على عنود

نوف:طيب

-----------------------------------

شجون صحت فالليل مالقت هنوف ماتدري وين راحت بس تطمنت لسبب ما..

شجون تتلفت مالقتها خذت الجوال واتصلت:ها اكدتي الرحله..

صاحبه شجون ايه توني بتصل عليك ترا باقي نص ساعه بس ويعلنون عنها اسرعي..

شجون اوكي باي باي..

قامت شجون بسرعه وجهزت ملابسها في شنطه وخذت ورقه وكتبت عليها شي حطتها على الطاوله وطلعت..

---------------------------------

بعد كم ساعه الشمس بدأت بالظهر معلنه عن يوم جديد 

نايف رجع للفندق بعد مايأس من البحث وقرر يكمل بعد مايصحى لانه ماعاد يركز في مشيته من النوم..

نوف والعنود رجعوا بعد للبيت وناموا مع الهنوف

جود نامت وحاسه انها مرتاحه بعد ماتكلمت مع تيفاني..

شجون وصلت للمطار واعلنو عن رحلتها..

ودعت صاحبتها اللي حجزت لها وطلعت للطيارة..

جلست شجون في مقعدها ومامداها تقلع الطيارة الا وهي نايمه لانها مانامت زين..


-----------------------------
بعد حوالي خمس ساعات..

الهنوف صحت من النوم وراحت تصلي وتسوي لها فطور..

العنود صحت بعد ماحست بحركه هنوف:هنو..

الهنوف:نعم..

العنود:ماجات جود..

الهنوف بحزن مكبوت:لا

العنود تنهدت:طيب اتصلي على شجون شوفي اخبارها غريبه ماصحت ولا دورتك..

الهنوف مسكت جوالها واتصلت..وبأستغراب:مغلق غريبه كل امس جوالها في الشاحن؟؟

العنود ماتبغى تخوف اختها وهي قالبها حاس ان السالفه فيها ان:اكيد يوم شافتك رحتي زعلت وسكرته المهم صلي الحين بعدين نفطر ونروح لها عشان يمدينا نطلع نشوف جودي بعد..

نوف بصوت مبحوح من الصياح:يلا مانبي نتأخر بسرعه كلوا لكم اي شي..

العنود:وانتي؟؟

نوف:مابي شي..


شجون فتحت عيونها على صوت الكابتن ينبههم على ربط الاحزمة لانهم بنزلون فالمطار..

شجون: يالله مالبست عبايتي اووف ..طلعت عبايتها من الشنطه ولبستها بسرعه وربطت الحزام..

هبطت الطيار في مطار الملك خالد بسلام..

نزلو الناس وشجون تمشي معهم طلعو على المطار تسمع صرخات الناس فرحانين فأهلهم وعيالهم رجعوا لهم هذي ام تضم بنتها وهذا ابو يتحمد لولده بالسلامه وهذا اخو يسولف لاخوه ..

نزلت دموعها على منظرهم وانها مافيه احد استقبلها..


خذت تاكسي وبدت توصله لبيتهم اللي الله تتذكر موقعه..

-------------------------




وقف التاكسي عند الباب حاسبته ونزلت..

مشى التاكسي لمحت ولد عند الباب..

شجون:يالله هذا نواف اخوي كم لي من سنة ماشفته..تقدمت لما وصلت عنده وهو كان يفتح الباب

نواف يحسبها وحده من الحريم اللي باقي ماعزوا:تفضلي داخل الوالدة هناك

دخلت ودخل وراها :دقيقه بناديها..

توه بيروح وفقته بصوتها:نواف..


نواف التفت عليها وكان وده انه يرد عليه نفس الصوت:نعم؟؟

شجون:ماعرفتني؟؟

نواف بتردد:شـ ـ ـ ـجـ ـ ـون؟؟

شجون نزلت الطرحه وابتسمت:ايه.

نواف ضمها بقوه ونزلت دموعه:وحشتيني..

شجون خنقتها العبره ماقدرت ترد..

نواف بعدها عنه مسح دموعه:اخبارك وين رحتي ليه ماعاد تتصلين وليه...؟؟

شجون قاطعته:اوووووش بسلم على امي اول بعدين اسولف لك..

ماامداها تكمل الكلمه الا الخدامه تطلع تصرخ:بابا نواف ماما منيرة تعبان ..

نواف وشجون:ايش؟؟ وينها؟؟

دخلو جوا ولقوا امهم طايحه على الارض ماتتحرك

شجون شافت وجه امها او بالاصح اللي ربتها وتذكرت ايامها معهم بكت من الخاطر وهي تشوف راكان يصحيها..

يمه من اللي باقي من بعدكم حي
يمه من ايسوي لنا ماتسوين
يمه بدت ترجف من اسكاتك ايدي
يمه ياليتك لو بكلمة تردين
يمه خطير الحال ماينفع الكي
يمه من يجفف دموع المساكين
يمه ترى الدنيا بونك ولا شئ
يمه فديتك بالعمر لاتموتين
يمه كفيف العين ماحس بالضئ
ماشوف احد غيره ولو هم قريبين
شالوها وودوها على المستشفى..



---------------------



العنود:وين طلعت؟؟

الممرضه:ماادري بس تركت ورقها مكتوبه بالعربي على طاولتها..

الهنوف:هاتيها بسرعه..

الممرضه:طيب..

نوف:يالله يكثر المصايب اليوم..

الهنوف:استغفري واذكري ربك..

نوف:استغفرالله لااله الا الله 

الممرضه جت ومعها الورقه......





نهايه البارت السابع اتمنى ان يحوز على رضاكم
البارت الثامن

الهنوف تقرا الورقه:سوري بنات اذا جيتو ومالقيتوني ترا انا رايحه كم يوم للرياض وبرجع..

العنود جلست على الكرسي:يالله وش فيها ذي ناقصينها بعد ..

نوف حطت يدها على كتف عنود:هنو اسألي النيرس متى طلعت عشان اشوف نتصل الحين ولالا ياويلها مني..

الهنوف: طيب وطلعت..

العنود وقفت:تعالي اجل ندور جود والله قلبي محترق عليها..

طيب دقيقه بتصل على نايف اشوف..

نايف توه مخلص الصلاه وشال السجاده 

رن جواله:يوه هذي نوف يارب لقوها:الوو

نوف:الو السلام عليكم

نايف:وعليكم السلام

نوف:نايف الحين احنا بنطلع ندور على جود تقدر تروح تبلغ عنها؟؟

نايف:طيب انتو روحو وانا بروح ابلغ ونتقابل عند البحر مكاننا امس طيب..

نوف:طيب يلا باي

نايف:باي


----------------------------


الهنوف:تقول تقريبا من اربع او خمس ساعات..

العنود:خلاص اجل بعد ساعه كذا نتصل نشوف..

نوف:يلا اجل ندور على جود..

الهنوف:اوك وحده منكم تجلس اليوم انا بطلع..

العنود:ماله داعي احد يجلس بخلي جوالي فالبيت وورقه اذا رجعتي اتصلي علينا وبس..

نوف:صح صادقه يلا اجل نطلع..

عند بوابه المستشفى الجو مغيم ويجنن على الاخر

الهنوف:ياي الجو يجنن وينك ياجود بس اخاف يجي مطر..

العنود:صح جود تخاف من الرعد..

نوف:الله يعين 

قربو من السياره المطر بدا ينزل ركبو البنات ونوف رفعت راسها للسما:الله يستر جود تخاف من الرعد والحين بتبدى الرعود..وركبت راحو يلفون على الاماكن اللي تحبها جود..ولكن لااثر لها..


نايف طالع من قسم الشرطه ومعه محمد:يالله المطر يووه جودي تخاف من الرعد الله يستر..

محمد يمد جوال نايف اللي كان يلعب فيها:بابا يرن..

نايف رفع الجوال:يوه طلال مو وقتك..

نايف يتصنع الضحكه:الوو يامزعج مو وقتك

طلال:لا ياشيخ مو وقتي اجل هاه المهم وش اخبار جود شفتها امس..

نايف بكذب يتمنى انه صار:ايه شفتها امس وتعشيت معها..

طلال:ايـ ـ ـه طـ ـ ـيــ ـب سـ ــ ـلـ ـم عـ ـلـ ـيـ ..

نايف:طلول مااسمعك يقطع يمكن عشان المطر..

طلال يتكلم بس الصوت يقطع عند نايف:.....

نايف:طلول اسمعني اذا وقف المطر بكلمك الحين مااقدر اسمع باي..

طلال:باي

نايف حط الجوال في جيبه وفتح المظله شال حمودي ومشى باتجاه البحر..

الجو كان يمطر بس بخفيف مره..

-------------------------------

نوف في السياره راكبه جنب العنود اللي تسوق:روحي للبحر عند....

العنود:ليه ؟؟

نوف:نايف قال ينتظرنا هناك..

العنود:طيب

الهنوف:بنات والله بجن وين راحت البنت يومين لاحس ولاخبر..

نوف:مادري والله الله يحفظها بس..

العنود:امين..

كملوا طريقهم للبحر اول ماوصلوا...

العنود:هذا نايف بس مين معه؟؟

نوف بأستغراب: مدري ماقال انه جاي معه احد..

الهنوف تفتح الباب:انزلوا وتعرفون..

نزلو البنات..

نوف:اهلين..

نايف:هلا والله اخباركم؟؟

العنود:الحمدلله كويسين..

الهنوف:ها بلغت..

نايف:ايه والله توني طالع من الشرطه..

الهنوف تقرص خدود محمد:مين هذا..

نايف:ولد صديقي الله يرحمه وعايش معي الحين..

البنات استغربوا بس قالو مالهم داعي يسالون..

نوف: الله يرحمه الحين مع وين نبدى ووين نروح وكل الاماكن رايحين لها..

الهنوف تعدل الايس كاب فوق راسها:بسرعه المطر بدى يقوى والله خايفه على جودي..

نايف:ايه والله حتى انا مدري وين نروح الحين..

فجأة امتلى المكان بالامن حق البحر:ادخلو هذا المبنى بسرعه في عاصفه جايه..

نوف:لاااا جودي يمه وش نسوي..

ماامداهم يقولون شي لان الامن دفوهم لداخل فندق كان قبال البحر الناس توزعو فالفنادق الهنوف من كثرة الزحمه ضيعت الباقين..

بعد ماهدا الوضع العنود بخوف:نوف شفتي اختي؟؟

نوف:لا وين راحت..

العنود ماعاد تحملت 3 مع بعض ولاول مره تشوفها نوف تبكي:يمااااااااااه اختي وين راحت..

نايف:هدي مافيها الا العافيه تلقينها دخلت هنا بس مع الزحمه ماشفتيها..

الهنوف شافتهم من بعيد يهدونها بس ماقدرت تدخل من الزحمه لنفس الفندق سحبوها الامن ودخلوها للفندق اللي جنبه وهي تصرخ:عنوووود انا هنا مافيني شي..

بعد خمس دقايق بالضبط جات عاصفه ثورت الامواج وبدت حاله صعبه..
الناس داخل الفندق يسمعون اصوات قويه ومخيفه اللي كان يبكي واللي يدور على اهله واصحابه..

محمد بدا يبكي من الخوف وصراخ الناس..

نوف شالته:بس حبيبي مافيه شي عادي عادي..

نايف باله مع جود ومو لمهم..

العنودمره تبكي على الهنوف ومره جود ومره شجون..

نوف لاهيه في حمودي وتحاول تنسي نفسها ان جود تخاف من الامطار وان الهنوف ضايعه..

----------------------------

جود تبكي من الخوف تسمع الرعود وميته خوف تيفاني كانت جايه لان ليزا موصيتها تروح وهي بتلحقها بس العاصفه منعت ليزا انها تجي..وجوني طلع اول ماقالو عن العاصفه ولا تدري وين راح..

تيفاني:بس حبيبتي مطر عادي اصلا بريطانيا دايم كذا لك سنه هنا مفروض تتعودين

جود تبكي وعجزت لاترد خانقتها العبره هي عارفه ان السالفه مو مطر وبس درت انها عاصفه من كلام تيفاني مع جوني..

تيفاني بدت تهديها لما هدت شوي:خايفه من ايش؟؟المطر مايخوف؟

جود:انا اخاف من صوت الرعد ومو بس كذا خايفه على خواتي واخوي اكيد الحين يدورون علي..

تيفاني تفكر:نقدر نطلع الحين مادام مافيه لا جوني ولا ليزا بس المشكله انو الحين خطر فالشوارع والبحر هايج..

جود تحمست:لا تيفاني بليز لازم اطلع الحين بروح اشوفهم بلييز..


تيفاني ابتسمت لها:مو مشكله اضيفها لمغامرات حياتي يلا..

جود قامت بتطلع..

تيفاني تطالعها:لحظه شوي استني برجع..دخلت تيفاني داخل غرفه وطلعت ومعها جاكيت وعطته جود:البسي هذا..

جود:شكرا..

طلعوا برا والهوا قوي والمطر يزيد واصوات الرعد..

جود خايفه مسكره اذنيها وترتجف من البرد وبصوت عالي:تيفاني بنروح مشي؟؟

تيفاني تصرخ زيها: لا هذي سيارتي تعالي..

جود ركبت السياره:يوه مره الجو يخوف..

تيفاني:مره مرعب..

جود بدت تقول الاذكار وتقرا على نفسها..

تيفاني تناظرها وهي خايفه:ليه تسوين كذا مشعوذه انتي..

جود الرغم من انها خايفه الا انها ضحكت من  قلب:هههههههههههههههههههه

تيفاني ماستوعبت شي ماتدري وش تسوي او ليه تضحك تناظرها بأستغراب:.......

جود ترجع راسها للمرتبه وتطالع تيفاني الخايفه:لا هذي يسمونها اذكار احصن نفسي فيها احنا المسلمين كذا نقولها كسبب وربي يحفظنا ان شاء الله..

تيفاني بتفهم:اهاا

جود ابتسمت:يلا نمشي.

تيفاني:يلا..

-----------------------------------

عند شجون ونواف ..

نواف جالس جنب شجون اللي تبكي:شجونه خلاص ان شاء الله مافيها شي..

شجون تشاهق:نواف تدري كم سنه ماشفتها ويوم شفتها بتروح وتخليني؟؟..

نواف:لا ان شاء الله مافيها شي بس..

ماكمل كلامه لان الدكتور طلع من غرفه الكشف:ها دكتور وش صار..

الدكتور:ارهاق وقلة نوم بس..

نواف:الحمدلله..


الدكتور:تقدر تاخذها الحين بس تعال قبل اعطيك الادويه..

نواف:طيب شجونه خذي امي ورحوا السيارة هذا المفتاح..

شجون اخذت المفتاح وراحت لغرفه امها عشان تطلعها..








----------------------------









الهنوف جالسه ومنزله راسها تسمع صراخ الناس وصياحهم بس ولاكنها في نفس الموقف معهم..

خايفه على اختها وصاحباتها وخايفه حتى على حمودي ونايف..

جت عجوز بريطانيه وجلست جنبها:اهلا..

الهنوف رفعت راسها وابتسمت بحزن:مرحبا

العجوز:ليش متضايقه فيه احد معاك ومالقيتيه؟؟

الهنوف بحزن:ايه ..

العجوز:اكيد انهم بخير لانه مافيه احد برا كلهم دخلو الفنادق والفنادق امان..

الهنوف:ايه وبالعربي اني شاءالله..

العجوز مافهمت الكلام الاخير:انتي مو بريطانيه؟؟

الهنوف:لا انا عربيه..

العجوز ابتسمت لها:مو باين لان بشرتك مره فاتحه وشعرك بعد..

الهنوف تناظر قصتها اللي نازله على عيونها واللي يميل لونها من البني للاشقر:ايه لان امي بريطانيه..

العجوز:اهاا ..

الهنوف بتملل:عن اذنك بروح للحمام..

العجوز:اوك


الهنوف ماكان قصدها تروح للحمام اصلا بس طفشت من العجوز وسوالفها..

الهنوف تتمشى بين الناس اللي مزحومين مره.. تشوفهم يبكون ويصرخون:حمدلله والشكر واذا بكيتو بتلقونهم مثلا ليه الازعاج على الاقل ابكو بصوت واطي اوف..









--------------------






العنود تناظر الناس الرايح والجاي وتفكر باختها:يارب احفظها وابعد عنها الشر..

نوف توهقت بحمود وراحت معه للحمام..

نايف يدور رايح جاي يبي يكلم طلال بس مافيه شبكه..








----------------------










تيفاني وجود وصلوا للشقه..

جود:يلا تيفاني هذي هي وقفي..

تيفاني وقفت السيارة ونزلوا راحو للشقه..

جود ترن الجرس ماحد يرد فطلعت المفتاح وفتحت الشقه:وين راحوا هذولي؟؟

تيفاني شالت ورقه بس شافت الكلام بالعربي عطتها جود:شوفي هاذي..

جود:يالله كانو يدورون علي شالت جوال العنود واتصلت..

نوف توها طالعه من الحمام مع محمد رفعت جوالها وبصرخه:جوووووووووود..اللي جنبها التفتوا عليها اما هي ماهمها رفعت السماعه:الو جودي ووينك اخبارك..

جود تبكي:نوفه انا بخير اخبارك انتي

نوف:الحمدلله تمام كلنا تمام بس انتي وينـ...طوط طوط طوط..

نوف:لااااااااااااااااااااااااا ..

محمد يناظر نوف باستغراب وكنه يقول وش فيها هاذي انجنت..

نوف:حمود تعال بسرعه نروح عند نايف..وسحبت يده 

اما جود:اووووووف قطع الخط..

تيفاني:بسبب المطر اهم شي تطمنتي عليهم..

جود بابتسامه:الحمدلله شكرا تيفاني..

تيفاني:ماسويت شي..

جود:اوك خلينا نرجع قبل جوني وليزا..

تيفاني تطالع جود بحزن:اسفه جود بس مابيدي شي..

جود:لا عادي اصلا يكفيني طلعتي هاذي..

تيفاني:يلا نطلع..

جود:اسبقيني بكتب شي والحقك..

طلعت تيفاني وشوي ولحقتها جود ورجعوا لنفس مكانهم ولا كأنهم تحركوا..




تصنعنا السعادة يوم سرنا في فرح وسـرور ...
نحـاول نخفـي العلـة وتفضحنـا عبايرهـا ...


على الله كل شي يسير وأيام الزمان تـدور ...
متى تضحك لنا الدنيا عقب ما شان ناظرهـا

منيره:ها ياامي وش اخبارك هناك عساك مرتاحه..

شجون:الحمدلله يمه كل شي تمام هناك وعندي صاحبات كانهم خواتي ومستحيل الاخوات يصيرون زيهم بعد..

منيره تمسح دموعها:عوضك ربي..

نواف:ايه مين قادها الانجليزيه عايشه في بريطانيا كم سنه..

شجون ترمي المخده على نواف:اجل تحسبني مثلك يالمنتف ..

نواف يسوي نفسه بزر:يمه شوفيها تقول لي يالمنتف..

امه:تسوي خير..

شجون:هههههههههههههههههههههههههههههه احسن..

نواف يبتسم:طيب اجل بطلع من البيت وانحاش عاد دوروا لكم نواف ثاني والله ماتلقون..


منيرة:طيب يمه رح ازعل لك خمس دقايق بس وانت جاي جب لنا معك عشا...

نواف: افا هذا بدال ماتراضيني تقولين جب عشا..

منيره :بلا هذره زايده واطلع بنوم شجون اسحبي اخوك واطلعوا:

نواف:هههههههه طرده جماعيه..

شجون مسكت يد نواف وطلعوا وهم يضحكون..

منيرة:ياربي رحمتك يارب قدرني على تعوضيها اللي حرمناها منه..






------------------------






العنود:كذااااااااااااااااااابه..

نايف:احلفي؟؟

نوف:والله والله العظيم انها كلمتني حتى شوفو المكالمه وتلف جوالها عليهم..

العنود:ايه والله هذا رقمي..

نايف:الحمدلله الحمدلك يارب..









-------------------









دربي طويل وتايه فيه ممشاي
مثل الغريب اللي مضيع دليله
يحدني وقتي على ضيم دنياي
ورضيت بالمقسوم حتى قليله
ياطول صبري وآآآه ياكبر بلواي
أخفي عن العدوان همي وأشيله
أخاف أبوح بسر قلبي وشكواي
وتصير نفسي بين ربعي ذليله
أضحك ودايم بسمتي تسكن شفاي
ومن شاف حالي قال محد مثيله
وأنا بجوفي هم والنار بحشاي
والجرح ينزف والليالي طويله
والعمر يمضي بي وحاير بممشاي
محروم من طعم الحياه الجميله
الياس حل وماتت اليوم رجواي
ولاعاد لي غير الصبر من وسيله
يالله ياعالم بسري ونجواي..
تشيل عن قلبي هموم ثقيله


الهنوف جالسه تلعب بلياردو مع شباب سعوديين لقتهم بالفندق..

الهنوف:ههههههههههههه غشاش انت وياه..

الولد:لا والله ماغشيت بس قولي انك ماتعرفين تلعبين وفكينا ههههههههههههه..

الهنوف:انت اللي ماتعرف تلعب شوف النتيجه كم بعدين تكلم ههههه..

انتهت مباراتهم بفوز الهنوف:يلا شباب اشوفكم على خير باي..

الشباب:وين بتروحين اساسا الفندق مقفل..

الهنوف:ههههههههه بروح الف واشرب لي شي..

الشباب:طيب باي..

الهنوف تبعد عنهم وتنزل راسها:وينك يالعنود وش صار فيك ياختي













--------------------------







العنود انزاح نص همها من درت ان جود بخير..

العنود:بروح اجيب لي شي اكله تبون شي..

نوف:ايس كوفي..

العنود:ونايف؟؟

نايف:عصير برتقال..

العنود تنزل لمستوى محمد:حمودي تعال معي..

حمودي تمسك في رقبتها يعني شيليني..

العنود:ههههههههه طيب شوي شوي عصابك بموت..

نوف ونايف ضحكوا على شكلها..

الاوضاع برا الفندق مره حوسه متدهوره لاخر درجه..

فجأه رن جهاز الانذار يعلن عن وجود حريق داخل الفندق..

نوف:ايييش حررييييييييق بعد

نايف مسك يدها وسحبها بسرعه:مافيه وقت خلينا نلحق على العنود قبل نضيعها..

محمد سمع الانذار العالي بدى يبكي..

العنود غطت اذنيه وضمته بقوه كانها تهديه وهي اصلا تبي احد يهديها المصايب جت ورا بعض..

الناس بدوا يركضون لبرا بعد مافتحوا الباب ومن الزحمه غصب انفكت يد نوف من نايف..

نوف ماكانت مستوعبه شي فدفوها الناس لبرا..

نايف شافها تطلع برا مايدري وين يروح لنوف ولا للعنود ومحمد..

فقرر يروح للعنود قبل بعدين يلحق نوف..

رايح يركض لقى العنود ماسكه محمد بقوة شال محمد وقال للعنود تتمسك فيه لانه مايقدر يمسكها..

وطاح جوال نايف مع الربكه ماحس فيه..

في الرياض طلال يشوف الاخبار وصور الاعصار في لندن..

يحاول يتصل على نايف مغلق لانه طاح وتفكك..

اتصل بشجون مغلق لانها مع ربكه المستشفى واهلها نست تفتحه..


طلال:اوووووووووووووف ورما الجوال على الارض..


نهاية البارت الثامن..

تيفاني وجود هل احد بيكشف طلعتهم؟؟

جود ايش راح يطلعها من عند ليزا وجوني؟؟

طلال وش بيسوي مع الخبر اللي شافه؟؟

الهنوف وش بتسوي لحالها؟؟

نوف كيف راح تلقاهم؟؟
تحياتي: او جروح الروحnona22 

مآذبحني .. غير [ دمعه ] جآت من عقب إبتسآمه

..............ۈلآ قهررني .. غير شي .. شفته عمره مآطرآ لي..! 



نايف والعنود يدورون بعيونهم على نوف اللي اختفت وسط الزحمه..

الهواء قوي المطر يزيد اصوات الرعود واضواء البرق ضيقه بدون اصدقاء بدون اقارب ماحد يرد لك الصوت ظلمة بحر وظلمة ليل..كل هذا تجمع على نوف في وقت واحد..

العنود ماسكه محمد مع يده ونايف مع اليد الثانيه:نوووووووف

نايف:نووووووووووف 

بس وين تسمعهم نوف مع صرخات الناس وصوت المطر..

نوف:ياربي سترك يارب الطف فينا يارب

العنود بصراخ عشان يسمعها نايف:نااايف خليييناااا نتفرررق ندووورهااا..

نايف بنفس الصراخ:لااا وووش نتفرررق بعديييين ماااراااح نلقى بعض الجوالات ماتشتغل في هاالجو..

العنود بضيقه وصوت واطي:صح ماتشتغل..





-------------------








يامَطوَل الليل يوم اتكون وحداني....... ويا مَضيَق النفس يوم ايغيب غاليها




الهنوف تناظر مع واجهة الفندق الزجاجيه شكل البحر المتلاطم وفجأه شافت الناس الي يطلعون من الفندق اللي جنبهم:هذولي ليه طلعو مجانين لايكون البنات ونايف معهم؟؟

واحد جنبها من امن الفندق يكلم مدير الفندق:ايه سمعوا صوت الانذارات وطلعوهم المشكله ان الفندق قريب من عندنا..

المدير:ايه ممكن يسبب في حريق فندقنا تأكدوا من الشبابيك اللي جنب الفندق الثاني انها مسكره عشان ماتدخل الشرارات هنا..

رجل الامن:اوك..وراح...

الهنوف مو قادره تستوعب يعني حريق ومطر مره وحده واختها وصاحبتها داخل الفندق المحترق..










-------------------------







نوف تزاحمو عليها الناس ودفوها لحد ماطاحت..

نوف بدت تنكتم لانها في الارض والناس يمرون من فوقها وبعضهم يدعسها..شوي بدت ماتسمع الاصوات بس لسه مافقدت وعيها...

واحد جنب نوف:هي انت ماتشوف البنت اللي تحتك ابعد هنااك ياولد يلا لاحد يقرب البنت مغمى عليها..

نوف بصوت متقطع وهامس:مـ ـ ــ ـاجـ ـ ـ ـد..

الدكتور ماجد يبعد الناس وشالها ماسمعها تكلمت


للتذكير:
(ماجد صاحب فيصل دكتور شجون)


رفعها فوق على خزان مويه للحمامات اللي جنب البحر..

نوف اول مابعدها عن الزحمه بدت تسترد وعيها..

ماجد شافها صحت ابتسم لها كانه يطمنها:ها اخبارك الحين..

نوف بصوت تعبان ومبحوح:الحمدلله..

ماجد يتلفت حوله يشوف العالم محتاسين:جايه لحالك هنا

نوف:لا..

ماجد يحاول يخفف من الخوف عندها:مين معك..

نوف:الهنوف والعنود واخو جود..

ماجد:ليه جايين هنا غريبه جود مو معكم..

نوف بدت دموعها تنزل من جديد:جينا عشان ندورها لها يومين مختفيه بس الحمدلله كلمتنا وقالت انها بخير..


ماجد:الحمدلله..




------------------------------------------






عند تيفاني وجود..

تيفاني تمسح شعرها بمنشفه من المطر...

جود جالسه على الكرسي وساكته تشوف التلفزيون اللي يبث فيديو الاعصار اللي فيه فجأه جابوا صورة الهنوف في الفندق وهي تلعب بلياردو جود ضحكت من قلب وهي تشوفها..

تيفاني مبتسمه على شكلها اول مرة تشوفها تضحك كذا:وش فيك..

جود:شوفي هذي صاحبتي..

تيفاني:قلبها قوي..

جود:قولي قلبها بارد..

بعدها على طول جابوا الفندق اللي محترق..

جود:يمه جنب الفندق اللي فيه صاحباتي..

تيفاني:ماعليك اكيد ماخذين احتياطاتهم..

بس ماامداها تقول جملتها لانهم جابو صورة العنود ونايف والعنود تبكي..

جود ماقدرت تستحمل وبدت تصيح..

تيفاني تهديها مره وتدمع عيونها على حال جود مره..

جود:كله مني اكيد طالعين يدوروني والا وش اللي بيجمع عنود نايف..

تيفاني:هدي حبيبتي ماراح يصير شي عادي شي عادي وبعدين هم كبار ويفهمون يقدرون يهربون ويسون كل شي..

جود تناظر التلفزيون وتبكي بصمت..

تيفاني تطالعها وتحلف بداخلها ان ليزا ماتكمل اللي بدته..



-------------------------
لُولآ آحس بِـ دآخل ● آلصدر ●●دقـِـِـِآت ●
مــآ ڪنَت آصدق آن |[ قَلبيٍ مَحلهـٍ ~ُُ



شَلوؤن ذآ .. [ آلقلب ] .. مآ مــآت /,
شَلوؤن يـِنبضِ , بعد مآ رآح ||[ خِلـِـهـُُ 

آخـٍـٍـٍر مُصيبهـ، زآإأآإْدت آلطيـن / بلآت 
فـرقـآ آلحبيب آلي لهـٍ آلقلب ●ڪلهـٍ ●

قصة حيآتي آصبحت - شبهـٍ مآسـآه - 
قصه حَزينهـٍ


|[و آلنَهـٍـٍـٍآيهـٍ ممُلهـٍ


شجون صحت من النوم خايفه من حلم شافته مسكت الجوال على طول تتصل بنوف:اوف هاذي جوالها مغلق..
اتصلت على العنود والهنوف وبرضو مغلق وحاولت في جود نفس النتيجه بدا يزيد خوفها طلعت بتشوف امها وتشرب مويه..

اول مانزلت لقت نواف جالس عند التلفزيون وهو يتكلم بصوت واطي:لاحول ولا قوه الا بالله..

شجون:عسى ماشر وش فيك..

نواف لف عليها:لندن عندهم اعصار اشوا انك جيتي..

شجون:ايييش؟؟..

نواف:وش فيك من العصر بادي الاعصار توك تدرين..

شجون:يمه نواف صديقاتي..

امها:مافيهم الا العافيه ان شاء الله..

شجون:اي عافيه يمه شوفي الدنيا معفوسه..

نواف:لا هذا جنب البحر بس..

شجون تبكي:لا انا اتصل في جوالاتهم كلها مغلقه..

نواف:لازم يعطيك مغلق شوفي المطر كيف قوي..

شجون تحاول تقنع نفسها بكلام اخوها وان الانقطاع بسبب المطر بس..

جلست تشوف الاخبار..









-----------------------------








ترى مايهـم غربالـي .. وتعذيبي وشقى حالي
لكن حز في نفسي .. اذوق الجرح من غالـي 



طلال قام وراح عند سعود اخوه اللي جالس فالصاله..

سعود يشوف فلم كوميدي ولا يدري عن الاعصار ولاوش صار فالدنيا..

سعود:هههههههههههههههههه 

جلس طلال جنبه بصمت وهويطالع في الارض ويتخيل شكل جود قادمه مع المطر وهي تبكي حرك راسه كانه يبي يبعد الفكره من راسه:استغفر الله..

سعود لف على اخوه وهو يضحك بس تبدل ضحكه لتوتر يوم شاف وجه اخوه:طلال وش فيك..

طلال بتردد:فيه اعصار في لندن..

سعود يعدل جلسته:متى؟؟

طلال:اليوم العصر ونايف راح هناك من يومين واتصل فيه جواله مقفل..

سعود قلق شوي على نايف وكانه ناسي ان له اخت هناك:طيب مين رايح معه ماتعرف احد؟؟

طلال بعصبيه:الحين بدل ماتقول ماتعرف رقم لجود تقول مين رايح مع نايف ياخي انت وين قلبك حاطه في ثلاجه..

سعود بعد اهتمام:ابوي وهو ابوها طردها ولا اهتم تبيني انا اهتم فيها ليه كافيها انت..

طلال قام من عنده:خلني اروح قبل ماارتكب فيك جريمه..

سعود:ههههههههههه روح دور اختك هذا اذا لقيتها حيه للحين..

طلال طلع وسكر الباب وراه بقوه..

ام سعود طالعه من غرفتها من صوت الباب:خير وش فيكم؟؟

سعود:ولا شي بس فيه اعصار في لندن وطلال مسوي فيها اخوة ويبي يعرف عن جود بس..

ام سعود:اعصار؟؟

سعود:ايه اعصار وش فيك..

ام سعود كأنها تذكرت شي:سعود عندك الرقم حق سكن جود؟؟

سعود باستغراب:اذكر كان في اوراقي ليه؟؟

ام سعود:بسرعه قوم جيبه لي..

سعود قام وهو يفكر(غريبه امي ماسألت عن جود وهي جنبها توها تذكر تسأل عليها؟؟)هز كتوفه وطلع الدرج..


بعد دقايق نزل ومعه ورقه:يمه هذا رقمها..

ام سعود خذت الرقم واتصلت:اهلا..

مديرة السكن:اهلا..

ام سعود:لو سمحتي جود خالد الـ......

المديرة:لحظه شوي..

المديرة:هذي طلعت من كم شهر من هنا..

ام سعود:طلعت وين راحت؟؟

المديره:مطروده بقضيه اخلاقيه..

ام سعود:ايييش طيب وين راحت؟؟

المديره:ماادري صراحه بـ...<<انقطع الاتصال..

ام سعود:يالله وش هالحظ كانت بتقولي شي..

سعود:وانتي وش تبين فيها بنتك قليله ادب..

ام سعود عصبت عليه:والله ياسعود ان شفتك تقول كلام زي هذا مره ثانيه ياويلك..

سعود:وش فيهم العالم علي اليوم ..جلس على الكنبه ورجع يشوف الفلم..












-------------------------------







الفندق بدت يتفجر الغاز جوا والالكترونيات كلها وتتكسر الواجهه من الحريق..

برا عند الناس بدت الشرارات تجيهم وبعض قطع الاجهزة تطير عليهم اول ماتنفجر..


رعب+خوف+الم+حزن+فقدان الاصدقاء والقرايب والاحباب..


هنا واحد يسحب حبيبته..
هنا ام ترفع ولدها..
هنا ابو مضيع بنته..
هنا صديق يدور صديقه..
هنا بنت ماتت امها..
هنا ولد انجرح ابوه..




ظلام دامس باستثناء انور النار والشرارات اللي تتقاذف من كل مكان..

الاطفاء تأخروا بسبب المطر والاجواء المخيفه..

فجأه قطعه مشتعله من كمبيوتر طارت لجهة نوف وماجد..

نوف كانت لاهيه في العالم والناس..

ماجد انتبه للشراره القريبه مره سحب نوف لجهته وطيحها على الارض..

نوف شافت الشراره:يالله كنت بموت وكانت راقده على ماجد بس من الخوف ماقدرت تحرك جسمها..

ماجد:نوف قومي خلاص..

نوف قامت بأحراج:اسفه..

ماجد:لا عادي..

نوف:الشرارات تطير كلها باتجاهنا..

ماجد:ايه لان الهواء اتجاهه كذا تعالي نغير مكاننا..

نوف تمسكت في يد ماجد بقوة وماجد يحاول يشوف الطريق..







----------------------

الهنوف بعد ماظلمت الدنيا ماعاد تقدر تشوف اا اللي داخل الفندق جلست بيأس:يارب رحمتك يارب..



-------------------------





العنود من التعب اغمى عليها

نايف:العنود العنود يصفق على وجهها بخفيف العنود اصحي عنود..

بما انهم جالسين قريب من البحر لقى جنبه علبه فاضيه عباها مويه من البحر ورش عليها

العنود صحت من رشه المويه بهمس:نايف تعبانه ماقدر اقوم والله..

نايف:طيب امسكي نفسك تحملي شوي..

محمد نايم على حضن نايف من التعب والعنود جنب نايف..

نايف بتعب:يارب رحمتك ياكريم..









----------------------------












نوف:ماجد بس خلاص وقف ماعاد اقدر امشي..

ماجد:طيب على الاقل بعدنا شوي عن مكان الحريق..

نوف تناظر لعل وعسى تلقى العنود او نايف:يالله مااقدر القى ولا احد فيهم..

ماجد فهمها:ان شاء الله بخير..

نوف: ان شاء الله..

ماجد ونوف يسمعون صرخات الناس تعلى بس مايدرون وش صار:اله يستر وشفيهم..

نوف تمسكت بماجد:يمه وش صار بعد؟؟

ماجد:استغفري ربك مكتوب..

نوف:استغفر الله..

شوي وتجي موجه عاليه وتضف الناس كانهم نمل في وسط البحر الكبير..


نوف متمسكه بيد ماجد بقوه ولا تنطق من الخوف..

ماجد:نوف نوف ردي..

نوف تعلقت برقبه ماجد وترتجف:ماجد خايفه

ماجد خايف هو الثاني بس لازم يصير قوي عشان يقويها:تمسكي زين عشان ماتطيحين وانا بحاول اطلع برا..

نوف نص الكلام تسمع ونص ماتسمع من صوت البحر والمطر والصراخ:طيب..











------------------------










العنود:يمااااااااااه نايف نايف..

نايف:عنووود انا هنا تعااالي


العنود تسبح بأتجاه نايف اللي ماسك محمد وهو يبكي..

العنود وصلت لهم اخيرا..

بس ماكملت فرحتها اول ماوصلت جات موجه اقوى بس ماخذت عنود خذت محمد..

العنود:محمد..

نايف:حمووووووووووووووووووووووووووووووود

















نهايه البارت التاسع




محمد ايش بيصير فيه؟؟
ماجد ونوف وايش راح يصير فيهم؟؟
نايف والعنود ؟؟
ام سعود وناويه على ايش؟؟



ردود+تقييم

تحياتي:

[جروح الروح 
البارت العاشر

الهنوف وتشوف المشهد المرعب اللي قدامها:يمه خواتي..

واحد من الشباب اللي كانو يلعبون معها وهو يناظر برا:خواتك هناك؟؟

الهنوف بدون ماتلتفت:تعرف مكان اقدر اطلع معه..

لف عليها:تطلعين مجنونة انتي واذا طلعتي بتلقنهم مثلا..

الهنوف:انا سألتك سؤال جاوب عليه وبس..

الولد:لا مااعرف..

راحت هنوف وخلته..

جلس يفكر في هالبنت المجنونة على حد تفكيره:طارق طارق..

طارق التفت على اصحابه اللي ينادونه:نعم..

واحد منهم:وش فيك سرحان..

طارق:شفتو البنت اللي معنا تو تلعب..

الشباب:ايه..

طارق:خواتها هناك..ويأشر على البحر

الشباب في اصوات متفرقه:يووه مسكينه..الله يعينها..وين راحت..وش بتسوي..

طارق:اسكتوا يرحم والديكم انتو وازعاجكم مدري وين راحت تقول تبي مكان تطلع معه..

خالد(واحد من اصحابه):وش تطلع شايف الجو كيف برا..

طارق:ايه عشان كذا اقولكم اسكتوا يلا تفرقوا ندورها عبدالعزيز روح من هنا وخالد من هنا وسامي من هناك وانا من هنا يلا..

الشباب:طيب

خالد:نجتمع هنا بعد ربع ساعه..


-------------------------


نايف ماسك راسه:يالله وين راح مااشوف شي..

العنود مو احسن حال منه تدور في الظلام عليه تحس بصوته يصيح في اذنها:يارب احفظه يارب..

نايف بدى يبكي:كله مني انا ضيعته لو اني مرجعه لامه لو اني سامع كلام طلال مامات..

العنود ماتقدر تهديه وهي تبي مين يهديها:نايف اسكت تكفى ماني ناقصه..

-------------

نوف متمسكه بماجد بقوه لدرجة انها خنقته..

ماجد:نوف فكي شوي انخنقت..

نوف خففت شوي من مسكتها:سوري ماانتبهت خايفه..

ماجد سكت وهو يدور اي نور يتجه له مع ظلام البحر وظلام الليل..

بعد مرور عشر دقايق..

نوف:ماجد احس بيغمى علي..

ماجد:لانوف مو وقته تماسكي تكفين مااقدر اسوي شي الحين..

نوف:مااقدر دوار بحــ ـ ـ ـ ..انقطع صوتها..

ماجد يحرك كتفه اللي طاح عليه راسها:نوف نوف نوف اصحي نوف..

نوف:لاحراك لاكلام اغمى عليها..

------------------------------


بعد ربع ساعه..

خالد:وين طارق؟؟

سامي:مدري يمكن لقاها..

عبدالعزيز:الله يسمع منك والله رحمتها..

خالد:ايه والله مسكينه..

عند طارق..

قاعد يمشي وفجأه سمع صوت صراخ وهواش:هذي هي؟؟الا هذا صوتها..راح يركض لجهه الصوت.

الهنوف:بعد ياحيوان خواتي برا ابعد..

الامن:سوري مانقدر نطلعك الجو مايساعد برا..

الهنوف:انت وش لك اموت احيا مالك شغل ابعد..

الامن:معليش لما يهدا الجو تطلعين..

الهنوف:لما يهدا الجو قصدك لما يموتون يعني انت من وشو خلوق منـ ....

طارق جا وراها ومسك فمها وسحبها لها:اسف على الازعاج..

رجل الامن:لا عادي..

سحبها مع يدها لما بعدو عن الباب سندها على الجدار ووقف قدامها وبهدوء:مجنونة انتي؟؟

الهنوف تصيح:خله يفتح الباب الله يخليك خله يفتحه..

جلسها على كنب جنبهم وجلس جنبها:واش اسمك..

الهنوف ببكى:الهنوف ..

طارق:طيب يالهنوف شوفي الحين مايقدرون يفتحون الباب(ويأشر على الشبابيك الشفافه)شوفي الجو كيف شوفي المطر وشلون تطلعين؟؟

الهنوف تحكي وكانها مو في وعيها:نوف والعنود برا حمود ونايف كلهم برا كلهم يموتون وانا حيه ماابي ابي اموت معهم..

طارق:لاحول ولا قوة الا بالله..قام يشتري لها عصير ليمون يهديها..

اما الهنوف كملت بكاها وبكلام غير مفهوم ابدا..

--------------------------------

مر يوم كامل على الاحداث الشرطه تنتشل الجثث

تم انقاذ العنود ونايف ونوف وماجد وعدد مو كثير من الناس..

في المستشفى في غرفه نوف بالتحديد لانها هي المتضررة الوحيده فيهم..

يعدون اسماء الموتى في التلفزيون..

المذيع:وطفل لم يتم التعرف على هويته بعد الرجاء على من يعرفه التوجه لمركز الشرطه فورا..

نايف رفع عيونه للتلفزيون وشاف صورة محمد فيها بشفايفه الزرقاء ولون بشرته المايل للزرقه بعد وبصوت يكاد يسمع:مممــ ـ ـ ـحـ ـ ـحـ ــ ـمـ ـ ـ ـددد؟؟

العنود رفعت راسها من كلمه نايف وشافت الصوره صرخت وغطت عيونها..

طلال مسك كتف نايف اللي يبكي:لاحول ولاقوة الا بالله عظم الله اجرك..

نايف يبكي ولا يرد..


نوف نايمه ولاتدري عن شي..

-----------------------------

الهنوف تناظر التلفزيون وتشرب كوفي والناس رايحه جايه..الوضع برا لسه على حاله الامطار مستمره..

طارق:ها هنوف اخبارك..

الهنوف طالعته ورجعت للتفلزيون:الحمدلله تمام..

طارق يناظر معها فجأه هنوف طاح منها الكوب وركزت عيونها على التلفزيون طارق لف عليها:وش فيك..

الهنوف بصوت متقطع:محمد هذا محمد..

طارق فهم انه يقرب لها:لاحول ولا قوة الا بالله (غير القناة)

هنوف صرخت:رجع رجع القناة يمكن خواتي ماتو ابي اشوفهم رججججع..

طارق رجع القناة مع انه ماوده يمكن يصير اللي قالته هنوف ومايبيها تشوفهم:لا ان شاء مو صاير لهم شي..

-----------------------

في شقه ليزا وكان عندها جوني من اول مابدا الاعصار..

ليزا:جوني هذا الفيديو تعال عشان تشوفه 

جوني:يلا شغليه..

ليزا شغلت الفيديو اللي فيه ليلي..

كانت ليلي جالسه على كنبه ومنزله:ايه هي المعتديه اللي ضلت تستفز ليزا من الاول وليزا كانت تصدها دايم جود هي الجانيه وليزا المعتديه.

في نفس المقطع ليزا تضحك:برافووووو تمثيلك مره حلو..

ليلي:ينفع اسوي فلم هههههههههه..

ليزا:اكيد ينفع ههههههههه

ليزا سكرت الفيديو:ها وش رايك..

جوني:ينفع مليون في الميه بس انتي عطيني الفيديو عشان امسح الجزء الاخير منه..

ليزا تطلع الشريط وتمده له:خذ ولاتنسى ترا المقابل كثيييير..

جوني:هههههه اهم شي الفلوس ماانساها..

-------------------------

تيفاني:يالله ياجود خلاص ماصار شي ليه تبكين؟؟..

جود تبكي:وش ماصار شي وكلهم كانو في البحر تو انتي شفتي كيف حالتهم..

تيفاني:طيب تعالي انا جوعانه خلينا ناكل شي..

جود تناظرها ودموعها متجمعه في عيونها:مو مشتهيه..

تيفاني تسحبها:مو مشتهيه من امس مااكلتي شي مو على كيفك بتاكلين غصب..

جود سكتت ومشت معها بس بالها مو معها..

------------------------

شجون:نواف قوم ياخي احجز لي بسرعه..

نواف راقد على الكنب:لو وش يصير ماحجزت لك تبين تروحين للموت برجليك..

شجون:مالك شغل ابي اروح يعني ابي اروح بتحجز لي ولا احجز انا..

نواف:اذا قدرتي تحجزين احجزي اساسا مانعين الطيران عن بريطانيا ارتاحي بس..

شجون:اوووف يابردك..

نواف لف عنها وغمض عيونه..

شجون رمت المخده عليه وقامت..

---------------------------------

نوف فتحت عيونها مالقت احد جنبها..

العنود توها طالعه من الحمام:صباحوو متى صحيتي؟؟

نوف تبتسم لها:توني صاحيه..

العنود:الحمدلله على السلامه..

نوف:الله يسلمك عنوده عطيني المويه شوفيها هناك..

العنود:من عيوني..

نوف:تسلم عيونك وين نايف و ماجد..

العنود ارتاحت انها ماسألت عن محمد: كانو هنا قبل شوي وطلعوا..

نوف:ومحمد؟؟

العنود نزلت راسها:عطاك عمره..

نوف شرقت بالمويه وقامت تكح العنود تطق ظهرها:بسم الله عليك..

نوف بصدمه:مات؟؟

العنود :ايه..

نوف:لاحول ولا قوة الا بالله انا لله وانا اليه راجعون نايف وين راح؟؟

العنود:راحو الشرطه هو وماجد يسجلون اسمه مع الموتى..

نوف نزلت راسها مع نزول دموعها على خبر سبب لها صدمه:وشلون كان يلعب معنا ويزعجنا امس..

العنود:هه اصلا ماني متخيله انه مات احس الحين بيجي يناديني انود ههههه يازين صوته وضحكته..

نوف بكلمات العنود زاد بكاها..

العنود تحاول تكتم نفسها ماقدرت وبدت تصيح مع نوف..

---------------------------------

نايف في الشرطه:محمد عبدالعزيز الـ..

الشرطي:عمره ؟؟

نايف:اربع سنوات..

الشرطي:ايش قرابتك له؟؟

نايف تذكر صديقه وتذكر شكل محمد وهو قايم من النوم ماقدر يكمل بدى يبكي..

ماجد ضمه وقال للشرطي:صديق ابوه..

الشرطي:لازم احد قريب عشان البيانات الثانيه..

ماجد جلس نايف على الكرسي:تعرف اسم امه؟؟

نايف بشهاق وصوت مبحوح:ايه اسمها جولييت ديريك

الشرطي ماسمعه:ايش؟؟

ماجد:ام الولد بريطانيه والاب متوفي اسم الام جولييت ديريك هذا اللي نقدر نفيدكم فيه..

الشرطي:شكرا تقدرون تروحون..

--------------------------------

خف المطر بس الجو لسه مغيم الشرطه والاسعاف بدت شغلها من اول الفجر..

ليزا:جوني يلا نطلع..

جوني:لحظه باقي اخر مقطع..

ليزا:اوكي انتظرك فالسيارة..

جوني هز راسه بدون مايتكلم..

---------------------------------

تيفاني:يلا جود باي بطلع الحين اكيد امي قلقانه علي..

جود:اوكي باي..

----------------------------

نايف مع ماجد في السياره:نايف خلاص ياخي مكتوب ومقدر من قبل لاتنخلق هالشي..

نايف:ماقدر ياماجد والله كل شوي اتخيله قدامي يمشي اسمع صوته بكاه ضحكاته والله احلى ايام مرت في حياتي يوم لقيته..

ماجد:ماتدري يمكن خيره انه مات يمكن ماراح تقدر تربيه او بيتعذب في هالدنيا من الناس انه يتيم ماتدري..

نايف يمسح دموعه اللي تعانده وترجع تنزل:انا لله وانا اليه راجعون..

-------------------------------

الهنوف نامت من كثر مابكت طارق جالس جنبها وهي مسنده راسها عليه من دون ماتحس..

خالد جاي وهو يصفر:حركات مين قدي..

طارق بصوت واطي:اسكت الله ياخذ شكلك البنت نايمه..

عبدالعزيز:والله منت سهل ماامداك امس لاقيها اليوم طيحتها..

سامي:اسكتوا وجع حرام عليكم من امس وهي تبكي تعبت المسكينه..

خالد:ايه والله حرام..

فجأه الهنوف قامت تمتم بكلام واسماء ماعرفوها:العنود انتبهي هنا بيجيك هذا هو لا مو كذا.....

طارق:مسكينه شكلها تفكر بأهلها..

عبدالعزيز:حرام والله خف الجو ترا برا خلينا نطلع نشوف المستشفيات يمكن نلقى احد منهم..

خالد:صادق والله طروق قومها خلنا نسألها..

طارق:طيب بعد شوي مو الحين..

------------------------------------



نهاية البارت العاشر
تحياتي لكم ردود +تقييم لاهنتو 



البارت الحادي عشر



نفسي عزيزه..شامخه بالسماء... فوق 
تاجٍ على... روس النجـوم العوالـي 

لا الحب يكسرها..ولا جمرة.. الشوق 
تبقى هي اغلا.. من جميع الغوالـي 

شجون:والله مالي شغل الحين تحجز لي على لندن

نواف:شجونوه اعقلي عاد شوفي العالم كيف محيوسه..

شجون:نواف شوف بتحجز لي ولا لا؟؟

نواف:لا

شجون تقوم وتلبس عبايتها اللي معلقها في المدخل..

نواف يطالعها:ويين؟؟

شجون:مالك شغل بعدين بتعرف..








--------------------------------------









ابشكي همي الحاير لرب الكون واشكيله
همومي كلها وحده ولاغيره يصبرني



جود جالسه لحالها في ذاك المكان المظلم وصوت المطر قوي والرعد تحاول تسكر اذانيها مو قادره..

شوي دخلت ليزا عندها وهي تناظرها بنظرات عجزت تفسرها:اهلين..

جود:........لارد

ليزا:ههههههههه الحين مابتحكي لكن عند الشرطه راح تحكي كتير..


جود رفعت راسها وناظرتها:ايش؟؟

ليزا:الحين راح تعرفي..

جوني دخل ويطالع جود بنظرات مرعبه:يلا نبدا التصوير..

ليزا:يلا ياحلوة عشان تبدين..

جود:ابدا ايش انتو مجانين؟؟

جوني مد لها ورقه:مافهمت ايش تقولين بس ابغاك تقولين هذا الكلام وقت التصوير..

جود مسكت الورقه وبدت تقرا الكلام بصدمه:ايييييييييش تبغوني اقول هذا الكلام لا والله مااقوله..

ليزا سحبت الورقه منها:ايش فيها الكلام مره حلو وماراح يدل الا على شخصيتك القذرة..

جود:والله ماحد قذر غيرك واللي وراك...


تيفاني تاكدت من شي كانت تبي تتأكد منه تيفاني ماطلعت يوم قالت لجود انها بتطلع بس اختفت ورا الاغراض اللي فالمكان..

راحت بسرعه وخفه لدرجه انو ماحد لاحظها او سمع لها صوت..











-------------------------------










الهنوف:ياربي المشكله مو اخوها مدري وش عائلته؟؟

طارق:مومشكله ندور على خواتك اول يلا..

خالد:خلونا نتوزع كل2 مع بعض وانتي روحي لشقتكم شكلك تعبانه...

سامي:صادق وجهك اصفر مبين تعبانه تعالي نوصلك البيت وناخذ رقمك..

عبدالعزيز:صح يلا امشي..

طارق:ايه والله..

الهنوف طيرت عيونها فيهم:اييييييييش اروح البيت وخواتي مو فيه بأي عقل تفكرون انتم..لا مالي شغل رجلي على رجلكم..

خالد:اعوذ بالله من الشيطان الرجيم طيب خلاص ماقلنا شي امشو نروح..

اول مستشفى سامي...

سامي:لو سمحت عندك واحد من هذي الاسماء العنود محمد الـ...........

الموظف يدور في الكمبيوتر:لا مافيه..

سامي:طيب نوف يوه نوف ايش نسيت اسمها لحظه شوي..

سامي:الو خالد وش اسم نوف...

خالد:هههههههههههههههههههه سكران انت اسمها نوف..

سامي:كل تبن بس تعرف قصدي اخلص الرجال يحتريني..

خالد:اسمها نوف عبدالله الـ .........

سامي:اها خلاص باي..

خالد:باي..

سامي:طيب عندك نوف عبدالله الـ......

الموظف:لاحتى هاذي مو فيه..













-------------------------------------











حسره طـوت قلبـي وحــزنٍ طـوانـي
اليـن حزنـي صـار بالصـدر منـحـوت 


طارق والهنوف..

الهنوف:طيب ماجد سعود الـ............

الموظف:لا والله مو عندي..

الهنوف:ياااااااااااارب..

طارق:هنوف اهدي ترا تونا اول مستشفى امشي نكمل..

الهنوف:طيب يلا..











---------------------------------------






خالد وعبدالعزيز..

خالد:عزوز يلا تكلم ..

عزوز:لاتوهقني مااعرف اسمائهم قله انت..

خالد:ياخي ماحفظت الا البنت اما الولد مدري وش اسمه..

عزوز:من متى تحفظ اسماء اولاد انت..

خالد طقه مع كتفه:لايكثر تذكره انت ولا لا؟؟

عزوز:اذكر اسمه ماجد اما الباقي اسمح لي صراحه..

الموظف:لو سمحتو سويتو ازعاج رجاءا تكلمو برا..

عزوز:لا احنا جايين نسأل عن ناس هنا بس ماندري وش اسمائهم..

الموظف نادى الحراس وسحبوهم يطلعونهم..

الا بدخلت ماجد ونايف

ماجد:الحمدلله والشكر يستهبلون في مستشفى..

نايف:مرضى الله لا يبلانا..

خالد:اححم الله يفشلك هذا اول مستشفى وانطردنا منه..

عزوز يتكلم وهم يسحبونه:كله منك لو انك على الاقل قايل اسم البنت كان..

خالد يعدل قميصه:امش بس امش والله لو يدري طارق مايردنا الا سرير في هالمستشفى..

عزوز:والله انك صادق..










------------------------------------







سامي في مستشفى اخر..

سامي:ولا واحد منهم؟؟

الموظفه:لا والله مصابين الاعصار توزعوا على 3 مستشفيات بس..

سامي:معليش تقدرين تعطيني اسماء المستشفيات؟؟

الموظفه:دقيقه بس..

سامي:خذي راحتك..

الموظفه مدت له ورقه مكتوب فيها المستشفيات..

سامي:شكرا..

طلع من عندها وهو ماسك ورقه كاتبه فيها اسماء المستشفيات..

سامي:بس هالمستشفيين لعزوز وخلود شكلهم ماراحو لها خلني اتصل عليهم..

خالد:هذا سامي..الوو

سامي: هلا خالد بسألك انتو كم مستشفى رحتو؟؟

خالد:ها 2 بس الاول مدري وش فيهم ماحد كلمنا والثاني قالو مو عندنا..

سامي: ايه طيب محد كلمكم قل وش سويتو فيهم بس المهم اي مستشفى هو؟؟

خالد:مستشفى ............

سامي:طيب باي

خالد:باي..

عزوز يقلده:ماحد كلمنا ياخي وش ذا الكذب قل انطردنا وبس لو انه طروق كذب بس هذا ماله داعي تكذب مامنه خوف مسالم هههههه..

خالد:ايه والله عند طروق مسالم ونص..

عزوز:تعال ليه تقول رحنا ل2 وحنا مامرينا الا واحد وطردونا بعد..

خالد:مو مشكله هذا الثاني في وجهك..








--------------------------------------











سامي راح للمستشفى اللي قاله خالد عليه..

سامي:لو سمحت ابي اسأل على هالاسماء عندكم؟؟

الموظف:تفضل ايش الاسماء؟؟

سامي:نوف عبدالله الـ........

الموظف:لحظه..ايه هذي موجوده..

سامي استانس:طيب العنود محمد الـ..........

الموظف: حتى هذي موجوده..

سامي:مشكور بس اخر اسم ماجد سعود الـ....

ماجد كان توه جاي بيكلم الموظف يوم سمعه:سم اخوي امر تبيني؟؟

سامي:انت ماجد؟؟

ماجد:ايه نعم من الاخ؟؟

سامي:والله انا.....................









-------------------------------










طارق والهنوف بعد 5 مستشفيات..

طارق جلس على الدرج عند اخر مستشفى طلعوا منه..

الهنوف واقفه قباله:والحين؟؟

طارق:والله مادري بس استني لما يتصلون الشباب ونشوف يمكن لقوهم..

الهنوف:مافيني اصبر اتصل يلا..

طارق:لاحوووووووووول طيب هذاني اتصلت..











---------------------------------









عبدالعزيز وخالد يتمشون ومعهم ايسكريمات شارينها وناسين اصلا هم ليه طالعين وجالسين يتريقون على الرايح والجاي..

عزيز رن جواله:يوووووووه هذا طارق بيسألني عن ذولي..

خالد:عادي عادي قول مالقيناهم..

عزوز:الوو هلا طروق..

طارق:هلابك ها عزوز وش صار؟؟

عزوز:والله مالقيناهم درنا يمكن 5 او6 مستشفيات مالهم اثر..

طارق:طيب يلا سلام..

عزوز:مع السلامه..

خالد:ههههههههاااي كفك ياشيخ والله انك فله...










--------------------------------










في غرفة نوف..

العنود:طيب هي وينها؟؟

سامي:هي مع طارق صديقي رايحين لمستشفيات ثانيه..الحين بتصل عليهم..

طارق كان بيتصل على سامي بس سبقه سامي:هلا سامي..

سامي:هلابك طروق ترا لقيت صديقاتها..

طارق:احلف..

سامي:والله..


الهنوف:عطني عنطي ..سامي بسرعه عطني اي وحده منهم..

سامي مد جواله لعنود اللي كانت جنبه:تبيك..

العنود:هلا هنوفه وينك اشتقت لك..

الهنوف قربت تبكي بس مسكت نفسها:وحشتيني عنود شوي وانا عندك باي..

العنود عرفت انها ماتبي تبكي:باي انتبهي لنفسك..

الهنوف:اوكي..











---------------------------------









جود:واذا رفضت؟؟

ليزا:جوني بيبدا بعمله وانتي مابتعرفي جوني مشان هيك بحزرك..

جود تناظر جوني اللي جالس يسن السكين حقته ومومهتم اذا فيه احد يشوفه او لا:يااارب ارحمني..

ليزا:هههههههههه بستنى ردك حبيبتي على احر من الجمر يلا تيك كير برجع ليك بكرا ماتتأخري في التفكير..

طلعت ليزا وجوني وراها..

جود بدت تبكي شوي تسمع صوت على الشباك او شبه الشباك المكسور اعلى الغرفه بما ان الغرف تحت في القبو..

جود رجعت لورا وحاولت تتخبى ورا الصناديق الكبيره حولها وهي خايفه...

ثواني وتسمع صوت مشي يقرب من عندها بدت تخاف مره..

:جودي جودي وينك؟؟

جود تطمنت وطلعت من مكانها:تيفاني خوفتيني انا هنا ليه جيتي من هذا المكان..

تيفاني:هههههه حسيت انك راح تخافين مو مشكله تعالي بوريك شي..

جود تمشي وراها:ايش هالشي..

تيفاني:لا تسألي كثير شوفي وبس..

جود:طيب ..

تيفاني كانت شايله شنطه واضح انها ثقيله من مشيتها..

جود:هاتي اشيل معك..

تيفاني:مايحتاج بحطها هنا..

فتحت تيفاني الشنطه ..

جود:هئئئئئئئئئئئئئئئئئئئئئ..........











---------------------------------



تسألوني وش جرى في حياتي 
,,, خلو همومي بالحشى مستقرّة 
,,, الـــصـــمـــت ثوبي والمواجع صفاتي 
,,, والحزن كلّه وسط قــــلــــبي مقرّه 




طارق والهنوف في طريقهم للمستشفى..

طبعا طارق عرف ان عزوز وخالد يكذبون ولا راحو لمستشفيات لان هذا المستشفى من المستشفيات اللي المفروض يروحون لها..

طارق:الوو..

خالد:هلا طروق..

طارق:هلا طروق اجل الوعد في الشقه انت والحمار اللي معك..

خالد:افااا وش صار..

طارق:بعدين تعرف سلام..

خالد بأستغراب:مع السلامه..

عزيز:خير ورا وجهك كذا..

خالد:مدري وش فيه ذا يهدد..

عزيز:ههههههههه شكلنا انكشفنا..

خالد:يلا مو مشكله دايم ننكشف وش رايك نروح للملاهي والله من زمان عنها..

عزيز:قدااااام..









---------------------------------












نهايه البارت الحادي عشر

تيفاني ايش جايبه في الشنطه؟؟

الهنوف ايش بيكون موقفها مو موت حمود؟؟

عبدالعزيز و خالد ايش ينتظرهم في الملاهي؟؟


تحياتي:

[جروح الروح 


البارت الثاني عشر














تيفاني:ها ايش رايك..

جود:والله مدري تيفاني فاجأتيني..

تيفاني:انتي عطيني الضوء الاخضر بس وانا اكمل الباقي..

جود:اخاف يصير لك شي..

تيفاني:لا ماراح يصير لي شي يلا عاد وافقي..

جود بتردد:طيب من وين جبتي هذولي كلهم..

تيفاني:اساسا انا وليزا صاحبات من زمان وهي كل اغراضها عندي فلقيت مفتاح مكتوب عليه عنوان..

جود:ايوه

تيفاني:رحت للموقع ودخلت لقيت فيه كثييير نفس هذي ..

جود:معناتهااا....

تيفاني:ايوه معناتها انها تتاجر في الادويه الممنوعه والمخدرات..

جود:بس ايش الدليل انها تبعها..

تيفاني:قلت لك خلي كل شي علي بس وافقي..

جود:اوك موافقه..

تيفاني ضمت جود:ههههههههههه من زمان كان ودي اسوي هالمغامرة وجت في وقتها مع ليزا الخاينه..

جود:ههههههههه كويس حققت لك امنيه..


















---------------------------------------------











خالد وعبدالعزيز في التون تاور..(ملاهي خارج لندن)

خالد:مالقيت الا ذا الملاهي البعيده..

عبدالعزيز:ياخي احسن عشان نتأخر على كيفنا ونقول يالله وصلنا بعيده ههههههههه

خالد:هههههههه اجل تفكيرك لبعيد..

عبدالعزيز:ايه يلا خلنا نلعب لايروح الوقت وانا نسولف..

خالد:طيب بس تعال جوالي مافيه ارسال ليه..

عبدالعزيز:مدري عنك انا عندي ارسال..

خالد:اوكي اجل دام عندك مافيه مشكله نروح مع بعض..















-------------------------------------









سامي:يلا اجل نستأذن مع السلامه..

العنود:اوك انتبهوا لنفسكم..

طارق:ان شاؤ الله نشوفكم على خير..

نوف:على خير ان شاء الله..

طلعوا الشباب..الهنوف تهمس في اذن العنود:وين حمود؟؟

العنود تعرف اختها تخاف من سيره الموت:ها مدري ..

الهنوف تكلم نايف:نيوف وين محمد؟؟

نايف سكت ورفع راسها ناظرت العنود ونوف.. العنود لفت راسها لجهة الباب ونوف ناظرت اظافرها..

الهنوف بخوف وتردد:وينه؟؟وين حمود؟؟

نايف ناظرها بنظرات عجزت تفسرها حزن او خوف او وشو بالضبط وطلع..

الهنوف راحت للعنود ومسكت يدها:عنوووود وينه؟؟؟

العنود خنقتها العبره:مـ ـ ـات

الهنوف ركزت في عيون اختها اللي نادر تبكي بدت تبكي لفت على نوف ونفس الشي:يعني كيف خلاص مافيه حمود؟؟

العنود ضمتها تهديها الهنوف مسكت يد اختها ونزلتها قامت وطلعت..

نوف:الحقيها..

العنود:لا خليها هي تسكت نفسها..

الهنوف تمشي في الممر حق المستشفى حاطه يديها فوق راسها وتبكي..


جلست على هالحال يمكن نص ساعه بعدها رجعت عشان يطلعون نوف من المستشفى..

طلعوا من المستشفى وهم في السيارة..

الهنوف:وجود؟؟

العنود:وش فيها؟؟

الهنوف:وش مافيها وينها مالقيناها..

العنود:ايه ماقلنا لك اتصلت علينا يوم كنا في الفندق..

الهنوف:كويس يعني بخير..

نوف:طيب ليه ماتجي هذا اللي مو قادره افهمه..

الهنوف:دامها بخير كيفها متى ماتبي تجي حياها الله

العنود:صادقه..















----------------------------------










شجون نازل من الدرج شايله شنطتها..

نواف:على وين ان شاء الله..

شجون:لوين يعني برجع لندن بنبدا الدراسه بعد اسبوعين يالله الحق اجهز نفسي..

نواف:والله لو انك بتعرسين ترا كلها كم قلم ودفتر وخلصنا..

شجون:المهم بتوديني ولا اكلم السواق..

نواف:ياحبك للعناد لا انا بوديك يلا..

شجون:طيب بسلم على امي بعدين اروح..

نواف:طيب استناك في السيارة..

شجون دخلت لقت امها تصلي.. جلست تستناها..

الام:السلام عليكم ورحمة الله..السلام عليكم ورحمة الله..

شجون قامت حبت راسها:يمه بسافر الحين..

الام دمعت عينها:ماامداك تجين يمه..

شجون تحاول قد ماتقدر تمسك نفسها:معليه ان شاء الله في الاجازة الجايه بجي..

الام:ايه لاتتأخرين اجل..

قامت بتطلع..

الام:شجون..وفتحت لها يديها..

شجون لفت ورجعت ضمتها:بتوحشيني ..

الام:ودعتك الله يانظرعيني..

شجون طلعت وراحت السيارة وهي تصيح..












----------------------------














في قطار الموت في اللفة والناس روسهم لتحت توقف القطار..

عبدالعزيز:وشو طول صح..

خالد:لا اتوقع بيرجع على ورا الحين..

عبدالعزيز وهو يحاول يخفف خوفه:صح يمكن..

شوي الا وصوت المايك يشتغل:الرجاء من الجميع عدم الحركه والتزام الهدوء ..

خالد بخوف:عزوز وش السالفه..

عزوز وهو خايف:والله قايل لك السالفه فيها ان وقف القطار..

خالد:والله؟؟

عزوز:ايه ماتسمع وش يقول؟؟

خالد:الله يستر..

عزوز وخالد يالله ماسكين نفسهم من الخوف ويرتجفون وكل واحد يدعي في نفسه..

عزوز:والله عقوبه يومنا ماساعدنا البنت..

خالد:عزوز يرحم امك لاتزيدها علي..













---------------------------











ليزا دخلت عند جود واستغربت وجود تيفاني..

جود ارتبكت بس تيفاني وكانها ماهمها الامر..

قالت وهي تطالع جود بأستحقار:يحق لك ياليزا تكرهينها واضح انها مسلمه متعصبه..

ليزا ارتاحت:ههههههه قلت لك راح تكرهينها ماصدقتيني..

تيفاني:من جد وقحه ماحبيتها ابدا..

جود داخل نفسها الله يريحك ياتيفاني زي ماريحتيني..

ليزا:جبت لكم خبر يطيركم من الفرح وخاصه انتي ياجود..

جود ناظرتها:انا وايش الخبر..

ليزا:ايوه انتي بكرا المحكمه يبونك وهذا استدعاء من المحكمه ورمت ورقه على جود..


التفتت على تيفاني:لازم تحضرين عشان تعرفين ايش راح تسوي صاحبتك في هالاشكال هههههههه

تيفاني ناظرت جود وابتسمت ابتسامه ريحت جود بعد خوفها من سالفه المحكمه:اكيييييد راح احضر احد يقدر يفوت هالشي..

ضحكت ليزا وتيفاني وطلعوا تيفاني سوت نفسها تنزل تصلح جزمتها بس حطت جوال في الارض ورجعته برجلها على جود ومشت..

جود راحت بسرعه ومسكت الجوال حطته على الصامت وخبته..











------------------------------









جود ناظرت الشنطه اللي جابتها تيفاني وخافت لانها نستها ولو يشوفها ياويلهم راحت بسرعه وحطت الشنطه ورا الصناديق الكبار عندها..

الساعه 2 في الليل ..

رن الجوال وجود ماكانت نايمه شافت النور ورفعت الجوال:الوو..

تيفاني:الو جودي شوفي الحين راح يجونك رجال وراح يقتلون جوني ماعليك لاتخافين ماراح يأذونك بس اطلعي معاهم بيجيبونك عندي..لاتنسين الشنطه عندك جيبيها اوكي..

جود:اوكي بس..

تيفاني:مافيه بس بسرعه اكيد هم دخلو عندك سكري الجوال يلا باي..

جود:باي..

بدت جود تسمع صراخ برا ومسدسات وبما انهم في منطقه معزولة يرجع لها صدى اصواتهم..


جود خافت وراح تدور الشنطه وهي ترتجف..

دخل عندها رجال بريطاني بس ماشافها لانها راحت ورا الصناديق:جودي جودي..

جود كانت خايفه من دخلته بس يوم نادى اسمها تطمنت وطلعت له:انا هنا..

الرجال:انا اتكنسون من طرف تيفاني..

جود:ايه عرفتك..

اتكنسون:وين الشنطه..

جود:هناك ماقدرت اطلعها ثقيله..

اتكنسون:ماعليك انا بجيبها.. ونادى:روبرت روبرت..

روبرت:نعم انا هنا..

اتكنسون:خذ هاذي الشنطه وطلعها وشوف لي الطريق عشان اطلع البنت..

روبرت:اوكي..












-----------------------------









شجون في الطيارة:لو سمحتي ممكن اعرف كم الساعه جوالي طفى..

البنت:الساعه 2:30

شجون:اها شكرا..

الكابتن اعلن عن وصول الطائرة الى مطار لندن..

شجون:يالله هالوقت في لندن مرعب اووف الله يعين..







-------------------------------







عبدالعزيز وخالد بعد ماطلعو من المستشفى طبعا ماجاهم شي بس خذوهم يفحصونهم..

خالد:توووووبه اروح لملاهي ثانيه..

عبدالعزيز:ههههههههههههه والله انك خواف 

خالد:اقول انطم بس واحمد ربك ماصار لك شي..

عبد العزيز:الحمدلله بس تعال نرجع للشقه جوالي طاح وتكسر ومدري وينه يوم نزلت مالقيته..
















------------------------------










طارق:الله ياخذهم يارب وينهم الحين..

سامي:ياخي كنك ماتعرفهم يعني لازم يتأخرون..

طارق:بس لما هذا الوقت ماقد تأخروا والله..

سامي:صادق بس اصبر شوي اذا مارجعو طلعنا ندورهم..

طارق جلس على الكنب:طيب..

دخلوا وهم يضحكون بعد ماتعشوا رجعوا..

طارق قام:بدري لا بدري كان تأخرتوا بعد..

خالد:طروق احترم نفسك مو بزران عندك احنا..

طارق:مو المشكله بتجي فراسي وعلى قولتهم الكبير العاقل مايدرون ان عيالهم مابقوا فيني عقل..

عبدالعزيز:اسفين ياطارق ياولد عمي الكبير خلاص رضيت؟؟

طارق لف وجهه على التلفزيون وسكت..

خالد:طروق عاد بلا سخافه يلا عاد..

طارق:لارد..

سامي:بروح ارقد تصبحون على خير..

خالد وعزيز جلسوا على راس طارق نكت وهبال لما رضى بعدها سهروا مع بعض صلوا وناموا..













------------------------










تيفاني جالسه تنتظر وصول جود..

اتكنسون:هذا هو البيت انزلي وتلقين تيفاني داخل..

جود:شكرا..

دخلت جود:تيفااااني

تيفاني سمعت صوتها وقفت:اهلااا وينك قلقت عليك..

جود جلست:ميته من الخوف والله للحين رجولي ترتجف..

تيفاني:انتظري شوي بسوي لك عصير ليمون عشان تريحين اعصابك..

جود:طيب سندت راسها على الكنب وراحت في سابع نومه من التعب..

تيفاني:وهذا عصيـ... نمتي؟؟ 

راحت وجابت لها لحاف ناظرتها بشفقه:وربي ياليزا ماتضرينها وانا موجوده..










-----------------------------











شجون وصلت للشقه وصارت ترن الجرس..

العنود قامت من النوم وجلست:الله يستر من جاي الحين..

الهنوف بعدت اللحاف عن وجهها:اللهم اجعله خير

العنود طلعت من غرفتها والا نوف طالعه بعد:مين جاي الحين؟؟

العنود: مدري..

نوف:ميين عند الباب..

شجون:نوف انا شجون افتحي..

فتحت نوف لشجون الباب..


نهاية البارت الثاني عشر... 

البارت الثالث عشر




لو تعمل الطيب .؟!
و يضيع .. !
لآآآ تقول ( طيبي .. أنجحد ) 
خلّك مثل موج البحر / يغسل مدآرآت المدىآ
وينكسر مآآ حسّ ، بـ أوجآعه !
- أحد ~




نوف:شجووووووووووووووون

ضمتها وجلسو يسلمون على بعض وجت الهنوف من غرفتها على صوتهم..


-----------------------------

ليزا دخلت عند جوني..

ليزا:جووني جوونييي جوني وين انت؟؟

جلست تدور في هالبيت الاقرب للخرابه ..

لقت الاوراق والملفات طايحه يمين ويسار استغربت المنظر بس كملت تدوره..

مشت لما دخلت المكتب حقه ولقته جالس على الكرسي بس معطيها ظهره..

ليزا ابتسمت لها:جوني انت هنا وانا ادور عليك رد علي.

جوني:........لارد..

ليزا بخوف مسكت الكرسي ولفته لجهتها..

ليزا:وااااااااااااااااااااااا..

جوني ملابسه كلها دم وعيونه شاخصه لفوق شفايفه بيضا ومنظر وجهه مرعب..

ليزا راحت تركض بتطلع وتعثرت في اوراق قدامها طايحه


لك عين تتكلم بعد ما تسببت 
بجروحي وتسأل بعد ويش سويت 

اخطيت في حقي ولا كنك اذنبت 
اللي يشوفك مايقول انك اخطيت 

انا احسب ان عقلك تعافى وقد طبت 
اثرك على نفس العقل ما تعافييت 


اتكنسون مسكها مع خصرها ورفعها قدامه:اهلين ياانسه ليزا..

ليزا عرفت انه هو اللي قتل جوني فما عرفت تتكلم من الخوف بس جلست ترتجف لانها تعرف اتكنسون مجرم بعد وبصوت اقرب للهمس:اتكنسون..

اتكنسون سندها على الجدار وسند يده على الجدار وصار مقابلها:ماقلت لك تجربين اسمي اقول لك تبغين تموتين الحين فكري تبلغين الشرطه عن اللي صار ماتبغين تموتين اعطيني كل الاشرطه والصور اللي تخص جود..

ليزا(غريبه جود يطلع منها كل هذا مو مبين عليها)..

اتكنسون صرخ عليها صرخه خلتها تفقد عقلها:انتي غبيه ماتفهمين ردي الصور والفيديو وينها؟؟

ليزا بربكه وخوف:مدري مدري ماشفت شي..

اتكنسون:هه ماتدرين انتي ياليزا ماتدرين انتي كل شي فالدنيا تدرين عنه

ليزا:اتكنسون احلف لك اني ماادري عن شي...

اتكنسون:ليزا انتي ميته ميته فالاحسن تعلميني قبل عشان تكون موتتك بالسهل اوك..

ليزا:والله ماادري ليه تموتني..

اتكنسون:تبين تعرفين ليه بأموتك لانك حقيره وسافله وماتستحقين تعيشين..

ليزا تذكرت السالفه القديمه اللي بينهم وزادتها خوف:بس..

اتكنسون:بس بس ايش انتي تدرين انك فرقتي بيني وبين هذا هذا اللي انا ذبحته بيديني كنا اعز اصدقااء واخرتها انا اللي اذبحه من القهر عشان ايش عشان وحده سافله مثلك ماتستاهل..

ليزا:انا ماقلت لك تقتله..

اتكنسون مسك فكها بقوة لدرجه خلت دموعها تنزل:ماقلتي لي بس خليتيني اكرهه واحقد عليه..

اتكنسون عيونه بدت تلمع بالدموع فالظلام تركها:روربرت تعال شوف هذي هي ليزا ومشى..










--------------------------------










نايف يكلم طلال وهو فالفندق:بكرا الصباح ان شاء الله برجع..

طلال:توصل بالسلامه..

نايف بحزن:طلال والله مو متخيل انه مات احس انه راح شوي وبيرجع..

طلال:نايف اذكر ربك وروح ارقد الحين وراك قومة من الصبح..

نايف يكبت نفسه:ان شاء الله مع السلامه..

طلال:لحظه الساعه كم رحلتك؟؟

نايف:ههههههه ماراح اقولك بتقعد تسهر وتتعب نفسك عشان تجي..

طلال:لاتخليني اسنتر من الحين فالمطار..

نايف:لا نام بس ماراح اقولك متى سلام..

طلال:طيب يانويف مع السلامه..

طلال اتصل على صديقه في المطار..

طلال:السلام عليكم..

ثامر:هلا طلول هلا بالقاطع وعليكم السلام..

طلال:هلا بك اخبارك؟؟

ثامر:الحمدلله تمام ناقصنا شوفتك..

طلال:قريب ان شاء الله..

ثامر:ان شاء الله امرني بغيت شي؟؟

طلال:والله تعرف نايف؟؟

ثامر:هههههههههههههه للحين على هالحال وين مسافر هو..

طلال:هههههه لندن..

ثامر:ثواني اشوف لك الرحلات..

طلال:خذ راحتك..

ثامر:لندن في رحلة الحين جايه وفيه رحله الساعه 9 الصباح..

طلال:بس بس هذي هي يعطيك العافيه..

ثامر:الله يعافيك...

طلال ثامر نشوفك ان شاء الله بكرا فالاستراحه وش رايك..

ثامر:على خير ان شاء الله..












----------------------------------










آڪل حلآ .. قآل : 
.................. وش له تحلين ..! آبلعي ريقڪ ثم بعده تقهوي 

نايف يتقلب يحاول ينام وكل ماجا ينام يحس في محمد يناديه..

جلس على السرير ومسك راسه:يالله محمد وينك حرام عليك ياابن الناس لي كم يوم وانا بس احلم فيك واتخيلك يااارب ارحمني برحمتك يارب يارب ابعد تفكيري عنه ولا خذني لعنده يارب..

نايف:جود وين جود الحين برجع الرياض اقوله لقيتها وانا حتى شوفه وحده ماشفتها..

رن جواله ورفعه:هلا العنود اخبارك..


العنود:هلا بك الحمدلله تمام اخبارك انت؟؟..

نايف:الحمدلله بخير وبكرا راجع السعوديه..

العنود:بكرا؟؟

نايف:ايه ابوي اتصل يناديني يقول العمل تأخر ومدري ايش..

العنود:الله يعين توصل بالسلامه اجل..

نايف:الله يسلمك..

العنود:اجل يلا مع السلامه اخليك ترتاح..

نايف:مع السلامه ....

العنود:نايف اقدر اوصلك المطار انا...

نايف ابتسم وحس انه مستانس بس مايدري ليه:بس اخاف اتعبك ولا شي..

العنود:لا عادي لاتعب ولا شي..متى رحلتك بس..

نايف:الساعه 4 الفجر اذا ماتقدرين لاتتعبين نفسك..

العنود:لا اي تعب يلا باي بقول لخواتي يمكن يجون معي..

نايف:باي..













------------------------------











شجون:لاحول ولا قوة الا بالله كم يوم الحين جلست..

الهنوف بضيقه:تقريبا خمس ايام من اول ماسافرتي هي مختفيه..

نوف:بس الحمدلله انها كلمت وقالت انها بخير...

شجون والهنوف:الحمدلله..

العنود جت وجلست جنب شجون وابتسمت:بنات بكرا بروح لمطار تروحون معي؟؟..

نوف:انهبلتي وش يوديك المطار؟؟

العنود:لا بس بودي نايف بيرجع للرياض..

الهنوف راحت وجلست قبال العنود وتناظر عيونها:طالعيني..

العنود:هنييييف انقلعي..

الهنوف تضحك:يالزفته من وراي..

العنود:وشو اللي من وراك بس قال لي عادي توديني للمطار قلت ايه عادي وش اقول يعني لا..

نوف بشك:هو قالك كذا..

العنود ببرائه:ايه هو قال..

الهنوف:احلف لك انه ماقال لك شي وانتي اللي قايلة له..

العنود:ماشاء الله وش يخليك واثقه كذا؟؟

الهنوف:عنوده اختك توأمك ماتبيني احفظك 20 سنه وانا مقابله خشتك..

العنود سكتت لان هنوف فاضحتها وتعرفها من عيونها قبل تحكي..

شجون:انا اول ورده تروح ابي اشوف اخوها صراحه كانه حلو سيطرت عليه وناظرت العنود..

العنود رفعت عينها بعصبيه شافتهم كلهم يطالعونها ويضحكون ضحكت معهم:طيب ياشجين اوريك..

الهنوف:وانا بعد بروح اودع حبيب اختي صراحه عيب مااودعه يعني..

العنود رمت عليها المخده:يازينك ساكته بس..

نوف:انا اكيد مابقعد لحالي في البيت..

العنود:طيب ترا الرحله الساعه 4 الفجر..

الهنوف:يووووووه لاعاد قولي غير هالكلام وشو بدريي..

العنود:بدري ولا مو بدري ماتبين تجين لاتجين..

الهنوف:عصابك عمتي لا بروح وين اخلي هالموقف السعيد..

العنود:سعيد بعينك ياغبيه ..

الهنوف:طيب التعيس..

نوف:اجل انا بروح انام وصحوني اذا جيتو تروحون..

العنود:نوف بالله نومي في غرفتي وخلي ذي تروح لشجون..

الهنوف:ايوه انحاشي من التحقيقات بس وين بتروحين بكرا برجع لك..

نوف:ههههههههه يلا اجل هنو بنوم في سريرك..

الهنوف:ههههههههه خذي راحتك..

العنود:وانا بروح انام تصبحون على خير..

الهنوف وشجون:وانتي من اهل الخير..

الهنوف تقلب في القنوات بطفش..

شجون:هنو خايفه..

هنوف حطت الريموت على الطاوله والتفتت لها:من ايش؟؟

شجون:على جودي مدري احس قلبي ماكلني عليها..

الهنوف:حتى انا بس وش اسوي ماابي اقول للعنود ونوف وازيدهم فسكتت..

شجون:الله يستر..











----------------------------------











الساعه 1 فالليل..

صحت جود من النوم على صوت تيفاني تكلم..

تيفاني خلصت مكالمتها والتفتت عليها:صباح الخير..

جود ببحه:صباح الخير..

تيفاني راحت للمطبخ تجيب لهم العشا كانت مصلحته من قبل..

رجعت :ها جودي اخبارك الحين..

جود:الحمدلله احسن تيفاني...

تيفاني:نعم..

جود:ابغى ارجع لصاحباتي...

تيفاني:كنت بقولك بس سبقتيني بكرا اوديك..

جود:لا الحين فاني بليييز..

تيفاني:اوكي بس خلصي عشاك وبدلي ملابسك..

جود:مايحتاج صبرت خمس ايام ماراح يضر 10 دقايق..

تيفاني:براحتك يلا اجل خلصي عشاك ونروح..

جود ضمت تيفاني:مشكووووووووووووورة على كل شي سويتيه..

تيفاني:ههههه ماسويت شي خلاص بعدي عشان نروح..

جود:اوكي بسرعه بسرعه ابي اروح الحين..










--------------------------










طارق:خالد متى رحلتكم؟؟

خالد:مدري عن شي انا اذا قال سامي يلا ركبت وبس..

طارق:والله ماالوم ابوك يوم عيا لاتروح لحالك..

خالد:مالك شغل انت..

سامي:خويلد ماخذ شنطتي ليه..

خالد:هاه ههههههه ايه بس شنطتي انقطعت..

سامي:لاياشيخ رح اشتر لك شنطه بروح اطلع ملابسك الحين..

خالد نقز:سامي حرام عليك ياخي والله اني تعبان وكذا يعني الجو بارد برا ومااقدر اطلع..

سامي:لاوالله احلف بقوة واصدقك..

خالد:تكفى سامي ..

سامي:يالله خلاص لاتتلزق بروح اشتري لي شنطه بس وقسم بالله تاخذ لي شي ثاني ياويلك..

عبدالعزيز طالع وماسك معه بنطلونين:سؤال يطرح نفسه هالبنطلونين في دولابي ليه؟؟مين حقته اصلا..

طارق:لا ياشيخ في دولابك وانا لي شهر ادورهم ..ليه ماخذهم..

عبدالعزيز:مدري موب انا اللي ماخذها..

طارق:ايه هي لها رجلين قالت بروح لدولاب عزيز..

عبدالعزيز:ههههههههه والله انك مضحك ياخي..

طارق يناظره بإستحقار:لاياشيخ..

خالد:طروق ليه ماتجي معنا الحين اجازة باقي اسبوعين..

طارق:والله مدري تعرف الشركه حقت ابوي مااقدر اخليها هنا مافيه احد من اخواني..

خالد:ياخي فوت شفنا انا وعزيز ساحبين على الشركات ريح بالك..

طارق:والله اني احسدكم بعض الاحيان..

عزيز:اسحب هالمره على ابوك خله يحس في قدرك ويزود راتبك..

طارق:هههههههه والله انكم خراب طيب تقدرون تدبرون لي رحله الحين..

سامي:تبي تروح ادبر لك لو تقعد على رجليني..

طارق:هههههههه لا مابي رجليك فيه كرسي ولا مانيب رايح..

سامي:انت الخسران مين تحصل له رجلين سامي ال... ويخليها..












-----------------------------











شجون:تتوقعين انها طيبه؟؟

الهنوف توها بتتكلم رن جوالها:الوو..

الهنوف:جوووود؟؟

شجون نطت جلست جنبها ولزقت اذنها في السماعه..

الهنوف:طيب طيب..

الهنوف قامت بتفتح الباب بس شجون سبقتها..

دخلت عليهم جود وملابسها نفسها من 5 ايام..

الهنوف ضمت جود وقامت شجون تبكي بقوة ...


العنود ونوف قامو بسرعه..

العنود:صوت جود وربي جود..

نوف بدون ماتتكلم طلعت تبي تتأكد..

شجون دخلت تيفاني اللي كانت جايه مع جود..

البنات يسلمو على جود ومره يهدونها ومره يبكون معها..

العنود راحت وجابت العصيرات عشان تيفاني..

الهنوف:وربي مت من الخوف عليك وش صار لك..

جود:ابي اتحمم الحين بعدين اقولكم كل شي احس اني وسخه بجد لي خمس ايام بنفس اللبس..

العنود:خذي راحتك قلبي انتبهي لنفسك..

جود:طيب بس شوفو هذي تيفاني احسن شي صار لي فالدنيا انتبهو لها..

نوف:لا عاد صرنا نغار كذا..

جود ضحكت:ههههههههه بعدكم طيب..

البنات ماامدا جود تدخل الا ومسكو تيفاني تحقيق..

بس تيفاني ماعطتهم خبر يدخلون لها بسؤال تطلع لهم بسؤال ولا فادهم منها علم لانها ماتبي تقول (اذا جودي تبي تقولهم تقولهم واذا ما تبي مالي شغل)

بعد دقايق طلعت تيفاني لان الوقت تأخر ..














-------------------------











اتكنسون وروبرت ومعاهم ليزا داخلين في بيت تيفاني اللي عطتهم المفتاح من قبل..

روبرت سمع سيارتها تدخل فطلع لها...

تيفاني:اهلا روبرت ..

روبرت:اهلا بك جبنا معنا ليزا..

تيفاني:ادخل قبلي وبلحقك وهاه انا قلت لكم من قبل اسمي سارا..

روبرت بابتسامه تطمن:اكيد ياسارا..

تيفاني خذت من سيارتها لثام ولبسته ودخلت عندهم..

اتكنسون:اهلا سارا تأخرتي..

تيفاني:اسفه كان الطريق زحمه..

روبرت:هذي ليزا وقتلنا جوني بس التهمه راح تتعلق فيها..

تيفاني وتحاول تغير صوتها قد ماتقدر:هههههه اهلا بالمجرمه..

ليزا تطالعها بحقد:انتي المجرمه..

تيفاني:لا لا لا لاتخليني ابدا بالاجرام اوكي يلا حبيبتي تصبحي على خير..

اتكنسون راح ورا تيفاني اللي اشرت له يلحقها..

تيفاني:خذها لتحت في القبو وحط حراس عليها بكرا بنروح الشرطه ونبلغ عليها ايش سويت بالبصمات على الجثه..

اتكنسون:لا البصمات خلصنا منها بدلناها ببصمات ليزا..

تيفاني:شكرا اتكنسون باي..

اتكنسون:ماسويت شي باي..



نهاية البارت الثالث عشر


ايش مخططه عليه تيفاني؟؟

اتكنسون وش قصته مع ليزا؟؟

طارق وسفرته ايش راح يصير؟؟

نايف وهل بيتخطى مرحلة محمد؟؟ 

البارت الرابع عشر













جود جت ورمت نفسها على الكنب بتعب:اااااااه احس جسمي متكسر مره تعبانه..

الهنوف:ياقلبي انتي ارتاحي لاحقه على السوالف بعدين..

جود:لا مااقدر فيه كلام في قلبي لازم اقوله..

شجون:ايه قولي الكلام مايتعب هههههه..

جود:ههههه صادقه والله المهم شفتوا يوم طلعنا اخر مره من عند جود قلت لكم بروح لنايف...







---------------------------------------




تيفاني دخلت الغرفه ورقدت على السرير بعد ماراح اتكنسون من عندها..

تيفاني:اه ياليزا ماكنت ابغى اضرك في يوم من الايام بس انتي حديتيني لهالشيء..

رفعت جوالها واتصلت على اتكنسون..

اتكنسون:مرحبا تيفاني...

تيفاني:اهلا اتكنسون اسفه اتصلت بهالوقت بس كنت بسأل عن الفيديو اللي لقيته ايش كان فيه؟؟..

اتكنسون:فيه شي مره مهم وبيضيع حياة جودي ومعها بنت ماادري مين هي..

تيفاني:انت بعدت عن البيت كثير..

اتكنسون:لا مابعد مشيت اتنى الحراس يجون عشان اروح انا..

تيفاني:استنى انا جايتك الحين..

اتكنسون:اوكي ..

تيفاني خذت جاكيتها والشال وطلعت بسرعه لبرا..

تيفاني شافت اتكنسون معطيها ظهره:اتكنسون..

لف عليها رجال ملثم ماكان اتكنسون ابدا مسكها وغطى فمها بالشال حقها..

تيفاني حاولت تصرخ وتنادي اتكنسون وروبرت بس ماقدرت بعد ثواني اختنقت واغمى عليها..

الرجال شال تيفاني وحطها في سيارته..







------------------------------------------



مسك جواله واتصل:الو اهلا المهمه انتهت بأسهل من توقعاتي احنا جايين بالطريق باي..

بعد مرور عشر دقايق..

اتكنسون اتصل على جوال تيفاني..

الجوال على السرير يرن ويرن بس من غير رد..

اتكنسون بدا يقلق على تيفاني..

رجع اتصل ثانيه برضو لارد..

اتكنسون:بدخل داخل بديت اقلق عليها..

اتكنسون يرن الجرس ماحد رد عليه طق الباب بأقوى ماعنده ماحد رد عليه..

حاول يكسر الباب بس ماقدر الباب حديد..

اتكنسون راح للمدخل الثاني اللي يطلع على القبو على طول..

ليزا جالسه على الارض من دخل خافت ووجهه متغير بعد..

اتكنسون مر من جنبها ولا كأن احد جالس اول مادخل دخلو وراه رجالين :اهلا اتكنسون..

اتكنسون:مرحبا هذي هي ليزا اللي قلت لكم انا طالع باي..

الرجال:اوكي باي..

اتكنسون راح للدرج اللي كان بابه خشب وشال حديده كانت مرميه جنبه لان القبو مهجور وكل شي فيه خرابه طق الباب كم طقه لما اتكسر ودخل..

اتكنسون بصوت جهوري:تيفاني تيفاااااااني فاااااااااااااني..

اتكنسون الخوف تسلسل قلبه دخل لغرفته بعد ماطقها ولا جاه رد:فااني؟؟

بس الغرفه فاضيه دخل لقى جوالها على السرير..

توقعها فالحمام طق الحمام بس لارد كالعاده فتح الباب مالقى احد..

بدى يبحث في كل البيت المطبخ الصاله بس لاوجود لتيفاني..








-------------------------------------------







الساعه 3:30 الفجر..

العنود:هنوف بسرعه بطلع ترا..

شجون:يلا انا طالعه الحين ..

جود:اوووم الفله احب المفاجات انا اخيرا بشوف نايف..

نوف:قولي ان شاء الله ..

جود:ان شاء الله هنووووووو يالله بنطلع حرام عليك بيعلنون عن اخر نداء وانتي تلبسين..

الهنوف طلعت من الغرفه:خلصت يلا امشوا..

طلعو البنات متوجهين للفندق اللي فيه نايف..

نايف جالس باللوبي يستنى العنود كان متوقع مااحد يجي معها..

البنات نزلو الفندق وشافوه جالس 

نوف:يلا جودي بسرعه روحي له..

جود:يمه والله هذا نايف يالله لي يمكن سنه ماشفته..

الهنوف:لاتسوين لي فلم هندي روحي بسرعه..

جود تمشي بأتجاه الطاولة اللي جالس عندها نايف..

جود غطت عيونه وغيرته صوتها وتكلمت انجليزي:مين انا؟؟

نايف بأستغراب وهو يحاول ينزل يدها:مدري بعدي يدك..

جود بعدت يدها:ههههههههههه خواف..

نايف قام بفرحه وضمها:جوووووووووووووووودي..

جاو البنات عندهم وهم يضحكون..









---------------------------------------





جاء طارق يسحب شنطته:وشلون لقيت لي كرسي؟؟

سامي:اركب وبس مالك شغل..

طارق:والله اني خايف ابوي وش بيسوي..

خالد جلس عالكنب:وش بيقول يعني بعطيك نبذه عن اللي بيقوله..

عفس ملامح وجهه للعصبيه:طااارق الحين انت الكبير القدوة تسوي كذا ترجع وتخلي شغلك مالوم عيال عمك هالبزران اجل الحين ترجع للندن وتشتغل والاجازة موب على كيفك اذا بغيت اجازة اطلب مني انا اوافق ولا لا..

عبدالعزيز يكمل عنه:الحين يوم جو هالثيران عيال عمك جيت معهم انت دراي ان مافيهم نفع لاتطاوعهم..

خالد:هههههههايه والله ياخي ابوك اكثر واحد يسب فينا ..

عبدالعزيز:لا وحاول ترد بكلمة تدافع عن نفسك يقوم ابوك ويغسل شراعك هههههههه..

طارق:ههههههههه والله تستاهلون انتم عاد سالفه ثانيه..

سامي:اقول امشو لاتتفلسفون الطيارة بتقلع وانتم تسولفون..

خالد:يلا اجل..














--------------------------------------------







اتكنسون ماسك راسه حس انه مصدع:يالله وين اختفت توني مكلمها..

روبرت بعد ماقال له اتكنسون السالفه جا:اتكنسون انت شفت احد يجي وانت جالس برا؟؟

اتكنسون:ابدا من اول ماطلعت مامرت سياره جنب بيتها..

روبرت:لاتخاف حبيبتك بخير وابتسم..

اتكنسون لف عليه:مين قال حبيبتي؟؟

روبرت:كل هذا الخوف عليها انا صديقك من سنين ولا مرة شفتك خايف على بنت هالكثر..

اتكنسون:انت فهمتني غلط انا خايف عليها لان اخوها اللي توفى كان صديقي مره ووصاني عليها انا اعتبرها اختي الصغيره بس

روبرت:اهاا بس ترا جلستنا هنا مالها أي فايده خلنا نطلع..

اتكنسون:طيب وفاني..

روبرت:بتكون بخير..

اتكنسون:اتمنى هذا..








-------------------------------------






تيفاني صحت على اصوات رجال يتكلمون ماميزت الاصوات وحست انها ماتعرفهم فتحت عيونها ولاحظت انها في سيارة جلست ببطء وحاولت تطل مع الدريشه بحيث محد يشوفها..

تيفاني ترفع راسها وشهقت بصوت واطي:هذا صديق اتكنسون..

برا السيارة رجالين يتكلمون من بعيد ماتسمع شي ..

تيفاني تناظر المكان حولها تبي تعرفه بس ماعرفت شي اللي عرفته انها في مكان بعيد عن لندن لان مافيه ولا بنايه جنبها

تيفاني حاسه براسها يوجعها قامت وفتحت الباب بخفه ونزلت من السيارة ردت الباب عشان مايطلع صوت وجت بتهرب..

سمعت صوت الرجالين يقرب منها..

تيفاني زاد خوفها:يارب ارحمني..

بدت تزحف عشان تبعد عن السيارة وبسرعه اختفت ورا شجره كبيرة بس مو بعيده عن السيارة..

صديق اتكنسون واللي اسمه جاك..

جاك:يلا خذها من السيارة انت شفتها تو..

الرجال الثاني فتحت الباب وبصدمه:وينها اختفت؟؟

جاك جا يركض لمكان الرجال:ااااااوف اكيد صحت..

الرجال:مااتوقع ابتعدت كثير..

جاك بابتسامه شريرة وكأنها حاسها تسمعه:اكيد مابتعدت كثير..
تيفاني ماسكه صدرها وهي تحس بقلبها بيطلع من مكانه:لا ياجاك بليز لاتقرب لاا..

جاك يكلم الرجال:تقدر تروح الحين اذا لقيتها جبتها لك..

الرجال:لاتنسى ترى جوني عزيز علي لازم اخذ حقه..

جاك:اكيد مابنسى..

الرجال ركب سيارته وراح جاك التفت حواليه وشاف الشجرة قدامه وطرف من شال تيفاني طالع..

جاك:تيفاني اطلعي من وار الشجرة..

تيفاني حست انها بتموت من الخوف:يارب يارب ارحمني..

جاك قرب من الشجره اكثر:تيفاني اطلع ماراح اسويلك شي..

تيفاني وخوفها كل ماله يزيد بسبب قرب صوته منها..

جاك راح ووقف قدام تيفاني تيفاني شافت رجوله حست بيغمى عليها ونزلت راسها زياده وهي تبكي..

جاك نزل مستواها مسك ذقنها ورفع راسها له سكت وهو يشوف دموعها تنزل وكأنه اول مره يشوف احد يبكي..

تيفاني اول مارفع راسها غمضت عيونها بقوه ماتبي تشوف ردت فعله بس طول وهو ساكت فتحت عيونها بحذر وخوف من اللي بتشوفه..

جاك نزل يده وجلس يناظرها تيفاني كل مالها وتزيد خوف ماتدري وش بيصير بعد هدوءه هذا..

جاك:فاني..

تيفاني تناظره وهي تبكي بصمت..

جاك ضمها بقووة وتيفاني من الصدمة ماتكلمت ولا حتى بعدته..













-----------------------------------------







طلعو من الفندق بيروحون للمطار..

نوف:نايف انت قدام وين جاي معنا؟؟

نايف:مابي بجلس جنب جود..

الهنوف:لا يابابا وش اللي جنب جود مافيه قدام يلا تجلس تلصق فينا..

نايف:مابي اجل جود اللي تجلس جنبي وانا اسوق..

نوف:اوكي بس تدل المطار؟؟

نايف:لا
شجون:لا ياشيخ وشلون تسوق اجل..

جود:ههههههههه مالكم شغل انا ادله اركبو بس..

العنود ملتزمه الهدوء ولأول مره مايكون لها مشاركه في الكلام كانت طول الوقت تناظر نايف اللي يستهبل مع البنات وكل شوي يضم جود ويبوسها..

كانت من جد حاسده جود عليه حركت راسها تنفض هالافكار منه وضحكت على نفسها وشلون تغار منها وهي اخته..

ركبت ورا والمفروض هي اللي تسوق لانها سيارتها بس نايف مصر يجلس جنب جود..


وصلو المطار ونايف يودعهم وصل عند مدخل الطياره ضم جود اللي كانت تبكي من قلب وهي تودعه..

نايف:وش فيك انتي كني رايح للحرب ترا بروح للرياض وفي اقرب وقت بجي ثانيه..

جود تطلع جوالها وتمسح دموعها:طيب تعال بصور معاك صوره..

نايف ضحك::للحين انتي وذا الصور مامليتي..

جود:ولا بمل يلا عاد..

صوروا بجوالها وبعدها بجوال نايف وودعته ركب الطياره وهي راحت مع صاحباتها..










--------------------------------------





تيفاني ماتدري كم الوقت مر عليهم وهو ضامها حست نفسها مرتاحه ماتدري ليه هو اللي خطفها هو اللي سبب لها الرعب بعدها هو اللي ريحها..

جاك بعد عنها وجلس على حافه الجبل اللي هم عليه..

تيفاني:جاك..

جاك بدون مايلتفت لها:نعم..

تيفاني:ليه؟؟

جاك سكت وكأنه يتذكر الموقف:ذكرتيني بأختي الصغيره..

تيفاني وشدتها السالفه قربت له وجلست جنبه:وش فيها..

جاك:السالفه طويله مستعده تسمعينها..

تيفاني:ماعندي شي قول..

جاك لف عليها:مو خايفه مني طيب..

تيفاني نزلت راسها:تبغى الصدق لا..

جاك:وليه كنتي تبكين تو؟؟

تيفاني:اول ماجيت هنا كنت خايفه جاك ابي اسألك ليه تفرقت انتي وواتكنسون وويليام اخوي؟؟

جاك:هذا الموقف اللي خلاني اضمك المفروض احقد عليك واكمل جريمتي بس دموعك ذكرتني بجريمة اخوك..

تيفاني:اخوي جريمه أي جريمها يش تقول انت؟؟

جاك عقد حواجبه وهو يتذكر الماضي المؤلم بالنسبه له:قبل 9 سنوات كنا انا وويليام واتكنسون وجوني اصدقاء بالمدرسه ونعتبر احسن صداقه في المدرسه..

يواصل كلامه:ماكان يتعب واحد الا واحنا الثلاثه رايحين له كن مانتخلى عن بعض ابدا لما جا هذاك اليوم المشؤوم..

ناظر في وجه تيفاني:ويليام شرب الخمر ولاول مره في حياته معي انا كنت اشرب من قبل ومتعود على الوضع فكثرت الشرب..

اما هو من اول مره شرب كثير وكان يسوي مثلي..

كنا جالسين في بيتنا بما ان اهلي طالعين رجعت اختي كانت بعمر العشر سنوات او 11 ماني متأكد كانت تلعب وهي داخله البيت ..بدى يبكي وخنقته العبره ماقدر يكمل..

تيفاني مسكت يده:اسفه ذكرتك بقبل بس لازم اعرف بالباقي..

جاك:شوي وبكمل قام وراح يتمشى على حافة الجبل..

الشمس بدت تطلع على هذاك المكان الخيال اقل مااقول عنه
العشب الاخضر في كل مكان الاشجار مغطيه نص المكان
الشمس في بدايه ظهورها اصوات الطيور وهذا الشي ساعد جاك في انه يهدي نفسه..




نهاية البارت الرابع عشر..


نايف وكيف رحلته بتكون؟؟

اتكنسون وروبرت كيف بيلقون تيفاني؟؟

واخيرا تيفاني وجاك الى اين؟؟

تحياتي لكم+لاتنسون التقييم:



البارت الخامس عشر




تيفاني تناظر جاك اللي بينه وبينها مسافه ومعطيها ظهره:جاك انا لازم اروح الحين..



جاك لف عليها وقال بشبه عصبيه:انتي الحين مختطفه يعني مو بكيفك تروحين وتجين



تيفاني تناظر وجهه المتضايق ومعبس:بس عندي اشغال..



جاك :مااضمن لك اني بعيش لما بكرا عشان كذا بقولك السالفه كلها الحين..


تيفاني خافت من كلامه:وش قصدك؟؟


جاك:يمكن انتحر ماعاد اتحمل خلاص..


تيفاني ناظرته وسكتت ..


جاك:هه حتى انتي ماهمك انتي اللي حبيتك من كنتي صغيره ماهمك كنت احسب يهمك جاك بس ساكته منحرجه بس للاسف ماهميتك حتى كأخو او صديق ماهميتك يعني عادي اموت..كان يقول كلامه وتخنقه العبرات مره يطلع الكلام مره مايطلع..



اكبر قهر لاصرت تبي تبكي
.....وتعجز عيونك تطلع دمعتين




تيفاني بهدوء من الصدمه:جاك انت تعرف ايش معنى انتحار؟؟


جاك لف عليها وضحك:ههههههههه لا للاسف علميني..


تيفاني صرخت عليه:جاااااااااااااك تعرف ايش معنى انتحار يعني موت جاك انت تدري اتكنسون وش صار بعد ماتفرقتو مجرم وجوني بعد مجرم وانت للاسف تبي تنتحر وش صار فيكم ليه صرتو كذا كنتو من الطلاب المتفوقين بالفصل..


جاك جلس جنب رجلها ونزل نظره لرجولها:اعرف اعرف انهم مجرمين وضد بعض بعد واعرف انه اتكنسون قتل جوني اعرف كل هذا ادري عنه..


تيفاني خافت انه عرف بسالفه القتل لان لها يد فيها تغيرت ملامح وجهها وماقدرت تتكلم..


جاك رفع راسه لها:خفتي هه انا لو بقول مين قتله يمكن اقول اتكنسون لو مالك يد في السالفه بس انتي فيه يعني مستحيل ابلغ..


تيفاني تناظره بأستغراب:جاك الحين انت تقول تحبني وتدافع عني وقبلها جايبني هنا تسلمني لواحد فهمني بليز انت وش تبغى بالضبط..


جاك يناظرها ببرود:ابغى انتقم..


تيفاني تناظر عيونها وملامحه الجامده والخاليه من التعبير: مني؟؟ ليه؟؟ جاك اسمحلي انت غريب مره متناقض..


جاك وقف:قالوها قبلك كثير مايهم المهم اني بقولك السالفه الحين وبتفهمين..


تيفاني:طيب كمل..


جاك:كانت اختي ماره من جنب النار الي كنا مشعلينها بسبب البرد قلت لها تزيد حطبها بما اني سكران واصلا ماادري اذا فيه نار ولا لا بس كذا..


قالت:جاك النار مشتعله ماله داعي ازيد الحطب عليها..


ويليام اخوك العزيز وصاحبي قالها زيدي النار انا احس بالبرد..


هي رفضت وتكلمت عليه كلام انا مااذكر بالضبط وش قالت لاني ماكنت بوعيي مره..


قام ويليام اخوك العزيز (وهو يطالعها بنظرات لوم ودموعه في عينه) دف اختي على النار هي حاولت تقوم بس هو كان يرمي عليها الحطب وترجع تطيح صاحت صرخت بس ماحد حولها صحيت بعدين على صوت شرطه وماسكين ويليام لانه اعترف على نفسه وكان سكران..


جاك يكمل:اااااااه بس بعدها طلع كيف طلع وليه ماكنت ادري عنه بس اللي ادري عنه انه اول 
خروجه كان بداية اجرامي ..


ناظر تيفاني المصدومه وقال:قتلته قتلت ويليام انا قتلت اخوك..


تيفاني بدون رد ولا حتى حركه تطالعه بصدمه ..


جاك:هه انتي مصدومه من الجريمه الاولى ولا الثانيــ...ماامداه يكمل جملته لان تيفاني بدت تضربه بجنون


تيفاني وهي تبكي وتصارخ:انت تدري وش سويت انت قتلت اهلي انا ماعندي فالدنيا الا اخو واحد لا ام ولا ابو وانت قتلته وتقولها ببساطه عادي عندك؟؟


جاك بعدها عنه بقوة لدرجة انها تعورت من الطيحه:انتي ماتفهمين اقولك ذبح اختي تبيني اتركه يستانس؟؟


تيفاني تبكي من قلب:ذبح اختك عندك اختين غيرها وعندك ام وابو انا مالي في هالدنيا الا ويليام بس ..


جاك ببرود:وويليام مات خلاص اختفى ممكن تسكتين الحين..


تيفاني تناظره بحقد وودها تقتله:رجعني البيت..


جاك مارد لها بس راح يركب السيارة وهي لحقته..


جاك قفل السياره وفتح لها الشباك:ابعدي عن السيارة بروح..


تيفاني تناظر حولها:مجنون انتي تخليني هنا لحالي..


جاك:ايه مجنون وبأنتقم من ويليام..


تيفاني:تنتقم من ايش مو انت قتلت ويليام انا وش تبي فيني بعد..


جاك فتح لها القفل وركبت وراحو في طريق غير طريق البيت..






---------------------------



طارق وسامي ركبو الطيارة لانهم جو قبل عزيز وخالد 


طارق:ياارب تقلع الرحله قبل يوصلون..


سامي:ههههههههههه حرام عليك..


طارق:خلهم الحين يوم جينا نروح تذكرو الهدايا..


سامي:زين تذكروها بس..


طارق:ايه والله


خالد يركض في المطار وهو شايل شنطته واكياس كثيره والجاكيت على كتفه ويحاكي عزيز اللي نفس حوسته وحالته:عزوز كم الساعه..



عزيز:والله مدري اسرع بس قبل لاتطير الطيارة ونقعد هنا..



خالد:طيب طيب اركض يلا..


اشكالهم في المطار خلفه والناس يناظرونهم اللي يضحك واللي مستغرب واللي يصورهم ...


عبدالعزيز يغطي عيونه عن فلاش بنت تصوره:ياخذ شكلك ياذا الشقرا عميتي عيوني..ومستمر في الركض..


وصلو لباب الطياره وهم يسكرونه..


خالد:لحظظظه لحظظه انا من هذي الرحله..


رجل الامن:بسرعه بنسكر الباب طيب..


خالد:طيب يلا عزوز ادخل تراك مسبب لي ازمة


عزوز:هههههههههه طيب والله ودي احد يصورنا كذا برجع للبريطانيه اخذ الصورة منها..


خالد وهو يمشي وراه:ههههههههه من جد اوم التحف...


اقلعت الطائرة متجهه الى الرياض






-----------------------------



هنوف:يالله متى نوصل نعسانه مووت..


جود:وش اقول انا اجل..


شجون:حتى انا فيني النوم والطيارة تعب..


العنود:بس انتي وياها بلا ازعاج..


نوف تناظر العنود اللي معصبه نوعا ما:وشفيك؟؟..


العنود مالفت عليها لانها تسوق:مافيني شي..


نوف:ايه الحين انتبهي للطريق فالبيت يبدا التحقيق...


العنود:في امك خير اسأليني عن شي انا ميته تعب واستنى بس اوصل البيت..


نوف:طيب طيب اعوذ بالله وش قايله انا؟؟..


الهنوف:اتركيها هي شوي وبتذبحنا اليوم مدري وش فيها..


شجون:انا ادري وش فيها..


نوف:اذا اللي فبالك صح الله يعينك ياعنوده..



العنود تسمعهم بس ماتبي ترد عليهم تحس نفسها متضايقه..




-----------------------------



طارق:ياخي والله احس اني متوتر مرة..


سامي:والله ادوشت راسي اسكت ياخي انت تدري خلود جاي ماقال لاهله؟؟


طارق:بس خالد غير..


سامي:وليه غير بالعكس ابوه شديد اكثر من ابوك والله لو عندي زي ابوك مااشتغل..


طارق:الله يعين..


سامي:يااارب وش جاب هالخواف جنبي..


طارق:ممكن تاكل تبن..


سامي:لا ياشيخ خلصت سالفتك الحين قوم قوم خل عزوز يجي هنا..


طارق:ومين قال اني ابي خشتك ؟؟


قام طارق وبدل مكانه مع عبدالعزيز..


عبدالعزيز:وش فيه الاخ معصب وحالته حاله..


سامي:متوتر حسبي الله عليكم ليه جبتوه جاب لي صداع..


عبدالعزيز:هههههههههههههههه ماعليك منه شغل فلم بس..


سامي:طيب



خالد:وش فيك متضايق؟؟


طارق:والله مدري ماارتحت من السفرة..


خالد:من جدك خايف من ابوك؟؟


طارق:تبي الصدق مو من ابوي احس فيه شي صاير مابي اشوفه..


خالد:شي صاير؟؟تعوذ من ابليس بس وش ذا التفكير؟؟..


طارق:ياخي اخر مره كلمت بيتنا ردت علي فجر سألتها عن امي ارتبكت بعدين قالت في الحمام اذا طلعت تكلمك وماكلمتني بعدها..



خالد:طيب يمكنها صادقه ليه متشائم كذا انت..


طارق:مو بس هالمره كم مرة وكل يوم لها عذر والله صاير شي صدقني..


خالد:طيب لوفرضنا انه صاير شي وبيخبونه عليك مايقولون لنا ليه؟؟ طروق فكر بعقلك ..


طارق:ومو يمكن قالو لكم وانتو ماقلتو لي...


خالد:لا والله ماجاني خبر ابدا بس اقول لو توكل على ربك بس..


طارق:ونعم بالله شغل لنا شي نشوفه بالله..


خالد:طيب..






-----------------------------



بعد مرور 4 ساعات الساعه 8 صباحاً بتوقيت السعوديه..


فجر:اوف جواله مقفل...


ابوها:اتصلي ثانيه اخاف يجي اليوم عاد؟؟


فجر:بس يبه ماقد جا الا وهو قايل لنا..


ابوها:وهذا اللي مريحني شوي بروح للمستشفى مكلميني تو اجل يابنيتي..


فجر بخوف:ليه امي فيها شي؟؟..


ابوها:لا ان شاء الله مافيها الا العافيه بس يمكن اجراءات خروج وكذا فمان الله...


فجر:في امان الكريم...


(فجر 19 سنه فيها انوثه طاغيه دلوعه شوي اخت طارق الوحيده)


فتح ابو طارق الباب بيروح للمستشفى الا في وجهها بنات اخوه(خوات خالد)


دانه:هلا عمووو اخبارك..


ابو طارق:هلا بنيتي الحمدلله تمام اخبارك انتي؟؟


دانه:كويسه..


بدور:اهلين عمي كيف الحال وكيف عمتي..


ابوطارق:عايشين وام طارق الله يقومها بالسلامه بروح لها الحين وشلونك انتي؟؟


بدور:امين يارب انا الحمدلله تمام يلا اجل روح للمستشفى لاتتأخر بندخل عند فجور احنا..


ابوطارق:مع السلامه..


بدور ودانه:مع السلامه..


دخلو في الصاله..


دانه:فججججججججررررر فجووووووووووور يااابنت وينك؟؟..


تطل من الدربزين فالدرج فجر:هلا وغلا هنا انا وش جايبكم هالوقت..


دانه:وشلون يعني تبينا نروح خلاص زعلنا بنطلع امشي بدور..


فجر:اسكتي بس يلات تعالوا هنا


بدور ودانه طلعو لها فوق..




(دانه 18 سنه الكل يحبها على خفه دمها-بدور 19سنه تختلف عن اختها انها فيها ثقل وعقل وعنيده شوي)






---------------------------

طارق يصحي خالد:خلللود خالد قوم يلا وصلنا..


خالد يناظره بنص عين:طارق بالله عاد من جدك ولا تمزح؟؟


طارق:لا والله قوم جد وصلنا..


قام خالد وهو يترنح ماصحى زين..وقابلو عبدالعزيز وسامي في ممر الطيارة ونزلو مع بعض..


طارق:سامي قلت لاحد يستقبلنا؟؟


سامي:لا كلمت السواق قال مايقدر يجي قلت لعزوز..


طارق:عزوز مين بياخذنا..


عبدالعزيز يلعب بجواله:وش يدريني..


خالد سحب الجوال منه:تستهبل انت مين كلمت..


عبدالعزيز ببراءه:ماكلمت احد..


طارق:لاوالله انا فلوسي كلها بريطانيه مااقدر استأجر تاكسي معكم انتم؟؟


سامي:لاوالله حتى انا ماحولت شي لاننا بنرجع خالد؟؟



خالد:ولا انا..


عبدالعزيز:يالله صدق مامنكم فايده..


طارق:خلصنا معك ولا لا..


عبدالعزيز:لا..


خالد:لاياشيخ وشلون يعني نجلس فالمطار مثلا؟؟


عبدالعزيز:والله مااعرف رقم سواقنا وش اسوي واهلي كلهم نايمين الحين اكيد..


خالد:اجل بتصل على دنو مافيه غيرها صاحيه هالوقت..


دانه:خلود متصل غريبه هالوقت..الوو.


خالد:هلا دنو اخبارك..


دانه:الحمدلله تمام فيك شي؟؟


خالد:لا وش فيني الحمدلله طيب المهم السواق عندكم؟؟


دانه:ايه فالبيت وش تبي فيه؟؟


خالد:ليه انتي وينك؟؟


دانه:عند فجور وش تبي فالسواق؟؟


خالد:اجل اتصلي فيه ولا عطيني رقمه انا فالمطار بجي وشوفي لاتقولين لاحد طيب..


دانه بفرحه:والله؟؟



خالد:والله بس هاتي الرقم..


دانه:خلاص سكر وبرسله لك..


خالد:طيب باي..


دانه:بااااي..


ارسلت دانه لخالد رقم السواق..


خالد:هذا رقم عبدالعليم خذ طروق كلمه مااحب مصالته..


طارق خذ الجوال وكلم السواق وقاله يجيهم..


بعد 30 دقيقه من الانتظار وصل السواق..


خالد:يلا وصل..


عبدالعزيز بتعب:رجولي ماتشيلني والله تعبااان..


سامي:انت بالذات لاتتكلم تراني حاقد عليك لاتخليني اطلع حرتي فيك..


طارق:والله احسن لك تسكت لاني بجرم فيك اليوم..


خالد:تطاقو فالسيارة الله يفشلكم شوفوا الناس يناظرونا..







--------------------------------



الهنوف صحت من النوم:عنوووود نوووده نووودي عنييييييد..


العنود تغطي راسها بالمخده:اسكتي ممكن..


الهنوف تحك راسها:لا مو ممكن قومي بالله سويلي فطور بموت من الجوع..


العنود:موتي وش دخلني فيك عندك المطبخ ماقفلناه ترا..


الهنوف:عنيد بلا نذاله قومي ماعرف اسوي شي..


العنود:موب لازم تفطرين فطور امراء سوي لك سندويتش جبن وخلصنا..


الهنوف بترجي:عنوووووووود..


العنود:لاحووووووووووول اسكتي طيب شوي وبقوم..


نوف دخلت عندهم:وش فيكم تصارخون اوووص ازعاج الجيران سمعوكم..


العنود:نوف تككفين سوي لها فطور فكيني..


نوف:وجع كل ذا عشان فطور وانتي مالك يدين..


الهنوف:وش لك انتي اختي وانا حرة..


نوف:اطلعي بس بسويلك انا ياعمري ذا العنود والله اني ارحمها..


الهنوف:طيب طيب ارحميها بس سوي لي فطور..


نوف تناظرها من فوق لتحت:شين وقوي عين..


الهنوف ماردت عليها بس طلعت وراها للصاله ونوف دخلت المطبخ...


---------------------------------


نهاية البارت الخامس عشر


دانه فجر بدور جديدين بالروايه لهم دور ولا زياده عدد؟؟

ام طارق وش فيها وهل احساس طارق صح؟؟

تيفاني وحقدها على جاك وش بتسوي؟؟



سوري على البارت المتأخر بس مو بيدي السالفه فيها دارسه 
راح احاول انزل البارتات بأسرع مايمكن قبل الاختبارات عشان يمديني اخلص الروايه ولا انقطع كثير عنها..

للمعلوميه اذا تأخر في تنزيل بارت وجا موعد البارت اللي بعده راح انزل بارتين ان شاءالله..

تحياتي لكم:




Nona22 او جروح الروح 

البارت السادس عشر

شجون في غرفتها توها صاحيه من نغمة الجوال شافت الاسم واستغربت: الوو فيصل


فيصل:هلا وغلا بشجون..


شجون استغربت منه من زمان ماكلمها كذا:اهلين اخبارك..

فيصل:الحمدلله اخبارك انتي؟؟

شجون:الحمدلله كويسه بغيت شي..


فيصل:لازم ابغى شي اذا اتصلت بنت عمي وحر اكلمها بكيفي..


شجون:اهاا..



فيصل:شجون عندك شي الحين؟؟

شجون استغربت كلامه:لا ..



فيصل:اوكي اجل بمرك بعد شوي نطلع نفطر برا..


شجون:فيصل وش فيك..

فيصل:ههههههههه مافيني شي بس عندي لك خبر احتمال يونسك..


شجون:اوكي استناك..


فيصل:باي اجل


شجون:باي

سكرت السماعه وهي مستغربه منه من زمان ماكلمها كذا او استهبل معها تذكرت ايامها قبل لما جو لبريطانيا وهو اصر على ابوه انه يجي عشانها تذكرت رومانسيته وعصبيته وابتسمت مع دموعها اللي تنزل غصب على ايام صارت ذكريات..





الهنوف دخلت:شجووووووووووووو.... اقتربت منها كانت راقده على السرير مبتسمه ودموعها تنزل..

الهنوف خافت:شجون وش فيك؟؟

شجون بدون ماتقوم او تفتح عيونها:بطلع مع فيصل بعد شوي..


الهنوف:ولد عمك؟؟


شجون:ايه..


الهنوف:اها طيب انتبهي لنفسك..


شجون:وش كنتي تبين؟؟


الهنوف:لا بس كنت بقولك تعالي افطري مدري تغدي معنا..


شجون:طيب اطلعي وسكري الباب وراك ببدل عشان مااتأخر عليه


الهنوف:طيب


طلعت الهنوف للصاله..


نوف ترتب الاكل على الطاوله:وينها؟؟


الهنوف:بتروح مع فيصل ولد عمها..


نوف:طيب اجل تعالي انتي افطري تراك مزعجتني من الصباح..


الهنوف جلست تفطر..



طلعت شجون:يلا بنات باي..


نوف:باي انتبهي لنفسك..


شجون:ان شاء الله..


بعد ربع ساعه قامت العنود طالعه من غرفتها ويدها على شعرها تحوسه وعيونها مو مفتحه زين وتناظر بعين وحده:وين جود وشجون؟؟


جود طلعت من غرفتها:انا هنا يوه وجهك روحي غسلي بعدين اطلعي الله لايهينك..


العنود:مالك شغل وين شجون بس..


نوف وهي تاكل:راحت مع ولد عمها..


العنود فتحت عيونها بقوه:ايييييييييش..


جود التزمت الصمت وهي مصدومه امس نايمه معها ماقالت لها شي..


نوف استغربت ردت فعلهم:وش فيكم راحت مع فيصل..


العنود تحاول تخلي نفسها طبيعيه:ايه ههه ماسمعت زين المهم بروح اصلي وافطر معكم لا تخلصونه..



الهنوف:انطمي بس باكله كله مع اني شبعت عناد اقولك من الصبح سوي لي وسافهتني الله سوت لي نوف الله لايخليني..


نوف:ههههههه يازينك بس روحي بس انتي مو مخلص..


جود رجعت لغرفتها واتصلت على شجون..

---------------------------------

شجون كانت في السيارة تسولف مع فيصل وتضحك وكان مامرت سنين كانو مايكلمون بعض فيها ..

شجون:هاذي جود ..اهلين جودي..


جود تطمن من صوتها باين فيه الضحكه:هلا قلبي وينك فيه؟؟


شجون:انا مع فيصل بافطر معاه وبجي ان شاء الله..


جود:اوكي خذي راحتك بايوو


شجون:طيب بايوو


رن جوالها ثانيه:اهلين عنوده

العنود:هلا شجون اخبارك..


شجون:الحمدلله تمام الحين انا فالبيت من امس توكم تسألون عني يوم طلعت..

العنود تمزح معها:الشرهه على اللي يتصل عليك يالبقرة..


شجون:هههههه البقره في عينك يلا باي..


العنود:باي..


فيصل:حركات فيه ناس يسألون عنك مو انا ياعمري من اروح لما ارجع ماعندي الا الله ثم هالماجد ..


شجون:ههههههههه احمد ربك غيرك ماعنده هالماجد اللي تقول..


فيصل:هههههههههههههه يلا وصلنا 
نزل فيصل وفتح لها الباب:تفضلي ياابنت العم 


شجون:هههههههه طيب بعد وشلون انزل وانت في وجهي..


فيصل يتصنع البراءه:لا احتياطا يعني اخاف تطيحين ولا شي..


شجون:لا ياشيخ احلف بس وخر يالله ولا ترا بروح لبيتنا..

فيصل يبعد عنها:ايه دوري لك عاد احد يرجك..


شجون:عاد انت من النذاله مخاتر ابعد مطعم..


فيصل:ضروري تفاديا للنحشه ولا شي..


شجون:هههههههههههههه

فيصل مسك يدها شجون سكتت عن الضحك من حركته وتفاجأت ناظرته بس هو ماكان يطالعها ووجهه للمطعم وهو يمشي..

ناظرت تحت بإحراج ومشت معاه..


فيصل ماسك ضحكته يوم شاف وجهها المحمر..




-------------------------------------------




وصلوا الشباب لحيهم بما انهم في مجمع دخلو اول شي بيت ابو طارق..


طارق:الحين مين بيفتح لنا الباب العالم نايمه..


خالد:لا مانامو دانه وبدور في بيتكم..


طارق:اجل اتصل عليهم يفتحون لي ويلا كل واحد على بيته من غير مطرود فيني النووم..


عبدالعزيز يتثاوب:محد قالك انك قليل ادب..


طارق طنشه ومشى لداخل الفله بما ان باب الشارع مفتوح عشان السواق..


عبدالعزيز وسامي وخالد راحو لبيوتهم..


اما طارق اتصل على فجر وقالها تفتح له الباب..


فجر بإرتباك:هلا طروق اخبارك الحمدلله على السلامه..


طارق ماانتبه لربكتها لانه تعبان وفيه النوم:الله يسلمك وين امي؟؟

فجر:طلعت مع ابوي تو ..

طارق مااستغرب لانهم يطلعون احيانا الصبح لمزرعتهم:طيب فجور بروح انوم لااحد يقومني خلاص..


فجر:طيب..



راح طارق لغرفته وطلعو دانه وبدور..


فجر:اووووووووووه اشوا..



دانه:والله اخوك ذا مخفه يصدق بسرعه..


بدور طقت راس اختها:قصري صوتك لايسمعك..


طارق كان راجع وسمع بدور بس:يااااولد.. 

فجر طقت دانه وقالت بصوت واطي:الله ياخذك كانه سمعك..

فجر:هلا طارق تبغى شي؟؟


طارق:ايه جيبي لي فطور الله يعافيك ميت جوع..


فجر:طيب بنزل الحين..


طارق:هلا بدور اخبارك..


بدور:تمام الحمدلله على سلامتك..


طارق:الله يسلمك اخبار المفعوصه..


دانه:مفعوصه بعينك ترا عمري 18 وللحين تقول يالمفعوصه..


طارق:ههههههههههههههههه طيب وش اسوي للحين تفكيرك حق بزران..


دانه:اقول اسكت بس انت البزر..


بدور:اووووووص اكبر مزعجين فالعالم انتوا..


طارق:عاد تكفين يالهاديه..


دانه:وانتي مسويه مؤدبه..



بدور:لاحووول وانا وش خلاني احكي خلا تطاقو براحتكم لاتقلبون علي بس..


طبعا كلامهم هذا وكل وحده تحت طرحتها..



----------------------------------




فجر تحت فالمطبخ تكلم ابوها..


فجر:توه الحين واصل..


ابوها:خلاص اجل خليه ينام ولا تقولين له شي..


فجر:طيب يلا مع السلامه..


ابو طارق:مع السلامه..


فجر سوت فطور خفيف لطارق وودته له ورجعت مع البنات سوالف لما ناموا


بعد المغرب...



فجر:يلا بسرعه والله ترا بروح واخليكم



بدور:انا خلصت يلا دنوووووووو..


دانه تنزل مع الدرج وهي تركض وتسكر عبايتها:يلا يلا جيت..


طلعوا البنات يروحون المستشفى..

--------------------------------------




قبل ساعات ..


طلال في المطار يدور بين الناس نايف وشافه..

طلال:نااااااايف نيووووف..


نايف لمحه يناديه واشر له يعني شافه: يالله طلول ماتترك حركاتك..


طلال راح له وضمه:الحمدلله على السلامه..


نايف:الله يسلمك وحشتني يالدب..


طلال:حتى انت والله يلا تعال نروح نفطر..


نايف:لا مالي خلق ودني البيت بنوم بس..


طلال:طيب يلا..


بعد دقايق

نايف دخل لبيتهم اللي كان مظلم كانه خالي من الناس..


نايف بصوت عالي:السلااام عليكم..


البيت هادي ولا احد رد عليه ..

نايف حس انه متضايق طلع فوق لغرفته وقال للخدامه تجيب الشنطه لغرفته دخل لغرفته نفس حالتها من تركها..



رجع اتصل على طلال..


طلال:هلا ماامداك تشتاق لي..


نايف:هههههههههه لا والله بس احس اني مختنق مدري وين اهلي كلهم موب فيه انت بعدت كثير عن البيت ولا لا..


طلال:لا بعدت هذاني جنب المطعم اللي عندك باخذ لي فطور..


نايف:اجل جب لي معك وتعال خذني بروح لبيتكم..


طلال:حلوة ذي تعزم نفسك وفي بيتنا بعد..


نايف:لاتكثر حكي واخلص علي..


طلال:طيب بس يخلص الطلب بجيك..


نايف طيب..


طلع نايف يستنى طلال برا في حديقة بيتهم الكبيره..


سيارة ابوه موجوده بس هو وينه مايدري يمكن مسافراو شي زي كذا ..


تنهد بصمت وغمض عيونه فتحها الا بوجه قدامه خاف:وجع مجنون انت..

طلال:هههههههههههههههههه والله شكلك فضيع وانت خايف..


نايف:وش جابك امداه طلبك يخلص..


طلال:لا خليته يخلصه في ما اجي واخذك يلا قم..


نايف:طيب يلا اجل..





------------------------------





تيفاني:طيب اجل روح ودها الحين..


اتكنسون:لا الحين صعبه الوقت ذروة مااقدر اهرب بعدين..


تيفاني:اجل متى انا بنجن من هالشغله تعبت وانا افكر فيها..

اتكنسون:انسي السالفه لاتهمك انا بتولاها..


تيفاني:مااقدر المهم كيف تثبت ان الفيديو مو حقيقي..


اتكنسون:لان عندي النسخه الاصليه وكانت ليزا تتكلم فيه وتقولها ان السالفه تمثيل..


تيفاني:حلو..


اتكنسون:طيب ترا مانسيت سالفة اختفائك ذاك اليوم بتقولين لي هي طيب..

تيفاني سكتت..


اتكنسون:باي..


تيفاني:باي













نهاية البارت السادس عشر













ليزا المختفيه عن الروايه ايش راح يصير فيها؟؟


فيصل وش مفاجأته؟؟
بس انتهت اسألتي..


اتمنى ان ينال البارت اعجابكم

ادعولي بكرا عندي اختبار+قيموني^_^


البارت السابع عشر


من طبعـي أضـحك للبشـر و أخفـي الكــي
.........عند البشـر معــروف طبـعـي مـزوحــي
يامـا طـويت همـوم النـاس لهـم طـــيّ
........و اللـي يجـي مهمــوم همه يروحـــي
أمــازح المـوجـود وفـي داخـلي شــيّ
........شــي ّ وعظـيمــن كـاتــم أنفـاس روحي
لا من صفـيت بـوحـدتـي تتضـح لــيّ
........زعـدة هـموم مـع بعضـها تلــوحـي
فـوقن على همـوم لها بداخلي حـيّ
........في وسط صدري مخفيـه دون بوحـي
أمسـح دمـوع العيـن بأصابـع ايـديّ
........مبــغى البشـر تدري ودمعـي فضـوحي





نايف:طلال بقولك سالفه بس لاتعصب طيب


طلال وقف من الاكل وناظر:وش هببت؟؟


نايف:ههههههههه ولا شي بس تذكر يوم اقولك عطني رقم جود عشان اقابلها لما كنا بنروح البحر..


طلال:ايه


نايف تردد انه يقوله:لا خلاص مافيه شي..


طلال:نيوف بذمتك ماصارشي..


نايف:ايه تعشينا مع بعض بس..


طلال يناظره بشك:بس؟؟


نايف ارتبك من نظراته:اييه بس (وش خلاني انطق انا)







--------------------------------------



لازاد فيني [الحزن ]
............. اكتم دموعي واون
واقول ابد [ما ابيك ]
........... واتذكر هوانا ~ واحن 
[ وين انت عني انا .. وكلتني للعنا ]
ماكني الي هويت
..[ ولاكننا نفسنا



شجون في المطعم مع فيصل..


شجون:ايه تعال لنا ساعه طالعين ماقلت لي ولا شي مهم..


فيصل:ههههههههه وكل سوالفي خرابيط يعني..


شجون:هههههه مو قصدي بس انت قلت بقولك شي..


فيصل:ايه الله يسلمك منال اختي جابت بنت..


شجون بصرخه سمعوها اللي فالمطعم كلهم:احللللللللللف..


فيصل حط يده على فمها:هههههههههه اوووص فضحتينا والله..


شجون بعدت يدها:اوف خنقتني ياحليلها بس لما كنت فالرياض امي ماقالت لي..


فيصل:مو يالفالحه ولدت اليوم بالفجر..


شجون:اهااا


فيصل يركز عيونه بعيونها:بس مو هذا الشي اللي ابي اقولك عنه..


شجون ارتبكت من نظرته الحاده وابتسامته اللي تدوخ وصارت تتلفت:وشوه الشي طيب..


فيصل:امممممممم


شجون:فصول اخلص علي..


فيصل:وش تتوقعين؟؟

شجون:مدري..

فيصل:طيب انا قررت اتزوج..


شجون حست نفسها مخنوقه:تـ-- تـ--زوج؟؟


فيصل بابتسامه:ايه كل الناس يتزوجون عمري طق27 يعني خلاص بتزوج..


شجون مو مستوعبه وش يصير:اييه بس..


فيصل بمزح:بس وشو ماتبيني اتزوج يعني..


شجون:مو قصدي (وقالت وهي تتصنع البسمه)مين سعيده الحظ..

فيصل بحالميه:يوه ياشجون وحده تشق الراس ياهو طول ياهو جسم ياهو جمال ياهي نعومه ااااخ بس وش اقول..


شجون تخفي دموعها اللي تحاول تنزل:الله يوفقك..


وجت بتقوم مسك يدها فيصل:وين وين ياخطيبتي العزيزة..



شجون بلمت فتحت فمها من الصدمه بس ماتكلمت جالسه تستوعب..


فيصل فطس ضحك على وجهها:هههههههههههههههههههههههههه شجون وش فيك..


شجون:وش قلت؟؟

فيصل يسوي نفسه زعلان:ياخطيبتي العزيزة وشو مو عاجبتك خلاص اسحب كلمتي..


شجون راحت تركض برا المطعم وخذت لها تاكسي حتى ماانتظرته يطلع..

فيصل يضحك بصوت عالي والناس يطالعونه بأستغراب التفت عليهم وهو يقول:احبهاااااااا يانااااااس 


اللي عنده كلهم اجانب مافهمو كلمته اما هو طلع من المطعم وهو يضحك..








-----------------------------------------




شجون دخلت الشقه وهي تركض وتسندت على الباب وصارت تلهث من التعب:تذكرت كلمته حمر وجهها وقامت تضحك بهستيريه..



الهنوف والعنود طلعوا من غرفتهم


الهنوف راحت لها وحطت يدها على جبهتها:حمدلله والشكر انهبلتي ياوخيتي..


شجون ضمت هنوف:هنووووووووووو خطبنييييييي..


الهنوف:اييييش ميين هذا؟؟


العنود بصدمه:فيصل؟؟؟؟

شجون تركت الهنوف وراحت للعنود:اييييييييه فيصل..


نوف اللي جالسه فالصاله وتسمع كل كلامهم طلعت لهم:كلولولولولولولولييييييييييش هههههههههههه مبروووووووووك..

شجون:يممااااااااه شوفي قلبي وشلون يدق احس انه بيطلع..


جود طلعت من غرفتها وهي تتثاوب:وش فيك شجون تصارخين انهبلتي..

العنود بضحكه:مو السيد فيصل خطبها ليه ماتصارخ..


جود فتحت عيونها بقوه:فييييييييييصل؟؟؟؟؟؟


الهنوف:وش فيك انتي وذا الهبلا اللي جنبك كل شوي مرتاعين وش فيه فيصل ولد عمها وش حليله..


جود بتلعثم:ماقلت شي والنعم فيه بس استغربت مبروك حبيبتي..


شجون:الله يبارك فيك...


العنود:وش اللس مبروك توه خاطبها ومو رسمي بعد واكيد هالخبله انحاشت ولا عطته جواب يعني اصبروا تونا على التبريكات..


شجون:لا موافقه بس ماني مكلمته برسل له رساله..

الهنوف وجود:ههههههههههههههههههههههههه


شجون تطالعهم بحقد:وش الشي اللي يضحك فالسالفه..

الهنوف:اول مره اشوف خطبه عند طريق رسالة جوال..


شجون:مو يالهبلا انا برسل له الموافقه بعدين هو يروح لاهلي الاعزاء فالرياض ويخطب رسمي..


نوف:اقول امشو ادخلو جوا ليه واقفين عند الباب..


جود:خبصتنا الله يخبص قلب العدو..








------------------------------------------------








لا تجرح المجروح يكفيه جرحه
يكفيه من وقته [ لوعه وحرمان ]
عمره مع [ الاحزان ] ماشاف فرحه





جلسوا بالصاله..

نوف:شجونه انا ماابي اكدر خاطرك بس فيه شي لازم تعرفينه..


شجون بخوف:وشو


نوف:اهله يمكن مايوافقون..


شجون كانها تذكرت هالشي وضاق صدرها ودمعت عيونها..


جوود لما شافتها تبكي:وميييين يحصل شجونه ويستغني عنها؟؟


نوف:ماقلت شي ملايين يتمنونها بس هي في مشاكل مع اهلها..

الهنوف:اكيد قايل لهم قبل ولا ماطق الصدر وجاي يخطب..

العنود رفعت راسها:صادقه نوف..


شجون:يعني تتوقعون مابيوافقون؟؟


البنات ناظروها بعدين سكتو ولا وحده ردت..


شجون انهارت:وانا وش ذنبي انا ليه يرفضوني مو هم اللي خذوني من المستشفى وهم اللي تبنوني عشان يبون الولد يجيهم مو هم اللي خذوني من اهلي بعدين طردوني(تشاهق) وبعد ماقطعوني من اهلي طردوني انا وين القى اهلي عشت لحالي سنين وتشردت سنين وبعدها مايبوني وش ذنبي انا وكملت بكاها بشكل يقطع القلب ضمتها عنود وخذتها لغرفتها..


الهنوف نوف وجود متنحين مايدرون وش السالفه
(طبعا جود تدري بسالفتها مع فيصل بس ماتدري عن اهلها)

الهنوف باستغراب وصدمه:فهموني مافهمت شي..

نوف:مو لما افهم انا..

جود:وش اهلها ومسشتفى وو ..يالله مافهمت شي..


نوف:خلو لما تجي عنود شكلها تدري بالسالفه..










--------------------------------------------



اتكنسون:اليوم..


تيفاني برعب:اليوم لا ماابي خايفه..


اتكنسون:ماراح احد يدري عنك..


تيفاني:مو اخاف ليزا تقول عنكم وجوني..


اتكنسون:هذاك قلتيها عننا انتي مالك شغل اساسا ماتدري من انتي على اساس انك سارا بس سارا مين ماتدري..

تيفاني:نفذوا العمليه بسرعه انا ميته خوف..


اتكنسون:اوك باي انا طالع راح احاول الساعه 6فالليل تكون عند الشرطه..


تيفاني:طيب باي..


طلع اتكنسون اما هي راحت لجوالها واتصلت على جود..


جود:اهلا تيفاني..


تيفاني بصوت خايف:اهلا جودي انتي مشغوله الحين..

جود بقلق:لا مومشغوله وش فيك..


تيفاني:اقدر اجيك الحين..


جود:أي عادي تعالي انتظرك..

تيفاني:اوك باي..


جود:باي

الهنوف:مين؟؟


جود:تيفاني صوتها مايطمن..


نوف:الله يستر..


العنود طلعت من عند شجون بعد نامت..


نوف مسكت وقعدتها جنبها:تعالي انتي قولي لي السالفه من الى..


العنود:اااااااااااه بس..


الهنوف:بسم الله على قلبك من الاه وش فيك..


العنود انسدحت على رجل نوف:السالفه اللي يسلمكم من البدايه انه شجون لما كانت مولوده في المستشفى ...........كلمت لهم السالفه كلها..


جود:كذااااابه..


العنود تناظرها:وليه اكذب..


نوف:من جدك؟


العنود:والله وش فيكم انتم..


الهنوف:ياعمري ياشجونه..


نوف بحزن:انا احسب السالفه بس طقاق مع اهلها والحين صارت مو بنتهم اصلا..الله يعينها..


الهنوف وكانها تفكر بشي:باي يمكن اتأخر لاتنتظروني..


العنود قامت بسرعه ومسكتها:وين بتروحين..


الهنوف تفك يدها:شوي وبرجع باي..

جود:العنود تراني اخاف من حركاتها ذي المجنونة اختك..


العنود:حتى انا اخاف من طلعاتها الله يستر..


الهنوف تنزل بسرعه مع الدرج وهي منزله راسها وتفكر ..

فجأه صقعت بأحد رفعت راسها:سوري.. ااوه تيفاني اخبارك..


تيفاني:تمام انتي اخبارك..

الهنوف:تمام معليش انا طالعه شوي اشوفك بعدين باي..


تيفاني:اوكي باي..


الهنوف ركبت سيارة العنود وراحت بسرعه لمكان قاصدته..


تيفاني دخلت لشقه البنات بعد مافتحت لها العنود..


العنود:اجلسي بروح انادي جود..


تيفاني:اوكي


العنود راحت لغرفة جود وشجون:جودي تيفاني جت.ز


جود:طيب بروح لها معليش عنوده جيبي عصيرات مافيه بالثلاجه شي..

العنود:اوكي بس بلبس واطلع..


جود:طيب شكرا 


وراحت لعند تيفاني..



تيفاني:وانا الحين خايفه..


جود:قلتي انها ماتدري عنك..


تيفاني:اييه بس..


جود:لاتقولين بس خلاص ماراح يصير شي تطمني..


تيفاني: شكرا انا راح اطلع الحين..


جود:تطلعين ليه تغدي معنا..


تيفاني بتردد:بس ..


جود:رجعنا لـ بس ثانيه..


تيفاني:ههههههه اوك راح اجلس..


نوف طلعت:اهلاا تيفاني ..







---------------------------------------





الليل الساعه 6 بتوقيت السعوديه


طارق قام من النوم له ساعه ابوه جاه وقاله عن امه وقاله عن مرضها تأثر وحزن كثير عليها ولامهم انهم ماعلموه..


طارق في المستشفى يشوف امه والاجهزه حولها وجسمها المغطى بالشرشف الابيض وريحه المعقمات في كل مكان ..


كان يطل عليها مع الشباك الزجاجي لانهم مناعين الزيارة عنها في العنايه..


طارق يمسح دمعه تمردت:الله يشفيك يارب..


ابوه ربت على كتفه:امين..


طارق:وش قالو عن حالتها اليوم..


ابوه نزل راسه بحزن:الورم كل ماله يكبر ومو قادرين يسيطرون عليه لان نفسيتها مو متقبله العلاج..


طارق مارد بدى يبكي بصوت وكأنه يئن طلع من المستشفى وراح لبيتهم..


ابو طارق يمسح دموعه اللي بللت لحيته بطرف شماغه..ومشى للبيت على امل انه اذا جاها بكرا تكون صاحيه او تتحسن حالتها شوي..


(ام طارق استولى عليها مرض السرطان بدايته بورم وبدأ يتضاعف الورم بسرعه كبيره لانها ماكانت مهتمه وراحت للمستشفى من اول بس بعد ماتعبت مره شالوها بالاسعاف واكتشفوا ان عندها هالمرض وبدا ينمو ولما قالو لها تدمرت نفسيتها ولا استجابت للعلاج الله يكفينا والمسلمين شر هالمرض)






---------------------------------



بريطانيا الساعه 4العصر

اتكنسون ينزل من السيارة:روبرت راح تبدا المهمه الحين ماتجي الساعه 6 الا واحنا مخلصين كل شي..


روبرت:اوكي كل شي جاهز ..



نهاية البارت السابع عشر



البارت الثامن عشر..


------------------------------------


في الرياض...


منال:بس بس خلاص اسكت بحاول مع اني متوقعه رفضهم..


فيصل:منوووووول تكفين لاتحطميني..


منال:فيصل خلاص قلت لك بحاول..


فيصل:طيب متى..


منال:ياثقل دمك اذا رجع ابوي الحين هو طالع يلا باي خلني انام شوي قبل لايقوم ولدي ..


فيصل:هههههههههه طيب باي..








----------------------------







الهنوف وصلت المكان المقصود..


نزلت من السيارة وبدى قلبها يدق بقوة:يالله وش فيني كنت متشجعه اجي فالبيت بديت اخاف الحين..

راحت تمشي ببطء كانها ماتبي توصل:هنو تشجعي يالله انتي قويه تقدرين تقدرين..


وصلت للبيت اللي تبيه ورنت الجرس انفتح الباب من ورا الباب جاها الصوت بس ماطلع اللي تكلم:ادخل..


الهنوف:فيصل تعال ماراح ادخل..


فيصل تفاجأ من الصوت ورجع طلع:الهنوف؟؟


الهنوف:ايه الهنوف اخبارك؟؟


فيصل بدى الخوف يستولي عليه:تمام الحمدلله ليش جايه شجون فيها شي؟؟


الهنوف:فالك ماقبلناه مافيه شي بس متضايقه..

فيصل:ليه احد سوى لها شي..


الهنوف وهي تناظر عيونه:ايه والمشكله ولد عمها..


فيصل بأستغراب:انا؟؟ وش سويت؟؟


الهنوف وصوتها يرتجف من البكي:ماشاء الله ماتدري وش سويت يعني ماتدري انك حرقت قلبها..


فيصل:الهنوف ممكن تدخلين ابي اكلمك داخل مايصلح السوالف برا تعالي..


دخل فيصل ولحقته هنوف راح للمطبخ يسوي لهم قهوة اما هي واقفه عند باب المطبخ:يعني ماتدري انك حرقت قلبها لما قلت لها انك بتخطبها واهلك مستحيل يوافقون؟؟


فيصل صب القهوة في اكواب ولف عليها:ومين قال مستحيل يوافقون؟؟


الهنوف ابتسمت:يعني وافقوا؟؟


فيصل:حاليا لسه ماوافقوا بس ان شاء الله قريب..


الهنوف بإحباط:مع اني مااتوقع بس ان شاء الله..


فيصل مد لها الكوب:هدي بالك ان شاء الله بيوافقون لاتوتريني زياده..


الهنوف:خايفه على شجون مسكينه مصايبها ورا بعض..


فيصل وهو يقرب الكوب بيشرب:الله يعين..


الهنوف:فيصل كيف بتقنعهم وانت هنا بالجوال يعني؟؟


فيصل:مو انا اللي بقنعهم منال اختي يمكن شجون قد قالتلكم عنها ابوي مايرفض لها طلب وامي بعد يعني المهمه تقريبا سهله عليها مع انها حطمتني قبل شوي..


الهنوف:كيف حطمتك..؟؟


فيصل:تقول السالفه صعبه شوي يوافقون عليها..


الهنوف تحط الكوب على الطاوله:كنت عارفه فيصل المفروض ماتقول لها هالشيء الا بعد مايوافقون اهلك يعني ماتكفيها مصيبتها وانها ماتعرف حتى اهلها مين؟؟



فيصل نزل راسه:ادري كنت متهور يوم قلتها تحسفت بعدها بس وش اسوي صارت وقلت لها..


االهنوف:حصل خير يلا الحين بطلع سلام..


فيصل بحكم انه مايقدر يخليها عنده لانه ولد وساكن لحاله:اوكي مع السلامه وسلمي على شجون..


الهنوف:عشان تذبحني لو درت اني جيت لك لا والله مانيب مسلمتك عليها...


فيصل:هههههههههههههههه ..


طلعت هنوف ورجعت لبيتهم اما فيصل رجع دخل وكلم منال اللي هزئته وبغت تحلف ماتكلم ابوها..










-------------------------------------








روبرت يكلم بالجوال: اتكنسون الحين الموقع فاضي تقدر تتقدم بس بسرعه..


اتكنسون فالسياره ومعه ليزا مغمى عليها من الضرب ومربطه:اوكي انتبه زين اكيد مافيه احد؟؟



روبرت:ايه بتأكد بسرعه..




اتكنسون وقف عند بوابة قسم الشرطه اللي كان خالي من الناس بما ان الوقت ليل والحارس كان داخل نزل من السيارة وسحب ليزا ونزلها عند الباب..


ليزا كانت مربوطه يديها مع بعض ورجليها مع بعض وفاقده الوعي ترك جنبها كيسه فيها ورقه واشرطه الفيديو اللي مصورتها..


بعد ماركب السياره دق البوري او الهرن ثلاث مرات لما طلع الحارس مشى بسرعه بالسياره..


طلع الحارس يركض بسرعه وشافها طايحه على الشارع تلفت يمين ويسار مالقى الا نور سيارة من بعييييييد ماقدر حتى يفسر نوع السيارة..


دخل ونادى الضابط اللي رفع الكيسه وقالهم ينادون الاسعاف..


الضابط بدى يقرا المكتوب فالورقه بعدها قام من مكتبه:ياشرطي روح بسرعه لمكان البنت اللي كانت هنا شددو الحراسه عليها بسرررعه..


الشرطي نفذ اللي قاله الضابط

رجع الضابط وفتح الفيديو يشوف الاشرطه تفاجأ لانه توقعها انضربت من مشاكل بسيطه مو كذا قام بسرعه واتصل على المسكن حق الجامعه واستدعى ليلي..










-----------------------------------










ام طارق مع طارق وفجر في المستشفى...


فجر ماسكه القران وتقرا عند راس امها بعد ماطلعوها من العنايه وقالوا ان حالتها مستقره..


طارق:فجر تعالي نطلع خلاص لنا 3 ساعات جالسين هنا..


فجر:مابي اطلع ياخي عندي احساس انها تصحى..


طارق:اقول امشي من الصبح وانتي تقولين الحين بتصحى بكرا بنجي ان شاء الله..



فجر:طيب دقايق بس بليييز طروق تكفى شوي بس..


طارق:لاحول ولا قوة الا بالله طيب بس 10 دقايق..


فجر:طيب..وكملت تقرا القران..


بعد ثواني حست فجر ان امها ضغطت على يدها..



فجر بفرح:طااااارق والله والله مسكت يدي والله العظيم..



طارق اللي كان يلعب بجواله رماه على الكنب جنبه وقام لسرير امه:من جدك..



فجر ودموعها في عيونها:والله والله تحركت..


جلسوا دقيقتين يستنونها تتحرك او تتكلم بس ولا شي من اللي تمنوه صار..


طارق حط يده على جبهة فجر دليل ان فيها حرارة:شكلك تتوهمين..


فجر زاد بكاها:والله تحركت طارق لاتقهرني..


طارق:طيب قومي الحين بكرا نرجع..


فجر:مابي انت قلت 10 دقايق لسه مامرت حتى 5 دقايق..


طارق رجع جلس مكانه:طيب هذاني جلست..


ام طارق مسكت يد فجر وضغطت بس بقوة ضئيله وبدت تتلاشى من تعبها..



فجر:طارق والله والله مسكتني شوف يدي في يدها..

طارق شاف يد امه ماسكه يد فجر قرب راسه عند اذنها ومسك يدها:يمه انتي تسمعيني صاحيه اذا ايه اضغطي على يدي..



على يده هو من الفرحه طلع يركض:دكتوووووووور دكتوووور..


















------------------------------------






خالد توه صاحي من النوم الساعه 8 العشاء:وش منومكم عند عمي..


دانه:عشان يالفالح يالذكي يالعبقري يااخوي العزيز فجر لحالها فالبيت..



خالد:محد قالها ماتروح مع امها ...


بدور صقعته مع راسه:اييييييش بسم الله عليها وين تروح معها بعد...



خالد استغرب منها:وش وين تروح معها وش يدريني وين امها رايحه...


دانه:انت وش تدري عنه بس ماتدري ان ام طارق في المستشفى وفيها المرض الخبيث الله يستر منه..



خالد انصدم:ايييييييش قولي والله..


دانه:وشو اكذب عليك يعني هالشيء مافيه لعب..


خالد:لاحول ولا قوة الا بالله طيب وش اخبارها..



بدور:مسكينه انهارت ومااستجابت للعلاج والحين مغمى عليها لها كم يوم يقو الدكتور اذا صحت خلال يومين من امس فأحتمال تقدر تتحمل المرض اما اذا طولت مااتوقع تعيش كثير..


خالد:طيب وفجر وش اخبارها..


دانه:قل وش اخبار عمي الحين بعدين فجر..


خالد:وانتي وش لك احد كلمك..


بدور:عمي الحمدلله بخير وفجر مسكينه اول مادرت بمرض امها تعبت نفسيتها بس بعدين رضت ياقلبي عليها..



خالد:الله يعينهم مساكين طيب طروق درا..


دانه:ايه اول مادرا راح لها بعد شوي رجع واخذ اخته وطردنا قليل الادب.


خالد:ههههههههههه ماينفع معكم الا كذا..


بدور:هذا بدل ماتدافع عن خواتك يالشين..


خالد:مع انك سبيتيني بس بمشيها لك بس لاتخافون بيجيه تهزيء من زمان وانا ادور عليه شي ..


بدور ودانه:هههههههههههههههههههههههه


خالد:هم في أي مستشفى بروح لطارق اشوفه..


دانه:مستشفى الـ--------

خالد:طيب يلا سلااام..


دانه وبدور:مع السلامه..








-----------------------------------





صحت ليزا ولقت نفسها بمستشفى والمغذيات على يديها..


قامت بسرعه وخوف عشان تفكها دخل عليها الشرطه اللي حس بحركتها:هي انتي مجنونة وش تسوين؟؟


ليزا شافت الشرطي صنمت مكانها بعدين بدت تبكي بهستيريه طلع الشرطي ونادى الممرضات اللي عطوها ابره مهدئه..


الضابط:طيب المره الثانيه قول لهم لا يعطونها الابره ابغى اكلمها ..


الشرطي:اوكي..





-----------------------------------







الهنوف وشجون يحطون العشاء اللي اكثره سوته شجون او كله بالاصح..


تيفاني طلعت كم ساعه ورجعت لهم لانهم اصروا عليها انها ترجع لهم...


الهنوف:اقول لايكثر وحطيه لاتخليني احلف اني مااشيل معك ..



شجون:بعد بعد ماتطبخين ولا حتى تبين تشيلين اقول انطمي بس واخلصي جيبي الباقي..


تيفاني كانت تضحك عليهم مع انها مافهمت شي..


الهنوف:وانتي اخت على الفاضي ردي عليها..


العنود تناظر جوالها:لو برد رديت عليك ياام لسانين روحي جيبي الباقي وانتي ساكته..


الهنوف راحت وهي تتحلطم..


جود تحاول تدخل تيفاني معهم فالسوالف:ها تيفاني وش صار على ليزا..


نوف:ايه صح وش صار عليها الحيوانه..


تيفاني بقلق:للحين اتكنسون مااتصل وخايفه اتصل عليه..


الهنوف جايه من المطبخ:الا اتصلي عليه..


تيفاني تمد لها الجوال:خذي انتي اتصلي خايفه انا..

الهنوف:حطت اللي فيدها:طيب اتصلي عليه وعطيني الا هو وش اسمه قلتي؟؟..


تيفاني وهي تدق الرقم:اتكنسون..



شجون:قلبك قوي..


الهنوف تاخذ الجوال من تيفاني:اذكري الله..


شجون:لا اله الا الله من زينك عشان انظلك عاد..


الهنوف اشرت لها تسكت:الو..


اتكنسون ماستوعب ان الصوت غير:اهلا تيفاني..



الهنوف مااهتمت:وش صار على ليزا..



اتكنسون عرف انها مو تيفاني قال بخوف:مين انتي..


الهنوف:صاحبة تيفاني بس هي خايفه تكلمك..


اتكنسون بتردد:ها بس..


الهنوف عرفت انها خايف حطت السبيكر:تيفاني تكلمي شك في اني صاحبتك..


تيفاني:اتكنسون انا تيفاني قول وش صار..


الهنوف سكرت السبيكر:سمعت..


اتكنسون تطمن شوي بس مايزال شاك فيها:انتهت المهمه وخذوها الشرطه بس هي فالاسعاف الحين..


(طبعا اتكنسون جاب هالمعلومات من روبرت اللي كان يتابع من بعيد)


الهنوف:اوكي شكرا اتكنسون باي..


اتكنسون:باي..


----------------------------------




نهاية البارت الثامن عشر------------------------------------

توقعاتكم+تقييماتكم ^_^


منال ومحاولتها بتنجح او لا؟؟


ام طارق بتتعافى او لا؟؟


ليزا وتوقعاتكم ايش راح يصير فيها؟؟


تحياتي لكم:

جروح الروح او nona22


البارت التاسع عشر



-----------------------------------


منال قامت من النوم وصلت ونزلت تحت عند امها وابوها اللي كانو يفطرون..

منال:صباح الخير



ردو عليها:صباح النور ..


ابوفيصل:هلا ببنيتي وشخبارك واخبار الصغير..


منال ابتسمت لابوها:الحمدلله احنا بخير اذا انت بخير..


ابو فيصل بحنان:الله يدومه عليك يابنيتي..


ام فيصل:كلي يمه ليه ماتاكلين..


منال:عندي طلب اول..


ابو فيصل:عيوني لك اطلبي ويجيك في ثواني..


منال بجديه:تسلم عيونك بس مااتوقع بيجيني في ثواني..


ابو فيصل استغرب جديتها اللي نادره:وشوي ابوي وش تبين؟؟


منال:يبه تذكر شجون بنت عمي ؟؟


ابوفيصل بصدمه:وش ذكرك فيها لنا سنين عنها..


منال:يمكن انت لك سنين عنها بس فيصل كل يوم يشوفها..


ابوفيصل بعصبيه:لا ماعاد يشوفها انا قلت له يغير جامعته والمنطقه اللي هي فيها..


منال:غير جامعته بس ماقبلوه الا جامعه في لندن..

ابوفيصل:خلينا من فيصل الحين وش طلبك..

ام فيصل ماخذه موقف المحايد ولا تكلمت..

منال:اخاف اطلبك وتردني...


ابو فيصل:ماعاش من يردك..


منال في نفسها (بلاك ماتدري وش بقول):احم ااا ...


ابوفيصل:منال يابنيتي تكلمي مانيب رادك ان شاء الله..



منال استجمعت قوتها:فيصل يبي يخطب شجون..



ابو فيصل انصدم:ايييش؟؟

منال بترجي قبل ماينطق:يبه انت قلت ماراح تردني تكفى..



ابو فيصل سكت بس اللي ردت امها:ولدي ماياخذ بنات شوارع..


منال الجمتها الصدمه عن الكلام..


ابو فيصل مو احسن حاله منها:اييش بنت شوارع؟؟


ام فيصل:ايه بنت شوارع كم لها عايشه لحالها برا مو شهر ولا شهرين 3 سنين تعرف وشلون 3 سنييين ولا زياده على كذا مالها اهل ..


ابو فيصل اللي مايحب احد يمشي كلامه عليه وتذكر لما خذ شجون من المستشفى فقال:بفكر وارد لك وقام واقف وطلع من الصاله..


منال:يمه من جدك تتكلمين..

ام فيصل:لو يوافق ابوك انا برفض ولدي هذا ماتسوى ظفره..


منال:يماااااااه يمه افهميني تعرفين كم سنه عاشت معنا يمه تعرفين مين خذها من اهلها؟؟يمه تعرفييييين؟؟


ام فيصل:منااااااالوووه اياني واياك تجيبين طاري هالسالفه مرة ثانيه لاقبرك هنا فاهمه..


منال قامت وهي تبكي:يمه هذي شجون والله ماارضى عليها اشك في نفسي ولا اشك فيها يمه تعرفين شجون ومايحتاج اعلمك كانت تستحي تحط عينها في عينك انتي تبينها تصير بنت شوارع لاحول ولاقوة الا بالله..


طلعت منال لغرفتها وهي تبكي على ظلم امها لشجون..


ام فيصل:لاحول ولا قوة الا بالله اعوذ بالله من الشيطان الرجيم استغفر الله ياربي وش قلت انا..

قامت ترقد بعد ماطلع ابو فيصل وراحت منال لغرفتها..













----------------------------------------------






في مكتب ابو فيصل جالس على كرسيه وسرحان..

(اوافق لولدي ياخذها انا ولدي ولد جاسم ياخذ وحده مالها اصل لا بالله ماخذها بس بس انا اللي ماخذها من المستشفى الله عليك ياجاسم تيتم البنت وتحرمها فرحتها والله ماتتعداك حوبتها الولد يبيها وهي تبيه وانا اوقف بينهم لا حرام بس ولو انا ولدي ماياخذ بنت مالها اصل)


قطع تفكيره صوت جواله كان فيصل ماصبر لما تتصل عليه منال فاتصل هو..


ابو فيصل:الو

فيصل:هلا يبه اخبارك علومك وش مسوي..


ابو فيصل ابتسم من سمع صوته(احرمه فرحته لا والله ماسويتها):هلا بالغالي الحمدلله انا من سمعت صوتك وانا بخير وش مسوي انت؟؟


فيصل:ماسويت شيط فشان وقاعد بهالشقه لحالي..

ابو فيصل:قم اطلع وتمش شوي ..


فيصل:ايه ان شاء الله انا ناوي اطلع بس دقيت عشان اقولك سالفه..


ابو فيصل عرف وش بيقول يعرف ولده مطيور:قل وانا ابوك..

فيصل بدى يرتجف بتردد وخوف:اممم هذا وشسمه يعني لو بتزوج يصلح؟؟


ابو فيصل:هههههههههههههههههههههه ايه يصلح وله مايصلح..


فيصل ارتاح شوي من ضحكه ابوه:يعني عادي اتزوج اللي ابي..


ابو فيصل بصوت في الجديه واضحه:لا طبعا انا بختار لك زوجتك..


فيصل برعب:اييييش؟؟


ابوفيصل ابتسم من روعته:وش رايك بشجون بنت عمك..


فيصل:ااااااااااااااااااااااااااااااااااااااااااااا اااااااااااااييييييييييييييييييييش؟؟ يبه من جدك يعني جد جد تتكلم لا عاد يبه ترا هالسوالف مافيها مزح..


ابو فيصل:هههههههه فصيل بلا رجه الثقل وانا ابوك..


فيصل:يبه مبروووك ولدك بيتزوج باي باي بروح لماجد..


ابو فيصل:هههههه مع السلامه..










-----------------------------------------








فيصل يركض في اسياب المستشفى لما وصل لمكتب ماجد دخل بدون مايطق الباب:مجووووووووود ماااجد باركلي..

ماجد ارتاع:وجع حسبي الله عليك وش فيك مخروش؟؟


فيصل يلتقط انفاسه:ابوووي وشسمه اااه ابوي وافق بتزوج شجون..


ماجد وقف يستوعب السالفه بعدين نط عليه وحضنه:مبروووووووووووووووووووووووووك واخيرا مابغيت..

















----------------------------------------------









شجون جالسه بخمول مالها خلق احد وجهها ذبلان تحت عيونها هالات سودا من قل النوم..


جود:شجونه شجوون شجوووون..


شجون التفتت عليها وببرود:هااه وشو ماسمعتك سوري..


جود بحزن على حالتها:شجون حبيبتي كلي لك شي من الصبح وانتي كذا..


العنود:من جدها صادقه كلي أي شي..



شجون تطالعهم بنظرات بارده:مابي مالي خلق..


قامت وراحت لغرفتها..

الهنوف:حسبي الله ونعم الوكيل..


العنود:هنيف لاتتحيسبين..


الهنوف:وليه مااتحيسب مو هو اللي سوى فيها كذا..


نوف:ماله دخل هو يبيها حالته مو احسن من حالتها اكيد..


جود:صح السالفه في اهله يمكن يرضون ويمكن لا..














--------------------------------------









ليلي:ايه وهي سوت هذا كله..


المحقق:بس انتي نعتبرك متعاونه معها لانك ساعدتيها بالفيديو..

ليلي بصوت باكي:بس انا ماكنت ادري انها ناويه كذا..


المحقق:حتى لو تغاضينا عن الفيديو انتي متعاونه معنا فالجريمه الاولى اللي تسببت في طرد جود من البيت صح؟؟


ليلي نزلت راسها:ايه

المحقق:اكتفينا من اعترافاتك ياشرطي خذ هاذي وجيب لي ليزا..


ليزا بعد ماطلعوها المستشفى وقالوا ان مافيها شي..


المحقق يعرض الفيديو قدامها:هاه تقرين بالجريمه ولا لا..


ليزا باعتراف:ايه اقر بالجريمه..


المحقق:طيب ليه سويتيها؟؟


ليزا بحقد:لاني مااحبها..


المحقق:هذا راح يترتب عليه موتك..


ليزا:مايهمني المهم اني انتقمت منها..


المحقق:راح يؤدي هذا لأعدامك..


ليزا تضحك بهستيريه:هههههههه مايهمني هههههههه اقولك مايهمني هههههههههه اهم شي اهي تعيش حياتها بخوف ههههههههه تضيع أي شيم اتعيش مرتاحه هههههههه..


المحقق نادى الشرطي اللي طلعها لحد مايروحون للمحكمه بعدها..

















-----------------------------------------------







الجرس يرن..


جود:هنوووو افتحي الباب..


الهنوف:وانتي يالشيخه ليه ماتفتحينه..


جود:قومي بس مالي خلق...


الهنوف قامت وفتحت الباب وانصدمت..


الشرطي:جود خالد الـ.... موجوده..


الهنوف بخوف:أيـ اييش..


الشرطي يعيد لها الاسم:جو خالد الـ........


الهنوف دخلت وجهها منقلب:نوف نوف..


نوف التفتت عليها ووقفت:وش فيك؟؟


جود:هنو مين عند الباب؟؟

العنود مسكت اختها:هنووو وش فيك؟؟


الهنوف بخوف:شرطي عند الباب يبي جود..


جود بخوف:هنو من جدك لاتستهبلين

الهنوف:وربي قال جود خالد الـ.....


نوف راحت عند الباب اما جود ماتدري وش تسوي قامت تدور من الخوف..


العنود ضمت جود وجلستها:هنو اجلسي عندها..


الهنوف:طيب..



العنود ونوف طلعوا عند الشرطي..


الشرطي:أي وحده فيكم جود؟؟


نوف:ولا وحده انت ايش تبغى فيها؟؟


الشرطي:في المركز راح تعرفون..


نوف:نقدر نجي وراك بسيارتنا..


الشرطي:بس جود تجي معكم..



نوف:اكيد..

الشرطي:اكون بأنتظاركم تحت..


نوف:اوكي ماراح تنأخر..


الشرطي نزل البنات راحو لجود وبالطقاق اقنعوها تجي معهم..













------------------------------------------









قسم الشرطه..


قالهم الشرطي يستنون في مكتبه لما يجي يناديهم..


جود ترتجف من الخوف:يمه نوف خلينا نطلع..


نوف:بس جودي اسكتي خلينا نعرف وش السالفه..


العنود:جود اذا انتي ماسويتي شي فترا خوفك ماله داعي..


جود عصبت عليها:وش قصدك انا مسويه شي؟؟


العنود ماكان قصدها بس ماتحب احد يرفع صوتها عليها:اجل ليه خايفه؟؟


جود:والله شي طبيعي اخاف داخله قسم الشرطه مدري ليه وش تبيني اضحك يعني شايفتني مثلك متبلده احساس..


العنود عصبت: الشرهه مو عليك على اللي يخاف عليك ويجي معك..


جود:والله ماحد طلب منك..


نووف:اسكتووا وجع فضحتونا خير ان شاء الله وش هالازعاج يلا كل وحده تمسك لسانها..


العنود قامت:استناك برا انتي وياها هذا اذا طلعوها بعد هه

جود قامت تصيح:هيين ياعنيد اوريك ياتبن..


نوف:ماعليك منها..


جود:يمه نوف يعني يمكن مايطلعوني؟؟



نوف:حسبي الله عليك ياعنيد وانتي أي شي تصدقينه؟؟


جود:والله خايفه..


نوف:اوش هذا هو ينادي اسمك..


وقفت نوف اما جود جالسه:هيه يلا امشي

جود:مابي ادخل

نوف:لعب بزران هو وش ماتبين تدخلين امشي بس


وتسحب يدها اما جود كنها ملزقه يالكرسي:مابي مابي والله مااقوم..


نوف:جويييد والله مو وقتك قومي..


جود:يمه نوف حسي فيني بموت من الخوف والله..


نوف:طيب قومي مافيه الا العافيه ان شاء اذا جلستي يعني بينحل شي؟؟


جود:كنها ماتسمع شي مااابي يعني مابي..


الشرطي طفش منهم وصرخ عليها:هييي انتي يلاا لاتتاخرين على الضابط..


جود كانها تستناه يتكلم صرخت وبدت تبكي كنها بزر خذو منه العابه..


نوف:لااا عاااد انا ماتحملتك ساكته تصيحين..



العنود ماطاوعها قلبها رجعت ثانيه وشافتها تصيح خافت:وشو وش قالو لها؟؟


نوف:وهي دخلت عشان يقولون لها..


العنود:وش يعني..


نوف:يعني لي ساعه اقنعها تقوم بس لاحياة لمن تنادي..


العنود مسكت جود مع كتوفها وقومتها:تعالي بدخل معك انا..

جود:انطمي انتي زعلانه منك ترا..


العنود:طيب ازعلي بس خلينا نشوف السالفه اول..


جود من الخوف صارت تمشي مع الجهه اللي توديها العنود لها بدون احساس..


نوف:هذي اللي تنفع لك مو انا اترجاك..


جود وعيونها قدام ماتناظر شي:اسكتي نوفه راجاءا الحين مالي خلق اتهاوش بعدين..


نوف تمشي جنب العنود اللي ماسكه جود والشرطي يمشي قدامهم..













---------------------------------------











طارق في المستشفى بعد مااتصل عليه ابوه وقاله يجي هو واخته بسرعه


فجر:امي وش فيها احد يكلمني..


ابوها يمسح دموعه بغترته:ادعليها يابنيتي الله يشفيها..


طارق كان مايدري وش صار ابوه اتصل فجأه يقوله تعال انت واختك الدكتور يقول حالتها ميؤوس منها ابوه غلطان يقولهم بس من الخوف ماعرف وش يسوي..


5 دقايق وطلع الدكتور من عنددها ووجهه مايبشر بالخير..


طارق بخوف:دكتور وش صار؟؟

الدكتور:ادعولها بالرحمه..


فجر:لاااااااااااااااااااااااااااااااااااااااا


طارق تسند على الجداار وترك لدموعه الحريه..


ابوهم ماقدر يتحمل جلس على الكرسي وبدى يصيح بشكل يقطع القلب..


طارق يبكي:يماااه اجعي تكفين يمه انا رجعت من السفر ماسلمت عليك يمه ارجعي خمس دقايق بس تكفيين..




طلعو من المستشفى بعد ماجاو اخوان ام طارق وعمانهم وخذوهم..


بعد الظهر كانت الصلاة عليها ..


بعد الصلاة الكل يمرون من عند طارق ويعزونه وهو يصرخ عليهم:ماماتت ماماتت الحين بترجع اصلا يكذبون عليكم..


الناس يبعدون عنه:لاحول ولا قوة الا بالله ان لله وانا اليه راجعون الله يصبره..


خالد مسك طارق:طارق استهدي بالله مايجوز ياخي..


طارق:خالد شوفهم يقولون امي ماتت امي ماماتت امي حيه امس مسكت يدي والله خالد والله..

خالد:طارق خلاص قل لا اله الا الله..


طارق ضم خالد وقام يبكي بقوه لدرجه ان خالد دمعت عيونه على ولد عمه



يواسيني وانا الميت وحالي يجبر الدمعات


تسيل من الذي فيني ويبكي وهو يواسيني


وانا ابكي واتنهد وارسم بالحزن لوحات


يجبروني عشان امشي ورجلي ما تمشيني


قتلت رعايتي بيدي قتلت الحب والرحمات


حرمت النفس من حقها وانا ابكيها وتبكيني


وكنه حلم قدامي يقيدني من الصرخات


ابي اصحى ولكني عجزت القى ال يصحيني


فداك القلب يايمه ومهما قلت من كلمات


صغيره في كبر حقك بس اتمنى تعذريني


نهبت الفرح من بيتي صحيح اني خسيس الذات


صحيح اني ولد طايش وكل ما أسمعه فيني


تجول عيونهم فيني تفصل مني قياسات


وتشيح وجوههم عني وكني غيرت ديني


يظنوا حزنهم اكبر وهم اصحاب هالمأساة


وانا اتحدى اذا فيهم ربع ما يحترق فيني


نقص قدري بعد موتك وغابت نشوة اللذات


وصار الهم عكازي اباكيه ويباكيني


عطيتيني بدون حساب ولا سمعتك تقولي هات


وانا اشرب حيل من دمك ودمك ما يكفيني


يايمه ارجعي كافي ابجلس معك لو لحظات


واقبل ايدك ورجلك وافرش لك رمش عيني


يايمه ما تحملهم يقولوا فات ما قد مات


تعالي غيري هالقول واطيعك باقي سنيني


واترك عادة التدخين وانفذ ما تبي بسكات


واصلي الفجر في المسجد قبل منتي تصحيني


يايمه ارجعي تكفين وطفي شمعة الآهات


ابيك انتي ولا غيرك على موتك تعزيني


وضميني وداويني مثل ما كانت الهقوات


ما ابي احدن يواسيني ابيك انتي تواسيني


دخيلك بس لا تبكي اذا شفتي بي الدمعات


انا مقوى ابكيك اذا انتي تبكيني















-------------------------------------





نهاية البارت التاسع عشر



اتمنى ان البارت نال اعجابكم هو اطول بارت كتبته للحين يعني اعتبره تعويض عن بارتين مع انه يجي بارت ونص تقريبا


اذا عجبكم لاتحرموني الردود والتقييم


تحياتي لكم:

nona22 

البارت العشرين




شارفت روايتي على الرحيل ولم يبقى الا القليل ..







------------------------------



شجون:ياربي وش صار فيها الحين

الهنوف واقفه وتدور فالصاله رايحه جايه:مدري مدري والمشكله ولا وحده خذت جوالها اووف..


شجون:ان شاء الله خير اجلسي انتي عورني راسي..


الهنوف تجلس:ياااارب..











----------------------------------------






العنود:والله لو تتنازلين ماني صاحبتك ولا اعرفك..


نوف:ياويلك ياجويد لاتنازلتي..


جود:حرام عليكم شكلها يقطع القلب ويحزن..


العنود:والله انتي اللي تحزنين شوفي جويد هذاني قلت لك اذا تنازلتي لاانا صاحبتك ولا تعرفيني اوك..


جودنزلت راسها: بس..


نوف بعصبيه:جووود تعرفين وش تقولين صح؟؟


جود:طيب..


الضابط:ردي باللي انتي ترضينه اما صاحباتك مالهم شغل..


جود:مااتنازل..


الضابط:اجل خلاص بكرا موعدنا بالمحكمه وضروري تحظرين اوكي..


جود:اوكي..











---------------------------------------








مكالمه على قسم الشرطه من ضاحيه من ضواحي لندن..


الشرطي1:رجل ميت والمتوقع مرمي من الجبل..


الشرطي2:انتحار او جريمه قتل؟؟


الشرطي1:جاري البحث في الامر..


الشرطي2:اعطنا الاخبار اول بأول..


الشرطي1:اوكي..














-------------------------------



فديتـك لا تـعــــــذّر لي إذا مـــرتـاح انا بارتـاح
واذا بيريّحك أبشر من اقصـى خافقي : مسمــوح




جود تطق باب شقتهم:وش فيهم ذولي مايسمعون..


العنود ترن الجرس:مدري عنهم..


الهنوف فتحت الباب سحبت جود وضمتها:وش فيك؟؟ وش قالوا لك؟؟ سوو لك شي؟؟

جود تضحك وتبعد عنها:لامافيني شي بس عشان ليزا الزفت..


الهنوف براحه:اوووه اشوا احسب عندهم سالفه..


جود تدخل:عندهم سوالف..

الهنوف:وش سوالفه؟؟


جود جلست جنب شجون اللي على طول حطت راسها عليها وتحاول تنام من ضيقة الصدر اللي فيها:اذا ماتنازلت بيحكمون عليها اعدام مو بس عشان سالفتي يقولون هي اللي قتلت جوني ههههه والله مساكين..


العنود رمت عليها المخده:اسكتي لابوك لابو من جابك يالهبلا خلي السالفه تنقلب عليها..

جود:بس حرام والله..


نوف جايبه لها كاسه مويه:حرمت على العدو عيشته ابلعي الهوا واسكتي مو حرام فيها الموت..


الهنوف:من جد صادقه..


جود تناظر شجون اللي مغمضه عيونها وتسمعهم حطت يدها على راس شجون:وانتي ماعندك رد؟؟

شجون بدون ماتفتح عيونها:انتي اللي راضيه فيه سويه لايهمونك ترا مااحد راح يتحسف كثرك..


جود زاد ترددها بعد كلام شجون:صادقه..

الهنوف عصبت:شجين يالدبا يازينك منطمه..


شجون ببرود كان الحياة وقفت عندها:اوك هذاني سكت وحطت يدها على فمها..


الهنوف:بعد وشو بعد ماجبتي العيد..


شجون قامت ودموعها في عينها:هنوو رجاءا لاتزيدينها علي اللي فيني مكفيني وزياده بعد..


راحت شجون لغرفتها..

جود:حرام عليك وش قالت هي..


الهنوف تمثل اللامبالاة:ماعليك منها تزعل شوي وبترضى بعدين..


العنود:يابردك هي تعبانه نفسيتها الحين وانتي تزيدين عليها..

نوف:هنوو روحي جيبي الغدا تراني ميته جوع..


الهنوف:لاوالله اليوم على شجون وجود مالي شغل..


جود:هنوو تكفين رجولي ماتشيلني من الروعه اللي تو..


الهنوف:وشجون..


نوف:شجون زعلت مابترضى الا بكره مستحيل تجيب لنا شي..



شجون فالغرفه تسمعهم:ياعمري بطلع اجيب لهم حرام هنيف بتذل امهم لما تجيب لهم الغداء


لبست جاكيتها وطلعت..

نوف:شجونه وين بتروحين؟؟


شجون ابتسمت ابتسامه ميته:بجيب لكم الغداء اليوم علي..


العنود:ياااااااااربي لاتخليني ..


جود:شجونه انتي تعبانه..


شجون:مافيني الا العافيه باي..

البنات:باي..











-------------------------------------








بعد خمس دقايق راحت الهنوف لغرفتها لبست بسرعه وطلعت..


العنود:وين على الله؟؟

الهنوف:نسيت وحده من صاحباتي تبيني..


نوف:وحده من صاحباتك ولا بتلحقين شجون خايفه عليها..


الهنوف تكابر:وليه اخاف عليها..


جود:طيب اطلعي لاتبعد كثير بس ههههههه


الهنوف:اخاف اتأخر على البنت ولا كان وريتك شغلك..

البنات:ههههههههههههههههه


طلعت الهنوف تركض لما لمحت شجون تمشي قدامها..

راحت تمشي وكانها صدفه شافتها:شجون انتي هنا..


شجون بدون نفس:ايه..


الهنوف:ليه طيب من غير نفس لايكون تكدين علي وانا مدري..


شجون:هنوو رجاءا مالي خلقك ابعدي ليه لاحقتني..


الهنوف كانت بتكذب بس ماقدرت:وهو يهون علي اخليك تطلعين لحالك وانتي تعبانه..


شجون ابتسمت كانت عارفه انها بتلحقها:طيب امشي عشان تشيلين الاكياس اذا تبيني ارضى ..


الهنوف:بس الاكياس اشيلك انتي معهم اذا تبغين..


شجون:لا والله ماابي اموت شكرا..


الهنوف:العفو ماسوينا شي..

شجون:ههههههههه

دخلوا المطعم طلبوا اكلهم وجلسوا ينتظرونه يخلص..

















----------------------------------






تيفاني جايه من عند جدتها قضت كم يووم عندها..

على الطريق لقت الشرطه محوطه المكان ماهتمت كثير لان هالمكان دايم حوادث لانه خطير ومرتفع..

ماقدرت تمر لان السيارات ورا بعض..


قدامها على طول سيارة الموتى ..


الرجال شايلين الجثه ويمشون فيها ماغطوها حطوها على الارض قدام سيارة تيفاني..


تيفاني شافت الميت وصرخت الشرطي ركض لعندها وبدى يهديها صرخ عليهم يرفعون الجثه من قدامها بسرعه..


بعد ماهدت تيفاني الشرطي سألها:تعرفينه..

تيفاني تبكي بهمس:ايه..

الشرطي:صديقك..


تيفاني سكتت لحظه كأنها تفكر:تقريبا..


الشرطي:الحين الطريق فاضي تقدرين تروحين للبيت بس لو سمحتي عطيني رقم جوالك اول..


تيفاني تناظر الطريق:ليه؟؟

الشرطي:لانك الوحيده اللي تعرفينه هنا وضروري عشان التحقيق لان شكله منتحر..


تيفاني بصدمه:منتحر!!

الشرطي:اظن كذا..

تيفاني:اسمي تيفاني ورقمي...............

الشرطي:شكرا..


تيفاني هزت راسها له هو بعد عن السياره وهي راحت وفي الطريق تفكر بشكله والدم مغطي كل جسمه وقفت على جنب وقامت تهز راسها تبي تبعد صورته من مخيلتها..


بأختصار شكله كان مرعب مره..














---------------------------------







رجعوا الهنوف وشجون للبيت..


جود فتحت لهم الباب:مو قلتي بتروحين مع صاحبتك..


الهنوف تدفها عن طريقها:وهذي مين اجل..

جود:يا عليك عزة نفس..

شجون:ههههههههههههههه

دخلو البنات يتغدون اما شجون مره تاكل بعد مايغصبونها ومره تسكت وتفكر...


نوف:شجون ترا فيه مليون غيره..


شجون:وانا مابي هالمليون خلوهم لكم انا ابيه هو لحاله بس..

العنود:اوكي تبينه مو مشكله ماتاكلين ليه..


شجون:مالي نفس..

الهنوف:اذا اهله مايبونك ترا احنا نبيك..


جود:وهي صادقه عمرهم يبونك وش تبين فيهم مانكفيك احنا..


شجون والدموع تلمع في عيونها:انتو غير وهو غير اتخيل شكله بكرا معرس و جنبه العروس بس هالعروس مو انا ..


جود ضمتها مع كتوفها:اللي كاتبه ربك بيصير ماتدرين يمكن خيره..

شجون سكتت بس تركت لدموعها الحريه فالنزول..

البنات انسدت نفسهم عن الاكل..

رن جوال شجون..

شجون تعدل صوتها وتحاول تبين ان مافيها شي ردت على الجوال:الوو..


فيصل بصوت كله فرحه:هلا وغلا بأحلى شجونه على وجه الكره الارضيه..

شجون غصب بكت من كلامه:هلا فيصل..

فيصل حس فيها:شجون وش فيك..


شجون:لامافيني شي انت تتبغى شي؟؟


فيصل:اوكي الحين ماتعلميني بس بعد الزواج غصب بتعلميني..


شجون ببكى:فيصل اهلك مستحيل يوافقون..


فيصل:واللي يقولك انه توه مسكر من ابوه وقاله انه موافق..


شجون صنمت:ايش..


فيصل يستهبل عليها:عطيني وحده اكبر منك افهمها هههههههه

هي من صدمتها ماستوعبت وش تسوي عطت الهنوف الجوال:الو..


فيصل:ههههه صدقت الهبلا..


الهنوف عصبت عليه:مالاهبل الا انت يالغبي يال..

فيصل:بس بس عرفتك وقفي هنوف ابوي وافق على الخطبه ابشرك..

الهنوف بفهاوه:هااه!!

فيصل فطس من الضحك:وش فيكم انتو كل وحده افهى من اللي قبلها..

الهنوف بصرخه فقعت طبلته:احلللللللللللللللللف..


فيصل:وربي والله قسم بالله ..


الهنوف سكرت في وجهه السماعه:بنااااااااااات اهله وافقو على الخطبه..

شجون جالسه على الكنب وتطالعهم مو مستوعبه شي..

البنات قامو يستهبلون وينططون من الفرحه..














----------------------------------








طلال:يبه انا لازم احجز لي تذكره لبريطانيا..


ابو سعود:وليه ان شاء الله عشان تشوف الحيوانه اللي هناك..


طلال بإصرار:اذا ماتهمك تراها تهمني..


ابو سعود ببرود وهو يقرا الجريده:بالطقاق مالي شغل فيكم تبي فلوس احول لك الحين بس اذا فضحتك بعدين لاتقولي ليه..


طلال:مابقولك شي بس انت عطني فلوس وماعليك..

طلال يكلم جود:لا انا قلت مفاجاءه يعني بعدين تعرفينها..


جود:طلول حلفتك بالله قول..


طلال يابنت الناس مفاجأه ماتفهمين انتي..

جود:طيب بقولك شي وشسمه صديقتي شجون انخطبت..

طلال:اخسس فله اجل عندكم زواج..


جود:هههه أي زواج يرحم والديك بياخذها ويتزوجون بعدين فالسعوديه..

طلال:يلا اجل باي نويف حرق جوالي مكالمات..

جود:هههههههه ياحليله سلم علي..

طلال:يوصل ان شاء الله باي..

جود:باي..


طلال اتصل على نايف:انت مجنون ولا وش فيك يعني تدري اني اكلم ورا ماتصبر لما اتصل عليك..


نايف:هههههههههه والله لو انك تكلم خطيبتك حشا مين تكلم ذا الوقت كله..


طلال:وانت وش عليك مني..


نايف:طلووول من ورانا يالخروف..

طلال:الخروف انت وخشتك كنت اكلم جودي وتراها تسلم عليك مع انك ماتستاهل..

نايف:ياحليلها الله يسلمها اخبارها..


طلال:الحمدلله تمام مايف بقولك شي مع اني ادري انك ثور وتخرب المفاجأت بس ماتهون علي مااقولك..

نايف:والله مالثور الا انت واشكالك حتى انت ماتهون علي قل اتحفني..

طلال:اممم ياخي ماودي اقولك..


نايف:بتقول بالطيب ولا بسوي اقتحام لبيتكم عشان تقولي..

طلال:لا ماله داعي الاقتحامات بقول الله يسلمك بروح للندن بكرا الفجر..

نايف:من جدك يالتراب ليه ماقلت لي اروح معك


طلال:احلف بقوة بس ابوك معيي عليك تغيب لمده شهرين تقول بتسافر بعد

نايف:ماعليك منه هو يسافر ويستانس وانا انطق واكرف المهم رحلتك الساعه كم


طلال:الساعه اربع..

نايف:يلا سلام ..

طلال:وش بتسـ..طوط طوط<<انقطع الخط


















---------------------------------






نايف يكلم ثامر صاحبهم فالمطار:هلا ثمور..

ثامر:هلا بك ياخي محد قالك انك مصلحجي..

نايف:حرام عليك امس مسنتر عندك لما طردتني ولا عندي مصلحه بس عاد جت الحين..

ثامر:لاتحلم ماراح انفذها..

نايف:ثامر يالتبن مسألة حياة او موت..

ثامر يقهره:مافيييييييييييه

نايف عصب:ثامرررررررر..


ثامر:هههههههههههههههه وين تبي ومتى..

نايف:ايه هذا الصديق الوفي الساعه اربع لندن..

ثامر:امممم فيه مكانين انتظار..

نايف:ثامر تراني احبك..

ثامر:هههههههههه طيب هذاني حجزت لك اوكي مابقي الا هالمكان..

نايف:مافيه جنب طلال..

ثامر:اكنسل الحجز..

نايف:هههههه لا خلاص امزح معك 

ثامر:ايه اشوا..

نايف:يلا سلام..

ثامر:سلام..













---------------------------------------





نايف اتصل على طلال:طلول لقيت لي رحلة معك مرني اذا جيت تروح طيب..

طلال:ماشاءالله امداك الله يعين ذا الثامر مسيكين..

نايف:والله مالمسيكين غيري ذل امي بذي الرحله..

طلال:هههههههههه طيب رح تجهز اجل وارقد عشان ماتنوم فالطيارة وتخليني..

نايف:بس انا موب جنبك مكاني..


طلال:معليش اقوم اللي جنبي ولا تقوم اللي جنبك يلا سلام..

نايف:عاش ابو الافكار سلام..







--------------------------------------






انتهى البارت العشرين..


مين اللي انتحر وليه تيفاني بكت عليه؟؟

جود بتتنازل عن ليزا او لا وهل بتعترف على اتكنسون؟؟


وكيف فرحتها بقدوم اعز اخوانها؟؟
فيصل وشجون بتتم فرحتهم ولا فيه شي بيخرب عليهم؟؟ 



بسم الله الرحمن الرحيم 

السلام عليكم ورحمة الله وبركاته 


البارت الواحد والعشرون





متى ياحزني اتجرأ .... واصيح بصوتي التعبان
كفايه ياحـزن تكفى تراني في النهايه » انسـان


تيفاني وقفت عند بيت اتكنسون ونزلت ترن الجرس

اتكنسون كان نايم صحى على الصوت والضرب على الباب خاف هو انه الشرطه راح يشوف من فتحه الباب
وفتح الباب:تيفاني وش فيك خوفتيني..


تيفاني دموعها تنزل وهي تشاهق والكلام يطلع مو مفهوم..

اتكنسون مسك يدها وجلسها:اهدي اهدي وش فيك؟؟


تيفاني:جـ ـ جـ ـ ـ ـ ـااااااك..

اتكنسون:جاك؟؟وش فيه؟؟

تيفاني:مـ مـ مـ ـا ات

اتكنسون بصدمه:ماات؟؟

تيفاني تهز راسها وهي تبكي.

اتكنسون يهز كتوفها:وين شفتيه ولا مين قالك تيفاااانيي ردي علي..

تيفاني بصوت متقطع:ااانـ ـا شـ ـفـ ـتـ ـه كـ ـ ـان مـ ـ ـنـ ـتـ ـحـ ـر رمـ ـى نـ ـفـ ـسـ ـه مـ ـ مـ ـ ـن فوق الجـ ـ ـبـ ـل 

اتكنسون وحس بخمول في جسمه كله:انتحر!!

اتكنسون يتذكر ايامهم مع بعض تذكر ويليام وجوني و جاك:تيفاني..

تيفاني رفعت راسها له بدون ماتتكلم..

اتكنسون بهمس:كلهم ماتوا بقيت انا لحالي..

تيفاني فهمت وش يقصد وحاولت تصير قويه عشان تهديه بس ماعرفت وش تقول:ايه بس انت اللي راح تعيش عمرك كله بعد هاليوم بسعاده..

اتكنسون صرخ:فااااااني أي فرح أي سعاده اقولك كلهم ماتوا بقيت انا لحالي انا بقيييت بس انا جوني انا قتلته وويليام انا بعد قتلته وجاك انتحر واتوقع لو ماانتحر كنت انا اللي بقتله هه 

ضحك بقهر بعدها بكى وقام يكسر التحف ويلعن ويسب في نفسه..

تيفاني كنت تحاول تهديه بس بعدها ماقدرت طلعت برا بركض وهي خايف من ردة فعله اتصلت بسرعه على روبرت:الو روبرت بسرعه تعال لاتكنسون حالته مره فضيعه..

روبرت اللي كان في بار ولا سمعها طلع برا بسرعه:ايش فيك ماسمعتك؟؟


تيفاني:تعال انا انتظرك عند بيت اتكنسون بسرعه..

روبرت استغرب لانه علاقته مع تيفاني مو ذاك لزود مايدري وش تبي فيه:اوكي ثواني وانا عندك..


ركب سيارته ولبيت اتكنسون على طول..












--------------------------------------




وياحزن خاف الله ياحزن فيني 
عجزت اقاوم ياحزن طعن الارماح
تكفى طلبتك ياحزن حس فيني 
هديتني من كثر همك والجراح




نزل من السيارة لقى تيفاني جالسه عند مدخل البيت:فااني انا جيت..

تيفاني قامت بسرعه وراحت له:اتكنسون يبكي ويكسر التحف جوا روح له بسرعه..

روبرت:ليش وش صار؟؟

تيفاني:مات واحد من اصحابه..

روبرت بحزن:ثاالث واحد..

تيفاني:تعرفهم؟؟

روبرت:كان دايم يتكلم عنهم وعن قصصهم وكيف تفرقوا يحبهم حتى بعد ماقلتهم واحد ورا الثاني هه مجرم حنون..

تيفاني ابتسمت على كلمته:اسرع ادخل اكيد يحتاجك..

روبرت:اوكي انتبهي لنفسك باي..

تيفاني:اوكي باي..



















----------------------------------








نوف تسكر الجوال:يقول بكرا الساعه 7 الصباح نكون في المحكمه..

جود بقلق:طيب..

العنود تربت على اكتافها:لاتخافين كلنا بنصير معاك..

نوف:وش الله معاك رايحين لملاهي انتم بس انا بروح معها..

العنود:لا عاد قولي قسم مافيه انا اللي بروح معها اجل..

الهنوف:لا انتي ولا هي انا اللي بروح..


شجون:خير انتي وياها انا اللي في عمرها وترتاح لي اكثر يعني انا بروح معها..


جود قامت وردت ببرود:بروح لحالي يلا تصبحون على خير..

الهنوف نقزت وراحت معها وهي تكلمها:مجنونة انتي وش تروحين لحالك..


جود لفت عليها قبل ماتدخل الغرفه:بنوم ارجعي وراك ماابي ازعاج 

دخلت وسكرت الباب وقفلته..

الهنوف:وجع الله ياخذ وجه العدو يالمجنونة

شجون وراها:جوييد افتحي الباب بنوووووم..


جود ترد عليها بدون ماتفتح الباب:روحي لغرفة نوف...

شجون:جووووود بلا استهبال افتحي ياحيوانه..

جود ماردت عليها

الهنوف تقهر شجون:هههههههههههههههه ههههههههههههههههههههههه مسكينه ماعبرتني ههههههههههههههههههه..

شجون ناظرتها بأستحقار ومشت..

الهنوف فقعت من الضحك على وجه شجون..


العنود:وش رجعك ماقلتي بتنومين..

شجون:الا بروح انوم في غرفة نوف ذا التبن مقفله الباب...

نوف:واحد قالك ان غرفتي ملجأ..

شجون:يحصلك انتي بس شجون بشحمها ولحمها تنام عندك..


الهنوف جت وراها وهي ساكته يوم لفت عليها شجون كلمت ضحكها:هيييه انتي مجنونة وقسم بالله ياهنيف لو ماتسكتين ياويلك..

الهنوف جلست جنب العنود:ههههههههه في امك خير تعالي المسيني وانا جنبها وتأشر بعيونها لعنود..

شجون:ماراح ارد عليك يالتافهه..

نوف:روحي نومي ماعليك منها هالمجنونة..

العنود:هنيف انطمي..

الهنوف:ابشري طال عمرك..

شجون:هههههههههههههههه سكتوني ههههههههههههههههههههههههه انطمي هاه ههههههههههه..


البنات ضحكو على وجه هنوف اللي انقلب..

ركضت هنوف ولحقت شجون اللي بغت تقفل الباب بس ماامداها دخلت الهنوف بدت معركه داخل الغرفه..











------------------------------------








بعد مرور ساعات

طلال يتسحب عشان يروح للحمام توه صاحي من النوم

الساعه 3 الا ربع..

طلع من الحمام واتصل على نايف..

نايف بصوت كله نوم:هلا طلال..

طلال:احلف لا عاد قل والله قم ياحمار باقي على الرحله ساعه بس..

نايف نقز شاف ساعة الجوال:يوووووووووه نسيت اضبط التنبيه المهم يلا باي خلني اشوف شنطتي..


طلال:لك ربع ساعه عشان اوصل لعندك اذا مالقيتك عند الباب قسم بالله لاروح..

نايف:لا لا خمس دقايق وانا برا..



نايف نقز من السرير وجلس يرتب اغراضه اللي رتب نصها امس ونام:يالله وين البنطلون الابيض امس كان هنا يووه شوزي الاصفر لاحوووووووول ..


نزل يركض ويسأل الشغالات عن اغراضه وقالهم يسوون له شي ياكله قبل يروح..


















-----------------------------------







بعد نهاية ايام العزا وللحين البيت يفيض بالحزن..

فجر جالسه بغرفتها ضامه رجولها بين يديها ووجهها مغطيه شعرها اللي واصل لاخر ظهرها..

طارق دخل عندها:فجر فجور..

فجر لارد ماينسمع منها الا الونين الخافت ماكانت تبكي كانت تتكلم بكلام غير مفهوم..

طارق:فجر على الاقل ابكي طلعي اللي فقلبك..


فجر ناظرته ببرود كانها ماتفهم وش يقول..

ملاحظههي من توفت امها ما بكت ولا دمعت عيونها

طارق جلس على السرير جنبها ضمها:فجر مايصير كذا ادعيلها كلنا نسير على هالطريق مافيه احد مخلد على هالارض..

فجر:لااارد..

طارق بعدها عنها رفع شعرها عن وجهها:فجر خلاص عاد لك كم يوم وانتي كذا لا اكل ولا شرب بتموتين على هالحال..

فجر واخيرا نطقت بصوت مبحوح:انا ابي اموت..


طارق انصدم بهالتفكير:فجر مجنونة انتي حرام مايجوز يعتبر انتحار فجر حبيبتي انتي لازم تتعودين على كذا امي توفت يعني ماراح ترجع خلاص حزننا عليها ايه كلنا حزنا بس بحدود مايجوز انك تعترضين هذا مقدر ومكتوب..

فجر واخيرا بكت:انا ابي اروح لها انا كنت طول الوقت عندها انا انوم على صوتها واقوم عليه انتو ماتدرون انت تسافر ابوي يسافر ماتجلسون معها مثلي انا اللي بحس بغيابها مو انتو مانسيت دعوتها لما تقول جعلي ارقص في عرسك يابنيتي مانسيت دعوتها لما كانت تقول جعلي اشيل اول عيالك واخرهم فقدتها اكثر منكم انتو ماتحسون بعيدين عنها كنتو بس انا كل يوم في وجهها خنقتها العبره ولا قدرت تكمل..

طارق ضمها وعطاها الحريه تطلع اللي في قلبها من الم وتبكي ..
لما نامت من كثر مابكت..

اما هو رجع لغرفته يستنى الاذان لما صلى ونام..























-------------------------------------------












نايف وطلال دخلو الطيارة..

طلال:اخييييييرا بشوفها اخيرا نيوف لي فوق السنه ماشفتها..

نايف يحاول يقهره قال ببرود:خير ان شاء الله..

طلال عارف حركاته:قم قم وش جلسك جنبي خل هالشقرا تجي هنا..

نايف:اقول قل ان شاء الله انك توصل لاختك بالسلامه لاتنزل علينا العقوبه الحين..

طلال بخوف:حسبي الله عليك امزح والله استغفر الله بس..

نايف فقع من الضحك على وجهه:ههههههههههههههههههه يوه جوعان ماكلت شي..

طلال:علينا يالكذاب تلقاك ماكل نص ثلاجتكم وجيت تقول مااكلت شي..

نايف:والله مااكلت شي قلت لهم يسوون الفطور لما اخلص من التجهيز يوم خلصت الا انت عند الباب ماخليتني اتهنى لو بلقمه..

طلال:اسكت طيب الحين بيجيبون لك شيت اكله..

نايف:ايه والله مشتهي مفطح..

طلال:هههههههههههه وع يحوم كبدك على الفجر..

نايف:ههههههه وش عليك بطني ولا بطنك..

طلال:اسكت يرحم امك وش جابك انت معي وجهك وجه سفر الحين بيجيبون لك ساندويتش تونه تبيها ولا اصبر 5 ساعات لما نوصل..


نايف:كنت بقول تونه بس قلت مفطح غلط مطبعي بس..

طلال:هههههه ايه طيب ..


تيفاني جالسه تفطر اتصلو عليها مركز الشرطه..

تيفاني:الوو.. أي تيفاني.. اهاا ..اوكي الحين جايه..














-------------------------------------

















في الشرطه..

الشرطي:مو معقولة صاحبته ماتدري عنه شي..

تيفاني بثقتها المعهوده:انا مو صاحبته بس كان صاحب اخوي المتوفي..

الشرطي:بس انتي في موقع الحادثه تبكين وسألتك قلتي صاحبته..

تيفاني:انا ماقلت صاحبته ماكان لي نفس اشرح السالفه نفسيتي كانت تعبانه وانا لما سألتني قلت تقريبا ماقلت انا صاحبته صح ولا لا؟؟

الشرطي:صح اوكي تقدرين تتفضلين الحين..

تيفاني قامت بثقه وطلعت..
















-------------------------------------







جود:قامت بخفه ولبست عشان تروح المحكمه وماتبي احد يروح معها فتحت باب غرفتها لقتهم كللهم لابسين ويستنونها بالصاله:هئئئئئئئئئ وش مصحيكم..

الهنوف:بسرعه لا نتأخر..

العنود داخله من برا:بسرعه يلا شغلت السياره..

نوف:يل اجل..

طلعوا البنات وهي واقفه رجعت شجون وسحبتها:وشوم اتبين تروحين معنا ..

جود:اوووف منكم انا قلت بروح لحالي..

شجون:والله لو تحلقين في السما ماتروحين لحالك وطلعت لسانها عليها..


جود:ههههههههههه امشي بلا هبل..


في السياره بعد مانزلو نوف وجود للمحكمه..

الهنوف:اووووووووف طفشت وينهم..

شجون:اسكتي بلا ازعاج محكمه هذي مو لعب بزران..

العنود:تقدرون تسكتون ازعجتوني ترا..

شجون:طيب هنوف شغلي شي ترا طفشت ..

الهنوف شغلت المسجل على اغنيه كانو يحبونها انسجمو معها..



جود ونوف طلعو من المحكمه بعد ساعه كامله..

شجون:هذولي هم جو..

الهنوف:واخييييراا..


ركبو البنات وانهلت عليهم الاسئله..


نوف بعد ماجاوبتهم جود على اسئلتهم:وش رايكم نفطر في مطعم ......... 

الهنوف:ايه يلا جوعانين..

توجهوا للمطعم بعد موافقه الكل..

بالمحكمه لاشيء مهم يذكر ماعدا الحكم على ليزا بالسجن 15 سنه مع الاشغال..

والاغلاق على جريمه قتل جوني بدون متهمين..













-------------------------------------------









وصوول طلال ونايف الى مطار هيثرو في لندن..


نايف يتمغط:اااااااااااه احس اني متكسر..

طلال ينزل يديه:اصبر لاتفشلنا عند الناس اذا وصلنا الفندق سو اللي تبي..

نايف:ههههههههه طيب تعال قبل لانروح للفندق خلنا نفطر اول..

طلال:طيب حتى انا جوعان..

نايف:تعال اعرف لك مطعم خطييير..

طلال:طيب بسرعه بالله جوعاان..

نايف:طيب امش..


طلال:تعال تعال يالثور وشناطنا وين نوديها..

نايف:اووووف طيب خلاص اجل نروح للفندق وبعدين نروح للمطعم شوف ترا ماابي افطر في الفندق طيب..


طلال:طيب بلا ازعاج خلاص..

















-------------------------------------







البنات دخلو المطعم..

نوف بعد ماقالت للجرسون طلبها:يلا كل وحده تطلب لها بسرعه عشان نرجع راسي يعورني وفيني النوم



طلبوا البنات وجلسو يسولفون لما يجي الطلب..















-------------------------------------







نايف:يلا خلنا نطلع..

طلال:يلا

طلعو من الفندق وصلوا للمطعم اللي كان قريب مره

دخلوا نايف لمح العنود رجع وشاف البنات كلهم معها:طلال شوف جود هناك..

طلال:قل والله..

نايف:والله شوف..

طلال:جووووووووووووود..

جود التفتت بتردد على الصوت:طلال!!

قامت بسرعه وضمته و بكت اماهو يحاول يكون اقوى من كذا ماقدر دمعت عيونه بس مسحها بسرعه..

البنات تأثروا من الموقف شوي وشجون دمعت عينها..





نايف:اهلين بنات اخباركم؟؟

نوف:الحمدلله تمام..


العنود:اخبارك انت؟؟

نايف حط عينه بعينها:الحمدلله تمام..

العنود غيرت نظرها لجود اللي تسولف مع طلال وتبكي وهو يهديها..

الهنوف اللي تكره الصياح والحزن:يوووووووه جود خلاص ليه تبكين شفتيه وهذا هو قدامك مافيه شي..

جود مسحت دموعها:مالك شغل..

طلال:ههههه عرفيني على صاحباتك..

جود:هذي ام لسانين الهنوف وهذي نوف وهذي توأم الهنوف العنود وهذي شجون..

طلال وهو يكلم العنود:يوه مره تتشابهون..

العنود:هههه ايه ..

طلال يكلم شجون:مبروك على الخطبه..

شجون انحرجت:الله يبارك فيك..


جود:يلا اطلبو لكم عشان نفطر مع بعض..

طلال:طيب نادى الجرسون وقاله طلبهم..

افطروا مع بعض ويوم خلصوا البنات رجعوا مع بعض بأستثناء جود اللي راحت مع اخوانها..


بعد ساعتين رجعت وراحت تنام على طول لان الكل نايمين بعد مارجعوا..
















-----------------------------------






اتكنسون شالوه بالاسعاف بعد ماضرب نفسه بسكين كانت فيده روبرت كان معه في البيت بس راح يسوي لهم الفطور وهو استغل الفرصه..


روبرت:الصحه النفسيه؟؟ليه؟؟

الدكتور:حالته النفسيه مره تعبانه يمكن لو طلع يسوي لنفسه شي..

روبرت بحزن:طيب شكرا..


طلع واتصل على تيفاني وقالها بالخبر

تيفاني تضايقت عشانه لأنه هو اللي كان يحميها وعادها اخته وهي مستحيل تسوي شي من غير ماتقول وهو اللي اقنع جدتها انها تدرس في لندن وكان هو اللي يوديها للمدرسه ويجيبها منها كان اخوها وامها وابوها كان دنيتها بس للأسف صار اللي صار بكت من قلبها عليه..





----------------------------------






نهاية البارت الواحد والعشرين



فجر توقعاتكم الاحداث اللي بتجيها؟؟

اتكنسون وش بيصير فيه ؟؟

العنود ونايف واخر حبهم المخفي؟؟

ليزا وش رايكم باللي صار فيها؟؟


للي يسألون عن البارتات انا انزل كل يومين بارت ^_^ 



البارت الثاني والعشرون والثالث والعشرون (الاخير)









------------------------------------------






على الفطور جالسين يتكلمون عن فجر وحالتها بعد وفاة امها..

ام خالد:مسيكينه متعلقه فيها مره

ابو خالد:الله يعينها..

بدور:تخيلوا مالها خلقنا حتى اكلمها ماترد علي..

دانه متضايقه:ايه في حياتها ماقد تضايقت هالكثر..

خالد يسمع سواليفهم وفجأة رفع راسه :يبه يمه بقولكم شي بس متردد..

ابو خالد:قل وكانه فيه مصلحتك وافقناك عليه..

خالد:ابي اتزوج فجر..

ام خالد بحكمه وعقل:لا اذا انت بتاخذها عشان حالتها بكرا بتطيب اما اذا ماخذها عشانها هي في هذي انا موافقتك هي جمال ووحسب ونسب وادب واخلاق بس اذا ماخذها رحمه فيها ترا ابوها ارحم بها منك..

خالد:لا يمه انا كنت ابيها من زمان بس ماجا الوقت ودامكم جبتوا طاريها فقلت هذا احسن وقت..

ابو خالد:مايكون الا خير اكلم ابو ططارق بعد كم يوم ان شاء الله..


خالد:لالالا الحين يلا اتصل ..

ابو خالد: وش مطيرك خلها بكرا على الاقل..

خالد:يبااااه..

ابو خالد:ههههههههههه طيب بكلمه وانا فالمكتب..

وقام:مع السلامه..

الكل:مع السلامه..











---------------------------------------













ابو فيصل وام فيصل عند ام نواف ونواف في البيت

ام نواف:وينكم لاحس ولاخبر ياكافي من مات الغالي ماعاد نشوفكم..


ام فيصل وش نسوي ياوخيتي دنيا الله يكفينا شرها..

بعد سوالف دامت ربع ساعه..

ام فيصل تكلم ام نواف..

ام فيصل: والله ياوخيتي جايين اليوم نطلب يد بنتك شجون لولدي فيصل..


ام نواف والفرحه مو سايعتها:ان شاء الله خير بس اسأل البنت وارد لك خبر..

ام فيصل:لا تتأخرين علينا اجل انا طالعه الحين ..


ام نواف توصلها للباب:ان شاء الله ..

بعد ماطلعت ..


نواف يركض:يماااااااااااااااااااااه يماااااااااااااااااااه بتعرس بتعرس..

ام نواف:وجعن يوجع العدو قل ان شاء الله..


نواف:بتصل عليها..

امه تسحب يده وتاخذ الجوال:انا اللي بكلمها هات اشوف..


نواف استغرب امه نادرا تكلمها ولا اذا طلبتها شجون بعد..

شجون كانت نايمه صحت الظهر على صوت جوالها:هلا نواف ياعليك اوقات اثقل ياخي..


ام نواف:هلا وغلا ببنيتي اسفه يمه شكلك نايمه اذا صحيتي كلميني..

شجون نقزت من السرير:يماااااه من جد لا لا مااصدق نفسي امي بنفسها تكلمني ..


ام نواف:هههههههههههه ايه ولا عندي لك خبر عن الدنيا ومافيها..

شجون:وشو نواف بيتزوج قولي ايه ابي استانس..

ام نواف:لا اخت نواف بتتزوج..

شجون بتناحه:اخت نواف؟؟انا؟؟لا مااتزوجت؟؟

ام نواف:ههههههههههه اليوم جا عمك ابو فيصل وخطبك..


شجون بفرحه:يعني صدق؟؟يماااااااااه احببببببببك يلا بااي باي قولي لهم مواااافقه طيب موافقه ..


ام نواف:اثقلي يالهبلا لاتطلعين عند الولد كذا..

شجون:يمااااااه بااي بسرعه..


ام نواف سكرت السماعه وهي تضحك..

الهنوف كانت تذاكر حطت الكتاب جنبها بطفش:غريبه وش عندها الوالده متصله؟؟

شجون:فيصل خطبني..

الهنوف:وااااااااااو لازم بارتي اليوم قومي يلا..

قامت شجون مستانسه وطلعوا للبنات اللي جالسين فالصاله ..


الهنوف:الحقووو شجون انخطبت رسمي راحو لاهلها امها توها متصله..

نوف:لاااااااعااااااااااد اوووووم الفله يلا اليوم احلى حفلة لاحلى شجون بالعالم قوموا نطلع بس ترا بكرا يومك ياهنو بتطبخين..

الهنوف:لاحووول وانا اقول افتكيت مافيه غدا اليوم

قامو البنات يتجهزون عشان يطلعون بدري..


جود تطل على العنود:عنووده عادي انادي نايف وطلال..


العنود فز قلبها يوم سمعت اسمه:هاه ايه عادي..

جود غمزت لها:مكشوفه تراك

ودخلت تبدل ملابسها...













-----------------------------------------








ماجد وفيصل في شقة فيصل..


ماجد:فيصل الحين لو اخطبها من مين اخطبها..

فيصل:والله مدري بس بجيب لك معلومات من شجون..

ماجد:طيب الحين انت فاضي اتصل..

فيصل:لا ياخي بتقول وش هالنشبه امس خاطبني واليوم بيخطب صديقتي..

ماجد:ههههه موب انت اللي بتخطب صديقتها انا..

فيصل: اللي هي مانيب متصل..

ماجد:فصول بالله عاد اخلص اتصل..

فيصل:يلا ترجني..

ماجد:فصيييييييييل اخلص علي لا والله مايصير لك خير..


فيصل:هههههههه طيب اصبر..










-------------------------------------






شجون مع البنات يمشون فالشارع بيروحون لمطعم قريب من بيتهم ..


شجون تكلم هنوف:هنوو هذا فيصل..

الهنوف:لاحوول بدري بياخذك مننا من الحين..

العنود:هنيف انطمي ردي شجونه شوفي وش يبغى..

شجون تهز راسها علامة للموافقه:الوو..

فيصل:هلا وغلا..

شجون بحياء:اهلين

فيصل:اخبارك حبيبتي ان شاء الله تمام؟؟

شجون ولع وجهها وبهمس:الحمدلله كويسا..

فيصل:شجونه شكلك مشغوله بس بسألك عن نوف صديقتك..

شجون تطالع نوف وباستغراب:وش فيها..

فيصل:اذا جنبك لاتبينين انك تتكملين عنها..

شجون:اوكي بس ماقلت لي وش تبي فيها؟؟

فيصل:اممم ماجد صديقي يبي يخطبها..

شجون بفرحه:هئئئئئئ ..

فيصل:هههههههه اسكتي فضحتيني مابعد قلت سؤالي..

شجون:فصول ابيك جلسه مطووله..

فيصل:تامرين امر كم عندي من شجونه انا..

شجون:الساعه 6 كويس عند البحر جنب .......

فيصل:ايه خلاص يصير خير..

شجون:اوكي باي..

فيصل:باي..


نايف:هلااااااااااااااااااا والللللللللللله..

طلال:لهم كلهم ولا لنصهم..

نايف:ياشينك لاسويت نفسك ذكي لهم كلهم..

جود:هههههههههههه هلا بك ..

طلال مسك يد جود:اخبارك..

جود:الحمدلله تمام..

طلال:اجلسوا بنجيب الغدا ونجي على حسابي غداكم اليوم..

نوف:لا اخاف نكلف عليك..

طلال:لا عادي أي كلافه دام معكم وحده حلوة ..

البنات ضحكوا على انها جود بس كانت انظاره على الهنوف اللي توترت من نظرته اللي مااحد انتبه لها غيرها..

(طلال بعادته جريء بس هالمره بزياده)










-------------------------------------------







بعد مرور الساعات الساعه 8 بتوقيت السعوديه..

فجر:لا

ابوها:وليه لا الدنيا تمشي يابنيتي مانيب باقي لك اليوم عندي بكره وين بتروحين..

فجر:اولا الله يطول بعمرك وثانيا ماابي اتزوج انا..

ابوها:يعني انتي ماتبين خالد ولا ماتبين الزواج..

فجر:لا فكرة الزواج كلها ماابيها وبعدين انا توني صغيره وقدامي عمر

طارق:فجوره حبيبتي انتي لازم تبعدين عن هالحياة الحزينه اللي عايشتها لازم تغيرين فيها شوي

فجر امتلت عيونها بالدموع:بس مااقدر انساها..

طارق جلس جنبها وحظنها:واللي يقولك انسيها اقص رقبته بس لاتذكرتيها ادعي لها وعيشي حياتك الدنيا كذا..

فجر بدت تهدى شوي:طيب

طارق بابتسامه:اعتبرها نصف موافقه على خلوود؟؟

فجر بخوف:لا لا وش موافقه مدري بفكر..

طارق:ههههههه يبيلك صورة مع هالوجه المهم لاتتأخرين ترا الرجال طاير..

ابوطارق:والله ماحدن طاير غيرك خلها على راحتها..


فجر:هههههههههههههه 

طارق:هين فجير بروح اقوله موافقه والعرس بكرا..

فجر:ايه قوله اصلا مااحد ياخذ بكلامك..

طارق بتحدي: تتحدين..

فجر:لا ههههههه

طلعت لغرفتها وهي تفكر بخالد كـ (زوج)










---------------------------------------







البنات وصلوا للبيت 

شجون:يلا بنات بروح لفيصل ينتظرني شكي تأخرت..

جود:بديناا..

شجون ضحكت وراحت..


جود سحبت الهنوف لغرفتها..

جود:بقولك شي..

الهنوف بطفش كان فيها النوم:واللي هو؟؟

جود:مافاتت علي نظرة طلول اليوم..

الهنوف رجف قلبها:أي نظرة..

جود:مو علينا تحبينه..

الهنوف:اولا النظره اللي تقولين عنها مو مني منه هو ثانيا انا ماشفته الا مرتين كيف احبه ثالثا وهو الاهم مااحب احد فالحياة غيركم..

جود:من قلبك..

الهنوف بثقه:ايه ولو تبين احلف حلفت لك..

جودبأسف مصطنع:لا مايحتاج حلف راحت عليك الجميله ياخوي..

الهنوف:هههههههههههههه الله يرزقه باللي تحبه..

جود:امين..














----------------------------------










شجون وصلت عند فيصل:سوري تاخرت عليك..

فيصل:لا عادي توني واصل..

شجون جلست:اخبارك..

فيصل:الحمدلله تمام انتي وش مسويه؟؟.

شجون:ماعلي ماشي الحال..

فيصل:الحمدلله..

شجون:ابسألك فيصل ماجد هو الدكتور حقي اول؟؟

فيصل:ياقلب فيصل انتي اول ايه هذا هو نفسه انا اللي بسألك نوف مين بنته يعني عائلتها عطيني معلومات عنها..

شجون:عائلتها........ حاولت اجيب رقم لهم مالقيت عندها شي لانها منقطعه عنهم من سنين بس قبل لاتقول لها شي ابسألك اهل ماجد يرضون بها لانها من زمان عايشه لحالها بدون اهل..

فيصل:مو مشكله الرقم نجيبه دام عائلتها معروفه بعدين ايه يرضون لانه ولدهم الوحيد اهم ماعليهم راحته هم نقلوا وعاشوا هنا بطلبه وهو كلمهم عنها قالوا لو يبي اجنبيه ياخذ بكيفه يعني عادي اظن..

شجون:اوكي اجل مو مشكله الله يتمم لهم على خير..ووقفت..

فيصل:وين وين؟؟

شجون:بروح انا والله من جيت من الجامعه مانمت..

فيصل:ليه؟؟

شجون:مو البركه فيك اتصلت امي اليوم وقالت لي عالخطبه والبنات سووا لي بارتي..

فيصل:هههههههههههههه اوكي بس انا اللي بوصلك..

شجون:مايحتاج الشقه مو بعيده..

فيصل يشبك يديه في يديها:مالك شغل انا اسوي اللي ابي ..

شجون ابتسمت بحياء ونزلت راسها..








----------------------------------------





طلال نقز من السرير:ووووووشووووو انتي لا مااحبها بس ناظرتها صدفه حسبي الله على بليسك بتنشبيني فالبنت..

جود:ههههههههههههههههه اصلا هي ماتبيك لايكثر..

طلال:قلتي لها شي؟؟

جود بكذب:لا ماقلت لاتخاف المهم وين نايف قال يبيني انت ليه ترد على جواله؟؟

طلال:كيفي ارد على اللي ابي خذي يلا..

نايف:هلا جودي..

جود:اهلين ها يلا قول وش تبي بروح اناام..

نايف:طيب باختصار وبدون لف ولا دوران اسألي العنود صديقتك وش رايها فيني كزوج؟؟

جود بتناحه:هيييه انت اسكت كلامك ورا بعض وش تبي مافهمت شي؟

نايف:يووووووه تراها صعبه قاعد ارتبها اسبوع...

جود:ههههههههههه خلاص الحين فهمت يلا سلام بروح اسألها الله فلللللله زواجين ..



--------------------------------------------




بعد مرور شهرين ..

فالسعوديه في قاعة """""للافراح..

شجون:يمه جودي قلبي يرقع..

جود اللي جالسه والكوافير تسوي مكياجها:هدي حبيبتي موص اير الا الخير..

العنود:وش رايكم حلو؟؟

جود وشجون انبهروا بشكلها طالعه مره نعومه

شعرها وصل لتحت كتوفها شوي ولابسه فستان ناعم اسود ومره جنان طالعه..

جود:ياويل قليك يانيووف اشوا انك مو هنا ولا كان خذيتها بدون زواج..

العنود ولع وجهها:جويد وجع اسكتي خليني استانس شوي يالله انسي نفسي ان الاسبوع الجاي زواجي..

جود:هههههههههههههه الله يعينك يلا انا خلصت وين هنوف؟؟


الهنوف تعدل فستانها:انا جيت اووف يعني غصب فستان مابي مابي احس اني متربطه..

العنود:اوو شيلا اخلصي سوي مكياجك..

الهنوف:وشووووو مكياااج لا والله..(ورفعت راسها وشافت العنود)هئئئئ عنيييد وش ذا لا لا مااعرفها يمه طالعه انوثتها الكلبه..

العنود:ههههههههههههه اخلصي طلعي انوثتك انتي بعد..

الهنوف:لا مابي قلتوا فستان قلت يلا عشان شجونه بس مكياج اسمحولي..

جود:احلفي لاعاد يعني مايكفي شعرك اللي حالقته ماتبين مكياج؟؟

شجون بتصيح:بنات بالله اسكتوا انا متوترة حدي هنوو بالله سوي المكياج خلصينا كلها مره فالعمر..


الهنوف:اوكي بس مره فالعمر هاه لاتقولون في زواج عنيد حطي بعد..


العنود:يصير خير خلصي انتي بس..

نوف:ها بنات كيف فستاني حلو؟؟

جود:مره جناان يلا ننزل لام نواف تحت ..

العنود ونوف:يلا..














---------------------------------------














ماجد:يرحم امك بس لجيت راسي كنك اول واحد يتزوج..


فيصل:ياخي حس فيني مرتبك مره..

ماجد: ترا مابقي شي وتدخل عندها والناس كثيرين وبيزفونك..

فيصل: انطم خلاص اقول مرتبك يزيد علي اشوف فيك يوم يارب..

ماجد:ههههههههههههه 

جا نواف ونادى فيصل عشان التصوير قبل الزفه..


انتهى الزواج وراحت شجون مع فيصل..

بعدهم بأسبوع زواج العنود ونايف مع زواج نوف وماجد في نفس اليوم..









-----------------------------------










في شرطة لندن..


الشرطي1:ايه ماتت امس

الضابط :ايش سبب موتها موته طبيعيه؟؟

الشرطي:لا كانت تتعاطى مخدرات واخذت جرعه زائده توفت من اثارها..

الضابط: خلصوا اجرائات دفنها..

الشرطي:هي كاتبه ورقه وفيها رقم واسم..

الضابط:وين الورقه..

الشرطي مد الورقه للشرطي وطلع..








-------------------------------------------






تيفاني:ايه تيفاني

الضابط:تعرفين ليزا.........؟؟

تيفاني بخوف:ايه اعرفها.

الضابط:هي توفت فجر اليوم بجرعه زائده وكاتبه ورقه اتوقع وصيه لك ارجو انك تحضرين لاستلامها..

تيفاني بهمس:اوكي..

تيفاني سكرت السماعه وصرخت:ماااااااتت ليزا صاحبتي ماتت وبدت تبكي ..

لما هدت طلعت وراحت للقسم..











-----------------------------------------




بعد مارجت تيفاني للبيت..

جود:اهلا تيفاني ..

تيفاني بحزن:اهلا جود..

جود استغربت صوتها:فيك شي تعبانه؟؟

تيفاني:ليزا توفت..

جود بصدمه:توفت..

تيفاني:ايه توفت وكاتبه في وصيتها طلب انك تسامحينها..

جود ضاق صدرها مهما كان انسانه وعاشت معها يوم من الايام:انا مسامحتها..

تيفاني:اوكي جودي انا بقولك اني بنتقل من لندن لان مالي احد هنا خلاص بروح اسكن عند جدتي فالريف..

جود:اوك بأشتاقلك..

تيفاني تمسح دمعه نزلت من عينها:حتى انا بس راح اكلمك من فترة لفترة..

جود:اوكي باي..

تيفاني:باااي..



---------------------------------------------


بعد 5 شهور من الاحداث..


جود والهنوف قرروا اكمال دراستهم والعيش مع بعض للابد..

شجون وفيصل يعيشون حياة سعيده وبأنتظار المولود الاول ^_^

فجر تزوجت خالد وعاشت معاه بسلام..

اماا طلاااال مقلع عن الزواج حاليا ويقول مو وقته^_^



نايف والعنود يعيشون بحب وحاليا هم في بريطانيا عشان عنود تكمل درستها..


نوف و ماجد انتقل ماجد للرياض مع اهله وعاشت نوف معاهم حبتهم وحبوها وعدتهم اهلها اما اهلها مااهتموا يرجعون لها حضروا زواجها وماشافتهم بعدها..

تيفاني رجعت للريف عند جدتها بعد ماتخصصت دكتورة اطفال وسوت لها عياده هناك..

اتكنسون مريض نفسيا ولا عاد يهتم بشي من الدنيا

ام جود وابو جود قالوا لجود ترجع لهم بس هي اصرت تجلس مع الهنوف وصارت تروح تزورهم كل فترة..


انتهت





 





