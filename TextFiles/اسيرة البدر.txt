.:. الحلقة 1 .:.

.:. في سكون الليل وظلمت الدار .. مافي غير الابجوره مفتوحه .. كان بدر منسدح على السرير وهو ماسك موبايله ويقرا مسج غريب اوصله من ثلاثة ايام .:.

.:. انا حبيتك شلون لا تسال .:.

.:. اسيرة البدر .:.

.:. كان المسج من مجهول وماكو رقم يظهر بالموبايل .:.

.:. زادت حيرة البدر وتم يقرا المسج كذا مره ليمن تعب واستسلم للنوم .:.

.:. وباليوم التالي .:.

.:. دخلت عليه الدار وكانت الساعة 8 الصبح .:.

قربت من سريره وهمست : يالله قووم

.:. كان هو خبر خير وبسامع نومه .. مو حاس بشي .:.

وبعدها قامت وسحبت اللحاف منه وهي تضحك : بسك نووم يا الفيل ويالله قووم !!

.:. وفجاه .:.

سمعت صوت صرخه يايه من وراها : سلووه انتي شتسوين هني ؟؟

.:. التفتت لمصدر الصوت وكان ريل امها .:.

قربت منه وسالته : خير عمي ؟؟ عسى ما سويت شي جايد ؟؟

رد بوبدر بعصبيه : متلصقه ببدر .. يعني داخله بدار ريال وتساليني اذا سويتي شي جايد !!

ابتسمت سلوى : بس هالريال اللي قاعد تتكلم عنه هو ولدك يا عمي .. وانت ريل امي وانا اعتبر بدر مثل اخوي نايف بالضبط .. ولو سمحت يا عمي لا يروح فكرك بعيد

بوبدر : بس الدين ما حلل هالشي .. وبيظل بدر غريب عليج .. ومو من حقج انج تدخلين داره وتنفردين فيه !!
سلوى : بس يا عمي

وبعدها قاطعها بوبدر وهو معصب : لا بس ولا شي ويالله جدامي اطلعي لدارج يالله !!

.:. استغربت سلوى من موقف بوبدر العصبي .. واللي زاد استغرابها ان لما بوبدر يشوف اختها امنه تدخل الدار على بدر ما يعصب وما يقول شي .:.

.:. طلعت سلوى من دار بدر رايحه لدارها .. واما عن بدر كان بسابع نومه مو داري بشي .:.

.:. بدر طالب بالجامعه باخر سنه .. توفت امه بمرض لعين بعد ما انجبت بدر 23 سنه وغدير 19 سنه .:.

.:. اما بالنسبه لسلوى عمرها 20 سنه .. خذت الشهاده الثانويه وتمت بالبيت .:.

.:. نايف وامنه اخوان سلوى .. نايف 22 سنه واخذ الشهاده الثانويه واشتغل بالبنك .. وامنه 18 سنه بثانويه عامه تخصص فرنسي .:.

.:. سلوى وامنه ونايف ابوهم طلق امهم وهالشي خله داليا اللي هي امهم تتزوج من بوبدر .. وكلهم هذول عايشين ابيت واحد بعد ما رفضوا سلوى وامنه ونايف انهم يعيشون مع ابوهم اللي تزوج وعايش مع مرته اليديده .:.

.:. دخلت سلوى دارها وهي متضايقه من موقف بوبدر .. انسدحت على السرير وحطت راسها على المخده وشافت السقف .. وبعدها دخلت عليها امنه اختها اللي تشاركها بنفس الدار .:.

قربت امنه من سلوى وهي تبتسم : شو حاصل لك انتي ؟؟

ضحكت سلوى : انتي ما تتعبين من كثر ما تسولفين معانا لبناني ؟؟

امنه : يا عيب الشوم .. في شخص بيمل من لغتوو ؟؟
سلوى : انتي شفيج ؟؟ ليكون عبالج انج لبنانيه ؟
امنه : ماي مام از ليبانون .. يعني انا بين الجنسيتين القطريه واللبنانيه
سلوى : سلامتج حبيبتي انتي قطريه وامي هي اللبنانيه
امنه : قطريه او لبنانيه ما بتفرء معي .. كلوو واحد
سلوى : كلوو واحد او كلو بطيخ انتي قطريه ودمج قطري

.:. وبعدها قامت من السرير بتطلع من الدار رايحه المطبخ تسويلها ريوق .. دخلت المطبخ وشافت غدير بنت بوبدر اتسويلها بيض وطماط وهي تغني بندماج .:.

غدير ( وهي تقلب البيض بالطابي ) : انت منتا انسان اكثر .. قلبي مو من قلبك اصغر .. ومثل ما تشعر تاكد اني اشعر .. فيني منك فيك مني .. غصب عنك غصب عني .. التقينا والقى قسمه مقدر 

وبعدها قربت سلوى من غدير : هاا .. شعندها الحلوه اللي اتغني اغاني حب ؟؟

التفتت غدير لسلوى وضحكت : ماكو شي بس ما ادري شفيني مستطربه هاليومين وخصوصا ان اليوم ويك اند

.:. وفجاه دخلت عليهم امنه .:.

امنه ( وهي تلتفت يمين ويسار بالمطبخ ) : صبايا .. ما شفتوا الماما ؟؟

سكتت سلوى وردت غدير وهي تبتسم : شعندها اللبنانيه ؟؟

امنه : مافي شي بس بدي الماما

.:. ضحكت غدير على طريقه امون وهي تسولف باللبناني وحست شلون امنه ميته بالكلام اللبناني .:.

غدير ( وهي ليما الحين تضحك ) : الماما بالدار

.:. وبعدها طلعت امنه من المطبخ ودخل بدر .:.

بدر ( وهو يتثاوب ) : صباح الخير
غدير & سلوى : صباح النور

.:. وبعدها قعد بدر عالكرسي اللي بالمطبخ وحط راسه عالطاوله وغمض عيونه .:.

شافته سلوى وضحكت عليه : بدور .. انت من صجك الحين تبي تعود تنام ؟؟ اعنبوو توك قايم ..والمشكله كنت اقومك من شويه وما تقوم

رد بدر اللي ليما الحين مغمض عيونه : انا اصلا ما شبعت نوم وياي المطبخ شارد من الوالد .. يقوليبسك نوم

ضحكت سلوى : مو قلتلك مساعه انك فيل ؟

.:. وفجاه دخل عليهم بوبدر .:.

.:. ابتسمت غدير وما علقت سلوى بشي ومثل بدر دور الشاب النشيط .. كانت نظرات بوبدر لسلوى اللي استغربت من هالنظرات .:.

بوبدر ( وهو يشوف سلوى ) : انا ابي نسكافيه

ابتسمت غدير : انشالله يبه من عيوني

رد بوبدر : تسلملي عيونج حبيبتي بس انا ابي سلوى اهي اللي تسويلي النسكافيه

.:. ما استغربت سلوى من طلبه لان هو دوم يطلب منها هالشي .:.

التفتت سلوى لبوبدر وابتسمت : انشالله عمي
***************ماما حياتي من شاني بلييز

التلك يا امنه ما بينفع هلا

.:. ما عجبها امنه هالكلام وقعدت اتحن على راس امها .:.

امنه ( معانده ) : وانا اليت بدي اروح السينما !!
داليا : شوو انتي ما بتفهمي ؟؟ التليك ما بينفع هلا

.:. عصبت امنه بالقطري .. نست نفسها وقعدت تتكلم قطري .:.

امنه : يعني شنو اللي ما بينفع الحين ؟ انا يا يمه ما قلت هلا يعني الحين .. انا قلت هلا يعني بالليل .. وبعدين اليوم اجازه وشنواللي ما بينفع ؟؟

ردت داليا : عمك بوبدر بدو ياخدني لبيت اهلوا ولهيدا السبب ما بينفع باليوم هيدا

وبعدها قعدت امون تتذمر : وليكوون احنا هم لازم نروح معاكم ؟

داليا : هيدا الشي مفروغ منو

اعتفس ويه امنه : شنو هيدا الشي مفروغ منو ؟؟ اسمعي يمه سواء مفروغ منو او متروس منو انا مو رايحه معاكم .. واذا تبين الصراحه انا وايد اتملل وانا هناك .. واذا تبين الصراحه اكثر صبيانهم قليلين ادب من قلب .. وخاصه فوازو .. هذاك اليوم يقولي عطيني بوسه

ضحكت داليا : بس فواز عمرو 15 سنه .. هيدا الصبي صغير وانتي بل 18 سنه .. يعني بتفرء كتير

امنه ( اللي ما عجبها الكلام ) : سلامتج يمه .. هو بالفعل عمره صغير بس ما شفتي تفكيره وعقليته الوصخه

.:. وبالمطبخ .:.

.:. قربت سلوى من بوبدر ومدت ايدها تعطيه فنجان النسكافيه .:.

مد بوبدر ايده وهو يبتسم : تسلم ايدج يا سلوى

ابتسمت سلوى بالمثل : الله يسلمك عمي

وبعدها سال بدر : وانا يا سلوى ؟ مالي نصيب بالنسكافيه ؟

.:. توها سلوى تبي اترد عليه بس قاطعها بوبدر وهو يشوف بدر بعصبيه .:.

بوبدر : من بدال ما اتفكر بالنسكافيه فكر بدراستك بالجامعه افودلك وابركلك يا فالح !!

.:. استغربت سلوى من عصبيه بوبدر الفجائيه .. وهم نفس الشي لغدير اللي استغربت من هالموقف اللي كلش ما يستاهل هالعصبيه .:.

.:. اما بالنسبه لبدر كان مستغرب ومو مستوعب تصرف ابوه .:.

بدر ( وهو يطالع ابوه مستفهم ) : شالسالفه يبه ؟؟ انا شقلت الحين عشان اتشب فيني جذي مثل الجبريت ؟ كل هذا عشان النسكافيه بس ؟

.:. مارد عليه ابوه وكتفى بالنظرات العصبيه .:.

.:. استغرب بدر اكثر من هالموقف الغريب وبعدها قام من الكرسي وطلع بره المطبخ وهو متضايق .. ما اهتم بوبدر وقعد يشرب النسكافيه .. اما عن سلوى وغدير اكتفوا بالصمت .:.

.:. دخل داره وهو متضايق وهم متنرفز من موقف الوالد اللي ما فهم منه شي .. قط نفسه على السرير يبي يرجع يكمل نومه .. وتوه حاط راسه عالمخده الا بنغمة مسج موبايله .:.

مسك الموبايل وفتح المسج وقراه : تدري من انا ؟؟
انا اللي بشوق انتظرك
وبكل لحظه ابي قربك
انا اللي بصدق احتاجك
واشتاق لصدق احساسك
انا اللي بصدق حبيتك
حياتي انا سميتك
عرفت من انا ؟؟
هذا انا اللي على ناسي بديتك

اسيرت البدر

.:. استغرب وهم ما فهم شي .. هذي ثاني مره توصله مسجات من اسيرت البدر وبدون رقم مكتوب .. ما عطى الامر اهميه وحط موبايله سايلنت ونام .:.
***************

الوو .. هلا لولو سوري خيتوو مو شايفتك بالسينما اليوم
لولوه ( صديقة امنه ) : وليش يعني ؟ انتي ما قلتي حق امج ؟؟
امنه : بلا التلا بس عنا مشوار اليوم لبيت عمو بوبدر
لولوه : اممم .. السالفه جذي يعني ؟؟ يا خساره يا اموون كنت ابي اشوفج بالسينما اليوم
امنه : خيرها بغيرها انشالله

***************

.:. كان حاط ريل على ريل وبيده كوب النسكافيه ويشربه .:.

بوبدر : على فكره ترى كلنا اليوم رايحين لبيت الوالد

التفتت سلوى صوب بوبدر وسالت : وهم انا وامنه اختي رايحين ؟؟

بويدر : شي اكيد

وبعدها قام بوبدر من الكرسي بيطلع بره المطبخ بس قبلها التفت لسلوى وقال بابتسامه : وعشان هالروحه ابيج اتسوين لنا كم اكله من ايدينج الحلوه

ابتسمت سلوى : انشالله عمي

.:. وبعدها طلع بره .:.

استغربت غدير : ليش ابوي كله يطلب منج وما يطلب مني ؟ ليكون يحبج اكثر مني ؟

ضحكت سلوى : شدعوه يحب بنت مرته اكثر من بنته !!

غدير : وليش لا .. كل شي جايز بالزمن هذا

.:. وفجاه دخل نايف اخو سلوى المطبخ .:.

نايف ( وهو يتمغط ) : انا يوعان

ضحكت غدير وردت سلوى : الناس لما يدخلون يقولون السلام عليكم او صباح الخير وصباح النور وموانا يوعاان

رد نايف اللي ليما الحين يتمغط : انزين شاسوي عاد انا يوعان .. ويالله وحده منكم اتشد حيلهاوتسويلي ريوق محترم 

.:. كانت غدير تضحك على اسلوبه اما سلوى ما عطته ويه وطلعت بره المطبخ .:.

.:. وبعدها .:.

نايف ( وهو يصوت ) : سلووه ياللي ما فيج خير وين رايحه ؟ تعالي سويلي ريوق .. انا ميت من اليوع

قربت غدير منه وسالت بابتسامه : وانا وين رحت يعني ؟؟

رد نايف وهو يبتسم بالمثل : عيل سويلي بيض وطماط

غدير : من عيوني
***************

.:. على الساعه سبع بالليل كانوت كلهم مجتمعين في بيت والد بوبدر .:.

.:. كانت سلوى وغدير قاعدين ضحك وسوالف مع لميا بنت عمة غدير .. اما عن امنه كانت لاصقه بامها وهي لايعه جبدها من فواز اللي بالدقيقه يغمز لها وعيونه بتطلع من كثرة القز .:.

ارتفع ضغط امنه من حركات فواز المايعه وقالت بعصبيه : شوو ياا ؟؟ شايفتك بتبصبص عالصبايا ؟؟

وبعدها ما استحملت وقالت : او بالاحرى قاعد اتبصبص علي اناا !! 




:. الحلقة 2 .:.

ارتفع ضغط امنه من حركات فواز المايعه وقالت بعصبيه : شوو ياا ؟؟ شايفتك بتبصبص عالصبايا ؟؟
وبعدها ما استحملت وقالت : او بالاحرى قاعد اتبصبص علي اناا !!
تدخلت امها داليا بالوقت المناسب : شو هيدا الحكي يا امون ؟
ردت امنه بشمئزاز : يعني بذمتج ما اتشوفينه من مساعه يقز ويغمز ويسوي حركات ؟؟
وبعدها غمز فواز : الواحد ما يتغشمر يعني ؟؟
امنه : في فرق كبير بين الغشمره وقلت الادب
فواز : تقصدين اتقولين اني قليلل ادب ؟
وفجاه تدخلت ام فواز وهي معصبه : هذا اللي ناقص بعد .. اتقولين عن ولدي قليلل ادب !!
امنه ( بنفعال ) : تبين الصراحه يا خالتي وما تزعلين ؟؟ بهالتصرفات اللي يسويها ولدج اي نعم قليل ادب
ام فواز : اعنبوو اي تصرفات اللي تتكلمين عنها ؟ الولد توه صغير ما كمل ال 15 سنه وانتي اتقولينعنه قليلل ادب ؟؟
هزت امنه راسها بعناد : اي نعم .. قليلل ادب .. وبعدين الشخص مو بعمره تحكمين عليه الا يتصرفاته وحركاته ولو كان عمره خمس سنين بعد !!

.:. تنرفزت ام فواز من هالكلام وحاولت اتبط جبد امنه .:.

ام فواز : معاج حق لما قلتي ان الشخص مو بعمره تحكمين عليه مثلج انتي الحين عمرج كبير وعقلج صغير ولسانج طويل والصراحه ما تستحين !!
عصبت امنه من هالكلام : عقلي صغير والساني طويل وهم ما استحي ؟؟
هزت ام فواز راسها : اي نعم ما تستحين
وفجاه تدخلت لميا بنت بوفواز : يمه وامون شفيكم ؟؟ صلوا على النبي
وبعدها التفتت حق اخوها فواز وقالت بعصبيه : وانت شمقعدك مع الحريم ؟؟ ليش مو بالميلس مع الريايل ؟؟
ردت ام فواز : وانتي هم شفيج على الشيخ فواز ؟؟ هذا وهو اخوج وتقولينله جذي ؟
تليقفت امنه : امحق شيخ !!
سالت ام فواز بعصبيه : خير انسه امنه !! شقلتي ؟؟
ردت امنه بعناد : قلت امحق ....
وقاطعها فواز عشان يبتعد عن المشاكل : امحق مكيف هذا اللي بالبيت
والتفت لامه يسال : اقول يمه ليش بيت يدي جذي حر ؟؟
***************

.:. اما بميلس الريايل شلون كانت تجري الامور !! كانوا الشباب مجتمعين .. بدر ونايف كانوا يلعبون ورقه .. بوبدر كان قاعد يسولف مع الوالد ومع اخوانه بوفواز .. بوخليفه .. بودانه .. عنده ثلاث اخوان من نفس الام .:.

.:. اما عن باقي الشباب كانوا خليفه وخالد وهذول الاثنين اخوان .:.
.:. خليفه عمره 25 سنه ومتخرج ويشتغل .. وخالد 22 سنه يدرس بالجامعه وشكله بيصيف فيها .:.
.:. خليفه كان يشوف التليفزيون وخالد كان يهذر بالتليفون .:.

قط الورقه الاخيره وقال : واخيرا فزت عليك
انبطت جبد بدر : وانت يا نيوف كله اتفوز ؟ ما تعطيني فرصه للفوز كلش ؟؟
ضحك نايف : هذا هو لعب المحترفين ولا بلاش

.:. وفجاه رن موبايل بدر نغمة المسج .:.

مسك موبايله وقرا المسج : اسيرت البدر تسال يا ترى البدر شيسوي الحين ؟؟

.:. استغرب بدر من هالمسج وتسائل منو اتكون اسيرت البدر !! والمحير بالموضوع ان الرقم ما ابين وكان المسج واصله من مكان مجهول .:.
.:. تعجب نايف من نظرات الاستفهام اللي بعيون بدر .. وما حب يكون متطفل لكنه ما استحمل هاللقافه وسال .:.

نايف : بدور عسى ما شر ؟ شفيها عيونك شيرت عالموبايل ؟ منو دازلك مسج ؟؟
التفت له بدر اللي ليما الحين مستغرب من هالمسجات : ما شر بس هذي كيوتل دازتلي الفاتوره
ضحك نايف : وانا اقول ليش عيونك شارت جذي ؟ اكييد فاتورتك جايده ؟؟
ابتسم بدر : تقريبا

يالله عاد دوري .. ما تشبعين انتي من النت ؟؟
.:. كانت سلوى مندمجه مع النت اتشوف مواقع الحمام والطيور وما عبرت امنه اللي اتحن عليها عشان تطلع .:.

تنرفزت امنه : تتصيمخين حظرتج ؟ يعني مو كفايه النت اللي عندنا بالبيت ؟؟ هم هني يايه وداخله النت ؟؟ قومي انا ابي الطابعه .. طابعتنا بالبيت ما تطبع .. قومي !!

.:. وبعدها .:.
.:. سكرت سلوى صفحات الانترنت وقامت من على الكرسي .:.

سلوى : الحين وبعد ما خلصت شغلي تقدرين تستخدمين النت
امنه ( بسخريه ) : امحق شغل
***************

مسكينه دانه مهما اتسوي في نفسها هم مو حلوه وتخرع .. ماكو شي حلو فيها غير اسمها وصوتها والباقي الحمدلله والشكر
لا اتعيبين على البنت يا نجلا .. ترى الله بعدين بيبليج
نجلا : اللهم لا شماته
.:. نجلا ونور خوات خليفه وخالد .. ابوهم هو بوخليفه اخو بوبدر .:.

.:. نجلا 18 سنه بثانويه عامه .. ونور 20 سنه بالجامعه .:.

.:. كانوا قاعدين بالصاله يحشون في بنت عمهم دانه وهي البنت الوحيده ما عندها لا خوات ولا حتى اخوان .:.

.:. المسكينه كانت كلش مو حلوه وما تعرف اتعدل نفسها .. عمرها 20 سنه .. ما يابت مجموع يدخلها الجامعه فتمت بالبيت لين ما اتحصل على شغل .:.

.:. كانت دانه قاعده بزاويه بروحها وتحس بالضيق .. كانت تدري ان نجلا ونور يتكلمون عنها .:.

دانه ( بحزن باين على العيون ) : يمه انا ابي اروح البيت
سالت ام دانه مستفهمه : ليش بعد ؟؟ شفيج ؟؟
دانه ( بضيق ) : ماكو شي بس حاسه نفسي تعبانه شوي

.:. ومن صوب ثاني .:.
نجلا ( وهي اتكلم نور بشويش ) : ابيه .. شوفي ملامح دانوه .. الظاهر حست ان احنا كنا نتكلم عنها !!
ردت نور بدون اهتمام : ما اعتقد
***************

.:. عالساعه 9 ونص بالليل في بيت والد بوبدر .:.

.:. كانوا الشباب يتعشون بالميلس والحريم بالصاله .. طلع بوبدر من الميلس وقرب صوب الصاله ينادي سلوى .:.

بوبدر ( وهو ياشر على سلوى ) : تعالي يا سلوى شويه
قامت سلوى وقربت منه : هلا عمي .. بغيت شي ؟
ابتسم بوبدر : ابي اذوق الطبق اللي سويتيه
سلوى : الطبق موجود عندكم بالميلس يا عمي
ضحك بوبدر : اخاف خلصوه بالميلس وانا ما ادري عنه
وبعدها مسك ايدها بحنيه : تسلم ايدج حبيبتي
تضايقت سلوى من لمست ايده ليدها وحست بالخنقه وهم من نظراته اللي ابد ما عجبتها وما ارتاحت منها .. وبسرعه شلت ايدها من ايده وهي حاسه بالربكه .:.
سلوى ( بتلعثم ) : ا الله الله يسلمك ع عمي
.:. وبعدها رجع بوبدر الميلس ورجعت سلوى الصاله عشان تتعشى .:.

غدير ( وهي تبلع اللقمه ) : ابوي شكان يبي منج ؟
ردت سلوى بضيق : طبق الباستا اللي سويته
غدير ( تسال ) : مو كانه هالطبق عند الشباب بالميلس ؟؟
سلوى : اي بالميلس بس ابوج شكله مضيع
ضحكت غدير : المسكين مو منه .. من اليوع
***************

بعد ما تعشوا وخلصوا .:.
.:. عالساعه 11 بالليل .:.

.:. كان بوبدر يصوت على مرته داليا عشان يرجعون البيت .:.

.:. وعند باب الصاله .:.

سلوى : ما اوصيج عاد .. لازم تحظرين عيدميلادي يوم الخميس هذا انشالله
اعتفس ويه دانه : ما اظن اني اقدر
سلوى ( تسال ) : وليش ما اتظنين ؟ وبعدين مو على كيفج ولازم تحظرين .. صديقاتي كلهم بيحظرون وهم بنات عمج نجلا ونور ولميا
حست دانه بالضيق : انا بطرش لج هدية عيدميلادج بس اني احظر صدقيني صعبه .. اسمحيلي يا سلوى
استغربت سلوى : ومنو قالج اني ابي هديه ؟ انا ابيج انتي .. وبعدين ليش صعبه انج تحظرين ؟؟

.:. ما جاوبتها دانه وكانت شوي وبتصيح ... وحست سلوى ان بالسالفه شي بس ما حبت تضغط عليها اكثر .:.

سلوى ( بابتسامه ) : على العموم براحتج حبيبتي .. بس صدقيني مكانج بيبين

.:. حست دانه بالراحه ليش ان سلوى ما ضغطت عليها .. وبالوقت نفسه كانت تحس بالضيق والحزن لان سبب رفضها لحظور العيدميلاد هو عدم ثقتها بنفسها وخوفها من ان البنات يتمسخرون عليها ليش انها مو حلوه .:.

.:. سلمت سلوى على دانه وبعدها ركبت سيارة بوبدر مع امها وغدير وامنه راجعين للبيت .:.
***************

ممكن اعرف ليش رفضتي عزيمة بنت داليا ؟؟
.:. ما ردت دانه بشي واكتفت بالصمت الحزين .:.
سالت امها مره ثانيه : ما تقولين لي ليش رفضتي عزيمة بنت داليا ؟؟
ردت دانه بضيق : بس جذي مالي خلق اعياد ميلاد
ام دانه : وانتي اصلا من متى لج خلق شي ؟ من مساعه اتحنين تبين ترجعين البيت .. ممكن اعرف انتي ليش معقده عمرج جذي ؟ مو معناته اذا انتي كنتي مو حلوه ان الدنيا بتتوقف خلاص .. يعني خلي عنج هالعقد وعيشي حياتج وهم احمدي ربج .. غيرج اتحصلينه مشوه او فاقد له عين وانتي والحمدلله ما فيج شي !!
.:. تضايقت دانه من هالكلام ومن الحقيقه اللي دوم تحاول تشرد منها وهي انها بنت مو حلوه .:.
ردت على امها ودمعتها على خدها : شلون تبيني اعيش حياتي وغيري احسن مني بواايد ؟
ام دانه : لو قعدتي اتشوفين اللي احسن منج بتتعبين وايد
وبعدها سالت دانه بنهيار : وشاسوي في اللي يتكلمون من وراي ويتشمتون فيني ؟ قوليلي شاسوي ؟؟
ام دانه : خلي ثقتج بنفسج كبيره وما عليج منهم وتجاهليهم
دانه ( بسخريه ) : اي ثقه هذي اللي تتكلمين عنها يا يمه ؟ ثقة الجمال والجسم الرشيق ؟؟
عصبت ام دانه : انتي عبالج ان بس الجميلات اللي يكونون واثقين من نفسهم ؟ انتي هم لو كنتي تبين تثقين بنفسج جان سويتي هالشي من زمان .. بس الكلام معاج ما منه فايده ويالله البسي عباتج بنرجع البيت

.:. ما استحملت الدانه اكثر وانزلت دموعها غصبا عنها .:.

دانه ( تسال ) : يمه انتي ليش مو راضيه تفهميني ؟
ام دانه : انتي بالاول افهمي نفسج عشان اقدر انا افهمج
.:. وبعدها راحت امها عنها وقعدت دانه تفكر بحزن بالكلام اللي انقال .:.

.:. باليوم التالي .:.
.:. في بيت بوبدر .:.

.:. على الساعه 1 الظهر كانت امنه قاعده بالصاله وتتذمر .:.

امنه ( وهي عافسه الوي ) : مستحييل .. ما اصدق ان باجر دوام ؟؟ كابوس مرير .. ما ابي اروح المدرسه باجر .. بسوي المستحيل عشان اغيب
وبعدها قربت غدير من امنه تسال : شفيج قاعده وتتحلطمين ؟
ردت امنه بتذمر : يعني ما تدرين ان باجر دوام ؟
ضحكت غدير : امبله ادري .. بس مو انتي الوحيده اللي باجر عندها دوام
وبعدها قامت امنه من الكرسي محبطه : انا مريضه .. بلاعيمي اتعورني .. وشكلي بغيب باجر
غمزة غدير : يا العياره .. مريضه او تتميرضين ؟؟
امنه ( تسال ) : وليش اتمريض ؟
غدير : سمعتج مساعه اتقولين بسوي المستحييل عشان اتغيبين باجر
.:. توهقت امنه وحبت اتغير السالفه .:.

امنه ( تسال ) : اخوج بدور ليما الحين نايم ؟
غدير : اي ليما الحين نايم .. وشكله اذا قام بيعيش نفس كابوسج المرير
امنه ( وهي تضحك ) : نسيت انه يكره الجامعه كره العمى

.:. وفجاه .:.

انتوا الثنتين اتحشون فيني ؟ شتقولون ؟؟

امنه : بسم الله الرحمن الرحيم .. بدور انت متى قمت ؟؟
بدر : توني قايم من شوي وبعدين شنو بدور ؟ ماكو احترام للاكبر منج ؟
ضحكت امنه : اوبس اوبس .. اسفين مسيو بدر .. اقصد الشيخ بدر
بدر ( بغرور ) : عبالي بعد
وبعدها تليقفت غدير : امون انتي من صجج ؟؟ شنو الشيخ بدر ؟ تبينه يشوف نفسه علينا اكثر من ما هو شايفها يعني ؟

.:. وفجاه .:.
.:. نغمة موبايل البدر .:.

فتح المسج وقرا المكتوب وبعدها قال بتذمر : هم هالبنت اللي امسميه نفسها اسيرتي !! انا شكلي بغير رقمي من هالسنداره 




الحلقة 3 .:.

فتح المسج وقرا المكتوب وبعدها قال بتذمر : هم هالبنت اللي امسميه نفسها اسيرتي !! انا شكلي بغير رقمي من هالسنداره
وسالت امنه : شسالفه بدر ؟ ومنو هذي اسيرتك ؟؟
رد بدر وهو متنرفز من هالمسجات : سلامتج ماكو سالفه

.:. وبعدها طلع من الصاله .:.

استغربت امنه : اشفيه اخوج عصب جذي فجاه ؟
غدير ( وهي الثانيه مستغربه ) : والله ما ادري عنه .. صاير متقلب هاليومين
***************

.:. طلع بدر وراح الحوش وباله مشغول يهالمسجات اليوميه اللي توصله من اسيرت البدر .. يبي يعرف من اتكون هالبنت اللي اتعرف اسمه ؟ والمشكله هو ماله سوالف بنات !! وهالشي اللي زاد من حيرته .:.

.:. كان قاعد بكرسي موجود بالحوش .. رفع راسه وشاف سلوى واقفه عند قفص الحمام تعطيهم اكل .. ابتسم وقام قرب صوبها .:.

بدر ( بابتسامه ) : شكلج وايد اتحبين الحمام ؟
تخرعت سلوى من هالصوت الفجائي اللي يه من وراها : بدر !!
بدر : اي نعم هذا انا بدر .. شفيج تخرعتي ؟
ابتسمت سلوى : سلامتك بس كنت مندمجه مع الحمام وفجاه سمعت صوت من وراي وخفت
ابتسم بدر بالمثل : ما جاوبتيني اتحبين الحمام ؟
ردت سلوى وهي ماسكه حمامه صغيره : شي اكيد احبه .. ما اتشوفني دوم عند قفص الحمام ؟
بدر : وما تملين منهم ؟
سلوى : بالعكس .. اتونس وانا معاهم .. ولو ما مريتهم يوم امل

.:. وفجاه .:.

السلام عليكم
التفوا الاثنين لمصدر الصوت : وعليكم السلام

.:. كانت واقفه جدامهم ومنزله راسها للارض .:.

ما عرفها بدر بس انتبهت لها سلوى : الدانه ؟
ردت بصوت خفيف وهي ليما الحين منزله راسها : هلا سلوى
استفهم بدر : منو الدانه ؟
ابتسمت سلوى : هذي الدانه بنت عمك جاسم

.:. وبعدها قعد يدقق على ملامح الدانه اللي ما شاف منها شي .:.

وسال : ليش يا الدانه منزله راسج ؟
.:. ارتبكت دانه لما سال بدر هالسؤال .. ما عرفت شلون اترد عليه واكتفت بالصمت وراسها كان يناظر الارض .:.

.:. استغرب بدر وحست سلوى ان بالسالفه شي .. وقامت ومسكت ايد دانه عشان يدخلون الصاله .:.

سلوى ( بابتسامه ) : تعالي يا دانه انسولف داخل
ارفعت راسها بدون قصد : اوكي

.:. طاحت عيونها بعيون بدر .. انصدم لما شافها كانت ابد مو حلوه بس حس بشعور الربكه وانحرجت دانه وقعدت اتلوم نفسها شلون ارفعت راسها بالغلط !! وبعدها دخلت الصاله مع سلوى وهي متضايقه من نظرات بدر اللي حستها نظرات شفقه .:.

.:. كان بدر واقف بالحوش وما تحرك من مكانه .:.
وكلم نفسه بتعجب : لكون الدانه بنت عمي جاسم الوحيده الا اني اول مره اشوفها من سنين طويله .. والحين لما شفتها جدامي انصدمت من شكلها .. بس انشالله مالاحظت الدهشه اللي بعيوني .. يمكن يكون موقف محرج بالنسبه لها

.:. وبالصاله .:.

سلوى ( تسال ) : تبينا نقعد بالصاله او انسولف بالدار ؟
ردت دانه وهي تلتفت يمين ويسار : الدار بتكون افضل
ابتسمت سلوى : اللي تشوفينه

.:. وتوها سلوى تبي تمشي الا امسك الدانه ايدها .:.

التفتت سلوى تسال : خير يا دانه ؟
دانه ( تسال بضيق ) : في احد بيكون معانا بالدار ؟
سلوى : يمكن امون اختي لانها تشاركني بنفس الدار بس ليش ؟
دانه ( بتردد ) : عيل شرايج انتم بالصاله مو احسن ؟
استغربت سلوى : اللي يريحج

.:. وبعدها سمعوا صوت بدر يسولف بالحوش مع نايف اللي توه راجع من بره .:.

.:. وفجاه .:.

ارتبكت دانه : ابيه .. اسمع اصوات ريايل .. منو هذول ؟
سلوى : هذا اكيد بدر يسولف مع اخوي نايف
حست دانه بالخنقه : عيل شرايج نروح الدار ؟ او اقولج خل نروح الميلس احسن .. محد بيكون موجود هناك
زاد استغراب سلوى وسالت : انتي يا دانه ليش اتخافين من الناس ؟
.:. انصدمت دانه من هالسؤال اللي كلش ما توقعته وحست ان دمعتها بتنزل على خدها .:.
دانه ( بنبرة حزينه ) : انا انا مو اني اخاف من النااس .. بس انا .. انا
.:. وسكتت فجاه واكتفت بالدموع .:.

.:. تخرعت سلوى وما فهمت شي ومسكت ايدها ودخلتها الميلس وسكرت الباب .. كانت دانه قاعده عالكرسي وحاطه ايدينها على ويهها واما عن سلوى كانت مجابلتها .:.

امسكت علبة الكلينكس ومدت ايدها لدانه : تفضلي يا الدانه .. امسحي دموعج وفهميني شسالفه ؟

.:. امسكت دانه علبة الكلينكس وارفعت راسها .:.

دانه ( بحزن كبير ) : شتبين اتعرفين بالضبط ؟ ليش انا يايه بيتكم ؟ او ليش من شويه صحت ؟
سالت سلوى : والييت بيتنا هم سالفه ثانيه ؟
دانه ( بتردد ) : انا يايه عشان افتح لج قلبي واقولج عن اللي يدور بداخلي من حزن .. انا وايد ارتحت لج وحسيت انج ممكن تفهميني واتعرفين شنو هو سبب رفضي لدعوتج لعيد ميلادج .. لهسبب انا ابيج تسمعيني وتخففين عني وهم تساعديني .. انا يا سلوى محتاجه لشخص يفهمني واذا تبين الصراحه امي مو راضيه تفهمني .. فما لقيت غيرج انتي

.:. وبعدها .:.

.:. قامت سلوى من الكرسي وقربت من دانه وامسكت ايدها بحنيه .:.

سلوى ( بابتسامه ) : تكلمني .. قولي اللي بقلبج وتاكدي اني مستحييل اخذلج
.:. استانست دانه وارتاحت وايد من هالكلام .. وتطمنت لانها عرفت تختار الشخص المناسب عشان اتقوله كل شي .:.

دانه : كنت متاكده انج انسانه طيبه وتتفهمين مشاعر الناس ومشاعري انا بالذات
سلوى : تسلمين والله على هالكلام اللي احسه وايد بحقي .. والحين قوليلي انتي شفيج ؟ وليش عيونج ذبلانه بالحزن ؟
تنهدت دانه وبعدها قالت : مساعه سالتيني انتي ليش اتخافين من الناس ؟ كنت بجاوبج بس ما قدرت وانزلت ادموعي غصبا عني .. انا مو اني اخاف من الناس .. انا اخاف من كلام الناس وشماتتهم فيني .. وادري بتساليني أي شماته واي كلام ؟ يا سلوى انا ادري ان الناس يحشون فيني ويتمسخرون علي ليش اني مو حلوه .. وحتى كلمة مقبوله كبيره بحقي .. اذا بنات عمي يتمسخرون علي فشلون الغرب لو شافوني ؟ شبيقولون ؟ وللسبب هذا بس انا رفضت دعوتج لعيد ميلادج .. انا مهما اتعدل واسوي بنفسي هم اتم مو حلوه ومبهدله بنظر الناس .. ماكو شي حلو فيني غير اسمي ويقولون صوتي .. صج ان الحلو ما يكمل .. وانا وبكل صراحه كرهت الدنيا وهم نفسي .. امي اتقولي خلج واثقه من نفسج وانا اقول اثق بشنو يا حسره ؟ بجمالي الاخاذ او بجسمي الرشيق ؟ نظرات الناس صارت ما ترحم وكفايه اخر نظره كانت لي من بدر .. حسيته يقول بقلبه شنو هالجيكره ؟ حتى لما كنت بالاعداديه وهم الثانويه ما سلمت من السان البنات .. كنت اغار لما اشوف بنت حلوه تمشي بالساحه بكل ثقه جدامي .. وكنت انحرج لما اشوف نظرات الشماته في عيونهم .. عشان هالسبب انا معزوله عن العالم اللي ماهمه غير المظاهر .. يا سلوى انا ما عندي اخو او اخت عشان افضفض له اللي بقلبي .. وما عندي غيرج انتي اللي اعتبرج اختي .. قوليلي يا سلوى شاسوي ؟ شلون اتخلص من عقدتي ؟
انزلت دموع سلوى غصبا عنها : لهدرجه انتي مهمومه ومحد داري فيج ؟

.:. هزت دانه راسها بحزن .:.

سلوى : بس يا الدانه انتي من حقج اتعيشين حياتج وخلي ثقتج بنفسج كبيره .. وحتى لو كنتي مو حلوه مو مهم .. المهم انج حلوه من داخلج
دانه : هم انتي يا سلوى اتكررين نفس كلام امي .. بالله عليج قوليلي اي ثقه هذي اللي قاعده تتكلمين عنها ؟
سلوى : مو انتي قلتي ان الحلو ما يكمل ؟ الله سبحانه يعطينا اشيا وياخذ منا اشيا .. مثلج انتي عطاج الصوت العذب الحلو واخذ منج الجمال
تضايقت دانه : ياليت الناس بس يسمعون صوتي وما يشوفوني كلش
حست سلوى بالحزن: ليش يا الدانه ؟ ليش مصره اتعقدين نفسج بالطريقه هذي ؟
وبعدها سالت : مو تبيني اساعدج عشان تتخلصين من هالهم هذا ؟
.:. هزت دانه راسها ايجابيا .:.

سلوى : ماكو غير انج تتشجعين وتحظرين عيدميلادي يوم الخميس واتواجهين البنات بكل ثقه
قامت دانه من الكرسي مصدومه : مستحيييل !!

ما قلت لي يا البدر ما تبي تتزوج ؟
ضحك البدر بصوت عالي : خوش نكته والله .. عيدها مره ثانيه تـكفى !!
بدور اشفيك ؟؟ انا اسالك من صجي
رد بدر : انا هم يا نيوف اكلمك من صجي
نايف : شتقصد يعني ؟ ما تبي تتزوج ؟؟
بدر : لين تزوجت انت انشالله انا بفكر اتزوج
ضحك نايف : هالنكته احلى من القبليه ممكن اتعيدها ؟

.:. وبعدها ضحك بدر .:.
***************

سالت سلوى وهي تشوف الدانه بحزن : ليش مستحييل ؟ ماكو شي عندي اسمه مستحيل ..وتعوذي من ابليس وقولي تم وتعالي الحفله
ردت دانه بضيق : ما اقدر يا سلوى .. والله العظيم ما اقدر
سلوى ( باصرار ) : امبله يا دانه تقدرين بس انتي ما تبين اتحاولين

.:. وبعدها ما ردت دانه وتمت بضيقتها ساكته .:.

كررت سلوى : بتحظرين لعيدميلادي .. قولي تم
.:. ترددت الدانه وايد اذا اترد على سلوى او تسكت بس اصرار سلوى اتعب الدانه واستسلمت للامر .:.

دانه ( بتردد ) : تم
***************

.:. كانت اتخاف اتغمض عيونها وتفتحها عشان ما اتمر الايام بسرعه ويقرب موعد العيدميلاد .. لكن وبدون ما اتحس بمرور الوقت والايام سمعت امها تسالها سؤال ما خطر على البال .:.

ام دانه : عالساعه كم بتروحين حفلة بنت داليا ؟؟
انصدمت الدانه : اليوم الخميس !!
ام دانه : وانا شقاعده اقولج من الصبح ؟؟ اي اليوم الخميس
تضايقت دانه وحست بالخنقه : عالساعه 7 بالكثير لازم اكون هناك
.:. حست الدانه ان هاليوم بيكون تعيس بقدر ما هو تعيس بنظرها الحين .. بس اهي اوعدت سلوى بالحظور .. يعني ما باليد حيله .:.
***************
.:. كانت قاعده بدارها تتعدل حق عيدميلادها .. اما بالنسبه لامنه البست وخلصت وانزلت تحت .:.

.:. وبعدها .:.

طق الباب يسال : ممكن ادخل ؟
سمعت الصوت وعرفت من يكون : تفضل عمي
.:. دخل بوبدر الدار وسكر الباب وراه .:.

بوبدر ( وهو يشوف سلوى بانبهار ) : هذي سلوى اللي اشوفها الحين او القمر نازل من السما ؟
ضحكت سلوى : شدعوه عمي عاد ! قمر مره وحده ؟
قرب بوبدر منها : واحلى من القمر
وقال بقلبه : واحلى من امج بعد
.:. حست سلوى بقرب بوبدر منها وتضايقت وقامت من الكرسي .:.

سلوى ( تسال ) : بغيت شي عمي ؟
قرب بوبدر خطوتين وقال : بلاها كلمة عمي
ما استوعبت سلوى : شنوو ؟؟
.:. وفجاه .:.

فتحت امنه الباب وبقوه : سلوه يالله تعالي تحت .. ساندرا وشيخه والجود اوصلوا
***************

.:. كانوا صديقات سلوى .. ساندرا وشيخه والجود قاعدين بالميلس .. يمكن يكون اسم ساندرا غريب من بينهم .. ساندرا صديقه سلوى وهي لبنانيه مسيحيه .. وتعرفت عليها بالطياره وهم راجعين من لبنان .:.

.:. كانت ساندرا اطل من دريشة الميلس للحوش .:.

استغربت شيخه وسالت : اقول ساندرا شعندج اطلين بالحوش ؟
ردت ساندرا بدون ما تلتفت : هيدا البدر يا محلاه
استفهمت شيخه : اي بدر ؟ تونا هلال ؟
.:. ما ردت ساندرا وتمت اتشوف البدر .:.

ضحكت الجود : شيخوو يا الغبيه هي تقصد بدر ولد بوبدر ومو البدر اللي بالسما
.:. وبعدها دخلت سلوى ومعاها امنه .:.

سلوى ( بابتسامه ) : يا هلا والله بمن يانا .. توه ما نور البيت
شيخه & الجود : بوجودج يا الغلا
.:. الوحيده اللي ما ردت هي ساندرا .:.

انتبهت لها امنه وسالت : ساندرا .. شو بتعملي عندك هونيك ؟
ردت شيخه من بدالها : قاعده اتشوف البدر حبيب القلب
ضحكت امنه : يا هيدا البدر اللي مجننك هيدك
وسالت سلوى : ليكون اتحبين بدر يا ساندرا ؟
التفتت ساندر لسلوى وقالت : ابحبوا اي .. بس لهلا ما بعرف شو نوع هيدا الحب

.:. سكتت سلوى وما علقت بشي .. وبعد اقل من دقيقه دخلت غدير بنت بوبدر الميلس ومعاها بنات عمها لميا .. نجلا ونور .:.

.:. سلمت سلوى عليهم وعرفتهم على صديقاتها .:.
وبعدها سالت : عيل وين الدانه ؟
سالت غدير : وليش الدانه قالت بتيي ؟
سلوى : الدانه اكدت لي انها بتيي انشالله

.:. ما توقعت غدير ان الدانه ممكن تحظر وخاصه انها منعزله عن الناس .. اما عن نجلا ونور تعجبوا لما دروا ان دانه بتحظر العيدميلاد .:.

.:. وبالحوش .:.
.:. توها داخله من باب الحوش الا بدر يطلع لها فجاه .. خافت وارتبكت وبسرعه حطت ايدها على ويهها .:.

.:. تعجب بدر من تصرفها بس ما علق بشي .:.

دانه ( وهي منزله راسها ) : اسمحلي يا ولد عمي طلعت ابويهك بدون ما اقصد
سال بدر : انتي اللي اسمحيلي بس انتي منو من بنات عمي ؟ 




الحلقة 4 .:.

سال بدر : انتي اللي اسمحيلي بس من انتي من بنات عمي ؟
ردت الدانه بصوت خفيف : انا الدانه بنت عمك جاسم

.:. انصدم للمره الثانيه .. هذي ثاني مره يشوفها وما يعرفها .. وحس نفسه بموقف سخيف .:.

بدر : هلا والله بالدانه .. تفضلي حياج .. الكل قاعد ينتظرج بالميلس
ابتسمت وهي مازلت منزله راسها : هلا فيك وزاد فضلك
***************

بنات تعالوا شوفوا ماني مصدقه .. هذي الدانه بنت عمي جاسم يايه
ما ستوعبت نور : الدانه الدانه ما غيرها ؟
ردت نجلا : اي نعم .. الدانه بلحمها وشحمها
استفهمت ساندرا : ومنو هيدي الدانه اللي بتحكوا عنها ؟
وبعدها قاطعنهم سلوى : اتعرفين تسكتين انتي وياها ؟ كاهي الدانه قربت وابيكم كلكم تبتسمون لها .. فاهمين ؟؟

.:. استغربت ساندرا ليش كل هالاهتمام بالدانه !! لهدرجه يعني هي شخصيه مهمه ؟ او جميله مثلا ؟ ساندرا من النوع اللي يحب يكشخ ويتعدل واهم شي عندها ان الشخص يكون حلو عشان الناس تحترمه وهذا هو تفكيرها بالدنيا ومفهوم الجمال عندها .:.

.:. وبعدها .:.
.:. دخلت دانه الميلس بتردد كبير وهي حاسه بالخوف من نظرات البنات لها .:.

.:. وفجاه .:.

ضحكت ساندرا بستخفاف : هيدي هيا الدانه اللي بتحكوا عنها ؟
وبعدها سالت بوقاحه : شو هو الشي الحلو فيها ؟ بدي شي واحد بس حلو !!

.:. حست الدانه بالعجز وما عرفت اترد او شتقول بالضبط .. اما عن سلوى عصبت على موقف ساندرا السخيف واللي ما كان له داعي كلش .:.

سلوى ( بعصبيه ) : ساندرا !! ممكن تعتذرين عالكلام اللي قلتيه بحق الدانه ؟
استنكرت ساندرا هالطلب : وليش بالله ؟ شو عملت انا ؟
سلوى : انتي اتعرفين عدل شقلتي وماكو داعي اعييد .. يعني اعتذري للبنت يا ساندرا

.:. وفجاه تدخلت دانه .:.

دانه ( بصوت حزين ) : ماكو داعي تعتذر .. يمكن يكون هذا رايها فيني وانا احترمه

.:. نجلا ونور كانوا يحشون بشويش .:.

نجلا : ما اتشوفين دانوه شلون اتسوي نفسها طيبه ؟
نور : اي والله .. بس تبين الصراحه ؟ زين سوت فيها ساندرا .. والله محد قالها تتفلسف وتحظرالعيدميلاد وهي تعرف عدل انها مو قد هالعزايم .. واذا تبين الصراحه انا اتفشل منها والحين تفشلت زياده لما صديقات سلوى دروا ان هالجيكره بنت عمي
.:. كانت دانه شوي وتصيح بس على قدر المستطاع كانت اتحاول تخفي دموعها وتتمالك نفسها .:.

دانه ( تسال بابتسامه ) : ما عرفتيني على صديقاتج يا سلوى ؟
.:. ابتسمت سلوى وقامت عرفت الدانه على شيخه والجود .:.

ابتسمت شيخه : هلا والله بدانه
وكملت الجود : تشرفت بمعرفتج يا دانه
.:. استانست الدانه وحست بالراحه وان الدنيا ليما الحين فيها ناس قلبهم ابيض وطيب .:.

وبعدها التفتت سلوى لبنات عم الدانه : وهذول انتي عارفتهم .. غدير .. لميا .. نور ونجلا بنات عمامج وهم اتعرفين امون اختي

.:. وفجاه .:.

تنرفزت ساندرا : شو سلوى ! انسيتي اني موجوده هون ؟ ما بشوفك عرفتيني عالبنت !!
.:. كانت سلوى متضايقه شوي من موقف ساندرا لدانه بس حبت تنسى السالفه وخاصه انها تعرف ساندرا عدل .. انسانه انانيه ومغروره وما همها غير الجمال الخارجي وبس .:.

ردت سلوى : بالعكس ما نسيتج بس انتي اللي شكلج نسيتي انج اول وحده رحبتي بدانه باسلوبج المو حلو
.:. ما عجبها ساندرا هالكلام وحست بالحقد على دانه المسكينه اللي مالها ذنب بشي .:.

.:. وبعدها .:.

سالت غدير متعمده : اقول دانه شلون اقتنعتي اتين العيدميلاد ؟ مع انج ما اتحبين تختلطين بالناس ؟
.:. تضايقت دانه من هالسؤال وحست ان غدير متعمده تساله بس كانت مجبره اترد عليه .:.

دانه ( وهي تتذكر كلام سلوى عن الثقه ) : من اليوم ورايح بكون اجتماعيه انشالله
.:. استغربت غدير من رد الدانه وهي اتعرف عدل ان دانه مستحييل اترد بثقه واستانست سلوى من هالرد اللي ما توقعته .:.

سلوى ( بشويش ) : عفيه عليج يا دانه .. ابيج جذي قويه وما يهمج شي
.:. ابتسمت دانه بس سرعان ما اختفت الابتسامه لما شافت ساندرا تقرب منها بكل غرور وثقه .:.

ساندرا ( تسال وهي تلعب بشعرها ) : شفتي مس ليبانون بالتي في هاليومين ؟؟
اعتفس ويه دانه : لا ما شفتها
ساندرا : عن جد بتجنن .. حتى انا اللي بشوف نفسي حلوا اكتيير بشوفها احلى مني بمليون مره
دانه ( بضيق ) : طيب وانا شكو يعني بمس ليبانون ؟
.:. حست سلوى ان ساندرا بتغلط بشي وبسرعه غيرت السالفه .:.

سلوى ( بابتسامه ) : ما تبون ترقصون يا بنات ؟؟
.:. ما حبت ساندرا تسكت هالمره وحبت اترجع السالفه عناد في سلوى لتغيرها الموضوع .:.

ساندا ( بوقاحه ) : سلامتك يا دانا .. انا بس كونيت بادي اتشوفي الجمال واللي يستحقوا الاحترام ومو حي الله بنت بشعه ما بتعرف شي عن الاناقه والجمال
انصدمت دانه : انتي شتقصدين بكلامج هذا ؟؟ منو تعنين فيه ؟
ساندا ( بابتسامه خبيثه ) : انتي
دانه ( اشويه وتصيح ) : انا !!
ساندا : اي انتي .. وفي احد بشع غيرك معنا هلا ؟؟

.:. وفجاه .:.

صرخت سلوى : ساندرا !! بسج عااد !!
اندرا ( بدون مبالاه ) : ما بظن اني غلطيت بشي
سلوى : كل هذا الكلام وتقولين ما اتظنين ؟؟

.:. ما استحملت دانه كل هالاهانات وخاصه انها تفشلت جدام البنات والمشكله ما كانت عندها الجراءه الكامله عشان اترد على ساندرا .:.

.:. وقفت ساندرا معصبه وكل صفات الغرور الزمتها بهالحظه .:.

ساندرا : انتي شو فاكره حالك ؟ اصلا ما فيه وجه موأرنه بيني وبينيك .. وانت شوو ؟؟ بادي اشوف شي واحد حلو فيكي بس ما في
وفجاه صرخت دانه مو مستحمله : بس خلاص كفايه .. بسج ما شبعتي اهانات ؟ ادري انج حلوه واتهبلين وقمر بعد .. هذا اللي تبين تسمعينه من الناس ؟ اكاهو سمعتيه مني .. شبعتي غرورج الحين ؟ بس هذا مو معناته انج اتغلطين علي واتزيدين بالغلط وانا اتم ساكته .. ادري عدل اني مو حلوه بس اتصور عندي شي انتي ما تملكينه .. الطيبه والتواضع وحب الناس ومو الانانيه والحقد والغرور وحب التملك .. بس اتوقع اني غلبتج بجمالي الداخلي .. والدلليل موقفج مني .. باين انج غيرانه مني .. 
انفجرت ساندرا من الضحك : انااا ابغاار منك انتي ؟ شو هيدي الفزورا الجديده ؟ بتسدئي ضجكتيني وانا ما بادي اضحك .. 

.:. وبعدها سكتت دانه وما قالت شي .. وتدخلت سلوى اللي كانت معصبه من موقف ساندرا .:.

سلوى : ساندرا .. انتي شفيج ؟ شنو مشكلتج ؟ يعني ما كان له داعي انج تحرجين ضيفتي !!
سالت ساندرا بدون مبالاه : وانا مو بضيفتك ولا شوو ؟
سلوى : اكيد ضيفتي .. وعلى عيني وراسي .. لكن دانه ما غلطت بشي .. انتي اللي غلطتي عليها وتماديتي بالغلط !!
عصبت ساندرا : انا ما غلطيت ابشي !!
سلوى ( باصرار ) : امبله غلطتي وكل هالبنات شاهدات على اللي صار توه
كررت ساندرا : التلك انا ما غلطيت ابشي

.:. وبعدها تدخلت نجلا بنت عم دانه .:.

نجلا ( بخبث ) : هو انا صحيح بنت عمج يا الدانه .. بس اذا تبين الصراحه ساندرا ما اغلطت بشي .. يعني احنا الناس لما انشوف وحده حلوه انقول جدامها ومن وراها والله ان هالبنت قمر واتينن .. وهم نفس الشي عن البيت الجيكره .. انقول بسم الله الرحمن الرحيم .. اللهم لا شماته .. هالبنت مو حلوه كلش واتخرع .. الله يعينها على نفسها .. والله لا يبلينا بما ابتلت فيه ان شالله .. يعني ساندرا الصراحه ما اغلطت ..

.:. بهاللحظه حست دانه ان السانها ثقل وما اقدرت اتقول شي .. وحست ان دموعها بتنزل غصب .. اذا نجلا بنت عمها اتقول هالكلام فشلون ساندرا !! حست سلوى بشعور الدانه وهم حست انها السبب بالشي اللي استوه لما الحت على الدانه انها تحظر لعيد ميلادها .:.

.:. حطت الدانه ايدينها الثنتين على عيونها اللي انزلت ادموعها قبل ما تستأذن .. وبسرعه وبدون شعور اطلعت بره الميلس .:.
***************

. كان بدر قاعد بداره ويتحلطم .. ليش ان البيت اليوم مليان بالبنات وما يقدر ياخذ راحته ويتنقل من مكان لمكان .:.

وبعدها قال : ماكو غير داري .. اهي المكان الوحيد اللي برتاح فيه اليوم بدون ما احد يدخل علي ويلعوزني

.:. وفجاه .:.
.:. فتحت باب الدار وادخلت عليه وسكرت الباب بقوه واستندت عليه وهي ميته بجي .:.

تخرع بدر المسكين : بسم الله الرحمن الرحيم .. اشصاير ؟؟ البنات اوصلوا لداري !! عيل انا وين اروح ؟

.:. ما ردتت عليه وكملت بجيها .:.

استغرب بدر واستفهم : منو انتي ؟ وشسالفه ؟ وليش تبجين ؟

.:. وهم ما ردتت عليه وبجت اكثر من قبل .:.

سال بدر بستهبال : في احد طقج ؟ تبيني اروح اطقه ؟
رفعت الدانه راسها معصبه : عن العبط وهذا مو وقت استهبالك الحين !!
استغرب بدر : الدانه !!
.:. ما ردتت عليه وامسحت ادموعها وفتحت باب الدار بتطلع .:.

ناداها البدر : لحظه شويه .. تعالي وين رايحه ؟ وما قلتيلي ليش تبجين ؟
.:. وهم ما ردتت ومشت واهي حاسه بحزن كبير وشافتها سلوى .:.

سلوى ( تسال ) : الدانه .. واخيرا لقيتج .. انتي وين رحتي ؟
ردتت دانه بهدوء : اكاني جدامج
قربت سلوى يم دانه ومسكت ايدها مبتسمه : يالله تعالي انرد للبنات
سحبت الدانه ايدها بقوه : اسمحيلي انا راده البيت !!
تضايقت سلوى : ليش ؟ ليكون عشان سالفـ ..
قاطعتها دانه بعصبيه : ايه .. عشان سالفة هالساندرا .. واذا انتي ترضين على نفسج انج تنهانين جدام اللي يسوا واللي ما يسوا فانا ما ارضى !!

.:. وبسرعه مشت بدون ما تعطيها فرصه تتكلم او اتقول شي .. راده البيت .. سكتت سلوى وما قالت شي .. وبدر كان واقف بالممر وسمع كل شي .:.

قرب بدر من سلوى وسال : عشان هالسبب كانت بنت عمي اتصيح ؟
.:. هزت سلوى راسها ايجابيا .:.
سال بدر : اهو شصار بالضبط ؟ ومنو هالساندرا ؟
***************

.:. كانوا البنات قاعدين بالميلس وكل وحده اتسولف مع الثانيه متناسين الشي اللي صار .. كانت ساندرا تضحك ومستانسه متجاهله تماما الغلط اللي سوته .:.

قربت نجلا من ساندرا تسال : انتي من وين يبتي كل هالثقه والجراءه اللي فيج ؟ الصراحه عجبتيني
ساندرا وهي رافعه خشمها غرور : هيدا الشي مولود معاي .. وانتي لهلا ما شفتي شي
نجلا : وهم في اشيا ثانيه مدفونه بداخلج وما طلعتيها ليما الحين ؟
ساندرا ( بغرور ) : we we
نجلا ( اللي ما فهمت شي ) : شنو تقصدين بوي وي !!
ضحكت ساندرا بمسخره : وليك ما بتعرفي فرانسي !! يعني yes بالانجليزي .. لا تؤلي ما بتعرفي انجليزي هلا ؟
ردتت نجلا من الفشيله : افكورس اعرف انجليزي .. يعني مو لهدرجه .. اما الفرنسي وشعرفني فيه !! صعب ومعقد

.:. ومن صوب ثاني بالميلس كانت غدير اخت بدر اتسولف مع امنه اخت سلوى .:.

غدير : امون روحي شوفي اختج سلووه وينها فيه ؟ صيفت من يوم اطلعت !!
امنه : اكيد قاعده تقنع بنت عمج الدانه ترد للميلس
غدير : ما اظن الدانه بترد بعد اللي سمعته من ساندرا
امنه : الصراحه انا ما ادري شلون ساندرا تجرات وقالت هالحجي !!
غدير : امبين ان هالساندرا ابنيه مغروره وشخصيتها قويه
امنه : معاج حق !! انا ما ادري شلون سلوى مصادقتها !! كل وحده شخصيتها مختلفه عن الثانيه
***************

وهذي الساندرا بالله عليها ما تستحي ؟ اشفاكره نفسها ! مارلين مونرو ؟ مالها حق اتغلط عالدانه بهالطريقه !!
تنهدت سلوى : اللي صار صار وانا السبب
استفهم بدر : شكو انتي السبب ؟؟
سلوى ( بضيق ) : انا اللي الحيت واصريت عليها عشان تحظر اليوم .. انا اللي حطيتها بهالموقف المحرج هذا .. انا السبب
بدر : انتي مالج ذنب باللي صار .. الذنب ذنب هالمغروره اللي اسمها ساندرا
.:. وبعدها .:.

سمعوا صوت معصب ياي من وراهم : انتوا الاثنين شتسون مندعسين بالممرر !!
والتفت على سلوى يسال : وانتي يا الشيخه .. اشله امخليه صديقاتج ومندعستلي بالممر سوالف مع الشيخ بدر !!
.:. استغربوا الاثنين من موقف بوبدر المعصب عليهم وبدون سبب .:.

سال بدر : عسى ما شر يبا ؟
وسالت سلوى : اشفيك عمي ؟ ليش شاب علينا ضو ؟ وشتقصد بكلمة مندعسين ؟ وبعدين انا ما خليت صديقاتي .. انا بس كنت اسولف مع بدر عن شغله .. واكاني راجعتلهم الحين
سال بوبدر بستخفاف : وبالله عليج شنو هالشغله الخطييره الا ما اطلعت الا بهالوقت وبالممر يم غرفة بدور ؟؟
.:. تنرفزت سلوى على موقف بوبدر اللي ابد ما كان له داعي .:.

وقالت لنفسها : انا مو مجبوره اني ارد عليه واهو مو ولي امري .. ماله حق علي .. وما دامه اخوي نايف موجود هو شدخله فيني !!

.:. ما ردتت عليه ومشت من يمه رايحه للميلس .:.

تنرفز بو بدر : انسه سلوى اعتقد اني سالتج سؤال ! ومو حلوه انج اطنشيني وتمشين
.:. ما ردتت عليه وكملت مشيتها .:.

بوبدر وهو ماسك اعصابه : انتي ما تسمعيني او تتصيمخين يعني ؟ اكلمج انا !! اوقفي
.:. وهم ما ردتت .:.

. حس بدر ان بيصير شي من هالعناد .:.
صرخ بوبدر معصب : قلت لج اوقفي !! 




الحلقة 5 .:.

بو بدر وهو ماسك اعصابه : انتي ما تسمعيني او تتصيمخين يعني ؟ اكلمج انا !! اوقفي
.:. وهم ما ردتت .:.

.:. حس بدر ان بيصير شي من هالعناد .:.
صرخ بو بدر معصب : قلت لج اوقفي !!

.:. وبهالحظه اوقفت سلوى بس ما التفتت .:.
وسالت ببرود تام : خير عمي بغيت شي ؟؟
مسك بو بدر اعصابه على كثر ما يقدر : سلامتج ما بغيت شي
.:. وبعدها كملت مشيتها .:.

وسال بدر مستفهم : عسى ما شر يبا ؟
التفت بو بدر على بدر معصب : وانت شكو ؟ ادخل دارك وانت ساكت .. ولا تتليقف باللي ما يخصك !!
.:. استغرب بدر من موقف ابوه ودخل داره وهو مو فاهم شنو سبب هالعصبيه .:.
***************

.:. دخلت الدانه البيت والحزن كان امبين من عيونها .. كانت امها قاعده بالصاله اتشوف تليفزيون واستغربت ييت الدانه بهالسرعه .:.

ام دانه ( تسال ) : عسى ما شر ؟ ليش راجعه البيت هالحزه ؟ مو كانج طالعه من توه !!
ابتسمت دانه متظاهره بالسعاده : حفلتها كانت بسيطه وتونا امخلصين
.:. استغربت ام دانه والتفتت للساعه اتشوف الوقت .:.

ام دانه : اشدعوه ؟ الساعه ثمان توه امبجر !! شنو هالحفله اللي بساعه بس !!
ابتسمت دانه مره ثانيه : مو حفله يمه عيد ميلاد
ام دانه : ما هو نفس الشي .. حفله او عيد ميلاد .. ما يمديكم اتسون كل شي بساعه !!
.:. وبعدها اسكتت الدانه وما عرفت شتقول .:.

سالت امها مستفهمه : انتي اتقصين علي ولا شنو ؟ يعني ما تبين اتقولين لي ليش راجعه امبجر ومخليه البنات ؟
توهقت دانه : ما ادري يمه .. بس حسيت ان راسي عورني وحبيت ارد البيت
استغربت امها : توج اتقولين خلصتوا والحين اتقولين راسج يعورج !!

.:. شافت الدانه امها بصمت .:.

ام دانه ( تسال ) : اشفيج ساكته ؟ بما اني اعرفج عدل اكيد احد قط عليج كلمه او 2 وانتي كالعاده ما استحملتي وحبيتي تنحاشين من هالموقف عدل كلامي ؟؟
.:. شافت الدانه امها بنظرة حزن .. يعني اي عدل كلامج يا يمه .. تنهدت امها بدون ما اتقول شي وراحت عنها .:.
***************
.:. مر اليوم بسرعه بنظر البنات اللي كانوا مستمتعين بيوم الميلاد .. ولكنه مر ببطئ بنظر الدانه اللي ما قدرت تنام الليل وهي اتفكر بالموقف اللي اسوته .:.
***************

من صباح الله خير نغمة رنة المسج .. كان دايخ حده بس مسك الفون وفتح المسج وقرا المكتوب .:.
|| صباح الخير يا اغلى الناس .. يالله قوم .. بسك نووم .. ادري انك نايم ||

.:. وبعدها .:.

قام بدر من سريره متنرفز : حسبي الله عليج من ابنيه .. قومتيني من النووم امبجر واليوم اليمعه !!
***************

.:. كانت سلوى قاعده بدارها .. وفجاه رن موبايلها .. شافت رقم المتصل وكانت ساندرا .. وما كان لسلوى خلق انها اترد عالاتصال .:.

امنه ( تسال ) : اشله ما اتردين عالفون ؟
سلوى : مالي خلق
امنه : عالاقل شوفي منو اللي داقلج من صباح الله خير !!
سلوى : هذي ساندرا
امنه : اذا ساندرا عيل زين اتسوين انج ما اتردين
استفهمت سلوى : وليش يعني ؟
امنه : من الموقف الحقير اللي سوته بالمسكينه دانه ولو انا اللي كنت بمكان الدانه جان مت بجي
سلوى : بس اهيا سوت لها اهي وما سوت لي انا
استغربت امنه : يعني انتي راضيه باللي سوته ؟
سلوى : لا طبعا .. بس انا اقولج يعني انها ما احرجتني انا عشان ما ارد عليها .. بس هذا مو معناته اني راضيه على موقفها .. راح اتصلها بعدين بس مو قبل ما اكلم الدانه واشوف شخبارها بعد اللي صار ..
***************

.:. صارت الساعه 11الظهر .. توه بو بدر يبي يفتح باب غرفة بدر عشان يصحيه للصلاة كالعاده .. الا شافه فاتح باب الدار قبله .:.

استغرب بو بدر : بدر قاعد بنفسه !! والله شي غريب !!
ضحك بدر : لا يبه .. ماكو شي غريب ولا شي .. ومن يوم ورايح بقوم بنفسي ان شالله
استغرب بو بدر مره ثانيه : سبحان مغير الاحوال
ابتسم بدر وقال لنفسه : مو مني .. من هالبنت المزعجه اللي كل صباح الله خيير امأذيتني بمساجاتها المجهوله
***************

.:. في بيت بو دانه .:.

.:. كانت الدانه منسدحه عالسرير وكانت الساعه 12الظهر تقريبا .. حست نفسها انها ما نامت واييد من كثر التفكير بموقف امس .. ما نامت لين الساعه 4 الفير .:.

.:. وتوها تبي اتقوم من السرير الا يرن موبايلها وكانت سلوى المتصله .. بالبدايه رن الموبايل ليمن سكر بنفسه وما كانت حابه اترد .. وبعدها رن للمره الثانيه وفتحت الخط .:.

دانه ( بصوت هادي ) : هلا سلوى
سلوى : اهلين دانووه شلونج ؟؟
دانه : بخير .. الله يسلمج .. انتي شلونج ؟؟
سلوى ( بضيق ) : انا متصله عشان اسالج عن اخبارج وخاصه بعد اللي صار امس فماله داعي تساليني عن اخباري لاني متضايقه من الموقف اللي ..
قاطعتها دانه : حصل خير حبيبتي وانا ادري ان انتي مالج يد باللي صار وماكو داعي والله تتضايقين عشاني .. واذا على موقف امس اني هديتج ومشيت السموحه منج بس غصبا عني تضايقت من الشي اللي سمعته .. اما الحين انا بخيير والحمدلله
حست سلوى بالراحه : متاكده من هالحجي ؟ يعني مو شاله بخاطرج علي او شي !!
ابتسمت دانه : متاكده
ابتسمت سلوى بالمثل : فديتج والله ريحتيني .. يعني صافي يا لبن !!
دانه : صافي يا لبن

***************

.:. عالساعه1 الظهر .. طلع بو بدر وبدر ونايف من المسيد .. بو بدر رجع البيت .. ونايف طلع مع ربعه .. اما بدر وده سيارته للوكاله لانها محتاجه لبعض التصليحات .:.

.:. وهو بالطريج سمع رنة نغمة المسج اللي اعتاد دوم وكل يوم يسمعها .:.

فتح المسج وقرا المكتوب : اعتقد ان الصلاة خلصت الحين .. انا يا البدر بغيت اطلب منك طلب .. اهو بصراحه طلب صغير وما بيتعبك بشي .. ابيك ما عليك امر اتمر مكتبة الفجر اللي بالمرخيه .. وتسال الهندي اللي قاعد هناك ان اكو ضرف ابيض صغير باسم البدر .. اخذه وافتحه وبعدها بقولك حق شنو !! على فكره انا مو قاعده استهبل معاك او استعبط .. السالفه جد واتمنى انك تقصد المكتبة الحين ..

تعجب بدر من هالمسج : قومي انزين .. انا مينون اضيع وقتي مع وحده ما اعرف من اتـكون ! غير انها مسمية نفسها اسيرة البدر !! ماكو غير اني امسح هالمسج واطنش !!
***************

.:. ابيت بو خليفه اخو بو بدر الكبير .. كانت نجلا اتسولف بالفون .. ونور تقرا مجلات .:.

دخل عليهم خليفه يسال : نجلوه .. نوروه .. ما شفتوا امي ؟
.:. ولا وحده منهم ردتت .. نجلا كانت مندمجه بالسوالف .. ونور بالمجله .:.

سال خليفه مره ثانيه : وصمخ يصمخكم انتوا الثنتين .. سالتكم ما شفتوا امي ؟
.:. اشرت نجلا بيدها بلا .. وهزت نوره راسها بلا .:.

تنرفز خليفه : ما منكم فايده

.:. وفجاه .:.

خير خليفه يمه بغيتني بشي ؟ اسمعك تسال عني ؟
التفت خليفه على امه بابتسامه : هلا والله بالغاليه .. هلا والله
ضجكت ام خليفه : اه منك يا العيار اكيد تبي شي !!
ابتسم خليفه : تقريبا
اسالت امه : خير يمه اشبغيت ؟
خليفه : مو اهني يمه .. تعالي الدار
***************

.:. وصل بدر للوكاله .. وتوه نازل من سيارته الا نغمة رنة المسج .. تنرفز من كثرة هالمسجات اللي توصله .. وقبل ما يفتح المسج توقع انه من البنت السنداره .:.

وبالفعل فتح المسج وقراه : بدر انت وينك ؟ ليش صيفت عالمكتبه ؟ وليش اصلا ما رحت ؟ انا توني متصله المكتبه وسالت الهندي لو شرفت بس قالي انك ما رحت والظرف بمكانه اهناك ما تحرك .. عفيه يا البدر عشاني روح المكتبه واخذ الظرف

.:. وبعدها .:.

تمسخر بدر : اروح المكتبه وعشانج ؟ ليش ان شالله ومن حظرتج ؟ ومن اتكونين بالنسبه لي عشان اتقولين عشاني !! والله ان بنات هاليومين حالتهم حاله .. فاضين وما عندهم سالفه .. وبعدين شنو يظمن لي انج ابنيه !! مو يمكن اتكونين ريال يستهبل !!

.:. ومسح بدر المسج بدون ما يفتكر بشي .:.
***************

انت شتقول ؟ مينون ؟ مو صاحي ؟ شارب شي ؟
يمه تكفين اسمعيني وهدي اعصابج
شلون ؟ شلون يا خليفه تبيني اسمعك واهدي اعصابي بعد اللي سمعته منك من توه !! تبي تتزوج لي وحده ما عندها اصل ولا فصل !! وياليت لو خليجيه بعد .. لبنانيه وهم مسيحيه ؟ مو صاحي انت ؟ تبي تذبحنا ؟
برر خليفه : وشفيها اللبنانيه ؟ اكاهو عمي بو بدر متزوج لبنانيه !! واذا على انها مسيحيه ان شالله بخليها تسلم مع الايام
ام خليفه : لا اتقارن داليا مرت عمك بهالبنت .. وانت عارف عدل ان عمك تزوج لبنانيه بعد ما ماتت مريم مرته القبليه .. وبعدين داليا تزوجت عمك واهي مطلقه وعندها عيال 
خليفه : شلون يعني ؟ تبيني اتزوج وحده قطريه وانتظر ليمن اتموت عشان اخطب ساندرا ؟ او تبين ساندرا تتزوج وبعدها تتطلق عشان اتزوجها !!
ام خليفه : خلفوه لا تقعد تستضرف بدمك !! انا عن نفسي مو موافقه ولا راضيه عن هالزواج
خليفه : بس انا احبها يمه .. والله العظيم احبها
عصبت امه : حبتها القراده ان شالله قول اميين
خليفه : مو زين ادعين عليها يمه .. والله مو زين
ام خليفه : وهم خايف من دعواتي عليها وما خفت من ردتت فعلي انا ؟؟
خليفه : انا مو اني ما خفت .. بس قلت لنفسي لو انتوا اتحبوني وتبون راحتي اكيد بتوافقون
ام خليفه : وراحتنا احنا انك تنسى هالفكره موليه
تضايق خليفه : بس ليش يمه ؟ ليش ؟ انتي قابليها بالاول واعرفيها وبعدين احكمي وقرري
ام خليفه : ما ابي اقابلها ولا حتي ابي اعرفها وبعدين حتى لو انا وافقت ابوك لو اتموت ما راح يوافق على هالشي !! فيستحسن انك اتشيل هالبنت من راسك .. واذا كنت تبي تذبح ابوك فاتحه بس بالموضوع !!

.:. سكت خليفه وحس انه فقد الامل .. قربت منه امه ومسكت ايدينه بحنيه .:.

ام خليفه : يا خليفه .. يا يمه .. انا لو ما احبك وما ابي مصلحتك جان ما قلتلك هالحجي .. وبعدين شنو يظمن لك ان هاللبنانيه مو لعابه !! يعني بالمره انسى السالفه يا يمه وانا ان شالله راح ادور لك على بنت الحلال اللي تسعدك واتحبك
تنهد خليفه : بس انا ما ابي الا ساندرا !! وبعدين اهي مو لعابه وانا اعرفها من 4 شهور تقريبا !!
ام خليفه ( تحاول تقنعه ) : واهي اسمها ساندرا بعد !! و 4 شهور مدة مو كافيه انك اتعرفها على حقيقتها .. والله يا خوفي امسويتلك سحر وانا ما ادري !!
خليفه : لا اتخافين .. لا مسويتلي سحر ولا شي .. اصلا ساندرا مو مالت هالسوالف
ام خلفيه : مالت او مو مالت .. انا قلتلك اخر كلامي !! لو تبي تذبح ابوك فاتحه بالموضوع وشوف !!

.:. وبعدها طلعت امه من الدار .. وتم خليفه يفكر بكلام امه وهو متضايق .:.
***************

.:. توه مخلص من الوكاله الا رن موبايله وكان الرقم لشخص غريب ورد عليه .:.

بدر : الو
المتصل : السلام عليكم
بدر : وعليكم السلام .. منو ؟
المتصل : انا يبي يكلم واحد اسمه بدر
بدر : انا بدر انت منو ؟
المتصل : انا رفيق مال مكتبه
استفهم بدر : اي رفيق ؟ واي مكتبه ؟
المتصل : مال مكتبة فجر داخل مرخيه 
سكت بدر لثانيه وسال : خير ان شالله اكو شي ؟؟
المتصل : انت لازم الحين ايجي داخل مكتبه في سامان مال انت اهني
استغرب بدر : سامان ؟؟ ليكون يقصد الظرف ؟ اشسالفتها هالبنت ؟؟ من صجها يعني ؟؟ امخليه الهندي يتصلي من المكتبه عشان هالظرف !! ماكو غير اني اروح المكتبه واشوف شنو اخرتها !!
***************
.:. ابيت بو بدر .. امنه وغدير كانوا قاعدين يسولفون بالصاله مع داليا ام نايف .. اما عن سلوى كانت بالدار .. مر بو بدر من الصاله وما شاف سلوى معاهم فستنتج انها بالدار .:.

.:. كانت سلوى قاعده اتمشط شعرها واتغني .:.

.:. وفجاه .:.
.:. دخل عليها بو بدر بدون ما يطق الباب وبسرعه سكر الباب وقفله !! تخرعت سلوى وقامت من الكرسي .:.

سلوى ( بخوف ) : عمي !! انت شلون دخلت اهني وبدون حتى ما تطق الباب ! 




الحلقة 6 .:.

.:. كانت سلوى قاعده اتمشط شعرها واتغني .:.

.:. وفجاه .:.

.:. دخل عليها بو بدر بدون ما يطق الباب وبسرعه سكر الباب وقفله !! تخرعت سلوى وقامت من الكرسي .:.

سلوى ( بخوف ) : عمي !! انت شلون دخلت اهني وبدون حتى ما تطق الباب !!
ابتسم بو بدر : وشفيها يعني ؟؟ مو انا عمج ؟
سلوى : حتى لو امي .. المفروض تطق الباب قبل ما تدخل !!

.:. وبعدها قرب بو بدر منها ومسك ايدها .. ارتبكت سلوى وحست بالخنقه والخوف .. وسحبت ايدها ورجعت خطوتين لورا .:.

وسالت بخوف : عمي ممكن اعرف انت اشتبي مني الحين ؟؟
بو بدر ( بدون حاسيه ) : ابيج انتي !!
انصدمت سلوى : شنوو !!!
***************
.:. وصل بدر المكتبه وعلى طول توجه عند الهندي .:.
بدر ( يسال ) : مو انت اللي توك متصلي !! اكو ظرف اهني باسم البدر ؟
.:. هز الهندي براسه ايجابيا وطلع الظرف الابيض من الدرج وعطاه البدر .. مد بدر بيده واخذ الظرف .:.

وقبل ما يطلع سال : منو اللي عطاك هالظرف وقالك وصلني اياه ؟
الهندي : واحد بنيه
استفسر بدر : وشلون شكلها هالبنيه ؟
الهندي : والله انا ما في معلوم .. ابنيه يحط غشوه على ويه مال اهيا .. 
بدر :ok مشكور

.:. وبعدها .:.
.:. طلع من المكتبه .. وركب سيارته .. وسم بسم الله وفتح الظرف يبي يشوف شنو بداخله .:.

انصدم البدر وعيونه كانت ثابته عالظـرف : مفتاح سيارة مرسيدس !!
***************

عمي انت شتقول ؟ شنو هالحجي هذا ؟ اشتقصد بكلمة ابيج انتي !!
ابتسم بو بدر ببرود : اشفيج يا سلوى ؟ ليش متخرعه ؟ انا قلت ابيج انتي .. يعني ابيج بشغله !!
.:. ما استوعبت سلوى كلامه المقصود .:.

وسالت : يعني انت اشتبي الحين بالضبط ؟ شنو هالشغله اللي تبيها مني !!

.:. سكت بو بدر وتمت عيونه اتشوف سلوى بابتسامه وصمت .:.

.:. وبعدها .:.
سالت سلوى : خير يا عمي ؟ اشفيك ساكت ؟؟ وليش اطالعني جذي ؟؟ اشبغيت مني ؟؟
ابتسم بو بدر : سلامتج حبيبتي ما بغيت شي
.:. وبعدها فتح الباب وطلع بره الدار واستغربت سلوى من هالتصرفات الغير مفهومه !! وهم استغربت من نظراته المزعجه .:.
***************

.:. كان قاعد يشوف مفتاح المرسيدس اللي بيده ومو فاهم شي .. وقعد يسال نفسه الف سؤال وسؤال .:.

بدر : شسالفه ؟ اشياب مفتاح سيارة مرسيدس بالظرف ؟ ابي احد يفهمني شالسالفه ؟ انا ما ادري ليش احسها مكيده !! مافي غير اني ارد المفتاح للظرف وارجعه للمكتبه !!

.:. وفجاه .:.

.:. نغمة رنة المسج .:.

فتح البدر المسج وقراه : ما تتصور شكثر انا مستانسه ليش انك واخيرا وبعد اقناع دام ساعه تقريبا رحت المكتبة وخذت الظرف .. اتوقع انك فتحته الحين وشفت اللي بداخله .. ما عليك الحين غير انك تمشي بسيارتك خطوتين بس .. ليمن برجز كنج وبتحصل بالموقف اللي امجابل المطعم مرسيدس بيضا مجابلتك .. بختصار بقولك تستاهل يا البدر وبالعافيه عليك السياره .. واخييرا نسيت اقولك هـابـي بـيـرثـدي تـو يـو يا الغالي

.:. انصدم بدر وما استوعب شي !! هل اهو بحلم او حقيقه !! شنو هالشي اللي قاعد يصير ؟ ومنو هالبنت اللي اتعرف بيوم ميلاده قبل الكل ؟ وبالنهايه مقدمه له سيارة مرسيدس !! معقوله يا ناس هالشي !! مـعـقـولـه .:.

.:. وبعدها حرك بسياره خطوتين يشوف المرسيدس هل اهي فعلا موجوده او لا !! وبالفعل حصلها واقفه جدامه .. صف سيارته الكروزر بالموقف ونزل وقرب من المرسيدس وفتحها وركبها وهو ليمن الحين مو مستوعب .:.

.:. شاف اوراق بالكرسي اللي ابجنبه .. وكانت اوراق السياره ومكتوبه باسم الـبـدر .:.
***************
الو
الوين
هلا امون .. شلونج ؟
امنه : بخير لولو .. انتي شلونج ؟ وشمسويه ؟
لولوة : زعلانه منج
امنه ( تسال ) : افا !! ليش عاد ؟ ليكون عشان سالفة السينما لما ماما ما خلتني ؟
لولوة : تقريبا
امنه : شلون يعني تقريبا ؟
لولوة : يعني ان من بعد سالفة السينما .. ما اشوفج دقيتي علي ولا حتى سالتني عني !!
ضحكت امون : سوري لولو .. والله انشغلت بيوم ميلاد اختي .. وبعدين كلها يوم اللي ما كلمتج فيه ليش تزعلين ؟
لولوة : حتى لو نص يوم .. هم ابيج تتصلين وتسالين
ابتسمت امنه : ان شالله

.:. وبعدها سمعت امنه جرس الباب .:.

امنه : اقول لولو فديتج .. بسكر منج الحين .. اكو احد يدق الجرس وماكو احد بالصاله غيري ومثل ما انتي عارفه ماما ما اتحب الخدم ومافي شغاله بالبيت
لولوة :ok ما يخالف .. بس هاا .. مو تنسيت تتصلين
امنه : ان شالله

.:. وبعدها سكرت الفون وراحت للحوش .. بتفتح الباب بتشوف منو .:.

.:. توها فاتحه الباب الا بواحد وسيم .. شعره اشقر .. واقف جدامها ويبتسم وبيده كيس لونه احمر .:.
جوزيف : مرحبا
تلعثم السان امنه : مربحتين !! اوبس اقصد مرحبتين
ابتسم جوزيف : ميغسي .. انا جوزيف خيا لساندرا .. وجبيت هيدا الكيس من ساندرا بريزنت لسلوى امشان يوم ميلادها اللي كان بالامس .. وباردون عالتاخير
.:. امون داخت وذابت من هالبناني الوسيم اللي واقف جدامها .. وفتحت حلجها مثل الهبله قاعده اتشوفه وتتامل فيه .:.

ضحك جوزيف على ملامح ويهها المسبه : شو مالك ؟ حاصلك ايشي ؟
.:. ما ردت عليه وتمت اتبحلق فيه .. تخرع جوزيف عباله ان البنت استخفت او مينونه او فيها شي مو طبيعي .:.

جوزيف ( يسال ) : ليه ما بتحكي ؟ التيلك هيدي بريزنت من ساندرا لسلوى من شان يوم ميلادها اللي كان بالامس .. يعني سي فو بليه اعطي سلوى هالكيس وانا ماشي هلا
ابتسمت امنه بلا شعور : من عيوني
ابتسم جوزيف بالمثل : تسلملي عويناتك
.:. وبعدها مد ايده وعطاها الكيس .:.

جوزيف : اوروفوار يا صبييا انا ماشي هلا
تشققت امنه : سي يا
وقالت بقلبها : سي يا على امل لقاء ثاني يا اللبناني الوسييم
***************

.:. ليما الحين واقف ابمكانه .. قاعد بالمرسيدس ما يعرف شيسوي او شلون يتصرف ؟ شلون يودي سيارة المرسيدس البيت ؟ وحتى لو وداها شيقول للاهل ؟ .:.

.:. وبعد تفكير طويل قرر انه يتصل لنايف .:.

.:. كان نايف قاعد بالقهوه سوالف وضحك مع ربعه .. وشاف تليفونه الا ببدر متصله .:.

نايف : هلا والله بالبدر
بدر : اهلين نيوف .. انت وينك ؟ مشغول ؟
نايف : والله بالقهوه مع الربع .. لا مو مشغول .. وحتى لو مشغول افضي نفسي عشانك .. امر !!
بدر : ما يامر عليك عدو بس بغيتك اتمرني المرخيه شويه .. بغيتك بشغله !!
نايف ( يسال ) : عسى ما شر بدور ؟ اشصاير ؟؟
بدر : ما شر .. انت بس تعالي الحين واقولك
نايف : على خير ان شالله .. عشر دقايق بالكثير واكون عندك
***************
شو يعني ؟ ما بادك اياني !!
مو انتي ما ابيج .. بالعكس انا احبج وهم ابيج .. بس امي يا ساندرا رافضه الفكره نهائيا !!
عصبت ساندرا : وانت شنوو بادك بيماك ؟؟ ولا كانك اسمعيت ايشي منها !!
خليفه : حدج يا ساندرا .. يعني مهما يكون هذي امي الغاليه .. فما اسمحلج انج اتغلطين عليها !!
ساندرا : وانا شو اليت يعني ؟ هيدي الحئيئه وهيدي هي حياتك .. وانت اتئررها ومو ايماك !!
خليفه : ادري انها حياتي وانا اللي اقررها .. بس حياتي مالها طعم ولا معنى لو امي مو راضيه علي
سالت ساندرا : شو يعني ؟ افهم من حاكيك هيدا انك يا خليفه بتتركني ؟؟
خليفه ( بتردد ) : شكله جذي
انصدمت ساندرا : شوو !!
.:. سكت خليفه وما قال شي .:.

ساندرا : خليفه .. شو مالك اسكتيت !! انت ابتتركني ؟ عن جد ابتتركني !!
تنهد خليفه : يعني شنو تبيني اسوي اذا اهلي مو راضين ؟؟
ساندرا : هيدي ايمالك ومو اهلك
خليفه : سلامتج حبيبتي .. امي بالنسبه لي اهي كل اهلي
.:. تنرفزت ساندرا من هالكلام وتمنت الموت لام خليفه لانها السبب الرئيسي للرفض .:.
***************

الله !! شهالمرسيدس الكشخه ؟؟ من وينلك ؟؟ ومتى شريتها ؟ ابي افهم شسالفه !!
بدر : والله سالفه طويله يا امعود
نايف : واكاني يمك الحين وكلي اذان صاغيه

.:. وبعدها قعد البدر يقول السالفه لنايف من اولها ليمن اخرها .:.

نايف ( يسال ) : وانت ليمن الحين ما عرفت منو هالبنت ؟؟
بدر : للاسف ليمن الحين .. بالبدايه ما كنت مهتم وكنت اطنش وامسح كل مسجاتها المجهوله اللي توصلني .. بس اليوم حسيت باهتمام مو طبيعي !! وميت ابي اعرف منو هالبنت اللي اتعرف عني كل شي ؟ ومتذكره ان اليوم اهو يوم ميلادي عن الكل ؟ واخرتها شوف شنو معطتني !! مرسيدس اخر موديل !!
نايف ( يستفسر ) : امممم .. وشناوي اتسوي الحين ؟؟ وشبتقول للبيت ولعمي ؟؟
تنهد بدر : تعال معاي للبيت وشوف شبقولهم .. اركب الكروزر وانا بالمرسيدس وبعدها برجعك تاخذ سيارتك
نايف : قاص علي اركب الكروزر وانت بالمرسيدس الكشخه ؟؟ لا يبا انا بالمرسيدس وانت بالكروزر او ماكو
ضحك البدر : اللي اهو
***************

.:. ابيت بو بدر كانت امنه منبطحه عالسرير واتغني بندماج كبير .:.
امنه : بيدي ارجع بنت اصغيره على سطح الجيران

.:. وفجاه .:.

شعندها الكبيره !! تبي ترجع بنت اصغيره وعلى سطح الجيران ؟؟
امنه ( بشرود ) : الحب
ما فهمت سلوى شي : الحب ؟؟ اشتقصدين بالحب ؟؟
امنه ( بشرود اكبر ) : ومن الحب ما قتل !!
سلوى : شنو ومن الحب ما قتل ؟ انتي يا المينونه شقاعده اتخربطين ؟؟
امنه : اللبناني الوسيم
سلوى ( ما تدري شسالفه ) : اي لبناني وسيم ؟ امون اشفيج انتي ؟ وشتقولين ؟؟
عصبت امنه : وانتي شكو يعني ؟ وليش هاللقافه ؟! وبعدين نسيت اقولج ترى وصلتج هديه من ساندرا من شويه بمناسبة عيدميلادج .. بتحصلينها بالكبت بالكيس الاحمر
سلوى ( تسال ) : وليش ما قلتيلي ان ساندرا يات بيتنا اليوم ؟؟
امنه : ومنو قالج انها اهي اللي يات !! هذا اخوها جوزيف اهو اللي ياب الهديه
سلوى : اهاا !! ليكون تقصدينه اهو باللبناني الوسيم ؟؟
امنه : مو شغلج وقلتلج عن اللقافه !!

.:. وتوها امنه تبي تطلع بره الدار الا بسلوى تسال .:.

سلوى : اموون .. ليكون انعجبتي بجوزيف اخو ساندرا !! ترى تحملي اطيحين بالحب !! هذول الناس ما يصلحون لنا .. مجرد فريند وبس .. فلا اتفكرين بمجرد التفكير انج اتحبين لبناني ومسيحي لمجرد انه وسيم !!

.:. ما اهتمت امنه للكلام وطلعت بره الدار وهي اتفكر بجوزيف الوسيم .:. 




.:. الحلقة 7 .:.

.:. توهم واصلين البيت .. البدر ومعاه نايف .:.

نايف ( يسال ) : قولي يا الحبيب اشناوي اتقولهم الحين ؟؟
بدر : تعال معاي بالصاله وبعدها يصير خيير
.:. دخلوا الصاله وكانت داليا وغدير وامون وهم ساندرا قاعدين بالصاله ويسولفون .:.

سال بدر : اشوفكم كلكم اهني !! عيل وين الوالد ؟؟
ابتسمت داليا : البابا بالدار
بدر : اممم
.:. وبعدها .:.

سالت سلوى : خير بدور ؟؟ شعندك ؟؟ وانت نيوف اشفيك ؟؟ شكلكم انتوا الاثنين عندكم شي !!
بدر : اممم .. والله اكو شي ابي اقولكم اياه بس اول شي الوالد لازم يكون موجود
سلوى : ليش ؟ عسى ما شر ؟ ليكون امسوين شي جايد ؟؟
وسالت داليا بخوف : شو اللي عملتوه ؟؟
ضحك نايف : ولا شي يمه .. اشفيج متخرعه ؟ اشفيكم خايفين ؟؟ اهو شي يونس مو يخرع مثل ما انتوا متصورين !!
وكمل بدر : ماكو شي .. اهو خير ان شالله بس انتظر الوالد يطلع من الدار

.:. وفجاه .:.

خير ان شالله ؟؟
التفت البدر لمصدر الصوت : هلا يبا .. توني اسال عنك
بوبدر ( يسال ) : شسالفه ؟؟
بدر : خير ان شالله .. انت اول شي اقعد وشوف شسالفه

.:. وبعدها قعد بو بدر يم سلوى اللي حست بالضيق من هالقعده الثقيله .:.

بو بدر : كاهو جلست .. قول شعندك ؟؟ خلصنا ؟؟
تلعثم البدر : امم .. اهو .. في شي يعني .. اهو .. حلو .. يعني .. بس اهو

.:. وبعدها سكت وما عرف شيقول او شلون يكمل كلامه !! كلهم استغربوا من البدر وحسوا ان بالسالفه شي .:.

سال ابوه : اشفيك تتلعثم بالحجي ؟؟ شمسوي انت ؟؟ شمهبب ؟؟
بدر : والله اني ما سويت ولا هببت شي !!
بو بدر : عيل اشعندك ؟ وليش متردد ؟؟ خلصنا يالله وقول اللي عندك وبسرعه !!
تدخلت غدير : شوي شوي عليه يبه وان شالله بيقول شعنده !!

.:. وبعدها .:.

غمض البدر عيونه وقال بسرعه : انا ربحت سيارة مرسيدس بيضا من توه !!

.:. كلهم اسكتوا لثانيه .:.

.:. وبعدها .:.
غدير ( مستانسه ) : من صجك بدوور ؟؟ متى ؟؟ وشلوون ؟؟ مـبـروك
وقامت امون وقربت يمه وهي مستانسه : ونااسه .. شي حلووو لما اتفوز بشي كششششخه
وابتسمت داليا : بتستاهل يا البدر
وسالت سلوى : انت من وين ربحتها يا البدر ؟؟
وسال بو بدر نفس السؤال : ما قلتلنا من وين ربحت هالمرسيدس ؟؟
توهق بدر : من .. من الكوبونات اكييد
استفهم ابوه : اي كوبونات هذي ؟؟
ابتسم بدر وهو ليما الحين متوهق : من كوبونات المطاعم .. والحمدلله اني انا الفاايز .. وناسه يباا .. موو ؟؟
سال ابوه سؤال ثاني : والسياره واوراقها معاك الحين ؟؟
بدر : اي معاي الحين .. ومكتوبه باسمي بعد
.:. وبعدها سكت بو بدر وهو يتنهد وما علق بشي .. وابتسمت سلوى .:.

سلوى : مبروك بدور .. تستاهل والله .. وبالعافيه عليك المرسيدس
ابتسم البدر : الله يبارك فيج سلوه
.:. وفجاه .:.

عصب بو بدر : اعتقد اسمها سلوى ومو سلووه !!
.:. كلهم استغربوا من هالموقف اللي ابد ماله داعي .. واولهم مرته داليا .:.

داليا ( تسال ) : شنو مالك يا بو البدر ؟؟ هو بيمزح معها مو الا ايشي تانـي !!
تضايق بو بدر : مافي شي .. سلامتج

.:. وبعدها قام من الكرسي رايح الدار .. اما البقيه اللي بالصاله ما علقوا بشي واكتفوا بالصمت .. اما بالنسبه لسلوى كانت متضايقه من مواقف بو بدر المتكرره .. وحست ان بالامر شي .. وان اكو مصيبه بتصير بيوم من الايام .:.

***************

:. ابيت بوفواز .:.

.:. فواز كان قاعد يقز اخته لميا قز .. تضايقت لميا من هالتصرفات السخيفه .:.
التفتت عليه بعصبيه : انت اشفيك مو صاحي ؟؟ شنو هالحركات المايعه اللي اتسويها ؟ هذا وعمرك 15 سنه واتسوي جذي !! عيل شلون لو 20 اشبتسوي !!
رد بوقاحه : بنام معاج
انصدمت لميا من هالحجي : فوازوه يا الوقح !! انت اشقاعد اتقول ؟؟ انا اختك !!
ضحك فواز : ادري انج اختي واولا من غيرج .. يعني اجرب معاج الحب ولا اجرب مع غيرج !! ها شرايج يا لموي ؟؟
.:. وبعدها .. قامت لميا وقربت منه واهي امعصبه حدها وعطته كف حامي .:.
لميا : انت انسان وقح وما تربيت عدل !!
ابتسم فواز : يا حلو الكف اللي منج .. ويا حلوها اليد الناعمه اللي اكفختني
عصبت لميا : انت شنو ؟ قولي انت شنوو ؟؟ انت متاكد انك اخوي ؟ انت اكيد مريض نفسيا !! انت يبيلك طبيب نفساني يعالجك من هالينون اللي فيك !! الصراحه ما تنلام امون بنت داليا ليمن العنت خيرك وقالت عنك انك مو متربي !!

.:. ما اهتم فواز باللي اسمعه وعطاها بوسه بالهوا !! حست لميا بالينون من حركاته الحقيره .. واتعبت من كثر ما تتكلم واتزيد بالكلام وهو مو هامه شي !! فخلت له الصاله وراحت لدراها معصبه .:.
***************

الحيوانه .. الحئيره .. ربي ياخدها ان شالله .. هياالسبب بكيل ايشي !!
.:. جوزيف كان قاعد يشوف اخته ساندرا واهي معصبه وشابه ضو وقاعده اتسب وادعي وهو مو فاهم شي .:.
وسال : شو ؟ شو ؟ شو حاصلك انتي ؟ ولشو هيدي العصبيه !!
التفتت لجوزيف مقهوره : الحئيييره اللي بينحكي انها ايموه !! ما بادها اتزوجني لخليفه !! وشو السبب اني لبنانيه مسيحيه !!
ضحك جوزيف : اليك طولي بالك خيتو .. راح خليفه بيجي غيرو
ساندرا ( تسال ) : وبالله منو غيروو ؟؟
غمز جوزيف بابتسامه : هيدا اللي اسمو البدر !!
ساندرا : انتا ما بتعرفوو للبدر !! هيدا الشاب للاسف شخصيتوا اويا وما بينلعب عليه !! بس ابحاول .. اي ابحاول معوو .. وبشوف شو بيطلع معي !!
***************

.:. ابيت بوخليفه .:.

.:. دخل خليفه على امه بالدار وكانت اتصلي .. انتظرها ليمن خلصت من الصلاة وقرب منها .:.

ابتسمت امه : خير يمه .. بغيتني بشي ؟
خليفه : انا بس حبيت اقولج اني خلاص قطعت علاقتي بساندرا .. وهذا كله عشانج انتي يا يمه .. ابيج ترضين علي

.:. استانست امه وهم ارتاحت من هالحجي وحست انها اعرفت اتربي ولدها البجر عدل .:.
ام خليفه : فديتك يا يمه .. انا اصلا راضيه عليك دنيا واخره ان شالله 

.:. ابتسم خليفه وقام وباس امه على راسها .. ادمعت عيون امه سعاده لموقف ولدها .:.

***************
.:. باليوم التالي .:.

.:. كان السبت .. عالساعه 9 الصبح .. امنه كانت اتذاكر بالدار للامتحانات النهائيه .. اللي ما بقالها غير يومين بس .. كانت حاطه ابالها انها اتيب نسبة عاليه وتسافر تدرس بلبنان .:.

.:. سلوى كانت نايمه بنفس الدار .. وقامت كذا مره من النوم بسبب نور الدار المزعج .. بس كملت نومها واهي تتذمر على امون عشان اتسكر الليتات وتروح اتذاكر بالميلس .. بس امون كانت امعانده لسبب انها ما اتعرف اتركز بالدراسه الا ابدارها .:.

.:. اما بدار بوبدر .. كان بوبدر يتناقش مع مرته داليا بخصوص انه اتكون لسلوى دار خاصه فيها .:.

داليا ( تسال ) : يعني انتا بتشوف هيك ؟ انا ابشوف انا مالو لزوم بالمرا !!
بوبدر : امبله له لزوم .. سلوى الحين كبيره ومن حقها اتكون لها دار خاصه فيها .. وانا اقول بحول المكتب اللي فوق دار لها
داليا : وشو بادك تعمول بالكوتيبات اللي هونيك ؟
بوبدر : الكتب مو مشكله .. واقدر احطهم باي مكان
داليا : براحتك .. واللي اتشوفو

.:. سلوى ما كانت تدري عن هالشي اللي قاعد يتخطط !! وما كانت تدري بالشي اللي مخبيه لها بوبدر .:.
***************

البدر .. انت ليمن الحين نايم ؟؟ بغيتك ابشغله ؟؟ ما عليك امر

^^
قام بدر على صوت هالمسج وكان دايخ وراسه يعوره .. بس من اول ما شاف المسج وقراه فز من نومه بسرعه يبي يرد عالبنت ويقولها امري !! بس تذكر ان ما يعرف رقمها ولا شي عنها فسكت وهو مجابل الفون ينتظر المسج الثاني منها .:.

.:. وبعدها بخمس دقايق تقريبا طرشت مسج ثاني .:.

البدر ( وهو يقرا المسج ) : اممم .. ان شالله قمت من النوم ؟؟ انا بغيتك اتمر المكتبه .. نفس المكتبه .. اكو شي نسيت اعطيك اياه !!

ابتسم بدر بلا شعور : شسالفه ؟؟ امس مرسيدس واليوم شنو ؟؟ اشتبي فيني هالبنت ؟؟ يعني معقوله اتحبني كل هالحب وانا ما ادري !! عندي شعور يحسسني اني اعرف هالبنت !!

.:. عالساعه 4 تقريبا حرك بدر بسيارته للمكتبه بيشوف شنو هالشي اليديد اللي بتقدمه له البنت اللي ليمن الحين ما يعرف من اتـكون .:.

.:. وبعد 6 دقايق تقريبا .:.
.:. بالمكتبه .:.

بدر ( يسال ) : اكو شي يديد باسم البدر ؟؟
.:. هز الهندي راسه ايجابيا .. وهم هالمره طلع له ظرف ابيض ومكتوب عليه البدر !! تعجب بدر وسالنفسه : ليكون سياره ثانيه ؟؟

.:. ولما مد ايده واخذ الظرف طلع من المكتبه وركب سيارته بيشوف شنو الموجود بالظرف هالمره !! .:.

.:. وبعدها .:.

البدر ( وهو مصدوم وهم مستغرب من هاللي يشوفه ) : شنو هذا !! هذا انا وانا ياهل !! صوري وانا ياهل .. تقريبا 6 سنوات .. بس شسالفه ؟؟ اشلون وصلت هالصور للبنت !! ابي افهم شلون ؟ هذا يفسر كل اسالتي بشي واحد بس !! هالبنت اكـيييد اتعرفني خيير المعرفه وانا هم نفس الشي !! بس منو اهي ؟؟ وليش اتسوي كل هالاشيا ؟؟ احس نفسي بتينن وميت ابي اعرف منو اهي !! منو
***************

بس انا ما اشتكيت !! ولا طلبت اتكون لي دار بروحي !! وما عندي اي مشكله اني اكون مع امنه بنفس الدار
تليقفت امنه : بس انا عندي مشاكل .. وبعدين اشفيج سلوه ؟؟ ليش متضايقه ؟؟ المفروض تستانسين ان بوبدر بيسويلج دار خاصه فيج
والتفتت امنه لبوبدر مبتسمه : ما اتقول شي يا بوبدر ؟؟
ابتسم بوبدر وهو يشوف سلوى : اشفيج يا سلوى ؟؟ ليش مو مستانسه ؟؟ انا حسيت انج محتاجه لدار بنفسج واكاهي امنه اختج مستانسه ان كل وحده بتكون بدار
.:. سكتت سلوى وما علقت بشي .:.

سال بوبدر : ليش ساكته ؟؟
سلوى ( بضيق ) : ماكو شي بس انا مو متعوده اني انام بنفسي بالدار 
بوبدر : ان شالله بتتعودين على هالشي
وبعدها سالت امنه : اشدعوه سلوه ؟؟ ياهل !! ليكون اتخافين تنامين بنفسج ؟؟
سلوى ( اتبرر ) : مو عن هالشي .. بس طول عمري وانا انام معاج بنفس الدار شمعنه الحين يعني ؟؟ انتي متضايقه مني لسمح الله او شي !!
امنه : وليش اتضايق منج ؟؟ انا بس مستانسه لان من زمان كان خاطري بدار خاصه فيني وهذا اهو السبب
تنهدت سلوى :ok اللي اتشوفينه انتي وبوبدر
علق بوبدر : مو اللي احنا انشوفه .. اللي انتي اتشوفينه وترتاحين له .. بس انا افضل ان اتكون لج دار مستقله فيج .. وبخصص دار المكتب لج ان شالله .. ها اشقلتي ؟؟
سلوى ( بتررد ) : ان شالله
استانس بوبدر من هالقرار : حلوو .. ومن باجر اتين معاي للمحل نختار لج سرير وكبت ومن هالشغلات الحلوه
سلوى : ماله داعي لكل هذا يا عمي !!
بوبدر ( اللي ما عجبه هالشي ) : اشلون يعني ماله داعي !! شلون عيل بتنامين ؟؟ وهدومج وين بتخلينها ؟؟
وبعدها تليقفت امنه من يديد : سلوه انتي ليش غبيه جذي ؟؟ اكو احد يحصل له شي يديد ويقول لا !! والله ان امرج غريب وعجيب !!
.:. تضايقت سلوى وانبطت جبدها من لقافة امنه .. وبالوقت نفسه ابتسمت غصبا عنها يا بلفيت انها مستانسه .:.
***************

.:. البدر كان ليمن الحين قاعد بسيارته امجابل المكتبه ومجموعة الصور كانت بيده .. وهو ليمن الحين محتار شلون هالصور كانت عندها !! كان يفكر بطريقه عشان يقدر يتوصل او يكلم هالبنت اللي يننته !! وبعد تفكيير قرر انه يكتب لها رساله لعلى وعسى تقبلها او اترد عليه بالفون ومن رقم امبين ومو من كمبيوتر !! نزل من السياره ودخل المكتبة وطلب من الهندي رسالة وقلم .. وبعدها لما استلم الرساله والقلم قعد يكتب الرساله .. وهو متردد وما يعرف شيكتب بالضبط او شلون يبدا ؟؟ ولما خلص عط الرساله للهندي بعد ما كتب عليها من الخلف اسيرة البدر .:.

بدر : شوف رفيق .. انا ابيك اتخلي هالرساله عندك ولما اتيي البنت اللي على قولتك تلبس غشوه عطها هالرساله حلو ؟؟
هز الرفيق راسه || بان شالله ||

.:. ابتسم بدر وتمنى ان هالرساله توصل للبنت وباسرع وقت ممكن بس الخوف لو البنت ما شرفت للمكتبه من يديد وما عرفت شي عن هالرساله !! .:. 




الحلقة 8 .:.

بلييييز خليفه .. بليييز حياتي .. من شاااني .. بلييز
خليفه : سوري ساندرا ما اقدر .. وانا قلت لامي اني خلاص قطعت علاقتي فيج نهائيا !!
انقهرت ساندرا : التيلك من شااني .. بليييز
خليفه : وانا قلتلج سوري .. والله العظيم ما اقدر !!
.:. وبعدها .:.
.:. سوت ساندرا نفسها ميته من الصياح .:.

ساندرا : هيدي بتكون المره الاخييره اللي بشوفك فيييا .. امشاني حياتي بلييييز
.:. سكت خليفه وما عرف شيقول وهو يسمعها اتصيح وهو ما يدري انها ادموع تماسيح .:.

ساندرا ( اللي عايشه دور المسيجينه ) : خلييييفه بلييييز .. امشااااااني
.:. تردد خليفه واييد وبالوقت نفسه عوره قلبه على ساندرا وهو يسمع بجيها المزيف بالفون وهو انسان طيب وما حط اباله ان ممكن هالانسانه اتكون خبيثه بيوم .:.

خليفه ( بتردد كبير ) : ان شالله
استانست ساندرا : عن جد حياتي ؟؟ عن جد ابشوفك ؟؟ ابحبك كتيير وميييغسييي
وبعدها سال : العفو .. بس ابوين بنتقابل هالمره ؟؟ ومتى ؟؟
ساندرا : بالمول .. وعالساعه 7 بالليل .. شو رائياك ؟
خليفه ( وهو حاس بالضيق ) : على خير ان شالله
***************

.:. ابيت بودانه .:.

.:. كانت الدانه اتشوف تليفزيون مع امها .:.

التفتت امها وسالت : انتي ما ناويته اتقدمين على شغل وتشتغلين يعني ؟
دانه ( تسال ) : ليش يمه ؟ انتي اتشوفيني عاله عليج يعني وانا معاج بالبيت ؟
ام دانه : انا ما قلت عاله .. بس مو حلوه يعني لا دراسه ولا شغل ولا حتى ريل !!
تضايقت الدانه : ريل !!
ام دانه : اي ريل
سالت دانه بحزن : يمه انتي اشفيج ؟؟ لهدرجه تبين الفكه مني !!
عصبت امها : انا ما قلت هالشي .. انتي ليش امعقده نفسج بهالشكل ؟؟
دانه : انا مو امعقده نفسي .. انتي اللي امعقدتني بكلامج
انصدمت امها : انا اللي امعقدتج الحين يا الدانه ؟؟ انا !!
نزلت دمعة الدانه : اي يمه انتي .. ليش احس انج ما اتحبيني مثل باقي الامهات !!
ام دانه : مافي ام بهالدنيا ما اتحب عيالها .. واذا انا قسيت عليج بيوم هذا لاني احبج وابي مصلحتج بس انتي للاسف عنيده وهم راسج يابس ودوم حابسه نفسج بالدار !!
.:. ما علقت الدانه بشي وانزلت ادموعها غصبا عنها .. وقامت وراحت لدارها .. اتعبت امها من كثر ما اتحاول معاها وبعدها اكتفت بالصمت .:.
***************
.:. قعد البدر يدور بسيارته ناطر مسج او اي شي من هالبنت !! ناطر مسج يفسر له الصور اللي وصلته .. وثاني شي ناطر مسج الرساله لو وصلت لها .. كان قاعد وناطر على نار بس للاسف ما وصله شي .:.

البدر ( يسال نفسه ) : يعني ليمن متى بنتظر ؟؟
***************

.:. عالساعه 6 المغرب كانت امون اتحن على امها تبي اتروح المول .. عشات تفتك من الدراسه .:.

تعبت داليا من هالحنه :ok ابيكفي .. وجعتيلي راسي !!
استانست امون : يعني بتوديني ؟؟
داليا : ايه
.:. ما صدقت امون وبسرعه راحت الدار اتبدل .:.

.:. وبعدها .:.
سالت سلوى : ليش اتبدلين ؟ وين بتروحين ؟؟
امنه : مع الماما .. المول
سلوى : وليش ما قلتوا لي ان شالله !! انا هم ابي ايي معاكم
امنه : اكاهو قلتلج الحين .. واذا بتيين يالله بسرعه عشان ما نتاخر
***********:. تعب البدر من كثرة الدواره بالسكيك وقرر انه يعود للبيت .. وبعدها بشوي سمع نغمة المسج !! ما صدق عالله و وقف سيارته ابوسط الشارع .. والسياير اللي من حوله اتهرن له والناس اتسب وتشتم وهو مو مفتكر فيهم .:.

وبسرعه فتح المسج وقراه : ادري انك تنتظرني .. وادري انك ميت تبي اتعرف من وينلي الصور .. وادري انك قاعد اتلوث بالشوارع وما تدري شتسوي !! تراني اقرا افكارك واحس فيك يا البدر .. اول شي اسمحلي اعتذر لك لاني صيفت عليك .. وثاني شي بخصوص الصور .. تراهم عندي من فتره ابعيده .. يا محلاك وانت ياهل .. والحين ما شالله عليك كبرت وصرت البدر .. فلا اتلومني لو حبيتك .. لاني بالفعل حبيتك !! وثالث واخر شي السموحه يا البدر لاني ما اقدر اجاوب على اسالتك بالرساله اللي بالمكتبه !! منو انتي ؟؟ واشتبين فيني ؟؟ وليش ما تتصلينلي !! كل اللي اقدر اقوله لك الحين .. ان كل شي ابوقته حلو .. وبخصوص الرساله .. انا لما دقيت المكتبه اسال لو انت مريت قالي الهندي ان اكو شي باسمي وخليت السايق يمر المكتبه .. عموما انا ابطلب منك طلب .. يمكن يكون سخيف بنظرك بس بالنسبه لي شي كبير .. حاول اتحبني .. عفيه يا البدر .. الحب من طرف واحد تراه مستحيل يعيش !!

.:. وبعدها .:.

سال البدر بعصبيه : قبل كل شي قوليلي منو انتي ؟ تراج بتيننيني ابهالحركات !! شنو اللي يمنع من انج اتقولينلي منو انتي ؟ شلون تطلبين مني احبج وانا ما اعرفج ولا حتى اعرف اسمج ؟؟ هالشي مستحيل يا بنت الناس .. صدقيني مستحيل !!

.:. وفجاه .:.

.:. احدهم طق جامة السيارة .. التفت البدر ولا الشرطي المحترم واقف وهو معصب .:.

فتح بدر الجامه : هلا والله .. هلا .. حيالله من يانا .. هلا
الشرطي ( يسال ) : ممكن اعرف انت شموقفك ابوسط الشارع !! انت اتعرف شسويت ؟؟ سويت لنا ازمة مرور مو طبيعيه .. التفت وراك وشوف حظرتك اشسويت !!
توهق البدر وقعد يخربط : اسمحلي يا الشيخ .. بس السياره ما فيها بترول .. وقفت علي !!

.:. وبعدها .:.
شاف الشرطي علامة البترول : شايفني ياهل اتقص علي !! البترول عنك فل وانت اتقول ماكو بترول !

.:. توهق بدر اكثر من قبل وما عرف شيقول .:.
الشرطي : اشوفك سكتت وما عرفت شتقول !! على العموم يعني عليك مخالفة سير ..تقدر اتحرك الحين وسجلت رقم سيارتك
عفس بدر الويه : مشكور وما قصرت
الشرطي : العفو .. ما سوينا شي .. كل يوم تعال

.:. وبعدها حرك بسيارته متنرفز عالموقف اللي استوه من توه .:.
وقال لنفسه : كله منج يا ابنيه !!
***************

.:. وبالمول .:.

.:. كانت ساندرا قاعده بالمطاعم .. وتنتظر خليفه على احر من الجمر .. وكانت بالدقيقه اتشوف ساعتها وخايفه انه ما يحظر .:.

.:. وفجاه .:.

السلام عليكم
التفتت وراها : حبيبي انت اجيييت !! انا خوفيت انك ما تجي
قعد خليفه مجابلها : وليش هالخوف ؟ مو انا قلتلج ان ان شالله بحظر واكاهو يت
ابتسمت ساندرا : تسلملي يا الغالي
ابتسم خليفه بالمثل : الله يسلمج يا ساندرا
.:. ومن بعيد .. كانت داليا مع بناتها امنه وسلوى توهم داخلين المول .:.

امنه ( بابتسامه ) : ماما انا بدخل مانجو .. لولو قالتلي ان عندهم شغلات نايس
وكملت سلوى : وانا بروح المطاعم بشترلي ماي .. ميته من العطش
داليا : ماشي .. بس مو اتصيفوو
***************

***.:. دخل البيت وهو متضايق .. وقط نفسه بالكرسي اللي بالصاله .:.
شافته غدير واستفهمت : بدور اشفيك ؟ عسى ما شر ؟؟
رد بضيق : الشرطي اللي ما يفهم بالمرور عطاني مخالفة سير !!
ضحكت غدير : ليكون بالمرسيدس ؟؟ توك ما تهنيت فيها
تنرفز البدر : ممكن اعرف شاللي يضحك الحين ؟؟ اقولج الشرطي عطاني مخالفة سير وتضحكين ؟؟ عيل لو دعمت اشبتسوين ؟؟
غدير : اسمله عليك ان شالله .. انا كنت اتغشمر معاك بس الظاهر غشمرتي كانت ثقيله !!

.:. وبعدها .:.
تنهد بدر : ما علينا .. الموهم ماكو احد اهني ؟؟ وين الجماعه !!
غدير : تقصد مرت ابوي وبناتها .. توهم طالعين من شويه رايحين للمول
بدر ( يسال ) : وانتي ليش ما رحتي معاهم ؟
غدير : مالي خلق
***************

.:. ومجددا بالمول .:.

.:. كانت سلوى تنتظر الدور عشان تطلب غرشة ماي .. المول كان مزدحم واقبال كبير عالمطاعم .. كانت سلوى تلتفت يمين ويسار اتشوف المارين من الملل .:.

.:. وفجاه .:.
.:. طاحت عيونها على طاولة خليفه وساندرا وانصدمت من هاللي تشوفه .:.

سلوى ( بتعجب كبير ) : هذي ساندرا رفيجتي .. وهذا خليفه ولد بوخليفه اخو بوبدر !! شلون وصلت ساندرا لخليفه ؟؟ والمشكله امجابلين وماسكين ايد بعض !! شسالفه ؟؟

.:. استغربت سلوى وما فهمت شي .. سوت نفسها ما اتشوفهم بس ما اقدرت ودفعها الفضول انها اتعرف اشبينهم ؟ فطلعت موبايلها من الشنطه واتصلت لساندرا .:.

.:. كانت ساندرا اتسولف مع خليفه عن كذا شي وفجاه رن موبايلها وشافته .:.

سال خليفه : منو متصلج ؟
ساندرا ( بابتسامه ) : هيدي سلوى .. ارفيئتي
وبعدها ردتت عليها : اهلين سلوى
سلوى : هلا ساندرا .. شلونج ؟
ساندرا : امنيحا .. نشكر الله .. انتي كيفيك ؟
سلوى : انا بخير والحمدلله .. ونسيت اشكرج عالبرزينت .. وايد عجبتني مجموعة العطور .. ميغسي حبيبتي
ساندرا : دوغيا .. ولو .. ما عمليت ايشي

.:. وبعدها .:.
سالت سلوى : اقول ساندرا .. شتسوين مع خليفه بالمول ؟؟

.:. انصدمت ساندرا وتغيرت ملامح ويهها .:.
ساندرا : شوو !! وانتي شو عرافيك بخليفه ؟؟
ما استوعب خليفه شي : ساندرا .. شسالفه !!
.:. ما ردتت عليه وكملت سوالفها .:.

ساندرا ( تسال ) : سلوى .. انتي واينيك هلا ؟
سلوى : امجابلتج عاليسار
.:. التفتت ساندرا لليسار وشافت سلوى تبتسم لها من بعيد .. اشرت ساندرا على سلوى عشان اتقرب منها .:.

ساندرا ( وهي اتاشر بيدها ) : شو ماليك سلوى ؟ تعي لهون
سلوى ( بتردد ) : ما اقدر ساندرا .. معاج خليفه واستحي !!
ضحكت ساندرا : التيليك تعي لهون
.:. تردتت سلوى وايد اذا اتروح لهم او لا !! وبالنهايه وما دامها اهي اللي تليقفت واتصلت لساندرا قررت انها اتروح .. وقربت من طاولتهم بصمت .:.

ابتسمت ساندرا : اهلا بسلوى
انصدم خليفه وقام من الكرسي : سلوى بنت داليا !!
استحت سلوى من هالموقف : هلا خليفه
.:. كانت ساندرا منبطه جبدها من هالمعرفه ومو فاهمه شي !! .:.

ساندرا ( تسال ) : انتي بتعرفي خليفه يا سلوى ؟؟
سالت سلوى بسؤال ثاني : انتي اتعرفين منو هذا ؟
ساندرا : اكييد بعرفو .. والا بئوليك شو هو السبب اللي امئعدني معو لهلا !!
سلوى : هذا خليفه اخو نجلا ونور بنات بوخليفه اخو بوبدر
ما استوعبت ساندرا : عن جد !! ما كينيت بعرف بهيدا الشي !!
.:. وبعدها .:.

علق خليفه : طلعتوا فريند عيل ؟؟
والتفت لساندرا بابتسامه : وانتي هم طلعتي شايفه خواتي نجلا ونور

.:. وبعدها ابتسمت ساندرا .:.
شافت سلوى ساعتها : السموحه منكم بس انا مجبوره اخليكم الحين .. ماما وامنه ينتظروني تحت
ساندرا : اليك وصلي سلامي للماما وامون
وابتسم خليفه : ومو تنسين اتوصلين لهم سلامي انا بعد
سلوى : ان شالله
***************

.:. وبمحل مانجو .:.

.:. كانت امنه اتلف وتدور فيه وما عجبها شي من كلام لولو .:.

.:. وفجاه .:.
خبطها واحد بالغلط : باردون = اسف
التفتت له امعصبه : انت شنو ؟؟ عمي !! ما اتشوف !!
رفع راسه وقال : مو التيليك يا صبيا باردون
انصدمت امنه وتفشلت : جوزيف !!* 




الحلقة 9 .:.


التفتت له امعصبه : انت شنو ؟؟ عمي !! ما اتشوف !!
رفع راسه وقال : مو التيليك يا صبيا باردون
انصدمت امنه وتفشلت : جوزيف !!
استفهم جوزيف : منو انتي ؟
تكلمت امنه بصعوبه : انا .. انا .. انا .. امنه
سال جوزيف : ومنو امنه ؟
امنه : انا امنه اخت سلوى
جوزيف : ومنو هيدي سلوى !!
امنه : سلوى رفيجة اختك ساندرا

.:. وبعدها .:.

ابتسم جوزيف : انتي الصبيا اللي كينتي بالباب بالامس ؟؟
تشققت امنه : اي انا
جوزيف ( يسال ) : كيفيك ؟ امنيحا ؟
امنه : الحمدلله .. امنيحا
جوزيف : انتي لحالك جايه للمول ؟
امنه : لا معاي امي وسلوى
ابتسم جوزيف : وانا معي ساندرا
امنه ( تسال ) : وينها ساندرا الحين ؟
جوزيف : مع ارفيئها
استغربت امنه : رفيجها !!
جوزيف : ايه

.:. وبعدها اسكتت امنه .. واكتفت بالابتسامه .:.
جوزيف : انا ماشي لهلا .. ونايس تو ميت يو للمره التانيه
امنه ( بابتسامه ) : نايس تو ميت يو تو
وقالت بقلبها : يا اللبناني الوسيم
***************

قام خليفة من الكرسي : اسمحيلي ساندرا بس انا لازم امشي الحين
تضايقت ساندرا : بس يا خليفه ....
قاطعها : لا بس ولا شي .. ولا تنسين وعدج لي .. هاليوم بيكون اخر يوم اشوفج فيه .. كل شي انتهى من بينا يا ساندرا !! هذا اهو الواقع المرير ولازم ترضين فيه

.:. حست ساندرا بالقهر وبالهزيمه ليش ان خليفه بيتخلا عنها وبكل بساطه بسبب امه اللي بنظرها كانت لعينه .. سكتت ساندرا وما حبت اتكون جدامه بنت ضعيفه .:.

.:. وبعدها .:.
خليفه : فمان الله يا ساندرا
مثلت دور القويه : الله معك
***************

.:. عالساعه 9 بالليل كانوا رادين من المول للبيت .. سلوى كانت اتفكر بالشي اللي شافته اليوم بين ساندرا وخليفه .. وامنه كانت دايخه بتفكيرها بجوزيف اخو ساندرا .. اللبناني الوسيم .:.

.:. توهم داخلين البيت وشافوا البدر منسدح عالكرسي ونايم بثوبه ومو حاس بشي .:.

استغربت امنه : هذا شمنيمه هني ؟؟
وضحكت سلوى : بدور لما يكون تعبان ما همه شي .. وينام باي مكان

.:. وبعدها .:.
قربت سلوى من البدر بشويش وهمست : يا الفيييل يا ابو النوم .. انت شمنيمك اهني ؟؟

.:. وفجاه .:.

صرخ بوبدر يسال : شمنيم هالثور بالصاله ؟؟ وانتي يا سلوى شتسوين لاصقه فيه !!
تخرعت سلوى : عمي اشفيك !! عسى ما شر !! خرعتني !!
وسالت امنه : اشفيك معصب يا عمي ؟؟ البدر يمكن نام بالغلط واهو يشوف تليفزيون !! وبعدين ما فيها شي لو نام اهني
رد وهو معصب : هالثور مو بروحه بالبيت عشان ينام اهني ويضيق علينا المكان !! ولا اهو نسى ان اكو بنات غير اخته بالبيت !! ما يستحي !!
وبعدها سالت سلوى : تقصدني انا وامون بالبنات ؟؟ سبق وقلت لك البدر مثل اخونا يا عمي
.:. ما اهتم بوبدر لكلام سلوى وقرب من بدر وهو معصب .:.

بوبدر ( بصوت عالي ) : ما اتقوم يا الثور !!
.:. ليما الحين نايم بسابع نومه وما سمع ابوه وهو معصب عليه .. تنرفز بوبدر لان الشيخ بدر ما يرد عليه .. وقام ابوه وضرب الكرسي بريوله وبقوه ليمن تحرك الكرسي لورا وطاح البدر منه .:.

تخرعت سلوى : بدر !!
وصرخت امنه : عمي اشفييك !!
وسالت داليا : شو مالك متعصب عالبدر هييك !!
.:. ما رد بوبدر عليهم وقام البدر وهو متخرع من النوم وكان ماسك راسه اللي خبط بالطاوله وتعور شويه .:.

.:. سمعت غدير صرخت امنه وخبطت الكرسي وتخرعت ونزلت تحت اتشوف شسالفه .:.
غدير ( تسال بخوف ) : اشفيكم ؟؟ اشصاير !!

.:. وبعدها .:.
قام البدر يسال وهو مو فاهم شي : شسالفه ؟؟
رد ابوه بعصبيه : نايم بالصاله ومنبطح وماخذ راحتك وتسال شسالفه !!
تعجب البدر : وشنو يعني !! اشسويت انا !!
عصب ابوه بزياده : ما عندك دار يعني عشان اتنام اهني !! عبالك البيت لك بنفسك عشان اتسوي فيه اللي تبيه !!
بدر ( بضيق ) : بس انا كنت تعبان وبدون ما ادري نمت .. وبعدين انا شسويت عشان كل هذا ؟؟ بايق يعني او مسوي منكر !! كلها نومه يعني !!
.:. ما استحمل بوبدر هالموقف ولو ما تعوذ من ابليس كان بيمد ايده عالبدر .:.

مسك نفسه على كثر ما يقدر : اقول بدور انجب واذلف دارك احسن لك لا والله العظيم بتشوف مني شي ما شفته !!
.:. ما يدري شيسوي !! هل يسكت او يرد على ابوه او شنو !! لكنه تعوذ من ابليس اهو الثاني وسكت رايح لداره وهو متضايق .. وبالوقت نفسه متنرفز على هالشي اللي ما يستاهل هالموقف .:.

استغربت داليا وسالت : لشو هيدا كلوا ؟؟
عصب بوبدر : داليا .. انا مو ناقصج انتي الثانيه !! فيستحسن انج تسكتين !!
.:. تعجبت داليا اشفيه بوبدر !! امنه وغدير هم كانوا متعجبين .. اما عن سلوى كانت في حيره من امرها .. وشكلها اعرفت شنو هو السبب .:.

سلوى ( تسال نفسها بتعجب ) : ليكون بوبدر يحبني وانا ما ادري !! كل مواقفه القبليه اتبين وتثبت هالشي !!

***************
.:. باليوم التالي .:.

.:. قام بدر من النوم وهو حاس بالضيقه مو موقف امس .. توه يبي يقوم من السرير الا يتفاجا وهو يشوف ابوه قاعد بالكرسي مجابله !! تعجب واستنتجب اشيبي ابوه منه وليش اهو بالدار .:.

سال البدر مستنتج : هلا يبه .. اذا ياي اتقومني للجامعه اكاني قام بنفسي
بوبدر : انا مو ياي اقومك للجامعه .. انا ياي اقولك شي بيصير الليله ان شالله
استفهم بدر : شي وبيصير الليله !! اللي اهو ؟؟
بوبدر : انا ناوي اخطب لك اليوم
انصدم البدر : شنو !! ناوي تخطبلي !! بس انا ما قلتلك ابيك تخطبلي ومن الاساس ما قلت اني ابي اخطب !!
بوبدر : ما كان يحتاي انك اتقولي .. انا مو ياي اخذ رايك .. انا بس ياي عشان اعطيك خبر يعني .. ان الليله بتشرف معاي عشان اخطب لك البنت
قام البدر من السرير وهو متضايق : يبه انت اشفيك ؟؟ ليش تبي تخطبلي !! انا توني ما اشتغلت وما افكر بالخطوبه !!
بوبدر : اعتقد انك باخر سنه بالجامعه وما باقي غير اسبوعين وبعدها تتخرج وتشتغل .. وبعديناشتنطر يعني ما تخطب !! عمرك 24 سنه مو ياهل
سال بدر : ومنو هالبنت اللي ناوي تخطبها لي ؟؟
بوبدر : بنات عمامك 4 ما شالله
بدر : تقصد انك اتقولي اني اختار وحده من بنات عمامي !!
بوبدر : انا ما قلتلك اختار .. انا اخترت لك وخلصت
تعجب بدر : شنو !! انت اخترت لي وخلصت !! لو تبي تخطب لي على الاقل من حقي اختار البنت اللي بتكون مرتي بيوم من الايام
عصب بوبدر : اخليك تختار !! ليش بالله عشان تختار سلوى بنت داليا !! هيهات وحامظ على بوزك تاخذها فاهم !!
انصدم بدر : سلوى !! ومنو قالك اني ابختار سلوى ؟؟
بوبدر : بدور هالحركات ما تمشي علي وانا ابوك .. ادريبك عدل حاط عيونك على سلوى ومن زمان .. ولسبب هذا اقولك انسى هالشي .. سلوى ما تصلح لك
بدر : والله العظيم مو حاط عيوني على سلوى ولا على غيير سلوى !!
بوبدر : تحلف او ما تحلف ما عاد يهم هالشي .. واليوم بتيي معاي لبيت عمك نخطبها لك .. فزهب حالك من الحين ومو تنسى

.:. وبعدها .:.
سال بدر : ومنو من بنات عمي اللي بتخطبها لي ؟؟
بوبدر : الدانه بنت عمك جاسم
انصدم بدر وما استوعب : شنوووو !! الدانه الدانه ما غيرها !!
بوبدر : اي نعم الدانه وشفيها يعني ؟؟
تضايق البدر : ما فيها شي بس انا ما افكر بالدانه ومستحيييل افكر فيها لو شنوو !!
عصب ابوه : مو على كيفك .. واليوم بتشرف معاي لبيت عمك جاسم وبنخطبها لك وتخسي اتقول شي
ما اقتنع البدر : لكن يا يبه انا ما ابيها .. اختار لي اي ابنيه غير الدانه .. نجلا او نور او لميا مثلا !! لكن الدانه ما ابيها !! ما ابيها !!
بوبدر : وليش ان شالله ما تبيها ؟؟ هذي الدانه بنت عمك ومن لحمك ودمك .. شوف بدور ماكو غير الدانه وهي الانسب لك ولو شتسوي ما راح اغير رايي .. وعالساعه 7 بالليل زهب نفسك ومو تنسى .. فاهم ؟؟

.:. وبعدها طلع ابوه من الدار وهو متنرفز وهم معصب .. وتم البدر متضايق ومو مستوعب هالشي اللي اهو ما يبيه ومغصوب عليه .:.

.:. وبعدها بدقيقه رنة نغمة المسج .:.

فتح المسج وقراه وهو متضايق : يا البدر شلونك اليوم ؟؟ اشتقتلك .. اممم ادري بتقولي انك ما اشتقت لي لانك ما شفتني وهم ما اتعرفني .. عموما يالله قووم وراك جامعه .. واتمنى انك قايم قبل هالمسج

.:. وبعدها .:.

تنهد البدر : تسالين عني ؟؟ والله ان حالي ما يسر يا ابنيه .. الوالد بيخطب لي اليوم الدانه بنت عمي وانا الصراحه ما ابيها .. قوليلي شاسوي ؟؟ بس شلون بتقولين لي وانتي من الاساس مو سامعتني ومو داريه بشي ؟!
***************

.:. ابيت ساندرا .:.

استغربت ساندرا من طلب جوزيف : وانت شنو باداك برئم امنه ؟
ابتسم جوزيف : هايك .. بتعجبني هالصبيا
ساندرا : بس امنه ما عاندها موبايل
جوزيف ( يسال ) : وانتي كيف ابتحكي مع سلوى ؟
ساندرا : بحكي معها بالموبايل تعبها
جوزيف : اممم .. طيب اعطيني رئم البيت
ساندرا ( تسال ) : وشو بادك فيه ؟؟
جوزيف : بادي احكي مع امنه .. التليك بتعجبني هالصبيا
وبعدها سالت ساندرا : انت بادك تلعب عالصبيا يا جوزيف ؟؟
غمز جوزيف بخبث : تئريبا
***************

.:. ابيت بوبدر .:.

.:. كان بوبدر ينادي سلوى .:.
طلت سلوى من الدري تسال : هلا عمي بغيت شي ؟
اشر بوبدر : البسي وانزلي بسرعه
استفهمت سلوى : ليش ؟ اشصاير ؟؟
بوبدر : مو انا قايلج امس بنروح المحل انشوفج لج اثاث للدار !!
سكتت سلوى لثانيه وقالت : ان شالله عمي .. دقايق واكون جاهزه
*************** 




الحلقة 10
ممكن ادخل يا الدانه ؟؟
تفضل يبه .. حياك

.:. دخل بوالدانه لدارها وكانت اهي ماسكه مجله وتقراها .:.
سال ابوها : مشغوله يا ابنيتي ؟
ابتسمت وقالت : ابد يبه .. امر .. بغيت شي ؟؟
بوالدانه : ما يامر عليج عدو .. بس انا بغيت اسالج عن شي !!
استفهمت دانه : خير يبه .. اكو شي ؟
تنهد ابوها وسال : اكو مبلغ بقيمة 300 الف ريال مسحوبين من حسابج .. ممكن اعرف لشنووو انسحبوا ؟؟
تغير ويه الدانه : شنوو ؟؟
بوالدانه : اقولج اكو مبلغ بقيمة 300 الف ريال مسحوبين من حسابج .. لشنو ساحبتهم يا الدانه ؟
توهقت الدانه : انا .. انا .. سحبتهم للفقاره والمحتاجين
استغرب ابوها : هالمبلغ الكبير للفقاره والمحتاجين ؟؟ وبعدين انتي من متى تسحبين لهم ؟؟

.:. سكتت الدانه وما عرفت شتقول .:.
سال ابوها مستفهم : سالج من متى وانتي تسحبين لهم ؟؟
دانه ( بتلعثم ) : من هذاك اليوم
وبعدها سالت : وبعدين انت ليش قاعد اتحقق معاي يا يبه !! مو هذي فلوسي وحسابي وانا حره فيهم
ابوها : ما قلنا شي .. هذي فلوسج وحسابج وانتي حره فيهم .. بس من حقنا انعرف هالفلوس بشنو تصرفينهم ؟؟
دانه : قلتلك سحبتها للفقاره والمحتاجين .. للجمعيات الخيريه
ما اقتنع ابوها : والله ما ادري شاقولج .. عموما ان شالله اتكون هالتبرعات ابميزانية حسناتج
دانه : ان شالله

.:. وبعدها طلع ابوها من الدار .. وحست الدانه بالضيق وتانيب الضمير ليش انها كذبت على ابوها .:.
دانه ( وهو تكلم نفسها بضيق ) : السموحه منك يبه .. هذي اول مره اكذب عليك .. بس سامحني .. ما تجرات اقولك ان هالفلوس انسحبت للبدر ! ليش اني شريت له المرسيدس !!
***************

مابي اخطب الدانه !! مابي !!
هون عليك يا البدر .. هونها وان شالله بتهون
ما اقدر يا غدير .. والله العظيم ما اقدر
غدير : بس هذا ابونا
بدر : وهذي حياتي انا
تنهدت غدير : الله كريم ان شالله
سال بدر بضيق : شاسوي يا غدير ؟؟ قوليلي شاسوي ؟؟
سالت غدير بسؤال ثاني : الليله انتوا رايحين لبيت عمي ان شالله ؟؟
بدر : للاسف ايه
غدير : والله ما ادري شاقولك يا البدر .. والله العظيم ما ادري !!
تنهد البدر : حسبي الله ونعم الوكيل !!
***************

شرايج بالسرير هذا يا سلوى ؟؟
التفتت له : اممم .. مو حلو .. وانا ما احب هالنوعيه الكبيره من الاسره
سال بوبدر : عيل شتحبين ؟؟
سلوى : احب نوعية الاسره الصغيره
بوبدر : بس هذا وايد حلو .. ويتسع لشخصين
سلوى ( تسال ) : وانا شابي بالسرير بو شخصين ؟؟ ما احتاجه وانا لحالي بنفسي بالدار
بوبدر ( محاوله للقناعه ) : اممم .. يمكن امنه او غدير او حتى امج ينامون عندج بيوم !!
تنهدت سلوى : ما اظن انهم بينامون بيوم .. بس اللي اتشوفه يا عمي
سال بوبدر : يعني اعتمد عليه الحين ؟؟ اشتريه ؟؟
.:. هزت راسها ايجابيا .. مع انه مو عاجبها ومو مقتنعه فيه .. بس اسكتت وما علقت عشان تفتك من حنت بوبدر .:.
***************
الو
هلا
اهلين .. ممكن احكي مع امنه ؟
استغربت امنه : هلا والله .. انا امنه .. مو انت ؟؟
انا جوزيف .. خيا لساندرا
انصدمت امنه @_@ وبنفس الوقت تعجبت : جـوزيـف !!
جوزيف : ايه هيدا انا .. كيفيك امنيحا ؟؟ سوري عالتطفل بس انا اطلبيت الرئم من ساندرا .. بادي احكي معيك
تشققت امنه وما صدقت : تبي اتكلمني انا ؟؟
جوزيف : ايه انتي .. من يوم ما شفتك هديك المره بالبيت وامس بالمول وانتي ابالي وبفكر فيكي
ما استوعبت امنه : انااا !!
جوزيف : التيلك ايه انتي

.:. انصدمت وتعجبت وبنفس الوقت استانست وتشققت .. معقوله هاللبناني الوسيم يبي يكلمها ويفكر فيها !! ما عرفت امنه شتقول او شلون اترد !! واستحت واسكتت .:.

سال جوزيف : شو ماليك اسكتي ؟؟ ما باديك اتكوني حبيبتي ؟؟
انصدت امنه @_@ : شنو !! اكون حبيبتك !!
.:. وفجاه .:.
منو هذا اللي اتكونين حبيبته ؟؟
تخرعت امنه وسدتت الخط : نايف !! بسم الله الرحمن الرحيم !! اشفيك جذي داخل علي !! خرعتني !!
سال نايف : ما قلتيلي منو هذا ؟؟
استفهمت امنه بخوف : شنو ؟؟ اشفيك ؟؟ شنو منو هذا !؟
نايف : لا تستهبلين يا امون .. منو هذا اللي اتكونين حبيبته ؟؟ ومن الاساس انتي منو كنتي اتكلمين ؟
حست امنه بالوهقه : هذي لولو رفيجتي
نايف : عن الكذب يا امون !!
امنه ( تحاول تقنعه ) : وليش اكذب ؟؟ قلتلك هذي لولو رفيجتي !! اشفيك مو مصدقني ؟؟
نايف ( يسال ) : شلون رفيجتج وسمعتج اتقولين من شويه اكون حبيبتك ؟؟
ما عرفت شتقول وتمت اتخربط : هذا سيناريو من مسلسلل كنت متاثره فيه وقلته حق لولو
ما اقتنع نايف : امون .. قلتلج لا اتكذبين !!
امنه : وانا قلتلك اني ما اكذب عليك
.:. وبعدها رن تليفون البيت .. تخرعت امنه وما شلته .:.
وقالت بقلبها : يالله عساه ما يكون اهو !!

.:. وبعدها .:.
سال نايف مستفسر : ليش ما اتردين عالتليفون ؟؟ مو يمكن اتكون رفيجتج لولو مثل ما اتقولين ؟؟
امنه ( بتلعثم ) : اممم .. توني مسكره منها وما اعتقد انها اهي .. انا رايحه لداري بذاكر .. يالله سي يا
وتوها بتقوم من الكرسي الا بنايف ينادي : امون .. اوقفي ابمكانج .. وتعالي ردي عالتليفون الحين وجدامي
امنه ( شويه وبتصيح من الخوف ) : وليش مو انت اللي اترد عليه ؟؟
نايف : انا ابيج انتي اللي اتردين عليه .. وبسرعه شيلي السماعه قبل ما يسد المتصل الخط وحطيه سبيكر !!
طاح قلب امنه ابطنها من الخرعه : بس يا نايف انا ..
قاطعها نايف : لا بس ولا شي .. انتي ليش متخرعه ؟؟ تعالي وشيلي السماعه قلتلج وبسرعه !!

.:. وبعدها .:.
.:. قربت امنه من التليفون وشلت السماعه واهي اتسمي بسم الله ميته من الخوف ليكون جوزيف اهو المتصل وحطته سبيكر .:.

امنه ( وهي ترتجف ) : الوو
هلا امون .. شلونج ؟؟ وشخبارج ؟؟ وانا كل ما اتصل لبيتكم احصلج انتي عند التليفون ؟؟
ارتاحت امنه لما سمعت المتصل : اهلين لولو
وقالت بقلبها : الحمدلله يا ربي .. اشكرج يا لولوه انقذتيني من الموت المرير !!
وبعدها التفتت لنايف تسال : ارتحت الحين ؟؟ صدقت انها لولو .. بغيت مني شي ثاني يا سيد نايف !!
نايف ( وهو شاك بشي ) : سلامتج
شافت امنه ملامح نايف الشكاكه وما ارتاحت : الله يسلمك
.:. وبعدها راح نايف للدار وتمت امنه اتسولف مع لولو وهي اتفكر بجوزيف وبالكلام اللي قاله عن الحب وهالخرابيط .:.
***************

.:. وبالسياره .:.

.:. كانت سلوى مع بوبدر راجعين من المحل للبيت بعد ما اشتروا اثاث للدار .:.
التفت بوبدر لسلوى يسال : ما تبين تشربين شي حبيبتي ؟؟
تضايقت سلوى من كلمة حبيبتي : تسلم يا عمي ما ابي شي غير اني ارد للبيت !!
سال بوبدر : اشفيج مستعيله ؟؟
سلوى ( بضيق ) : مو مستعيله .. بس اظن ان احنا طلعنا لشغله معينه .. واكاهو الحين خلصنا
بوبدر : بس هذا ما يمنع من ان انمر ونشرب شي
سلوى : وانا قلتلك تسلم يا عمي ومو مشتهيه لشي
سال بوبدر : اشرايج انمر البحر شويه ؟؟
تضايقت سلوى اكثر : هم تسلم يا عمي بس انا ابي ارد للبيت
بوبدر ( معاند ) : كلها دقايق بس نتمشى بالكورنيش نسولف ونشرب شي !!
سلوى : بس انا حاسه بالتعب شويه
بوبدر : سلامتج حبيبتي .. البحر بيشيل عنج التعب ان شالله
تعبت سلوى من حنت بوبدر : اللي اتشوفه يا عمي

.:. وبعدها .:.
بوبدر ( يسال بخبث ) : اقول سلوى .. سمعتي اخر خبر ؟؟
استفهمت سلوى : اللي اهو ؟؟
بوبدر : بدور ان شالله بيخطب اليوم
انصدمت سلوى مو مستوعبه : شنووو !! البدر بيخطب اليوم !!

.:. وفجاه .:.
وقف بوبدر السياره على جنب يسال : ايه بيخطب اليوم .. وشفيج منصدمه ومو مستوعبه هالشي ؟؟
سلوى : ماكو شي بس ما توقعت يخطب يعني وهو ليمن الحين بالجامعه .. والشي الثاني انه ما قالي عن هالشي !!
عصب بوبدر : وليش يقولج يعني ؟؟ بصفتج منو بالنسبه له ؟؟ ليكون اتحبين هالثور وانا ما ادري !!
انصدمت سلوى من هالكلام : اشفيك عصبت يا عمي ؟؟ وشنو هالكلام اللي تقوله !! ومنو قالك اني احبه ؟؟
بوبدر : كلامج وحركاتج وكل شي فيج وهم ردتت فعلج اتبين هالشي !! انج اتحبينه !!

.:. ما توقعت سلوى ان بوبدر حاط اباله هالشي .:.

سلوى : انت غلطان يا عمي .. البدر ابمثابة اخوي نايف .. واذا عالخطبه الله يوفقه ان شالله .. بس ما قلت لي منو هاللي بيخطبها ؟؟
سكتت بوبدر وبعدها قال : الدانه بنت عمه جاسم
انصدمت سلوى مره ثانيه : الدانه !!
***************

.:. ابيت بوفواز .:.
.:. ام فواز كانت بالمطبخ تغسل المواعين وفواز كان يلعوزها بالشي اللي يسويه .:.

فواز : يمه احبج
ابتسمت امه : انا هم احبك بس لا تمسك شي بالمطبخ ولا اتلعوزني مو ناقصه اغسل المواعين من اول ويديد
ابتسم فواز وسال : اقول يمه ليش ما يصير الولد يتزوج امه ؟؟
تعجبت امه من هالسؤال الغريب : اشفيك انت ؟؟ شنو هالسؤال السخيف ؟؟
فواز : وليش سخيف ؟؟ نفرض مثلا ان الولد يحب امه ويبيها !!
استغربت امه : شي طبيعي ان كل ولد يحب امه ويبيها بس ما توصل للمصاخه والتفكير الغريب اللي بمخيلتك !!
سال فواز : انزين ولو انا كنت احبج وابيج ؟؟
عصبت امه : فواز يمه انت شقاعد اتقول ؟؟ شنو هالحجي اللي ماله لزمه !!
ابتسم وسال : وليش ماله لزمه ؟؟ انا من صجي يا يمه احبج
.:. حست امه بالينون من هالكلام الغريب اللي تسمعه من ولدها وسمت بسم الله عليه .:.

.:. وفجاه .:.
دخلت لميا : الحمدلله والشكر .. مو قلتلج يا يمه ولدج مينون ويبيله طبيب نفساني يعالجه من هالينون الحقير !!
تليقف فواز : انتي شكو الحين ؟؟ مالج شغل فينا انا وامي .. كنت احبج بس انتي ما عطيتيني ويه والحين احب امي واكيد بتعطيني ويه
وابتسم لامه : عدل يمه ؟؟
ضحكت ليما بمسخره : الحمدلله والشكر على نعمة العقل !!
.:. وما علقت امهم بشي وكانت مثل المصدومه مو فاهمه شي وكانت تتمنى ان ولدها يتغشمر بمثل هالسوالف .:.
***************

.:. ومجددا بالسياره .:.
سال بوبدر من يديد : وشفيج الحين انصدمتي مره ثانيه يوم عرفني ان الدانه اهي اللي بيخطبها بدر ؟
سلوى : مافي شي
بوبدر : شلون مافي شي وانتي ملامح ويهج تغيرت من يوم عرفتي اني بخطب الدانه لبدر ؟؟
سلوى : ابد بس ما توقعت انه يخطب من الاهل يعني
بوبدر : اهو اللي اختارها بنفسه والظاهر انه يحبها ويبيها
سلوى : عليه بالعافيه
وبعدها سال بوبدر : يعني مو متضايقه من هالشي ؟؟
سلوى : ابد مو متضايقه ولا شي .. بالعكس مستانسه للبدر .. والدانه ابنيه طيبه وتستاهل كل خير .. والله ان البدر عرف يختار
.:. ابتسم بوبدر وارتاحت نفسيته من هالشي وهو يخطط لليوم اللي يمتلك سلوى بيدينه .:.
***************

يمه عفيه اسمعيني .. فواز مينون ويحتاج لطبيب نفساني
ام فواز : بس اهو اكييد كان يتغشمر بالشي اللي قاله
لميا : والله انه ما يتغشمر يا يمه .. وقبل ما يقط عليج هالكلام تحرش فيني بالامس
ما استوعبت امها : بس شلون يقول هالحجي ؟؟
لميا : قلتلج مينون ومريض نفسيا والله !!
تنهدت امه : وشنو المطلوب مني الحين ؟؟
لميا : قلتلج انوديه لطبيب نفساني يشوف اشفيه !!
سالت امها : واذا ما وافق ؟؟
لميا : مو على كييفه .. بالطيب او بالقوه بيروح غصبا عنه !! هذا واحد متخلف ويبيله من يساعده على هالتخلف !!
ام فواز ( بضيق ) : يصير خير ان شالله
***************

.:. عالساعه 7 بالليل .. كان البدر يجهز نفسه للخطبه اللي اهو مو مقتنع فيها واللي ليما الحين بيت عمه ما يدرون بشي .:.
سال البدر نفسه : يا ترى انتي بتوافقين علي لو عرفتي بالخطبه يا الدانه ؟؟

.:. وبعدها .:.

ناداه ابوه من تحت : بدور .. شتسوي عندك ؟؟ يالله بسرعه انزل
تحلطم البدر بينه وبين نفسه : هذا واهم ما يدرون بشي وجذي مستعيل !! عيل شلون لو يدرون !! شبتسوي ؟؟
.:. وبعدها نزل البدر لبوه وهو يدعي بقلبه انه كل شي يتكنسل بلحظه .:. 




الحلقة 11 .:.

.:. ابيت بودانه .:.

.:. بوالدانه ويه مرته كانوا قاعدين يسولفون بالصاله وفجاه اسمعوا جرس الباب .:.

استفهم بودانه : انتي امواعده احد يا ام الدانه ؟؟
ام دانه : ابد
.:. وبعدها قام بوبدر يشوف منو عند الباب .. وتوه فاتح الباب الا يشوف اخوه بوبدر يبتسم له و وراه البدر .:.

ابتسم بودانه : هلا والله بخوي بوبدر والبدر .. هلا والله
بوبدر : هلا فيك .. اسمحلنا يا خوي يينالك بدون ميعاد او اتصال
بودانه : البيت بيتك انت والبدر وما تحتاجون للميعاد
بوبدر : تسلم والله
بودانه : اتفضلوا .. ادخلوا .. حياكم

.:. وبعدها دخل بوبدر والبدر للبيت .. وكانت ام الدانه مجابلتهم .:.

ابتسمت وقالت : هلا والله ابمن يانا .. حياكم الله
بوبدر : الله يحيج يا ام الدانه
ورد البدر : الله يحيج مرت عمي
***************
.:. الدانه كانت ابدارها ومو داريه بشي .. كانت اتفكر بالبدر وهي ما تدري انه موجود بنفس المكان اللي اهي عايشه فيه .. قامت من السرير وقعدت عالكمبيوتر بتدز مسج للبدر .. دخلت على النت لبرنامج محدد للمسجات وكتبت : احبك يا البدر

.:. كان البدر قاعد بالميلس مع ابوه وعمه ومرت عمه .. فتح المسج وقراه وهو متضايق .:.

البدر ( يسال نفسه ) : شالفايده اتحبيني واكاهو الوالد الحين بيخطب لي !!

.:. وبعدها .:.

ابتسم بودانه : والله ويحصلنا الشرف .. هذي اهي الساعه المباركه .. واحنا من وين بنحصل للدانه واحد احسن من البدر ؟؟ 
واستانست ام الدانه : والله انك ما تنرد يا البدر

.:. سكت البدر اللي ما كان عاجبه هالشي .. واكتفى بالابتسامه المزيفه .. اما بالنسبه للدانه ما كانت تدري بشي .:.

.:. وبعدها .:.
سال بوبدر : عيل وين الدانه ؟؟نبي نسمع رايها ؟؟
ابتسمت ام الدانه : ان شالله .. دقايق بس واناديها

.:. ابدار الدانه .:.
دخلت امها عليها بسرعه : يالله يالله بسرعه .. تعدلي والبسي بسرعه
ما فهمت دانه شي : ليش ؟؟ وشسالفه ؟؟ وليش بسرعه ؟؟
ام الدانه : ياينج خطاب يا ابنيه .. يالله بسرعه البسي وخلصينا
انصدمت الدانه : شنوو ؟؟ خطاب ؟؟ ولي انا ؟؟ ومنو ان شالله ؟؟ انا ما افكر بالزواج الحين
عصبت امها : مو على كيفج ما اتوافقين .. البدر وابوه يايين بنفسهم يخطبونج وانتي اتقولين ما افكر بالزواج الحين ؟؟
استغربت الدانه : البدر ؟؟ اي بدر هذا ؟؟
ام الدانه : البدر ولد عمج احمد .. بعد اكو غيره !؟
.:. تعجبت الدانه وما استوعبت وبنفس الوقت استانست واستغربت !! ما قدرت توصف شعورها بالهاللحظه .. حست نفسها بتطير من الوناسه .. معقوله حبيبها البدر ياي بنفسه مع ابوه عشان يخطبها ؟؟ وبسرعه من الوناسه ما عرفت شتقول او شتسوي ؟؟ قاعده تلف وتدور بدارها مثل المينونه .. مو مصدقه هالشي .. بسرعه تلبس تختار شي تلبسه وهي متخربطه .. تعجبت امها من حالها واستغربت !! توها من ثانيه بس ما كانت اتفكر بالزواج ومن اسمعت اسم البدر غيرت رايها واستانست .:.

.:. كان بدر قاعد على اعصابه ومتضايق من هالمصخره اللي اتصير بدون موافقته بس سكتت واستحمل وما بين هالشي .:.

.:. وبعد 10 دقايق تقريبا .:.

.:. دخلت الدانه مع امها .. دخلت واهي امنزله راسها وهم مستحيه .. تضايق البدر من يوم دخلت وتمنى بقلبه ان اتصير كارثه اتكنسل كل شي .:.

.:. وبعدها .:.
سال بوبدر ( بابتسامه ) : اشلونج يا ابنيتي يا الدانه ؟؟
ردتت مستحيه : ابخير يا عمي والحمدلله
وسال بوبدر : انا والبدر ياين اليوم عشان نخطبج للبدر .. شرايج يا الدانه ؟؟

.:. نزلت راسها .. استحت وما ردتت .:.
سال بوبدر مره ثانيه : ما قلتيلنا شرايج يا الدانه ؟؟ اكيد يبيلج وقت للتفكير ؟؟
تليقفت امها : اكييد موافقه .. ما هو السكون علامة الرضى

.:. وبعدها .:.
ما استحمل بدر وتكلم : انا اقول ما دامها اسكتت يعني مو موافقه .. ما يخالف كل شي قسمه ونصيب

.:. وفجاه .:.

انطقت الدانه بدون حاسيه : امبله .. امبله .. موافقه .. منو قال مو موافقه ؟؟
.:. وبسرعه حطت ايدها على حلجها وهي منحرجه شلون تجرات وانطقت وقالت اللي قالته !! تضايق البدر من موافقتها السريعه بعكس بوبدر اللي كان متشقق .. اما بالنسه لام الدانه وابوها كانوا مستانسين من هالشي .:.
***************
:

.:. في بيت بوبدر .:.

.:. كانت سلوى قاعده بدارها اليديده اترتبها .. كانت اتفكر بكلام بوبدر عن الحب لما قالها انج تضايقتي ليش ان البدر بيخطب الدانه .:.

سلوى ( بينها وبين نفسها ) : بالعكس انا مستانسه للبدر .. والله يوفقه ان شالله مع الدانه .. اما لسبب ضيقتي هذا لشي ثاني .. شلون ما تبوني اتضايق وانا اشوف الشخص اللي احبه قاعد مع بنت غيري ؟؟ واللي يضايق اكثر انه كان ماسك ايدها .. واللي يضايق اكثر واكثر ان البنت اللي كانت قاعده معاه اهي ساندرا رفيجتي !! يعني معقوله خليفه يحب ساندرا واهي اتحبه ؟؟ ما قدرت استحمل هذاك اليوم وتليقفت واتصلت لساندرا بس للاسف ما توصلت لشي !! من المحزن اني احب نفس الشخص اللي اتحبه رفيجتي ومن المحزن اني احب شخص وهو طايح بحب غيري !! انا اشبيصير فيني لو كانوا هالاثنين يحبون بعض ؟؟ اعتقد نار الغيره بدتت تشتغل فيني

.:. وبعدها قطت نفسها عالسرير متضايقه من هالتفكير اللي تعبها .:.
***************

.:. ومجددا ابيت بودانه .:.
ابتسم بوبدر وقال : على خير ان شالله .. احنا راح انخلي الحريم يتفقون على كل شي
رد بودانه : ان شالله

.:. كانت الدانه مستانسه وسعادتها ابد ما تنوصف .. كانت طول الوقت امنزله راسها اتحاول ترفعه اتشوف البدر بس استحت .. وتمت على هالحاله ليمن طلع بوبدر والبدر من البيت .:.

***************
.:. ابيت بوبدر .. تليفون الصاله كان يرن ومحد قاعد بالصاله ويسمعه .. مر نايف بالصدفه وشافه .:.

نايف ( وهو يشيل السماعه ) : الو
.:. ما رد المتصل .:.
كرر نايف : الو
.:. هم ما رد .:.
عصب نايف : مو قلنا الو !!
.:. وماكو فايده ومحد رد .:.
نايف بعصبيه اكبر : ما اترد يا المتخلف ؟؟
.:. وبسرعه سكر المتصل الخط .:.
نايف : حسبي الله عليك ايا كنت المتصل .. بنت او ولد .. للاسف ماكو كاشف عشان اشوف الرقم
***************

.:. ابيت ساندرا .:.

تحلطم جوزيف : هيدي مو امون اللي بالفون .. انا اسمعيت فويس رجال من هلا
ساندرا : يمكن يكون البدر
جوزيف : ما باعريف .. بس انا بادي احكي مع امون .. بالمره السابئه سكرت الخط ابوشي !!
استنتجت ساندرا : يمكن خيا او البدر كانوا موجودين ولهيدا السبب سكرتوا ابوشك
جوزيف ( يسال ) : وشو العمل برائييك ؟؟
ساندرا : امممم .. ما باعريف
جوزيف : طيب ما بئدر شوفها بمكان عام ؟؟
ساندرا : ما بعتئيد
تنهد جوزيف : اممم .. الحل الوحييد اني بصبر على هيدا الشي
***************

دخل البيت وهو متضايق .. يبي يكسر كل شي من حوله بسبب هالضيقه .. ابوه سوه اللي براسه وخطب له الدانه والدانه وافقت واهو من الاساس ما يبي هالدانه .:.

كسر المزهريه اللي جدامه وهو معصب : اللي براس ابوج سواه يعني سواه !! والشيخه الدانه ما صدقت عالله وانطقت بالموافقه وبدون ما اتفكر حتى او تستخير !! شي اكيد بتوافق وما بتصدق .. اصلا وين بيحصلها واحد وسيم مثلي يخطبها واهي اتخرع ؟؟ 
تعجبت غدير من هاللي تسمعه : البدر .. انت شقاعد اتقول ؟؟ شنو هالغرور اللي يالك فجاه !!
تنهد بدر : مو غرور يا غدير والله العظيم مو غرور بس من القهر اللي بقلبي انا ما عرفت شاقول !!
غدير : فاهمتك وحاسه فيك .. بس كل شي بالدنيا قسمه ونصيب
بدر ( وهو مو مقتنع بالشي هذا ) : بس انا ما ابيها يا غدير ما ابيها !!
غدير : بس الدانه خوش ابنيه وطيبه يا البدر وتنحب والله
بدر : خوش ابنيه كانت او طيبه انا مو متقبلها .. وحرام عليه الوالد يسوي فيني جذي ويغصبني على شي انا ما ابيه
سالت غدير : اقول يا البدر .. انت مو متقبلها لانها مو حلوه ؟؟ هذا اهو السبب ؟؟
بدر ( بضيق ) : تقريبا
غدير : بس الجمال مو كل شي يا البدر
بدر ( وهو يبرر ) : ادري بس هم يلعب دور
غدير : والله ما ادري شاقولك .. المصيبه ان الدانه ما رفضت هالخطبه
تضايق البدر : انا يا غدير عايش بكابوس مرير تمنيته انه يختفي بس للاسف ما اختفى !!
***************

مبروك يا الدانه
استحت الدانه : الله يبارك فيك يبا
ام الدانه : مبروك يا ابنيتي والله ان هالبدر يستاهلج وتستاهلينه
ابتسمت الدانه : تسلمين يمه والله يبارك فيج ان شالله

.:. اي سعاده هذي اللي كانت فيها الدانه واي حزن هذاك اللي كان فيه البدر ؟؟ بس منو اللي بيدوم اكثر ؟؟ سعادة الدانه او حزن البدر ؟؟ الدانه اتفكر بالحلم الجميل اللي بيتحقق والبدر يفكر بالكابوس الاسود المرير اللي دخل بحياته .:.

.:. مرت الايام .:.

.:. 8 تيام .:.

.:. مرت هالايام مثل ما اهي وما تغير شي .. خطوبة الدانه من البدر ما وقفتها من المسجات المعتاده .. كانت الدانه مستانسه وتنتظر يوم الملجه بفارغ الصبر بعكس البدر اللي كان متضايق من هالشي .:.

.:. خلصت المدارس من الامتحانات الثانويه وما بقى غير النتايج .. كانت امنه ميته من الخوف تنتظر نتيجتها .. كانت تتمنى اتيب فوق 85 عشان نسبتها اتسفرها تدرس بلبنان مثل ما تبي .. اما بالنسبه لنجلا اخت خليفه هم كانت بالثانويه العامه وكانت تتمنى مجرد نسبه بسيطه ادخلها جامعة قطر .:.

.:. وبيوم النتايج .:.

صرخت امنه مستانسه :88.9 % 88.9 % .. باركولي نجحت ويبت نسبة اتسفرني لجامعة لبنان !!
الف مبروك يا حياتي .. ابتستاهلي يا دلوعة الماما انتي
ابتسمت امنه وباست امها : الله يبارك فيج يا يمه والله اني بطيير من الوناااسه
وقالت سلوى بابتسامه : مبروك يا امون .. والله وسويتي اللي براسج ويبتي هالنسبه
ضحكت غدير : كل هالتعب والمذاكره بس عشان لبنان ؟؟
غمزة امنه : شور امشان لبنان

.:. وفجاه .:.

ومنو قالج انتي بخليج اتروحين لبنان ؟؟
عفست امنه الوي : هذا من بدل ما اتباركلي يا نيوف قاعد اتقولي هالحجي هذا ؟؟
ابتسم نايف : مبروك يا اللبنانيه .. تستاهلين
تشققت امنه : الله يبارك فيك يا القطري الوسيم
.:. وبعدها ضحك نايف والكل ضحك معاه من خفت دم امنه .:.

.:. على كثر ما كانت امنه مستانسه كانت نجلا حزينه ليش ان نسبتها 60 % ومستحيل ادخلها هالنسبه الجامعه .:.
هذا مو منج .. من التليفون اللي 24 ساعه ماسكته وتهذرين فيه !!
نجلا ( بضيق ) : بس انا درست وسويت اللي علي
تمسخر خالد : اي دراسه هذي ؟؟ اللي بالتليفون او بالتليفزيون ؟؟

.:. وبعدها .:.
تدخلت امهم : شفيك يا خالد على اختك ؟؟ اهي سوت اللي عليها وهذا اللي الله كاتبه .. وبعدين قبل ما اتحاسب اختك على نسبتها حاسب نفسك .. شكلك بتصيف بالجامعه واخوك خليفه ما شالله عليه تخرج من متى واكاهو يشتغل الحين .. وانت توك
خالد ( يبرر ) : على الاقل انا يبت نسبه ودخلت الجامعه ومو مثل نجلوه
عصبت نجلا : نجلا لو سمحت
تمسخر خالد : ما ادري منو عشان اقول نجلا ؟؟ هذا بعد ما يبتي نسبه وشايفه نفسج علينا شلون لو نسبتج اتونس ؟؟
.:. ما اهتمت نجلا لرده عشان ما تتناجر معاه .. فكتفت بالصمت .. ليما تملل خالد وراح من نفسه .:.
***************
سمعت انك خطبت يا البدر .. منو هالانسانه المحظوظه اللي خطبتها وبتكون من نصيبك ؟؟ عسى الله يهنيك معاها ان شالله .. بس ما قلت لي منو اهي ؟؟ هل بالفعل انت حبيتها ؟؟ ما تتصور شكثر انا متشوقه لجوابك .. انا احبك وابي اعرف كل شي عنك .. وشلون فكرت تخطب هالبنت بالذات بعض النظر عن كل البنات ؟؟ انتظر رسالتك بالمكتبه يا البدر

.:. تضايق بدر واييد من قرا هالمسج .. وحس بالحزن ليش ان هالانسانه اللي امسميه نفسها اسيرته اتحبه وبالوقت نفسه تساله عن الخطبه .. حس ان قلبها يتقطع من هالشي ليش انه خطب بنت عمه وهو ما يدري انها ميته من الوناسه لانها نفسها الدانه بنت عمه .:.

.:. وبعدها .:.

.:. قرر البدر انه يفتح قلبه ويكتب لأسيرته رساله عن كل شي يتعلق بالخطبه ويحطها بالمكتبه .:. 




الحلقة 12 .:.

يمه .. انا عالسنه اليديده بسافر بدرس ابلبنان ان شالله
داليا ( تسال ) : وانا شو بادي اعمول مع خيك نايف ازا ما وافئ ؟؟
امنه : اذا على نايف خليه علي وان شالله بيوافق
داليا : حتى لو وافئ نايف اوليك بيك بيوافق ؟؟
استنكرت امنه : اي ابو هذا ؟؟
داليا : بيك سعود .. شو انسيتي انو عنديك بيي وعايش ؟؟
تضايقت امنه : تبين الصراحه !! اي والله نسيت .. ليش واهو يسال عنا عشان ما انسى ان عندي ابو وهم عايش ؟؟
داليا : هوا ماعيك حقئ .. بس مهما يكون هيدا بييك .. ومو بستطاعتك اتسافري لاي مكان بدون شورو
سالت امنه : شلون يعني ؟؟ اتهقين انه هاللي اسمه ابوي ما بيوافق على دراستي ابلبنان ؟؟
داليا : ما باعريف
استفسرت امنه : شلون يعني ما تعرفين ؟؟ وبعدين اهو مو من حقه يرفض هالشي .. اهو ما يسال عنا ومو مفتكر فينا وناسينا وحتى ما اتصلي يبارك لي عالنسبه .. بختصار اهو مو داري عنا .. يعني عادي اسافر بدون ما يدري لانه اصلا ما بيفتكر
تنهدتت داليا : الله كريم للسنه الجايه ان شالله
امنه : ان شالله .. بس انا من الحين اقولج يا يمه ..انا بسافر لبنان عالسنه الجايه وبسكن هناك مع اهلج .. سواء وافق ابوي او رفض انا بروح ان شالله .. انا ما شديت حيلي بالدراسه وتعبت الا عشان اسافر لبنان .. فمو على كيفه يتشرط ويمنعني
***************

نجول .. خلاص عاد فديتج .. لا تتضايقين
شاسوي يا نور ؟؟ انا كنت اتمنى بس 70 عشان يقبلوني جامعة قطر وحتى لو بفلوس .. 66 ما يقبلوني حتى لو دفعت لهم
نور : شتسوين بعد ؟؟ هذا اللي الله كاتبه .. واذا تبين الصراحه وما تزعلين خالد اخوي كان معاه حق لما قالج هذا مو منج من التليفون !!
عصبت نجلا : شنو يعني ؟؟ ما كنتوا تبوني اسولف بالتليفون ؟؟ احرم نفسي منه ؟؟
نور : انا ما قلتلج احرمي نفسج منه .. بس عالاقل جان قللتي منه بوقت الامتحانات
نجلا ( بضيق ) : والله اللي صار صار
وبعدها قالت : وامنه بنت داليا نسبتها 88 .. يا مال الشطاره
نور : والله البنت كانت تدرس اول باول وكانت حاطه ابالها من زمان انها اتيب نسبه واتسافر لجامعة لبنان
.:. وبعدها سكتت نجلا وما علقت بشي .:.

وقالت بقلبها : كله من هالمغازل اللي بالتليفون اهو السبب .. ما استفدت منه شي !!
***************
:. توه البدر واصل المكتبه وبيده الرساله اللي كتبها للبنت اسيرته .. نزل من السيارة ودخل المكتبه وشاف الهندي يبتسم ابويه .:.
سال البدر : اشفيك تبتسم ؟؟
رد وهو ليمن الحين يبتسم : انا يشوف ويه مال انته .. اكيد في شي حق ابنيه مال انته
سال بدر : وانت شكو ؟؟
ضحك الهندي وبينت ضروسه السودا : الحين انا شكو ؟؟ انا كله يساعد انتوا .. وانت اتقول حق انا شكو ؟؟
البدر : عاد لا تقعد اتذلنا انت الحين .. ادري انك اتساعدنا وما تقصر
وبعدها مد ايده بالرساله : شوف هذي الرساله ابيك اتخليها عندك ليمن اتشرف البنت للمكتبه وتعطيها حلو ؟؟
عفس الهندي ويها : لا مافي حلو .. انا من زمان يسكت وما يقول يبي فلوس !! انتوا لازم يعطي انا مقابل حق هاي كله .. مافي شي بلاش الحين داخل هاي دنيا .. لو مكتبه ثانيه جان ما يسوي هاي مصخره بين بنيه ولد
.:. تعجب البدر وهم استغرب من هالحجي .. يعني معقوله شايل بخاطره طول هالمده وساكت !! والحين قاعد يذلهم ذل ؟؟

.:. وبعدها .:.
طلع البدر 10 ريالات من محفظته ومد ايده : يالله خلصني واخذ هالعشره
تمسخر الهندي : شنو هذا ؟؟ عشر ريال بس ؟؟ انا ما بيوصل هاي رساله على عشر ريال !!
تعجب البدر : عيل كم تبي ان شالله ؟؟ مليون ؟؟
قاعد ويتشرط :100 ريال اخر شي
عصب البدر : قوم انزين .. قاعد تستغلني عشان رساله ؟؟
الهندي : انزين 50 ريال ؟؟
بدر : ماكو
الهندي : انزين 40 ؟؟
بدر : ماكو
الهندي :30 ؟؟
بدر : ماكو
الهندي :20 ؟؟
بدر : هم ماكو
يأس الهندي : خلاص عيل 10 ريال ؟؟
البدر : اعناد فيك ما راح اعطيك ولا ريال
تليعن الهندي : عيل شوف منو بيوصل رساله مال انته
تنرفز البدر : اكو مكاتب بالديره غيرك .. ومن زين مكتبتك عاد !!
الهندي : بس بنيه مال انته .. ما في معلوم غير هاي مكتبه الحين
اعتفس البدر : حسبي الله عليك من هندي .. مو سهل .. والله وعرفت تستغلني
ابتسم الهندي ومد ايده : يالله ميه ريال يالله
بدر ( بعصبيه ) : شنو شايفني ؟؟ ادريول ابوك يالله ويالله ؟؟
وبعدها قال : شوف يا ..
وسال عن اسمه : شسمك انت ؟؟
رد الهندي : محدين
وكمل البدر : شوف يا محدين .. انا راح اعطيك مية ريال بس بشرط اني اشتري من المكتبه شغلات بمية ريال !! او ماكو
ابتسم محدين : ماكو مشكله

.:. وبعدها قعد البدر يلقط له مجموعه من الكروت الملونه وستكرات ومجلات ومن هالسوالف ليمن وصل المبلغ 100ريال .:.

قط البدر الميه على الهندي : استانست الحين ؟؟
تشقق محدين : اي .. مشكور وما يقصر .. واذا ابنيه ايجي انا بعطيها رساله مال انته
تنهد البدر : حلو
***************

الله الله شهالترتيب الحلو هذا ؟؟
سلوى ( ابمجامله ) : اعتقد ان الاثاث اللي شريته لي يا عمي اهو اللي امحلي الدار
ابتسم بوبدر : والله عيونج اهي الحلوه ومو الاثاث
.:. ابتسمت وسكتت .:.

استغل بوبدر الفرصه : فديتج يا سلوى
.:. سمعته مستنكره هالكلمه بس ما علقت بشي .:.

استانس بوبدر على سكوتها : شفتي القمر اللي بالسما ؟؟ هذا انتي
.:. ما عجبها هالحجي بس مسكت نفسها وتمت ساكته .:.

مسك بوبدر ايدها : ما اتحسين بشعور الحب يا سلوى ؟؟
.:. تجمدت سلوى ابمكانها ميته من الخوف من لمسة ايده .:.

مسح بوبدر بيده على ويهها يسال : اشفيج يا قلبي ترتجفين ؟؟
.:. تبي تنطق .. تبي اتقول شي .. بس ما اقدرت وحست نفسها متجمده كالجليد .:.

همس بوبدر : يعني معقوله الحين ما حسيتي اني احبج يا سلوى ؟؟ معقوله انج ما حسيتي بكل هالايام انج ذابحتني بجمالج وسكوتج ؟؟
ادمعت عيون سلوى وانطقت بالم : انت شقاعد اتقول يا عمي ؟؟ انت شقاعد اتقول ؟؟
كرر بوبدر : قلتلج احبج وبتذبحيني بجمالج وهم سكوتج

.:. وبعدها .:.
ما استحملت وبجت : حرام عليك يا عمي اللي قاعد تقوله .. انا بنت مرتك .. يعني ابمثابة بنتك .. شلون اتقولي هالحجي الحقير ؟؟
بوبدر : بس انا ما عمري شفتج مثل بنتي .. انا من شفتج حبيتج وبغيتج
سلوى : عيل ليش تزوجت امي يا عمي ليش ؟؟
برر بوبدر : انا من يوم تزوجت امج انتي كنتي ياهل 13 سنه وبعدها شفتج وانتي تكبرين جدامي وتحلوين وما حسيت بعمري الا وانا احبج وتمنيتج بيوم
.:. ما علقت سلوى من هالصدمه اللي سمعتها وتمت اتصيح وهي مو مستوعبه هالشي !! وبعدها مسكها بوبدر من ايدها وضمها .. انصدمت سلوى وادموعها امغرقه ويهها وما قدرت تنطق بشي .. كانت بتنطق بتقول بسك .. ابتعد عني .. بس حست ان السانها وجسمها تجمدوا .. من الخوف والخرعه تجمدت من يديد .:.

.:. وفجاه .:.

دخلت غدير بدون ما اطق الباب : سلوى .. الجود رفيجتج تبيج عالتليف ..
.:. وسكتت فجاه وعيونها اتشوف هالمنظر الرهيب الغريب !! ابوها ماسك سلوى من ايدها وضامها لصدره وكانت سلوى اتصيح .:.
وصرخت غدير تسال مستنكره هالمشهد : شنو هذا اللي اشوفه ؟؟ شسالفه ؟؟
***************

الو محدين ؟
ايه
محدين بسالك .. اكو رسال اوصلتني من شوي ..
قاطعها محدين : اي .. رساله من حبيب مال انتي
سالت الدانه : وانت شكو ؟؟
محدين : الحين انا شكو ؟؟ انا كله يساعد انتوا .. وانتي اتقولين حق انا شكو ؟؟
الدانه : عاد لا تقعد اتذلنا انت الحين .. ادري انك اتساعدنا وما تقصر
وبعدها قالت : الموهم .. الحين بطرشلك السايق عشان تعطيه الرساله حلو ؟؟
محدين : لا مافي حلو .. انا من زمان يسكت وما يقول يبي فلوس !! انتوا لازم يعطي انا مقابل حق هاي كله .. مافي شي بلاش الحين داخل هاي دنيا .. لو مكتبه ثانيه جان ما يسوي هاي مصخره بين بنيه ولد
.:. تعجبت الدانه وهم استغربت من هالحجي .. يعني معقوله محدين شايل بخاطره طول هالمده وساكت !! والحين قاعد يذلهم ذل ؟؟

.:. وبعدها .:.

دانه : ما يخالف بطرشلك 100 ريال مع السايق
تمسخر محدين : شنو هذا ؟؟ ميه ريال بس ؟؟ انا ما بيعطي السايق الرساله على ميه ريال بس !!
تعجبت الدانه : عيل كم تبي ان شالله ؟؟ بليون ؟؟
قاعد ويتشرط :500 ريال اخر شي
عصبت الدانه : قوم انزين .. قاعد تستغلني عشان رساله ؟؟
محدين : انزين 400 ريال ؟؟
الدانه : ماكو
محدين : انزين 300 ؟؟
الدانه : ماكو
محدين : 200 ؟؟
الدانه : هم ماكو
يأس محدين : خلاص عيل 100 ريال ؟؟
الدانه : اعناد فيك ما راح اعطيك ولا ريال
تليعن محدين : عيل شوفي منو بيعطي الرساله حق سايق مال انتي !!
تنرفزت الدانه : اكو مكاتب بالديره غيرك .. ومن زين مكتبتك عاد !!
محدين : بس ولد مال انتي .. ما في معلوم غير هاي مكتبه الحين
اعتفست الدانه : حسبي الله عليك من هندي .. مو سهل .. والله وعرفت تستغلني
ابتسم محدين : طرشي 500 ريال مع السايق
دانه : شوف محدين انا بعطيك 500 ريال بس بشرط اشتري منك اشيا للكمبيوتر بقيمة 500 ريال !! او ماكو
ابتسم محدين : ماكو مشكله
دانه : لما ايك المكتبه ان شالله اشوف شنو محتاجه واشتريه والحين مو تنسى تعطي السايق الرساله .. هالرساله ثمينه بالنسبه لي فاهم ؟؟
محدين : ان شالله
***************

ما تتحجون ؟؟ ما تقولون شي ؟؟ شفيكم انطميتوا ها ؟؟ شنو هذا اللي شفته من توه ؟؟
.:. تخرعت سلوى واهي ليمن الحين اتصيح ليش انه غدير دخلت عليهم الدار وشافت هالمنظر اللي بنظرها كان حقير .. اما عن بوبدر كانت اعصابه بارده ومو هامه شي .:.

رد بوبدر ببرود تام : اشفيج يا غدير ؟؟ ليش متخرعه ؟؟ ابو لم بنته ليش انها كانت متضايقه شوي .. فيها شي يعني ؟؟
استنكرت غدير : بس سلوى مو بنتك !!
بوبدر : ابمثابة بنتي .. يعني ابمكانتج بالضبط
غدير : بس هاللمه اللي شفتها من توه بينت لي شي ثاني !! ان اكو شي من بينكم ؟؟

.:. وفجاه .:.
صرخت سلوى وهي اتصيح : غدير انتي شقاعده اتقولين ؟؟ شنو هالحجي هذا ؟؟
عصبت غدير : انتي انجبي لا تتكلمين .. وخليني افهم السالفه من ابوي
تضايقت سلوى : حرام عليج يا غدير .. لا تفهمين السالفه غلط تكفين !!
غدير : انا قلتلج انجبي ولا تتكلمين
وبعدها نطق بوبدر : عيب عليج هالحجي يا غدير .. يعني بالله عليج شنو الشي اللي بيكون من بينا ؟؟ ومثل ما قلتلج سلوى ابمثابتج بالضبظ ومو مثل ما انتي مفتكره
ما اقتنعت غدير : اسمحلي يبه بس انا مو مصدقه هالشي !!
عصب بوبدر : شلون يعني ؟؟ بتكذبيني ؟؟
غدير : انا ما اكذبك بس موصدقه اللي شافته عيوني
بوبدر : عيونج غلطانه يا ابنيتي
غدير ( وهي ليما الحين شاكه ) : ما اعتقد انها غلطانه بعد ما شافت اللي شافته !!
بوبدر ( يسال ) : اشتقصدين اتقولين ؟؟
غدير : ان اكو شي من بينكم
بوبدر : تعتقدين ان بنخلي الباب مفتوح اذا اكو شي من بينا ؟؟
وسالت سلوى : وتعتقدين اني بخون امي الغاليه ؟؟
.:. وبعدها سكتت غدير وما قالت شي وهي ليما الحين حاسه ان اكو شي من بينهم .:.

بوبدر ( يسال ) : ها .. ليش سكتي ؟؟
ردت بدون نفس : ماكو شي وانا ظاهره الحين
والتفتت لسلوى وقالت : الجود رفيجتج تنتظرج على تليفون البيت .. هذا اذا ما تعبت من الويتنق وسكرت الخط !!
***************

عالساعه 4 العصر تقريبا .. كانت ساندرا منتظره بسيارتها عند باب بيت بوبدر .. تنتظره البدر .. عشان اتشوفه وتسولف معاها .. البدر كانت توه راد البيت من بعد ما وده الرساله للمكتبه ومن بعدها تمشى بالسياره شويه .. توه البدر بيدخل سيارته المرسيدس للبيت الا بسيارة ساندرا تتحرك واتسد عليه الطريج وكانت امجابلته بالسياره وهي تبتسم له .:.

تعجب البدر : شالسالفه ؟؟ ومنو هذي ؟؟
***************

.:. ابيت بوالدانه .:.

.:. بعد ما طرشت الدانه السايق للمكتبه واستلم الرساله وعطاها لدانه .. دخلت لدارها متشوقه وبتطير من السعاده تبي تفتح الرساله وتقرا محتواها وهي المسكينه ما تدري بالشي المكتوب بالرساله .. بالشي اللي بيجرح قلبها وبيدمره وبيعقدها من شكلها ومن نفسها ومن الناس كلهم .. انسدحت عالسرير مبتسمه وفتحت الرساله وهي اتغني بسعاده 




.:. الحلقة 13 .:.

.:. عند باب بيت بوبدر .:.

فتح البدر الجامه وسال ساندرا بتعجب : اشفيج يا الشيخه ؟؟ شنو هالحركه السخيفه ؟؟ اشله وقفتي بسيارتج جدامي ؟؟ اشتبين ؟؟
ابتسمت وقالت : بادي احكي معاك يا البدر
استغرب بدر : لبنانيه ؟؟
وبعدها سال : ومنو انتي عشان اتسولفين معاي ؟؟
.:. تضايقت ساندرا من هالرد الثقيل اللي حسته سخيف .:.
وقالت بقلبها : هيدا البدر من بالبدايه وهايك !!

.:. وبعدها .:.
سال البدر : خير الشيخه ؟؟ بغيتي شي ؟؟
ساندرا : يعني انت اولاك السياره مكان للحكي ؟؟
سال بدر مستفهم : عيل وين تبينا انسولف يعني ؟؟
ابتسمت ساندر : بمطعم او كوفي مسلان
استنكر البدر : اسف .. اسمحيلي
تضايقت ساندرا : ليه ؟؟
بدر : بختصار لاني ما اعرفج
ساندرا ( تسال ) : ولو اعرفيت من انا ؟؟
استفسر بدر : ومنو انتي ؟؟
ساندرا : انا ساندرا
سال البدر : اي ساندرا ؟؟ ما اخبر اعرف وحده اسمها ساندار ؟؟ الا اذا كنتي من اهل امي هذا شي ثاني
ابتسمت ساندرا : انا ساندرا رفيئتها لسلوى بنت داليا
ما استوعب البدر : اها .. اللبنانيه المتعجرفه ؟؟
انصدمت ساندرا : شو هيدي المتعجرفه ؟؟ شو هيدا الحكي ؟؟
سال البدر : مو انتي اللبنانيه اللي احرجتي الدانه بنت عمي بيوم ؟؟
انصدمت ساندرا شلون وصل هالخبر للبدر : ايه انا
ابتسم بدر : هذا اهو
تضايقت ساندرا : بس هيدا مو معناتو انتي متعجرفه متل ما انتا بتقول !!
ما اهتم بدر : اللي اهو
مسكت ساندرا نفسها من العصبيه : وهلا بعد ما عرفيت من انا .. ابتجي ماعي لمطعم ؟؟
سال البدر : وشنو هالشي الموهم اللي بتقولينه لي بمطعم وما ينقال اهني ؟؟
ساندرا : ولا ايشي .. مجرد ايشي بسيط
بدر : عيل لو بسيط .. ما يخالف وقوليه اهني
تنرفزت ساندرا : ما بينفع هيدا الشي
ضحك البدر : وشنو اللي ما بينفع هذا الشي ؟؟
تضايقت ساندرا من اسلوبه الجاف : انت شنو مالك ؟؟ ليش بتضحك هلا ؟؟ انا اليت ايشي بيضحك ؟؟
بدر : سلامتج
ساندرا : وليه بتضحك ؟؟
تمسخر البدر : الضحكه المسكينه مسجونه بداخلي وبدها تنفجر
عصبت ساندرا على هالاسلوب المتمسخر : انت بتتمسخر ماعي ؟؟
بدر : تقريبا
تعجبت ساندرا : انت شنو ؟؟ ما عانداك اسلوب حلو ؟؟
بدر ( يبي يبط جبدها ) : امبلا عندي اسلوب حلو بس مع الناس المحترمين
انصدمت ساندرا : شو اصداك ؟؟
غمز البدر : انتي تعرفين عدل شنو قصدي بالكلام هذا ؟؟ وشوفي يا بنت الناس انا مو امدمغ او غبي عشان ما افهمها واهي طايره .. وهالسوالف البطاله ما تمشي علي انا .. العبي على غيري يا شاطره .. ولو سمحتي وخري سيارتج هالكجره من جدامي .. ذابت المرسيدس واهي بالشمس
انصدمت ساندرا من قلب : انت .. انت .. انت شنو ؟؟
غمز البدر مره ثانيه بابتسامه : انا البدر
***************

السلام عليكم ورحمة الله .. شلونج ياللي ما اعرف اسمها حتى .. اتمنى انج بخير .. انا كتبت هالرساله بطلب منج انتي .. ما ادري بس حسيت اني محتاج اقول اللي بقلبي لشخص قريب مني .. انا ادري عدل انج بعيده بس بالوقت نفسه عندي شعور يقولي انج قريبه مني .. شلون ما ادري !!
سالتيني عن الخطبه وشلون خطبت فجاه ؟؟ والله ما ادري شاقولج او شلون ابتدي بالسالفه ؟؟ محد يدري بالشي هذا غير الوالد وغدير اختي .. اما الباقي عبالهم اني مستانس وانه هالخطبه صارت ابموافقتي .. اذا تبين الصراحه انا ما ابي اخطب هالانسانه .. الوالد اهو السبب بكل شي .. اهو اللي خطبها لي بالغصب .. وانا للاسف ما تجرات وعاندته .. غدير اتقولي هذا ابونا وانا اقول ان هذي حياتي وبالوقت نفسه ما ابي ازعل ابوي .. والمشكله الكبيره اللي مضايقتي ان هالبنت اللي خطبتها اهي الدانه بنت عمي .. بنت بسيطه وما فيها اي جمال او جاذبيه عشان اوافق عليها .. بعكسي انا .. لا اتحطين ابالج اني مغرور او شي من هالقبيل .. صدقيني هذا ما يسمونه غرور .. بس انا قلبي مو مع الدانه .. ومجرد التفكير انها بتكون مرتي بيوم من الايام يضايقني وهم يذبحني !! انا اتمنى اليوم قبل باجر ان كل شي يتكنسل وبسرعه .. ما تتصورين يا اسيرتي شكثر انا متضايق من هالخطبه .. انا لما ابوي قالي بخطبلك تضايقت بالبدايه بس تقبلت الشي وقلت له انا بختار بنفسي .. لكنه صدمني لما قالي انا اخترت لك الدانه بنت عمك .. وانا الصراحه مستعد اوافق على اي بنت لا الدانه !! مو عشان شي بس لان انا مو متقبلها بالمره !!
اتمنى اني ما طولت عليج برسالتي وهمي بس انتي سالتيني وانا جاوبتج من قلبي .. وانا ادري ان هالحجي ما بيب نتيجه بس نفسيا ارتحت ليش اني قلتلج اللي بقلبي ..

.:. وبعدها .:.

.:. قطت الرساله اللي بيدها بالارض وهي مصدومه ومو مستوعبه هالشي اللي قرته من توها !! الحلم الجميل اللي كان بيتحقق وبيبتدي للاسف مات وتبخر وبدا من بداله كابوس اسود مرير .. كابوس تغلب على كل احلامها الورديه .. انهارت الدانه وطاحت على ركبتها واهي تبجي بحرقه والم كبير .. من بعد ما كانت بطير من الوناسه الحين بتموت من التعاسه .. كانت تتمنى الموت بهاللحظه وتمت تلعن قبحها اللي اهو السبب بكل شي .:.

.:. كانت الرساله طايحه بجنبها وابتلت بالدموع .. حاولت تمسك الرساله وتشقها بس ما اقدرت تتحرك من مكانها وهي اتصيح ميته .. حاولت على كثر ما تقدر انها تتحرك وتكتب للبدر مسج .. قربت من الكمبيوتر واهي تشهق من البجي مثل الياهل .. تمالكت نفسها وكتبت للبدر مسج واهي ترتجف واتصيح بنهيار كبير .:.

.:. بعد ما تخلص البدر من ساندرا وفشلها ليمن اتعبت منه وراحت دخل البيت رايح لداره .. وبعدها بشويه ياله مسج من اسيرته .:.

البدر ( وهو يقرا المسج ) : ان شالله اللي تبيه بيصيير .. انت بس ادع لربك ان كل شي يتكنسل وانا هم بدعي معاك .. لان ما يجوز الوالد يغصبك على شي انت ما تبيه

.:. وبعدها .:.
تنهد البدر : امين ان شالله يتكنسل كل شي

.:. وبعد هالمسج قطت الدانه نفسها من الكرسي وهي اتصيح بنهيار .. بالم .. اتفكر شلون اتكنسل كل شي لخاطر البدر .. ما كانت مهمته لتعاستها على كثر ما كانت مهمته لسعادة البدر .. اهم شي عندها ان البدر يستانس بدنيته .:.
***************

.:. باليوم التالي .:.

.:. كانت سلوى طول اليوم حابسه نفسها بالدار من بعد الموقف الحقير اللي صار من بينها وبين بوبدر ..وما كانت تبي اتشوف ويه غدير وهي اتشوفها بنظرات الحقد والشك .:.

شو ماليك يا سلوى هيك ؟؟ حابسه نفسيك بالدار ؟؟
ماكو شي يمه .. بس حاسه بشوية تعب
تخرعت داليا : شو يا حياتي ؟؟ شو اللي بتحسي فيه ؟؟
ابتسمت سلوى : قلتلج ماكو شي .. مجرد صداع بسيط وان شالله بيختفي
سالت داليا : شو رائيك انروح للطبيب ؟؟
سلوى: اشدعوه طبيب يمه ؟؟ قلتلج كلها مجرد صداع وما يحتاي لطبيب
داليا : وانتي دوم هيك ؟؟ بتعاندي وراسك ناشيف ؟؟
سلوى : مو اني عنيده وراسي ناشف مثل ما اتقولين بس ماله داعي للطبيب والله .. مافيني شي جايد لسمح الله
تنهدت داليا : براحتك

.:. وبعدها .:.

طل بوبدر للدار يسال : اشفيها الدلوعه حابسه نفسها بالدار ؟؟
تضايقت سلوى وسالت بقلبها : وانت هم لك عين تسال ؟؟
وبعدها قالت بضيق : سلامتك عمي ماكو شي .. مجرد صداع بسيط
ابتسم بوبدر : سلامتج حبيبتي
لفت سلوى عنه مستنكره : الله يسلمك

***************

.:. وابيت ساندرا .:.

كانت محترقه ومعصبه : هيدا البدر .. الحئيير .. انا كينيت باعرف انو شخصيتو اويا بس مو بالطريقه البشعه هيدي !!
جوزيف : اليك طولي بالك .. وما همك ايشي
ساندرا ( بعصبيه ) : وانتا هيدا اللي بتئدر عليه ؟؟ انتا ما شفتوا كيف هالحئيير كان بيتمسخر !!
جوزيف : وشو يعني باديك اياني اعمول ؟؟ انا لحالي بادي احكي مع امنه بس ما بئدير
ساندرا : وما بظنك بتئدر
استفهم جوزيف : وشو هو السبب ؟؟
ساندرا : امنه عالسنه الجايه بدها اتسافر لبنان للجامعه هونيك
انحبط جوزيف : وهيدا وئتوا هيا التانيه بتسافر هونيك ؟؟
سالت ساندرا : شو اللي بيعجبك بامنه ؟؟
جوزيف : ما باعريف
ساندرا : شوف جوزيف انا بنصحك تبتعد عن امنه .. ازا اخوها او ابوها او هيدا الحئيير بدر عرفوا بشي انت بتتازا كتير ومو بتنسى انك غريب عن هيدا البلد ومن جنسيه لبنانيه
تخرع جوزيف من هالكلام : اوليك هايك ؟؟
ساندرا : ايه والحال بيختلف بيني وبايناك .. انا صبيا وانت شاب .. يعني انسا امنه لانها ما بتنفعك !!
***************

انصدمت امها وسالت : انتي شقاعده اتقولين ؟؟ شقاعده اتخربطين ؟؟ من بعد ما عطيناهم الموافقه وحددنا معاهم موعد الملجه اتقولين الحين وبكل بساطه انج غيرتي رايج ومو موافقه ؟؟ اشفيج انتي مو صاحيه ؟؟ تبين تحرجينا مع الناس ؟؟ تبين تحرجين ابوج مع عمج ؟؟ تبين تحرجين البدر ؟؟

نطقت الدانه وهي اتصيح : يمه عفيه .. افهميني .. انا .. انا حسيت نفسي بلحظه اني ما ابي البدر !!
عصبت امها : افهمج على شنو ان شالله ؟؟ وشنو هالسخافه اللي اتقولينها ؟؟ توج بس حاسه انج ما تبين البدر ؟؟ وليش بالله ما قلتي هالحجي بيوم الخطبه ؟؟
جاوبت وهي ليمن الحين اتصيح : استخرت كذا مره وحسيت نفسي مو مرتاحه .. وبعدين عادي ما فيها شي لو غيرت رايي تونا ما ملجنا وما استوه شي عشان تنحرجون معاهم
ام الدانه : مو على كيفج يا ابنيه اتقولين لنا هالحجي الحين !! الملجه بعد يومين وماكو امل اتغيرين رايج وبكل هالبساطه .. فيستحسن انج تتعوذين من ابليس وتنسين هالحجي اللي قلتيه من توه .. فاهمه ؟؟
دانه ( تترجى ) : عفيييه يا يمه لا تغصبيني على شي انا ما ابيه .. الله ما يرضى بالشي هذا !!
ام دانه ( معانده ) : قلتلج تعوذي من ابليس وانسي هالحجي اللي قلتيه من توه .. ما تفهمين انتي ؟؟
دانه : بس انا ما ابيه .. ما ابي البدر
ام دانه : بس اهو يبيج ومتمسك فيج وياي بنفسه مع ابوه عشان يخطبج !! انتي على شنو شايفه نفسج ؟؟ هالبدر ما شالله عليه بدر بالسما .. ما يحصلج واحد مثله وانتي تبين تكنسلين كل شي ؟؟ مينونه انتي ؟؟

ماتت الدانه من البجي : بس انتي مو فاهمه شي يا يمه .. مو فاهمه شي .. ريحيني وقوليلي تم .. الله يخليج يا يمه
عصبت امها اكثر : لا تم ولا بطيخ .. انا قلت ماكو يعني ماكو .. للمره المليون اقولج تعوذي يا ابنيه من ابليس !!

.:. وبعدها .:.
دخل ابوها يستفسر : اشفيكم ؟؟ عسى ما شر ؟؟ شنو هالصوت العالي هذا ؟؟
والتفت للدانه يسال : وشفيج يا ابنيتي تبجين ؟؟
.:. قربت الدانه من ابوها ميته بجي وامسكت ايدينه وباستها وهي منهاره .. وهو مو فاهم شي .:.

دانه : عفيييه يبه .. عشاني انا .. كنسل الملجه وكل شي .. الله يخليك يا يبه .. عفيييه افهمني .. انا ما ابي البدر .. ما ابيه
استغرب ابوها : ليش ؟؟ وشصار ؟؟ وشسالفه ؟؟
دانه : انا استخرت اكثر من مره وما ارتحت للبدر .. ادري انه ولد عمي ومن لحمي ودمي بس كل شي بالدنيا قسمه ونصيب وانا وبعد ما فكرت وايييد حسيت اني ما ابيه .. ما ابي البدر يا يبه .. ما ابيه
تعجب ابوها : وهذا كلام اتقولينه لنا الحين ؟؟ بعد ما اتفقنا على الملجه ؟؟
دانه : انا ادري اني غلطتت بس لو اتحبني يا يبه كنسل الملجه .. الله يخليك افهمني وما ابيك اتعاند نفس ما سوت امي
تليقفت امها : وانا شسويت بالله ؟؟ مو هذا كله عشانج وعشان مصلحتج وانتي وين بتحصلين واحد احسن من البدر ؟؟ ها ؟؟
صرخت الدانه بنهيار : بس انا ما ابيه .. ما ابيييييه
وبعدها مسك ابوها ايدها : ان شالله يا ابنيتي .. اللي تبينه ان شالله بيصير .. وانا بكلم عمج الحين وبعتذر له
عصبت ام دانه : انت شقاعد اتقول يا جاسم ؟؟ تبي اتفشلنا مع الناس ؟؟
بو دانه : كل شي قسمه ونصيب واكيد اخوي والبدر بيتفهمون هالشي
ام دانه : بس احنا عطيناهم كلمه !!
بو دانه : ليما الحين ما استو شي ولا ملجنا عشان نتحسر على شي ليمن الحين ما استوه .. وبعدين هذي حياة الدانه واهي اللي اتقررها وما نقدر نغصبها على شي اهي ما تبيه ومثل ما قلتلج كل شي قسمه ونصيب وما اعتقد ان البدر بيزعل من هالشي وهو متفهم

.:. وبعدها سكتت ام دانه منبطه جبدها على الدانه وعلى الشي اللي سوته .. اما بالنسبه لدانه استانست ورتاحت بعد ما وافق ابوها انه يكنسل كل شي وبالوقت نفسه كانت دمعتها على خدها ليش ان حبيبها البدر ما يبيها .:.
***************

وليش بالله ؟؟ انا مو مينون او متخلف عشان يشوفني طبيب نفساني !!
ام فواز ( تحاول تقنعه ) : فواز يمه .. ومنو قالك ان الطبيب النفساني للميانين والمتخلفين بس ؟؟ انا بس ابي اتاكد من انك بخير
ما اقتنع فواز: انا بخير والحمدلله وما فيني شي .. واكاهو جدامج سليم واذا تبين ابوسج عشان تتاكدين هم ما عندي مانع يا حبيبتي انتي
تيننت امه : رجعنا حق حبيبتي والبوس وهالخرابيط ؟؟
سال فواز : وشفيها يعني ؟؟ حرام اقول حق امي حبيبتي وبعطيج بوسه ؟؟ والله ان امرج عجيب يا يمه
ام فواز : انت اللي امرك عجيب .. منو هالولد المتخلف اللي يحب امه ويبي يتزوجها ؟؟ تبي اتينني انت ها ؟؟
ابتسم فواز : ما فيها شي .. واييد اتصير بالدول الاجنبيه
ام فواز:احلف عاد ؟؟ باي قاموس هذا ؟؟ محد يسوي هالشي غير المتخلفين عقليا 




الحلقة 14 .:.

عسى ما شر ؟؟ ليش يا بودانه ؟؟ شنو هو سبب هالرفض المفاجئ ؟؟ البدر كلمكم ؟؟ قالكم شي ؟؟
بودانه : لا والله حشى .. لا كلمنا ولا قالنا شي .. بس الدانه تقول لانها استخارت كذا مره وما ارتاحت
بوبدر ( بضيق ) : شنو هالكلام هذا يا بودانه ؟؟ بس البدر يبيها
بودانه : والله ما ادري شاقولك .. كل اللي اقدر اقوله الحين ان كل شي قسمه ونصيب
تنهد بوبدر : معاك حق
بودانه : سامحنا عاد وانا اخوك .. لا تتضايق
بوبدر : مسموحه ان شالله .. وعلى قولتك كل شي قسمه ونصيب

.:. وبسرعه سكر بوبدر من بوالدانه التليفون .. وبسرعه راح لدار بدر وهو معصب حده .:.
فتح عليه الباب بقوه : ما اتقولي انت شقايل للدانه يا الثور ؟؟

.:. تخرع البدر اللي كان توه طالع من الحمام والفوطه بجسمه .:.
وسال مستفهم : شسالفه ؟؟ وشقايل للدانه ؟؟
بوبدر : بدور لا تستهبل معاي وقولي ان شقايل للدانه بنت عمك جاسم ؟؟ عشان تكنسل الملجه ؟؟
استانس بدر وتشقق : يبه انت من صجك ؟؟ الدانه كنسلت الملجه ؟؟
عصب بوبدر : اي كنسلت الملجه .. وبعدين اشفيك مستانس وهم متشقق ؟ ما تقولي انت شقايل للبنت ؟؟
بدر : والله اني ما قلتلها شي .. ومن الاساس ما عندي رقمها
سال ابوه : عيل ليش كنسلت الملجه ؟؟ شنو السبب اللي خلاها اتكنسل الملجه ؟؟ قولي شنو السبب ؟؟
رد البدر مستغرب : انا بروحي ما اعرف السبب ومستغرب مثلك
تنهد بوبدر : حسبي الله عليك من ولد
تعجب بدر : وانا شكو الحين عشان ادعي علي ؟؟
بوبدر : لانك نحس يا بو ويه النحس .. حتى البنت الجيكره ارفضتك وما تبيك
تشقق البدر : اهي الخسرانه

.:. سعادته كانت ما تنوصف .. واخيرا الهم والكابوس المرير انزاح منه .. وبسرعه مسك كرت من الكروت الملونه اللي اشتراها من المكتبه وكتب لاسيرته رساله .:.

البدر ( وهو يكتب ) : واخيرا يا بنت الناس الهم اللي كان كاتم بقلبي مات .. بنت عمي الدانه كنسلت الملجه

.:. وبسرعه بدل ونشف شعره من الماي .. ولبس ثوبه .. وركب المرسيدس .. مسكينه الكروزر هجرها Lol .. ركب المرسيدس رايح للمكتبه عشان يقط هالرساله .:.

وقال لنفسه : ان شالله ما يذلني محدين مره ثانيه
***************


.:. ابدار سلوى .:.

.:. كانت اتفكر بخليفه وعلاقته بساندرا .. ما استحملت هالتفكير ومسكت موبايلها واتصلت لساندرا مصره انها ما اتسكر منها الا واهي عارفه شنو بينهم .:.

.:. كانت ساندرا منسدحه عالسرير وهي ليما الحين متنرفزه على اسلوب البدر معاها .:.

.:. وبعدها .:.
.:. رن موبايلها وشافت ساندرا منو المتصل وردتت .:.

ساندرا : هلا سلوى
سلوى : اهلين .. شلونج ساندرا ؟ ان شالله بخير ؟؟
ساندرا : امنيحا .. نشكر الله
سلوى : ساندرا .. انا متصلتلج عشان اسالج عن شي 
ساندرا ( تسال ) : شو ؟؟
سلوى ( بتردد ) : شفتي لما شفتج مع خليفه بالمول من كم يوم ؟؟
ساندرا : ايه
سلوى : بغيت اسالج شنو هو الشي اللي بينج وبين خليفه ؟؟ اكو علاقه من بينكم ؟؟
استغربت ساندرا : ولشنو هيدا السؤال ؟؟
سلوى : ماكو .. بس تقدرين اتسمينه فضول
ساندرا ( بخبث ) : يعني انتي ما بتاعريفي ان خليفه خطيبي ؟؟
انصدمت سلوى : خطيبج ؟؟
ساندرا : ايه خطيبي .. وشو ماليك هايك مو مسدئا ؟؟
سكتت سلوى لثانيه وبعدها سالت : بس نجلا ونور او حتى ام خليفه ما قالت لنا عن هالخطبه ؟؟
ساندرا : هيدا الشي سر بيني وباين خليفه
سالت سلوى : يعني انتوا الاثنين اتحبون بعض ؟؟
ساندرا : شور
تنهدت سلوى بحزن : الله يوفقكم ان شالله
.:. وبعد ما سكرت منها الخط .. حطت راسها عالمخده ودمعت عيونها الم من اللي سمعته من توها .:.

سلوى ( بحزن والم كبير ) : اه يا خليفه .. انا حبيتك وانت حبيت رفيجتي !! مشكلتي ما قدرت اقولك اني احبك مثل ما قدرت ساندرا .. عاداتنا ما اسمحتلي بالشي هذا على امل انك تخطبني بيوم من الايام .. والحين شنو الفايده وانت خاطب ساندرا وتحبها !!

.:. وصل البدر المكتبه ولما دخل ابتسم له محدين .. وكانه يقوله ابي مية ريال ثانيه .. طالع البدر ويه محدين المبتسم اللي ابد ما يبشر بالخير .:.

بدر : هلا محدين .. شلونك ؟؟
محدين : الحمدلله .. انا يشوف ويه مال انته انا يصير تمام
ضحك البدر : ايا العيار .. مو عشاني عشان الفلوس
ابتسم محدين : ما في شي الحين يمشي بدون فلوس
بدر : شوف بقولك .. ابيك تاخذ هالكرت وتخليه عندك لين ما اتيي البنت المكتبه وتعطيها اياه حلو ؟؟ وبعطيك من بدل الميه 500 بس بشرط
تشقق محدين وناسه : انته امر امر .. شنو هذا شرط ؟؟
بدر : ابعطيك رقم موبايلي وابيك لما اتشوف هالبنت يايه للمكتبه بسرعه تتصلي عشان انا هم ابيي .. حلو ؟؟
محدين : بس تليفون انا ماكو رصيد
بدر : لا تخاف يا البخيل .. بشترلك رصيد وفوقهم 500 ريال لو انا شفت البنت .. ها حلو ؟؟
استانس محدين : حلو
***************
خليفه .. تعال يمه ابيك ابموضوع شويه
سال خليفه : هلا يمه .. امري ؟؟
ابتسمت امه : ما يامر عليك عدو .. بس انا ابيك بموضوع الخطبه
ما فهم شي : الخطبه ؟؟ اي خطبه ؟؟
ام خليفه : سلامتك يا يمه .. انا بس كنت افكر اخطبلك ما دامك كنت اتحن علي من كم يوم بسبب هاللبنانيه .. قلت ادور لك بنت الحلال واخطبلك اياها .. ها شرايك ؟؟
.:. سكت خليفه شويه وبعدها ابتسم .:.

خليفه ( يسال ) : اللي اتشوفينه يا يمه .. بس ما قلتيلي منو هالبنت اللي حاطه عيونج عليها ؟؟
امه ( بابتسامه ) : غدير بنت عمك بوبدر .. ما شالله عليها بنت حلوه طيبه وهم خلوقه .. ها شرايك ؟؟
.:. سكت خليفه وقعد يفكر بكلام امه .:.

سالت امه : اشفيك سكت ؟؟ ترا هالخطبه مو غصب يا يمه .. انا بس اقترحت عليك هالشي .. وانت مو مجبور من انك اتوافق .. واذا ما تبيها ادور لك على غيرها
ابتسم خليفه : بالعكس يمه .. انا سكت لاني كنت افكر بكلامج .. وبما انج اخترتي غدير ليش لا ؟؟ وانا هم اشوفها مثل ما انتي اتشوفينها
استانست امه : يعني خلاص ؟؟ اقول حق ابوك يخطبها من عمك ؟؟
خليفه : توكلي عالله وقولي حق ابوي .. انا ما عندي اي مانع وغدير بنت عمي والنعم فيها = )
***************

.:. بعد اقناع دام ساعتين تقريبا اخيرا اقتنع فواز انه يروح مع امه لطبيب نفساني .. امه كانت جديه بالسالفه والشيخ فواز ماخذ الامور ببساطه وكان قاعد يلعب لعبة الدكتور .:.

.:. بيوم الموعد .:.
.:. يعني بعد يومين .. فواز ويه امه كانوا قاعدين ينتظرون الدور ليمن يدخلون عالطبيب .:.
فواز ( يسال ) : اقول يمه .. شسمه هالطبيب هذا ؟؟ وشنو جنسيته ؟؟
ام فواز : اسمه حنفي وهو مصري
فواز ( ابعبط ) : اها .. اسمعه يذكرني بحنفية الماي
وبعدها سال : انزين هالطبيب شكله حلو ؟؟
استغربت امه : وانت اشتبي ابشكله ؟؟ ابتخطبه للميا يعني ؟؟
فواز : امم .. الشكل موهم .. شلون تبيني اسولف مع واحد جيكر وانا وسيم ؟؟
تنهدت امه : والله ما ادري عنه لو كان جيكر او وسيم .. انتظر دقايق ليمن دورنا وانشوف شكله

.:. وبعدها بشويه .:.
ظهر الرقم بالجهاز : الرقم 12غرفة 22
نقز فواز : ياهوو دورنا
ام فواز : اشفيك انت ؟؟ مو شايف خير ؟؟ فشلتنا ؟؟ من كم يوم كنت رافض انك اتيي للطبيب والحين مستانس
فواز ( بابتسامه ) : انا بس متشوق ابي اشوف شكل الطبيب
.:. وبعدها دخل فواز ومعاه امه للطبيب .. قعد فواز بكرسي مجابل الطبيب .:.

شاف فواز ملامح الطبيب وقال : اممم مو وسيم بس مو جيكر
ما فهم الطبيب شي : انته بتؤل ايه ؟؟
ابتسم فواز : سلامتك بس كنت اشوف ملامحك المصريه
هم ما فهم شي وسال : ايييه ؟؟
تدخلت امه وهي تشوف فواز بعصبيه يعني انجب واسكت : ما عليك منه يا دكتور اهو يخربط بس .. خبرك مينون
عصب فواز : يمه انا مو مينون
الطبيب : احنا ما اولناش حاجه دلوئتي .. انا حسألك كم سؤال وعاوز منك الجواب .. بتتعاون معايا ؟؟
تذمر فواز : شكلنا مطولين يعني ؟؟
الطبيب : هوا على حسب حالتك
استسلم فواز للامر :ok شنو هالاسئله ؟؟
***************

والله هذي الساعه المباركه يا بوخليفه .. وغدير ابنيتكم وما اعتقد بتحصل احسن من ولدك خليفه
بوخليفه : تسلملي والله .. بس هم لازم اتشاور البيت وتاخذ رايها بالاول .. مو يمكن يكون لها رايي ثاني لسمح الله
بوبدر : شي اكيد بسالها وان شالله اتوافق .. والله ان خليفه خوش ريال وما ينرد
بوخليفه : خلاص عيل انت شاور البنت ورد علي
بوبدر : على خير ان شالله

.:. وبعدها سكر بوبدر من اخوه وراح لدار غدير عشان ياخذ رايها بالخطبه .. كانت غدير قاعده تقرا مجلات والا سمعت ابوها يسال من ورا الباب .:.

بوبدر : غدور حبيبتي .. مشغوله ؟؟
غدير : هلا يبه .. حياك بالدار .. ابد مو مشغوله

.:. وبعدها دخل بوبدر الدار .:.
استفسرت غدير : خير يبه ؟؟ بغيت شي ؟؟ اذا على سالفة سلوى يوم شفتك معاها فمو مهم لاني نسيت هالشي
ابتسم ابوها : الحين شكو هذا بذاك ؟؟
استفهمت غدير : عيل شسالفه ؟؟
سال بوبدر : يعني لازم اتكون هناك سالفه عشان اكلمج ؟؟
غدير : انا ما قلت جذي بس اممم انا حاسه ان اكو شي
بوبدر : اهو اي اكو شي .. او تقدرين اتقولين ابي اخذ رايج بشي واتمنى انج اتوافقين عليه لانه وبكل صراحه شي ما ينرد والله
سالت غدير مستفهمه : اللي اهو ؟؟

***************
***************

شنو هالاسئله السخيفه ؟؟ ما هو الشي الذي تحبه ؟؟ هلالعائله تعاملونك جيدا ؟؟ هل تحب القراءه والنت ؟؟ كم ساعه تحب ان تنام باليوم ؟؟ ما هو الشي الذي تتمناه ؟؟ ما هو شرابك المفضل ؟؟شنو هذا ؟؟ ها ؟؟
رد الطبيب عليه : وانته مالك ؟؟ انته ما عليك الا انك بتجاوب عالاسئله
سال فواز : انت متاكد انك طبيب ؟؟
تعجب الطبيب : اومال ايه ؟؟
تليقفت ام فواز : فواز يمه عيب عليك والله .. انت بس جاوب عالاسئله اللي بالورقه وخلصنا
تذمر فواز : احسه امتحان صف اول ابتدائي والله
ام فواز : معليش يمه .. استحمل عشاني انا
تنهد فواز : ok
***************

ما استوعبت غدير : شنو ؟؟ خليفه ولد عمي خاطبني انا ؟؟
بوبدر : اي والله .. وتوه عمج مسكر مني .. وانا اسالج الحين ها اشرايج ؟؟
.:. سكتت غدير .:.

سال ابوها : اشفيج شكتي ؟؟ افهم من سكوتج انج موافقه يعني ؟؟

.:. وبعدها .:.

غدير ( تسال ) : يبه انت متاكد ان خليفه مو مغصوب علي ؟؟
استغرب ابوها : شنو هالحجي هذا ؟؟
غدير ( بتردد ) : مو لانـ ...

.:. وبعدها سكتت .:.
استفهم ابوها : مو لانه شنو ؟؟
غدير : مو لانه البدر هم انت غصبته على الدانه واهو ما يبيها وانا حسيت ان عمي غاصب خليفه على هالشي
ابتسم بوبدر : ما اعتقد ان خليفه مغصوب عليج واذا تبين تتاكدين اتصليله واساليه
غدير : ماله داعي اتصله واساله .. اعتقد اذا اهو ما يبيني بيقولي بنفسه
وبعدها سال ابوها : الحين شلون ؟؟ شاقول لعمج ؟؟ تبين خليفه او شنو ؟؟
ابتسمت غدير : اعتقد اني محتاجه وقت للتفكير
بوبدر : اللي اتشوفيه يا ابنيتي بس ها مو اتصيفين علينا بالرد
غدير : ان شالله
***************

.:. ومجددا بالمستشفى النفسي .:.

.:.
الطبيب كان بيستخف وبيتينن وهو يقرا اجوبة فواز العبيطه عالاسئله .:. 




الحلقة 15 .:.

ما هو الشي الذي تحبه ؟؟
احبك انت يا حنفي

هلالعائله تعاملك جيدا ؟؟
الصراحه نو .. اختي لميا يوم قلتلها احبج وابي بوسه عصبت علي وعطتني كف قوي .. وامي لما قلتلها احبج وابيج وبتزوجج عصبت وقالتلي شنو هالحجي المينون ؟؟

هل تحب القراءه والنت ؟؟
قلتلك احبك انت

كم ساعه تحب ان تنام باليوم ؟؟
تقريبا يومين متواصلين

ما هو الشي الذي تتمناه ؟؟
بوسه من امنه بنت داليا

ما هو شرابك المفضل ؟؟
عصير الحب

.:. وبعدها .:.

الطبيب ( يسال ) : ايه ده ؟؟ بالله عليك دي اجوبه ؟؟
تمسخر فواز : والله محد قالك تعطيني اسالة يهالوو
نتف الطبيب شعره : انته ايه ؟؟ بتجنني ؟؟
والتفت على ام فواز : انا اسفه يا ستي بس ما بئدرش .. والله العظيم ما بئدرش اعالج ابنك .. انا اسفففف
تشقق فواز : احسن
***************

.:. باليومين اللي راحوا كانت نفسية الدانه جدا تعبانه .. ومن هالتعب حتى ما فكرت تتصل المكتبه وتسال لو اكو رساله من البدر .. وحتى البدر كان مستغرب ليش ما خذت الرساله ليمن الحين اللي كتب فيها هم ومات .. حس ان بالسالفه شي .. اهو كان ميت ينتظر اليوم اللي اتشرف فيه اهي المكتبه عشان يتصل له محدين .:.

.:. تذكرت الدانه ال 500 ريال وان لازم اتروح المكتبه عشان تشتري اشيا للكمبيوتر بقيمة 500 ريال .. ركبت السياره مع السايق رايحه للمكتبه وهي ليما الحين ما تدري ان اكو رساله بالمكتبه .. والشي الكبير انها ما تدري ان البدر متفق مع محدين ان يتصل له اذا اهي شرفت المكتبه .:.

.:. بعد 7 دقايق تقريبا .:.

.:. وصلت المكتبه وبسرعه شافها محدين وابتسم .. اهو صحيح انها كانت متغشيه بس محدين ما شالله عليه من كثر المواقف السابقه معاها عرف هيئتها .. وبسرعه مسك موبايله واتصل للبدر .:.

.:. البدر كان بالمرسيدس مع نايف رايحين للشباب بالقهوه .. وفجاه رن موبايل البدر والا برقم غريب وستفسر بدر : منو هذا ؟؟
نايف ( يسال ) : منو ؟؟
بدر : ما ادري والله رقم غريب بيموبايلي
نايف : طيب رد عليه وشوف منو
بدر : هذا اهو
وبعدها رد البدر يسال : هلا ؟؟ منو ؟؟
.:. اشتط محدين وكان يتكلم بسرعه عشان الرصيد ما يخلص Lol البخيل !!
محدين : بدر بدر بسرعه يالله .. تعال مكتبه .. بنيه مال انته اهني والله .. بسرعه
.:. وبسرعه سكر محدين الخط .:.

.:. وبعدها .:.

.:. وقف البدر سيارته ابوسط الشارع لـول هذا معناته مخالفه ثانيه .:.
تعجب نايف : اشفيك ؟؟ اشصاير ؟؟
بدر ( وهو ياشر على نايف ينزل من السياره ) : نايف واللي يرحم والديك انزل من السياره بسرعه انزل
استغرب نايف : شنو ؟؟ انزل ؟؟ وليش انزل ؟؟ شسالفه ؟؟
بدر : بعدين اقولك .. الحين انا عندي مشوار مهم للغايه .. عفيه نيوف انزل بسرعه .. ماكو وقت
نايف : انت مينون ؟؟ شلون تبيني انزل ابوسط الشارع ؟؟
بدر : ما يخالف .. اخذ لك تاكسي او اي شي ليمن امرك انا مره ثانيه
نايف : ما دامك مشغول وعندك مشوار ليش غربلتني معاك ؟؟ ليش ما خليتني ايي بسيارتي ؟؟
برر بدر : وانا وشدراني ان هالثور محدين بيتصلي الحين ؟؟
استفسر نايف : محدين ؟؟ منو محدين ؟؟
بدر : لحول .. شكلنا امطولين احنا .. ماكو غير اخذك معاي للمكتبه وافهمك السالفه بالطريج
.:. وبعدها حرك البدر بسيارته للمكتبه وهو يقول السالفه لنايف .:.

نايف ( يستنتج ) : اها .. يعني اهي نفسها البنت اللي اهدتك المرسيدس ؟؟
بدر : عليك نور
سال نايف : ومعقوله ليمن الحين ما كلمتها ولا شفتها ؟؟
بدر : اي والله
نايف : عيل شلون تتواصل معاها ؟؟
بدر : عن طريق محدين
ضحك نايف : والله ان هالمحدين مستغلكم استغلال وقاص عليكم
بدر : ادري بس بالوقت نفسه مستفيدين منه ومساعدنا عشان هالسبب احنا ساكتين عنه
سال نايف : وتتوقع انك بتلحق عليها الحين وهي بالمكتبه ؟؟
بدر : ان شالله الحق

.:. وبعدها بشويه وصل البدر المكتبه .. وصف بسيارته امجابل المكتبه .. وبسرعه نزل من السياره .:.

بدر ( وهو يشوف نايف ) : نايف انت تم اهني .. دقايق بس اشوف شبيصير وارد لك ان شالله
ابتسم نايف : الله معاك

.:. كانت الدانه بالمكتبه توها قاعده تدفع لمحدين الاشيا اللي شرتها بقيمة 500 ريال وما وعت الا بتاخذ الكيس وبتطلع من المكتبه الا بالبدر واقف جدامها وهي كانت متغشيه .. ارتبكت وتخرعت .. شلون البدر بالمكتبه الحين ؟؟ وشنو هالصدفه الغريبه ؟؟ ما انطقت بشي وتمت ابمكانها والكيس ابيدها متخرعه .:.

ابتسم البدر : واخيرا لقيتج .. عفيه يا بنت الناس شيلي الغشوه خليني اشوفج .. مو يمكن اكون اعرفج !!
.:. محدين كان قاعد يراقبهم يا بلفيت فلم هندي .:.

.:. وبسرعه تخرعت الدانه وحست ان امرها بينكشف وطيحت الكيس من ايدها بدون ما اتحس وطلعت بره المكتبه وركبت السياره وهي مرتبكه وترتجف وما عرفت شتقول للسايق .:.

الدانه : سهيل بسرعه حرك بالسياره للبيت بسرعه !! الحين !!
رد السايق : ان شالله

.:. وبسرعه طلع البدر وراها وما شاف الا بسيارتها تمشي وبسرعه وما لحق يلقط الرقم وانبطت جبده ليش انه ما عرفت من هالبنت .:.

.:. وبعدها .:.
رد للمكتبه معصب : ما اقول غير مالت عليك يا محدين وعلى اللي يعتمد عليك
تعجب محدين : وانا شنو يسوي الحين ؟؟
بدر : للاسف ما عرفت من اتـكون هالبنت !!
محدين : وانا شكو ؟؟ انت يقول حق انا اتصل اذا ابنيه ايجي مكتبه وانا ايسوي اللي علي ويتصل حق انته
تنهد البدر : معاك حق .. واسمحلي يا محدين انا بس انبطت جبدي ليش انها شردتت مني فجاه
محدين : ما في مشكله .. ان شالله انت يسوي اللي براسك .. كل فلم هندي اول شي بدايه جذي
سال البدر : اي فلم هندي انت الثاني ؟؟ احنا عايشين بالواقع وانت اتقول فلم ؟؟
وبعدها مد محدين ايده : الموهم وين 500 ريال ؟؟
توهق البدر : ان شالله لما اشوف هالبنت بعطيك 1000بعد مو بس 500 

والتفت البدر على الكيس اللي طاح من ايدها : وهذا الكيس للبنت .. نسته بالغلط .. او تقدر اتقول طاح منها من الخرعه .. ما ادري هل انا اخرع ؟؟ مع اني ما قلتلها شي غير اللي سالته .. المهم انت خل هالكيس عندك ليمن اترد مره ثانيه وتاخذه ولو اني اشك انها بترد للمكتبه بعد هاليوم !!

***************

دخلت البيت واهي معصبه حدها : فشلتنا ياللي ما تستحي على ويهك .. بالله عليك هذي اجوبه تكتبها للطبيب ؟؟
رد فواز ببرود : احبج يمه
تيننت امه : فوازوو انت شكلك بتذبحني وبتسكت !!
ابتسم فواز : ليش يمه ؟؟ وانا شقلت الحين ؟؟
امم فواز : اكلمك عن المستشفى والطبيب واتقولي احبج ؟؟ شنو هالسخافه هذي ؟؟ هاا ؟؟

.:. وبعدها .:.
ها يمه .. شسويتوا بالمستشفى ؟؟
التفتت ام فواز للميا تشتكي : الله لا يراويج يا لميا .. والله العظيم ينني هالهيس هذا .. وفشلني جدام الطبيب
سالت لميا : ليش ان شالله ؟؟ شسوه بعد ؟؟ ليكون قالج احبج وابيج ومن هالسوالف جدام الطبيب ؟؟
ام فواز : ياليت يات على هذا بس .. اهو هم تغزل بالطبيب
تعجبت لميا : الحمدلله والشكر .. اللهم لا شماته
رد فواز : الحمدلله والشكر عليج .. انا الحمدلله ما فيني شي وما احتاج لطبيب نفساني
لميا : الحين بعد كل هذا اللي سويته وما تحتاج لطبيب ؟؟
سال فواز : وبالله شسويت انا ؟؟
لميا : انت الكلام معاك ابد ما منه فايده .. انت انسان مينون متخلف وما يفيد معاك شي !!
غمز فواز بلا مبالاه : تسلمين حياتي عالكلام الحلو
عصبت لميا : مالت عليك
***************

امم .. على الاقل جان لقطت رقم السياره !!
للاسف يا نايف ما لحقت والله
نايف ( يسال ) : امم وشناوي اتسوي الحين ؟؟ يمكن وبعد هالشي اللي صار ما اتشرف للمكتبه مره ثانيه
تنهد البدر : وهذا اللي انا خايف منه
نايف : بدور .. اقولك شي وما اتعور راسك ؟؟
بدر : اي
نايف : اشرايك تنسى هالبنت موليا
بدر : ما اقدر يا نايف .. مو بهالبساطه .. على الاقل ابي اعرف منو هالبنت اللي مقدمه لي هالسياره .. واعتقد لو انت ابمكاني بتسوي نفس الشي
نايف : والله لو انا كنت ابمكانك كنت بتينن من قلب
بدر : شفت شلون ؟؟ عيل ليش تطلب مني اني انساها ؟؟
ابتسم نايف : ما ادري والله .. اهو مجرد رايي بس
بدر : ان شالله بي اليوم اللي اتمناه وهو اني اعرف منو هالبنت !؟
نايف ( يسال ) : ولو عرفت من هالبنت .. شنو هو الشي اللي بتسويه ؟؟ شنو راح تستفيد ؟؟
بدر : ما ادري بس اكييد برتاح نفسيا
وبعدها سال نايف : اقول يا البدر انت اتحب هالبنت ؟؟ اللي ليما الحين ما شفتها ولا سمعت صوتها حتى ؟؟
رد البدر بتردد : تقريبا
تعجب نايف : شلون اتحب بنت انت ما شفتها ؟؟
بدر : ما ادري
نايف : شلون ما تدري ؟؟ انا ما اعتقد ان هذا حب .. اعتقد انه مجرد اهتمام بس
بدر : هم ما ادري
نايف ( يسال ) : ومتى ان شالله بتدري ؟؟
بدر : لما اعرف من هالبنت واشوفها ان شالله .. ساعتها راح ادري اذا كان حب او مجرد اهتمام مثل ما انت تقول
***************

.:. دخلت الدانه البيت واهي ليما الحين متخرعه من اللي صار .. شويه بس وكان البدر بيكتشف من اهي ومن تكون .. حست بالضيق وبسرعه دخلت لدارها مستنكره هالموقف اللي صار وسالت نفسها وايد شنو هالصدفه هذي اللي تجمع البدر معاها بنفس الوقت وبدون ميعاد !! وشكت ان لمحدين ايد بهالشي .:.

دانه : انا مو شاكه الا انا متاكده .. اكيد البدر متفق مع هالحمار محدين عشان يشوفني !! الحمدلله ان كل شي مر على خيير وما اكتشف البدر شي .. وهالمحدين هذا احسابه معاي بعدين .. عطيته 500 ريال ونسيت الكيس هناك !! 




الحلقة 16 .:.

.:. وبعدها .:.

.:. فتحت دانه شنطتها وشافت الرساله اللي خذتها من محدين من توه وطلعتها من الشنطه وفتحتها .:.
دانه ( وهي تقرا رسالة البدر ) : واخيرا يا بنت الناس الهم اللي كان كاتم بقلبي مات .. بنت عمي الدانه كنسلت الملجه

ادمعت عيون الدانه : الله يوفقك يا البدر
وقامت من مكانها وجلست على الكرسي امجابل الكمبيوتر وكتبت للبدر مسج : انا مستانسه لحالك ليش ان بنت عمك كنسلت الملجه وهذا اهو الشي اللي انت تبيه .. اتمنى لك التوفيق ان شالله .. وما دامك انت مستانس انا هم نفسك مستانسه لوناستك .. واما عن اللي استوه من توه انا راح اسامحك يا البدر واتمنى ان هالشي ما يتكرر مره ثانيه وانا ادري انك متفق مع محدين عشان اتشوفني .. ما هو كل شي كان امبين .. وللمره المليون اقولك .. انتظر .. راح اتعرفني ان شالله .. وكل شي بوقته حلو

تضايق البدر : انا كنت حاس انها راح تزعل مني وتتضايق من هالحركه اللي سويتها !!
استفهم نايف : شسالفه ؟؟
بدر : هذي اسيرتي .. امطرشتلي مسج متضايقه من الحركه اللي صارت من توه
نايف : تقصد روحتك للمكتبه ؟؟
بدر : اي
نايف : الصراحه ما تنلام هالبنت لي تضايقت منك .. مو لان الحركه اللي سويتها ابد مو شي
برر بدر : بس انا كنت ابي اشوفها .. ميت ابي اشوفها واعرف منو اهي
نايف : حتى ولو .. بس مو بهالطريقه
بدر ( يسال ) : اذا مو بهالطريقه عيل باي طريقه ؟؟ اذا اهي رافضه انها تعطيني رقم موبايلها حتى
نايف : والله ما ادري شاقولك يا البدر .. ماكو غير انك تصبر
تنهد بدر : الله كريم ان شالله
***************

.:. ابيت بوبدر .:.

.:. ابدار امنه .. كانت منسدحه عالسرير واتشوف السقف وهم اتفكر بجوزيف .. مستغربه ليش ما اتصلها من بعد هذيك المره .. وحست انه مجرد لبناني مخادع .. كان بيلعب بمشاعرها .. اهو بالفعل وسيم بس ما كانت بتستفيد شي من هالوسامه غير الندم .. وبعدها قررت بنفسها انها تنسى وما اتفكر بجوزيف وتلتفت لدراستها ومستقبلها ابلبنان .:.
***************

:. مرت 5 ايام .:.

.:. وبعد تفكير وتسائلات من غدير بالنهايه وافقت على الخطبه .:.

استانس بوبدر : بالمبارك يا ابنيتي .. والله انج اخترتي القرار العدل .. وخليفه ريال والنعم فيه وماكو مثله
ابتسمت غدير : الله يبارك فيك يبه
بوبدر ( يسال ) : يعني خلاص الحين .. اقول لعمج انج موافقه ؟؟
غدير : اي
بوبدر : بتصل له الحين وبقوله بس مو قبل ما انجمع كل من بالبيت ونقوله على هالخبر السعيد

.:. وبعدها راحت غدير مع ابوها وجمعوا الكل بالصاله عشان هالخبر .:.

داليا ( تسال ) : شو غدير ؟؟ شو بوبدر ؟؟ شو عاندكن ؟؟
وسالت سلوى : خير ان شالله ؟
واستفسرت امنه : اشفيكم ؟؟ اشعندكم ؟؟
وسال البدر : شنو هالخبر اللي جمعتونا عشانه ؟؟
واستفهم نايف : يالله قولوا اشعندكم ؟ كلنا اذان صاغيه
ابتسم بوبدر وقال : خليفة ولد اخوي خطب غدير .. وغدير وافقت عالخطبه

.:. وبعدها .:.
ابتسم خليفه : مبروك غدير .. بالمبارك ان شالله
وابتسمت داليا : مبروك غدورا
وسالت امنه : مبروك غدير .. تستاهلين .. بس متى الملجه ؟؟

.:. وفجاه .:.
صرخ نايف متخرع : سلوى اشفيج ؟؟
.:. طاحت سلوى من طولها لما اسمعت هالخبر .. انصدمت .. شلون خليفه يخطب غدير وهو خاطب ساندرا ؟؟

تخرعت داليا : شو ماليك يا سلوى ؟؟ شو ماليك ؟؟
هم بوبدر تخرع وبسرعه شلها بين ايدينه : بدور بسرعه شغل السياره .. خل ناخذها للمستشفى .. بسرعه
***************

احبك .. احبك .. احبك .. احبك .. اموت فيك

.:. وفجاه .:.

منو هذا اللي اتحبينه ؟؟
.:. تخرعت نجلا وبسرعه سدت الخط .:.

سالت نور مره ثانيه : ما اتقولينلي منو هذا اللي اتحبينه ؟؟
عفست نجلا الوي : حسبي الله عليج .. خرعتيني والله عبالي خالد !!
استغربت نجلا : يعني اذا انا عادي .. ما راح تعطيني اي اهميه ؟؟ وبتحاجين هذا اللي اتحبينه عالفون وجدامي ؟؟
ردتت نجلا بوقاحه : تبين الصراحه ؟؟ انا ما احبه .. وانا اصلا كل اسبوع اكلم واحد ok وما عندي شي اسمه حب وخرابيط
انصدمت نور : شنو هالكلام الخطييير يا نجول ؟؟ افهم من كلامج انج كل اسبوع مع ريال ؟!
نجلا ( بلا مبالاه ) : عليج نور
نور : وبكل برود اتقولينلي هالحجي ؟؟ انتي ما تستحين ؟؟ انتي ما اتخافين من اني اقول لخليفه وخالد وهم ابوي ؟؟
نجلا : لا مو خايفه .. لاني ادريبج ما بتقولين
نور : لا اتكونين وايد واثقه .. ترى اذا وصلت حدي والله اني بقولهم وما علي منج
تمسخرت نجلا : هذا اذا وصلتي حدج .. ويالله انا رايحه لداري الحين
.:. تعجبت نور من جراءة نجلا .. وشلون كلمتها بهالطريقه ؟؟ مو مستوعبه ان نجلا ممكن اتسوي هالشي .:.

وقالت لنفسها : والله لو شفت نجلا اتكلم شباب مره ثانيه بقول لخليفه او خالد عشان يتصرفون معاها
***************
. وبالمستشفى .:.

بوبدر يسال الطبيب بخوف كبير : اشفيها يا دكتور ؟؟ عسى ما شر ؟؟ ليش طاحت علينا جذي وفجاه ؟
وسالت داليا بخوف : شو مالها بنتي يا دكتور ؟؟
امنه ( بخوف ) : قولنا اشفيها اختي يا دكتور وليش طاحت علينا ؟؟
رد الطبيب يطمن : ما عليها شر ان شالله .. مجرد شي صدمها واهي الحين ابخير والحمدلله .. وتقدر تترخص معاكم للبيت
استفسر بوبدر : وشنو هالشي اللي صدمها ؟؟ ما اخبر قلنا لها شي يصدم
وقال نايف : كانت تبتسم وتسولف .. وفجاه من اسمعت خبر خطوبة غدير طاحت علينا

.:. وبعدها .:.
التفتت غدير لنايف تسال : شتقصد يا نايف ؟ ان سلوى مو مستانسه عشان هالخطبه مثلا ؟؟
نايف : مو عن هالشي .. اكيد استانست .. بس شي محير انها طاحت من اسمعت هالخبر
واستنتج البدر : تقصد اتقول ان سلوى اتحب خليفه وتضايقت من هالخطبه ؟؟

.:. وفجاه .:.

عصب بوبدر : شنو هالكلام يا الثور ؟؟ شنو حب وخرابيط ؟؟
تعجب بدر : يبه انت اشفيك ؟؟ ريال شكبري طول وعرض وكله اتقولي ثور ؟؟ وهم اهني بالمستشفى وجدام الناس ؟
بوبدر : لان الكلام اللي اتقوله ما يقولونه غير الثيران
بدر ( يبرر ) : يبه انا ما قلت .. انا استنتجت بس
بوبدر ( بمسخره ) : مالت على استنتاجك الغبي
تليقفت غدير : ما اعتقد ان هذا اهو السبب .. ما عمرها سلوى تكلمت عن خليفه بشي .. فما اعتقد انها اتحبه مثل ما اتقول يا البدر

.:. وبعدها .:.
سال نايف : ونفرض يا غدير ان سلوى اتحب خليفه .. بتكنسلين الخطبه ؟؟
غدير : لا طبعا .. وليش اكنسلها .. اهو خطبني انا ومو اهي

.:. وفجاه .:.
شنو هالكلام اللي قاعدين اتقولونه بحقي ؟؟ انا بس حسيت بالخمول بجمسي وطحت بدون ما احس ومو مثل ما انتوا تعتقدون
ابتسمت داليا ولمت بنتها : الحمدلله على السلامه يا البي
سلوى : الله يسلمج يمه
وابتسمت امنه : خرعتينا عليج يا المتينه
ضحكت سلوى : شدعوه عاد امون ؟؟ متينه مره وحده ؟؟
وقال نايف : الحمدلله عالسلامه يا الحلوه
سلوى ( بابتسامه ) : الله يسلمك يا الحلو
وسال بدر : ان شالله ما اتحسين بشي الحين ؟؟
ابتسمت له وقالت : الحمدلله .. ما احس بشي .. وانا بخير
قرب بوبدر ومسك ايدها : سلامتج حبيبتي ما اتشوفين شر ان شالله
سلوى ( وهي حاسه بالخنقه ) : الله يسلمك عمي
.:. وبعدها استنكرت غدير لمست ايد ابوها لسلوى ومر من بالها هذاك المشهد لما شافت ابوها يلم سلوى بالدار .:.

وقالت بدون خلق : الحمدلله عالسلامه
.:. حست سلوى ان من نبرة صوت غدير انها ليما الحين شاكه بشي بينها وبين ابوها .:.
وردتت سلوى بضيق : الله يسلمج يا غدير
***************

.:. ابيت بوفواز .:.

.:. كانت ام فواز اتراقب ولدها فواز من بعيد وقلبها يعورها على حاله .. كان بالحوش وماسك قطوه من السكيك ويسولف معاها .:.

فواز ( وهو ماسك القطوه من رقبتها ) : اتخونيني يا الحقيره مع قطو ولد الجيران ؟؟ اتخونيني ؟؟ ما اكون فواز اذا ما ذبحتج على ايديني الحين
ردتت القطوه المسكينه : مياا ا ااا وو
عصب فواز : وهم لج عين تنطقين ؟؟ يالله ما تستحين ؟؟

.:. وفجاه .:.

فواز يبه انت اشقاعد اتسوي بالقطوه ؟؟ ليش قاعد اتعذبها بهالطريقه ؟؟ بتذبحها
فواز : هالحقييره خانتني مع قطو ولد الجيران
ما فهم ابوه شي : شنوو ؟؟
***************

.:. توهم راجعين من المستشفى للبيت .. كانت سلوى اتحس بالضيق من هالخطبه .. واول شي سوته راحت دارها وسكرت الباب وبسرعه اتصلت لساندرا .. كانت ساندرا بالستي تتمشى وتتسوق ورن موبايلها وشالته .:.

ساندرا : هلا سلوى
دخلت سلوى جامد : ساندرا انتي ليش كذبتي علي وقلتيلي ان خليفه يحبج وتحبينه وانكم الحين مخطوبين ؟؟
توهقت ساندرا : ومنو اليك اني بكديب ؟؟
سلوى : انا اللي قلت .. لان بوخليفه متصل لبوبدر عشان يخطب خليفه حق غدير .. وغدير وافقت
انصدمت ساندرا : شوو ؟؟ 




الحلقة 17 .:.

.:. ابيت بوفواز .:.

كان بوفواز يسال متعجب : انتي شقاعده اتخربطين يا ام فواز ؟؟
ام فواز : والله ان هذا اهو اللي صار .. وبالنهايه حتى الطبيب النفساني شرد منه
تعجب بوفواز : اها .. وانا اشوف المينون يقولي القطوه خانته مع قطو ولد الجيران !! تعتقدين ولدنا مينون او يتينن ؟؟
تنهدت ام فواز : والله ما ادري بشي .. انا بروحي متيننه منه
***************

.:. ما استوعبت ساندرا كل هالكلام اللي سمعته من سلوى وحست بالقهر من هالشي .:.
ساندرا : هايك يا خليفه ؟؟ ابتخطب غدير ابهايدي السرعه
سالت سلوى : ساندرا .. انتي ليش كذبتي علي من البدايه وما قلتيلي الصج ؟؟ ليش ما قلتيلي انكم افترقتوا للابد ؟؟
ساندرا ( بضيق ) : خوفيت تتشمتي فيا
سلوى : انا ؟؟ انا يا ساندرا اتشمت فيج ؟ انتي اتعرفيني عدل ان مو من طبعي اتشمت بالناس
.:. سكتت ساندرا وما علقت .:.

سلوى : على العموم .. خليفه خطب غدير خلاص .. وما باقي غير انهم يحددون موعد الملجه .. الله يوفقهم ان شالله
وقالت ساندرا بقلبها : الله لا يوفئهم ان شالله
***************

.:. مرت الايام ليمن يه موعد الملجه .. ملجة خليفه من غدير .. الاهل كلهم كانوا مجتمعين ابيت العروس .. الحريم بالصاله والريايل بالميلس .. كانت سلوى وعلى كثر ما تقدر اتبين نفسها سعيده ومستانسه جدام الناس .. بس للاسف كانت اتحس بالحزن والالم .:.

.:. لميا كانت اتسولف مع امنه عن دراستها ابلبنان .. ونجلا ونور كانوا يسولفون عن خليفه وشلون اهو مستانس من هالملجه .. داليا كانت اتسولف وتبتسم مع ام خليفه وام فواز وام دانه .. اما عن الدانه كانت بالحوش اتلف وتدور بنفسها .. خايفه تدخل البيت وتختلط بالناس مع انهم كانوا اهلها بس هم كانت خايفه .. كانت اتحس ان البنات بيعلقون على شكلها واهي متعدله وهم طالعه مو ليمن هناك .. ومن الاساس ما كانت تبي تحظر الملجه بس امها الحت عليها بالحظور .:.

.:. اما عن غدير كانت تتعدل وتتزين بالدار واخوها البدر كان معاها .:.

التفتت له غدير تسال : بدور .. انت شمقعدك معاي اهني ؟؟ ليش مو بالميلس مع الريايل ؟؟
سال بدر : ليش ان شالله انا مضايقج بشي ؟؟
ابتسمت له : اكيد مو امضايقني بس استغربت انك مو بالميلس يعني
بدر : سلامتج والله بس متملل
غدير ( تسال ) : يعني ناوي تنزل معاي ؟؟
بدر : ان شالله
ضحكت غدير : انا اخبر ابنيه تنزل مع العروس للملجه ومو ريال
بدر : عاد انا بغير هالقاعده
.:. وبعدها قرب البدر يم الدريشه وشاف الدانه بنت عمه واقفه بالحوش وتتامل المرسيدس بيدها .:.

استغرب البدر واحتار : شتسوي الدانه بنفسها بالحوش ؟؟
سالت غدير : اكو شي يا البدر ؟؟ قلت شي ؟؟
بدر : سلامتج .. بس اسمحيلي بنزل تحت قبلج .. اكو شغله ابي اسويها
غدير ( بابتسامه ) : مو مشكله .. والله معاك
.:. وبعدها ابتسم لغدير وفتج باب الدار ونزل تحت وطلع من الباب الخلفي للحوش وقرب من الدانه اللي كانت واقفه عند المرسيدس .:.

.:. وفجاه .:.
سال البدر : لهدرجه عاجبتج السياره ؟؟
تخرعت الدانه والتفتت له : بدر !! خرعتني
ابتسم بدر : اسف والله .. بس شفتج من الدريشه وانتي تتمشين بروحج بالحوش واستغربت ليش انج مو بالصاله مع الحريم
دانه ( بتلعثم ) : اممم .. حسيت ان الجو حلو وحبيت اتمشى
سال بدر : تتمشين بروحج ؟؟ وبيوم الملجه ؟؟

وبعدها استفسر : الا ما قلتيلي يا الدانه انتي ليش كنسلتي ملجتنا بعد ما كنتي موافقه ؟؟
.:. تضايقت دانه من هالسؤال وتذكرت محتوى الرسال وحست بالحزن والالم بس ما بينت هالشي .:.

دانه : اعتقد ان عمي بوبدر قالك اني استخرت كذا مره وما ارتحت للملجه
وسالت : وليش تسال ؟؟ انت لهدرجه كنت تبيني ؟؟
توهق بدر : انا ؟؟
دانه : اي انت
بدر : والله ما ادري شاقولج يا دانه
استفهمت دانه : شنو ؟؟ اكو شي بخاطرك تبي اتقوله وما قلته بيوم الخطبه ؟؟
ابتسم بدر : سلامتج يا بنت عمي .. ماكو شي
وبعدها سال : لهدرجه عاجبتج السياره ؟؟
ابتسمت دانه : ليش اهي سيارتك ؟؟
بدر : اي والله
دانه : ما شالله حلوه وهم كشخه .. انا عموما احب المرسيدس بس ما قلتلي متى شريتها ؟؟
بدر : والله يا الدانه انا ما شريتها .. هالسياره تقدمت لي هديه ابيوم ميلادي
استفسرت دانه : من منو ؟؟
بدر : من شخص اعتقد انه عزيز بالنسبه لي
.:. تعجبت الدانه وهم استغربت .. شلون تكون عزيزه عليه وهو ليمن الحين ما عرفها وما شافها ؟؟ .:.

سالت الدانه : ومنو هالشخص ؟؟
بدر : بتصدقيني اذا قلتلج ما ادري ؟؟
دانه ( مستفهمه ) : ما تدري ؟؟
بدر : اي والله ما ادري
دانه ( تسال ) : شلون ما تدري وانت اتقول ان السياره من شخص عزيز بالنسبه لك ؟؟
بدر : السالفه امعقده شويه .. واعتقد انج ما راح تفهمين شي .. بس اتمنى منج ان لو اي شخص اسالج عن المرسيدس قوليله ان البدر ربحها من كوبونات المطاعم حلو ؟؟
ضحكت دانه : وشكو كوبونات المطاعم بالشخص العزيز الحين ؟؟
بدر : مو قلتلج السالفه امعقده شويه
ابتسمت دانه :ok تم .. اذا اي شخص سالني عن السياره بقوله هديه من شخص عزيز
تخرع البدر من هالرد : شنو ؟؟
ضحكت دانه : اتغشمر معاك .. اشفيك تخرعت ؟؟ اذا اي شخص سالني بقوله انك ربحتها من الكوبونات حلو ؟؟
ابتسم بدر : حلو
وسال : والحين ما تبين تدخلين بالصاله مع الحريم ؟؟
تضايقت دانه : اذا انت بتدخل ادخل .. اما انا بتم اهني
استغرب بدر وسال : اكو شي يا الدانه ؟؟ ليش ما تبين تدخلين ؟؟
ما اعرفت شتقول : قلتلك الجو حلو
تعجب بدر وهم سال : اكو شي يا الدانه ؟؟
دانه : ماكو شي .. قلتلك الجو حلو وبس .. انت ليش حنان ؟؟
ضحك بدر : الحين انا حنان ؟؟
دانه : اي والله حنان .. عدت السؤال علي اكثر من مره وهم اقولك ماكو شي
بدر : السموحه منج .. ليكون تسندرتي ؟؟
دانه ( بابتسامه ) : ابد
***************

.:. اما بالبيت .. كانت غدير توها نازله من الدار .. ناداها ابوها عشان تلبس شيلتها وتدخل الميلس عشان يملج الملا .. خليفه كان قاعد على يسار الملا .. دخلت غدير الميلس وسلمت واهي مستحيه ومنزله راسها .. وقعدت على يمين الملا .:.

.:. بوبدر وبوخليفه وبوفواز وبوالدانه وابوهم الكبير وهم خالد اخو خليفه ونايف ولد داليا وفواز المتخلف كانوا كلهم هذول مجتمعين بالميلس عشان الملجه .:.
***************
ابتسم البدر وقال : اسمحيلي يا الدانه بس انا لازم اروح الميلس الحين .. اعتقد انهم بيملجون الحين
ابتسمت دانه بالمثل : الله معاك
.:. وبعدها دخل البدر الميلس وشاف ان كل شي زاهب وان الملا بيملج الحين .:.

سال نايف : انت وين كنت يا البدر ؟
بدر : بالحوش
استغرب نايف : وشتسوي بالحوش ؟؟
بدر : سلامتك والله .. كنت اشم هوا

.:. وبعدها .:.
التفتت الملا لغدير يسال : انتي موافقه يا ابنيتي يا غدير على خليفه ؟؟
ردتت مستحيه : اي
وبعدها التفت الملا لخليفه يسال : وانت يا ولدي يا خليفه موافق ؟؟
ابتسم خليفه : اكيد موافق
.:. ارتاحت غدير من يوم سمعت رد خليفه اللي طمنها وحست ان بالفعل خليفه يبيها ومو مغصوب عليها مثل ما كانت شاكه .:.

.:. وبعدها .:.
سال الملا : وين الشهود ؟؟ نبي 4 شهود
ابتسم بوخليفه : انا واخوي بوبدر ونايف والبدر
الملا : على بركة الله ان شالله
.:. كانوا البنات نجلا ونور ولميا وامنه متلصقين عند الباب يسمعون ويشوفون كل شي .. ما استحملوا اللقافه وحبوا يتجسسون .. اما عن سلوى كانت بزاويا حاسه بالحزن .. والدانه ليما الحين بالحوش .. وفجاه .. انفتح باب الميلس بالغلط ونجلا ونور ولميا ومعاهم امون طاحوا وتحنقلوا بالميلس جدام الريايل .:.

صرخت داليا : يا عيب الشووم !!
وحطت سلوى ايدها على ويهها من الفشله : الله يغربل ابليسكم يا بنات
تخرع الملا : بسم الله الرحمن الرحيم .. شسالفه ؟؟
وضحك البدر : يا شين اللقافه والله

.:. وبعدها .:.
توهقت امنه : ابيه
وتخرعت لميا : اشصار ؟؟
وما استوعبت نجلا : شيايبنا اهني ؟؟
وتفشلت نور : حسبي الله عليكم .. من لقافتنا طحنا بالميلس
.:. بعد هالمشهد ماتت غدير من الضحك .. وتعجب خليفه من هالموقف وهو ساكت .. وتفشلوا الريايل جدام الملا .:.

بوبدر ( وهو معصبب ) : انتوا شتسون اهني ؟؟ هاا ؟؟
ابتسمت امنه من الوهقه وخربطت : ياتت رياح قويه وقطتنا عندكم بالغلط يا عمي !!
تفشلت لميا وسحبت ايد البنات : يالله تعاالوااا بررره
.:. وبعدها طلت لميا ويه البنات وهم متفشلين من هالموقف المحرج وكل وحده قعدت اتلوم الثانيه انها السبب .:.

امنه : كله منج يا نجول .. دستي على ريولي بالغلط وطحت
ردتت نجلا : قومي انزييين .. انا شكو الحين ؟؟ نور اهي اللي كانت وراج ومو انا
وعصبت نور : انجبيييي .. لمووي السبب اهي اللي فتحت الباب بالغلط
تعجبت لميا : احلفي عااد ؟؟ الحيين بتحطون اللوم على انا !؟

.:. وبعدها .:.
بسكم عااد .. كلكم غلطانين .. محد قالكم تتليقفون
ردتت امنه : والله يا سلوى ما قدرنا نستحمل .. نبي انشوف شيصير
سالت سلوى : اشمعنى انا استحملت
امنه : ما ادري
وقالت لميا : ممكن تنسون السالفه لو سمحتوا ؟؟

.:. بعد ما ملجوا .:.
راح الملا .. وطلعوا الريايل من الميلس مخلين خليفه ويه غدير بروحهم عشان ياخذون راحتهم بالسوالف .:.
سال خليفه مبتسم : ليش منزله راسج ؟؟
ردتت واهي مستحيه : استحي
ضحك خليفه : اشدعوه غدور ؟؟ انا ولد عمج
غدير : يعني لو ولد عمي ما استحي ؟؟ مو ريال ؟؟
خليفه : اكييد ريال بس هم ولد عمج
.:. سكتت غدير وما علقت .:.
سال خليفه : ما قلتيلي تبين انسافر على طول بدون عرس ؟؟
غدير ( بتردد ) : امم والله ما ادري .. انت شتقول ؟؟ انسوي عرس او ماله داعي يعني ؟؟
خليفه : انا اسالج انتي
غدير : وانا سالتك انت
ضحك خليفه : بس انا سالج قبل .. ها شقلتي ؟؟
ابتسمت غدير : امم .. تعطيني مده افكر ؟؟ يومين او 3 ؟؟
ابتسم خليفه بالمثل : اخذي راحتج
***************

احنا ملجنا على غدير وخلصنا وانتي ليمن الحين بالحوش ؟؟
استانست دانه : يعني خلاص خلصنا ؟؟ بنرد البيت ؟؟ 




الحلقة 18 .:.

احنا ملجنا على غدير وخلصنا وانتي ليمن الحين بالحوش ؟؟
استانست دانه : يعني خلاص خلصنا ؟؟ بنرد البيت ؟؟
استغرب بدر : وانتي شفيج مستعيله عالبيت ؟؟
دانه : امم .. سلامتك بس انا تعبانه شوي
سال بدر : سلامتج يا الدانه .. شفيج ؟؟
ابتسمت دانه : الله يسلمك .. ماكو شي والله بس جسمي مرهق شوي

.:. وفجاه .:.

انتي وينج يا الدانه ؟؟ من اول ما دخلنا البيت ليمن الحين وانتي ما بينتي ؟؟ ها ؟؟
التفتت الدانه : هلا يمه .. اكاني اهني بالحوش
سالت امها مستفهمه : وشتسوين من مساعه بالحوش ؟؟ ما اتقولين شتسوين ؟؟
توهقت دانه : ماكو والله .. بس كنت اتمشى
تعجبت امها : تتمشين ؟؟ واحنا عندنا ملجه ؟؟ تتمسخرين انتي ؟؟

.:. وبعدها .:.

تليقفت البدر : اشفيج على الدانه يا مرت عمي ؟؟ انا اللي قلت لها اتيي الحوش كنت ابيها اتشوف سيارتي اليديده
استغربت امها : اشدعوه يا البدر ؟؟ من مساعه عااد ؟؟
بدر : اممم تقدرين اتقولين ان هم كنا انسولف شوي
استانست ام الدانه : افهم من كلامك انكم راح تملجون يعني ؟؟
انصدم بدر : نملج ؟؟
وتضايقت دانه : يمه شنو هالحجي هذا ؟؟ احنا بس كنا انسولف سوالف عاديه مالها خص بالملجه .. وبعدين سالفة الملجه هذي اعتقد انها تسكرت للابد
وبعدها حب البدر انه يغير الجو شويه وسال : اشرايكم ادوركم بالسياره ؟؟
ابتسمت الدانه : انا ما عندي مانع بالمره
وردتت امها : بالنسبه لي ما اعتقد اني بدور معاكم .. انا رايحه للحريم الحين .. دوروا بنفسكم
تخرعت الدانه : وانا يا يمه ؟؟ بتخليني بنفسي ويه بدر ؟؟
ضحك بدر : اشدعوه يا الدانه باكلج انا ؟؟
انحرجت دانه : مو عن والله .. بس فشله
ابتسم بدر : مو فشله ولا شي .. ويالله اركبي السياره خل اندور شوي وبعدها انرد البيت
.:. كانت سعادة الدانه وبالرغم من كل شي ما تنوصف .. اهي بالسياره تدور بنفسها مع البدر .. بالسياره المرسيدس اللي اهدته اياها بيوم ميلاده .. كانت ساكته ومستحيه واهو كان يبتسم ويسولف معاها .:.

سال بدر : ما اشتغلتي ليمن الحين يا دانه ؟؟
ردتت وهي مستحيه : ليما الحين
بدر ( مستفهم ) : وشناويه اتسوين ؟؟
دانه : ما ادري والله
وابتسمت وسالت : ليش السؤال ؟؟
بدر : سلامتج والله .. اهو مجرد سؤال واسف اذا حسيتيه تطفل او شي
دانه : بالعكس
وبعدها سال بدر : وين تبينا نتمشى الحين ؟؟
دانه ( بابتسامه ) : المكان اللي تبيه
وقالت بقلبها مستانسه : مو مهم المكان ما دامي معاك الحين يا البدر
سال بدر : شرايج بالبحر ؟؟
دانه : تقصد الكورنيش يعني ؟؟
بدر : لا .. اقصد البحر اللي عند الريتس
تخرعت دانه : ابيييه .. واييد ابعييد .. شيودينا اهناك ؟؟
ضحك البدر :okok خلاص مو رايحين هناك .. شفيج متخرعه ؟؟ قلتلج ما باكلج انا
انحرجت دانه : اسفه
ابتسم البدر : ماله داعي الاسف
وبعدها سال : انزين اشرايج نتمشى بشارع النصر ؟؟
استغربت دانه : هم بعييد .. وبعدين انت اشفيك اتوديني اماكن مشبوهه ؟؟
تعجب البدر : اماكن مشبوهه ؟؟
دانه : اي .. البحر اخر الدنيا .. والنصر شارع الشباب .. بالله عليك شيودينا هناك ؟؟
ضحك بدر : ماكو والله .. بس هذول الاماكن اللي دوم اتردد لهم
دانه : تتردد لهم لما اتكون بروحك او مع ربعك ومو معاي انا
تاسف البدر : اسف والله .. هم مو قصدي شي
ابتسمت وقالت : وهم ما كان له داعي الاسف .. انت ما سويت شي
ابتسم بدر بالمثل وسال : المهم وين تبينا نتمشى الحين ؟؟
دانه : انا اقول نتمشى بالشوارع وبعدها انرد البيت
بدر : اللي اتشوفينه
دانه ( بابنسامه ) : تسلم
بدر : الله يسلمج

.:. يا محلاه من يوم للدانه اللي حست ان الحزن والالم اختفوا باليوم هذا لمجرد انها مع البدر .. اما بالنسبه لسلوى وبعد ما خلصت الملجه وانتهى اليوم دخلت دارها اتصيح ميته .. حاولت انها تكتم كل الحزن والالم اللي كانت اتحسه .. ولما املجوا وخلصوا وكل واحد راح لبيته ما قدرت تكتم اكثر وطلعت كل المكتوب بقلبها .. كانت اتصيح بحرقه ليما ابتلت المخده بالدموع .:.

سلوى ( وهي اتصيح ) : انا السبب ليش اني ما قلت لك من قبل اني احبك يا خليفه .. انا السبب .. بس الندم ما يفيد الحين بشي

******** 

.:.باليوم التالي .:.
.:. عالساعه 8 الصبح .:.

.:. كانت الشيخه نجلا تسولف بالتليفون .:.

نجلا : سالم .. قلت لك ما اقدر اشوفك .. وللمره المليون اقولك .. انا صج اني اكلم شباب بس ما اطلع معاهم .. وما اعرف شي اسمه حب
سالم : انزين يمكن لو شفتيني اتحبيني انا ؟؟
نجلا : قلتلك ما افكر بشي اسمه حب .. ومهما سويت ما راح اطلع معاك لو شنو اتسوي فاهم ؟؟
تعب سالم : يعني مافي امل ؟؟
نجلا : بالمره
عصب سالم : عيل انجلعي
عصبت نجلا اهي الثانيه : انت اللي انجلع يا الحقيير
وبسرعه سكرت الخط : مالت علييك
***************

.:. وبالبنك .:.

.:. ابشغل نايف ولد داليا .. كان قاعد يحط حسابات بالكمبيوتر وفجاه ياته ابنيه وهي تبتسم .:.
البنت : السلام عليكم اخوي
رد نايف : هلا والله .. وعليكم السلام
البنت ( تسال ) : انت نايف سعود ؟؟
نايف : اي نعم .. هذا انا
ابتسمت البنت وقالت : انا ليلي وقالوا لي بالرسبشن ايي اهني
سال نايف : اهاا .. انتي الموظفه اليديده ؟؟
ليلي ( بابتسامه ) : اي
نايف : يا هلا والله
ليلى : هلا فيك اخوي تسلم والله
نايف : الله يسلمج

.:. وبعدها .:.

سالت ليلي : في اشيا بالكمبيوتر معقده واخاف لو تعبثت فيها اعفس الدنيا .. ما عليك امر لو اتعلمني شويه
ابتسم نايف : ان شالله
***************

يمه .. نايف كلم ابوي وقاله عن سفرتي حق لبنان او ليمن الحين ؟؟
لهلا ما كلمو
عصبت امنه : وشينطر يعني ؟؟ ليش ما كلمه ؟؟ هاا ؟؟
داليا : انا ما اليت لنايف شي عن هيدا الموضوع
امنه ( تستفسر ) : وليش ليمن الحين ما قلتيله ؟؟ وسالتيه ؟؟
داليا : وليه ما بتساليه لنايف لحالك ؟؟
امنه : ما ابي .. انتي اساليه .. وعفييه يمه قوليله يكلم ابوي بسرعه .. انا قاعده على اعصابي والله ابي اشوف شبيقول
تنهدت داليا : ok ok بشوف
**************

*هذا للحسابات .. وهذا للتثبيت .. وهذا تلغين فيه الحساب ..والباقي انتي اتعرفينهم
ابتسمت ليلى : تسلم يا اخوي يا نايف
ابتسم نايف بالمثل : الله يسلمج .. ما سوينا شي .. ولو
ليلى ( تسال ) : انت من متى تشتغل اهني ؟؟
نايف : من اول ما خلصت الثانويه ما يبت نسبه فشتغلت اهني
ليلى ( بابتسامه ) : وانا هم نفسك .. توني امخلصه الثانويه .. وللاسف ما يبت نسبه واكاني اشتغلت اهني
نايف : الله يوفقج ان شالله
ليلى : ويوفقك معاي
نايف : تسلمين .. والحين بسج سوالف والتفتي لشغلج لا يطب علينا المدير وانتي توج يديده ما صار لج ساعه ويخصم علينا الراتب
ضحكت ليلى : ان شالله .. بس عفيه اخوي نايف لا تحسبني ثرثاره او من هالقبيل .. انا بس كنت اسالك عن الشغل والله
ابتسم نايف : ادري

.:. وبعدها راحت ليلى لمكتبها امجابله نايف .. وبدت بالشغل اللي حسته مسلي وحلو .:.
***************

.:. ابيت بوبدر .:.

.:. ابدار البدر .. قام من النوم بنفسه واستغرب ان ماكو مسج واصله من اسيرته .:.

سال نفسه : اشله ما طرشتلي شي اليوم ؟؟
وتنهد واستنتج : اكيد ليمن الحين زعلانه مني ومتضايقه بسبب الحركه بيوم المكتبه .. بس انا والله العظيم ما كنت اقصد شي .. كل اللي كنت ابيه اني اشوفها واعرف منو هالبنت ؟؟
***************

.:. كانت الدانه توها قايمه من النوم ولهسبب ما طرشت للبدر شي .. كانت مستانسه من امس يوم اركبت المرسيدس مع البدر وتموا يتمشون بالشوارع .. فراحت عليها نومه وما قامت غير الحين .. واول ما قامت دخلت الحمام وغسلت ويهها وبسرعه امسحته بالمنشفه .. وطلعت من الحمام وفتحت الكمبيوتر عشان تكتب للبدر مسج .:.

.:. بعد ما قام البدر من النوم وغسل ويها ولبس ثيابه طلع من الدار بيروح الجامعه عشان يشوف نتيجته لو اسمه مكتوب مع المتخرجين او لا .. وتوه راكب المرسيدس الا يرن موبايله نغمة المسج .. استانس لما شاف ان المسج من اسيرته .:.

فتح المسج وقراه : صباح النور يا البدر .. اسفه طولت عليك .. بالعاده اقومك من صباح الله خير .. بس اتمنى انك قايم الحين .. انا بس حبيت اقولك ما تتصور شكثر انا مستانسه من امس واليوم .. وانت السبب بالشي هذا

تعجب بدر واستغرب : دوم هالوناسه ان شالله .. بس شكو انا السبب ؟؟
***************

.:. من كثر البجي اللي بجته سلوى بسبب الملجه امس ما نامت عدل وليمن الحين ما قامت من النوم .. انفتح باب دارها بشويش وبعدها تسكر هم بشويش وانقفل .. خطوات خفيفه اتقرب من صوب سريرها وهي نايمه ومو حاسه بشي .. ايد خشنه لمست جسمها وهي لابسه قميص نوم .:.

همس بوبدر بشويش : والله يا سلوى .. وهذي حلفه انج بتكونين لي بيوم من الايام
.:. وبعدها ابعد ايده وقام من عندها وفتح باب الدار وطلع بره .:.

ادمعت عيون سلوى : حتى النوم ما اقدر ارتاح فيه ؟؟ بس والله .. وهذي حلفه انك ما بتقدر تلمسني بيوم مثل ما انت مخطط يا بوبدر
***************

*****.:. لما وصل بدر الجامعه بسرعه راح صوب النتايج عشان يشوف اسمه .:.
غمض عيونه وتمنى : يالله عسى اسمي يكون مع المتخرجين .. امين
.:. وتم امغمض عيونه ليمن انتبه له رفيجه حسن .:.

ضحك حسن : بدور .. يعني ليمن متى بتم امغمض عيونك ؟؟ شلون بتشوف النتيجه وانت امغمض ؟؟ هاا ؟؟
رد البدر وهو ليمن الحين امغمض : هذا مو كانه صوتك يا حسون ؟؟ هلا حسون .. والله ما ادري شاقولك يا معود .. خايف ابطل عيوني وانصدم بالرسوب المر
حسن : عيل خلك امغمض وانا بشوف النتيجه لك
وسال : بس ما قلتلي كم رقم قيدك ؟؟
.:. 




الحلقة 19 .:.

.:. بالجامعه .:.

رد البدر وهو ليمن الحين امغمض : هذا مو كانه صوتك يا حسون ؟؟ هلا حسون .. والله ما ادري شاقولك يا معود .. خايف ابطل عيوني وانصدم بالرسوب المر
حسن : عيل خلك امغمض وانا بشوف النتيجه لك
وسال : بس ما قلتلي كم رقم قيدك ؟؟
بدر : 6767
حسن : اشكر فنك .. حتى رقم قيدك حلو
بدر ( خايف من الحسد ) : قول ما شالله لا ارسب الحين بسبتك
حسن : الحين اشدخل هذا بذاك ؟؟ على العموم .. خلك امغمض ليمن اقولك النتيجه
***************

.:. عالساعه 2 الظهر .. توه نايف راد البيت من بعد ما خلص من دوامه بالبنك .. شافته امه داليا ونادته .:.
داليا : نايف .. تعا لهون
استفهم نايف : هلا يمه .. اكو شي ؟؟
داليا : ايه .. بادي اياك ابشي
نايف : امري ؟
داليا : بادي احكي معك بخصوص امنه وعن سفرها للدراسه ابلبنان
سال نايف : يعني شلون ؟؟ تبين اتشوفين رايي لو كنت موافق على هالشي ؟؟
داليا : مو هيدا الشي .. سواء وافئت انتا او ما وافئت .. الكلمه الاولى اتكون البياك .. ولهيدا الشي انا بادي اياك اتروح البياك وتسئلوا عن هالسفر
تضايق نايف : اسمحيلي يمه .. اسف .. ما اقدر اسوي هالشي .. مثل ما انتي عارفه ان علاقتنا بالوالد انقطعت من سنين .. وانا الصراحه نسيت ان عندي ابو وهم عايش .. والحين وبكل بساطه تبيني اروح له عشان اساله عن رايه بسفرة امنه ؟؟ ومنو يكون اصلا عشان نساله عن رايه ؟؟ اهو من زمان مو داري عنا !! واعتقد انه نسى ان عنده عيال منج .. فماله حق يتدخل الحين بحياتنا .. واذا على سفرة امنه انا عن نفسي ما عندي مانع .. وراح اوقع من بداله
تنهدت داليا : كل هالشي انا بعرفو .. بس مهما يكون هيدا بياك
عصب نايف : بياك وبياك .. ذبحتيني ابياك !! ليش اهو حسسنا ان اهو ابونا بيوم عشان انحط له اهميه واهتمام عشان نعمل له حساب ؟؟ وللمره الثانيه اقولج يا يمه اهو ماله حق يتدخل بحياتنا وهو ناسينا من سنين .. احنا حتى اخواني من مرته الثانيه ما انعرفهم .. يعني عفييه انسي هالفكره موليه لاني ما بروح له .. واذا على امون طمنيها وقوليلها ان نايف موافق
***************

يبه احبك
رد ابوه وهو يقرا الجريده : حبتك العافيه
يبه انت ليش بارد معاي جذي ؟؟ اقولك احبك اتقولي حبتك العافيه ؟؟ على الاقل قولي انا هم احبك يا حبيبي
عصب ابوه : فوازوو اذا ينونك وتخلفك اشتغلوا الحين روح جربه مع غيري .. انا مشغول ومو فاضيلك
فواز :ok انت بس قولي انا هم احبك واوعدك اني بخليك
تنرفز ابوه : فواز .. قلتلك عن الينون
تنهد فواز : يبه انت اشفيك ؟؟ ليش ما اتحبني ؟؟
بوفواز : ومنو قالك اني ما احبك ؟؟ مو انت ولدي وشي طبيعي احبك
استانس فواز وسال : يعني يصير الابو يحب ويتزوج ولده ؟؟
انصدم ابوه : شنو !!

***************
. توه البدر راد البيت من بعد ما شاف النتيجه .. دخل الصاله وما شاف غير داليا وكانت اتشوف تليفزيون وتشرب شاي .:.
سال البدر : اشلونج مرت ابوي ؟؟
داليا ( بابتسامه ) : امنيحا .. انت كيفيك ؟؟
وبعدها سالت : ايه صحيح شو عالنتيجه ؟؟ تخرجت ؟؟
رد البدر : مو هذا اهو .. للاسف .. انا
تخرعت داليا : شوو ؟؟ ما تخرجت ؟؟
بدر ( يسال ) : اول شي وين الجماعه ؟؟
داليا : بياك بالدار .. وغدير بالمطبخ .. وسلوى وامنه ونايف ابظن بالدار
تنهد البدر : ممكن وما عليج امر اتنادينهم يا مرت ابوي ؟؟
***************

جوزيف .. انا بفكر ابسافر فرنسا ادروس هونيك
استغرب جوزيف : شو هيدا الحكي يا ساندرا ؟؟ وانا ؟؟ بظل لحالي هون ؟؟
ساندرا ( تسال ) : وشو يعني ؟؟
جوزيف : شو .. وشو يعني ؟؟
ساندرا : اممم .. ok ارجع انت سافر لبنان مع الماما والبابا .. اما انا عن جد ابسافر فرنسا
جوزيف : مستحيل
سالت ساندرا : وشو هوا هيدا المستحيل ؟؟
جوزيف : مستحيل ارجع لبنان بعد ما اتعبت وانا ابشوف عمل هون بقطر وهلا باديك ارجع لبنان وبكل هايدي البساطه ؟؟ مستحييل
ساندرا : بس انا بادي اسافر فرنسا وانت بتكون لحالك هون
استفسر جوزيف : وشو باديك بفرنسا ؟؟ ليه ما بتدرسي هون ؟؟
ساندرا : انا شفيت ان فرنسا اهي الدوله الانسب للدراسه وانا ازا بادي شي ما بتردد بلحظه وانت بتاعريف هيدا الشي
تنهد جوزيف : اللي بتشوفيه
ساندرا : وانتا ؟؟
استفهم : انا شو ؟؟
ساندرا : انتا شو بتعمول ؟؟
جوزيف : ما بعمول ايشي وبظل هون مثل ما كينيت
***************

.:. ابيت بوبدر .:.

.:. بعد ما نادتهم داليا كلهم تجمعوا بالصاله مستفهمين هل بدر تخرج من الجامعه او ليما الحين .:.

سال بوبدر : ما اتخلصنا ؟؟ تخرجت يا ويه النحس او رسبت ؟؟ بس ويهك ولمتنا هذي بالصاله اتقول انك رسبت
واستفرت غدير : اشفيك يا البدر متضايق ؟؟ يعني ما تخرجت ؟؟
وقالت امنه : اممم .. ما كان له داعي انك تجمعنا لو انت بالفعل رسبت .. بس خيرها بغيرها وان شالله بالسنه اليايه اتشد حيلك وتتخرج وبتقدير حلو بعد
وسال نايف : بدور اشفيك ساكت ؟؟ ما تتحجي ؟؟ قولنا تخرجت او رسبت ؟؟
واستنتجت سلوى : اممم .. والله احسك امسوي لنا مقلب يا العياار

.:. وبعدها .:.

نزل البدر راسه بحزن : انا اسف
تخرعت سلوى : يعني مو مقلب ؟؟ انت رسبت ؟؟
البدر : انا اسف .. رسبت
حزنت سلوى : وانا كنت اعتقده مقلب
تمسخر ابوه : قبل ما تجمعنا كنت ادري انك راسب يا فالح !!
وتدخلت غدير : مو جذي يبه .. هذا من بدل ما تشجعه عالسنه اليايه ان شالله
سال بوبدر : وعلى شنو اشجعه يا حسره ؟؟ مو اهو مو فالح بشي عشان اشجعه
وقالت امنه : معليش يا البدر .. خيرها بغيرها ان شالله
وسال نايف : الحين شلون يعني ؟؟ بتعيد هالماده او تقدر تاخذ غيرها ؟؟
رد البدر : اي ماده انا راسب فيها لازم اعيدها .. اذا مو الحين بعدين .. اهم شي اني انجح فيها حتى لو بمقبول
وبعدها قام ابوه من الكرسي وتمسخر : لو بتقعد اتعيدها من اليوم ليمن سنه هم بترسب فيها وما بتعديها
البدر : انت غلطان يبه
استفسر ابوه : غلطان بشنو ان شالله ؟؟
بدر : هالماده اللي انا راسب فيها عدتها للمره الثانيه ونجحت فيها .. يعني بختصار هالماده اللي انا راسب فيها من السنه اللي قبل هالسنه
وبعدها ابتسم البدر : وانا نجحت فيها الحييين
وصرخ بصوت عالي مستانس : وتخرجتتتتتتتتتتتت

.:. وبعدها .:.
ضحكت سلوى : شفتوا شلون ؟؟ انا اعرف البدر .. ومو كنت شاكه من البدايه انه مقلب بس عشات يخرعنا
عصب بوبدر : امحق مقلب
ابتسم بدر : يعني ما راح اتقولي مبروك يا يبه ؟؟ مو هذا الشي اللي كنت تتمناه لي من زمان ؟؟
بوبدر ( وهو متنرفز ) : مبروك بس مره ثانيه لا تستخف بدمك فاهم ؟؟
استانس البدر : ان شالله يبه .. والله يبارك فيك
غدير : يا المتييين يا بدور ليش خرعتناا ؟؟
ضحك بدر : السموحه والله .. بس كنت ابي اسويلكم مقلب
ابتسمت امنه : اهو صج انك لعبت باعصابنا بس هم كان مقلب حلو
وابتسمت داليا : بتستاهل يا البدر
وسال نايف : مبرك يا البدر .. تستاهل .. بس ما قلتلنا كم تقدريك ؟؟
تفشل البدر : حسبي الله عليك يا نيوف .. اشتبي بالتقدير الحين ؟؟ على العموم معدلي تحت المقبول بس هم مبروك علي واستاهل
ضحك نايف :ok ما قلنا شي وهم مبروك وتستاهل
***************
:. وصل الخبر للاهل .. واستانست الدانه من هالخبر .. وكانت محتاره شتقدم للبدر هدية ؟؟

دانه ( محتاره ) : اممم .. ساعه .. عطر .. محفظه .. ميداليه .. قلم .. ازره .. او شنوو ؟؟ كل هالاشيا اللي ذكرتها تتكرر بالهدايا .. انا ابي شي يديد وحلو بالوقت نفسه .. بس شنوو ؟؟

.:. وبعد تفكير طويل ومتردد عرفت الدانه شتقدم له وحست ان هالشي بيخلي البدر يستانس وانه اغلى من اي هديه ثانيه .:.

^^

هالشي كان بعتقادها اهي

عالساعه 4 العصر طرشت دانه مسج للبدر : اول شي مبروك التخرج يا البدر .. والله اني استانست من قلبي .. وثاني شي روح المكتبه عند محدين .. اكو شي ابعطيك اياه

ابتسم البدر : الله يبارك فيج ان شالله .. والحين رايح لمحدين بس ان شالله ما يذلني ذل
***************

انتي متاكده من هالشي ؟؟
ابتسمت غدير : اي متاكده .. انا قلتلك ابي يومين او 3 للتفكير بس بعد ما تخرج البدر استانست وما ادري شلون بس حسيت ان مو لازم اسوي عرس وما يخالف انسافر ما دام احنا ملجنا الحين
ابتسم خليفه بالمثل : اللي اتشوفينه وانا هم ما عندي مانع وانتي مرتي الحين
استحت غدير : ومتى السفر ان شالله ؟؟
خليفه : احجر ان شالله وبعطيج خبر
غدير : ان شالله
***************

.:. ابيت ساندرا .:.

.:. كانت امقرره ومقتنعه انها اتسافر لفرنسا بس اكو تفكير براسها شاغلها .. قبل ما اتسافر كانت تبي اتشب الضو شويه .. كانت اتفكر تتصل لغدير وتقولها كل شي .. وعن العلاقه الحميمه اللي كانت تربطها بخليفه قبل ما تملج اهي عليه .. كان التفكير الخبيث امسيطر عليها .:
***************

.:. وصل البدر المكتبه .. ودخل على محدين يسلم .. وشي اكيد من شاف محدين ويه البدر ابتسم اما عن البدر عفس الويه .:.

بدر ( يسال ) : هاا .. شعندك تبتسم بعد ؟؟
محدين : مافي شي
بدر : غريبه
محدين : شنو غريبه ؟؟ انا محدين مو غريبه
بدر : ادري انك محدين .. بس انا مستغرب منك ليش انك ما طلبت فلوس مثل كل مره
محدين : ومنو قال حق انت انا ما بيطلب فلوس ؟؟ انا بيطلب بس مو الحين
بدر : اها
وقال بقلبه : الله يستر
وبعدها سال بدر : المهم اكو شي او سامان مثل ما تقول حقي اهني ؟؟
محدين : اي
.:. وبعدها مد البدر ايده واخذ من محدين رساله مجفسه .. وطلع من المكتبه وركب سيارته بيفتح الرساله ويقراها .:.

بدر ( وهو يقرا الرساله ) : البدر .. اممم .. والله ما ادري شاقول ؟؟ انا متفشله من نفسي ليش اني ما عرفت شاقدم لك هديه باليوم السعيد هذا !! الف مبروك يا الغالي التخرج والله انك تستاهل .. يا البدر انا بعد ما ترددت وايد قررت بنفسي اني اسوي شي غير عن كل الهدايا .. ما ادري اذا هالشي بيسعدك .. انا مستحيه اقولك بس والله ما ادري ليش يه هالشي ابالي !! تقدر اتقول ان هذي اهي هدية تخرجك مني انا .. اتمنى انك ما اتقول عني سخيفه .. على العموم انا ... 




الحلقة 19 .:.

.:. بالجامعه .:.

رد البدر وهو ليمن الحين امغمض : هذا مو كانه صوتك يا حسون ؟؟ هلا حسون .. والله ما ادري شاقولك يا معود .. خايف ابطل عيوني وانصدم بالرسوب المر
حسن : عيل خلك امغمض وانا بشوف النتيجه لك
وسال : بس ما قلتلي كم رقم قيدك ؟؟
بدر : 6767
حسن : اشكر فنك .. حتى رقم قيدك حلو
بدر ( خايف من الحسد ) : قول ما شالله لا ارسب الحين بسبتك
حسن : الحين اشدخل هذا بذاك ؟؟ على العموم .. خلك امغمض ليمن اقولك النتيجه
***************

.:. عالساعه 2 الظهر .. توه نايف راد البيت من بعد ما خلص من دوامه بالبنك .. شافته امه داليا ونادته .:.
داليا : نايف .. تعا لهون
استفهم نايف : هلا يمه .. اكو شي ؟؟
داليا : ايه .. بادي اياك ابشي
نايف : امري ؟
داليا : بادي احكي معك بخصوص امنه وعن سفرها للدراسه ابلبنان
سال نايف : يعني شلون ؟؟ تبين اتشوفين رايي لو كنت موافق على هالشي ؟؟
داليا : مو هيدا الشي .. سواء وافئت انتا او ما وافئت .. الكلمه الاولى اتكون البياك .. ولهيدا الشي انا بادي اياك اتروح البياك وتسئلوا عن هالسفر
تضايق نايف : اسمحيلي يمه .. اسف .. ما اقدر اسوي هالشي .. مثل ما انتي عارفه ان علاقتنا بالوالد انقطعت من سنين .. وانا الصراحه نسيت ان عندي ابو وهم عايش .. والحين وبكل بساطه تبيني اروح له عشان اساله عن رايه بسفرة امنه ؟؟ ومنو يكون اصلا عشان نساله عن رايه ؟؟ اهو من زمان مو داري عنا !! واعتقد انه نسى ان عنده عيال منج .. فماله حق يتدخل الحين بحياتنا .. واذا على سفرة امنه انا عن نفسي ما عندي مانع .. وراح اوقع من بداله
تنهدت داليا : كل هالشي انا بعرفو .. بس مهما يكون هيدا بياك
عصب نايف : بياك وبياك .. ذبحتيني ابياك !! ليش اهو حسسنا ان اهو ابونا بيوم عشان انحط له اهميه واهتمام عشان نعمل له حساب ؟؟ وللمره الثانيه اقولج يا يمه اهو ماله حق يتدخل بحياتنا وهو ناسينا من سنين .. احنا حتى اخواني من مرته الثانيه ما انعرفهم .. يعني عفييه انسي هالفكره موليه لاني ما بروح له .. واذا على امون طمنيها وقوليلها ان نايف موافق
***************

يبه احبك
رد ابوه وهو يقرا الجريده : حبتك العافيه
يبه انت ليش بارد معاي جذي ؟؟ اقولك احبك اتقولي حبتك العافيه ؟؟ على الاقل قولي انا هم احبك يا حبيبي
عصب ابوه : فوازوو اذا ينونك وتخلفك اشتغلوا الحين روح جربه مع غيري .. انا مشغول ومو فاضيلك
فواز :ok انت بس قولي انا هم احبك واوعدك اني بخليك
تنرفز ابوه : فواز .. قلتلك عن الينون
تنهد فواز : يبه انت اشفيك ؟؟ ليش ما اتحبني ؟؟
بوفواز : ومنو قالك اني ما احبك ؟؟ مو انت ولدي وشي طبيعي احبك
استانس فواز وسال : يعني يصير الابو يحب ويتزوج ولده ؟؟
انصدم ابوه : شنو !!

***************
. توه البدر راد البيت من بعد ما شاف النتيجه .. دخل الصاله وما شاف غير داليا وكانت اتشوف تليفزيون وتشرب شاي .:.
سال البدر : اشلونج مرت ابوي ؟؟
داليا ( بابتسامه ) : امنيحا .. انت كيفيك ؟؟
وبعدها سالت : ايه صحيح شو عالنتيجه ؟؟ تخرجت ؟؟
رد البدر : مو هذا اهو .. للاسف .. انا
تخرعت داليا : شوو ؟؟ ما تخرجت ؟؟
بدر ( يسال ) : اول شي وين الجماعه ؟؟
داليا : بياك بالدار .. وغدير بالمطبخ .. وسلوى وامنه ونايف ابظن بالدار
تنهد البدر : ممكن وما عليج امر اتنادينهم يا مرت ابوي ؟؟
***************

جوزيف .. انا بفكر ابسافر فرنسا ادروس هونيك
استغرب جوزيف : شو هيدا الحكي يا ساندرا ؟؟ وانا ؟؟ بظل لحالي هون ؟؟
ساندرا ( تسال ) : وشو يعني ؟؟
جوزيف : شو .. وشو يعني ؟؟
ساندرا : اممم .. ok ارجع انت سافر لبنان مع الماما والبابا .. اما انا عن جد ابسافر فرنسا
جوزيف : مستحيل
سالت ساندرا : وشو هوا هيدا المستحيل ؟؟
جوزيف : مستحيل ارجع لبنان بعد ما اتعبت وانا ابشوف عمل هون بقطر وهلا باديك ارجع لبنان وبكل هايدي البساطه ؟؟ مستحييل
ساندرا : بس انا بادي اسافر فرنسا وانت بتكون لحالك هون
استفسر جوزيف : وشو باديك بفرنسا ؟؟ ليه ما بتدرسي هون ؟؟
ساندرا : انا شفيت ان فرنسا اهي الدوله الانسب للدراسه وانا ازا بادي شي ما بتردد بلحظه وانت بتاعريف هيدا الشي
تنهد جوزيف : اللي بتشوفيه
ساندرا : وانتا ؟؟
استفهم : انا شو ؟؟
ساندرا : انتا شو بتعمول ؟؟
جوزيف : ما بعمول ايشي وبظل هون مثل ما كينيت
***************

.:. ابيت بوبدر .:.

.:. بعد ما نادتهم داليا كلهم تجمعوا بالصاله مستفهمين هل بدر تخرج من الجامعه او ليما الحين .:.

سال بوبدر : ما اتخلصنا ؟؟ تخرجت يا ويه النحس او رسبت ؟؟ بس ويهك ولمتنا هذي بالصاله اتقول انك رسبت
واستفرت غدير : اشفيك يا البدر متضايق ؟؟ يعني ما تخرجت ؟؟
وقالت امنه : اممم .. ما كان له داعي انك تجمعنا لو انت بالفعل رسبت .. بس خيرها بغيرها وان شالله بالسنه اليايه اتشد حيلك وتتخرج وبتقدير حلو بعد
وسال نايف : بدور اشفيك ساكت ؟؟ ما تتحجي ؟؟ قولنا تخرجت او رسبت ؟؟
واستنتجت سلوى : اممم .. والله احسك امسوي لنا مقلب يا العياار

.:. وبعدها .:.

نزل البدر راسه بحزن : انا اسف
تخرعت سلوى : يعني مو مقلب ؟؟ انت رسبت ؟؟
البدر : انا اسف .. رسبت
حزنت سلوى : وانا كنت اعتقده مقلب
تمسخر ابوه : قبل ما تجمعنا كنت ادري انك راسب يا فالح !!
وتدخلت غدير : مو جذي يبه .. هذا من بدل ما تشجعه عالسنه اليايه ان شالله
سال بوبدر : وعلى شنو اشجعه يا حسره ؟؟ مو اهو مو فالح بشي عشان اشجعه
وقالت امنه : معليش يا البدر .. خيرها بغيرها ان شالله
وسال نايف : الحين شلون يعني ؟؟ بتعيد هالماده او تقدر تاخذ غيرها ؟؟
رد البدر : اي ماده انا راسب فيها لازم اعيدها .. اذا مو الحين بعدين .. اهم شي اني انجح فيها حتى لو بمقبول
وبعدها قام ابوه من الكرسي وتمسخر : لو بتقعد اتعيدها من اليوم ليمن سنه هم بترسب فيها وما بتعديها
البدر : انت غلطان يبه
استفسر ابوه : غلطان بشنو ان شالله ؟؟
بدر : هالماده اللي انا راسب فيها عدتها للمره الثانيه ونجحت فيها .. يعني بختصار هالماده اللي انا راسب فيها من السنه اللي قبل هالسنه
وبعدها ابتسم البدر : وانا نجحت فيها الحييين
وصرخ بصوت عالي مستانس : وتخرجتتتتتتتتتتتت

.:. وبعدها .:.
ضحكت سلوى : شفتوا شلون ؟؟ انا اعرف البدر .. ومو كنت شاكه من البدايه انه مقلب بس عشات يخرعنا
عصب بوبدر : امحق مقلب
ابتسم بدر : يعني ما راح اتقولي مبروك يا يبه ؟؟ مو هذا الشي اللي كنت تتمناه لي من زمان ؟؟
بوبدر ( وهو متنرفز ) : مبروك بس مره ثانيه لا تستخف بدمك فاهم ؟؟
استانس البدر : ان شالله يبه .. والله يبارك فيك
غدير : يا المتييين يا بدور ليش خرعتناا ؟؟
ضحك بدر : السموحه والله .. بس كنت ابي اسويلكم مقلب
ابتسمت امنه : اهو صج انك لعبت باعصابنا بس هم كان مقلب حلو
وابتسمت داليا : بتستاهل يا البدر
وسال نايف : مبرك يا البدر .. تستاهل .. بس ما قلتلنا كم تقدريك ؟؟
تفشل البدر : حسبي الله عليك يا نيوف .. اشتبي بالتقدير الحين ؟؟ على العموم معدلي تحت المقبول بس هم مبروك علي واستاهل
ضحك نايف :ok ما قلنا شي وهم مبروك وتستاهل
***************
:. وصل الخبر للاهل .. واستانست الدانه من هالخبر .. وكانت محتاره شتقدم للبدر هدية ؟؟

دانه ( محتاره ) : اممم .. ساعه .. عطر .. محفظه .. ميداليه .. قلم .. ازره .. او شنوو ؟؟ كل هالاشيا اللي ذكرتها تتكرر بالهدايا .. انا ابي شي يديد وحلو بالوقت نفسه .. بس شنوو ؟؟

.:. وبعد تفكير طويل ومتردد عرفت الدانه شتقدم له وحست ان هالشي بيخلي البدر يستانس وانه اغلى من اي هديه ثانيه .:.

^^

هالشي كان بعتقادها اهي

عالساعه 4 العصر طرشت دانه مسج للبدر : اول شي مبروك التخرج يا البدر .. والله اني استانست من قلبي .. وثاني شي روح المكتبه عند محدين .. اكو شي ابعطيك اياه

ابتسم البدر : الله يبارك فيج ان شالله .. والحين رايح لمحدين بس ان شالله ما يذلني ذل
***************

انتي متاكده من هالشي ؟؟
ابتسمت غدير : اي متاكده .. انا قلتلك ابي يومين او 3 للتفكير بس بعد ما تخرج البدر استانست وما ادري شلون بس حسيت ان مو لازم اسوي عرس وما يخالف انسافر ما دام احنا ملجنا الحين
ابتسم خليفه بالمثل : اللي اتشوفينه وانا هم ما عندي مانع وانتي مرتي الحين
استحت غدير : ومتى السفر ان شالله ؟؟
خليفه : احجر ان شالله وبعطيج خبر
غدير : ان شالله
***************

.:. ابيت ساندرا .:.

.:. كانت امقرره ومقتنعه انها اتسافر لفرنسا بس اكو تفكير براسها شاغلها .. قبل ما اتسافر كانت تبي اتشب الضو شويه .. كانت اتفكر تتصل لغدير وتقولها كل شي .. وعن العلاقه الحميمه اللي كانت تربطها بخليفه قبل ما تملج اهي عليه .. كان التفكير الخبيث امسيطر عليها .:
***************

.:. وصل البدر المكتبه .. ودخل على محدين يسلم .. وشي اكيد من شاف محدين ويه البدر ابتسم اما عن البدر عفس الويه .:.

بدر ( يسال ) : هاا .. شعندك تبتسم بعد ؟؟
محدين : مافي شي
بدر : غريبه
محدين : شنو غريبه ؟؟ انا محدين مو غريبه
بدر : ادري انك محدين .. بس انا مستغرب منك ليش انك ما طلبت فلوس مثل كل مره
محدين : ومنو قال حق انت انا ما بيطلب فلوس ؟؟ انا بيطلب بس مو الحين
بدر : اها
وقال بقلبه : الله يستر
وبعدها سال بدر : المهم اكو شي او سامان مثل ما تقول حقي اهني ؟؟
محدين : اي
.:. وبعدها مد البدر ايده واخذ من محدين رساله مجفسه .. وطلع من المكتبه وركب سيارته بيفتح الرساله ويقراها .:.

بدر ( وهو يقرا الرساله ) : البدر .. اممم .. والله ما ادري شاقول ؟؟ انا متفشله من نفسي ليش اني ما عرفت شاقدم لك هديه باليوم السعيد هذا !! الف مبروك يا الغالي التخرج والله انك تستاهل .. يا البدر انا بعد ما ترددت وايد قررت بنفسي اني اسوي شي غير عن كل الهدايا .. ما ادري اذا هالشي بيسعدك .. انا مستحيه اقولك بس والله ما ادري ليش يه هالشي ابالي !! تقدر اتقول ان هذي اهي هدية تخرجك مني انا .. اتمنى انك ما اتقول عني سخيفه .. على العموم انا ... 




.:. التكلمه .:.

بدر ( وهو يقرا الرساله ) : البدر .. اممم .. والله ما ادري شاقول ؟؟ انا متفشله من نفسي ليش اني ما عرفت شاقدم لك هديه باليوم السعيد هذا !! الف مبروك يا الغالي التخرج والله انك تستاهل .. يا البدر انا بعد ما ترددت وايد قررت بنفسي اني اسوي شي غير عن كل الهدايا .. ما ادري اذا هالشي بيسعدك .. انا مستحيه اقولك بس والله ما ادري ليش يه هالشي ابالي !! تقدر اتقول ان هذي اهي هدية تخرجك مني انا .. اتمنى انك ما اتقول عني سخيفه .. على العموم انا ...

.:. وبعدها تركت الدانه 4 سطور بالرساله .:.

وكتبت بعدها : انا يا البدر ابشوفك بمكان عام .. هل انت اتشوف هالهديه غاليه بالنسبه لك ؟؟ مثل ما انا شفتها انها اغلى شي بحياتي .. اني اتجرا واشوفك ؟؟

انصدم البدر وما استوعب : هااا ؟؟؟

***************

الو غدير ؟
هلا .. منو معاي ؟
انا ساندرا

غدير : هلا والله ساندرا .. شلونج ؟ ان شالله بخير ؟
ساندرا ( وهي متظاهره بالحزن ) : مو امنيحا بالمره
غدير ( تسال ) : ليش ؟ عسى ما شر ؟
ساندرا : الشاب اللي كينيت ابحبو خطب غيري
غدير : ومنو هذا ؟؟ وشكو اتقولينلي انا ؟
ساندرا ( بخبث ) : مو لان خليفه حبيبي تركني امشانك

انصدمت غدير : ساندرا انتي اشقاعده اتخربطين ؟؟

ساندرا : هيدي الحئيئه

ما استوعبت غدير : اي حقيقه هذي اللي انتي تتكلمين عنها ؟

ساندرا : حئيئة ان خليفه بحبني وانا ابحبو

حست غدير بالخنقه : ساندرا انتي كذابه !!

ساندرا : يا عيب الشوم .. يا عيب الشوم .. انا ما بكديب يا غدير

سالت غدير : وشنو اهو الدلليل ؟

استفهمت ساندرا : الدلليل ؟؟

غدير : اي .. الدلليل

وبعدها سكتت ساندرا شويه وقالت : اليوم الساعه 8 بالليل تاعي لمطعم شيليز وشوفي ابعينيك الدلليل

تضايقت غدير : اشتقصدين ؟؟

ساندرا : التيلك تاعي المطعم وشوفي

.:. حست غدير بالضيق الشديد .. وشافت ساعتها وكانت 6 المغرب .. يعني بعد ساعتين بس بتصير 8 .. وترددت وايد اذا اتروح شليز او تتعوذ من ابليس .:.

***************


.:. وبنفس الوقت اتصلت ساندرا لخليفه .. كان خليفه ابداره وتضايق لما شاف رقم ساندرا .. ورد عليها بدون نفس .:.

خليفه ( يسال ) : هلا ساندرا .. اشتبين متصله ؟؟
ساندرا : شو هايدا الاسلوب يا خليفه ؟ ليش بتحاكيني هايك ؟؟
خليفه : والله انتي اللي يبتي هالاسلوب لنفسج .. اعتقد اني قلتلج ان اللي بينا انتهى عدل ؟ ليش متصله الحين ؟ اشتبين ؟؟
ساندرا : ما بظن انوا انتهى

سال خليفه : اشتقصدين ؟؟

ابتسمت ساندرا بخبث : بئصد غدير

انصدم خليفه : وانتي شكو بغدير ؟؟ اشتبين منها ؟؟

ساندرا : بادي اشوفك هلا بمطعم شليز
خليفه ( يسال ) : الحين شكو هذا بغدير ؟
ساندرا : التلاك بادي اشوفك هلا بمطعم شليز

سال خليفه مره ثانيه : وانا سالتج شكو هذا بغدير ؟؟

ساندرا : لو ما شفتني بالمطعم هلا .. انا بتصل لغدير وبحكي معها على كل ايشي كان بايني وبيناك

عصب خليفه : اتخسين اتسوين جذي .. انتي اشتبين مني ؟؟ ليش تبين ادمرين حياتي ؟

ساندرا : ما بادي ايشي غير اني اشوفك هلا بمطعم شليز وازا ما اجيت انا باحكي مع غدير عن كل ايشي !!

تنهد خليفه : ومتى تبيني اييه ؟

ساندرا : التلاك هلا

***************

.:. ليما الحين البدر بالمرسيدس .. مو مستوعب هاللي انكتب بالرساله .. واخيرا اسيرته تبي اتقابله ؟ واخيرا بيعرف من اهي ؟؟ استانس وتشقق وبالوقت نفسه ما استوعب هالشي .:.

وبعدها كمل قراية الرساله : يا البدر .. لو تبي اتشوفني تعال باجر بمطعم البستان وانا بنتظرك هناك باسم البدر .. عالساعه 2 الظهر ولو ما تبي اتشوفني ماله داعي اترد علي او تعلق بشي .. انا ما ادري شاللي خلاني اسوي هالشي واتوصل للقرار هذا .. عموما انا اعتبرتها هدية مني بمناسبة تخرجك واتمنى انك تعتبرها مثل ما انا اعتبرتها

استانس البدر : واحلى هديه بعد .. ومنو هالمينون اللي بيرفض هديه مثل هذي ؟؟ منو ؟؟

***************

لميا .. ممكن اقولج شي ؟

اعفست لميا الويه : خير ان شالله اشبغيت ؟

ابتسم فواز وغمز : احبج يا لمويا

صرخت لميا معصبه : انجب واذلف بره !!

سال فواز : ليش عاد لمويا ؟ انا شقلت لج الحين ؟ ها ؟

مسكت لميا اعصابها : انت تتمسخر بكلامك السخيف هذا .. وهم تسالني شسويت ؟؟

فواز : اي كلام هذا ؟؟
لميا : كلامك السخيف عن الحب والخرابيط

استفهم فواز : اختي واحبج .. ما اعتقد فيها شي

لميا : اي اكيد ما فيها شي .. بس مو ابتفكيرك المتخلف

وبعدها سال فواز :ok ممكن ابوسج بوسة اخوه ؟؟

عصبت لميا اكثر ومسكت علبة الكلينكس وفلعتها على فواز : قلتلك انجبببب واذلف بره

***************

انا شلون تجرات وقلت هالحجي للبدر ؟؟ معقوله بقابله باجر بمطعم البستان ؟؟ احس اني تسرعت بالشي هذا .. شلون بتكون ردة فعله لما يشوفني جدامه ويعرف ان اسيرة البدر اهي نفسها انا ؟؟ ما تتصور شكثر انا خايفه وافكر باللحظه هذي يا البدر .. انا ادري اني تسرعت بس ما باليد حيله .. حبي لك خلاني اسوي هالشي .. يا ترى هل في امل انك اتحبني مثل ما انا احبك يا البدر ؟؟

^^

كانت الدانه تسال نفسها وهي ما تدري شلون تجرات وقالت للبدر هالشي .. كانت اتعد اللحظات القليله اللي بتجمعها معاه .. وكانت تتسائل لو بيحظر المطعم او بيطنش .:.

***************

.:. دقت الساعه 8 .. كان خليفه متضايق وهو مجابل ساندرا بشليز .:.

سال بضيق : خلصيني ساندرا .. اشتبين مني ؟

ابتسمت ساندرا ببرود : مو التلاك بلا هالاسلوب هايدا

عصب خليفه : وباي اسلوب تبيني اكلمج ان شالله ؟ باسلوب حبني واحبك ؟؟ وانتي تدرين عدل اني يا بنت الناس خاطب !!

تنرفزت ساندرا : ايه باعريف .. وهيدا كلوا من ايماك الحئييره

انفجر خليفه من العصبيه : انجبي والزمي حدودج .. انتي الحقيره .. وانتي مو قاعده تتكلمين عن حيالله وحده .. هذي امي يا ساندرا .. امي .. اتعرفين شنو يعني امي ؟؟

ساندرا ( ببرود ) : وشو يعني ؟

مسك اعصابه على كثر ما يقدر : والله العظيم لو ما كنا ابمكان عام جان دست ابطنج .. ولو ما كنتي ابنيه جان ذبحتج

.:. وفجاه .:.

.:. رن موبايل ساندرا .. شافت الرقم وكانت غدير .:.

ابتسمت ساندرا بخبث : عاندي الاك مفاجأه بتجنن يا خليفه .. يا حياتي انتا

خليفه ( بغضب ) : ما ابي مفاجأتج .. خليها لج

وبعدها قام من الكرسي متنرفز : انا الغلطان اللي طاوعتج ويت اهني

ساندرا ( بابتسامه جليد ) : الاك طولي بالك وشوف خلفك

استغرب خليفه : اشوف خلفي ؟؟

ساندرا : ايه .. شوف خلفك .. المسكينه غدير اتعبيت وهيا تتصلي عالموبايل .. التفت خلفك وشوف كيف بتبحس عنا متل المجنونا

انصدم خلفيه : شنو ؟؟ افهم من كلامج ان هذي كانت مكيده منج يا الحقيره ؟؟

وبعدها اشرت ساندرا لغدير ببرود : غدورا حبيبتي تعي لاهون

.:. وفجاه .:.

.:. التفتت غدير لمصدر الصوت وشافت خطيبها قاعد مع ساندرا وهي تبتسم له وهم ماسكه ايده متعمده .. انصدمت وما استوعبت .. التفت خليفه لغدير وشاف صدمتها بعيونها اللي كانت اتشوف خليفه بالم .:.

ادمعت عيون غدير : يا الحقير

.:. وبسرعه طلعت بره شليز .. وتو خليفه يبي يلحقها الا بساندرا تمسك ايده .:.

ساندرا ( تسال بسخريه ) : شو رائياك بالسبرايس ؟؟

ابعد خليفه ايده بقوه : حسبي الله عليج يا ابليسه .. انا يت لج شليز عشان ما ادمرين حياتي .. بس ما هقيتج خبيثه بتفكيرج هذا .. واعدتي غدير اهني عشان اتشوفني معاج يا الحقيره ؟؟ انتي بتصرفج الاحمق هذا تعتقدين اني برد لج ؟؟ والله انج مسكينه .. حسبي الله على الساعه اللي شفتج وحبيتج فيها .. انتي بنظري الحين نكره وما تسوين بيزه !!

***************

.:. ركبت غدير السياره ودمعتها ليمن الحين على خدها .. مو مستوعبه اللي شافته .. هذا ابين ان الكلام اللي قالته لها ساندرا عدل .. بس ليش خطبها اهي اذا اهو يحب ساندرا ؟؟ كانت راده البيت وهي تسال نفسها الف سؤال .:.

.:. طلع خليفه من شليز بعد ما ترك ساندرا وهو معصب .. قعد يدور غدير بالمواقف بس اكتشف انها ركبت السياره وراحت .. طلع موبايله واتصلها .. شافت غدير رقمه وحست بالضيق وبسرعه سكرت الخط .. حاول خليفه انه يتصلها مره ثانيه بس شاف موبايلها مغلق .:.

تضايق خليفه : حسبي الله عليج يا ساندرا .. انتي السبب بكل هذا .. انا لازم اكلم غدير واشرح لها كل شي .. ماكو غير اني اروح لبيت عمي بوبدرالحين واكلمها

***************

.:. اول ما وصلت غدير البيت ما استحملت هاللي شافته وكانت كاتمه الصيحه بالسياره وعلى طول راحت غرفتها وقطت نفسها عالسرير وصاحت بحرقه .:.

غدير ( وهي تصيح ) : لو بالفعل هالاثنين كانوا يحبون بعض ليش خليفه خطبني انا ؟ اكيد عمي بوخليفه غاصبه علي مثل ما ابوي غصب البدر عالدانه !!

***************


انت شفيك ما تفهم ؟ قلتلك اي اكلم شباب بس اطلع معاهم مستحييل .. افهم

.:. وفجاه .:.

عصبت نور : والله يا خوفي بعد هالمكالمات المغازلجيه تطلعين معاهم !! انتي اشفيج ما اتوبين ؟؟ قلتلج لو شفتج مره ثانيه اتكلمين شباب بقول لخليفه وخالد

ردت نجلا بلا مبالاة : اقول نوروه لا اتعورين راسي واطلعي بره

تعجبت نور : اقولج بقول لخليفه وخالد واتقولينلي اطلعي بره ؟

نجلا ( بتذمر ) : تراج اذيتيني .. اذا تبين اتقولين لهم قولي
نور : باقولهم يا نجول وانا من صجي وبتشوفين !!

طلعت نجلا السانها بسخريه : ok بشوف

.:. عصبت نور وطلعت بره رايحه لخالد عشان اتقوله بما ان خليفه مو موجود بالبيت .. كانت من صجها بتقوله عشان يقدر اخوها يوقفها عند حدها .:.


***************

.:. توه خليفه واصل بيت عمه بوبدر .. نزل من السياره .. وبدون ما يدق الجرس دخل الحوش وطق باب الصاله .. محد كان موجود بالصاله غير سلوى .. كانت اتشوف تليفزيون وسمعت الباب .:.

سالت سلوى : منو ؟

رد خليفه : هذا انا خليفه ولد بوخليفه

ارتبكت سلوى وتدودهت : هلا .. هلا خليفه .. هلا

.:. وبسرعه راحت ولبست شيلتها وفتحت له الباب وهي ميته من الوناسه ليش ان خليفه اهني .:.

سلوى ( بابتسامه ) : حيالله من يانا

ابتسم خليفه بالمثل : الله يحيج .. تسلمين

وبعدها سال : وين غدير ؟؟ انا ياي ابي اشوفها

تضايقت سلوى : اعتقد ابدارها

ابتسم خليفه وطلب : ممكن اتنادينها ما عليج امر ؟؟

ابتسمت سلوى بالغصب : ان شالله

.:. وبعدها راحت اتناديها وقلبها يتقطع على هالحال .. الشخص اللي اتحبه ملج على بنت ريل امها .. كان الواقع مرير بالنسبه لها .. وكانت اتحس بالالم والحزن الرهيب .. طقت الباب على غدير اللي كانت منسدحه عالسرير .:.

سلوى ( تسال من ورا الباب ) : موجوده يا غدير ؟

صرخت غدير بعصبيه : وشتبين انتي الثانيه ؟؟

استغربت سلوى : انا الثانيه ؟؟

See u 




.:. الحلقة 21 .:.

.:. التكلمه .:.

سلوى ( تسال من ورا الباب ) : موجوده يا غدير ؟

صرخت غدير بعصبيه : وشتبين انتي الثانيه ؟؟

استغربت سلوى : انا الثانيه ؟؟

غدير : اي نعم .. انتي الثانيه .. ورفيجتج هاللبنانيه الحقيره الاولى .. لعبت على عقل خليفه ليمن سحرته مثل ما انتي لعبتي بعقل ابوي وسحرتيه !!

انصدمت سلوى من هاللي تسمعه : غدير .. انتي شقاعده اتقولين ؟؟ اشقاعده اتخربطين ؟؟

غدير : انا مو قاعده اخربط .. انا قاعده اقول الصج .. ومن يدري شكلج كنتي تدرين عن علاقة الحب اللي تربط خليفه بساندرا .. ما اقول غير حسبي الله عليكم كلكم

تضايقت سلوى من هالكلام : غدير فتحي الباب خلينا نتفاهم

صرخت غدير : مو فاتحته وما ابي اتفاهم معاج

سلوى ( تحاول معاها ) : بس يا غدير كل الكلام اللي قلتيه عني غلط .. عفيه فتحي الباب خلينا نتفاهم

عصبت غدير : احلفي عاد ؟؟ يعني الكلام اللي قلته انا عن ساندرا عدل ؟؟ وان اكو حب من بينهم ؟

ساندرا : مو انه عدل او مو عدل .. انتي بس فتحي باب الدار وخليني افهمج !!

صرخت غدير مره ثانيه : قلتلج مو فاتحته .. وما ابي افهم شي منج .. ما هو كل شي واضح مثل الشمس

سالت سلوى : وشاقول لخليفه اللي قاعد ينتظرج تحت ؟؟

استغربت غدير : خليفه تحت ؟

سلوى : اي .. وطلب مني اني اناديج

.:. سكتت غدير للحظه وحست بالعصبيه الزايده لما عرفت ان خليفه اهني بالبيت .. وبسرعه فتحت باب دارها وطلعت بره متجاهله سلوى اللي كانت واقفه عند الدار .. وقربت غدير من الدري وطلت تحت بعصبيه .:.

وصرخت متعمده اتسمعه : اقول سلوى .. قولي حق خليفه يرجع من المكان اللي ياله .. اكيد حبيبة القلب ساندرا تنتظره الحين بحراراه

.:. تعجبت سلوى من موقف غدير بالطريقه هذي .. اما بالنسبه لخليفه الصوت المسموع كان عالي وسمعه وهم تضايق منه .. وبسرعه ركب الدري رايح لدارها وهو مو مستحمل هالكلام اللي سمعه الحين لانه يشوف نفسه مظلوم من هذا كله .. ركب الدري وشاف غدير ابويها وسلوى كانت هم امجابلته .:.

سالت غدير بعصبيه : اشتبي ياي اهني ؟؟ ما اتقولي اشتبي ؟؟

تنرفز خليفه : انتي ليش اتكلميني جذي ؟؟

تمسخرت غدير : وشلون ان شالله تبيني اكلمك بعد اللي شفته من شويه يا روميو ؟؟

عصب خليفه : غدير بلا هالاسلوب هذا .. وبعدين انتي وايد مكبره السالفه

استغربت غدير : انا امكبره السالفه ؟؟ شايفتك مع ابنيه غيري وبمطعم شليز ومندمجين بالسوالف والشيخه ساندرا كانت تبتسم لك وتقولي امكبره السالفه ؟؟

خليفه : اي نعم امكبره السالفه .. لان قبل كل شي ولو انتي بالفعل واثقه فيني جان سالتيني شسالفه ؟؟ وليش انا قاعد معاها .. جان عرفتي الاسباب قبل ما اتسوين هذا كله .. ومو انفعلتي بالطريقه هذي وسويتيها سالفه من ولا شي !!

غدير : عيل شتسمي اندماجك معاها ؟؟ ها ؟؟ شتسميه ؟؟ ومن الاساس انت شكنت اتسوي معاها هناك ؟؟ شكنت اتسوي ؟؟

تنهد خليفه بضيق : سمعي يا غدير انا بقولج اللي بقوله وبعدها بمشي عنج واللي تبين اتسوينه سويه حلو ؟؟ انا كنت احب ساندرا من 4 شهور تقريبا .. وكلمت الوالده عشان تخطبها لي بس ارفضت هالشي وعصبت وهم زعلت علي وقالت لي انسى هالفكره موليا .. ساندرا مو منا ومو من اصلنا وهم لانها لبنانيه ومسيحيه .. حاولت مع امي وقلتلها بس انا هالبنت احبها وابيها وما ابي غيرها .. بس هم ماكو فايده ورفضت هالشي وقالتلي اني بذبج ابوي بالطريقه هذي .. وعشان امي الغاليه انا قررت اني ابتعد عن ساندرا للابد لان ماكو امل من بينا .. وبالفعل هديتها وما عاد شي يربطني فيها الحين .. ليمن امي يات بنفسها لي وقالتلي انا بخطب لك قلت لها انا ما عندي مانع بس منو هالبنت هذي ؟؟ قالتلي غدير بنت عمك بوبدر .. بنت طيبه وحبوبه واخلاقها عاليه .. انا بالبدايه سكت وبعدها شفت ان امي معاها حق فليش لا ؟؟ وانا ما كنت مغصوب على هالشي وقلت للوالده انا موافق وهذي غدير بنت عمي من لحمي ودمي والنعم فيها .. ومثل ما انتي شايفه ملجنا على بعض وكل شي كان تمام والحمدلله من بينا .. ليمن اتصلت لي هالساندرا اليوم وكانت اتهددني اني اذا ما شفتها بشليز اليوم راح اتقولج كل شي كان من بينا .. وانا ما حبيت انج تتضايقين من الماضي .. وللسبب هذا انا طاوعتها ورحت شليز وشفتها وما كنت حاط ابالي انها مكيده منها بس عشان اتخرب كل شي من بينا .. ومثل ما انتي شايفه الحين شكلها عرفت شلون تخرب علاقتنا والدلليل موقفج مني الحين .. بس ما سالتي نفسج هالسؤال ؟؟ لو انا ليما الحين ابي ساندرا ليش خطبتج انتي ؟؟ اعتقد ان الجواب بيكون عندج .. هذا انا يا غدير قلتلج كل شي ومو مستعد اقول اي شي ثاني .. واللي تبينه سويه وانا راد البيت الحين

.:. وبسرعه مشى خليفه بدون ما يسمع شي راد للبيت .. ما علقت غدير وتمت ساكته تبي تستوعب هالكلام اللي سمعته .. وبعدها دخلت دارها متضايقه .. وتمت سلوى ابمكانها مصدومه من موقف رفيجتها ساندرا .:.

سلوى ( تسال نفسها متعجبه ) : الحين معقوله يا ساندرا يطلع منج كل هذا ؟؟

***************



نجلوه .. نجلوه .. ما اتردين يا الحيوانه !!

.:. تخرعت نجلا واهي تسمع صرخت خالد وهو يناديها معصب .. وشكت ان نور بالفعل قالتله شي عن المغازل بالتليفون .. كانت نجلا بالميلس وماسكه سماعة التليفون اتسولف مع واحد من الشباب .. ومن الخرعه بسرعه سكرت الخط وقطت التليفون وراها .:.

دخل خالد الميلس معصب : انا اناديج ما تسمعين ؟ او تتصيمخين ؟؟

سالت بخوف : اشفيك ؟؟ اشصاير ؟؟

.:. قرب منها بعصبيه وعطاها كف قوي طيحها عالارض .:.

انصدمت نجلا وارتجفت : انت اشفيك ؟؟ ليش مديت ايدك علي ؟؟ انا اشسويت ؟؟

سال بصرخه : منو هالحيوان اللي اتكلمينه بالتليفون ؟؟ او منو هذول الشباب اللي ما ينعدون عالاصابع اللي اتكلمينهم دوم ؟؟ قوليلي منو هذول ؟؟

.:. كانت نور واقفه امجابله خالد وهي ساكته .. طالعت نجلا اختها نور بحقد ليش انها قالت لخالد .:.

سال خالد مره ثانيه : اشوفج انجبيتي ؟؟ ما اتقولينلي منو هذول ؟

سالت نجلا ببرود : منو قاص عليك وقايلك اني اكلم شباب ؟ انا ما عمري كلمت شباب فلا اتقول عني هالكلام !!

عصب خالد : بس نور ما تكذب

والتفت لنور يسال : ولا شرايج يا نور ؟

تنهدت نور : عدل .. وانا قلتلج يا نجلا وهم حذرتج لو شفتج مره ثانيه اتكلمين شباب بقول لخليفه وخالد بس انتي عبالج اني كنت اتمسخر معاج مثل ما انتي تمسخرتي معاي

ما استحملت نجلا : انتي اخت ولا عدوه ؟ حتى لو كلمت مليون واحد انتي شكو اتفتنين ؟ هذا من بدال من تتسترين وتخافين علي اتقومين وتنشرين الخبر !!

.:. وبعدها .:.

مسك خالد نجلا من ايدها بقوه : هذا معناته انج اتكلمين شباب يا الحقيره ؟؟

صرخت نجلا مو مستحمله : اي نعم .. اكلم شباب ومليون واحد بعد .. ليش عندك مانع ؟ يعني حلال عليك وحرام علي انا ؟

.:. انصدم خالد من هالجراءه ومسك نجلا من شعرها ورضخها بالكرسي بقوه ليمن طاحت وفقدت الوعي .:.

صرخت نور متخرعه : نجلا !!

رد خالد وشراراه طالعه من عيونه : ابستين داهيه

.:. وفجاه .:.

دخلت ام خليفه تسال : اشفيكم ؟؟ اشصاير ؟؟

***************

.:. ابيت بوبدر .:.

.:. ابدار غدير .. كانت اتفكر باللي صار من شويه وبالكلام اللي قالها خليفه .. كانت منسدحه عالسرير وموبايلها بيدها متردد هل تتصل لخليفه او تتناساه ! وبعدها حست بالضيق ورمت بالموبايل بعيد متناسيه كل شي .:.

***************

.:. وبالمستشفى .:.

.:. ام خليفه ويه خالد ونور انقلوا نجلا للمستشفى بعد ما طاحت عليهم بسبب خالد .:.

صرخت ام خليفه اتصيح : لو صار بنجلا شي بتكون انت السبب يا خالد !!

سال خالد متنرفز : يعني كنتي تبين اسكت على هالمسخره ؟؟ تبيني اسكت بعد الكلام الوقح اللي سمعته منها ؟؟

ام خليفه : انا ما قلتلك اسكت .. بس مو بالطريقه هذي ! انت ذبحت اختك

خالد : ليمن الحين ما ذبحتها
ام خليفه ( تسال ) : شتقصد يعني ؟؟ تبي تذبح اختك ؟؟

تنهد خالد : لا اتلوميني يا يمه باللي سويته فيها .. ارفعت لي ضغطي بالكلام المستفز والله

.:. وبعدها .:.

يه الطبيب يسال : ممكن اعرف شنو اللي صار بالضبط ؟؟

سالت ام خليفه بخوف : بشر يا دكتور .. شخبارها نجلا ؟

رد الطبيب : اهي بخير .. والحمدلله .. مجرد شق بسيط براسها وتخيط .. وتقدر تطلع معاكم الحين .. بس نجلا مصره ترفع قضية اعتداء بالضرب على اخوها خالد .. لسبب هذا سالت شنو اللي صار بالضبط ؟؟

انصدمت ام خليفه : شنو ؟ مينونه هذي ترفع قضيه على اخوها ؟

تمسخر خالد : هذي اللي كنتي ادافعين عنها يا يمه

وتضايقت نور : انا السبب بكل شي

.:. باليوم التالي .:.

.:. قامت دانه من النوم من صباح الله خير وكل هذا عشان تستعد للمقابله اللي بتصير اليوم بمطعم البستان بالساعه 2 عالغدا .. كانت اتحس بالخوف والتردد بس ما ينفع هالشي الحين .. شافت ساعتها وكانت 7 الصبح .. يعني 7 ساعات بس وبعدها بتشوف الدانه البدر وهو امجابلها بالمطعم .:.

الله يستر .. الله يستر

^^

هذا اللي قالته الدانه واهي اتشوف ساعتها بالدقيقه وترتجف

.:. اما عن البدر هم نفس الحاله .. كان قايم من صباح الله خير وهو يشوف موبايله لعلى وعسى اسيرته طرشت له شي عن موعد اليوم .. كان يعد الدقايق اللي بتجمعه معاها وهو مستانس ومتشقق وما يدري ان اسيرته اهي الدانه بنت عمه .:.

***************


بالبنك .:.

.:. بشغل نايف كان قاعد ويتذمر ليش ان ليلى الموظفه اليديده ليما الحين ما يات الدوام وشغلها انحذف عليه .:.

نايف ( وهو يشوف اوراق الشغل مستاء ) : لحول .. يعني هذي اولها ؟ توها هاليلى موظفه يديده ما كملت يومين بس وغايبه اليوم ؟ اعنبو اشهدلع هذا !!

.:. وفجاه .:.

اشفيك قاعد وتتحطلم علي يا نايف ؟ هاا ؟؟

انحرج نايف وصار ويها مثل الطماط : ها ؟

ضحكت ليلى : شنو ها ؟ انا سمعتك من شوي قاعد وتتحلطم علي ليش اني غايبه اليوم .. السموحه منك والله بس مسافة الطريج وايييد اخرتني .. والمشكله ان اكو حادث عطلني بس الحمدلله وصلت بالسلامه واكاني بالشغل الحين

تفشل نايف من السانه : انتي اللي اسمحيلي .. وانا الساني شكله يبيله قص والله

وبعدها سال بعبط : تبين اتقصينه ؟؟

ضحكت ليلي : اشدعوه ؟

ابتسم نايف : شنو شدعوه ؟ ترى انا من صجي

تعجبت ليلى : يعني اقصه ؟

ضحك نايف : اي

سالت ليلى بعبط :ok بس وينه المقص ؟

اشر نايف بيده : اكاهو يمج بالمكتب

.:. وبعدها مسكت ليلى المقص واهي تضحك على هالعبط .:.

ليلى : يالله اشوف وينه السانك ؟؟

تخرع نايف : هيه .. يالمينونه انتي من صجج ؟؟

انفجرت ليلى من الضحك : لا طبعا

***************

.:. ابيت بوخليفه .:.

.:. كانت نجلا منسدحه عالسرير بعد ما تخيط راسها بالمستشفى امس ومن بعدها رجعت البيت .. استغربت امها وعصبت من تفكيرها .:.

ام خليفه : انتي مينونه ؟؟ انتي اشقاعده اتقولين ؟؟ انتي اكيد استخفيتي ؟؟ هذا اخوج مو حيالله واحد عشان ادخلينه السجن !!

نجلا ( تسال بعصبيه ) : يعني تبيني وبعد اللي سواه امس اسكت عنه ؟
ام خليفه : غصبا عنج تسكتين .. هذا اخوج

ما عجب نجلا هالكلام : يعني لو اخوي اتستر عليه ؟ ولو كان غريب اسجنه ؟ بالنسبه لي كلهم نفس الشي .. الغلطان غلطان سواء كان اخوي او غيره

ام خليفه : وانتي عبالج لو سجنتي اخوج راح ترتاحين ؟؟
نجلا : اي
ام خليفه : سلامتج حبيبتي .. وترا السالفه ليما الحين ما وصلت لخليفه وابوج .. ولو اشتكيتي على خالد وسجنتيه بتنفضحين جدام الخلق كله .. وهذيج الساعه ابوج اللي بيذبحج ومو خالد .. انتي عبالج ان اللي سويتيه هين ؟؟ اتكلمين شباب وتبينا نسكت ؟؟ انا اعترف ان خالد غلط لما عاملج بالطريقه هذي بس هم هذا اخوج ويبي مصلحتج وخايف عليج من انج تضيعين !! ومن صوب ثاني لا تنسين انج استفزيتيه بكلامج

.:. وبعدها سكتت نجلا متردده لو تتنازل عن الشكوى .. كانت اتفكر بكلام امها بخوف وتردد .:.

ام خليفه ( تسال ) : اشفيج سكتي ؟ ان شالله قاعده اتفكرين بالتفكير السليم !! وانا اقولج تعوذي من ابليس وشيلي هالشي من راسج .. مهما يكون هذا اخوج الكبير

تنهدت نجلا وسالت : واذا تعرض لي مره ثانيه ؟

See u 




.:. الحلقة 21 .:.

.:. التكلمه .:.

سلوى ( تسال من ورا الباب ) : موجوده يا غدير ؟

صرخت غدير بعصبيه : وشتبين انتي الثانيه ؟؟

استغربت سلوى : انا الثانيه ؟؟

غدير : اي نعم .. انتي الثانيه .. ورفيجتج هاللبنانيه الحقيره الاولى .. لعبت على عقل خليفه ليمن سحرته مثل ما انتي لعبتي بعقل ابوي وسحرتيه !!

انصدمت سلوى من هاللي تسمعه : غدير .. انتي شقاعده اتقولين ؟؟ اشقاعده اتخربطين ؟؟

غدير : انا مو قاعده اخربط .. انا قاعده اقول الصج .. ومن يدري شكلج كنتي تدرين عن علاقة الحب اللي تربط خليفه بساندرا .. ما اقول غير حسبي الله عليكم كلكم

تضايقت سلوى من هالكلام : غدير فتحي الباب خلينا نتفاهم

صرخت غدير : مو فاتحته وما ابي اتفاهم معاج

سلوى ( تحاول معاها ) : بس يا غدير كل الكلام اللي قلتيه عني غلط .. عفيه فتحي الباب خلينا نتفاهم

عصبت غدير : احلفي عاد ؟؟ يعني الكلام اللي قلته انا عن ساندرا عدل ؟؟ وان اكو حب من بينهم ؟

ساندرا : مو انه عدل او مو عدل .. انتي بس فتحي باب الدار وخليني افهمج !!

صرخت غدير مره ثانيه : قلتلج مو فاتحته .. وما ابي افهم شي منج .. ما هو كل شي واضح مثل الشمس

سالت سلوى : وشاقول لخليفه اللي قاعد ينتظرج تحت ؟؟

استغربت غدير : خليفه تحت ؟

سلوى : اي .. وطلب مني اني اناديج

.:. سكتت غدير للحظه وحست بالعصبيه الزايده لما عرفت ان خليفه اهني بالبيت .. وبسرعه فتحت باب دارها وطلعت بره متجاهله سلوى اللي كانت واقفه عند الدار .. وقربت غدير من الدري وطلت تحت بعصبيه .:.

وصرخت متعمده اتسمعه : اقول سلوى .. قولي حق خليفه يرجع من المكان اللي ياله .. اكيد حبيبة القلب ساندرا تنتظره الحين بحراراه

.:. تعجبت سلوى من موقف غدير بالطريقه هذي .. اما بالنسبه لخليفه الصوت المسموع كان عالي وسمعه وهم تضايق منه .. وبسرعه ركب الدري رايح لدارها وهو مو مستحمل هالكلام اللي سمعه الحين لانه يشوف نفسه مظلوم من هذا كله .. ركب الدري وشاف غدير ابويها وسلوى كانت هم امجابلته .:.

سالت غدير بعصبيه : اشتبي ياي اهني ؟؟ ما اتقولي اشتبي ؟؟

تنرفز خليفه : انتي ليش اتكلميني جذي ؟؟

تمسخرت غدير : وشلون ان شالله تبيني اكلمك بعد اللي شفته من شويه يا روميو ؟؟

عصب خليفه : غدير بلا هالاسلوب هذا .. وبعدين انتي وايد مكبره السالفه

استغربت غدير : انا امكبره السالفه ؟؟ شايفتك مع ابنيه غيري وبمطعم شليز ومندمجين بالسوالف والشيخه ساندرا كانت تبتسم لك وتقولي امكبره السالفه ؟؟

خليفه : اي نعم امكبره السالفه .. لان قبل كل شي ولو انتي بالفعل واثقه فيني جان سالتيني شسالفه ؟؟ وليش انا قاعد معاها .. جان عرفتي الاسباب قبل ما اتسوين هذا كله .. ومو انفعلتي بالطريقه هذي وسويتيها سالفه من ولا شي !!

غدير : عيل شتسمي اندماجك معاها ؟؟ ها ؟؟ شتسميه ؟؟ ومن الاساس انت شكنت اتسوي معاها هناك ؟؟ شكنت اتسوي ؟؟

تنهد خليفه بضيق : سمعي يا غدير انا بقولج اللي بقوله وبعدها بمشي عنج واللي تبين اتسوينه سويه حلو ؟؟ انا كنت احب ساندرا من 4 شهور تقريبا .. وكلمت الوالده عشان تخطبها لي بس ارفضت هالشي وعصبت وهم زعلت علي وقالت لي انسى هالفكره موليا .. ساندرا مو منا ومو من اصلنا وهم لانها لبنانيه ومسيحيه .. حاولت مع امي وقلتلها بس انا هالبنت احبها وابيها وما ابي غيرها .. بس هم ماكو فايده ورفضت هالشي وقالتلي اني بذبج ابوي بالطريقه هذي .. وعشان امي الغاليه انا قررت اني ابتعد عن ساندرا للابد لان ماكو امل من بينا .. وبالفعل هديتها وما عاد شي يربطني فيها الحين .. ليمن امي يات بنفسها لي وقالتلي انا بخطب لك قلت لها انا ما عندي مانع بس منو هالبنت هذي ؟؟ قالتلي غدير بنت عمك بوبدر .. بنت طيبه وحبوبه واخلاقها عاليه .. انا بالبدايه سكت وبعدها شفت ان امي معاها حق فليش لا ؟؟ وانا ما كنت مغصوب على هالشي وقلت للوالده انا موافق وهذي غدير بنت عمي من لحمي ودمي والنعم فيها .. ومثل ما انتي شايفه ملجنا على بعض وكل شي كان تمام والحمدلله من بينا .. ليمن اتصلت لي هالساندرا اليوم وكانت اتهددني اني اذا ما شفتها بشليز اليوم راح اتقولج كل شي كان من بينا .. وانا ما حبيت انج تتضايقين من الماضي .. وللسبب هذا انا طاوعتها ورحت شليز وشفتها وما كنت حاط ابالي انها مكيده منها بس عشان اتخرب كل شي من بينا .. ومثل ما انتي شايفه الحين شكلها عرفت شلون تخرب علاقتنا والدلليل موقفج مني الحين .. بس ما سالتي نفسج هالسؤال ؟؟ لو انا ليما الحين ابي ساندرا ليش خطبتج انتي ؟؟ اعتقد ان الجواب بيكون عندج .. هذا انا يا غدير قلتلج كل شي ومو مستعد اقول اي شي ثاني .. واللي تبينه سويه وانا راد البيت الحين

.:. وبسرعه مشى خليفه بدون ما يسمع شي راد للبيت .. ما علقت غدير وتمت ساكته تبي تستوعب هالكلام اللي سمعته .. وبعدها دخلت دارها متضايقه .. وتمت سلوى ابمكانها مصدومه من موقف رفيجتها ساندرا .:.

سلوى ( تسال نفسها متعجبه ) : الحين معقوله يا ساندرا يطلع منج كل هذا ؟؟

***************



نجلوه .. نجلوه .. ما اتردين يا الحيوانه !!

.:. تخرعت نجلا واهي تسمع صرخت خالد وهو يناديها معصب .. وشكت ان نور بالفعل قالتله شي عن المغازل بالتليفون .. كانت نجلا بالميلس وماسكه سماعة التليفون اتسولف مع واحد من الشباب .. ومن الخرعه بسرعه سكرت الخط وقطت التليفون وراها .:.

دخل خالد الميلس معصب : انا اناديج ما تسمعين ؟ او تتصيمخين ؟؟

سالت بخوف : اشفيك ؟؟ اشصاير ؟؟

.:. قرب منها بعصبيه وعطاها كف قوي طيحها عالارض .:.

انصدمت نجلا وارتجفت : انت اشفيك ؟؟ ليش مديت ايدك علي ؟؟ انا اشسويت ؟؟

سال بصرخه : منو هالحيوان اللي اتكلمينه بالتليفون ؟؟ او منو هذول الشباب اللي ما ينعدون عالاصابع اللي اتكلمينهم دوم ؟؟ قوليلي منو هذول ؟؟

.:. كانت نور واقفه امجابله خالد وهي ساكته .. طالعت نجلا اختها نور بحقد ليش انها قالت لخالد .:.

سال خالد مره ثانيه : اشوفج انجبيتي ؟؟ ما اتقولينلي منو هذول ؟

سالت نجلا ببرود : منو قاص عليك وقايلك اني اكلم شباب ؟ انا ما عمري كلمت شباب فلا اتقول عني هالكلام !!

عصب خالد : بس نور ما تكذب

والتفت لنور يسال : ولا شرايج يا نور ؟

تنهدت نور : عدل .. وانا قلتلج يا نجلا وهم حذرتج لو شفتج مره ثانيه اتكلمين شباب بقول لخليفه وخالد بس انتي عبالج اني كنت اتمسخر معاج مثل ما انتي تمسخرتي معاي

ما استحملت نجلا : انتي اخت ولا عدوه ؟ حتى لو كلمت مليون واحد انتي شكو اتفتنين ؟ هذا من بدال من تتسترين وتخافين علي اتقومين وتنشرين الخبر !!

.:. وبعدها .:.

مسك خالد نجلا من ايدها بقوه : هذا معناته انج اتكلمين شباب يا الحقيره ؟؟

صرخت نجلا مو مستحمله : اي نعم .. اكلم شباب ومليون واحد بعد .. ليش عندك مانع ؟ يعني حلال عليك وحرام علي انا ؟

.:. انصدم خالد من هالجراءه ومسك نجلا من شعرها ورضخها بالكرسي بقوه ليمن طاحت وفقدت الوعي .:.

صرخت نور متخرعه : نجلا !!

رد خالد وشراراه طالعه من عيونه : ابستين داهيه

.:. وفجاه .:.

دخلت ام خليفه تسال : اشفيكم ؟؟ اشصاير ؟؟

***************

.:. ابيت بوبدر .:.

.:. ابدار غدير .. كانت اتفكر باللي صار من شويه وبالكلام اللي قالها خليفه .. كانت منسدحه عالسرير وموبايلها بيدها متردد هل تتصل لخليفه او تتناساه ! وبعدها حست بالضيق ورمت بالموبايل بعيد متناسيه كل شي .:.

***************

.:. وبالمستشفى .:.

.:. ام خليفه ويه خالد ونور انقلوا نجلا للمستشفى بعد ما طاحت عليهم بسبب خالد .:.

صرخت ام خليفه اتصيح : لو صار بنجلا شي بتكون انت السبب يا خالد !!

سال خالد متنرفز : يعني كنتي تبين اسكت على هالمسخره ؟؟ تبيني اسكت بعد الكلام الوقح اللي سمعته منها ؟؟

ام خليفه : انا ما قلتلك اسكت .. بس مو بالطريقه هذي ! انت ذبحت اختك

خالد : ليمن الحين ما ذبحتها
ام خليفه ( تسال ) : شتقصد يعني ؟؟ تبي تذبح اختك ؟؟

تنهد خالد : لا اتلوميني يا يمه باللي سويته فيها .. ارفعت لي ضغطي بالكلام المستفز والله

.:. وبعدها .:.

يه الطبيب يسال : ممكن اعرف شنو اللي صار بالضبط ؟؟

سالت ام خليفه بخوف : بشر يا دكتور .. شخبارها نجلا ؟

رد الطبيب : اهي بخير .. والحمدلله .. مجرد شق بسيط براسها وتخيط .. وتقدر تطلع معاكم الحين .. بس نجلا مصره ترفع قضية اعتداء بالضرب على اخوها خالد .. لسبب هذا سالت شنو اللي صار بالضبط ؟؟

انصدمت ام خليفه : شنو ؟ مينونه هذي ترفع قضيه على اخوها ؟

تمسخر خالد : هذي اللي كنتي ادافعين عنها يا يمه

وتضايقت نور : انا السبب بكل شي

.:. باليوم التالي .:.

.:. قامت دانه من النوم من صباح الله خير وكل هذا عشان تستعد للمقابله اللي بتصير اليوم بمطعم البستان بالساعه 2 عالغدا .. كانت اتحس بالخوف والتردد بس ما ينفع هالشي الحين .. شافت ساعتها وكانت 7 الصبح .. يعني 7 ساعات بس وبعدها بتشوف الدانه البدر وهو امجابلها بالمطعم .:.

الله يستر .. الله يستر

^^

هذا اللي قالته الدانه واهي اتشوف ساعتها بالدقيقه وترتجف

.:. اما عن البدر هم نفس الحاله .. كان قايم من صباح الله خير وهو يشوف موبايله لعلى وعسى اسيرته طرشت له شي عن موعد اليوم .. كان يعد الدقايق اللي بتجمعه معاها وهو مستانس ومتشقق وما يدري ان اسيرته اهي الدانه بنت عمه .:.

***************


بالبنك .:.

.:. بشغل نايف كان قاعد ويتذمر ليش ان ليلى الموظفه اليديده ليما الحين ما يات الدوام وشغلها انحذف عليه .:.

نايف ( وهو يشوف اوراق الشغل مستاء ) : لحول .. يعني هذي اولها ؟ توها هاليلى موظفه يديده ما كملت يومين بس وغايبه اليوم ؟ اعنبو اشهدلع هذا !!

.:. وفجاه .:.

اشفيك قاعد وتتحطلم علي يا نايف ؟ هاا ؟؟

انحرج نايف وصار ويها مثل الطماط : ها ؟

ضحكت ليلى : شنو ها ؟ انا سمعتك من شوي قاعد وتتحلطم علي ليش اني غايبه اليوم .. السموحه منك والله بس مسافة الطريج وايييد اخرتني .. والمشكله ان اكو حادث عطلني بس الحمدلله وصلت بالسلامه واكاني بالشغل الحين

تفشل نايف من السانه : انتي اللي اسمحيلي .. وانا الساني شكله يبيله قص والله

وبعدها سال بعبط : تبين اتقصينه ؟؟

ضحكت ليلي : اشدعوه ؟

ابتسم نايف : شنو شدعوه ؟ ترى انا من صجي

تعجبت ليلى : يعني اقصه ؟

ضحك نايف : اي

سالت ليلى بعبط :ok بس وينه المقص ؟

اشر نايف بيده : اكاهو يمج بالمكتب

.:. وبعدها مسكت ليلى المقص واهي تضحك على هالعبط .:.

ليلى : يالله اشوف وينه السانك ؟؟

تخرع نايف : هيه .. يالمينونه انتي من صجج ؟؟

انفجرت ليلى من الضحك : لا طبعا

***************

.:. ابيت بوخليفه .:.

.:. كانت نجلا منسدحه عالسرير بعد ما تخيط راسها بالمستشفى امس ومن بعدها رجعت البيت .. استغربت امها وعصبت من تفكيرها .:.

ام خليفه : انتي مينونه ؟؟ انتي اشقاعده اتقولين ؟؟ انتي اكيد استخفيتي ؟؟ هذا اخوج مو حيالله واحد عشان ادخلينه السجن !!

نجلا ( تسال بعصبيه ) : يعني تبيني وبعد اللي سواه امس اسكت عنه ؟
ام خليفه : غصبا عنج تسكتين .. هذا اخوج

ما عجب نجلا هالكلام : يعني لو اخوي اتستر عليه ؟ ولو كان غريب اسجنه ؟ بالنسبه لي كلهم نفس الشي .. الغلطان غلطان سواء كان اخوي او غيره

ام خليفه : وانتي عبالج لو سجنتي اخوج راح ترتاحين ؟؟
نجلا : اي
ام خليفه : سلامتج حبيبتي .. وترا السالفه ليما الحين ما وصلت لخليفه وابوج .. ولو اشتكيتي على خالد وسجنتيه بتنفضحين جدام الخلق كله .. وهذيج الساعه ابوج اللي بيذبحج ومو خالد .. انتي عبالج ان اللي سويتيه هين ؟؟ اتكلمين شباب وتبينا نسكت ؟؟ انا اعترف ان خالد غلط لما عاملج بالطريقه هذي بس هم هذا اخوج ويبي مصلحتج وخايف عليج من انج تضيعين !! ومن صوب ثاني لا تنسين انج استفزيتيه بكلامج

.:. وبعدها سكتت نجلا متردده لو تتنازل عن الشكوى .. كانت اتفكر بكلام امها بخوف وتردد .:.

ام خليفه ( تسال ) : اشفيج سكتي ؟ ان شالله قاعده اتفكرين بالتفكير السليم !! وانا اقولج تعوذي من ابليس وشيلي هالشي من راسج .. مهما يكون هذا اخوج الكبير

تنهدت نجلا وسالت : واذا تعرض لي مره ثانيه ؟

See u 




.:. الحلقة 22 .:.

.:. التكلمه .:.

.:. وبعدها سكتت نجلا متردده لو تتنازل عن الشكوى .. كانت اتفكر بكلام امها بخوف وتردد .:.

ام خليفه ( تسال ) : اشفيج سكتي ؟ ان شالله قاعده اتفكرين بالتفكير السليم !! وانا اقولج تعوذي من ابليس وشيلس هالشي من راسج .. مهما يكون هذا اخوج الكبير

تنهدت نجلا وسالت : واذا تعرض لي مره ثانيه ؟

ام خليفه : انا اوعدج انه ما بيتعرض لج مره ثانيه بس بشرط .. انج تتركين عنج سوالف المغازل هذي .. فاهمه ؟

ما اقتنعت نجلا : فاهمه .. لكن والله يا يمه لو تعرض لي مره ثانيه بسجنه واكاني حلفت

***************

ابيه .. ابيه .. الساعه 1 الحين ! وليما البس واطلع من البيت واروح المطعم بتصير الساعه 2 .. ما ادري ليش حاسه بارتباك مو طبيعي ورعشه بجسمي مخوفتني .. كل هذا لاني بشوف البدر بس !! انا ليمن الحين مستغربه من نفسي شلون تجرا وقلتله بشوفك ؟ ما اقول غير الله يستر ابستره ان شالله !!

^^

.:. كانت الدانه مثل المينونه مو مستوعبه شي .. اتلف وتدور بدارها متخرعه من دقت الساعه 2 .. كلها ساعه وحده بس تفصلها عن لقائها بالبدر .:.

***************

.:. ابيت بوبدر .:.

.:. ابدار امنه .:.

طق اخوها نايف عليها باب الدار يسال : امون ممكن ادخل ؟

ابتسمت امنه : اكيد

.:. دخل نايف دارها وقعد على الكرسي امجابلها .:.

استنتجت امنه : اممم .. شكلك تبي اتقول شي ؟!

ابتسم نايف : عليج نور .. ابكلمج بخصوص دراستج بلبنان

سكتت امنه للحظه وسالت : انت كلمت ابوي قلت له شي ؟

.:. هز نايف راسه بلا .:.

تضايقت امنه : ليش عاد ؟ ليش يا نايف ما كلمته ؟

نايف : ما دامي انا موافق اهو ماله شغل فيج

استفهمت امنه : وشلون بطلع من قطر بدون موافقته ؟

مسك نايف ايدها بابتسامه : انا سالت وقالوا لي اي احد يقدر يطلعها من المطار .. بشرط يكون ابوها .. عمها او اخوها

استانست امنه من هالخبر : عن جد هايدا الشي ؟؟

ابتسم نايف : ايه

***************


.:. ابيت بوفواز .:.

.:. كانت لميا اتراقب اخوها ومتعجبه من هالشي اللي يسويه .. كان منسدح بالميلس ويكلم نفسه كلام مو مفهوم .. كلام ميانين .:.

لميا ( تسال ) : انت شتسوي يا المينون ؟

التفتت فواز بابتسامه : امثل دور الحبيب .. ليش تسالين ؟؟

استغربت لميا : اها

استفهم فواز : ليش ؟؟ اكو شي ؟؟

لميا : سلامتك والله .. بس سمعتك اتخربط شويه بالكلام .. وتقول كلمات مو مفهومه .. كلمات غبيه مو عربيه

ابتسم فواز : ماكو والله بس هذي لغتي الخاصه .. انا الفت مجموعه من الكلمات .. مثلا سيريا يعني عطيني بوسه .. كيارا بيرا يعني احبج .. سيسوكا يعني لميني .. ومن هالكلام هذا

بطلت لميا عيونها متعجبه من هالينون : الحمدلله والشكر

رد فواز : كريكاشتا بيخو را

ما فهمت لميا شي : شنو يعني ؟؟

فواز : يعني الحمدلله والشكر عليج انتي

عصبت لميا : انجب يا المتخلف .. والله صرت اشك ان اكو يني ساكن ابداخلك يتحكم فيك !!

***************
.:. الساعه 2 بالضبط .:.

.:. بمطعم البستان .. كانت الدانه قاعده بطاوله امجابله المنظره .. منتظره البدر على احر من الجمر .. كانت ترتجف من الروع والخوف ومن اللي ممكن يصير بعد شويه لما يكتشف البدر ان اسيرته اهي نفسها الدانه بنت عمه .. بشحمها ولحمها ومو بنت غيرها .. كانت متغشيه وهم حاطه ايدها على راسها .. كانت بالدقيقه اتشوف ساعتها وهم اتشوف المنظره اللي كانت تعكس الاشخاص اللي يدخلون المطعم .:.

.:. وعالساعه 2 ودقيقتين .. شافته من المنظره .. كان توه داخل المطعم ويسال الجرسون عن الطاوله المحجوزه باسم البدر .. ولما اشر له الجرسون على الطاوله التفت البدر وشاف اسيرته قاعده تنتظره واتشوفه بالغشوه وهو متشوق ومتلهف يقرب منها ويكلمها ويسالها منو انتي ؟؟ كانت الدانه تتصب عرق من الخوف .. كانت اتفكر تشرد باللحظه هذي .. دقات قلبها تخفق بشده وجسمها يرتعش بطريقه مو طبيعيه .. كانت اتحس بالحراره بجسدها والخنقه بس ما باليد حيله .. هذا البدر واقف جدامها ويشوفها وعلى بعد 3 امتار بس !!

.:. وبعدها .:.

قرب البدر منها بابتسامه : هلا والله

.:. خافت وارتبكت وحست ان بيغمى عليها وقامت من الكرسي متروعه واهي ماسكه غشوتها خايفه من انها تطيح بالغلط .:.

تعجب البدر : اشفيج ؟؟ عسى ما شر ؟؟ ليش متخرعه ؟؟ ممكن تقعدين ابمكانج ؟؟ والله العظيم اني ما اخرع والله

.:. ابتسمت الدانه من داخلها وقعدت على الكرسي واهي اتسمي بسم الله .:.

ابتسم البدر : حلو

وبعدها سال : انتي شسمج ؟؟

.:. سكتت وما علقت بشي .. كانت خايفه تتكلم وينكشف امرها بس بكلا الحالتين كان البدر بيكتشف من اهي باليوم هذا .:.

سال البدر مره ثانيه : اشفيج ساكته ما اتردين ؟؟ انتي شسمج ؟؟

.:. وهم ماردتت .:.

استغرب البدر :ok ممكن لو سمحتي اتشيلين الغشوه ؟؟

.:. من اسمعت هالطلب ارتجفت وارتبكت وحطت ايدها على الغشوه .. كان البدر متعجب من هالسلوك هذا .:.

ما فهم البدر شي : اسيرتي اشفيج ؟؟

.:. استانست الدانه من كلمة اسيرتي وابتسمت .. وهزت راسها بلا ان سلامتك يا البدر ماكو شي .:.

.:. وبعدها .:.

.:. قرب الجرسون يسال شنو اهو الطلب ؟

التفت بدر على الدانه يسال : شنو تبين تطلبين ؟؟

.:. هزت راسها بلا .. ان ما ابي اطلب شي .. وباللحظه هذي زاد استغرابب البدر .. ليش انها ما تتكلم معاه .:.

ابتسم بدر للجرسون : والله تونا ما استقرينا على طلب معين

ابتسم الجرسون بالمثل : مو مشكله

.:. كانت الدانه اتحس نفسها سخيفه باللي اتسويه بس هم حست نفسها مجبوره على هالشي .. كانت تتمنى تشرد باللحظه هذي .:.

تامل البدر ويه الدانه اللي ما شاف منه شي : عفيه اسيرتي شيلي الغشوه شوي

.:. كانت شويه وبتصيح .. ما كانت تبي اتشيل الغشوه بس ما باليد حيله .. حطت ايدها على غشوتها تبي اتشيلها واهي اتسمي بسم الله .. كان البدر متشوق ويراقب الموقف بلهفه وهو مو داري بشي ! ايدها كانت ترتجف والبدر شاف هالشي .:.

.:. وفجاه .:.

صرخت الدانه مو مستحمله : ما اقدر .. ما اقدر يا البدر اشيل الغشوه .. والله العظيم ما اقدر .. ايدي تجمدت ابمكانها مو راضيه اتشيلها !!

.:. وبعدها .:.

.:. التفتوا الناس عالدانه والبدر مستفهمين شسالفه ؟؟ شك البدر بالصوت اللي اسمعه وانه سامعه من قبل بس ما يتذكر ابوين .:.

سال البدر مستغرب : شكو الحين ما تقدرين اتشيلينها ؟؟ وبعدين صوتج هذا يا ابنيه مو غريب علي بالمره .. ما عليج امر ممكن تتكلمين مره ثانيه ؟؟

وبعدها قال : واذا تبيني اشيل عنج الغشوه راح اشيلها ابنفسي لو ما تقدرين اتشيلينها مثل ما اتقولين !!

انزلت ادموع الدانه من الخوف من اللي ممكن يصير الحين : ماكو داعي اتشيلها انا بنفسي بشيلها

.:. وباللحظه هذي سمت الدانه بسم الله مره ثانيه وسحبت الغشوه من ويهها ليمن طاحت بيدها ورفعت راسها بشويش وشافت البدر بعيونه المتجمده المصدومه وكانت ادموعها اتبين بعيونها العسليه .. حاولت انها تبتسم له بس ما ابتسمت .:.

قام البدر من الكرسي مصدوم مو مستوعب : الدانه !!!

***************

الو
هلا غدير

تضايقت غدير من هالبرود : هلا خليفه

سال خليفه : تبين شي ؟؟

غدير : انا .. انا متصلتلك عشان اعتذر .. انا اسفه

سكت خليفه للحظه وسال : ومو متضايقه من اللي شفتيه بالمطعم ؟؟ اقصد انا وساندرا ؟؟

تنهدت غدير : بالبدايه اي تضايقت بس الحين وبعد ما شرحت لي كل شي انا نسيت السالفه ومتصلتلك الحين عشان اعتذر

ابتسم خليفه : ماله داعي تتاسفين

سالت غدير : يعني امسامحني ؟؟

خليفه : اكيد امسامج .. مو انتي مرتي حبيبتي

استانست غدير : تسلملي والله يا عمري انته

خليفه ( بابتسامه ) : الله يسلمج

وبعدها سال : هاا .. الحين متى تبين السفر ؟؟

ابتسمت غدير : اللي اتشوفه

.:. ما اندمت غدير ليمن اتصلت لخليفه واعتذرت لان هذا اهو التصرف السليم وخاصه ان خليفه ما غلط معاها بشي .:.


***************

من الصدمه تجمد ابمكانه ما يعرف شيقول ومو مستوعب شي : شنو هذا ؟؟ انا ابي افهم شنو هذا اللي اشوفه جدامي الحين ؟؟ وينها اسيرتي ؟؟ وانتي يا الدانه اشيايبج اهني اهني ؟؟ ما علينا وقوليلي الحين شسالفه ؟؟ اعتقد اني مواعد اسيرتي اهني وانصدم واشوفج انتي امجابلتني ؟؟ هل انا امضيعه بالطاوله او شنو ؟؟ هل انتي قاعده تنتظرين احد او شنو ؟؟ ليش ما تتكلمين او اتعلقين بشي ؟؟

نزلت الدانه راسها بحزن : انا اسفه يا البدر

استفهم بدر مو فاهم شي : اسفه على شنو ؟؟

دانه ( بضيق والم ) : انا اسفه ليش اني طول هالمده مثلت عليك دور شخصيتين !!

انصدم البدر : اشتقصدين ؟؟

تنهدت الدانه : انا يا البدر حبيتك .. والله العظيم حبيتك .. وعشان هالسبب ابيك اتسامحني على كل شي سويته .. عفيه سامحني

سال بدر : دانه انتي شقاعده اتقولين ؟؟ وشقاعده اتخربطين ؟؟ انا مو فاهم شي .. فهميني ؟؟

.:. وبعدها .:.

ادمعت عيون الدانه : كنت دوم العب معاك وانا ياهل .. اذكر بيوم لما كنا بالروضه احد الاولاد طقني وقالي يا المرعبه اتخرعين وانت عصبت ويت وطقيته وهم دافعت عني .. انا من يومها حسيت اني ابأمان وانا معاك .. وكبر هالتفكير معاي ليمن ثبت براسي وحبيتك .. ودوم كنت احلم فيك واتخيلك جدامي بكل مكان .. كنت انتظر الساعات اللي تجمعني انا وياك باي مكان .. والصراحه ما قدرت اقولك يا البدر || انا احبك || يمكن شكلي منعني من هالشي .. من انك اتفشلني بيوم !! وانا ادري اني مو حلوه ومحد يحبني ويبيني .. هالشي اهو اللي منعني من اني اقولك || احبك || وقلت ماكو غير اني اطرشلك مسجات عن طريق اسيرة البدر اللي بالحقيقه اهي انا ..

.:. وفجاه .:.

صرخ البدر مو مستوعب : الدانه انتي شقاعده اتخربطين ؟؟ انتي اكيييد تتغشمرين ؟؟

قالت بالم : عفيه يا البدر لا تقاطعني وخلني اكمل وبعدها قول اللي تبي اتقوله .. وهذا اهو الحل الوحيد اللي يه ابالي ساعتها عشان احس بالحب ولو شويه .. طرشتلك مسجات من الكمبيوتر عشان الرقم ما ابين .. طرشتلك مسجات يا بلفيت اني اسيرتك عشان اتحبني مثل ما انا احبك بس للاسف شكلي فشلت بالشي هذا .. قدمت لك سيارة مرسيدس من نفسي وهالشي اسعدني ليش انه اسعدك انت الثاني .. حاولت اتقرب منك عن طريق المسجات ليمن يه اليوم اللي قالتلي امي ان اكو شخص خاطبج من ابوج .. انا عفست الدنيا وقلت لها مستحيل اتزوج وانا ما افكر بالزواج الحين .. لكن لما عرفت انك الخاطب مت من الوناسه ونفتحت نفسيتي للحياة وحسيت اني اسعد انسانه بالعالم كله .. ما استوعبت ان حبيبي البدر خاطبني انا من دون البنات !! ما تتصور شكثر تشققت من الوناسه ساعتها .. لكن رسالتك لي باليوم هذاك حطمت كل حلم سعيد فيني .. اصدمتني وخلتني ارجع للواقع المرير وهو ان منو انا اصلا عشان اصدق ان البدر اللي بالسما خاطبني انا ؟؟ ما توقعت ان عمي بوبدر غاصبك على هالشي .. ابد ما هقيت هالشي والله .. حسيت بالالم والانهيار وانا اقرا رسالتك .. قلبي الضعيف تقطع من هالشي .. حاولت اشقها بس للاسف ما قدرت لانها منك انت !! وهالسبب اهو اللي خلاني اكنسل الملجه بنفسي .. ليش اني مستحيل اخليك اتعيش بتعاسه بسببي انا وانت ما تبيني موليا . ومثل ما انت شايف الحين انا الدانه بنت عمك جاسم .. اكاني جدامك الحين وسو اللي تبي اتسويه .. اما بخصوص اسيرتك اهي نفسها البنت اللي امجابلتك الحين !!

.:. وبعدها .:.

تجمد البدر ابمكانه مو مستوعب : انتي يا الدانه خدعتيني .. ليش سويتي فيني جذي ؟؟ ليش يا الدانه لعبتي علي ؟ ليش ؟

انصدمت وسالت : انا ما لعبت عليك !! قولي متى لعبت عليك ؟؟ انا حبيتك يا البدر .. وقسم بالله حبيتك .. انا ما سويت شي غير اني حبيتك

عصب البدر : امبله لعبتي علي .. مثلتي دور الشخصيتين .. الدانه واسيرتي !! لعبني ابمشاعري وتقولين ما سويتي شي ؟؟

حست الدانه بالضيق من هالكلام : والله يا البدر ما سويت شي .. انا ما لعبت ابمشاعرك .. انا من حبي لك سويت جذي .. كنت ابيك اتحبني .. بس ما هقيتك بتتهمني باللعب بالمشاعر !!

تمسخر البدر : ومنو اتكونين اصلا عشان احبج ؟؟ والحمدلله اني عرفتج بعد ما يفوت الاوان !! وبالنسبه لسيارتج انا ما ابيها وبردها لج البيت سالمه .. ولو كنت ادري بساعتها انها منج والله ما قبلتها

.:. انصدمت الدانه من هالكلام وما استوعبت ان البدر ممكن يقولها هالحجي بيوم !! شنو هالقسوه هذي يا البدر ؟؟ ليش اسلوبك تغير ومعاملتك قست بالطريقه هذي ؟؟ كانت اتحس بالالم بداخلها والحزن الكبير .. اول مره تنجرح من البدر .. اول مره يكلمها البدر جذي .. انزلت دموعها غصبا عنها ومو راضيه توقف .. وبعدها مدت الدانه ايدها للبدر وهي ماسكه رساله بيدها وكانت ترتجف .:.

الدانه ( واهي اتصيح بنهيار ) : بعد هالكلام القوي اللي سمعته منك ما ابي منك غير شي واحد بس .. واتمنى انك ما اترده .. ابيك اتمد ايدك وتاخذ هالرساله وتقراها بالبيت .. انا .. انا .. ما هقيتك بتكون بالقسوه هذي بس هم .. هم .. احبك يا البدر .. اناا .. انا .. اسفه لو .. لو بالفعل لعبت ابمشاعرك مثل ما اتقول .. بس .. انا .. انااا ..

.:. وفجاه .:.

سكتت وما استحملت .. طاحت الرساله من ايدها عالطاوله واهي اتصيح بحرقه وبسرعه حطت ايدها على ويهها وطلعت بره المطعم متناسيه البدر اللي كان واقف متجمد ابمكانه والصدمه ليمن الحين املازمته .. شاف الرساله طايحه ومد ايده ومسكها .. وبعدها تنهد وطلع بره المطعم يتمنى انه يقوم من هالكابوس .:.

.:. ركبت الدانه سيارتها .. وقالت للسايق واهي ميته من الصياح يرد البيت .. كانت تلعن شكلها القبيح وتلعن الساعه اللي طرشت للبدر مسجات باسم اسيرته .. وتلعن الساعه اللي قالت للبدر ابي اشوفك اليوم بمطعم البستان .. اما عن البدر .. اول ما طلع من المطعم ركب سيارته وهو متنرفز ومو مستعوب كل هذا .. كان يمشي بالمرسيدس على الشارع العام 190 وكل ماله يزيد بالسرعه وهو متناسي نفسه .:.

البدر ( وهو منهار يكلم نفسه ) : انا .. انا شلون كلمت الدانه بالطريقه الحقيره هذي ؟؟ شلون ؟؟ حسبي الله علي .. والله اني حقير ونذل وما استاهل حبها .. انتي يا الدانه وبعد الكلام اللي قلتيه مكانج فوق بالسما وانا مجرد اسم بدر وبس والا انا مكاني تحت بالحظيظ بعد الكلام اللي سمعتج اياه من توه !!

.:. كان يمشي بالسياره بسرعه جنونيه ليمن فقد السيطره على السكان وانقلب فجاه !! انصدمت السياره بعامود الاشاره .. تطاير الباب الخلفي بالهوا والتم البدر على السكان باقوى ما عنده .:.

See u 




.:. الحلقة 23 .:.

.:. ابيت بوالدانه .:.

.:. دخلت الدانه البيت واهي ميته من الصياح .. تشهق مثل الياهل .. شافتها امها وتخرعت .:.

ام الدانه ( تسال بخوف ) : يما الدانه اشفيج ؟؟ اشصاير لج ؟؟

شافت الدانه امها بغضب : انتي وابوي السبب !! وانا اكرهكم .. اكرهكم

ما افهمت امها شي : انتي شقاعده اتقولين ؟؟

قربت الدانه من امها تسال بالم : انتي ليش يبتيني اخرع واشبه الجياكر ؟؟ ما اتقولين لي شنو استفدتي الحين من هذا ؟؟

استغربت امها : دانه انتي اشفيج ؟؟ شصاير لج ؟؟ اكو شخص ضايقج او سوالج شي ؟؟

صاحت الدانه بنهيار : الناس دوم يضايقوني بكلامهم وانا انجب واسكت .. بس هالمره غير

وكررت واهي اتصيح : هالمره غير .. هالمره غير يا يمه .. والله غير

امسكت امها ايدها بحنيه وسالت : شلون يعني هالمره غير ؟؟

نزلت الدانه راسها بياس وسالت : يمه .. انتي اتعرفين ليش انا رفضت البدر ؟؟

ام دانه : مو على قولتج لانج استخرتي وما ...

قاطعتها دانه : مو هذا السبب يمه

استغربت امها : عيل ؟؟

***************

.:. ابيت بوبدر .:.

صرخت سلوى واهي ماسكه سماعة التليفون تسمع الخبر : عميييييييييي .. يمااا .. اموون .. نااايف .. غدييير .. الحقوا علييي .. البدر امسوي حااادث واهو بالمستشفى الحييييييين !!

.:. الكل تخرع من سمع الخبر .. لدرجة ان امنه طاحت وهي تركض من على الدري .:.

سالت امنه واهي حاطه ايدها على ريولها اتعورها من الطيحه : شنو هاللي سمعناه يا سلوى ؟؟

وقرب بوبدر يسال : سلوى .. انتي شقاعده اتقولين ؟؟ انتي متاكده ؟؟

وتخرع نايف : شسالفه سلوى ؟؟ منو المتصل وقايلج هالخبر ؟؟

ادمعت عيون سلوى : اي متاكده وتوهم متصلين من المستشفى وقايلينلي

ما استحملت غدير وصاحت : وباي مستشفى اهو الحين ؟

سلوى : اكيد بحمد .. قسم الطواري

.:. وبعدها .:.

صرخت غدير : عيل اشتنطرون ؟؟ بسرعه خلونا انروح له !!

***************

انتي اشقاعده اتخربطين ؟؟
يمه .. انا مو قاعده اخربط .. هذي الحقيقه .. انا احب البدر وابيه .. ومثل ما قلتلج انا كنسلت الملجه بسبب رسالته .. بدر كان مغصوب علي يا يمه !!

سالت امها مستفهمه : والرساله ليمن الحين عندج ؟؟

دانه ( تسال ) : وليش تسالين ؟؟
ام دانه : سلامتج بس مجرد سؤال

.:. حست دانه ان امها تبي الرساله عشان اتوريها ابوها وعشان ابوها يعطيها لعمها بوبدر وبعدها بتبدا المشاكل .:.

ردت دانه باسف : للاسف يمه .. انا شقيتها

وقالت بقلبها : سامحيني يمه .. بس مهما يكون ما اقدر اعطيج الرساله

.:. وفجاه رن تليفون البيت وراحت امها اتشيله .. كانت الدانه واقفه ابمكانها بالم وحسره .. وكانت كلمات البدر القاسيه مطبوعه ابفكرها .:.

.:. وفجاه .:.

صرخت ام الدانه متخرعه : متى ؟؟ وشلون ؟؟

التفتت الدانه تسال : شسالفه يمه ؟؟ اشصاير ؟؟ عسى ما شر ؟؟

شافتها امها بحزن : هذا عمج بوبدر .. متصلنا يقولنا ان البدر سوه حادث من توه واهو الحين بالمستشفى !!

انصدمت الدانه وطاحت من طولها : البدر !!

صرخت امها متخرعه : اشفيج يا الدانه ؟؟ اشفيج يا يمه ؟؟

***************

لعايله كلها تقريبا متجمعه بالمستشفى بعد ما سمعوا هالخبر .. غدير وامنه كانوا قاعدين على اعصابهم .. بوبدر الوحيد اللي كان ماسك اعصابه .. داليا كانت تنتظر رد الطبيب مع سلوى .. ونايف كان يدور يمين ويسار ناطر البدر يقوم بالسلامه .. بوخليفه وبوفواز كانوا واقفين مع ابوهم العود ينتظرون رد الطبيب .. اما بالنسبه لبودانه ليما الحين ما وصل له الخبر .. خالد وخليفه وفواز هم كانوا بالمستشفى بستثناء نجلا .. نور ولميا .:.

.:. وبعد نصف ساعه تقريبا من الانتظار .:.

ابتسم الطبيب يطمن : الحمدلله اهو بخير .. مجرد كسر باليد اليسار ورضوض بجسمه ان شالله تتعافى .. اما بالنسبه لراسه وجسمه الحمدلله والله احفظه من الشر .. لكنه يتم عندنا يومين عالاقل عشان نتطمن عليه اكثر

.:. الكل ارتاح وتطمن من سمع هالخبر .. بوبدر تنهد وشكر ربه ومن الرغم من قساوته الا ان دمعه من عيونه انزلت .. غدير صاحت من السعاده وكان خليفه يهديها .. سلوى رفعت ايدها للسما تشكر الله .. امون ناقزت بالمستشفى مستانسه .. فواز غمز لامه وعطاها بوسه بالهوا .. نايف ابتسم وتحمد الله .. ما بقى احد الا واستانس من هالخبر ..


***************

.:. بعد ما طاحت الدانه من سمعت خبر البدر تخرعت امها عليها ونقلتها لدارها وسمت بالرحمن عليهاوشربتها ماي .:.

قامت الدانه من السرير متخرعه : البدر ! وينه البدر !! اشفيه البدر ؟؟ اهو بخير ؟؟ ابي اشوفه .. ابي اكلمه .. ابي اتطمن علييه

وبعدها امسكت ايد امها تترجى : عفيه يمه خلينا انروح له المستشفى نتطمن عليه

ام دانه ( اتحاول اتهديها ) : ان شالله انتي بالاول نامي وارتاحي وبعدها انروح له ونشوفه

صرخت الدانه مصره : ما ابي انام ولا ابي ارتاح .. كل اللي ابيه اني اشوف البدر الحين واتطمن عليه

ام دانه : بس يا دانه انتي تعبانه
دانه : انا مو تعبانه انا بخير .. واذا ما وديتيني للبدر الحين بتعب عليج

تنهدت امها : انتي ليش راسج يابس جذي ؟؟ عموما انتظري شويه بتصل لعمج بوبدر بتطمن عالبدر وبالمره اقول لابوج عنه .. نسيت اقوله من خرعتي عليج

.:. وبعدها قامت امها وامسكت سماعة التليفون واتصلت لبوبدر تسال عن البدر وتطمن عليه .. ولما سكرت من بوبدر اتصلت لريلها وقالت له عن البدر .:.

التفتت ام دانه للدانه بابتسامه : مجرد كسر باليد واهو الحين بخير

.:. وبسرعه قامت الدانه وافتحت الكبت وطلعت لها ثياب عشان اتبدل .:.

سالت امها : اشناويه اتسوين ؟؟

دانه : مثل ما اتشوفين ببدل ثيابي بروح المستشفى اشوف البدر

***************

وبالمستشفى .:.

.:. بدار البدر .:.

نقزت امنه عالسرير مبتسمه : الحمدلله عالسلامة يا المتين

عصبت داليا : شو هايدي الحركات يا امون ؟؟

ضحك البدر : معليش خليها .. يعنيانتي يا مرت أبوي ما اتعرفين حركات امون ؟؟

.:. وبعدها نقز فواز عالسرير يقلد امنه .. تنرفزت امون وقامت من السرير تتذمر .:.

امنه : يا شين التقليد

.:. وبسرعه قربت غدير من البدر ومسكت ايده مستانسه .:.

غدير ( بابتسامه ) : ما تتصور شكثر كنت خايفه عليك يا البدر .. الحمدلله عالسلامه

ابتسم البدر : الله يسلمج يا غدير

وابتسمت سلوى : ما اتشوف شر يا البدر والحمدلله على السلامه

وقال نايف بعبط : اه .. انا مو معور قلبي غير المرسيدس .. تكنسلت للاسف

ضحك بدر وردت غدير : بالطقاق المرسيدس .. واهم شي ان البدر بخيير

.:. وبعدها .:.

.:. دخلت الدانه الدار ومعاها امها .. التفتت دانه لبدر .. شافها لثانيه وبسرعه نزل راسه .. سلمت دانه وامها عالموجودين .. وبعدها قعدت امجابله سريره .:.

الدانه ( بابتسامه ) : الحمدلله على سلامتك يا ولد عمي

رد وهو ما زال منزل راسه : الله يسلمج

وكمل بقلبه : يا اسيرتي

وسالت ام دانه : شلون صار الحادث يا البدر ؟؟

.:. تضايق بدر من هالسؤال وما رد .. وحست دانه انها السبب بالحادث .:.

.:. وبعدها .:.

ابتسم وقال : قضاء وقدر يا مرت عمي

ابتسمت ام الدانه بالمثل : على العموم الحمدلله على سلامتك .. وما اتشوف شر

بدر : الله يسلمج

اه يا البدر .. ليش منزل عيونك ؟ ليش ما ترفعها واتشوفني بعيوني ؟؟ لهدرجه محتقر فكرة اني اسيرتك ؟ والله يا البدر ما هقيتك

^^

.:. كانت الدانه اتسولف بينها وبين نفسها وعيونها الحزينه اتشوف حبيبها بالم .:.

.:. مر الوقت بسرعه والكل رد للبيت .. اما بدر تم بالمستشفى ليوم او يومين بالكثير .. ليمن تتحسن صحته بالكامل .:.

.:. صارت الساعه 2 الفير والبدر ليما الحين ما غطت له عين .. كان يحاول ينام بس ما قدر .. يفكر باللي صار له اليوم من احداث .. مو راضي يستوعب ان اسيرة البدر اهي نفسها الدانه !! وبعد هالتفكير الطويل تذكر البدر الرساله !! الرساله اللي عطته اياها الدانه يوم كانوا بالمطعم .. حط ايده بمخبة ثوبه بيطلع الرساله لكنه توه مكتشف انه لابس ملابس المستشفى !!

سال منقهر : ليكون رموا بالثوب وضاعت الرساله معاه ؟؟

.:. وبعدها .:.

التفت يمين ويسار وشاف مجموعه من اشيائه اللي كانت بالسياره محطوطه عالكرسي اللي يم السرير ومعاهم الرساله .. ابتسم وتطمن ليش ان الرساله مثل ما هي ما انفتحت .. مد ايده ومسك الرساله وفتحها بيقراها .:.

بدر ( وهو يقرا الرساله ) : ابي املك نظر عينك .. ابي املك نبض قلبك .. ابي لبسك .. وابي مشيك .. ابي نومك على كيفي .. ابي بالنوم تحلم بي وتحلم في .. ابي تصحى على شوقي .. ابي تفكيرك بعقلي .. وابي تنسى كل عقلك لي .. لاني صدق حبيتك .. وحبيتك .. وحبيتك .. وحبيتك .. واعيد احلف واقول اكثر لاني صدق حبيتك وحبيبتك وحبيتك .. دخيللك اطلب .. لا تستحي مني .. دخيل امك .. دخيل ابوك .. دخيل عيونك الثنتين .. دخيل اللي خلق فيك الجمال وامنه عندك .. تعال اطلب .. تبي قلبي .. تبي نبضي .. تبي روحي .. تبي دمي .. وربي كل شي يفداك .. تخيل 4 احرف .. ا .. ح .. ب .. ك .. عظيمه كلمة احبك .. حرام انطق بها لغيرك .. لاني موت حبيتك .. ابي املك ابيع الكل .. ابيك انت .. حياة وبس .. ابيك انت كل شي لي بالكون .. لاني بوح حبيتك .. ابي تفهم قبل ما اتعرف باني انسان .. قمة فرحته شوفك .. ابي تملك مشاعر شخص .. محتاج لحنانك انت .. ابي انسى هموم الامس .. ابي حزني يعود همس .. وتشفى كل جروحي لمس .. ابي لما انظر عيونك .. اشوف امي .. اشوف اهلي .. اشوف الكون بعيونك .. اشوف الناس .. واشوف الحب ايجي يمي .. انا يا البدر وربي يشهد علي اني حبيتك ..

ونسيت اقولك مبروك عالتخرج بس عفيه طلبتك لو رفضتني بالمطعم وفشلتني ابيك تنسى هالكلام وتشق الرساله بالحال .:.

.:. وبعدها طاحت الرساله من ايده وادمعت عينه .. قلبه عوره وحس بالضيق .:.

سال نفسه بحزن :ليش قاعد يصير لي كل هذا ؟؟ ليش ؟؟ 




.:. الحلقة 24 .:.

.:. باليوم التالي .:.

.:. ابيت ساندرا .:.

.:. ماتت ساندرا من الضحك وبدون سبب .:.

تعجب جوزيف من الضحكه : شو ساندرا ؟ شو في ؟

ساندرا ( بسخريه ) : ما عريفت انو هالمغرور عمل حادس ولساتو بالمستشفى ؟؟

استفهم جوزيف : المغرور ؟ ومنو هايدا المغرور ؟؟

ساندرا : هايدا اللي اسموا البدر .. عمل لو حادس سياره بالامس .. بس للاسف ما صار لو ايشي

سال جوزيف : وانتي منو حكالك ؟؟

ساندرا : تلفنت لسلوى وحكت لي .. بس ما باعريف ليش ابحس انو سلوى ما بدها تحكي معي !!

***************

اشفيج معصبه ؟؟
والله اكو مكالمه ياتني وعصبتني
سالت امنه : ومن منو هالمكالمه ؟؟
سلوى : من ساندرا

استفسرت امنه : ليش ؟؟ ليكون سبتج او شي ؟؟

سلوى : شكو اتسبني !! بس طلع منها تصرف ما عجبني بالمره
امنه ( تسال ) : وشنو هالتصرف هذا ؟؟
سلوى : اللي اهو .. المهم انه انتهى

.:. سلوى كانت تقصد موقف ساندرا بغدير .. عشان ادمر العلاقه من بين غدير وخليفه .. بس الحمدلله ان المياه ارجعت لمجاريها وما حققت ساندرا الخبيثه مبتغاها .:.

***************

.:. بمكتبة الفجر .:.

.:. المسكين محدين كان يحاتي .. ليش ان البدر والدانه ما بينوا من هذاك اليوم .. تذكر محدين انه مسجل رقم البدر .. ومسك موبايله واتصله بس موبايله كان مغلق والمسكين تخرع .. من بعد الحادث تسكر الموبايل وتناثرت اجزاءه بالشارع .:.

***************



اه يا البدر .. يا حياتي يا البدر .. ياليت الحادث هذا صار لي انا ولا انت

^^


.:. مسكينه الدانه .. من اول ما ردت من المستشفى وشافت البدر ودموعها مو راضيه توقف .. ما ذاقت طعم النوم من امس .. اهو صحيح ان حالته بخير وما عليه شر لكن قلبها كان يتقطع كل ما تذكرت موقف المطعم .:.

***************

.:. بشغل نايف بالبنك .. كان متوهق بالحسابات وعفس الدنيا .:.

انتبهت له ليلى وسالت : اشفيك يا نايف ؟

رد وهو يتعبث بالكمبيوتر : انا ما ادري شسويت !! دخلت رقم بالغلط وعفست الدنيا .. الله يستر

ضحكت ليلى : وليش تتعبث بشي انت ما اتعرفه ؟؟

رد وهو متوهق : وشدراني عاد انا !! اقولج دخلت رقم بالغلط

.:. وبعدها .:.

قربت منه وسالت : ولو اني يديده اهني .. بس هم قولي اشسويت بالحساب ؟ اشهببت ؟ مو يمكن اقدر اساعدك

***************

.:. ابيت بوبدر .:.

.:. غدير كانت اتسولف مع خليفه بالموبايل .:.

انصدمت غدير : خليفه انت من صجك ؟؟

سال خليفه : اي من صجي .. بس اشفيج منصدمه ؟؟

غدير : ماكو .. بس ما توقعت ان بنسافر بهالسرعه

استفهم خليفه : ليش ؟؟ ليكون تضايقتي ؟

ابتسمت غدير : بالعكس حبيبي .. شي حلو ان سفرتنا ان شالله بتكون باجر

.:. وبعدها .:.

ما استوعب خليفه وسال : شقلتي ؟؟

غدير : قلت لك شي حلو ان سفرتنا

قاطعها خليفه : لا مو هذا .. انا اقصد الكلمه الثانيه

استفهمت غدير : الكلمه الثانيه ؟؟

خليفه : ايه الثانيه .. قلتيلي حبيبي

وبعدها سال : غدير .. انتي صج اتحبيني او تستلطفيني ؟؟

انحرجت غدير : خلفوه .. شنو هالسؤال السخيف هذا ؟؟

استفهم خليفه : سخيف ؟ بالله عليج شنو اهو الشي السخيف اللي فيه ؟؟

.:. ما عرفت شتقول وسكتت وهي منحرجه .:.

ابتسم خليفه : والله شكلج استحيتي من هالسؤال .. عشان هالسبب قلتي عنه سخيف

توهقت غدير : اهوو .. انت اشفيك ؟؟

ضحك خليفه : الحين انا اللي اشفيني ؟ او انتي اللي اشفيج ؟ ما كنت ادري انج بسرعه تستحين وهم دلوعه .. بس اتصدقين شي حلو هذا اللي فيج

.:. وبعدها .:.

غيرت السالفه وسالت : ما قلتلي بكره ان شالله الساعه كم طيارتنا ؟؟

ضحك خليفه مره ثانيه : يا حلوج وانتي مستحيه ومغيره السالفه .. طيارتنا الساعه 4 العصر ان شالله .. اول شي رايحين المانيا وبعدها فرنسا .. ها اشرايج ؟؟

ابتسمت غدير : تسالني عن رايي ؟؟ اكيد مستانسه

خليفه : دوم هالوناسه ان شالله .. بس مو تنسين اتقولين حق عمي من الحين .. عشان ما ينصدم بكره
غدير : ان شالله

***************


.:. ومجددا بالبنك .:.

قط نايف نفسه عالكرسي وهو متطمن : الحمدلله كل شي رد مثل ما كان

والتفت لليلى بابتسامه : تسلمين يا ليلي انقذتيني .. ولو انه فشله والله .. انا من متى اشتغل بالبنك وما عرفت شلون ارد الحسابات وانتي عرفتي

ابتسمت ليلي : الله يسلمك .. ولو ما سويت شي انا .. اما بخصوص الفشيله ترى طلعت معاي بالصدفه والا انا ما عرف شي بالحسابات

ضحك نايف : سكتي يا معوده .. اهم شي ما عفستي الدنيا مثل ما انا سويت

.:. وفجاه .:.

انتوا قاعدين بقهوه او ابمكان عمل ؟؟ طول الوقت وانتوا اتسولفون !! ما صارت .. ترى والله ان ما سكتوا بعلم عليكم المدير

.:. وبعدها .:.

.:. التفوا الثنين لمصدر الصوت وطلعت وحده من الموظفات .:.

استغرب نايف وسال : وانتي شكو فينا ؟ ليكون قاعده واتراقبينا ؟؟

ردت بسخريه : بالله شاراقب فيكم ؟؟ ومنو اتكونون اصلا ؟؟ روميو وجوليت ؟؟ انا بس ما ارضى بالغلط وتكلمت

تعجب نايف : الغلط ؟ شتقصدين يا انسه بالغلط ؟

.:. ما ردت عليه وشافته بنظره ومشت .:.

استغربت ليلى : اشفيها هذي ؟ مينونه ؟

رد نايف بلا مبالاه : ما عليج منها .. خليها اتولي

***************

بسم الله الرحمن الرحيم .. خرعتني يا عمي .. الف مره قلت لك قبل ما تدخل طق الباب !!

رد بوبدر بابتسامه : اسمحيلي حبيبتي .. نسيت

.:. تضايقت سلوى وعفست الويه .:.

سال بوبدر : سمعتي اخر خبر ؟؟

استفهمت سلوى : اللي اهو ؟

بوبدر : غدير بتسافر مع ريلها شهر العسل باجر ان شالله

التفتت سلوى مصدومه : انت اشقاعد اتقول يا عمي ؟

شاف بوبدر ملامح سلوى المصدومه وسال مستفهم : ليش كل هالصدمه بعيونج ؟؟

حست بالضيق : سلامتك بس ما توقعتهم يسافرون بهالسرعه .. على العموم الله يوفقهم وان شالله يستانسون

.:. وبسرعه لفت ويهها عن بوبدر لان ادموعها انزلت غصبا عنها .:.

سلوى : ممكن اتخليني يا عمي ؟؟ انا ابي انام شويه

تخرع بوبدر : عسى ما شر .. اشفيج ؟؟ شتحسين فيه ؟؟ مريضه ؟

ردت وهي ليما الحين لافه راسها : سلامتك والله بس حاسه اني ابي انام

تنهد بوبدر : اللي اتشوفينه حبيبتي

***************

شنو ؟؟ مينونه انتي ؟؟ مو صاحيه ؟؟ انتي اكيد استخفيتي !!
ليش يمه ؟ ليش ؟ ترى كلها عملية تجميل .. وماكو شخص الحين ما سواها

عصبت امها : وانتي شكو بهذول الاشخاص ؟ وثاني شي حرام اتغيرين من خلق الله

دانه ( تحاول تقنع امها ) : اهو حرام لو كنت ابنيه طبيعيه .. بس انا يا يمه طبيعيه لكن ..

قاطعتها امها بعصبيه اكبر : لكن شنو ها ؟ مرعبه ؟ اتخرعين ؟ جيكره ؟ بس هم اتظلين طبيعيه وحرام تلعبين ابنفسج !!

دانه ( تترجى ) : يمه تكفين حسي فيني عاااد .. وما دام عندنا الخير ليش ما اسافر لبنان واعدل من شكلي ؟ الله يخليج يا يمه .. بلييز

عاندت امها وتمت على موقفها : انا اقول ماله داعي وانسي السالفه موليا

باست دانه ايد امها : عشاني يمه .. عشاني

صرخت امها : انتي ما تفهمين ؟ قلتلج انسي السالفه موليا

.:. حست الدانه ان الكلام مع امها ما منه فايده .. وان امها ما راح اتغير رايها لو شنو .:.

تظاهرت الدانه بالقوه : شوفي يمه سواء رضيتي او ما رضيتي .. انا بسافر لبنان ان شالله وبسوي عملية التجميل .. واللي ابالي بسويه

***************

.:. مر يومين وسافرت غدير مع خليفه وتمت المسكينه سلوى بحسرتها .. طلع البدر من المستشفى وطلع له كرت تليفون بدل فاقد على امل ان الدانه اطرش له مسج لكن ابد ما طرشت له ولا شي .. حس بالضيق ليش ان الدانه مو مفتكره فيه بعد اللي صار .. وهو ما يدري انها اتخطط لسفرة لبنان عشان عملية التجميل .. كان هم الدانه الوحيد الحين انها اتكون احلى من القمر عشان تقهر البدر وساندرا اللي تمسخرت عليها بيوم .:.

***************

.:. وبالمطار .:.

.:. كان جوزيف يودع اخته ساندرا اللي بتسافر فرنسا للدراسه .:.

جوزيف : ما ابوصيكي اول ما بتوصلي فرنسا تلفنيلي

ابتسمت ساندرا : من عيوني

ابتسم جوزيف بالمثل : تسلملي عيوناتك

.:. مشت بعدها بعد ما باست اخوها وكملت اجراءات السفر وركبت الطياره .. ما كانت اتفكر باللحظه هذي الا بالدراسه وبس .. متناسيه خليفه ومخليته وراها .:.

***************

واو .. مو مصدقه يا سلوه .. مو مصدقه .. واخيرا بسافر لبنان باجر ان شالله

ابتسمت سلوى : اتروحين واتردين بالسلامه ان شالله

ابتسمت امنه بالمثل : وانتي هم بتوحشيني والله

.:. كانت امنه مستانسه ومتشققه لهسفره .. كان حلم حياتها تدرس بلبنان وهي ليما الحين ما اتعرف شي عن المأساة اللي بتصير لها بيوم .:.

***************

.:. بمكتبة الفجر .:.

.:. كان البدر يدور بسيارته الكروزر وبالوقت نفسه قصد مكتبة الفجر عشان يسال عن الدانه لو مرت المكتبه .:.

سال البدر بياس : انت متاكد يا محدين انها ما اتصلت وهم ما يات المكتبه ؟؟

محدين : اي انا اكيد .. بس انت ما يقول حق انا انت وينك كل هاي مده ؟

تنهد البدر بضيق : سلامتك يا محدين .. وتسلم

.:. وبعدها طلع البدر من المكتبه وضيق بصدره .. ما كان يدري ليش يحس بهالشعور .. معقوله انا احب الدانه ؟ no way هذا اهو الكلام اللي قاله البدر لنفسه .:.

See u 




.:. الحلقة 25 .:.

.:. كل شخص من ابطال القصه يشغله شي .. الدانه اتفكر بعمليات التجميل وهالشي صار همها الوحيد الحين .. البدر يفكر بالدانه وما يدري ليش ؟ وهالشي مخليه يحس بالضيق .. غدير وخليفه عايشين بعالم ثاني وهم بشهر العسل .. بوبدر تدور براسه الافكار الشيطانيه عشان يمتلك سلوى .. سلوى من يوم تزوجت غدير من حبيبها وهي حالتها حاله .. عايشه بعالم الحزن .. امنه متشققه من الوناسه ليش انها بتسافر لبنان .. نايف مشغول بشغله بالبنك .:.


***************


.:. حان موعد سفر امنه .. داليا قاعده واتصيح ليش ان بنتها بتخليها وبتسافر .:.

قربت امنه من امها وباستها : يمه تكفين عاد لا اتصيحين .. انا اوعدج اني راح اكلمج كل يوم ان شالله

صاحت داليا زياده : كيف بادي انسى انك مو موجوده بالبيت ؟ كيف ؟

امنه : ماما عااد .. قلتلج بسج لا اتصيحين وان شالله بتصلج يوميا

وسالت : الا اقول يمه .. وينها سلوى ؟ ما شفتها .. ابي اسلم عليها قبل ما اسافر

داليا ( بحزن ) : بالدار .. ما باعريف شو مالها هاليومين !!

.:. وبعدها .:.

.:. دخل نايف ومعاه البدر وابوه .:.

اشر نايف على امنه : يالله يا امون عجلي بالسلام عشان ما نتاخر عالمطار

وابتسم البدر : اتروحين وتردين بالسلامه ان شالله وبالتوفيق بالدراسه

ابتسم بوبدر بالمثل : بالتوفيق يا امنه

ادمعت عيون امنه : تسلم يا البدر .. تسلم يا بوبدر .. والله انكم بتوحشوني كلكم

مسك نايف ايد امنه : قلتلج يالله يا امون عشان ما نتاخر

اسحبت امنه ايدها من نايف بقوه : لحظه يا نايف ! سلوى اختي انا ما شفتها وما سلمت عليها

.:. كانت سلوى بدارها منسدحه عالسرير وحزينه كالعاده .:.

دخلت عليها امون وصرخت : سلووه يا المتينه انتي وينج ؟؟

.:. تخرعت سلوى وبسرعه قامت من السرير .:.

سلوى ( تسال متخرعه ) : خير ان شالله ؟ عسى ما شر ؟ اشفيج ؟

انقزت امون على السرير ولمت اختها : بعد اقل من دقيقه بس بروح المطار .. امس قايلتلج اني بسافر اليوم .. معقوله نسيتي ؟؟ والله انج بتوحشيني واييد

ردت سلوى : لا فديتج ما نسيت بس تعبانه شويه

باست امون اختها : ما اتشوفين شر حبيبتي .. انا لازم امشي الحين او بحصل صرخه من نيوف

ابتسمت سلوى بالغصب : الله معاج حبيبتي


***************

. من بعد سفر غدير لشهر العسل وامنه للدراسه فضى البيت على سلوى .. نايف تقريبا طول اليوم بره ونفس الشي بدر .. داليا دوم مشغوله وما تدري شيصير بالبيت .. ماكو غير بوبدر اللي متعمد يقعد 24 ساعه بالبيت عشان يستغل الفرصه ويختلي بسلوى .:.


.:. وباليوم الاسود المشؤوم .:.

.:. اليوم اللي ما اعتقد ان سلوى اندمت عليه .. محد كان موجود بالبيت .. ماكو غير سلوى وبوبدر .. كانت سلوى وكالعاده بالدار .. دخل بوبدر عليها وبدون ما يطق الباب .. تخرعت سلوى من فتحت الباب وكانت لابسه قميص نوم وماسكه موبايلها بيدها .. وبسرعه ركضت عند السرير وغطت نفسها بالفراش وطاح الموبايل عالسرير .:.

سالت متخرعه : ليش يا عمي ما طقيت الباب ؟ انا شقايلتلك من قبل ؟؟

.:. كان بوبدر يشوف سلوى وعيونه الثنتين متجمده كالجليد عليها .. ناويه على شي اسود .:.

تخرعت البنت من هالنظرات وسالت بخوف : ليش اطالعني جذي ؟ اكو شي ؟

رد وعيونه ليما الحين متجمده : ايه اكو اشيا مو بس شي

استغربت وسالت بخوف : اللي اهو ؟

بوبدر ( بشوق ) : انتي

ما افهمت شي : انا ؟ اشفيني انا ؟

.:. قرب بوبدر منها بخطوات خفيفه وعيونه ما التفتت لا يمين ولا يسار اتشوف سلوى المرتجفه ابمكانها مثل الديايه .:.

بوبدر ( بجنون ) : يعني اشدعوه ما فهمتي قصدي ؟ انا اقصدج انتي .. ابيج انتي .. ابيج لي انا وبس .. تعبت وانا انطر .. مت وانا اصبر .. مليت من برودج وصدج الدايم لي .. بس الحين خلاص فرجت .. ماكو احد بالبيت غيري وغيرج بس .. هذا معناته انتي لي وانا لج

.:. وبعدها .:.

صرخت سلوى : انت شقاااعد اتقول ؟؟ والله ترى بلم عليك خلق الله !!

ضحك بوبدر بثقه : صرخي من الحين ليما باجر محد بيسمعج .. عشان هالسبب كوني بنت مطيعه وسوي اللي اقولج عليه

ارتجفت سلوى وتمت تترجى : حرام عليك يا عمي لا تسوي فيني شي .. انا سلوى ابمثابة بنتك

غمز بوبدر بلا مبالاة : ادري انج سلوى بس ابمثابة حبيبتي

ادمعت عيونها : خاف ربك باللي تقوله يا عمي .. والله العظيم حرام عليك

.:. ما اهتم بوبدر للكلام وقرب منها اكثر ليمن مسك ايدها وبقوه .:.

صرخت سلوى وهي اتحاول تبعد ايده : وخر عني .. وخر عني .. لا تلمسني !!

عاند بوبدر : اقول انجبي احسن لج وبلا هالدلع هذا

انصدمت سلوى من هاللهجه : صج انك ما تستحي .. انسان وقح بكل معنى الكلمه .. مو بس وقح الا وصخ وحقير بعد

ضحك بوبدر يتمسخر : يا حلوج وانتي اتسبيني ومعصبه

.:. وبعدها .:.

.:. حاولت سلوى تبعد ايده من ايدها بس ما اقدرت .. قبضة ايده كانت قويه .. على كثر ما كانت تقدر اتحاول تبتعد عن هالمتوحش المفجوع طاحت عالارض بالغلط وضربته بريولها .. قامت بعدها وانتبهت على مقص اسود كان محطوط بالطاوله .. قربت منه بسرعه وامسكته بيدها .:.

صرخت وهي اتصيح وموجها المقص لبوبدر : والله العظيم لو قربت مني يا الحقير بطعنك بالمقص ليما اتموت

استهزء بوبدر : انتي اذبحي نمله بالاول عشان تذبحيني انا

صرخت سلوى مره ثانيه : انجب .. وانا اتكلم من صجي .. لو قربت مني والله لا اذبحك .. فاهم ؟؟

تعجب بوبدر : والله وطلع لج السان يا بنت داليا !!

سلوى ( بقهر ) : شي اكيد بيطلع لي السان مع الجلاب اللي مثلك

انصدم من هالكلام : انا عمج .. زوج امج .. اتقولينلي جلب يا الجلبه ؟؟

سالت سلوى بعصبيه : ما شالله .. الحين بس تذكرت انك عمي زوج امي ؟؟ وليش ان شالله مو عاجبتك كلمة الجلب ؟؟

بوبدر : شي اكيد مو عاجبتني
سلوى : عيل طق راسك بالطوفه .. ما اتهمني موليا

.:. تعجب بوبدر وانصدم حده من هالاسلوب .. ما تصور ان سلوى ممكن تطلع قويه بيوم .:.

بوبدر ( بعصبيه ) : والله انج ما تستحين

سالت سلوى : الحين انا اللي ما استحي ؟؟ او انت اللي ما تستحي اللي تبي تعتدي علي ؟؟ هاا ؟؟

.:. ما استحمل بوبدر هالكلام وبسرعه نقز عليها مثل الاسد المفترس وما وعت سلوى الا بالمقص مطعون ابطنه والدم ينزف على ايدها وينسكب بالارض .. تخرعت من هالمشهد وما استوعبت انها اطعنته .. طاح المقص من ايدها بلا شعور .. ارفعت ايدها اتشوف الدم امغطي اليدين .. مشت بخطوات بطيئه للخلف وهي ترتجف .. بوبدر كان طايح عالارض وماسك بطنه وبقوه والدم غرق جسمه .. كان يصرخ بالم وروحه كانت تطلع من جسمه .. سلوى كانت اتشوفه بصمت .. مو مستوعبه اللي صار .. شلون طعنته ؟ انا شلون طعنته ؟؟ كانت تسال نفسها هالسؤال .. تلفتت يمين ويسار ما اتعرف شتسوي او شلون تتصرف !!

رفع بوبدر راسه لسلوى بصعوبه : اياال الحقييره

سلوى ( مو مستوعبه ) : انا اشسويييت ؟؟ اناا شلون سوييت جذي ؟؟ اناا اناا قتلتته !!

سال بوبدر وهو حاس بالالم : ليش واقفه اطالعيني ؟ يعني انتي اتشوفينها خوش مسرحيه ؟ ما تتحركين يا الحقييره ؟ ما اتسوين شي ؟ انا قاعد امووت بسبتج .. حسبي الله عليج ان شالله

.:. قلب سلوى الطيب اتقلب لقلب قاسي مثل صخر جلمود .. قربت من بوبدر ورفعت ريولها وداست على مكان الطعنه بقوه وببرود .:.

وصرخت من القهر الكبير : موت .. انا ابيك اتموت .. عيشتني بهالبيت برعب وخوف .. 24 ساعه كنت تدخل علي الدار وتحاول انك تعتدي علي .. كنت دوم اقول لنفسي هذا عمي .. وان شالله بيعقل عن هالتفكير .. بس للاسف من بدال ما تعقل تيننت واستخفيت .. انا كبر بنتك غدير ما استحيت على ويهك اتسوي فيني هالسواة ؟ خاصه بعد ما شافتنا بنتك بيوم وشكت بشي من بينا ؟؟ وما فكرة بامي المسكينه اذا عرفت بشي ؟؟ بختصار انا الحين ابيك اتموت .. امنيتي بهاللحظه اني اشوفك تموت جدامي عشان نفسيتي تتغير للاحسن .. ما راح يعورني قلبي عليك وما راح اندم عاللي سويته فيك .. لانك بالفعل تستحق الذبح واعتقد ان الذبح فيك حلال


***************


بس يا الدانه امج مو موافقه
دانه : امي لو كانت اتحبني ما رفضت هالشي .. وتمنت لي الافضل
بودانه : ماكو ام بالدنيا ما اتحب بنتها يا الدانه ..

تذمرت دانه : يبه واللي يرحم والديك لا تكرر كلام امي

بودانه ( يحاول يقنعها ) : بس هذا اهو الكلام العدل يا ابنيتي

اصرت الدانه على موقفها : مهما تقول ما راح تقنعني .. انا بسافر لبنان بعد يومين ان شالله

.:. وبعدها .:.

مدت ايدها لابوها بابتسامه : ولو اتحبني وقع لي على ورقة الخروجيه لو سمحت

تنهد ابوها : بس يا دانه امج

قاطعته وهي ماسكه ايده : لا بس ولا شي .. عشاني يبه امسك الورقه و وقعها وريحني من هذا كله

مد ابوها ايده بتردد : اللي اتشوفينه يا ابنيتي .. والله يعينا على عصبية امج

***************

لفظ بوبدر انفاسه الاخيره : الله ياخذج يا الحقيره

.:. ما ردت عليه وتمت ساكته اتشوفه بلا مبالاة .:.

.:. وفجاه .:.

سمعت سلوى صوت امها ينادي : واينك يا سلوى ؟ شو بتعملي طول هالوئت بالدار ؟

.:. ارتبكت وارتجفت وتمت ساكته ما تعرف شتقول !! او شلون اترد على امها .:.

سالت امها مره ثانيه : اليك واينك يا سلوى ؟؟

.:. هم ما ردت وحاولت تخفي الجثه بس ما اقدرت تحركها وشكل الدم كان مقزز .:.

.:. وفجاه .:.

.:. دخلت امها عليها الدار بدون ما تنتبه لبوبدر المرمي بالارض .. تجمدت سلوى ابمكانها وارتجفت .:.

داليا ( تسال ) : شو ماليك ما ..

.:. وفجاه اسكتت متخرعه من الجثه اللي اتشوفها جدامها .. انصدمت وارتعبت .:.

صرخت داليا مو مستوعبه : شو هايدا اللي ابشوفوا يا سلوى ؟ هايدا بوبدر المرمي بالارض او شوو ؟

.:. ما ردت سلوى وقعدت اتصيح .:.

تخرعت داليا : شو ماليك بتبكي هلا ؟ شو اللي حصل هون ؟؟

.:. هم نفس الشي ما ردت وتمت اتصيح .:.

قربت امها منها ومسكت ايدها بقوه وهزتها : ليش ما بتحكي ؟؟ وليش عم تبكي ؟؟ هاا ؟؟ شو اعملتي ببوبدر يا صبياا ؟؟

انطقت سلوى بصعوبه : اناا .. انااا .. اناا قتلته !!

انصدمت داليا وسالت : شوو ؟؟ انتي شوو عم بتئولي ؟؟

.:. وبعدها .:.

سال البدر من ورا باب الدار : سلوى ومرت ابوي اشفيكم اتصارخون ؟ انا توني داخل البيت وصراخكم واصل لبره !! عسى ما شر ؟؟

.:. تدودهت داليا وما عرفت شترد عليه .. وطاحت سلوى على ركبتها وهي اتصيح بصوت عالي .. تخرع البدر من سمع صوت الصياح وبسرعه دخل الدار بدون اذن .:.

.:. وفجاه .:.

.:. وقف ابمكانه متجمد وعيونه كانت اتناظر جثة ابوه المرميه والدم امغطيها من كل مكان .. حطت داليا ايدها على ويهها ما عندها تفسير للي صار .. ونزلت سلوى راسها وهي اتصيح .:.

اشر البدر على ابوه بصدمه : شنو هاللي اشوفه هذا ؟؟

***************


.:. بالستي سنتر .:.

.:. نايف كان قاعد مع ربعه بستار بكس ويسولفون .. اشر جمال رفيج نايف على بنت كانت تمشي وما كانت متغشيه .:.

جمال ( وهو ياشر ) : نيوف وسلوم شوفوا هالبنت مو حلوه ؟؟

ضحك نايف بدون ما يرفع راسه : انت ما اتيوز عن سوالف القز ؟؟

والتفت سالم للبنت : اي والله حلوه

ابتسم جمال : نيوف .. انت بس شوفها لثانيه ونزل راسك

.:. وبعدها .:.

.:. رفع نايف راسه عشان يشوف البنت .. وانصدم لما شافها وعرفها وبسرعه نزل راسه بدون ما يعلق بشي .:.

سال جمال : ها نيوف ؟؟ شرايك بالبنت ؟؟

See u 




.:. الحلقة 25 .:.

.:. كل شخص من ابطال القصه يشغله شي .. الدانه اتفكر بعمليات التجميل وهالشي صار همها الوحيد الحين .. البدر يفكر بالدانه وما يدري ليش ؟ وهالشي مخليه يحس بالضيق .. غدير وخليفه عايشين بعالم ثاني وهم بشهر العسل .. بوبدر تدور براسه الافكار الشيطانيه عشان يمتلك سلوى .. سلوى من يوم تزوجت غدير من حبيبها وهي حالتها حاله .. عايشه بعالم الحزن .. امنه متشققه من الوناسه ليش انها بتسافر لبنان .. نايف مشغول بشغله بالبنك .:.


***************


.:. حان موعد سفر امنه .. داليا قاعده واتصيح ليش ان بنتها بتخليها وبتسافر .:.

قربت امنه من امها وباستها : يمه تكفين عاد لا اتصيحين .. انا اوعدج اني راح اكلمج كل يوم ان شالله

صاحت داليا زياده : كيف بادي انسى انك مو موجوده بالبيت ؟ كيف ؟

امنه : ماما عااد .. قلتلج بسج لا اتصيحين وان شالله بتصلج يوميا

وسالت : الا اقول يمه .. وينها سلوى ؟ ما شفتها .. ابي اسلم عليها قبل ما اسافر

داليا ( بحزن ) : بالدار .. ما باعريف شو مالها هاليومين !!

.:. وبعدها .:.

.:. دخل نايف ومعاه البدر وابوه .:.

اشر نايف على امنه : يالله يا امون عجلي بالسلام عشان ما نتاخر عالمطار

وابتسم البدر : اتروحين وتردين بالسلامه ان شالله وبالتوفيق بالدراسه

ابتسم بوبدر بالمثل : بالتوفيق يا امنه

ادمعت عيون امنه : تسلم يا البدر .. تسلم يا بوبدر .. والله انكم بتوحشوني كلكم

مسك نايف ايد امنه : قلتلج يالله يا امون عشان ما نتاخر

اسحبت امنه ايدها من نايف بقوه : لحظه يا نايف ! سلوى اختي انا ما شفتها وما سلمت عليها

.:. كانت سلوى بدارها منسدحه عالسرير وحزينه كالعاده .:.

دخلت عليها امون وصرخت : سلووه يا المتينه انتي وينج ؟؟

.:. تخرعت سلوى وبسرعه قامت من السرير .:.

سلوى ( تسال متخرعه ) : خير ان شالله ؟ عسى ما شر ؟ اشفيج ؟

انقزت امون على السرير ولمت اختها : بعد اقل من دقيقه بس بروح المطار .. امس قايلتلج اني بسافر اليوم .. معقوله نسيتي ؟؟ والله انج بتوحشيني واييد

ردت سلوى : لا فديتج ما نسيت بس تعبانه شويه

باست امون اختها : ما اتشوفين شر حبيبتي .. انا لازم امشي الحين او بحصل صرخه من نيوف

ابتسمت سلوى بالغصب : الله معاج حبيبتي


***************

. من بعد سفر غدير لشهر العسل وامنه للدراسه فضى البيت على سلوى .. نايف تقريبا طول اليوم بره ونفس الشي بدر .. داليا دوم مشغوله وما تدري شيصير بالبيت .. ماكو غير بوبدر اللي متعمد يقعد 24 ساعه بالبيت عشان يستغل الفرصه ويختلي بسلوى .:.


.:. وباليوم الاسود المشؤوم .:.

.:. اليوم اللي ما اعتقد ان سلوى اندمت عليه .. محد كان موجود بالبيت .. ماكو غير سلوى وبوبدر .. كانت سلوى وكالعاده بالدار .. دخل بوبدر عليها وبدون ما يطق الباب .. تخرعت سلوى من فتحت الباب وكانت لابسه قميص نوم وماسكه موبايلها بيدها .. وبسرعه ركضت عند السرير وغطت نفسها بالفراش وطاح الموبايل عالسرير .:.

سالت متخرعه : ليش يا عمي ما طقيت الباب ؟ انا شقايلتلك من قبل ؟؟

.:. كان بوبدر يشوف سلوى وعيونه الثنتين متجمده كالجليد عليها .. ناويه على شي اسود .:.

تخرعت البنت من هالنظرات وسالت بخوف : ليش اطالعني جذي ؟ اكو شي ؟

رد وعيونه ليما الحين متجمده : ايه اكو اشيا مو بس شي

استغربت وسالت بخوف : اللي اهو ؟

بوبدر ( بشوق ) : انتي

ما افهمت شي : انا ؟ اشفيني انا ؟

.:. قرب بوبدر منها بخطوات خفيفه وعيونه ما التفتت لا يمين ولا يسار اتشوف سلوى المرتجفه ابمكانها مثل الديايه .:.

بوبدر ( بجنون ) : يعني اشدعوه ما فهمتي قصدي ؟ انا اقصدج انتي .. ابيج انتي .. ابيج لي انا وبس .. تعبت وانا انطر .. مت وانا اصبر .. مليت من برودج وصدج الدايم لي .. بس الحين خلاص فرجت .. ماكو احد بالبيت غيري وغيرج بس .. هذا معناته انتي لي وانا لج

.:. وبعدها .:.

صرخت سلوى : انت شقاااعد اتقول ؟؟ والله ترى بلم عليك خلق الله !!

ضحك بوبدر بثقه : صرخي من الحين ليما باجر محد بيسمعج .. عشان هالسبب كوني بنت مطيعه وسوي اللي اقولج عليه

ارتجفت سلوى وتمت تترجى : حرام عليك يا عمي لا تسوي فيني شي .. انا سلوى ابمثابة بنتك

غمز بوبدر بلا مبالاة : ادري انج سلوى بس ابمثابة حبيبتي

ادمعت عيونها : خاف ربك باللي تقوله يا عمي .. والله العظيم حرام عليك

.:. ما اهتم بوبدر للكلام وقرب منها اكثر ليمن مسك ايدها وبقوه .:.

صرخت سلوى وهي اتحاول تبعد ايده : وخر عني .. وخر عني .. لا تلمسني !!

عاند بوبدر : اقول انجبي احسن لج وبلا هالدلع هذا

انصدمت سلوى من هاللهجه : صج انك ما تستحي .. انسان وقح بكل معنى الكلمه .. مو بس وقح الا وصخ وحقير بعد

ضحك بوبدر يتمسخر : يا حلوج وانتي اتسبيني ومعصبه

.:. وبعدها .:.

.:. حاولت سلوى تبعد ايده من ايدها بس ما اقدرت .. قبضة ايده كانت قويه .. على كثر ما كانت تقدر اتحاول تبتعد عن هالمتوحش المفجوع طاحت عالارض بالغلط وضربته بريولها .. قامت بعدها وانتبهت على مقص اسود كان محطوط بالطاوله .. قربت منه بسرعه وامسكته بيدها .:.

صرخت وهي اتصيح وموجها المقص لبوبدر : والله العظيم لو قربت مني يا الحقير بطعنك بالمقص ليما اتموت

استهزء بوبدر : انتي اذبحي نمله بالاول عشان تذبحيني انا

صرخت سلوى مره ثانيه : انجب .. وانا اتكلم من صجي .. لو قربت مني والله لا اذبحك .. فاهم ؟؟

تعجب بوبدر : والله وطلع لج السان يا بنت داليا !!

سلوى ( بقهر ) : شي اكيد بيطلع لي السان مع الجلاب اللي مثلك

انصدم من هالكلام : انا عمج .. زوج امج .. اتقولينلي جلب يا الجلبه ؟؟

سالت سلوى بعصبيه : ما شالله .. الحين بس تذكرت انك عمي زوج امي ؟؟ وليش ان شالله مو عاجبتك كلمة الجلب ؟؟

بوبدر : شي اكيد مو عاجبتني
سلوى : عيل طق راسك بالطوفه .. ما اتهمني موليا

.:. تعجب بوبدر وانصدم حده من هالاسلوب .. ما تصور ان سلوى ممكن تطلع قويه بيوم .:.

بوبدر ( بعصبيه ) : والله انج ما تستحين

سالت سلوى : الحين انا اللي ما استحي ؟؟ او انت اللي ما تستحي اللي تبي تعتدي علي ؟؟ هاا ؟؟

.:. ما استحمل بوبدر هالكلام وبسرعه نقز عليها مثل الاسد المفترس وما وعت سلوى الا بالمقص مطعون ابطنه والدم ينزف على ايدها وينسكب بالارض .. تخرعت من هالمشهد وما استوعبت انها اطعنته .. طاح المقص من ايدها بلا شعور .. ارفعت ايدها اتشوف الدم امغطي اليدين .. مشت بخطوات بطيئه للخلف وهي ترتجف .. بوبدر كان طايح عالارض وماسك بطنه وبقوه والدم غرق جسمه .. كان يصرخ بالم وروحه كانت تطلع من جسمه .. سلوى كانت اتشوفه بصمت .. مو مستوعبه اللي صار .. شلون طعنته ؟ انا شلون طعنته ؟؟ كانت تسال نفسها هالسؤال .. تلفتت يمين ويسار ما اتعرف شتسوي او شلون تتصرف !!

رفع بوبدر راسه لسلوى بصعوبه : اياال الحقييره

سلوى ( مو مستوعبه ) : انا اشسويييت ؟؟ اناا شلون سوييت جذي ؟؟ اناا اناا قتلتته !!

سال بوبدر وهو حاس بالالم : ليش واقفه اطالعيني ؟ يعني انتي اتشوفينها خوش مسرحيه ؟ ما تتحركين يا الحقييره ؟ ما اتسوين شي ؟ انا قاعد امووت بسبتج .. حسبي الله عليج ان شالله

.:. قلب سلوى الطيب اتقلب لقلب قاسي مثل صخر جلمود .. قربت من بوبدر ورفعت ريولها وداست على مكان الطعنه بقوه وببرود .:.

وصرخت من القهر الكبير : موت .. انا ابيك اتموت .. عيشتني بهالبيت برعب وخوف .. 24 ساعه كنت تدخل علي الدار وتحاول انك تعتدي علي .. كنت دوم اقول لنفسي هذا عمي .. وان شالله بيعقل عن هالتفكير .. بس للاسف من بدال ما تعقل تيننت واستخفيت .. انا كبر بنتك غدير ما استحيت على ويهك اتسوي فيني هالسواة ؟ خاصه بعد ما شافتنا بنتك بيوم وشكت بشي من بينا ؟؟ وما فكرة بامي المسكينه اذا عرفت بشي ؟؟ بختصار انا الحين ابيك اتموت .. امنيتي بهاللحظه اني اشوفك تموت جدامي عشان نفسيتي تتغير للاحسن .. ما راح يعورني قلبي عليك وما راح اندم عاللي سويته فيك .. لانك بالفعل تستحق الذبح واعتقد ان الذبح فيك حلال


***************


بس يا الدانه امج مو موافقه
دانه : امي لو كانت اتحبني ما رفضت هالشي .. وتمنت لي الافضل
بودانه : ماكو ام بالدنيا ما اتحب بنتها يا الدانه ..

تذمرت دانه : يبه واللي يرحم والديك لا تكرر كلام امي

بودانه ( يحاول يقنعها ) : بس هذا اهو الكلام العدل يا ابنيتي

اصرت الدانه على موقفها : مهما تقول ما راح تقنعني .. انا بسافر لبنان بعد يومين ان شالله

.:. وبعدها .:.

مدت ايدها لابوها بابتسامه : ولو اتحبني وقع لي على ورقة الخروجيه لو سمحت

تنهد ابوها : بس يا دانه امج

قاطعته وهي ماسكه ايده : لا بس ولا شي .. عشاني يبه امسك الورقه و وقعها وريحني من هذا كله

مد ابوها ايده بتردد : اللي اتشوفينه يا ابنيتي .. والله يعينا على عصبية امج

***************

لفظ بوبدر انفاسه الاخيره : الله ياخذج يا الحقيره

.:. ما ردت عليه وتمت ساكته اتشوفه بلا مبالاة .:.

.:. وفجاه .:.

سمعت سلوى صوت امها ينادي : واينك يا سلوى ؟ شو بتعملي طول هالوئت بالدار ؟

.:. ارتبكت وارتجفت وتمت ساكته ما تعرف شتقول !! او شلون اترد على امها .:.

سالت امها مره ثانيه : اليك واينك يا سلوى ؟؟

.:. هم ما ردت وحاولت تخفي الجثه بس ما اقدرت تحركها وشكل الدم كان مقزز .:.

.:. وفجاه .:.

.:. دخلت امها عليها الدار بدون ما تنتبه لبوبدر المرمي بالارض .. تجمدت سلوى ابمكانها وارتجفت .:.

داليا ( تسال ) : شو ماليك ما ..

.:. وفجاه اسكتت متخرعه من الجثه اللي اتشوفها جدامها .. انصدمت وارتعبت .:.

صرخت داليا مو مستوعبه : شو هايدا اللي ابشوفوا يا سلوى ؟ هايدا بوبدر المرمي بالارض او شوو ؟

.:. ما ردت سلوى وقعدت اتصيح .:.

تخرعت داليا : شو ماليك بتبكي هلا ؟ شو اللي حصل هون ؟؟

.:. هم نفس الشي ما ردت وتمت اتصيح .:.

قربت امها منها ومسكت ايدها بقوه وهزتها : ليش ما بتحكي ؟؟ وليش عم تبكي ؟؟ هاا ؟؟ شو اعملتي ببوبدر يا صبياا ؟؟

انطقت سلوى بصعوبه : اناا .. انااا .. اناا قتلته !!

انصدمت داليا وسالت : شوو ؟؟ انتي شوو عم بتئولي ؟؟

.:. وبعدها .:.

سال البدر من ورا باب الدار : سلوى ومرت ابوي اشفيكم اتصارخون ؟ انا توني داخل البيت وصراخكم واصل لبره !! عسى ما شر ؟؟

.:. تدودهت داليا وما عرفت شترد عليه .. وطاحت سلوى على ركبتها وهي اتصيح بصوت عالي .. تخرع البدر من سمع صوت الصياح وبسرعه دخل الدار بدون اذن .:.

.:. وفجاه .:.

.:. وقف ابمكانه متجمد وعيونه كانت اتناظر جثة ابوه المرميه والدم امغطيها من كل مكان .. حطت داليا ايدها على ويهها ما عندها تفسير للي صار .. ونزلت سلوى راسها وهي اتصيح .:.

اشر البدر على ابوه بصدمه : شنو هاللي اشوفه هذا ؟؟

***************


.:. بالستي سنتر .:.

.:. نايف كان قاعد مع ربعه بستار بكس ويسولفون .. اشر جمال رفيج نايف على بنت كانت تمشي وما كانت متغشيه .:.

جمال ( وهو ياشر ) : نيوف وسلوم شوفوا هالبنت مو حلوه ؟؟

ضحك نايف بدون ما يرفع راسه : انت ما اتيوز عن سوالف القز ؟؟

والتفت سالم للبنت : اي والله حلوه

ابتسم جمال : نيوف .. انت بس شوفها لثانيه ونزل راسك

.:. وبعدها .:.

.:. رفع نايف راسه عشان يشوف البنت .. وانصدم لما شافها وعرفها وبسرعه نزل راسه بدون ما يعلق بشي .:.

سال جمال : ها نيوف ؟؟ شرايك بالبنت ؟؟

See u 




.:. الحلقة 26 .:.

.:. التكمله .:.

.:. رفع نايف راسه عشان يشوف البنت .. وانصدم لما شافها وعرفها وبسرعه نزل راسه بدون ما يعلق بشي .:.

سال جمال : ها نيوف ؟؟ شرايك بالبنت ؟؟

ابتسم نايف متظاهر بلا مبالاه : الله يستر عليها

تعجب جمال : شنو الله يستر عليها ؟ اسالك شرايك فيها ؟ اتقولي الله يستر عليها ؟

نايف : شوف جمال انا ما احب سوالف البنات هذي .. مو عشان جذي قلت لك الله يستر عليها .. وبسك قز عااد انت عندك اخت

استغرب جمال وسال : شكو هالصايعه باختي الحين ؟؟

عصب نايف وقام من الكرسي بلا شعور : ليلى مو صايعه فهمت ؟؟

.:. وبسرعه حط ايده على حلجه مستغرب شلون تكلم بلا شعور منه .:.

.:. وبعدها .:.

سال جمال مستفهم : ليلى !! منو ليلى ؟ انت اتعرف هالبنت يا نايف ؟

واستفهم سالم : ليكون اختك ؟

تنهد نايف بضيق : اي اعرفها .. لكنها مو اختي .. مجرد زميله معاي بالشغل .. بنت طيبه ومحترمه .. ما عليها اي كلام

تاسف جمال : اسف يا معود ما كنت ادري

ابتسم نايف بتصنع : حصل خير

***************

كرر البدر نفس السؤال للمره الثالثه : اشفيكم ساكتين ؟ ليش ما تتحجون ؟ ما اتقولون لي شصاير ؟ اشفيه ابوي طايح بالارض والدم مغطيه ؟ اشفيه ؟

نطقت داليا بصعوبه : بياك مات يا البدر

انصدم ورجع خطوتين لورا : انتي اشقاعده اتقولين ؟

.:. سكتت داليا واكتفت بالصمت .:.

صرخ البدر : سالتج انتي اشقاعده اتقولين ؟؟

والتفت لسلوى يسال : وانتي حظرتج ليش ساكته ما تتحجين ؟

.:. ما استحملت داليا وطلعت برا الدار .. وتمت سلوى اتصيح بحسرتها .. استغرب البدر وما فهم شي .. يبي تفسير للشي اللي قاعد يصير .:.

قرب من سلوى ومسكها من ايدها بقوه يسال : بسج صياح وقوليلي اشصار ؟؟

ما قدرت سلوى تنطق : اناا .. انااا

سال بصرخه : انتي شنو ؟؟

طلعت الاحرف منها بصعوبه : اناا قتلته

ما استوعب بدر : قتلتي منو ؟؟

صرخت سلوى بحسره : قتلت ابوك

صعق البدر من هالخبر : شنوو !!

***************

قام نايف من كرسي ستار بكس مصدوم : يمه انتي اشقاعده اتقولين ؟؟

داليا ( وهي اتصيح ): هايدا هوا الشي الل صار

صرخ نايف يسال جدام الناس : وشلون اقتلته ؟ وليش ؟

.:. وفجاه .:.

.:. كل من بستار بكس التفت له مستفهم شسالفه .:.

سال جمال مستفهم : شسالفه نيوف ؟ اشفيك ؟ فضحتنا !!

.:. وبعدها .:.

.:. طاح الموبايل من ايد نايف بلا شعور مو مستوعب شي .. وبسرعه طلع من ستار بكس مستعيل .:.

صوت عليه جمال يسال : هييه نيوف تعال وين رايح ؟ نسيت موبايلك

***************



.:. ابيت بوبدر .:.

.:. ابدار سلوى .:.

البدر كان ماسك كتف سلوى ويهزه بقوه : ما اتقولينلي شلون وليش ذبحتي ابوي يا الحقيره ؟؟

سلوى ( وهي ميته بجي ) : اناا اناا كنت ادافع عن نفسي

سال بعصبيه : ادافعين عن نفسج !! على شنوو ؟؟

سلوى ( وهي تشهق ) : عن شرفي .. ابوك كان يبي يعتدي على يا بدر

صرخ البدر : كذاابه !! انتي انسانه كذاابه !!

صرخت سلوى بالمثل : والله العظييم كان بيعتدي علي .. انا حذرته وقلتله لو قرب مني والله لا اطعنه بالمقص بس اهو عباله اني اتغشمر .. انا كنت ادافع عن شرفي وهذا من حقي

.:. كانت داليا واقفه يم الباب وسمعت كل شي وانصدمت مو مستوعبه .:.

قام البدر وهو يشوف سلوى بجفا : انا بتصل لمركز الشرطه الحين .. ولو فيج خير اثبتي برائتج هناك يا الكذابه وما اكون البدر ولد عبدالعزيز لو ما عدمتج

***************

.:. ابلبنان .:.

.:. ابيت اخو داليا ام نايف .. كانت امنه عايشه معاه هناك من اول ما وصلت لبنان .:.

مسكت امنه صورة امها وباستها : فديت امي والله انها وحشتني

ابتسم نزار خال امنه : لساتك باول المشوار

امنه : مو هذا اهو يا خالي .. توني ما صار لي اسبوع واشتقت لهم والله
نزار : هونيها وتهون يا امون .. وان شالله بتمر هيدي الايام بسرعه
امنه ( بابتسامه ) : ان شالله

***************

.:. دخل نايف البيت متخرع .. قعد يدور بالبيت يمين ويسار وما شاف احد .:.

سال نفسه بتعجب : هذول وينهم ؟ ماكو احد بالبيت .. شسالفه ؟؟

.:. وبعدها مسك تليفون البيت واتصل لامه .:.

***************
.:. بمركز الشرطه .:

.:.داليا كانت واقفه برا .. اما عن سلوى والبدر كانوا بدار الضابط .:.

رن موبايل داليا وبسرعه شلته : الو

سال نايف مستعيل : يمه انتوا وينكم الحين ؟؟

داليا : نحنا بمركز الشرطه

***************

اسالج وللمره العاشره ليش ذبحتي الريال ؟؟

ردت سلوى وهي ميته من البجي : حرام عليك يا حظرة الضابظ .. وانا اقولك وهم للمره العاشره انه كان بيعتدي علي .. وانا دفاعلا عن شرفي ذبحته .. وانا اعترفت برتكاب هالجريمه .. يعني هذا مو كافي ؟؟

عفس الضابظ ويها : لا طبعا مو كافي .. لان ماكو دلليل يثبت صحة هالكلام اللي تقولينه !!

سلوى : بس انا اعترفت اني ذبحته وما كذبت
الظابط : وشنو يثبت انج ما تكذبين ؟ وبعدين انا قلتلج ان هذا مو كافي

سالت سلوى : عيل شنو الكافي ؟؟

الظابط : الدلليل
سلوى : ومن وين ايب لك الدلليل ؟؟ انا ما عندي اي دلليل
الظابط : بالحاله هذي احنا مظطرين ان نحبسج عندنا ليما موعد المحكمه .. عموما بكلا الحالتين راح تنحبسين لعترافج بالجريمه

.:. سكتت سلوى وحست ان ما عندها كلام اتقوله اكثر .. اما عن البدر كان يشوفها بصمت وقلبه حاقد عليها بسبب موت ابوه .:.

***************

شسالفه يا بوالدانه ؟ اشفيك متشتت ؟؟ اشصاير ؟ عسى ما شر ؟؟

رد وهو يفتح باب الدار بيطلع : اخوي بوبدر مات مقتول

ما استوعبت ام الدانه الخبر : انت شقاعد اتقول ؟؟

.:. ما رد عليها وكان مستعيل .. وبسرعه دخلت الدانه الدار تسال بصدمه .:.

دانه : شنو هذا الخبر اللي سمعته يا يمه ؟ صج عمي بوبدر مات مقتول ؟

ما استوعبت امها شي : والله يا الدانه انا بنفسي مو فاهمه شي

استفهمت دانه : بس انا سمعت ابوي يقولج ان عمي بوبدر مات مقتول !! منو اللي قتله ؟؟ وليش ؟؟

ام دانه : والله اني نفسج ما ادري عن شي .. ماكو غير ننطر ونشوف

***************


.:. بمركز الشرطه .:.

سال نايف امه بقهر : شلون ؟ وليش قتلت سلوى بوبدر ؟؟ اشصار بالضبط ؟؟

.:. ما ردت امه وكانت اتصيح .:.

سال نايف واعصابه تحترق : ما اتردين يمه ؟؟ ليش ساكته ؟؟ لا اتصيحين الحين وفهميني اشصار بالضبط ؟؟

.:. وفجاه .:.

يعني مصر يا نايف انك اتعرف اشصار بالضبط ؟؟

التفت نايف لمصدر الصوت وشاف البدر : اكيد مصر .. مو هالبنت المقطوطه بالسجن اتكون اختي او شكلك نسيت ؟

تمسخر بدر : سلامتك الشيخ ما نسيت بس تناسيت

تعجب نايف من اسلوب بدر بالنقاش : بدور انت ليش اتكلمني بالطريقه هذي ؟؟

رد عليه بجفا : اسمي البدر لو سمحت

استغرب نايف : بدور او البدر .. ما اعتقد انها بتفرق بشي الحين

وبعدها سال : انت اشفيك ؟؟ اشصاير لك ؟؟

رد بعصبيه : اختك المحترمه تقتل ابوي وبكل بساطه وتسالني اشفيني ؟؟

نايف : قبل ما اتعصب لازم تعرف الاسباب اللي خلت سلوى اتسوي جذي !!
بدر ( يسال ) : اسباب شنو ؟ ان سلوى اقتلت ابوي عشانه كان بيعتدي عليها ؟؟

ما استوعب نايف : ابوك كان بيعتدي عليها ؟؟

بدر : والله هذا اللي تقوله اختك
نايف ( يسال ) : وانت شرايك ؟

استفهم بدر : رايي بشنو ؟

نايف : باللي قالته .. مصدقها او لا ؟؟
بدر : طبها مو مصدقها .. هالشي ما يصدقه العقل
نايف ( باستنكار ) : بس سلوى ما تكذب يا البدر
بدر ( ثابت على رايه ) : تكذب او ما تكذب اعتقد هذي مشكلها .. بالنسبه لي انا مو مصدقها

تنهد نايف : لو كنت انت ابمكان سلوى الحين كانت بتصدقك

.:. سكت بدر وما رد عليه .. وتضايق نايف من موقف بدر القاسي .:.

***************

ليش يا البدر صاير بالقسوه هذي ؟ ليش مو مصدقني ؟ انا قتلت ابوك دفاعلا عن شرفي .. واعتقد ان هذا من حقي

^^

.:. كانت سلوى بالزنزانه تكلم نفسها واتصيح .. كانت تتمنى تصحى من هالكابوس المرير .. حطت امها ايدها على القبضان ودمعتها على خدها وقلبها كان يحترق عليها .:.

داليا ( تسال ) : شو اللي اعملتيه يا بنتي ؟ ما بسدأ انك انتي اتؤومي بعمل هايك شي

ردت عليها وراسها يناظر الارض : انا كنت ادافع عن نفسي .. عن شرفي

سالت امها بالم : اوليك شو الدلليل ؟؟

سلوى ( بضيق ) : ما عندي اي دلليل
داليا : وشو العمل ؟
سلوى : ما ادري .. وما عندي كلام اقوله اكثر من اللي قلته غير الله كريم وربي علي شاهد

.:. قلب داليا تقطع بهاللحظه وبالوقت نفسه كانت مصدقه بنتها بالشي اللي اتقوله .:.

***************

.:. بالمانيا .:.

.:. كانت غدير تتمشى مع خليفه مستانسه .. رن موبايلها وكان المتصل اخوها البدر .. ابتسمت وردت على المكالمه .:.

.:. وفجاه .:.

.:. طاح الموبايل من ايدها .. واستندت بنهيار على خليفه .:.

تخرع خليفه : غدير حبيبتي شفيج ؟ منو المتصل ؟

.:. ما ردت عليه وتمت اتصيح .. تخرع خليفه اكثر ومسك موبايلها عشان يعرف شسالفه .:.

سال خليفه : الو .. منو معاي ؟؟

بدر : هلا بولد عمي شلونك ؟؟
خليفه : اهلين بالبدر .. والله الحمدلله ماشي الحال .. انت اشحالك ؟
بدر ( بضيق ) : حالي ما اتسر العدو

استفهم خليفه : خير ان شالله ؟ عسى ما شر ؟ اشفيك ؟ وشقلت لغدير من توك عشان تنهار ؟

تنهد بدر بالم : سلوى بنت داليا قتلت ابوي

See u 




.:. الحلقة 27 .:.

.:. التكمله .:.


استفهم خليفه : خير ان شالله ؟ عسى ما شر ؟ اشفيك ؟ وشقلت لغدير من توك عشان تنهار ؟

تنهد بدر بالم : سلوى بنت داليا قتلت ابوي

انصدم خليفه وما استوعب : انت .. انت شقاعد اتخربط ؟

بدر : للاسف هذا اللي صار

حس خليفه انه متخربط : انا مو فاهم شي .. ماكو غير اني احجز على اول طياره وارد قطر

***************

.:. خبر موت بوبدر وسجن سلوى انتشر من بين الاهل .. الكل استنكر هالشي مو مستوعبين ان سلوى البنت الطيبه البريئه ممكن تقتل !! البدر وعمامه كانوا مقهورين وما كانوا بيرتاحون الا اذا اعدموا سلوى .. اما بالنسبه لغدير رجعت مع خليفه من شهر العسل الاشبه بالكابوس .. وحقدت على سلوى وتمنت لها الموت .. الدانه من عقدتها بشكلها ما اهتمت وتجاهلت كل شي وسافرت لبنان بالوقت المحدد .. محد كان واقف بصف سلوى غير امها داليا واخوها نايف .. لما وصل الخبر لابو سلوى عصب واستنكر ونسى ان عنده بنت اسمها سلوى

***************

.:. بلبنان .:.

.:. ابيت خال امنه .:.

امنه كانت اتصيح بحرقه : ما اقدر استحمل .. انا لازم ارد قطر وباسرع وقت ممكن .. هذي اختي الوحيده ومالي غيرها

قرب منها خالها يهديها : اليك طولي بالك يا امنه .. وان شالله الحق بيكون معها

حطت امنه راسها على كتف خالها : عشاني يا خالي .. احجز لي على اول طياره رايحه لقطر .. الله يخليك

تنهد نزار : اللي بتشوفي

***************

.:. ابيت بوبدر .:.

.:. كانت داليا بالصاله منهاره ونايف معاها .. دخل عليهم البدر معصب .:.

بدر ( يسال ) : وانتوا لكم ويه ليمن الحين قاعدين بالبيت ؟

تعجب نايف : تطردنا يا البدر ؟

رد عليه بلا مبالاه : عاد افهمها مثل ما تفهمها

استغرب نايف : افا يا البدر .. وربك ما هقيتها منك .. بس ما يخالف بنطلع ان شالله بس مو قبل ما احصل دلليل براءة اختي

تمسخر بدر : اي براءه واللي يرحم والديك ؟ ما هو بكلا الحالتين بتكون مسجونه

.:. سكت نايف متعجب من انقلاب البدر بهالطريقه .. يمكن يكون معاه حق لان المجني عليه اهو ابوه !! داليا كانت ساكته ومنهاره وما عرفت شتقول .. اما عن غدير كانت مع خليفه ابيت بوخليفه ساكنه معاهم هناك .:.

***************

.:. بعد ما عفس نزار خال امنه مكاتب السفريات يدور حجز لاقرب سفره لقطر واخيرا حصلها مكان بالطياره اليوم الساعه 8 بالليل .:.

لمت امنه خالها : تسلملي يا خالي

ابتسم نزار : ولو

.:. قعدت امنه المسكينه اتعد الساعات لين ما اتصير الساعه 8 وترد للوطن وهي ما اتعرف شي عن المأساة اللي بتصير .:.

***************

.:. وبمكان ثاني بلبنان .:.

.:. كانت الدانه اتسولف مع دكتور متخصص بمركز عمليات التجميل .:.

رد الدكتور الكساندر بابتسامه : تكرم عينك

ابتسمت الدانه بالمثل : يعطيك العافيه دكتور ما اتقصر والله

الدكتور : ولو هيدا هو عملي كطبيب تجميل

.:. وبعدها .:.

سالت الدانه : ومتى ان شالله راح اتسوي لي العمليه ؟

الدكتور : هيدا الشي بيتطلب كثير
دانه : مو مهم دكتور .. انت اطلب المبلغ اللي تبيه وانا ان شالله بدفع
الدكتور : مو هيدا هو اصدي .. انا بئصد ان العمليه بتاخذ وئت كبير .. مو من اول عمليه بيضبط الشي .. يعني طولي بالك معي شوي
دانه : انا بطول بالي وبسوي كل اللي اتقولي عليه بس مثل ما قلتلك .. ابي اكون انسانه ثانيه .. انسانه محد يتمسخر عليها بعد اليوم .. انسانه محد يضايقها بتعليقاته .. بختصار ابي اكون ابنيه جميله

ابتسم الدكتور : مو التلك تكرم عينك

.:. استانست الدانه وحست ان خلمها بانها اتكون جميله اخيرا بيتحقق بيوم وليله .. بس اهي ما تدري ان القدر امخبيلها اشيا كثيره .:.

***************

.:. اتصال من جوزيف لساندرا بفرنسا .:.

انت شنو عم بتئول يا جوزيف ؟
جوزيف : التلك بوبدر مات عا ايد سلوى

ما استوعبت ساندرا الخبر : بس كيف ؟؟ سلوى ما بتعمول هايك !!

جوزيف : ما بعرف

سالت سندرا : والحق مع ايا طرف هلا ؟؟

جوزيف : امم .. من اللي اسمعتوا انوا مع بوبدر

تنهدت ساندرا : مسكينه سلوى

***************

.:. ابيت بوبدر .:.

.:. بدار البدر .:.

.:. كان منسدح عالسرير يسترجع كل الاحداث الماضيه .. تفكيره كان متشتت ما بين الدانه ومقتل ابوه .:.

بدر ( يسال نفسه بحزن ) : يا ترى انتي شتسوين الحين يا الدانه ؟ وينج ما بينتي هاليومين ؟؟ دوم افكر اني اتصلج بس اكو سبب انا اجهله يمنعني من الاتصال !!

.:. كان يفكر بعمق وهو ما يدري عن سفر الدانه وعن عمليات التجميل بشي .:.

***************

عجلي يا امنه .. لساتك بالدار ؟؟ موعد الطياره بعد ساعه من هلا

.:. كانت امنه تشرب ماي بالمطبخ .:.

امنه : لحظه يا خالي .. انا بالمطبخ مو بالدار .. دقايق بس

.:. وبعدها .:.

.:. حطت امنه كوب الماي بالمغسله وتوها تبي تطلع بره الا بصوت انفجار بالمطبخ .. تخرعت وبسرعه التفت لمصدر الصوت والا بالغاز منفجر والنار شابه منه .. حاولت تطلع من المطبخ بس للاسف افشلت .:.

صرخت امنه متخرعه : الحقني يا خالي .. النار من حولي بتحرقني .. الحق علي !!

***************

.:. قرر البدر اخيرا انه يتصل للدانه .. مسك موبايله واتصلها .. استغرب لما شاف الرنه خارجيه .:.

سال نفسه مستفهم : معقوله الدانه مسافره وبهالظروف ؟ واذا مسافره وين ؟

.:. بهالوقت كانت الدانه بالفندق .. تعجبت لما شافت رقم البدر متصل !! استانست بس ما حبت اترد عليه .. وسكرت الموبايل متعمده .:.

تضايق البدر من هالحركه : اتسكرين ابويهي يا الدانه ؟؟

وبعدها تنهد : معاج حق يا بنت العم .. بعد اللي قلته لج بالمطعم هذاك اليوم ما تنلامين لو سكرتيه الحين

.:. كانت تتمنى انها اترد عليه وتسمع صوته ولو ثانيه .. بس قالت لنفسها ان كل شي بوقته حلو .:.

***************


.:. ومجددا بلبنان .:.

.:. حاول نزار وعلى كثر ما يقدر انه يخترق النار عشان يساعد بنت اخته لكنه فشل .:.

صرخت امنه وهي اتصيح : ما ابي اموت الحين .. توني صغيره ما تهنيت .. ليما الحين ما حققت حلمي وما كملت دراستي .. ليما الحين ما شفت سلوى ! ساعدني يا خالي .. الله يخليك ساعدني !!

.:. فقد نزار الامل وكانت عيونه تناظر امنه ابوسط اللهب .. حست امنه بالخنقه وان جسدها الضعيف ذاب بوسط النار .. كانت اتلف وتدور بلا امل .. مو مستوعبه ولا مصدقه انها خلاص بتموت الحين .. المست النار بجسدها وتفحمت .. وخالها ساكن ابمكانه عاجر يسوي شي .:.

.:. موته بشعه .. مأساة حقيقيه .. امنه تموت متفحمه !! قعدت داليا ادور بالبيت يمين ويسار مثل المينونه .. مو مستوعبه ان بنتها الدلوعه ماتت !! انهارت وانهار معاها نايف .. وانصدموا الاهل من هالموته البشعه .. اما بالنسبه للبدر تضايق وهم ما استوعب ان دلوعة البيت اختفت من الدنيا وللابد .. لولوة رفيجة امنه تاثرة واييد .:.

.:. لحظات قاسيه .. لحظات صعبه قاعده اتمر مرور الجليد .. انشفت دموع سلوى وهي بالسجن تسمع خبر موت اختها الحبيبه .:.

ضربت بيدها على القضبان بقوه وهي اتصيح : طلعوني من اهني .. ابي اشوف اختي امنه .. بسرعه طلعوني !!

.:. محد رد عليها ومحد عبرها بكلمه .:.

صرخت مره ثانيه وقلبها كان يحترق : قلت لكم طلعوني من اهني .. حرام عليكم .. ابي اشوف امنه .. ابي اشوفها

.:. وبعدها تعبت وانهارت وطاحت على ركبتها .. وخبطت ايدها بالارض ودموعها مغرقه ويهها .:.

***************

.:. بعد شهر من مرور المأساة .:.

.:. بالبنك .:.

.:. شافت ليلي ملامح نايف التعبانه وحست ان فيه شي .. ما حبت اتكون ملقوفه بس سالته اشفيه ؟

ليلى : عسى ما شر يا نايف ؟ انا حاسه ان فيك شي ؟

تنهد نايف باسى : والله ما اعرف شاقولج يا ليلى

ابتسمت ليلى : قول اللي بتقوله .. افتح لي قلبك .. لا تتردد

نايف : ابدا من وين ؟ وانتهي من وين ؟؟

سالت ليلى : انت مو واثق فيني يا نايف ؟؟

نايف : بالعكس منو قال هالكلام ؟؟ بس انا ما ابي اعور راسج ابمشاكلي
ليلى : شدعوه يا نايف ؟ شنو هالكلام هذا ؟؟ اعتبرني منك وفيك

ابتسم نايف : انا بالفعل اعتبرج مني وفيني .. احس بحساس غريب يقولي اني اعرفج من زمان

ابتسمت ليلي بالمثل : نفس الشعور

وبعدها سالت : والحين قولي شفيك ؟ ليش احسك تعبان ومهموم وحزين ؟؟

.:. قعد نايف يقولها كل شي .. من مقتل بوبدر ليما موت امنه .. انصدمت ليلى وحست ان الدنيا اتلف وتدور وما استوعبت شي .:.

قامت من الكرسي تسال مصدومه : انت قلتلي ان ابوك اسمه سعود .. وامك لبنانيه واسمها داليا .. واختك سلوى المرميه بالسجن .. وامنه اللي تفحمت ابلبنان ؟؟

استغرب نايف صدمتها : ايه بس شفيج منصدمه ؟؟ اكو شي يا ليلى ؟؟

ردت ليلى ودمعتها على خدها : اي يا نايف اكو شي

استفهم نايف : اللي اهو ؟؟

استغرب نايف صدمتها : ايه بس شفيج منصدمه ؟؟ اكو شي يا ليلى ؟؟

ردت ليلى ودمعتها على خدها : اي يا نايف اكو شي

استفهم نايف : اللي اهو ؟؟

ليلى ( ودموعها تنزل ) : انا ابوي سعود تزوج امي ساره لما طلق امك وبعدها يابتني امي .. وانا بنت سعود الوحيده من ام ثانيه

وبعدها سالت وهي اتصيح : هذا معناته اني اختك يا نايف .. عدل ؟؟

.:. انصدم نايف ظهور هالاخت الغير متوقعه .. واستغرب من محاسن الصدف اللي اجمعته بليلى بنفس المكان اللي يشتغل اهو فيه .:.

ادمعت عينه بلا شعور : صج ان الدنيا صغيره يا ليلى .. طول هالمده وانا اشتغل معاج والحين بس اعرف انج اختي !! هذاك اليوم لما شفتج بالستي اسالوني ربعي هالبنت اختك ؟؟ قلتلهم لا ومجرد زميله .. وكان ابداخلي احساس وشعور يقولي انج اختي .. الله يسامحك يا يبه على اللي سويته فينا والله

.:. ما استحملت ليلى وبسرعه قربت من اخوها نايف ولمته وهي اتصيح .. شي غريب ما انتبهنا على نفس الاسم والعايله من البدايه .:.

.:. هذا اللي قالته ليلى لنايف بسعاده مو مصدقه ان طلعلها اخو اكبر منها من ام ثانيه .:.

.:. الموظفه الملقوفه كانت اتراقبهم من بعيد .:.

وسالت بتمسخر : اه يا روميو حبيب جوليت .. انتوا اشفيكم ما تستحون ؟؟

التفت لها نايف معصب : انتي شكوو ؟؟ وللمره الاخيره اقولج لا تتليقفين .. فاهمه ؟؟

عصبت الموظفه : احلف عااد !! تبيني اشوف الغلط واسكت عنه ؟؟

.:. وبعدها .:.

.:. شل نايف ليلى ولمها بيدينه اعناد بالموظفه الملقوفه .:.

نايف ( يسال بعناد ) : هذي حبيبني وانا حر فيها .. عندج مانع ؟؟

انقهرت الموظفه : اي عندي مانع .. والحين بقول للمدير عن منكركم هذا

نايف ( بلا مبالاه ) : قوليله وشوفي منو اللي بيخسر بعدها

.:. انقهرت الموظفه بزياده .. وسكرت الباب بقوه وطلعت بره المكتب وهي تتذمر .:.

ضحكت ليلى : زين سويت فيها يا نايف والله انك قهرتها من قلب

ابتسم نايف : ما عليج منها .. وقوليلي الحين عنج وعن ابوي وكل شي .. انا ابي اعرف عنج كل شي

ابتسمت ليلى : ان شالله

***************

سالت غدير بحزن : متى موعد محاكمة الحقيره يا البدر ؟

رد بدر بضيق : بعد يومين ان شالله

استفهمت غدير : واشفيك جذي اتقولها بضيق ؟ ليكون قلبك معورك عليها ؟

تنهد بدر : الحين شكو هذا بذاك ؟

سالت غدير : وشنو تقصد بذاك ؟

بدر : سلامتج ماكو شي

.:. اللي كان يقصده البدر اهو الدانه .. صار له الحين اكثر من شهر وما يعرف عنها شي .:.

***************

بعد يومين بس موعد محاكمتها وليما الحين ما حصلوا دلليل لبرائتها .. كانت سلوى منسدحه بنهيار ورا القبضان .. فاقده الامل بالحياة .. بس هم ما كانت ندمانه عاللي سوته لكونها كانت ادافع عن شرفها .. خلال الشهر اللي طاف كانت امها ونايف يزورونها يخففون عليها .. اما عن البقيه محد كان مهتم لها .. ابوها للاسف لما سمع هالخبر تبرا منها .. وصديقاتها شيخه والجود نسوها .. اما عن الشي الغير متوقع اهو زيارة ليلى اختها لها بالسجن .:.

ليلى ( وهي اتشوف سلوى ) : اهو شي سخيف اني اسالج عن حالج وانتي بهالحاله وبهالمكان هذا بس هم بسالج شلونج يا سلوى ؟

استغربت سلوى واستفهمت : منو انتي ؟

ابتسمت ليلى : انا اختج

تضايقت سلوى : تكفين يا انتي .. لا اتذكريني باختي امنه .. انا ما عندي غيرها .. واذا انتي يايه عشان تتمسخرين علي لحالتي لو سمحتي ابتعدي

مسكت ليلى ايد سلوى من ورا القبضان : والله العظيم انا اختج

ما افهمت شي : انتي شقاعده اتخربطين ؟ وليش قاعده تحلفين ؟

ليلى : لاني بالفعل اختج

تعجبت سلوى : شلون اختي وانا اختي ماتت ؟؟

ليلى : انتي نسيتي ان ابوج طلق امج وتزوج وحده ثانيه بعدها ؟

انصدمت سلوى : انتي اختي من ام ثانيه ؟

هزت ليلى راسها ايجابيا .. ما اعرفت سلوى شتقول ؟ هل تستانس او تزعل او شنو ؟ ماتت اختها امنه وطلعت لها اخت يديده .:.

نزلت سلوى راسها بحزن : الله يسامحك يا يبه .. ما قلت لنا ان عندنا اخوان من ام ثانيه

ابتسمت ليلى : ما يخالف يا سلوى .. واكاهو الحين عرفتي .. وانا بنت ابوج الوحيده من هالام وان شالله بوقف معاج للابد .. وحتى لو ابوي سعود تخلا عنج انا ما بسوي نفسه .. انتي اختي الوحيده الحين ومستحيل اتخلا عنج لو شنو

.:. استانست سلوى من هالكلام وادمعت عيونها غصبا عنها .. تذكرت امنه وطيبتها معاها .. تذكرت ضحكاتها وسوالفها الحلوه .. تذكرت خفة دمها وشطانتها .. تذكرت اخر مره شافتها فيها قبل ما اتسافر لبنان .:.

امسحت ليلى بيدها دموع اختها : لا تبجين يا سلوى .. وان شالله بتطلعين من اهني براءه

ردت سلوى وهي اتصيح : بالنسبه لي ما عاد تفرق معاي .. سواء اعدموني او لا انا مالي امل بالدنيا .. ما عدت اهتم بشي

ليلى : لا اتقولين هالكلام هذا .. ان شالله بتطلعين من اهني .. انا مصدقتج مثل ما نايف وامج امصدقينج

ابتسمت سلوى : ما كنت ادري ان عندي اخت طيبه مثلج من بعد اختي امنه الله يرحمها

ليلى : الله يرحمها ان شالله .. انا ادري اني ما بقدر اكون ابمكانها بس بسوي اللي اقدر عليه
سلوى : تسلمين يا ليلى

***************
يماا .. يماا .. الحقي يا يماا !! تعالي شوفي مصاخة فوازو يا يماا !!


تخرعت ام فواز وسالت : عسى ما شر يا لميا ؟ اشفيج تصرخين ؟ شمسوي فواز ؟

لميا : الشيخ فواز يايب له بنات بو 22 سنه ومقعدهم بالميلس ضحك وسوالف يا يمااا !!

انصدمت ام فواز : شنوو ؟؟ هالحمار امسوي بيتنا دعاره ؟؟

لميا : وهذا وابوي ما يدري عنه بعد ! اهو 15 سنه .. ولا حيا ولا مستحى لموت عمي بوبدر

عصبت الام : الحمار .. الحين بوريج فيه

.:. وبعدها .:.

.:. راحت ام فواز الميلس وفتحت الباب بقوه وهي معصبه .. فواز كان قاعد يسولف مع بنتين .:.

صرخت امه : شنو هالمصاخه هاا ؟؟

.:. تخرعوا البنات وقاموا .:.

سال فواز : اشفيج يمه مو صاحيه ؟ خرعتي البنات .. الحمدلله انهم اجنبيات وما يفهمون شي

ام فواز : وهم يايب لي اجنبيات البيت ؟ شهالمنكر هذا ؟؟
فواز : هذا مو منكر .. هذوله اجنبيات وعادي عندهم .. يعني لو سمحتي يمه لا تفشليناا

عصبت امه : واحنا عرب ومو عادي عندنا .. وبعدين انت نسيت ان عمك توه متوفي ؟

عفس فواز ويهه : ما نسيت .. والله يرحمه .. بس هذا مو معناته ان الدنيا بتتوقف خلاص

تعجبت امه من هالكلام : اعنبو استح على ويهك توه ميت من شهر بس !!

.:. وبعدها .:.

سالت مونيكا : what she say ?

ابتسم فواز : نثق نثق ماي لوف

عصبت ام فواز مره ثانيه : لوف في بطنك ان شالله .. شهالمسخره ؟؟

.:. تنرفز فواز على اسلوب امه .. وحسها من العصر الحجري .. ومسك مونيكا وسنيتا من ايدهم وطلعهم بره البيت .:.

تنهدت ام فواز بضيق : الله يهديك ان شالله

***************
:. مرت ايام عصيبه .. ايام اشبه بالكابوس .. مرت الايام لين ما يه موعد محاكمة سلوى .. الكل كان متواجد بالقاعه الكبيره .. البدر وغدير واهل بوبدر كانوا قاعدين صوب اليسار .. اما بالنسبه لداليا .. نايف وليلى هذوله بجهة اليمين .. اغلبية اللي بالقاعه كانوا ضد سلوى .. لهسبب كان الامل ببرائتها ضعيف .:.

.:. كانت سلوى واقفه بجهة اليمين داخل القبضان الحديديه ودمعتها على خدها .:.

سال القاضي للمره الثالثه : ما تبين تدافعين عن نفسج يا سلوى ؟

ردت بصوت خفيف : اعتقد ان كل اللي عندي قلته

.:. وفجاه .:.

صرخ نايف مقهور : سلوى !! قولي كل اللي بقلبج حتى لو عدتيه مليون مره .. عشانا يا سلوى .. عفيه قوليه

رد القاضي : التزموا الهدوء بالقاعه واذا سمعت اي صوت ثاني بطلعكم كلكم بره

التفت البدر لنايف متنرفز : استاذ نايف ممكن تسكت ؟ او بيطلعنا القاضي بسبتك انت

.:. انقهر نايف من اسلوب بدر معاه بس تمالك نفسه وسكت عشان ما يختلق المشاكل .:.

.:. وبعدها .:.

سال القاضي للمره الرابعه : للمره الاخيره اسالج ما تبين تدافعين عن نفسج يا سلوى ؟ مع العلم ان الكلام اللي قلتيه بدار الضابط هذاك اليوم ما ينحسب لج اهني

.:. شافت سلوى نظرات داليا ونايف اللي يقولون لها تكلمي ودافعي عن نفسج ولا تسكتين .:.

تنهدت سلوى : ما يخالف .. انا راح اتكلم الحين .. عشان نايف وامي وليلى اختي وعشان الغاليه اللي نايمه بالقبر

تمسخرت غدير : امحق كلام هذا اللي بتقولينه

.:. سكتت سلوى وما ردت عليها .:.

سال القاضي : مو قلنا مساعه التزموا الهدوء بالقاعه ؟؟

مسك خليفه ايد غدير بشويش : سكتي يا غدور وخلينا انشوف شبتقول

.:. وبعدها .:.

سالت سلوى : تبوني اقولكم البدايه ؟ او ليش قتلت بوبدر ؟

القاضي : اتصور البدايه بتكون افضل .. مو يمكن يكون فيه خيط لبرائتج

شافت سلوى البدر وقالت : بوبدر كان دوم يعصب علي وعلى البدر لما يشوفني اسولف معاه .. وساعات يثور لمجرد ما انطق اسمه

وسالت البدر : عدل يا بدر ؟

تدوده بدر : تقريبا

والتفتت سلوى لغدير : بوبدر كان دوم يطلب مني اكلات معينه اسويها له ويفضلني انا على غدير .. واعتقد ان غدير حست وهم شافت هالشي هذا .. وحتى سالتني مره مو كان ابوي يحبج اكثر مني يا سلوى ؟ وقلت لها اشدعوه بيحب بنت مرته اكثر من بنته ؟ قالي لي كل شي معقول بالزمن هذا

وبعدها سالت : عدل يا غدير ؟

توهقت غدير وما قدرت تكذب : ايه عدل

والتفتت لبدر مره ثانيه وسالت : بعتقادك ليش يا البدر ابوك كان يعصب عليك وانا معاك ؟؟

ما عرف البدر شيقول : انا بنفسي متعجب منه !!

التفتت سلوى لغدير وسالت : وانتي ياغدير ؟ بعتقادج ليش ابوج كان يفضلني عليج ؟

تضايقت غدير من هالسؤال : ليش ما سالتيه قبل ما تقتلينه ؟

وسالت بعصبيه : وبعدين انتي اشفيج قاعديه وتحققين معانا ؟؟ اعتقد انتي اللي يبيلج تحقيق ومو احنا !!

ردت سلوى بالم : انا بس كنت ابي ابين لكم ان ابوكم كان يحبني ودوم يحاول يعتدي علي

قامت غدير من على الكرسي بعصبيه : كذااابه !!

رد القاضي : هذا اخر تحذير لكم .. لو سمعت صوت ايا كان منكم بطلعكم كلكم بره !!

همس خليفه لغدير : امسكي اعصابج يا غدير .. اشفيج انتي ما تستحملين شي ؟؟

ردت غدير بشويش : ما اقدر يا خليفه .. هالانسانه قاهرتني والله

.:. داليا .. نايف وليلى كانوا يراقبون الموقف بصمت .:.

شاف القاضي سلوى وسال : هذا بس اللي تبين اتقولينه يا سلوى ؟

سلوى ( بتردد ) : اكو شي ليما الحين ما قلته .. يمكن ماله خص بالقضيه بس انا حابه اقوله .. لانه بقلبي وما اقدر اسكت عنه اكثر

استفهم القاضي : اللي اهو ؟

.:. التفتت سلوى لخليفه وشافته بعيونه بالم .. استغرب خليفه من هالنظرات .:.

سلوى ( بحزن ) : انا حبيت خليفه بيوم من الايام وكنت اتمناه يكون من نصيبي

.:. انصدم خليفه وما استوعب هالكلام اللي انقال .. وتعجبت غدير من هاللي اسمعته وما استحملت .:.

.:. وبعدها .:.

قامت من الكرسي وهي مو مستحمله : انجبي يا الحقييره .. يا ام الريايل انجبي !!!

مسك خليفه ايدها بقوه وقعدها : انتي اللي انجبي وقعدي ابمكانج

See 




.:. التكمله .:..

سلوى ( بحزن ) : انا حبيت خليفه بيوم من الايام وكنت اتمناه يكون من نصيبي

.:. انصدم خليفه وما استوعب هالكلام اللي انقال .. وتعجبت عدير من هاللي اسمعته وما استحملت .:.

.:. وبعدها .:.

قامت من الكرسي وهي مو مستحمله : انجبي يا الحقييره .. يا ام الريايل انجبي !!!

مسك خليفه ايدها بقوه وقعدها : انتي اللي انجبي وقعدي ابمكانج

انصدمت غدير : انا اللي انجب يا خليفه ؟ انااا ؟؟

خليفه : اي انتي

اشر القاضي عالباب معصب : بره .. رجاءا كلكم طلعوا بره

قام البدر من الكرسي يتاسف : هذي اخر مره يا القاضي .. عفيه خلنا بالقاعه واوعدك ما راح تسمع منا اي صوت

وشاف بدر اخته بنظره : وانتي يا غدور لو سمحتي يعني اسكتي

تنهد القاضي : هذا اخر تحذير !!

والتفت لسلوى : كملي يا سلوى كلامج

ادمعت عيون سلوى وكملت : انا حبيت خليفه من زمان ولما شفته مع رفيجتي اللبنانيه ساندرا بيوم قلبي احترق وحسيت بالغيره .. ومن زود حبي له حالتي النفسيه تعبت لما خطب غدير .. واعتقد ان بوبدر لاحظ علي هالشي .. بالبدايه كان شاك اني احب البدر .. بس انا .. اناا

وشافت خليفه بعيونه بالم كبير : انا احبك انت يا خليفه

ما استحملت غدير وصرخت : قلتلج انجبي .. حسبي الله عليج !!

.:. عصب القاضي واشر على غدير عشان تطلع من القاعه .. عصبت غدير وقامت من الكرسي وطلعت بنفسها .. تجمد خليفه ابمكانه مو مستوعب شي وكان يحس بالخنقه وقلبه يعوره .. حس بشعور غريب بصدره بس اكتمه .. صاحت داليا على حالة بنتها .. واستغرب نايف انه ما لاحظ شعور الحب بيوم على سلوى .:.

.:. وبعدها .:.

كملت سلوى وهي منكسره من داخلها : بوبدر كان دوم يتحرش فيني بس بطريقه مو مباشره ليمن يه اليوم اللي سوالي غرفة نوم خاصه فيني عشان ياخذ راحته بعيد عن اختي امنه الله يرحمها .. انا رفضت بشده لاني اعرف نواياه الخبيثه بس اهو اصر علي ليمن تعبت من اصراره و وافقت بعدها .. ولما تزوجت غدير وسافرت امنه لبنان وفضى البيت علينا استغل اهو الفرصه الثمينه ودخل علي داري وبدون ما يطق الباب كالعاده .. انا كنت ابدل ملابسي وموبايلي كان بيدي .. كنت اصور فيه فيديو اجرب الكاميرا اللي .......

.:. اسكتت فجاه .:.

استفهم القاضي : كملي يا سلوى .. ليش سكتي ؟؟

حطت سلوى ايدها عالقبضان وصرخت : موبايلي !! وين موبايلي ؟؟ عطوني موبايلي !!

استغرب القاضي : شكو الموبايل بالقضيه الحين ؟

سلوى ( بانفعال ) : انا كنت اصور فيديو بالموبايل .. ومن بعدها طاح الموبايل عالسرير .. واذا ما صور المشهد اكيد صور الصوت !!

.:. ادمعت عيون داليا المسكينه من هالخبر السعيد .:.

قام نايف من الكرسي يسال وانفتحت لاخته ابواب الامل : وين موبايلج يا سلوى ؟ طيران الحين بيبه لج

القاضي : انا اقول تتوقف الجلسه ليما بكره ان شالله بعد ما نتاكد من صحة الكلام الموجود بالفيديو

***************

.:. بعد عشر دقايق تقريبا من انتهاء اول جلسة محاكمه .:.

.:. داخل القضبان الحديديه .:.

قرب منها وسال بحزن : ليش ما قلتيلي انج اتحبيني يا سلوى ؟ من يدري ؟ مو يمكن كان بيكون نصيب من بينا !

ارفعت راسها وشافت حبيبها جدامها : خليفه !!

وسالت بالم : انت شتسوي اهني ؟؟ لو شافتك غدير بتعفس علينا الدنيا

رد خليفه : ما عليج منها وجاوبيني عاللي سالته ؟

تنهدت سلوى بضيق : الكلام مامنه فايده يا خليفه .. عفيه لا تقلب المواجع

ما اقتنع وسال : وانتي شدراج انه مامنه فايده ؟ اذا انتي اتشوفينه بلا فايده مو يمكن انا اشوفه العكس !!

دمعت عيون سلوى : شتبيني اقولك يا خليفه ؟ كل اللي عندي قلته بالمحكمه

ونطقت بصعوبه : اناا اناا حبيتك .. وليما الحين احبك ..

.:. ما عرف خليفه شيقول وحس بالربكه بجسمه .:.

خليفه ( بتلعثم ) : والله انج خوش ابنيه يا سلوى .. بس مشكلتي انتي ما حبيتج وما فكرت فيج بيوم .. وانتي بدورج ما صارحتيني بحبج .. فلا اتلوميني الحين

حاولت تتمالك نفسها عشان ما اتصيح : كل شي بالدنيا قسمه ونصيب

***************

.:. ابيت بوبدر .:.

.:. فتح نايف دار البدر بعد ما طق عليه الباب وبسرعه قرب يمه ورمى عليه موبايل سلوى .:.

نايف ( وهو ياشر عالموبايل ) : تفضل شوف سواة ابوك المحترم !!

.:. مد بدر ايده ومسك الموبايل وضغط على علامة play وشاف العجب .. معقوله ابوي يسوي جذي ؟

سال نفسه مصدوم : لو كنت انا ابمكان سلوى هل يحق لي اقتل ابوي ؟

.:. فيديو مشهد وصوره .. واخيرا دلليل براءة سلوى .:.

نزل البدر راسه منحرج : شلون ما صدقتج من البدايه يا سلوى ؟

مد نايف ايده ومسك الموبايل : هالفيديو هذا الكل باجر بيشوفه بالمحكمه ان شالله .. عشان الكل يعرف من هو بوبدر ومن هي سلوى !!

***************

ليش شرفت البيت ؟ تو الناس ! جان تميت معاها هناك !!

قعد عالكرسي متنرفز : اسكتي يا غدير .. انا مو ناقصج

عصبت غدير : اسكتني عشان انسانه حقيره ما تسوا ؟؟

مسك خليفه اعصابه على كثر ما يقدر: قلتلج اسكتي يا غدير ما ابي اعصب عليج

ما قدرت غدير تسكت : وليش تبيني اسكت ؟؟ هاا ؟؟ لهدرجه استانست لما عرفت ان الشيخه سلوى اتحبك ؟ وبعدين تعال اهني ليكون مصدقها باللي قالته عن مقتا ابوي ؟ تراها اتعرف اتمثل وكذاابه

فقد خليفه اعصابه : انتي اشفيج ؟ غبيه ؟ ما تفهمين ؟ الف مره قلتلج اسكتي .. ياليتني ما طاوعت امي وتزوجتج .. ما جنيت منج غير الحنه وعوار الراس

.:. وبسرعه طلع بره الدار متنرفز .:.

انصدمت غدير من كلامه : هذا شلون كلمني بهالطريقه ؟؟ شلون ؟؟

***************



.:. ابلبنان .:.

.:. بمركز عمليات التجميل .. كانت تشوف نفسها مو مصدقه انها نفسها البنت القمر اللي بالمرايا .. بعد شهر كامل بالمستشفى بدون ما اتشوف نفسها بالمرايا .. واخيرا سمح لها الطبيب تلقي نظره على شكلها .. كانت تشوف المرايا وعيونها متجمده من السعاده .:.

الدانه ( تسال نفسها بتعجب ) : معقوله هالبنت اللي اشوفها جدامي اهي انا ؟

ابتسم الطبيب : هايدي الدانه بنت جاسم اللي بتشوفيها ادامك يا صبيا

صرخت دانه من الوناسه : اه يا ربي مو مصدقه .. ابي ارد الدوحه الحين .. ابي اهلي يشوفوني الحين .. ابي اشوف شلون نجلا ونور بيحشون فيني بعد اليوم .. ابي عيدميلاد سلوى ينعاد وبشوف هالساندرا شلون بتتمسخر علي ! ابي وابي وابي .. ابي ابتدي من يديد .. ابي ابتدي حياة يديده

.:. كانت بطير من الوناسه .. حلم وتحقق .. البنت اللي كانت مو حلوه بيوم صارت قمر الحين .. هم وانزاح عنج يا الدانه .. وما بقى غير البدر الحين .:.

***************

.:. باليوم التالي .:.

.:. بالمحكمه .:.

.:. الكل بطل عيونه على مشهد الفيديو اللي يشوفونه .. مو مستوعبين ان بوبدر يسوي جذي ويطلع صورته بهالبشاعه .. البدر كان شايف الفيديو من امس وكان مستحي من نفسه .. غدير انصدمت وكا كانت تبي اتصدق البشاعه اللي اتشوفها .. خليفه احتقر عمه بعد اللي شافه منه .. داليا انصدمت من قلب من عمايل ريلها المحترم .. ليلى عورها قلبها ليش ان سلوى كانت عايشه مع هالوحش البشري ومستحملته .. ابو بوبدر وعياله استنكروا هالشي مستحين ومتفشلين من هالسواة .:.

حسبي الله عليك .. نزلت راسنا بالطين !!

^^

هذا اللي قاله ابو بوبدر وهو معصب

رد بوخليفه عليه : تعوذ من ابليس يبه .. اهو ميت الحين وما تجوز عليه غير الرحمه

تنهد ابو بوبدر بضيق : استغفر الله يا ربي

.:. وبعدها .:.

نطق القاضي اخر كلماته بالجلسه : حكمة المحكمة عالمتهمه سلوى سعود ...

.:. سكت القاضي فجاه يدور باوراقه .. كانت لحظه صمت من الجميع .. منتظرين حكم المحكمه النهائي .. داليا ونايف وهم ليلى كانوا قاعدين على اعصابهم .. اما عن سلوى كانت شويه وتنفجر .. ترتجف من الخوف ومن اللي ممكن تسمعه الحين .:.

كمل القاضي : حكمة المحكمة عالمتهمه سلوى سعود بالبراءه بسبب الدفاع عن الشرف

طاحت سلوى على ركبتها : الحمدلله يا ربي .. الحمدلله

امسكت داليا ايد بنتها وهي اتصيح من السعاده .. ادمعت عيون نايف بلا شعور منه .. وابتسمت ليلى لاختها .. تفشل البدر من نفسه وما عرف شيقول .. اما بالنسبه لغدير طلعت من القاعه مقهوره على حكم القاضي مع انها تدري ان ابوها اهو الغلطان .. اخوان بوبدر ما علقوا بشي واكتفوا بالصمت .:.

قرب خليفه من سلوى بابتسامه : تستاهلين كل الخير يا سلوى

ادمعت عيون سلوى سعاده : تسلم يا خليفه .. ما تتصور شكثر انا مستانسه الحين بعد ما فقدت الامل بالدنيا

خليفه : ربج ما ينسى عبده يا سلوى

.:. وبعدها قرب البدر منها وراسه كان يناظر الارض .. كان متفشل وماله عين يرفع راسه ويشوفها .. شافته سلوى وعرفت انه متحسف ليش انه ما صدقها من البدايه .:.

بدر ( بندم ) : سامحيني يا سلوى ليش اني كذبتج .. انا اسف .. انا ادري ان كلمة اسف ما بتسوي شي بس انا بالفعل اسف .. غصبا عني انفعلت باول الايام لما شفت ابوي مرمي بالارض وجسمه غرقان بالم .. مثل ما انتي عارفه هذا ابوي

ردت عليه : ارفع راسك يا البدر .. انا مسامحتك

رفع راسه منحرج من نفسه : من طيب اصلج يا بنت داليا

***************

.:. واخيرا مرت الايام على خير .. كانت ايام عصيبه .. كانت كابوس بالنسبه لسلوى .. بعد موت بوبدر وبعد ما طلعت براءه من السجن حست براحه نفسيه كبيره .. حست انها انولدت من يديد .. وحست ان الدنيا بتبشر بالخير .:.

سلوى ( بينها وبين نفسها ) : مقتل بوبدر وموت الغاليه امنه ورحيل الحبيب خليفه مو معناته نهاية الدنيا !

***************

.:. توها نازله من الطياره واصله مطار الدوحه .. كانت اتشوف الناس من حولها بابتسامه .:.

شافت السما وابتسمت : انا يايتك يا البدر




انتي اشفيج ؟ ما تفهمين ؟ قلتلج لا اتشوفينهم ولا يشوفونج !!

تضايقت ليلى : بس ليش يبه ؟؟ هذول نايف وسلوى اخواني .. ولا تنسى انهم عيالك !! شلون ما تبيني اشوفهم ؟

عصب بوليلى : وانتي من متى تسالين اذا عندج اخوان او لا عشان تهتمين لهم الحين ؟ وبعدين انا ما عندي عيال غيرج والناس ما ينادوني بونايف ينادوني بوليلى .. وزواجي من اللبنانيه داليا كانت غلطه !

ما عجبها الكلام : اسفه يبه .. بس كلامك هذا ابد مو مقنع !! شلون تتبرا من عيالك بهالسهوله ؟ الله ما يرضى بالشي هذا .. ما يجوز هالشي

ما قتنع ابوها : اوهو .. لا تقعدين وتلقين لي محاظره الحين .. انا قلت ما ابيج اتكلمينهم او تشوفينهم .. او باتصرف معاج بتصرف ثاني .. فاهمه ؟؟

عصبت ليلى : لا مو فاهمه .. وهذوله اهلي .. قبل كنت ما اكلمهم لاني ما اعرفهم .. اما الحين تغير الوضع .. اسفه يبه بس هالمره انا ما بسمع كلامك

.:. وبسرعه طلعت بره الدار متنرفزه بدون ما تعطي ابوها فرصه يتكلم او يقول شي .. عصب ابوها وحس ان اقناع هالبنت بيكون مستحيل .:.

***************

.:. كان حابس نفسه بالدار .. حاس بالضيقه من المحاكمه وكل شي .:.

دقت سلوى عليه الباب : ممكن ادخل يا البدر ؟

رد بشويش : اكيد يا سلوى

.:. دخلت عليه الدار وكان منسدح على السرير وعلامات الضيق امبينه عليه .:.

سالت سلوى : انت ليما الحين متضايق ؟ انسى يا البدر تراني نسيت

ابتسم بدر وسال : قبل كل شي .. اقدر اقولج على سر يا سلوى ؟

ابتسمت سلوى بالمثل : اكييد

***************

من عيوني حبيبي .. انت تامر امر

صرخت تسال بعصبيه : منو حبيبج ؟ منو هذا الثور اللي تكلمينه ؟ انتي يا نجول ما اتوبين ؟

.:. تخرعت وبسرعه سكرت الخط .:.

نجلا ( بشويش ) : سكتي .. سكتي لا يسمعج احد
نور : شلون تبيني اسكت عاللي اتسوينه ها ؟ انتي نسيتي وعدج لنا ولخالد ؟ انج ما بتكلمين شباب بعد اليوم ؟

بررت نجلا : بس هذوله مو شباب .. هذي ابنيه اللي قاعد اكلمها الحين

استفهمت نور : شلون ابنيه وسمعتج اتقولين له حبيبي ؟ اتقصين على منو انتي ؟

نجلا : والله العظيم ابنيه بس مسترجله

حطت نور ايدها على راسها : الله ! ما صدقنا نفتك من الشباب اتقومين تقلبين عالبنات المسترجلات ؟ شنو هالمنكر هذا ؟

تنهدت نجلا : شاسوي فيكم ؟ انتوا السبب .. منعتوني من الشباب قلت لنفسي اجرب البنات !!

عصبت نور : وانتي اتشوفين اللي اتسوينه عدل الحين ؟

نجلا ( بلا مبالاه ) : والله عدل او مو عدل على الاقل احسن من الشباب وعشان خالد ما يسوي لي سالفه

طالعت نور نجلا بنظره : ما اقول غير الله يهديج ان شالله

***************

.:. ابيت بوالدانه .:.

صوت بودانه على ام دانه : شوفي وحده من الخدم خل تشوف منو بالباب يا ام الدانه

ام دانه : ان شالله

.:. وبعدها .:.

.:. فتحت احدى الخادمات الباب والا بوحده قمر تدخل البيت .. دخلت الصاله وقربت من ام الدانه .:.

شافتها ام دانه بابتسامه : هلا والله .. حيالله من يانا

ابتسمت البنت : الله يحيج

شكت ام الدانه بالصوت : منو انتي ؟

ضحكت البنت : شدعوه يمه ؟ ما عرفتيني ؟

انصدمت امها : الدانه !!

***************

سالت سلوى متعجبه : معقوله الدانه بنت عمك جاسم اتحبك ؟ والله انها معوره قلبي يا البدر .. بس انت شلون جرحتها بكلامك ؟

رد بدر بحزن : اللي صار صار يا سلوى وانا ندمان عليه

سلوى : انا من البدايه كنت شاكه ان فيك شي .. من سالفه المرسيدس اللي ما اقتنعت انك ربحتها .. بس ما حبيت اكون ملقوفه واسالك عن شي
بدر : كنت مظطر اكذب عليكم .. لانه شي ما يتصدق .. بس تكفين يا سلوى خليه سر من بينا .. ما ابي اي شخص يعرف بالشي هذا

ابتسمت له : من عيوني يا البدر .. سرك ابير


***************

كانت امها اتشوفها ومو مستوعبه : مستحيل اتكونين الدانه ! انتي شسويتي بعمرج ؟ تغيرتي 180 درجه .. شي مو معقول بالمره

سالت دانه : يعني صرت حلوه يمه ؟

ام دانه : انا اشوف ان القمر اللي بالسما نزل ابيتنا

تشققت الدانه من الوناسه : اه يا يمه .. ما تتصورين شكثر كنت متشوقه اسمع هالكلمه ! انا القمر ؟ اه يا محلاها من كلمه

.:. سعادتها كانت كبيره .. ما كانت اتفكر بشي الحين غير البدر .. كانت تبي اتشوف ملامح ويها لما اتقوله انا الدانه بنت عمك جاسم .:.

***************

.:. ابيت بوفواز .:.

دخل فواز على امه بالدار : يمه حبيبتي اقدر اطلب منج طلب ؟ ما عليج امر يعني .. يا الغاليه انتي

اعفست امه الويه : الله يستر من طلباتك .. على العموم اطلب .. قول اشعندك ؟

فواز ( بتردد ) : بقولج بس توعديني انج ما تعصبين ؟

استفسرت امه : ليش ان شالله خايف من اني اعصب ؟ ليكون مصاخه وسخافه ومن هالقبيل ؟

رد فواز : حشى يمه .. لا هو بمصاخه ولا سخافه .. الا اهو حلال

استفهمت امه : حلال ؟

ابتسم فواز : اي نعم حلال

سالت امه مو فاهمه شي : انت شتقصد ؟ اشتبي اتقول بالضبط ؟

غمض فواز عيونه : يمه انا نويت اخطب على سنة الله ورسوله

انصدمت امه : انت شتخربط ؟ مينون ؟

سال فواز : شكو الينون الحين بالخطبه ؟

ام فواز : بحالتك انت يعتبر ينون منك .. انت توك صغير .. عمرك 15 سنه بس وتبي تخطب ؟ انت اكيد استخفيت !!

انحبطت امال فواز : افهم من كلامج انج ما راح تخطبينها لي يا يمه ؟؟

تعجبت امه : وهم حاط عيونك على وحده ؟ ومن هذي ؟ وكم عمرها ان شالله ؟ اذا انت 15 اهي كم ؟ 10 او اقل ؟

تشقق فواز من والوناسه : ليش تساليني يمه ؟ غيرتي رايج ؟ راح تخطبينها لي ؟

تذمرت امه وسالت مره ثانيه : فوازو لا تسندرني وقولي منو هالياهل تعيسة الحظ اللي حاط عيونك عليها ؟

رد فواز : مو ياهل يمه .. الا مره كبيره

استغربت امه : ومنو اهي ؟

ابتسم فواز : داليا مرت عمي المرحوم بوبدر

وسال يثقه : بتخطبينها لي يمه ؟

.:. انصدمت امه وما صدقت هالتخلف والتفكير المينون هذا !! ولدها فواز اكيد وصل لمرحله ينونيه كبيره .:.

فلعت عليه امه علبة الكلينكس بصرخه : حسبي الله عليك من ولد .. انت شتقول وشتخربط ؟

ما فهم فواز سبب هالعصبيه : يمه اشفيج ؟؟ ليش معصبه ؟؟ هذا وحلال وتسوين جذي !! عيل لو حرام شبتسوين ؟؟

ام فواز : ما اقول غير مالت عليك وعلى عقلك يا المينون !! مره كبيره ام عيال .. تطلقت مره ومالت ريلها الثاني اللي اهو عمك .. والشي الاهم انها بالعده الحين .. والشي الاهم والاهم انك ما يجوز تخطب مرة عمك يا الثور اللي اهي كبر امك ! والله العظيم انك متخلف يا فواز !!

***************
انا اسف يا نايف .. سامحني

حط نايف ايده على كتف بدر : ماله داعي الاسف يا بدر احنا اخوان

بدر : بس اسلوبي معاك كان جدا حقير

ابتسم نايف : وانا نسيت كل شي وسامحتك من زمان

نزل البدر راسه : والله اني مستحي منك يا نايف

نايف : اقول ارفع راسك يا البدر .. وخلنا نبتدي من يديد

رفع راسه وسال : تعتقد بنقدر نسى كل شي ونبتدي من يديد ؟

ابتسم نايف : شي اكيد

***************

دخل فواز داره متذمر : هذا وابي اخطب داليا بالحلال والشيخه امي سوت لي سالفه انه تخلف مني وما يجوز هالشي .. عيل شبتسوي لو خطفت داليا وشردنا ؟؟

^^

هالمينون كل اسبوع له تفكير ومزاج متقلب ومتخلف .. اليوم مثلا يحن على امه عشان يخطب داليا وبعد يومين بيخطب بنت الجيران

***************

.:. بيوم صافي .. كانت تنتظره بالسياره .. كانت اتراقب البيت اتشوفه لو طلع وركب سيارته ؟ تبي تمشي بالسياره وراه .. تلحقه .. عشان اتصادفه بنفس المكان اللي بيقصده .:.

.:. بعد نصف ساعه تقريبا من الانتظار .. طلع البدر من البيت وركب سيارته .:.

ابتسمت الدانه من شافته من بعيد واشرت للسايق : الحق سيارة البدر .. بس تحمل يحس انك تلحقه

رد السايق : ان شالله

.:. لحقت الدانه بدر ليما وقف بسيارته عند سوق واقف .. نول من السياره وانزلت اهي وراه .. كان يتمشى بزوايا المحلات وتمت تتمشى وراه .. تقريبا اكثر من ربع ساعه وهو يدور بالسوق بنفسه بلا معنى او هدف .:.

سالت دانه نفسها مستفهمه : شيسوي بدور من مساعه وهو يلف بالسوق ؟ تعبت من كثر ما ادور وراه ! اخاف يغازل وانا ما ادري .. والله ان اللي يشوفه وهو بنفسه يقول مغازلجي .. بس هم ما ظنتي .. البدر مو مال هالسوالف

وخطرت ابالها فكره : اممم .. انا ليش ما امر من جدامه ؟ يا بلفيت دعمته وطاحت شنطتي

.:. وبعدها قربت الدانه منه يا بلفيت كانت تتكلم بالموبايل وبدون ما تنتبه دعمته !! تفاجا البدر وتخربط من هالدعمه .:.

.:. وبعدها .:.

شاف الدانه بعيونها وتاسف : اسف يا انسه .. اسمحيلي الشيخه .. والله مو قاصد من اني ادعمج متعمد

ابتسمت له : حصل خير الشيخ .. انت اللي اسمحلي .. انا كنت اتكلم بالموبايل ولهيت

وقالت بقلبها : والله اني عياااره

.:. وفجاه .:.

.:. انصدم البدر من الصوت وتجمدت عيونه على ملامحها الجميله .:.

سالت بابتسامه : اكو شي اخوي ؟ ليش اطالعني جذي ؟

تخربط وبسرعه نزل عيونه : سلامتج والله بس صوتج ذكرني بوحده اعرفها ولما شفتج طلعت غلطان .. مستحيل اتكونين انتي هي .. مجرد تشابه بالصوت

.:. حست الدانه بالسعاده ليش ان بدر ليما الحين متذكر صوتها ومو ناسيه مثل ما كانت معتقده .:.

نست الدانه نفسها : مثل ما قلت .. اكيد تشابه بالصوت .. لاني اول مره اشوفك يا البدر

وبسرعه حطت ايدها على حلجها : ابيه !! انا شلون قلت البدر !!

انصدم البدر وبحلق بعيونه : اشقلتي ؟؟ 




.:. التكمله .:.

.:. حست الدانه بالسعاده ليش ان بدر ليما الحين متذكر صوتها ومو ناسيه مثل ما كانت معتقده .:.

نست الدانه نفسها : مثل ما قلت .. اكيد تشابه بالصوت .. لاني اول مره اشوفك يا البدر

وبسرعه حطت ايدها على حلجها : ابيه !! انا شلون قلت البدر !!

انصدم البدر وبحلق بعيونه : اشقلتي ؟؟

توهقت دانه وما عرفت شتقول : ما قلت شي انا .. شقلت ؟

بدر : امبله الشيخه قلتي اسمي .. والشي المحير بالسالفه لما قلتي انج اول مره اتشوفيني ! عيل من وين عرفتي اسمي ؟

ارتبكت دانه : يمكن تكون مجرد صدفه او زلة السان !!

ما اقتنع البدر : مستحيل تكون مجرد صدفه او زلة السان مثل ما تقولين .. اشمعنى قلتي اسم البدر بالذات ؟

حست الدانه انها تبي تشرد : اناا .. انا لازم امشي الحين

.:. وبسرعه مشت .. لكن البدر مسك ايدها بيوقفها .:.

سالت بخوف : اشفيك يا انت ؟ هد ايدي مو جدام الناس عيب عليك .. ليش ماسكني بالطريقه هذي ؟ اصلا من سمح لك انك اتجيسني ؟

.:. حس بدر انه دفش باسلوبه هذا .. وبسرعه شل ايده منها واعتذر .:.

بدر ( باسف ) : اسف .. نسيت نفسي

.:. ومشى بعدها مخلي الدانه وراه .. وهو بهاللحظه كان يفكر بالدانه .. ليش ان هالبنت ذكرته وايد بالدانه .. وهو ما يدري انها نفسها اسيرته .. الدانه بنت عمه .:.

.:. تمت دانه بمكانها وعيونها تناظر بدر ليما اختفى .. تنهدت بعدها ومشت راده السياره .. الحمدلله ان الموقف عدى على خير .. هذا اللي قالته الدانه .. ركبت السياره من بعدها راده البيت وهي تخطط للقاء الثاني اللي ممكن يجمعها بالبدر .:.


***************

قلت لك طلقني !!

اشفيج انتي ؟؟ مينونه ؟؟ مو صاحيه ؟؟ شاربه شي ؟؟ اطلقج عشان سالفه ما تسوى ؟؟ كل هذا عشان سلوى واللي قالته بالمحكمه ؟؟
غدير ( بعصبيه ) : اي نعم عشانها !
خليفه : اشفيج انتي ما تفهمين ؟ الف مره اقولج وللمره المليون ان ما بيني وبينها شي .. انتي ليش مو راضيه تصدقين ؟

ما اقتنعت غدير : مستحيل ما يكون بينكم شي .. انا شفت بعيني نظراتك لها واحنا بالمحكمه هذاك اليوم .. اشكره مهتم لها

تنهد خليفه : والله العظيم ما بيني وبينها شي .. بليز افهمي يا غدير وارحميني عااد .. واذا على النظرات تراها من الصدمه على اللي قالته عن الحب وبس

سالت غدير متنرفزه : وعاد انت شكلك ما صدقت على الله ان اكو بنت اتحبك عدل ؟

مسك خليفه اعصابه : غدير انجبي ولا تكلميني بهالطريقه .. شنو شايفتني ان شالله ؟ ابو البنات عشان ما اصدق عالله انهم يحبوني ؟؟

تذمرت غدير : ما ادري عنك .. اسال نفسك هالسؤال هذا ! وتذكر شلون كانت نظراتك لها .. على قولتك نظرات الصدمه ! والله يا خوفي تكون نظرات الحب وانا ما ادري !!

انفجرت اعصاب خليفه : قلتلج انجبي !! بقره انتي ما تفهمين ؟ يعني تبين الواحد غصب يغلط عليج ؟

.:. وبسرعه طلع بره الدار بعد ما خبط بالبيبان بقوه .. عصبت غدير من قلب ورمت بالكاس اللي كان على الطاوله وانكسر وتناثر الزجاج بزوايا الدار .:.

دخل خليفه على امه معصب : يمه وينج ؟؟

تخرعت امه وسالت : عسى ما شر ؟ اشفيك ؟

رد متشتت : يمه .. انا بطلق غدير

انصدمت امه : شنو ؟ استخفيت انت ؟

***************

.:. توها راده البيت .. دخلت دارها وسكرت الباب وقطت بنفسها عالسرير .. كانت تفكر لو اطرش له مسج من موبايلها او تتجاهل .. بس حست ان هذا اهو الوقت المناسب للمسج .. مسكت موبايلها وكتبت له المسج .:.

.:. توه البدر طالع من سوق واقف وراكب سيارته الا يسمع نغمة المسج .. مسك موبايله بيشوف منو اللي مطرش له وما استوعب لما شاف رقم الدانه .:.

بدر ( بلهفه ) : ما اصدق انا ! واخيرا طرشتي شي يا الدانه ؟

.:. وبعدها .:.

فتح المسج يقراه : هلا ولد عمي شلونك ؟ ان شالله تكون بخير ؟ اكيد انك تتسائل انا وين كنت ؟ وليش فجاه اختفيت ؟ الصراحه كانت عندي اسبابي .. انا بس حبيت اسالك لو كنت فاضي باجر عالساعه 7 بالليل ابيك اتمر بيتنا .. بغيتك بشغله ما عليك امر

تشقق البدر من الوناسه : اكيد بمر يا الدانه .. وحتى لو ما كنت فاضي بفضي نفسي عشانج

وكتب لها بمسج : من عيوني يا الدانه .. ان شالله باجر عالساعه 7 اكون عندج

***************

.:. ابيت بوخليفه .:.

سالت ام خليفه مو مقتنعه : اشدعوه بطلق غدير عشان سالفة سلوى ؟ يعني معقوله هالشي يا خليفه ؟

رد خليفه : هذا اللي اهي تبيه ومو انا

ام خليفه : مستحيل غدير تفكر بالطريقه هذي !!
خليفه : والله اذا مو مصدقتني روحي اساليها .. شكها ان بيني وبين سلوى شي اهو اللي خلاها تطلب الطلاق

استفهمت امه : وليكون بينك وبين سلوى شي ؟

تنهد خليفه : يعني بالله عليج شنو بيكون بينا يا يمه ؟ لمجرد ان سلوى قالت بالمحكمه انها اتحبني معناته ان اكو شي من بينا ؟؟

ام خليفه : مو هذا هو المهم الحين .. المهم انك تنسى فكرة الطلاق موليا .. اعنبو توكم متزوجين من شهر بس .. واذا على غدير خلها علي انا

تنهد بضيق : اللي تشوفينه يمه

***************

.:. بهاللحظه كانت غدير رايحه لبيتها .. كانت تبي تشوف سلوى عشان تحقق معاها وتسوي سالفه من ولا شي .. ولما وصلت بسرعه نزلت من السياره ودخلت البيت رايحه لدار سلوى .:.

فتحت عليها باب الدار بقوه : وينج يا ام الريايل ؟؟

تخرعت سلوى والتفتت لها : بسم الله الرحمن الرحيم .. خرعتيني يا غدير !!

وسالت مستنكره : وشنو هذي ام الريايل ؟ هذي ثاني مره تقولينها لي .. عيب عليج .. والله العظيم عيب عليج

تمسخرت غدير : يا سلام يا سلام على البنت الشريفه يا سلام .. انتي تعرفين العيب ؟ المره الاولى لعبتي على ابوي المسكين ليمن اغريتيه وحاول انه يعتدي عليج .. والحين قاعده وتلفين على خليفه عشان تخطفينه مني !!

استنكرت سلوى هالكلام : كل الكلام اللي قلتيه باطل يا غدير

ضحكت غدير بسخريه : سكتي ولا تسوين روحج مثاليه .. انتي من عمايلج حتى ابوج تبرا منج

وقالت بجديه : شوفي يا بنت الناس .. هذا لو كنتب بالفعل بنت ناس .. انا يايه اقولج شي وارد البيت .. ابتعدي عن خليفه احسن لج

تضايقت سلوى من هذا كله : تطمني حبيبتي ما بيني وبينه شي .. واذا على الكلام اللي قلته بالمحكمه اعتبريه شي من الماضي

شافت غدير سلوى بحتقار : ودي اصدقج باللي تقولينه يا الحقيره بس للاسف ما اقدر

ادمعت عيون سلوى : الله يسامحج يا غدير

ردت غدير بقسوه : اكره دموع التماسيح

قربت سلوى من غدير ومسكت ايدها بالم : ليش صار كل هذا ؟ كنا من احسن ما يكون .. عايله وحده متفاهمه كلن يحب الثاني .. وفجاه افترقنا لاسباب انا استنكرها !

اسحبت غدير ايدها بقوه : اذا انتي استنكرتيها فانا ما اقدر استنكرها .. انتي السبب الاول والاخير باللي صار واللي قاعد يصير .. لو ما اغريتي ابوي من البدايه ما كان بيصير كل هذا

سلوى : للمره المليون اقولج انا ما اغريت ابوج .. اهو اللي دوم كان يتحرش فيني والله .. يعني ما شفتي الفيديو المسجل بالموبايل ؟ ما سمعتي الكلام اللي دار بينا ؟ ما كان دلليل كافي لج على ان ابوح اهو السبب ؟؟

.:. ما عرفت غدير شتقول وسكتت .:.

استفهمت سلوى : ليش سكتي ؟ اشوف ردي .. قولي شي !

سالت غدير بلا مبالاه : وشتبيني اقولج بالله ؟ كل اللي عندي قلته

ردت سلوى : قولي ان الحق معاي انا وانج ما تبين تقتنعين بالشي هذا .. قولي انج معصبه علي ليش اني احب خليفه ومو عشان مقتل ابوج .. قولي كل هذا !

ما اهتمت غدير : ما ابي اقول شي .. ومثل ما قلت لج كل اللي عندي قلته .. وللمره الاخيره اقولج ابتعدي عن خليفه احسن لج

.:. وبعدها طلعت بره الدار راده البيت .. حست سلوى بالضيق الشديد .:.

سالت نفسها بحزن كبير : ليش يا غدير مو راضيه تستوعبين ان انا مالي خص بشي وان القدر اهو السبب بكل شي ؟

***************

.:. عالساعه 2 الفير .:.

.:. ابيت بوخليفه .:.

.:. كان خالد رايح المطبخ عطشان بيشرب ماي .. واستغرب لما شاف ان باب المطبخ الخارجي مفتوح .. طلع منه ليما وصل الحوش .. مشى شويه وشاف ان باب البيت الحديد هم كان مفتوح .. تخرع وارتبك وحس ان اكو حرامي بالبيت .. مشى بخطوات خفيفه بزوايا الحوش ليمن سمع صوت شي يتحرك بالمخزن اللي بره ! مسك نعال بيده لوول يعني سلاح وسم بسم الله وبسرعه فتح باب المخزن ومد بيده سيده وهو ماسك النعال .:.

صرخت نجلا متروعه من قلب : بسم الله الرحمن الرحيم .. ياك الموت يا تارك الصلاة

انصدم خالد وهو يشوف نجلا : نجلوه ! انتي شتسوين عندج بالمخزن ؟ وشله بيبان البيت امشرعه ؟

نطقت وهي ترتجف : انا بس كنت انا ..

صرخ معصب : انتي شنو ؟؟

.:. وفجاه .:.

سمع خالد صوت من وراه يسال : عسى ما طولت عليج حبيبتي نجلا ؟؟



انصدم خالد وهو يشوف نجلا : نجلوه ! انتي شتسوين عندج بالمخزن ؟ وشله بيبان البيت امشرعه ؟

نطقت وهي ترتجف : انا بس كنت انا ..

صرخ معصب : انتي شنو ؟؟

.:. وفجاه .:.

سمع خالد صوت من وراه يسال : عسى ما طولت عليج حبيبتي نجلا ؟؟

***************

.:. ابدار خليفه .:.

.:. كان خليفه منسدح على السرير ما ياله نوم .. اما عن غدير كانت قاعده على الكرسي امجابلته وهم ما ياها نوم .. كانت اتفكر تكلم خليفه وتعتذر منه .:.

سالت مستفهمه : نمت يا خليفه ؟

رد وهو مغطي نفسه باللحاف : ليما الحين

.:. وبعدها .:.

قامت من الكرسي وقربت يمه .. قعدت على السرير بتردد .. كانت ناويه تعتذر له .:.

مسكت ايده بشويش : انا اسفه حبيبي

ما عبرها : بعد شنو ؟

تضايقت وسالت : يعني شنو الحين ؟ ما راح اتسامحني ؟

التفت صوبها وسال : مو انتي مساعه طلبتي الطلاق ؟

ردت متحسفه : غيرت رايي

استفهم خليفه : وشاللي غير رايج ؟

غدير : حسيت ان السالفه ما تسوى ومساعه انا كنت معصبه ونسيت نفسي

سال خليفه : افهم من كلامج انج عقلتي واهم شي واثقه فيني ؟

غدير : اكيد

ما اقتنع خليفه : متاكده ؟

كررت غدير : اكيد

سال خليفه يجيس النبض : يعني عادي عندج احب سلوى ؟

انصدمت وما استحملت : شنو ؟ اتحب سلوى ؟ هذا معناته ان شكي كان ابمحله .. انت تحب سلوى وهي تحبك ؟

تنهد خليفه ولف ويها عنها : اقول غدير .. تصبحين على خير

***************






.:. ومجددا بالمخزن .:.

التفت خالد وراه وشاف بنت ضخمه واقفه جدامه وما كانت فيها اي انوثه .. بختصار كانت مسترجله .:.

التفت لنجلا وسال بعصبيه : انتي اتواعدين لج بنات مسترجلات بالبيت يا الحيوانه ؟

.:. وفجاه .:.

تليقفت المسترجله : هيه انت .. لا اتغلط على حبيبتي لا اغلط عليك

تعجب خالد وما قدر يمسك الضحكه : شنو قلتي ماما ؟

حطت المسترجله بيدها على كتف خالد بجديه : بلا هالمسخره هذي يا انت .. وترى انا اكلمك من صجي وما اتغشمر معاك

تنرفز خالد وشل ايدها بقوه : وقسم بالله لو ما كنتي بنت جان طيرتج وعدمتج بيدي

استفهمت المسترجله : بنت ؟ ليش انت تشوف ان اكو بنات اهني غير نجول ؟

شافها بحتقار : الحمدلله والشكر على نعمة العقل والله

والتفت لنجلا بنظره : وانتي بسرعه انجلعي داخل ودواج عندي بعدين

تليقفت المسترجله مره ثانيه : هيه انت .. انا شقلت لك ها ؟ شكلك نسيت ؟ للمره الثانيه اقولك لا اتغلط او اتفكر انك اتهدد حبيبتي .. فاهم ؟

مسك خالد اعصابه على كثر ما يقدر : اقول نجول قولي لها تسكت او والله بقوم البيت كله وبكبر السالفه

.:. تخرعت نجلا وبسرعه قربت من المسترجله .:.

مسكت ايدها بحنيه : ايمان حبيبتي .. انتي امشي الحين وانا ان شالله بكلمج بعدين .. بليز فديتج ما ابي مشاكل مع اهلي

تنهدت ايمان : ان شالله حبيبتي من عيوني .. وكل هذا عشانج انتي بس .. ولو الود ودي اسطر اخوج والله

.:. انصدم خالد من هالكلام .. اشكره عيني عينك اتقول جذي بلا حيا ولا مستحى .. والله ان الدنيا تدمرت للاسف وهالبنت قوية عين .. والمصيبه انها طالعه هالحزه من البيت واهلها مو دارين عنها بشي .:.

.:. وبعدها .:.

.:. مرت ايمان من يم خالد متعمده وطلعت من الباب الحديد راده لبيتها .:.

سحب خالد نجلا من ايدها : انجلعي جدامي بسرعه

ارتعشت بخوف : خالد لا تتهور وتسوي فيني شي .. انا حلفت لو مديت ايدك علي مره ثانيه بسجنك !!

رماها عالكرسي معصب : انا ما ابي الطخ ايدي بوحده حيوانه مثلج .. بس والله يا نجلوه لو كررتي هالسواة مره ثانيه ما اتلومين الا نفسج !

وصرخ يسال : فاهمه ؟

ارتجفت ونطقت : اي فاهمه

***************

سحبت منه اللحاف بعصبيه : شلون لك نفس تنام بعد الكلام اللي قلتلي اياه من توك ؟ اتحب سلوى وهي هم اتحبك ! وقاعدين انتوا الاثنين تلعبون من وراي ؟

وسالت بصرخه : ما اتقوم ؟ ما تتكلم ؟ ما تقول شي ؟

.:. وبعدها .:.

قام من السرير امفاور : انا كنت اجيس نبضج بالثقه يا المتخلفه وللاسف طلعتي مو مالت ثقه

تعجبت غدير وانصدمت : تقولي متخلفه يا خليفه ؟

طقت جبد خليفه : متخلفتين بعد مو متخلفه .. ولو سمحتي شيلي ايدج من مخدتي انا بنام بالصاله .. بلا عوار راس بلا بطيخ

تضايقت غدير : بتنام بالصاله وبتخليني بنفسي ؟

ما اهتم خليفه : بلعنه

انصدمت : بلعنه !!

.:. ما رد عليها وسحب قشه عشان ينام بالصاله .. انقهرت غدير وحست ان خليفه قاعد يضيع منها تدريجيا وهي السبب .:.

***************
.:. بالبنك .:.

.:. بشغل نايف .:.

.:. كان مخلص شغله وقاعد بالمكتب لا شغل ولا مشغله وكانت ليلى معاه .:.

تنهدت ليلى : ملل

حط نايف ايده على خده : مللين بعد مو بس ملل

.:. وبعدها .:.

اقترحت ليلى : اشرايك نطلع للكوفي نشرب لنا نسكافيه ؟

رد نايف : ما ينفع يا ليلى .. بيخصمون من راتبنا لو طلعنا الحين

تذمرت وسالت : اشمعنى المدير العام يطلع ويدخل على كيفه ؟

نايف : من اسمه .. المدير العام

سالت ليلى : وشنو يعني ؟ مو انسان حاله حالنا ؟

.:. وفجاه .:.

انتوا الاثنين شتسون ؟ وليش هالسوالف ؟ خلصتوا شغلكم ؟

التفتت ليلى للصوت وارتبكت : المدير العام !!

***************

يمه .. ترى بدر ولد عمي بيزورنا اليوم بالبيت ان شالله .. لو يه دخلوه الميلس وناديني

استفهمت ام الدانه : وشعنده ولد عمج بيزورنا ؟ مو من عوايده

دانه : انا اللي طلبت منه انه ايي

سالت امها مستفسره : وليش ان شالله ؟ ليكون عشان يشوفج بعد العمليه ويتعجب ؟

ابتسمت دانه : عليج نور يمه

.:. ساعات قليله بس تفصل الدانه عن لقائها بالبدر .. شبيقول بدر لما يشوفها ويكتشف انها نفسها البنت اللي شافها بسوق واقف امس ؟ شلون بتكون ردة فعله ؟ كل هذا بيبين لما تصير الساعه 7 بالليل .:.

***************

اي نعم .. هذا انا المدير العام .. ممكن اعرف شتسون ؟ او شنو سبب هالسوالف هذي ؟ ترى واصلتني شكاوي عليكم من موظفه معانا بالبنك

.:. سكتت ليلى .. وعرفت اهي ونايف منو هالموظفه اللي مشتكيه عليهم .. اهي نفسها البنت الملقوفه اللي دوم تتجسس عليهم .:.

سال نايف مستفهم : ومنو هاللي مشتكيه علينا ؟ وعلى اي اساس تشكتي ؟؟

رد المدير : على اساس انكم قابلين المكتب لمسخره

تعجب نايف : مسخره !!

المدير العام : انت فاهمني يا نايف

ما استحمل نايف هالكلام : اي نعم فاهمك .. وفاهمك عدل بعد .. بس انت غلطان

واشر على ليلى : هالبنت اللي اتشوفني 24 ساعه معاها ضحك وسوالف اتكون اختي يا المدير

ما استوعب المدير : اختك ؟؟

نايف : اي نعم اختي .. واذا حاب تتاكد شوف الاسم

تنهد المدير : ماكو داعي اشوف شي .. والسموحه منكم

.:. الموظفه الملقوفه كانت ورا باب المكتب وسمعت الكلام اللي دار .. انصدمت وبالوقت نفسه تفشلت ليش انها حطت نفسها بهالموقف المحرج .:.

***************
.:. ابيت بوبدر .:.

.:. مرت سلوى من دار بدر وسمعته يغني بصوت عالي وكان مشتط .. ضحكت سلوى ليش انه ما يعرف يغني .:.

تليقفت ومن ورا الباب سالت : شعنده البدر مستطرب ؟

وقالت بقلبها بضيق : وهذا وته ابوك ميت وانا السبب

رد بحماس : هلا سلوى .. تفضلي .. دخلي الدار

فتحت سلوى باب الدار مستفهمه : اشفيك ؟ شكلك اليوم مستانس ؟

رد بابتسامه : بشوف اسيرتي اليوم عالساعه 7 بالليل ان شالله

استفهمت سلوى : تقصد الدانه ؟

بدر : عليج نور

سالت سلوى : وينها طول هالمده ؟ وين كانت مختفيه ؟

بدر : اعتقد انها كانت مسافره .. بس وين ما ادري والله
سلوى ( تسال ) : اقولك شي بس ما تزعل مني ؟
بدر ( بابتسامه ) : هلا امري .. ان شالله ما ازعل
سلوى ( بتردد ) : ما يامر عليك عدو بس ..

سال مستفهم : بس شنو ؟

تنهدت سلوى : الصراحه الدانه بنت عمك جاسم ما تستحي

استغرب بدر هالهجوم : شكو الحين ما تستحي ؟ مو من كم يوم بس كنتي تقولين عنها مسكينه لانها اتحبني .. والحين تقولين ما تستحي ؟

سلوى : اللي اقصده انها شلون سافرت بهالظروف الصعبه ؟ شي محير

استنتج بدر : مو يمكن عندها اسبابها !

ما اقتنعت سلوى : مهما يكون السبب كان المفروض انها تحظر الجلسه

وتنهدت بضيق كبير : انا اسفه اني ذكرتك بالجلسه ومقتل ابوك .. سامحني

ابتسم بدر : مو مشكله

***************

مستحيل .. مستحيل .. مستحيل ..
ليش عاد يا ام فواز تقولين مستحيل ؟ طيعيني وصدقيني ان هالسفره بتخليه يصير ريال

ما اقتنعت ام فواز وتمت على رايها : ريال يكون او بنت ما يهمني .. انا بس ما ابي ولدي يسافر عني .. مستحيل .. الصراحه ما اقدر .. اخاف عليه .. وبثم احاتيه بالثانيه

حاول بوفواز يقنعها : بس هو ما بيكون بروحه .. بيكون مع مجموعه من شباب المعهد .. فماله داعي تخافين عليه

وهم ما اقتنعت : حتى ولو .. انا قلبي مو متطمن .. وقلب الام دوم يكون على حق .. اذا بقطر وهو يسوي سوالف بطاله .. شلون لو سافر لندن ؟ والله بيتدمر !

تنهد بوفواز : ترى خوفج هذا هو اللي بيدمره ومو السفر

تذمرت ام فواز : انت اشفيك ؟ ها ؟ ليش تبي الفكه من ولدك ؟

حاول فواز على كثر ما يقدر انه يفهمها : ما ابي الفكه منه يا مره .. رجاءا افهمي .. انا بس ابيه يعقل ويصير ريال !!

عصبت ام فواز : انا قلت لك ما ابيه يسافر !! يعني ما ابيه يسافر .. وسبق اني قلت لك مستحيييل هالشي !!

***************

.:. ابيت بوالدانه .:.

.:. كانت الساعه 3 العصر .. يعني 4 ساعات بس وبيشرف البدر للبيت .. كانت فاتحه الكبت ومن الحين تدور شي تلبسه .. طلعت لها تنوره سودا وبلوزا بيضا مخططه بالاسود .. كانت راقيه وناعمه .:.

.:. وبعدها .:.

شافت نفسها بالمرايا بابتسامه : ما اعتقد اني محتاجه للمكياج

.:. وانسدحت عالسرير مستانسه وتمنت من الله ان هالسعاده تدوم للابد .:.

See u 




.:. التكمله .:.

.:. حست الدانه بالسعاده ليش ان بدر ليما الحين متذكر صوتها ومو ناسيه مثل ما كانت معتقده .:.

نست الدانه نفسها : مثل ما قلت .. اكيد تشابه بالصوت .. لاني اول مره اشوفك يا البدر

وبسرعه حطت ايدها على حلجها : ابيه !! انا شلون قلت البدر !!

انصدم البدر وبحلق بعيونه : اشقلتي ؟؟

توهقت دانه وما عرفت شتقول : ما قلت شي انا .. شقلت ؟

بدر : امبله الشيخه قلتي اسمي .. والشي المحير بالسالفه لما قلتي انج اول مره اتشوفيني ! عيل من وين عرفتي اسمي ؟

ارتبكت دانه : يمكن تكون مجرد صدفه او زلة السان !!

ما اقتنع البدر : مستحيل تكون مجرد صدفه او زلة السان مثل ما تقولين .. اشمعنى قلتي اسم البدر بالذات ؟

حست الدانه انها تبي تشرد : اناا .. انا لازم امشي الحين

.:. وبسرعه مشت .. لكن البدر مسك ايدها بيوقفها .:.

سالت بخوف : اشفيك يا انت ؟ هد ايدي مو جدام الناس عيب عليك .. ليش ماسكني بالطريقه هذي ؟ اصلا من سمح لك انك اتجيسني ؟

.:. حس بدر انه دفش باسلوبه هذا .. وبسرعه شل ايده منها واعتذر .:.

بدر ( باسف ) : اسف .. نسيت نفسي

.:. ومشى بعدها مخلي الدانه وراه .. وهو بهاللحظه كان يفكر بالدانه .. ليش ان هالبنت ذكرته وايد بالدانه .. وهو ما يدري انها نفسها اسيرته .. الدانه بنت عمه .:.

.:. تمت دانه بمكانها وعيونها تناظر بدر ليما اختفى .. تنهدت بعدها ومشت راده السياره .. الحمدلله ان الموقف عدى على خير .. هذا اللي قالته الدانه .. ركبت السياره من بعدها راده البيت وهي تخطط للقاء الثاني اللي ممكن يجمعها بالبدر .:.


***************

قلت لك طلقني !!

اشفيج انتي ؟؟ مينونه ؟؟ مو صاحيه ؟؟ شاربه شي ؟؟ اطلقج عشان سالفه ما تسوى ؟؟ كل هذا عشان سلوى واللي قالته بالمحكمه ؟؟
غدير ( بعصبيه ) : اي نعم عشانها !
خليفه : اشفيج انتي ما تفهمين ؟ الف مره اقولج وللمره المليون ان ما بيني وبينها شي .. انتي ليش مو راضيه تصدقين ؟

ما اقتنعت غدير : مستحيل ما يكون بينكم شي .. انا شفت بعيني نظراتك لها واحنا بالمحكمه هذاك اليوم .. اشكره مهتم لها

تنهد خليفه : والله العظيم ما بيني وبينها شي .. بليز افهمي يا غدير وارحميني عااد .. واذا على النظرات تراها من الصدمه على اللي قالته عن الحب وبس

سالت غدير متنرفزه : وعاد انت شكلك ما صدقت على الله ان اكو بنت اتحبك عدل ؟

مسك خليفه اعصابه : غدير انجبي ولا تكلميني بهالطريقه .. شنو شايفتني ان شالله ؟ ابو البنات عشان ما اصدق عالله انهم يحبوني ؟؟

تذمرت غدير : ما ادري عنك .. اسال نفسك هالسؤال هذا ! وتذكر شلون كانت نظراتك لها .. على قولتك نظرات الصدمه ! والله يا خوفي تكون نظرات الحب وانا ما ادري !!

انفجرت اعصاب خليفه : قلتلج انجبي !! بقره انتي ما تفهمين ؟ يعني تبين الواحد غصب يغلط عليج ؟

.:. وبسرعه طلع بره الدار بعد ما خبط بالبيبان بقوه .. عصبت غدير من قلب ورمت بالكاس اللي كان على الطاوله وانكسر وتناثر الزجاج بزوايا الدار .:.

دخل خليفه على امه معصب : يمه وينج ؟؟

تخرعت امه وسالت : عسى ما شر ؟ اشفيك ؟

رد متشتت : يمه .. انا بطلق غدير

انصدمت امه : شنو ؟ استخفيت انت ؟

***************

.:. توها راده البيت .. دخلت دارها وسكرت الباب وقطت بنفسها عالسرير .. كانت تفكر لو اطرش له مسج من موبايلها او تتجاهل .. بس حست ان هذا اهو الوقت المناسب للمسج .. مسكت موبايلها وكتبت له المسج .:.

.:. توه البدر طالع من سوق واقف وراكب سيارته الا يسمع نغمة المسج .. مسك موبايله بيشوف منو اللي مطرش له وما استوعب لما شاف رقم الدانه .:.

بدر ( بلهفه ) : ما اصدق انا ! واخيرا طرشتي شي يا الدانه ؟

.:. وبعدها .:.

فتح المسج يقراه : هلا ولد عمي شلونك ؟ ان شالله تكون بخير ؟ اكيد انك تتسائل انا وين كنت ؟ وليش فجاه اختفيت ؟ الصراحه كانت عندي اسبابي .. انا بس حبيت اسالك لو كنت فاضي باجر عالساعه 7 بالليل ابيك اتمر بيتنا .. بغيتك بشغله ما عليك امر

تشقق البدر من الوناسه : اكيد بمر يا الدانه .. وحتى لو ما كنت فاضي بفضي نفسي عشانج

وكتب لها بمسج : من عيوني يا الدانه .. ان شالله باجر عالساعه 7 اكون عندج

***************

.:. ابيت بوخليفه .:.

سالت ام خليفه مو مقتنعه : اشدعوه بطلق غدير عشان سالفة سلوى ؟ يعني معقوله هالشي يا خليفه ؟

رد خليفه : هذا اللي اهي تبيه ومو انا

ام خليفه : مستحيل غدير تفكر بالطريقه هذي !!
خليفه : والله اذا مو مصدقتني روحي اساليها .. شكها ان بيني وبين سلوى شي اهو اللي خلاها تطلب الطلاق

استفهمت امه : وليكون بينك وبين سلوى شي ؟

تنهد خليفه : يعني بالله عليج شنو بيكون بينا يا يمه ؟ لمجرد ان سلوى قالت بالمحكمه انها اتحبني معناته ان اكو شي من بينا ؟؟

ام خليفه : مو هذا هو المهم الحين .. المهم انك تنسى فكرة الطلاق موليا .. اعنبو توكم متزوجين من شهر بس .. واذا على غدير خلها علي انا

تنهد بضيق : اللي تشوفينه يمه

***************

.:. بهاللحظه كانت غدير رايحه لبيتها .. كانت تبي تشوف سلوى عشان تحقق معاها وتسوي سالفه من ولا شي .. ولما وصلت بسرعه نزلت من السياره ودخلت البيت رايحه لدار سلوى .:.

فتحت عليها باب الدار بقوه : وينج يا ام الريايل ؟؟

تخرعت سلوى والتفتت لها : بسم الله الرحمن الرحيم .. خرعتيني يا غدير !!

وسالت مستنكره : وشنو هذي ام الريايل ؟ هذي ثاني مره تقولينها لي .. عيب عليج .. والله العظيم عيب عليج

تمسخرت غدير : يا سلام يا سلام على البنت الشريفه يا سلام .. انتي تعرفين العيب ؟ المره الاولى لعبتي على ابوي المسكين ليمن اغريتيه وحاول انه يعتدي عليج .. والحين قاعده وتلفين على خليفه عشان تخطفينه مني !!

استنكرت سلوى هالكلام : كل الكلام اللي قلتيه باطل يا غدير

ضحكت غدير بسخريه : سكتي ولا تسوين روحج مثاليه .. انتي من عمايلج حتى ابوج تبرا منج

وقالت بجديه : شوفي يا بنت الناس .. هذا لو كنتب بالفعل بنت ناس .. انا يايه اقولج شي وارد البيت .. ابتعدي عن خليفه احسن لج

تضايقت سلوى من هذا كله : تطمني حبيبتي ما بيني وبينه شي .. واذا على الكلام اللي قلته بالمحكمه اعتبريه شي من الماضي

شافت غدير سلوى بحتقار : ودي اصدقج باللي تقولينه يا الحقيره بس للاسف ما اقدر

ادمعت عيون سلوى : الله يسامحج يا غدير

ردت غدير بقسوه : اكره دموع التماسيح

قربت سلوى من غدير ومسكت ايدها بالم : ليش صار كل هذا ؟ كنا من احسن ما يكون .. عايله وحده متفاهمه كلن يحب الثاني .. وفجاه افترقنا لاسباب انا استنكرها !

اسحبت غدير ايدها بقوه : اذا انتي استنكرتيها فانا ما اقدر استنكرها .. انتي السبب الاول والاخير باللي صار واللي قاعد يصير .. لو ما اغريتي ابوي من البدايه ما كان بيصير كل هذا

سلوى : للمره المليون اقولج انا ما اغريت ابوج .. اهو اللي دوم كان يتحرش فيني والله .. يعني ما شفتي الفيديو المسجل بالموبايل ؟ ما سمعتي الكلام اللي دار بينا ؟ ما كان دلليل كافي لج على ان ابوح اهو السبب ؟؟

.:. ما عرفت غدير شتقول وسكتت .:.

استفهمت سلوى : ليش سكتي ؟ اشوف ردي .. قولي شي !

سالت غدير بلا مبالاه : وشتبيني اقولج بالله ؟ كل اللي عندي قلته

ردت سلوى : قولي ان الحق معاي انا وانج ما تبين تقتنعين بالشي هذا .. قولي انج معصبه علي ليش اني احب خليفه ومو عشان مقتل ابوج .. قولي كل هذا !

ما اهتمت غدير : ما ابي اقول شي .. ومثل ما قلت لج كل اللي عندي قلته .. وللمره الاخيره اقولج ابتعدي عن خليفه احسن لج

.:. وبعدها طلعت بره الدار راده البيت .. حست سلوى بالضيق الشديد .:.

سالت نفسها بحزن كبير : ليش يا غدير مو راضيه تستوعبين ان انا مالي خص بشي وان القدر اهو السبب بكل شي ؟

***************

.:. عالساعه 2 الفير .:.

.:. ابيت بوخليفه .:.

.:. كان خالد رايح المطبخ عطشان بيشرب ماي .. واستغرب لما شاف ان باب المطبخ الخارجي مفتوح .. طلع منه ليما وصل الحوش .. مشى شويه وشاف ان باب البيت الحديد هم كان مفتوح .. تخرع وارتبك وحس ان اكو حرامي بالبيت .. مشى بخطوات خفيفه بزوايا الحوش ليمن سمع صوت شي يتحرك بالمخزن اللي بره ! مسك نعال بيده لوول يعني سلاح وسم بسم الله وبسرعه فتح باب المخزن ومد بيده سيده وهو ماسك النعال .:.

صرخت نجلا متروعه من قلب : بسم الله الرحمن الرحيم .. ياك الموت يا تارك الصلاة

انصدم خالد وهو يشوف نجلا : نجلوه ! انتي شتسوين عندج بالمخزن ؟ وشله بيبان البيت امشرعه ؟

نطقت وهي ترتجف : انا بس كنت انا ..

صرخ معصب : انتي شنو ؟؟

.:. وفجاه .:.

سمع خالد صوت من وراه يسال : عسى ما طولت عليج حبيبتي نجلا ؟؟



انصدم خالد وهو يشوف نجلا : نجلوه ! انتي شتسوين عندج بالمخزن ؟ وشله بيبان البيت امشرعه ؟

نطقت وهي ترتجف : انا بس كنت انا ..

صرخ معصب : انتي شنو ؟؟

.:. وفجاه .:.

سمع خالد صوت من وراه يسال : عسى ما طولت عليج حبيبتي نجلا ؟؟

***************

.:. ابدار خليفه .:.

.:. كان خليفه منسدح على السرير ما ياله نوم .. اما عن غدير كانت قاعده على الكرسي امجابلته وهم ما ياها نوم .. كانت اتفكر تكلم خليفه وتعتذر منه .:.

سالت مستفهمه : نمت يا خليفه ؟

رد وهو مغطي نفسه باللحاف : ليما الحين

.:. وبعدها .:.

قامت من الكرسي وقربت يمه .. قعدت على السرير بتردد .. كانت ناويه تعتذر له .:.

مسكت ايده بشويش : انا اسفه حبيبي

ما عبرها : بعد شنو ؟

تضايقت وسالت : يعني شنو الحين ؟ ما راح اتسامحني ؟

التفت صوبها وسال : مو انتي مساعه طلبتي الطلاق ؟

ردت متحسفه : غيرت رايي

استفهم خليفه : وشاللي غير رايج ؟

غدير : حسيت ان السالفه ما تسوى ومساعه انا كنت معصبه ونسيت نفسي

سال خليفه : افهم من كلامج انج عقلتي واهم شي واثقه فيني ؟

غدير : اكيد

ما اقتنع خليفه : متاكده ؟

كررت غدير : اكيد

سال خليفه يجيس النبض : يعني عادي عندج احب سلوى ؟

انصدمت وما استحملت : شنو ؟ اتحب سلوى ؟ هذا معناته ان شكي كان ابمحله .. انت تحب سلوى وهي تحبك ؟

تنهد خليفه ولف ويها عنها : اقول غدير .. تصبحين على خير

***************






.:. ومجددا بالمخزن .:.

التفت خالد وراه وشاف بنت ضخمه واقفه جدامه وما كانت فيها اي انوثه .. بختصار كانت مسترجله .:.

التفت لنجلا وسال بعصبيه : انتي اتواعدين لج بنات مسترجلات بالبيت يا الحيوانه ؟

.:. وفجاه .:.

تليقفت المسترجله : هيه انت .. لا اتغلط على حبيبتي لا اغلط عليك

تعجب خالد وما قدر يمسك الضحكه : شنو قلتي ماما ؟

حطت المسترجله بيدها على كتف خالد بجديه : بلا هالمسخره هذي يا انت .. وترى انا اكلمك من صجي وما اتغشمر معاك

تنرفز خالد وشل ايدها بقوه : وقسم بالله لو ما كنتي بنت جان طيرتج وعدمتج بيدي

استفهمت المسترجله : بنت ؟ ليش انت تشوف ان اكو بنات اهني غير نجول ؟

شافها بحتقار : الحمدلله والشكر على نعمة العقل والله

والتفت لنجلا بنظره : وانتي بسرعه انجلعي داخل ودواج عندي بعدين

تليقفت المسترجله مره ثانيه : هيه انت .. انا شقلت لك ها ؟ شكلك نسيت ؟ للمره الثانيه اقولك لا اتغلط او اتفكر انك اتهدد حبيبتي .. فاهم ؟

مسك خالد اعصابه على كثر ما يقدر : اقول نجول قولي لها تسكت او والله بقوم البيت كله وبكبر السالفه

.:. تخرعت نجلا وبسرعه قربت من المسترجله .:.

مسكت ايدها بحنيه : ايمان حبيبتي .. انتي امشي الحين وانا ان شالله بكلمج بعدين .. بليز فديتج ما ابي مشاكل مع اهلي

تنهدت ايمان : ان شالله حبيبتي من عيوني .. وكل هذا عشانج انتي بس .. ولو الود ودي اسطر اخوج والله

.:. انصدم خالد من هالكلام .. اشكره عيني عينك اتقول جذي بلا حيا ولا مستحى .. والله ان الدنيا تدمرت للاسف وهالبنت قوية عين .. والمصيبه انها طالعه هالحزه من البيت واهلها مو دارين عنها بشي .:.

.:. وبعدها .:.

.:. مرت ايمان من يم خالد متعمده وطلعت من الباب الحديد راده لبيتها .:.

سحب خالد نجلا من ايدها : انجلعي جدامي بسرعه

ارتعشت بخوف : خالد لا تتهور وتسوي فيني شي .. انا حلفت لو مديت ايدك علي مره ثانيه بسجنك !!

رماها عالكرسي معصب : انا ما ابي الطخ ايدي بوحده حيوانه مثلج .. بس والله يا نجلوه لو كررتي هالسواة مره ثانيه ما اتلومين الا نفسج !

وصرخ يسال : فاهمه ؟

ارتجفت ونطقت : اي فاهمه

***************

سحبت منه اللحاف بعصبيه : شلون لك نفس تنام بعد الكلام اللي قلتلي اياه من توك ؟ اتحب سلوى وهي هم اتحبك ! وقاعدين انتوا الاثنين تلعبون من وراي ؟

وسالت بصرخه : ما اتقوم ؟ ما تتكلم ؟ ما تقول شي ؟

.:. وبعدها .:.

قام من السرير امفاور : انا كنت اجيس نبضج بالثقه يا المتخلفه وللاسف طلعتي مو مالت ثقه

تعجبت غدير وانصدمت : تقولي متخلفه يا خليفه ؟

طقت جبد خليفه : متخلفتين بعد مو متخلفه .. ولو سمحتي شيلي ايدج من مخدتي انا بنام بالصاله .. بلا عوار راس بلا بطيخ

تضايقت غدير : بتنام بالصاله وبتخليني بنفسي ؟

ما اهتم خليفه : بلعنه

انصدمت : بلعنه !!

.:. ما رد عليها وسحب قشه عشان ينام بالصاله .. انقهرت غدير وحست ان خليفه قاعد يضيع منها تدريجيا وهي السبب .:.

***************
.:. بالبنك .:.

.:. بشغل نايف .:.

.:. كان مخلص شغله وقاعد بالمكتب لا شغل ولا مشغله وكانت ليلى معاه .:.

تنهدت ليلى : ملل

حط نايف ايده على خده : مللين بعد مو بس ملل

.:. وبعدها .:.

اقترحت ليلى : اشرايك نطلع للكوفي نشرب لنا نسكافيه ؟

رد نايف : ما ينفع يا ليلى .. بيخصمون من راتبنا لو طلعنا الحين

تذمرت وسالت : اشمعنى المدير العام يطلع ويدخل على كيفه ؟

نايف : من اسمه .. المدير العام

سالت ليلى : وشنو يعني ؟ مو انسان حاله حالنا ؟

.:. وفجاه .:.

انتوا الاثنين شتسون ؟ وليش هالسوالف ؟ خلصتوا شغلكم ؟

التفتت ليلى للصوت وارتبكت : المدير العام !!

***************

يمه .. ترى بدر ولد عمي بيزورنا اليوم بالبيت ان شالله .. لو يه دخلوه الميلس وناديني

استفهمت ام الدانه : وشعنده ولد عمج بيزورنا ؟ مو من عوايده

دانه : انا اللي طلبت منه انه ايي

سالت امها مستفسره : وليش ان شالله ؟ ليكون عشان يشوفج بعد العمليه ويتعجب ؟

ابتسمت دانه : عليج نور يمه

.:. ساعات قليله بس تفصل الدانه عن لقائها بالبدر .. شبيقول بدر لما يشوفها ويكتشف انها نفسها البنت اللي شافها بسوق واقف امس ؟ شلون بتكون ردة فعله ؟ كل هذا بيبين لما تصير الساعه 7 بالليل .:.

***************

اي نعم .. هذا انا المدير العام .. ممكن اعرف شتسون ؟ او شنو سبب هالسوالف هذي ؟ ترى واصلتني شكاوي عليكم من موظفه معانا بالبنك

.:. سكتت ليلى .. وعرفت اهي ونايف منو هالموظفه اللي مشتكيه عليهم .. اهي نفسها البنت الملقوفه اللي دوم تتجسس عليهم .:.

سال نايف مستفهم : ومنو هاللي مشتكيه علينا ؟ وعلى اي اساس تشكتي ؟؟

رد المدير : على اساس انكم قابلين المكتب لمسخره

تعجب نايف : مسخره !!

المدير العام : انت فاهمني يا نايف

ما استحمل نايف هالكلام : اي نعم فاهمك .. وفاهمك عدل بعد .. بس انت غلطان

واشر على ليلى : هالبنت اللي اتشوفني 24 ساعه معاها ضحك وسوالف اتكون اختي يا المدير

ما استوعب المدير : اختك ؟؟

نايف : اي نعم اختي .. واذا حاب تتاكد شوف الاسم

تنهد المدير : ماكو داعي اشوف شي .. والسموحه منكم

.:. الموظفه الملقوفه كانت ورا باب المكتب وسمعت الكلام اللي دار .. انصدمت وبالوقت نفسه تفشلت ليش انها حطت نفسها بهالموقف المحرج .:.

***************
.:. ابيت بوبدر .:.

.:. مرت سلوى من دار بدر وسمعته يغني بصوت عالي وكان مشتط .. ضحكت سلوى ليش انه ما يعرف يغني .:.

تليقفت ومن ورا الباب سالت : شعنده البدر مستطرب ؟

وقالت بقلبها بضيق : وهذا وته ابوك ميت وانا السبب

رد بحماس : هلا سلوى .. تفضلي .. دخلي الدار

فتحت سلوى باب الدار مستفهمه : اشفيك ؟ شكلك اليوم مستانس ؟

رد بابتسامه : بشوف اسيرتي اليوم عالساعه 7 بالليل ان شالله

استفهمت سلوى : تقصد الدانه ؟

بدر : عليج نور

سالت سلوى : وينها طول هالمده ؟ وين كانت مختفيه ؟

بدر : اعتقد انها كانت مسافره .. بس وين ما ادري والله
سلوى ( تسال ) : اقولك شي بس ما تزعل مني ؟
بدر ( بابتسامه ) : هلا امري .. ان شالله ما ازعل
سلوى ( بتردد ) : ما يامر عليك عدو بس ..

سال مستفهم : بس شنو ؟

تنهدت سلوى : الصراحه الدانه بنت عمك جاسم ما تستحي

استغرب بدر هالهجوم : شكو الحين ما تستحي ؟ مو من كم يوم بس كنتي تقولين عنها مسكينه لانها اتحبني .. والحين تقولين ما تستحي ؟

سلوى : اللي اقصده انها شلون سافرت بهالظروف الصعبه ؟ شي محير

استنتج بدر : مو يمكن عندها اسبابها !

ما اقتنعت سلوى : مهما يكون السبب كان المفروض انها تحظر الجلسه

وتنهدت بضيق كبير : انا اسفه اني ذكرتك بالجلسه ومقتل ابوك .. سامحني

ابتسم بدر : مو مشكله

***************

مستحيل .. مستحيل .. مستحيل ..
ليش عاد يا ام فواز تقولين مستحيل ؟ طيعيني وصدقيني ان هالسفره بتخليه يصير ريال

ما اقتنعت ام فواز وتمت على رايها : ريال يكون او بنت ما يهمني .. انا بس ما ابي ولدي يسافر عني .. مستحيل .. الصراحه ما اقدر .. اخاف عليه .. وبثم احاتيه بالثانيه

حاول بوفواز يقنعها : بس هو ما بيكون بروحه .. بيكون مع مجموعه من شباب المعهد .. فماله داعي تخافين عليه

وهم ما اقتنعت : حتى ولو .. انا قلبي مو متطمن .. وقلب الام دوم يكون على حق .. اذا بقطر وهو يسوي سوالف بطاله .. شلون لو سافر لندن ؟ والله بيتدمر !

تنهد بوفواز : ترى خوفج هذا هو اللي بيدمره ومو السفر

تذمرت ام فواز : انت اشفيك ؟ ها ؟ ليش تبي الفكه من ولدك ؟

حاول فواز على كثر ما يقدر انه يفهمها : ما ابي الفكه منه يا مره .. رجاءا افهمي .. انا بس ابيه يعقل ويصير ريال !!

عصبت ام فواز : انا قلت لك ما ابيه يسافر !! يعني ما ابيه يسافر .. وسبق اني قلت لك مستحيييل هالشي !!

***************

.:. ابيت بوالدانه .:.

.:. كانت الساعه 3 العصر .. يعني 4 ساعات بس وبيشرف البدر للبيت .. كانت فاتحه الكبت ومن الحين تدور شي تلبسه .. طلعت لها تنوره سودا وبلوزا بيضا مخططه بالاسود .. كانت راقيه وناعمه .:.

.:. وبعدها .:.

شافت نفسها بالمرايا بابتسامه : ما اعتقد اني محتاجه للمكياج

.:. وانسدحت عالسرير مستانسه وتمنت من الله ان هالسعاده تدوم للابد .:.

See u 




.:. التكمله .:.

.:. حست الدانه بالسعاده ليش ان بدر ليما الحين متذكر صوتها ومو ناسيه مثل ما كانت معتقده .:.

نست الدانه نفسها : مثل ما قلت .. اكيد تشابه بالصوت .. لاني اول مره اشوفك يا البدر

وبسرعه حطت ايدها على حلجها : ابيه !! انا شلون قلت البدر !!

انصدم البدر وبحلق بعيونه : اشقلتي ؟؟

توهقت دانه وما عرفت شتقول : ما قلت شي انا .. شقلت ؟

بدر : امبله الشيخه قلتي اسمي .. والشي المحير بالسالفه لما قلتي انج اول مره اتشوفيني ! عيل من وين عرفتي اسمي ؟

ارتبكت دانه : يمكن تكون مجرد صدفه او زلة السان !!

ما اقتنع البدر : مستحيل تكون مجرد صدفه او زلة السان مثل ما تقولين .. اشمعنى قلتي اسم البدر بالذات ؟

حست الدانه انها تبي تشرد : اناا .. انا لازم امشي الحين

.:. وبسرعه مشت .. لكن البدر مسك ايدها بيوقفها .:.

سالت بخوف : اشفيك يا انت ؟ هد ايدي مو جدام الناس عيب عليك .. ليش ماسكني بالطريقه هذي ؟ اصلا من سمح لك انك اتجيسني ؟

.:. حس بدر انه دفش باسلوبه هذا .. وبسرعه شل ايده منها واعتذر .:.

بدر ( باسف ) : اسف .. نسيت نفسي

.:. ومشى بعدها مخلي الدانه وراه .. وهو بهاللحظه كان يفكر بالدانه .. ليش ان هالبنت ذكرته وايد بالدانه .. وهو ما يدري انها نفسها اسيرته .. الدانه بنت عمه .:.

.:. تمت دانه بمكانها وعيونها تناظر بدر ليما اختفى .. تنهدت بعدها ومشت راده السياره .. الحمدلله ان الموقف عدى على خير .. هذا اللي قالته الدانه .. ركبت السياره من بعدها راده البيت وهي تخطط للقاء الثاني اللي ممكن يجمعها بالبدر .:.


***************

قلت لك طلقني !!

اشفيج انتي ؟؟ مينونه ؟؟ مو صاحيه ؟؟ شاربه شي ؟؟ اطلقج عشان سالفه ما تسوى ؟؟ كل هذا عشان سلوى واللي قالته بالمحكمه ؟؟
غدير ( بعصبيه ) : اي نعم عشانها !
خليفه : اشفيج انتي ما تفهمين ؟ الف مره اقولج وللمره المليون ان ما بيني وبينها شي .. انتي ليش مو راضيه تصدقين ؟

ما اقتنعت غدير : مستحيل ما يكون بينكم شي .. انا شفت بعيني نظراتك لها واحنا بالمحكمه هذاك اليوم .. اشكره مهتم لها

تنهد خليفه : والله العظيم ما بيني وبينها شي .. بليز افهمي يا غدير وارحميني عااد .. واذا على النظرات تراها من الصدمه على اللي قالته عن الحب وبس

سالت غدير متنرفزه : وعاد انت شكلك ما صدقت على الله ان اكو بنت اتحبك عدل ؟

مسك خليفه اعصابه : غدير انجبي ولا تكلميني بهالطريقه .. شنو شايفتني ان شالله ؟ ابو البنات عشان ما اصدق عالله انهم يحبوني ؟؟

تذمرت غدير : ما ادري عنك .. اسال نفسك هالسؤال هذا ! وتذكر شلون كانت نظراتك لها .. على قولتك نظرات الصدمه ! والله يا خوفي تكون نظرات الحب وانا ما ادري !!

انفجرت اعصاب خليفه : قلتلج انجبي !! بقره انتي ما تفهمين ؟ يعني تبين الواحد غصب يغلط عليج ؟

.:. وبسرعه طلع بره الدار بعد ما خبط بالبيبان بقوه .. عصبت غدير من قلب ورمت بالكاس اللي كان على الطاوله وانكسر وتناثر الزجاج بزوايا الدار .:.

دخل خليفه على امه معصب : يمه وينج ؟؟

تخرعت امه وسالت : عسى ما شر ؟ اشفيك ؟

رد متشتت : يمه .. انا بطلق غدير

انصدمت امه : شنو ؟ استخفيت انت ؟

***************

.:. توها راده البيت .. دخلت دارها وسكرت الباب وقطت بنفسها عالسرير .. كانت تفكر لو اطرش له مسج من موبايلها او تتجاهل .. بس حست ان هذا اهو الوقت المناسب للمسج .. مسكت موبايلها وكتبت له المسج .:.

.:. توه البدر طالع من سوق واقف وراكب سيارته الا يسمع نغمة المسج .. مسك موبايله بيشوف منو اللي مطرش له وما استوعب لما شاف رقم الدانه .:.

بدر ( بلهفه ) : ما اصدق انا ! واخيرا طرشتي شي يا الدانه ؟

.:. وبعدها .:.

فتح المسج يقراه : هلا ولد عمي شلونك ؟ ان شالله تكون بخير ؟ اكيد انك تتسائل انا وين كنت ؟ وليش فجاه اختفيت ؟ الصراحه كانت عندي اسبابي .. انا بس حبيت اسالك لو كنت فاضي باجر عالساعه 7 بالليل ابيك اتمر بيتنا .. بغيتك بشغله ما عليك امر

تشقق البدر من الوناسه : اكيد بمر يا الدانه .. وحتى لو ما كنت فاضي بفضي نفسي عشانج

وكتب لها بمسج : من عيوني يا الدانه .. ان شالله باجر عالساعه 7 اكون عندج

***************

.:. ابيت بوخليفه .:.

سالت ام خليفه مو مقتنعه : اشدعوه بطلق غدير عشان سالفة سلوى ؟ يعني معقوله هالشي يا خليفه ؟

رد خليفه : هذا اللي اهي تبيه ومو انا

ام خليفه : مستحيل غدير تفكر بالطريقه هذي !!
خليفه : والله اذا مو مصدقتني روحي اساليها .. شكها ان بيني وبين سلوى شي اهو اللي خلاها تطلب الطلاق

استفهمت امه : وليكون بينك وبين سلوى شي ؟

تنهد خليفه : يعني بالله عليج شنو بيكون بينا يا يمه ؟ لمجرد ان سلوى قالت بالمحكمه انها اتحبني معناته ان اكو شي من بينا ؟؟

ام خليفه : مو هذا هو المهم الحين .. المهم انك تنسى فكرة الطلاق موليا .. اعنبو توكم متزوجين من شهر بس .. واذا على غدير خلها علي انا

تنهد بضيق : اللي تشوفينه يمه

***************

.:. بهاللحظه كانت غدير رايحه لبيتها .. كانت تبي تشوف سلوى عشان تحقق معاها وتسوي سالفه من ولا شي .. ولما وصلت بسرعه نزلت من السياره ودخلت البيت رايحه لدار سلوى .:.

فتحت عليها باب الدار بقوه : وينج يا ام الريايل ؟؟

تخرعت سلوى والتفتت لها : بسم الله الرحمن الرحيم .. خرعتيني يا غدير !!

وسالت مستنكره : وشنو هذي ام الريايل ؟ هذي ثاني مره تقولينها لي .. عيب عليج .. والله العظيم عيب عليج

تمسخرت غدير : يا سلام يا سلام على البنت الشريفه يا سلام .. انتي تعرفين العيب ؟ المره الاولى لعبتي على ابوي المسكين ليمن اغريتيه وحاول انه يعتدي عليج .. والحين قاعده وتلفين على خليفه عشان تخطفينه مني !!

استنكرت سلوى هالكلام : كل الكلام اللي قلتيه باطل يا غدير

ضحكت غدير بسخريه : سكتي ولا تسوين روحج مثاليه .. انتي من عمايلج حتى ابوج تبرا منج

وقالت بجديه : شوفي يا بنت الناس .. هذا لو كنتب بالفعل بنت ناس .. انا يايه اقولج شي وارد البيت .. ابتعدي عن خليفه احسن لج

تضايقت سلوى من هذا كله : تطمني حبيبتي ما بيني وبينه شي .. واذا على الكلام اللي قلته بالمحكمه اعتبريه شي من الماضي

شافت غدير سلوى بحتقار : ودي اصدقج باللي تقولينه يا الحقيره بس للاسف ما اقدر

ادمعت عيون سلوى : الله يسامحج يا غدير

ردت غدير بقسوه : اكره دموع التماسيح

قربت سلوى من غدير ومسكت ايدها بالم : ليش صار كل هذا ؟ كنا من احسن ما يكون .. عايله وحده متفاهمه كلن يحب الثاني .. وفجاه افترقنا لاسباب انا استنكرها !

اسحبت غدير ايدها بقوه : اذا انتي استنكرتيها فانا ما اقدر استنكرها .. انتي السبب الاول والاخير باللي صار واللي قاعد يصير .. لو ما اغريتي ابوي من البدايه ما كان بيصير كل هذا

سلوى : للمره المليون اقولج انا ما اغريت ابوج .. اهو اللي دوم كان يتحرش فيني والله .. يعني ما شفتي الفيديو المسجل بالموبايل ؟ ما سمعتي الكلام اللي دار بينا ؟ ما كان دلليل كافي لج على ان ابوح اهو السبب ؟؟

.:. ما عرفت غدير شتقول وسكتت .:.

استفهمت سلوى : ليش سكتي ؟ اشوف ردي .. قولي شي !

سالت غدير بلا مبالاه : وشتبيني اقولج بالله ؟ كل اللي عندي قلته

ردت سلوى : قولي ان الحق معاي انا وانج ما تبين تقتنعين بالشي هذا .. قولي انج معصبه علي ليش اني احب خليفه ومو عشان مقتل ابوج .. قولي كل هذا !

ما اهتمت غدير : ما ابي اقول شي .. ومثل ما قلت لج كل اللي عندي قلته .. وللمره الاخيره اقولج ابتعدي عن خليفه احسن لج

.:. وبعدها طلعت بره الدار راده البيت .. حست سلوى بالضيق الشديد .:.

سالت نفسها بحزن كبير : ليش يا غدير مو راضيه تستوعبين ان انا مالي خص بشي وان القدر اهو السبب بكل شي ؟

***************

.:. عالساعه 2 الفير .:.

.:. ابيت بوخليفه .:.

.:. كان خالد رايح المطبخ عطشان بيشرب ماي .. واستغرب لما شاف ان باب المطبخ الخارجي مفتوح .. طلع منه ليما وصل الحوش .. مشى شويه وشاف ان باب البيت الحديد هم كان مفتوح .. تخرع وارتبك وحس ان اكو حرامي بالبيت .. مشى بخطوات خفيفه بزوايا الحوش ليمن سمع صوت شي يتحرك بالمخزن اللي بره ! مسك نعال بيده لوول يعني سلاح وسم بسم الله وبسرعه فتح باب المخزن ومد بيده سيده وهو ماسك النعال .:.

صرخت نجلا متروعه من قلب : بسم الله الرحمن الرحيم .. ياك الموت يا تارك الصلاة

انصدم خالد وهو يشوف نجلا : نجلوه ! انتي شتسوين عندج بالمخزن ؟ وشله بيبان البيت امشرعه ؟

نطقت وهي ترتجف : انا بس كنت انا ..

صرخ معصب : انتي شنو ؟؟

.:. وفجاه .:.

سمع خالد صوت من وراه يسال : عسى ما طولت عليج حبيبتي نجلا ؟؟



انصدم خالد وهو يشوف نجلا : نجلوه ! انتي شتسوين عندج بالمخزن ؟ وشله بيبان البيت امشرعه ؟

نطقت وهي ترتجف : انا بس كنت انا ..

صرخ معصب : انتي شنو ؟؟

.:. وفجاه .:.

سمع خالد صوت من وراه يسال : عسى ما طولت عليج حبيبتي نجلا ؟؟

***************

.:. ابدار خليفه .:.

.:. كان خليفه منسدح على السرير ما ياله نوم .. اما عن غدير كانت قاعده على الكرسي امجابلته وهم ما ياها نوم .. كانت اتفكر تكلم خليفه وتعتذر منه .:.

سالت مستفهمه : نمت يا خليفه ؟

رد وهو مغطي نفسه باللحاف : ليما الحين

.:. وبعدها .:.

قامت من الكرسي وقربت يمه .. قعدت على السرير بتردد .. كانت ناويه تعتذر له .:.

مسكت ايده بشويش : انا اسفه حبيبي

ما عبرها : بعد شنو ؟

تضايقت وسالت : يعني شنو الحين ؟ ما راح اتسامحني ؟

التفت صوبها وسال : مو انتي مساعه طلبتي الطلاق ؟

ردت متحسفه : غيرت رايي

استفهم خليفه : وشاللي غير رايج ؟

غدير : حسيت ان السالفه ما تسوى ومساعه انا كنت معصبه ونسيت نفسي

سال خليفه : افهم من كلامج انج عقلتي واهم شي واثقه فيني ؟

غدير : اكيد

ما اقتنع خليفه : متاكده ؟

كررت غدير : اكيد

سال خليفه يجيس النبض : يعني عادي عندج احب سلوى ؟

انصدمت وما استحملت : شنو ؟ اتحب سلوى ؟ هذا معناته ان شكي كان ابمحله .. انت تحب سلوى وهي تحبك ؟

تنهد خليفه ولف ويها عنها : اقول غدير .. تصبحين على خير

***************






.:. ومجددا بالمخزن .:.

التفت خالد وراه وشاف بنت ضخمه واقفه جدامه وما كانت فيها اي انوثه .. بختصار كانت مسترجله .:.

التفت لنجلا وسال بعصبيه : انتي اتواعدين لج بنات مسترجلات بالبيت يا الحيوانه ؟

.:. وفجاه .:.

تليقفت المسترجله : هيه انت .. لا اتغلط على حبيبتي لا اغلط عليك

تعجب خالد وما قدر يمسك الضحكه : شنو قلتي ماما ؟

حطت المسترجله بيدها على كتف خالد بجديه : بلا هالمسخره هذي يا انت .. وترى انا اكلمك من صجي وما اتغشمر معاك

تنرفز خالد وشل ايدها بقوه : وقسم بالله لو ما كنتي بنت جان طيرتج وعدمتج بيدي

استفهمت المسترجله : بنت ؟ ليش انت تشوف ان اكو بنات اهني غير نجول ؟

شافها بحتقار : الحمدلله والشكر على نعمة العقل والله

والتفت لنجلا بنظره : وانتي بسرعه انجلعي داخل ودواج عندي بعدين

تليقفت المسترجله مره ثانيه : هيه انت .. انا شقلت لك ها ؟ شكلك نسيت ؟ للمره الثانيه اقولك لا اتغلط او اتفكر انك اتهدد حبيبتي .. فاهم ؟

مسك خالد اعصابه على كثر ما يقدر : اقول نجول قولي لها تسكت او والله بقوم البيت كله وبكبر السالفه

.:. تخرعت نجلا وبسرعه قربت من المسترجله .:.

مسكت ايدها بحنيه : ايمان حبيبتي .. انتي امشي الحين وانا ان شالله بكلمج بعدين .. بليز فديتج ما ابي مشاكل مع اهلي

تنهدت ايمان : ان شالله حبيبتي من عيوني .. وكل هذا عشانج انتي بس .. ولو الود ودي اسطر اخوج والله

.:. انصدم خالد من هالكلام .. اشكره عيني عينك اتقول جذي بلا حيا ولا مستحى .. والله ان الدنيا تدمرت للاسف وهالبنت قوية عين .. والمصيبه انها طالعه هالحزه من البيت واهلها مو دارين عنها بشي .:.

.:. وبعدها .:.

.:. مرت ايمان من يم خالد متعمده وطلعت من الباب الحديد راده لبيتها .:.

سحب خالد نجلا من ايدها : انجلعي جدامي بسرعه

ارتعشت بخوف : خالد لا تتهور وتسوي فيني شي .. انا حلفت لو مديت ايدك علي مره ثانيه بسجنك !!

رماها عالكرسي معصب : انا ما ابي الطخ ايدي بوحده حيوانه مثلج .. بس والله يا نجلوه لو كررتي هالسواة مره ثانيه ما اتلومين الا نفسج !

وصرخ يسال : فاهمه ؟

ارتجفت ونطقت : اي فاهمه

***************

سحبت منه اللحاف بعصبيه : شلون لك نفس تنام بعد الكلام اللي قلتلي اياه من توك ؟ اتحب سلوى وهي هم اتحبك ! وقاعدين انتوا الاثنين تلعبون من وراي ؟

وسالت بصرخه : ما اتقوم ؟ ما تتكلم ؟ ما تقول شي ؟

.:. وبعدها .:.

قام من السرير امفاور : انا كنت اجيس نبضج بالثقه يا المتخلفه وللاسف طلعتي مو مالت ثقه

تعجبت غدير وانصدمت : تقولي متخلفه يا خليفه ؟

طقت جبد خليفه : متخلفتين بعد مو متخلفه .. ولو سمحتي شيلي ايدج من مخدتي انا بنام بالصاله .. بلا عوار راس بلا بطيخ

تضايقت غدير : بتنام بالصاله وبتخليني بنفسي ؟

ما اهتم خليفه : بلعنه

انصدمت : بلعنه !!

.:. ما رد عليها وسحب قشه عشان ينام بالصاله .. انقهرت غدير وحست ان خليفه قاعد يضيع منها تدريجيا وهي السبب .:.

***************
.:. بالبنك .:.

.:. بشغل نايف .:.

.:. كان مخلص شغله وقاعد بالمكتب لا شغل ولا مشغله وكانت ليلى معاه .:.

تنهدت ليلى : ملل

حط نايف ايده على خده : مللين بعد مو بس ملل

.:. وبعدها .:.

اقترحت ليلى : اشرايك نطلع للكوفي نشرب لنا نسكافيه ؟

رد نايف : ما ينفع يا ليلى .. بيخصمون من راتبنا لو طلعنا الحين

تذمرت وسالت : اشمعنى المدير العام يطلع ويدخل على كيفه ؟

نايف : من اسمه .. المدير العام

سالت ليلى : وشنو يعني ؟ مو انسان حاله حالنا ؟

.:. وفجاه .:.

انتوا الاثنين شتسون ؟ وليش هالسوالف ؟ خلصتوا شغلكم ؟

التفتت ليلى للصوت وارتبكت : المدير العام !!

***************

يمه .. ترى بدر ولد عمي بيزورنا اليوم بالبيت ان شالله .. لو يه دخلوه الميلس وناديني

استفهمت ام الدانه : وشعنده ولد عمج بيزورنا ؟ مو من عوايده

دانه : انا اللي طلبت منه انه ايي

سالت امها مستفسره : وليش ان شالله ؟ ليكون عشان يشوفج بعد العمليه ويتعجب ؟

ابتسمت دانه : عليج نور يمه

.:. ساعات قليله بس تفصل الدانه عن لقائها بالبدر .. شبيقول بدر لما يشوفها ويكتشف انها نفسها البنت اللي شافها بسوق واقف امس ؟ شلون بتكون ردة فعله ؟ كل هذا بيبين لما تصير الساعه 7 بالليل .:.

***************

اي نعم .. هذا انا المدير العام .. ممكن اعرف شتسون ؟ او شنو سبب هالسوالف هذي ؟ ترى واصلتني شكاوي عليكم من موظفه معانا بالبنك

.:. سكتت ليلى .. وعرفت اهي ونايف منو هالموظفه اللي مشتكيه عليهم .. اهي نفسها البنت الملقوفه اللي دوم تتجسس عليهم .:.

سال نايف مستفهم : ومنو هاللي مشتكيه علينا ؟ وعلى اي اساس تشكتي ؟؟

رد المدير : على اساس انكم قابلين المكتب لمسخره

تعجب نايف : مسخره !!

المدير العام : انت فاهمني يا نايف

ما استحمل نايف هالكلام : اي نعم فاهمك .. وفاهمك عدل بعد .. بس انت غلطان

واشر على ليلى : هالبنت اللي اتشوفني 24 ساعه معاها ضحك وسوالف اتكون اختي يا المدير

ما استوعب المدير : اختك ؟؟

نايف : اي نعم اختي .. واذا حاب تتاكد شوف الاسم

تنهد المدير : ماكو داعي اشوف شي .. والسموحه منكم

.:. الموظفه الملقوفه كانت ورا باب المكتب وسمعت الكلام اللي دار .. انصدمت وبالوقت نفسه تفشلت ليش انها حطت نفسها بهالموقف المحرج .:.

***************
.:. ابيت بوبدر .:.

.:. مرت سلوى من دار بدر وسمعته يغني بصوت عالي وكان مشتط .. ضحكت سلوى ليش انه ما يعرف يغني .:.

تليقفت ومن ورا الباب سالت : شعنده البدر مستطرب ؟

وقالت بقلبها بضيق : وهذا وته ابوك ميت وانا السبب

رد بحماس : هلا سلوى .. تفضلي .. دخلي الدار

فتحت سلوى باب الدار مستفهمه : اشفيك ؟ شكلك اليوم مستانس ؟

رد بابتسامه : بشوف اسيرتي اليوم عالساعه 7 بالليل ان شالله

استفهمت سلوى : تقصد الدانه ؟

بدر : عليج نور

سالت سلوى : وينها طول هالمده ؟ وين كانت مختفيه ؟

بدر : اعتقد انها كانت مسافره .. بس وين ما ادري والله
سلوى ( تسال ) : اقولك شي بس ما تزعل مني ؟
بدر ( بابتسامه ) : هلا امري .. ان شالله ما ازعل
سلوى ( بتردد ) : ما يامر عليك عدو بس ..

سال مستفهم : بس شنو ؟

تنهدت سلوى : الصراحه الدانه بنت عمك جاسم ما تستحي

استغرب بدر هالهجوم : شكو الحين ما تستحي ؟ مو من كم يوم بس كنتي تقولين عنها مسكينه لانها اتحبني .. والحين تقولين ما تستحي ؟

سلوى : اللي اقصده انها شلون سافرت بهالظروف الصعبه ؟ شي محير

استنتج بدر : مو يمكن عندها اسبابها !

ما اقتنعت سلوى : مهما يكون السبب كان المفروض انها تحظر الجلسه

وتنهدت بضيق كبير : انا اسفه اني ذكرتك بالجلسه ومقتل ابوك .. سامحني

ابتسم بدر : مو مشكله

***************

مستحيل .. مستحيل .. مستحيل ..
ليش عاد يا ام فواز تقولين مستحيل ؟ طيعيني وصدقيني ان هالسفره بتخليه يصير ريال

ما اقتنعت ام فواز وتمت على رايها : ريال يكون او بنت ما يهمني .. انا بس ما ابي ولدي يسافر عني .. مستحيل .. الصراحه ما اقدر .. اخاف عليه .. وبثم احاتيه بالثانيه

حاول بوفواز يقنعها : بس هو ما بيكون بروحه .. بيكون مع مجموعه من شباب المعهد .. فماله داعي تخافين عليه

وهم ما اقتنعت : حتى ولو .. انا قلبي مو متطمن .. وقلب الام دوم يكون على حق .. اذا بقطر وهو يسوي سوالف بطاله .. شلون لو سافر لندن ؟ والله بيتدمر !

تنهد بوفواز : ترى خوفج هذا هو اللي بيدمره ومو السفر

تذمرت ام فواز : انت اشفيك ؟ ها ؟ ليش تبي الفكه من ولدك ؟

حاول فواز على كثر ما يقدر انه يفهمها : ما ابي الفكه منه يا مره .. رجاءا افهمي .. انا بس ابيه يعقل ويصير ريال !!

عصبت ام فواز : انا قلت لك ما ابيه يسافر !! يعني ما ابيه يسافر .. وسبق اني قلت لك مستحيييل هالشي !!

***************

.:. ابيت بوالدانه .:.

.:. كانت الساعه 3 العصر .. يعني 4 ساعات بس وبيشرف البدر للبيت .. كانت فاتحه الكبت ومن الحين تدور شي تلبسه .. طلعت لها تنوره سودا وبلوزا بيضا مخططه بالاسود .. كانت راقيه وناعمه .:.

.:. وبعدها .:.

شافت نفسها بالمرايا بابتسامه : ما اعتقد اني محتاجه للمكياج

.:. وانسدحت عالسرير مستانسه وتمنت من الله ان هالسعاده تدوم للابد .:.

See u 




الحلقة 33 .:.

عن جد يا ساندرا ؟؟
ساندرا : ايه .. بضل بقطر لتو ويكس بالكتير وبعدها بعود لفرانسا
ابتسم جوزيف : يااه .. والله اني اشتئت لك كتييير .. وطفشت وانا لحالي هون 
وسال بعدها : وايا يوم بيكون الحجز ؟؟
ساندرا : بكرا عالساعه 8 بالليل 
استانس اخوها :Woow .. بهيدي السرعه .. منتضرك بكرا بالمطار بس هاا مو تصيفي ok ؟؟
ابتسمت ساندر :ok 
***************

.:. ابيت بوخليفه .:.

كانت نجلا بدارها وما تبي تطلع للصاله .. كانت تتحاشه تشوف خالد بعد الموقف اللي صار الفير .. لسبب معين كانت خايفه منه .. حست نور ان اكو سالفه وان نجلا مخبيه شي .:.
طقت عليها باب الدار تسال : نجول افتحي الباب .. ليش قافلته ؟؟
سالت نجلا بدون نفس : اشتبين ؟؟
استغربت نور : نجول اشفيج ؟ شنو اشتبين ؟ فتحي الباب ابي اكلمج
تذمرت نجلا : اوهو .. انا مو ناقصه عوار راس .. وبعدين انا تعبانه .. ابي انام
سالت نور مستفهمه : عوار راس من شنو ؟ وشنو هالشي اللي امتعبج ؟
عصبت نجلا : انتي ليش ملقوفه جذي ؟ قلتلج تعبانه ابي انام .. يعني انتي ما تتعبين بالله ؟
تنرفزت نور من هالاسلوب : بلعنه .. انا الغلطانه اللي اسال عنج
***************

.:. الساعه 7 بالليل .:.

.:. وبالميعاد كان واقف بسيارته يم باب بيت عمه بوالدانه .. نزل من السياره .. شاف باب الحوش الصغير مفتوح ودخل منه .. مشى ليمن وصل لباب الصاله الرئيسي .:.

.:. سمعت ام الدانه ان اكو احد يطق الباب واستنتجت انه البدر .. قربت من الباب وفتحته وبالفعل شافت بدر .:.

.:. وبعدها .:.
ابتسم البدر في ويه مرت عمه : السلام عليكم
ابتسمت له بالمثل : وعليكم السلام .. هلا بالبدر .. هلا والله .. تفضل بالميلس .. ودقايق بس واناديلك ابنيتي الدانه
بدر : تسلمين

.:. كان يمشي رايح للميلس ودقات قلبه تتسارع بالخفقان .. هل هو حب وعشق بالدانه ؟ اهو بنفسه ما يدري ومستغرب من نفسه .:.

.:. اما بالنسبه للدانه كانت بالدار ومستعده كليا للقاء الحبيب .:.
شافت ساعتها مستفهمه : الحين 7 وخمس .. وينه بدر ليما الحين ما يه ؟

.:. وفجاه .:.
دخلت عليها امها بدون ما تطق الباب: اكاهو البدر بالميلس يا دانه

***************

.:. كان بدر قاعد بالميلس ينتظر دانه على نار .. ما كان يدري ليش يحس بهالشعور الغريب ! اشكره استلطف الدانه بعد كل الاحداث اللي صارت بس اهو يكابر ويكاابر هالشي لنفسه .. شاف ساعته وكانت 7 وعشر .. هذا معناته ان اسيرته بتدخل الميلس وباي لحظه .. كانت عيونه عالباب تترقب دخول الاسيره .:.

.:. وبعدها .:.

.:. دخلت الدانه الميلس والشي الغريب انها كانت متغشيه .. شافها البدر وابتسم وبدت دقات قلبه تتسارع بالخفقان مره ثانيه .. شنو هالشعور الغبي اللي احسه ؟؟

^^

هذا اللي ساله البدر لنفسه
شافها مستفهم : شلونج يا دانه ؟ ان شالله بخير ؟
وسال مستغرب : بس ليش حاطه الغشوه على ويهج الحين ؟
وتنهد بضيق : اممم .. اذا عشان الكلام القاسي اللي قلته لج بالمطعم هذاك اليوم فانا اسف .. والله اني ما كنت اقصد شي .. ماكو داعي اتخشين ويهج عني يا بنت عمي
ونطق بتردد : انتي بالنسبه لي جميله .. وما عليج من البقيه

.:. وبعدها .:.
انزلت ادموع الدانه من تحت الغشوه : بعد شنو يا بدر ؟ بعد شنو تقولي هالكلام هذا ؟ ها ؟ بعد شنو ؟

.:. هالصوت هذا انا امس سامعه والله .. كان يكلم نفسه بتعجب من محاسن الصدف بالصوت .. هذا نفس صوت البنت الجميله اللي شافها امس .:.
سال مستفهم : ليش تساليني بعد شنو ؟ انا ادري ان كلمة اسف ما تسوي شي .. بس انا والله اسف
حست دانه بالحزن : انا اللي اسفه يا البدر .. سامحني الله يخليك
ما فهم شي : ليش تتاسفين ؟ وعلى شنو اسامحج ؟
ردت دانه بتردد : ابيك اتسامحني ليش اني .. ليش اني ........
وشلت الغشوه من ويها وشافته بعيونه : ليش اني شفتك امس بسوق واقف وما قلتلك هذي انا الدانه بنت عمك
قام البدر من الكرسي مصدوم : مستحييل هذا اللي قاعد يصير ؟ انتي شقاعده اتسوين فيني يا ابنيه ها ؟ ليش قاعده تلعبين علي ؟
قامت الدانه اهي الثانيه من الكرسي وقربت يمه : انا مو قاعده اسوي فيك شي ولا لعبت عليك .. انا بس سويت عملية تجميل عشانك انت يا البدر .. ليش انك بيوم جرحتني برفضك وحطمتني والله
صرخ معصب : انجبي ولا تقربين صوبي فاهمه ؟ انتي انسانه منافقه وكذابه !! لعبتي علي 3 شخصيات .. اسيرة البدر والدانه بنت عمي والحين انتي !! اشباقي بعد شي تبين اتسوينه وما سويتيه ؟ ها ؟ منو اهي الشخصيه الرابعه اللي ليما الحين ما طلعت !!
حبست الدمعه بعيونها : انا ما لعبت عليك دور الثلاث شخصيات مثل ما تقول .. اسيرة البدر والدانه وانا اهي نفس البنت وانت عارف هالشي
رد بدر بلا مبالاة : هالشي ما عاد يهمني يا الدانه
وسال بضيق : شكله ما عندج شي تقولينه عدل ؟ انتي قلتيلي ايي بيتكم عشان انصدم فيج عدل ؟
نزلت راسها بحزن : عدل
تنهد وحس بالم بصدره : ما عاد يهم هالشي وانا بمشي الحين

.:. وبالفعل ما عبرها ومشي من يمها متجاهلها تماما .. حاولت تتمالك نفسها وما اتصيح لانها تعبت من الصياح بس للاسف ما قدرت .. اهو صحيح ان عمليات التجميل غيرت من شكلها الخارجي بس ما قدرت اتغير من شخصيتها وطيبتها المعتاده .:.

ادمعت عيون الدانه بالم : شنو بعد اللي اقدر اسويه لك يا البدر وما سويته ؟ الظاهر ان ماكو نصيب من بينا والله مو كاتب لنا ان انكون لبعض !
***************

.:. ارجعت ساندرا من فرنسا وكان جوزيف بالمطار يستقبلها .. وانتشر خبر ان الدانه سوت عملية تجميل بالعايله الكريمه كلها .:.

تلصقت نجلا بامها تترجى : يمه ابوس اريولج يا يمه خليني اسوي عملية تجميل .. بلييييز
تعجبت امها : وليش بالله انتي اشفيج ان شالله ؟
نجلا : احس خشمي مو سيده .. العضمه اللي بالنص مخربه وابي اعدله
عصبت امها : نجول عن الدلع هذا .. انتي بس شفتي الدانه بنت عمج وتبين اتقلدينها
حاولت نجلا تقنع امها : عفيه يا يمه خليني اسوي العمليه .. شوفي الدانه الحماره شلون صارت احلى مني بوايييد بعد ما كنت انا احلى منها .. بذمتج يعني مو قهر ؟؟
صرخت امها : اقول نجول انجبي احسن لج وعن هالانانيه .. الدانه كان لها عذرها لما سوت العمليه بس انتي الحمدلله والشكر له حلوه وما فيج شي
تذمرت نجلا : ادري اني حلوه بس هم ابي اكون احلى .. فشنو اللي يمنع من هالشي ؟؟
تعبت امها منها : تراج اذيتيني والله ! سوي اللي بتسوينه ما علي منج انا

.:. لما شافت نجلا ان امها شبه وافقت تراجعت عن قرارها .:.

نجلا ( بتردد ) : امممممم بس انا اخاف من التخدير .. ياما صارت اخطاء طبيه بسبب هالنوع من العمليات التجميليه
ما عرفت لها امها : والله ما ينعرف لج .. عيل اشتبين بالضبط ؟
ما عرفت نجلا شتقول : ما ادري
***************

.:. ابيت بوبدر .:.
.:. بدر كان حابس نفسه بالدار .. متضايق .. متالم وحزين .. كان يحس بنكسار كبير .. اهو يدري وهم متاكده ان قلبه مع اسيرته بس كان يكابر .:.
دخلت عليه سلوى تسال : ادري اني دخلت بس ممكن ادخل ؟
ابتسم بحزن : اكيد
شافت الحزن بعيونه واستنتجت : اعتقد ان كل هالحزن اللي اشوفه بعيونك سببه الدانه
تنهد بضيق : ليش الدانه سوت عملية تجميل يا سلوى ؟ ليش ؟
سلوى : اعتقد عشانك
سال بدر مستفهم : عشاني او عشان الناس ؟
سلوى : اممم والله ما ادري .. بس اتوقع ومن بعد كلامك القاسي لها تعقدت من شك

.:. وفجاه .:.
قاطعها البدر بنكسار : خلاص يا سلوى .. لو سمحتي سكري السالفه
سال سلوى : ليش يا بدر ؟ ليكون ضايقتك بشي ؟
ابتسم بدر : بالعكس والله ما ضايقتيني بس انا ابي انسى كل شي وابي انسى الدانه بالذات
استفهمت سلوى : انت تحب الدانه يا البدر ؟
شافها بالم : انا ما احبها .. انا يا سلوى اموت فيها
***************

.:. ابيت بوخليفه .:.

.:. اكثر من اسبوع وخليفه ما يكلم غدير وما يعبرها بكلمه .. بيوم ما قدرت غدير تستحمل فيه هالوضع البارد هذا .. قربت من خليفه وشافته بابتسامه .:.
غدير ( تسال ) : ليما الحين متضايق مني حبيبي ؟
رد بلا مبالاه : متضايق او مستانس مو مهم بالنسبه لي
غدير : اذا مو مهم بالنسبه لك هو مهم بالنسبه لي انا
ومسكت ايده تسال : اقدر اقولك شي يا خليفه ؟
سال مستفهم : شنو بعد ؟
ابتسمت بسعاده : انا حامل حبيبي
ما استوعب وبحلق بعيونه : شقلتي ؟؟
ضحكت على ملامحه : قلتلك انا حامل حبيبي
مسكها بيدينه وهو بيطير من الوناسه : هذا معناته انا بصير ابو ! بيكون عندي ولد بيقولي يبه !
استانست غدير لوناسته : اي اكيد ان شالله .. ويمكن تكون بنت وتقولك يبه

.:. ابتسم خليفه وباسها على راسها .. استانست غدير وحست ان حياتها مع خليفه بتبدا من يديد على اساس الحب والتفاهم .:.

*************** 

 


.:. مر شهر .. 2 .. 3 .. 4 شهور ومحد يدري عن الثاني .. لا البدر يعرف شي عن دانه ولا اهي تعرف شي عنه .. قلبها كان يتقطع مشتاقتله .. مشتاقه لشوفته ولصوته .. مشتاقه اطرش له مسجات مثل قبل .. لكن عزة نفسها منعتها من هالشي .. مع انها كانت يوميا اتفكر فيه واتصيح بحرقه .:.

.:. بالنسبه للبدر .. كان بنفس الحاله .. طلعاته من البيت قلت بكثير وصار ما يطلع وايد .. واغلبية اوقاته بالدار .. اتحصلونه حابس نفسه بالدار وبالدقيقه يقرا مسجات اسيرته القديمه .. يتذكر اللي فات .. يتذكر وقلبه يتالم يبي يشوف الدانه .. يبي يسمع صوتها .. يبي يعرف اي شي عنها .. بس للاسف هو ما زال يكابر .. متظاهر ان مو هامه شي .:.

.:. بيوم ما استحملت فيه الدانه اكثر .. كانت منهاره وميته من البجي .. مسكت موبايلها ودقت على خدمة الاغاني واختارت الاغنيه المعينه وبسرعه طرشتها كامله على موبايل البدر .:.

.:. كان بدر بداره .. منسدح عالسرير ومتضايق .. رن موبايله اللي كان يمه .. مسك الموبايل وشاف الرقم .:.

.:. وفجاه .:.
قام البدر من سريره مو مصدق : هذا رقم الدانه !!
وبسرعه وبدون تفكير رد على المكالمه : هلا والله بالد

.:. سكت فجاه لما سمع صوت موسيقى .. كانت اغنيه .. وتم يسمع الاغنيه .:.

|| وش مسوي مع غيري .. وش الدنيا في قربه قول .. يا روحي انته متهني وله بشوفته مشغول ؟ شمسوي مع غيري .. وش الدنيا في قربه قول .. يا روحي انته متهني وله بشوفته مشغول ؟
انا مازلت افكر فيك واموت بحبك وطاريك ولكن هذي اطباعي اخبي الحزن بي ما اقول .. انا مازلت افكر فيك واموت بحبك وطاريك ولكن هذي اطباعي اخبي الحزن بي ما اقول .. رجعت اسال غصب عني جبرني الشوق واعذرني انا ما اقدر على قلبي عجزت القى الوفا كحدود .. رجعت اسال غصب عني جبرني الشوق واعذرني انا ما اقدر على قلبي عجزت القى الوفا كحدود .. انا مازلت افكر فيك واموت بحبك وطاريك ولكن هذي اطباعي اخبي الحزن بي ما اقول .. انا مازلت افكر فيك واموت بحبك وطاريك ولكن هذي اطباعي اخبي الحزن بي ما اقول ..
امانه ان جيت في بالك تطمن قلبي عن حالك على الذكرى انا عايش كيف انساك مو معقول !! امانه ان جيت في بالك تطمن قلبي عن حالك على الذكرى انا عايش كيف انساك مو معقول !! انا مازلت افكر فيك واموت بحبك وطاريك ولكن هذي اطباعي اخبي الحزن بي ما اقول .. انا مازلت افكر فيك واموت بحبك وطاريك ولكن هذي اطباعي اخبي الحزن بي ما اقول ..
حسبت اني بعد فرقاك راح اهوى غصب وانساك لقيت الحب مع غيرك امل من اوله مقتول .. حسبت اني بعد فرقاك راح اهوى غصب وانساك لقيت الحب مع غيرك امل من اوله مقتول .. انا مازلت افكر فيك واموت بحبك وطاريك ولكن هذي اطباعي اخبي الحزن بي ما اقول .. انا مازلت افكر فيك واموت بحبك وطاريك ولكن هذي اطباعي اخبي الحزن بي ما اقول ||

.:. خلصت الاغنيه وطاح الموبايل بلا شعور من ايده .. ما استوعب ان ادموعه قاعده تنزل من عيونه بلا توقف .:.

سال نفسه بسخريه : والله حاله .. انا ادمع عشان ابنيه ؟
وكرر وهو حاس بالم : الحين اناا ادمع عشان ابنيه ؟؟
مسك اكلنكس ومسح ادموعه : شعور غبي هذا اللي احسه .. اكيد مرحله وبتعدى على خير وبنسى كل شي ان شالله

.:. انزلت ادموعه مره ثانيه .:.

تعجب وعصب على نفسه :اشفيني انا ؟ مو صاحي ؟ اكيد مينون .. ليش قاعد ادمع الحين ؟ ليش ؟ شنو هالشعور المتخلف هذا !!
.:. هذا مو شعور متخلف يا البدر .. هذا شعور الحب بس انت للاسف اتكابر ومو راضي تقتنع فيه .:.

***************

.:. بيوم من الايام .:.

.:. كان نايف مستانس ورد من شغله امبجر .. وبسرعه راح لدار سلوى .:.
نايف ( من ورا الباب ) : سلاوي ممكن اتفضل ؟
ابتسمت سلوى : اكيد .. تفضل

.:. وبعدها .:.
دخل عليها مستانس : سلوى ابي اقولج شي ومستعيل !
استفهمت سلوى سبب هالعيله : هلا .. امر .. شعندك مستانس ؟
نايف ( بابتسامه ) : شفت الدانه بنت جاسم بالبنك اليوم .. يايه اتقدم لها على وظيفه
ما افهمت سلوى شي : ok وشكو هذا بسعادتك الحين ؟
نايف : من مده مو طويله كنت افكر اخطب والصراحه لما شفت الدانه انبهرت بجمالها .. ما شالله قمر نازل من السما .. وحسيت انها ممكن تكون الزوجه المناسبه لي
انصدمت سلوى من هالخبر : نيوف انت من صجك ؟؟
استغرب نايف : اي من صجي .. اشفيج منصدمه ؟
سلوى : سلامتك بس ......
استفهم نايف : بس شنو ؟
.:. توها سلوى تبي تقوله ان البدر يحب الدانه بس قاطعها بدر بالوقت المناسب .:.

بدر : هلا .. شفت الباب مفتوح ونايف معاج فقلت لنفسي اسلم عليكم
وسال بابتسامه : اشلونكم ؟
ابتسمت سلوى : بخير
وسال نايف متحمس : سمعت اخر خبر يا البدر ؟
استفهم بدر : اللي اهو ؟
ابتسم نايف : انا بخطب الدانه بنت عمك جاسم ان شالله
.:. حس بدر ان قلبه بيوقف من الصدمه .. ورجع خطوتين لورا .. استغرب نايف وهو يشوف ملامح ويه البدر المتغيره من هالخبر .. وعرفت سلوى سبب هالصدمه اللي بعيون البدر .:.

سال نايف وهو مو فاهم شي : بدور اشفيك ؟ عسى ما شر ؟
حس البدر ان الدنيا تلف فيه : سلامتك يا نايف .. ما فيني شي .. انا بس حسيت بالتعب شوي .. الظاهر من امس .. حسيت نفسي ما نمت عدل
ابتسم نايف : ما تشوف شر يا البدر
وسال : بس ما قلت لي شرايك بالدانه ؟؟
نطق البدر بضيق كبير : والنعم والله .. زين ما اخترت يا نايف .. الدانه بنت عمي خوش بنت وتستاهل كل خير والله 

.:. استانس نايف من هالمدح بس بالوقت نفسه حس ان البدر مو طبيعي بعد ما سمع هالخبر هذا .. ابتسم البدر غصبا عنه عشان ما يحسس نايف ان اكو شي .. وحست سلوى بضيقة البدر المسكين بس ما حبت تقول لنايف شي .:.

.:. ما استحمل البدر اكثر وطلع من دار سلوى راد لداره .. قامت سلوى ولحقته .. وحس نايف ان في السالفه شي .. ما استحمل هالفضول وقام لحق بدر وسلوى .:.

.:. وبعدها .:.
.:. قعد البدر على الكرسي بداره وكانت سلوى امجابلته .. اما عن نايف كان بره الدار وسمع كل شي دار بينهم .:.

سالت سلوى : ليش يا بدر ؟ ليش ؟ ليش ما قلت لنايف انك اتحب الدانه ؟ ليش ؟ وليش ما قلت له انها نفسها اسيرة البدر ؟
تضايق بدر : لو سمحتي يا سلوى غيري السالفه !!
قربت منه مستفهمه : وليش بالله اغير السالفه ؟ انت ليش جبان جذي ؟ ليش ما اتقوله انك تبي الدانه من زمان ؟
تضايق بدر اكثر : انا مو جبان ولا شي .. بس مالي الحق من اني اقول شي الحين .. وللمره الثانيه اقولج غيري السالفه
تنهدت سلوى : براحتك يا البدر

.:. انصدم نايف من كل هذا اللي سمعه وما استوعب ان بدر يحب الدانه .. وبالوقت نفسه انصدم لما اكتشف ان الدانه اهي نفسها اسيرة البدر .:.
تنهد نايف : السالفه جذي عيل !!
***************

.:. باليوم التالي .:.
.:. بالبنك .:.

.:. توها الدانه مستلمه شغلها .. مر نايف من مكتبها وابتسم .:.
سالت مستفهمه : هلا نايف .. شلونك ؟
نايف : بخير الله يسلمج .. انتي شلونج ؟
دانه : انا الحمدلله بخير .. عايشه بهالدنيا

.:. وبعدها .:.
سال نايف بتردد : اقدر اطلب منج طلب يا الدانه ؟
استفهمت : اكيد .. بس شنو اهو ؟
نايف : اممم .. اقدر اشوفج اليوم بمطعم منت ؟
ما افهمت شي : بمطعم منت ؟ ليش يعني ؟
وسالت مستفهمه : في شي يا نايف ؟
نايف : الصراحه اي .. ابي اقولج شي .. واعتقد ان العمل مو مكان مناسب للسوالف
ابتسمت دانه : خلاص عيل .. ما يصير خاطرك الا طيب
وسالت : بس عالساعه كم اكون هناك ؟
رد نايف : اليوم ان شالله عالساعه 4 .. انتي بس روحي هناك وانا بحجز طاوله باسم نايف
دانه : على خير ان شالله
***************

يمه .. صج ابوي يبيني اسافر لندن وانتي الشيخه مو راضيه ؟
امه : ولا بوافق حتى
سال باحباط : ليش يمه ؟ ليش مناحسه ان شالله ؟
ام فواز : انت بقطر ومتخلف ومتدمر تبيني اخليك تسافر عشان تتخلف وتتدمر اكثر ؟
باس فواز راس امه : انتي بس خليني اسافر وانا اوعدج اني ما بتخلف ولا اتدمر
ما اقتنعت امه : انسى .. ماكو سفر
حاول فواز يقنعها : بليييز يمه بلييز
عصبت عليه : فوازو لا تسندرني .. انا قلتلك ماكو سفر وقول ان شالله
تحلطم فواز : بالحاله هذي بتخلف عنااد
ما اهتمت امه : معليش .. تخلف بقطر ولا انك تتخلف بدار الغربه
***************

ومجددا بالبنك .:.

.:. كانت ساندرا رايحه البنك عشان اتحول اليورو لريال .. دخلت وشافت المكان مزدحم وفجاه طاحت عيونها على موظفه جميله كانت قاعده بروحها .. وبما ان ساندرا تبي تتخلص من الزحمه راحت عندها .:.

ساندرا ( تسال ) : مرحبا .. انا بادي احول المصاري اللي معي لمصاري قطريه
ارفعت الموظفه راسها وانصدمت : ساندر !!
تعجبت ساندرا وسالت : اهلا .. ابتعرفيني ؟
ابتسمت الموظفه بثقه : اشدعوه ساندرا ما عرفتيني ؟
ساندرا : امم باردون حبيبتي .. تخزي العين انتي عن جد قمر بس ما بضن اني اعرفتك !
وسالت مستفهمه : منو انتي ؟
شافت الموظفه ساندرا بنظره : انا الدانه بنت جاسم





التوقيع :

ابي املك نظر عينك .. ابي املك نبض قلبك .. ابي لبسك .. وابي مشيك .. ابي نومك على كيفي .. ابي بالنوم تحلم بي وتحلم في .. ابي تصحى على شوقي .. ابي تفكيرك بعقلي .. وابي تنسى كل عقلك لي .. لاني صدق حبيتك .. وحبيتك .. وحبيتك .. وحبيتك .. واعيد احلف واقول اكثر لاني صدق حبيتك وحبيبتك وحبيتك .. دخيللك اطلب .. لا تستحي مني .. دخيل امك .. دخيل ابوك .. دخيل عيونك الثنتين .. دخيل اللي خلق فيك الجمال وامنه عندك .. تعال اطلب .. تبي قلبي .. تبي نبضي .. تبي روحي .. تبي دمي .. وربي كل شي يفداك .. تخيل 4 احرف .. ا .. ح .. ب .. ك .. عظيمه كلمة احبك .. حرام انطق بها لغيرك .. لاني موت حبيتك .. ابي املك ابيع الكل .. ابيك انت .. حياة وبس .. ابيك انت كل شي لي بالكون .. لاني بوح حبيتك .. ابي تفهم قبل ما اتعرف باني انسان .. قمة فرحته شوفك .. ابي تملك مشاعر شخص .. محتاج لحنانك انت .. ابي انسى هموم الامس .. ابي حزني يعود همس .. وتشفى كل جروحي لمس .. ابي لما انظر عيونك .. اشوف امي .. اشوف اهلي .. اشوف الكون بعيونك .. اشوف الناس .. واشوف الحب ايجي يمي 




.:. الحلقة 35 & The Final.:.

ساندرا : امم باردون حبيبتي .. تخزي العين انتي عن جد قمر بس ما بضن اني اعرفتك !
وسالت مستفهمه : منو انتي ؟
شافت الموظفه ساندرا بنظره : انا الدانه بنت جاسم
حاولت ساندرا تتذكر : دانه بنت جاسم ! اممم .. للاسف ما تزكرتك
ابتسمت دانه بخبث : انا البنت اللي كنتي تقولين عنها قبيحه بعيد ميلاد سلوى .. شدعوه ما تتذكرين ؟

.:. وبعدها .:.
انصدمت ساندرا وهم ما استوعبت : مستحيييل !!No WAY
دانه : شنو هو المستحيل ؟
ساندرا ( اللي ليما الحين مو مستوعبه ) : انتي كيف صرتي هايك ؟ انتي شو عملتي بحالك وصرتي حلوه هايك ؟
سالت دانه متعمده : ما قلتيلي يا ساندرا لو اشتركت بمسابقة جمال تعتقديني بفوز عليج ؟

انقهرت ساندرا وانبطت جبدها من هالكلام وحست نفسها مهزومه ما تقدر تقول شي .. شافت الدانه بنظره كلها حسد وحقد وبعدها مشت وطلعت من البنك وبدون ما تحول الفلوس .. استانست الدانه من هالموقف هذا .. ولو انه ما بيرجع هذاك اليوم لما فشلتها ساندرا جدام البنات بس بالوقت نفسه حست بالراحه لما شافت الصدمه والحسره بعيون ساندرا الخبيثه .:.
***************

.:. بعد ساعه تقريبا .:.

.:. دخلت ساندرا بيتها وهي معصبه حدها .. وكسرت كل شي جدامها من الحسد اللي يمشي بدمها .:.
تخرع جوزيف يسال : شو ؟ شو ؟ شو ؟ شو ماليك انتي ؟ شنو ؟
صرخت معصبه : ما ابسدأ .. مااا ابسدأ .. عن جد انااا ما بسدأ .. كيف هالبشعه اللي اسما الدانه صارت هلا Miss buity !! صارت بنجنن ! ينجننن !! الله يااااخدهااا
.:. كانت امفاوره من العصبيه واخوها مو فاهم شي .. مشت بسرعه تبي تركب الدري رايحه لدارها .:.

.:. وفجاه .:.

.:. من العيله طاحت من الدري وتكسرت وصرخت .. وكانت حاطه ايدها على ريولها الثنتين واتصيح بالم كبير .. تخرع جوزيف وتخربط .. وبسرعه مسك التليفون واتصل للاسعاف .:.
***************
ابيت بوبدر .:.

.:. كانت سلوى بدارها .. امجابله المنظره وتسال نفسها بحزن .:.
سلوى : ليش يا ربي صار لي كل هذا ؟ هل انا ملعونه مثلا ؟ هل انا سويت شي يغضبك ؟ استغفر الله لو سويت اي شي .. والحمدلله ان انكتبت لي حياة يديده من بعد سالفة مقتل بوبدر .. بس منو اللي بيرضى فيني كزوجه الحين ؟ منو بيتزوج وحده قاتله ؟ شكلي بعيش بقية عمري وحيده مالي شريك ولا انيس .. امنه والله يرحمها .. وليلى مردها بتتزوج وبتلهي بحياتها .. غدير وتزوجت وقست علي من بعد مقتل ابوها .. واكاهي الحين حامل وربي يسعدها ان شالله .. نايف حاط في باله يخطب الدانه ومرده بيعيش في بيت بروحه مع مرته .. البدر مسكين عايش بضيقته .. امي انا وايد غربلتها معاي .. وخليفه راح بنصيبه وبيصير ابوه ومستانس حده .. ماكو غير اني اسلم امري لله .. انا ما عندي احد يواسيني غير الحمام اللي عندنا بالبيت .. هذا اهو شكلي بعيش معاهم للابد

***************

.:. وبالمستشفى .:.

سال جوزيف الطبيب يتطمن : شو يا حكيم ؟ كيف ساندرا ؟ منيحاا ؟
الطبيب : اممم .. للاسف كسر بالساقين
تضايق جوزيف : شو هايدا الحكي ؟؟
الطبيب : هذا اللي صار .. استعجالها وهي تركب الدري هو اللي وصلها لهالحاله
سال جوزيف مستفهم : وشو العمل هلا ؟
الطبيب : حاليا بنجبس لها الريلين لشهرين تقريبا ليمن موعد العمليه ان شالله
انصدم جوزيف : شوو ؟ عمليه !!
الطبيب : اي اكيد عمليه .. هذا كسر مو لعبه .. ومو اي كسر !!
.:. الله ما يطق بعصا .. وهذي هي جزاة الاناني الحسود الحقود بالدنيا .. نفس طبع ساندرا تماما .. ومن يدري شنو ممكن يصير لها اكثر لو استمرت على نفس الموال الحقير .:.

***************
.:. بمطعم منت .:.

.:. وبالوقت المحدد .. كانت الدانه تنتظر نايف على طاوله مسجله باسمه .. كانت تتسائل عن السبب اللي يخلي نايف يطلب مثل هالطلب .:.
شافت الدانه ساعتها مستفهمه : اممم .. وينه نايف ما وصل ليما الحين ؟ تاخر عن الموعد 20 دقييقه تقريبا

.:. وبعدها .:.
.:. شافت جدامها تنتظره بس ما بين .. تنهدت ونزلت راسها بالطاوله .. تمللت من الانتظار .:.

.:. وفجاه .:.

.:. حست ان اكو شخص واقف عند طاولتها .. ارفعت راسها تشوف منو ؟ وانصدمت وما استوعبت .:.
سالت متعجبه : بدر ؟ انت شتسوي هني ويم طاولتي ؟
كان منصدم هو الثاني : انا اللي شاسوي هني ؟ او انتي اللي شتسوين هني ويم طاولتي ؟
دانه : سلامتك .. هذي طاولتي وانا اللي يت قبل
تمسخر بدر : شغل بيبيات اهو ؟ اقولج هالطاوله محجوزه لي انا !!
عصبت دانه من هالاسلوب : شتقصد بشغل بيبيات ؟ عبالك اقص عليك يعني ؟
وطلعت موبايلها : الحين بتصل لنايف عشان تساله بنفسك ان هالطاوله محجوزه لي انا
وسالت مستفهمه : بس شنو رقمه ؟ ما اعرفه .. عطني اياه !!
استغرب البدر : نايف !! تقصدين اتقولين انج تنتظرين نايف ولد داليا ؟
دانه : اي
تعجب البدر وما فهم شي : وشرايج اذا قلتلج اني انا هم انتظر نايف وعلى هذي الطاوله ؟
حست الدانه ان السالفه مدبره : شنو يعني ؟ تقصد تقول ان نايف متعمد يجمعنا انا وانت بنفس المطعم وعلى هالطاوله ؟
تنهد بدر : اكيد .. وهذا دلليل كبير ان الشيخ نايف ليما الحين ما شرف المطعم

.:. سكتت دانه .. ما علقت بشي .. منبطه جبدها على هالحركه .:.

.:. وبعدها .:.
سال البدر بابتسامه : على العموم .. ممكن اقعد عالكرسي يا بنت عمي ؟
شافته لثانيه وبعدها لفت عنه : كيفك
***************

نيوف انت الحين من صجك سويت جذي ؟؟
نايف ( بابتسامه ) : اي والله
سالت سلوى مستفهمه : وشاللي خلاك تسوي جذي ؟ وانت كنت مخطط تخطب الدانه ؟
تنهد نايف : بعد الكلام اللي سمعته من البدر امس لما كان يكلمج بضيق حسيت نفسي بكون انسان نذل وهم حقير لو تجاهلت اللي سمعته ان البدر يحب الدانه ورحت خطبتها .. وبعدين هذا ولد عمها وهو اولى فيها
ابتسمت سلوى بسعاده : والله انك كبرت بعيني يا نايف بعد هاللي سويته الحين
ابتسم نايف بالمثل : تسلمين يا سلوى
***************

.:. كانوا قاعدين بالمطعم مجابلين بعض .. ابتسم البدر للدانه بس هي سوت نفسها ما تشوفه .. لكنها كانت مستانسه من داخلها .:.
سال بدر يستأذن : ممكن امسك ايدج يا الدانه ؟
بحلقت بعيونها : خير الشيخ ؟ شقلت ؟ ما سمعتك !!
ابتسم بدر وبسرعه مسك ايدها : ادري اني ما استحي واسف بس ابي امسك ايدج
عصبت وسحبت ايدها : انت شفيك مينون ؟
بدر : مينون فيج
انبطت جبد الدانه : بدور عن السخافه
استانس بدر على كلمة بدور : دانوه انا من صجي والله .. شفيج انتي ؟
عصبت دانه : اسمي الدانه لو سمحت .. وشنو هذا اللي من صجك ؟
سال بدر : لا والله .. شمعنى انتي تقولين لي بدور وانا ساكت عنج ؟؟ هاا ؟
دانه ( مناحسه ) : عاد انا كيفي
قلدها بدر : وهم انا كيفيي
تنرفزت هالمره من قلب :Offfffff تراك وايييد ملغتتتت علي .. اشتبي مني ؟ هاا ؟
نطق بدر بجديه : احبج
ما استوعبت : ها !
كرر مستانس : احبج يا بنت الناس .. احبج
تظاهرت الدانه بلا مبالاه : انت كذاب
بدر : والله احبج
كررت الدانه : كذااب
سال بدر : يعني تبيني اصرخ جدام هالعالم واقولج احبج ؟
دانه ( بسخريه ) : والله يا روميو ؟ ok عيل اشوف سوها !

.:. وبعدها .:.
قام البدر و وقف على الكرسي مثل الميانين .:.
شاف الدانه ونطق بصوت عالي مسموع : احبج .. احبج يا اسيرتي احبج .. احبج يا الدانه احبج

.:. انصدمت الدانه وما توقعت ان البدر يسوي جذي .. التفتت يمين ويسار وشافت الناس امبحلقين بالبدر ويضحكون عليه .. تفشلت الدانه ونزلت راسها منحرجه من قلب ولو ما كانوا بالمطعم كانت بتقوم وبدوس ابطنه من هالشي اللي سواه .:.
دانه ( بشويش ) : التفت وشوف شسويت يا المينون .. ماكو احد وما التفت علينا .. فضحتنا الله يفضحك .. فضحتنااا
ما اهتم بدر : بلعنه الناس ما يهموني .. كل اللي يهمني الحين هو انتي
.:. ما علقت الدانه بشي .. وسكتت منحرجه من عمايل البدر اللي تفشل .:.

.:. وبعدها .:.
.:. قرب منها ومسك ايدها وقومها من الكرسي وسحبها معاه .:.
تحلطمت الدانه : هييه .. انته ياا المينون ! على وين بتوديني ؟

.:. سحبها من ايدها بابتسامه وركبها بالسياره .:.
كررت معصبه منه : سالتك وين بتوديني ؟
ابتسم بغمزه : بخطفج يا اسيرتي
***************

.:. ابيت بوليلى .:.

سال ابو ليلى مستفهم : انتي ليما الحين تكلمين نايف وسلوى ؟
ليلى : اي .. ومثل ما قلتلك يبه .. ما راح اقطع علاقتي فيهم لو شنو
رد ابوها : انا واحد تعبت منج ومن عنادج وراسج يابس اكثر من امج .. شوفي انا ما بمنعج منهم بس ابيج اديرين بالج على نفسج منهم
ابتسمت ليلى : هذول اهلي وبيخافون علي اكثر من ما بخاف على نفسي

***************

التفتت الدانه يمين ويسار تسال : احنا ليش وقفنا هني ؟؟ انت يا البدر شناوي عليه ؟
رد بابتسامه : مثل ما اتشوفين .. ياين المحكمه نملج
انصدمت الدانه : انت شتقول ؟ انت اكييد استخفيت ؟
فتح باب السياره بحماس : بستخف صج لو ما تزوجتج الحين
ما استوعبت الدانه : بدور انت من صجك يا المينون ؟
هز راسه ايجابيا : اي يا الدانه من صجي والله .. وليش مينون ؟ احبج وابيج تكونين مرتي .. ما تتصورين شكثر ندمت لما رفضتج بالبدايه ! والله يا الدانه لو كنت ادري انج اسيرة البدر جان ما ترددت للحظه من انج اتكونين مرتي .. يعني اكو واحد بنت تحبه كل هالحب ويرفض هالشي ؟؟ قسم بالله كنت مينون ومتخلف بعد .. ولا تظنين اني ابيج الحين بسبب عملية التجميل .. انا حبيتج قبلها .. والله حبيتج قبلها وما كنت ادري انج بلبنان ساعتها !
ادمعت عيون الدانه سعاده : تدري شنو بخاطري الحين ؟
سال بابتسامه : شنو بخاطرج ؟ امري !
دانه : خاطري ادوس ابطنك .. ابرد حرتي فيك بالكلام اللي قلته لي قبل
ضحك البدر : اخذي راحتج .. ضربيني .. دوسي ابطني .. اذبحيني .. سوي فيني اللي بتسوينه بس اهم شي انج ما اتخليني
ضحكت الدانه بالمثل : با المليغ
.:. ابتسم البدر وبعدها قعد يدور شي بالسياره للدانه .. شاف ميداليه متلصق فيها قلم .. مسكها وكسر القلم وتمت الميداليه بس وكانت على شكل خاتم .:.

سال بدر : اعطيج شي بس ما تضحكين ؟
استفهمت : okبس شنو هالشي ؟
مد ايده للدانه بابتسامه : امممم .. عطيني ايدج .. هذا خاتم الخطوبه المزيفlol 
ضحكت الدانه وعصبت بعبط : يا العبيييط .. اتلبسني ميداليه بصبعي ؟ افاا يا البدر ما هقيتها منك والله
بدر : فديتج والله .. كنت اتغشمر معاج .. الحين اوديج للسوق واشترلج احسن خاتم بالوجود
ابتسمت دانه : تسلم يا البدر .. ادريبك ما تقصر
مسك ايدها وسال : عيل شرايج تنزلين معاي الحين نملج ؟ بتصل لعمي وبقوله وبشرح له وما اتعقد بيرفض .. نملج بدون ما نسوي عرس .. مثل ما انتي عارفه الوالد توه متوفي .. شرايج يا الدانه ؟
.:. ما قدرت تنطق من كثر السعاده .. شافها البدر بابتسامه وحس انها موافقه .:.
سال مستنتج : افهم من سكوتج هذا انج موافقه ؟
نطقت بصعوبه : احبك يا البدر
.:. ابتسم البدر واستانس وحس نفسه بيطير من الوناسه .. الدانه قالت له احبك وهي معاه وجدامه .. هذا معناته ان الدانه موافقه عالبدر .:.
نطق البدر بسعاده : هم انا احبج يا اسيرتي
***************
*****

انتي بعدك حلوي و صرتي احلى
شو هالصدفة مافي أحلى
و قلبي يشوفك ياما استحلى
ئوليلي كيفك انتي
انت بعدك انت و ما بتتغير
محيرلي قلبي و محير
و بعدو قلبك طفل صغير
طمني كيفك انت

*****

مشي نتزكر عدروب و يمرجحنا الغرام
ليش بعدنا و كيف اادرنا ننسى هاك الأحلام
يا ليل ال بعدو ناطرنا عمفارق هالأيام
مشي نتزكر عدروب و يمرجحنا الغرام
ليش بعدنا و كيف اادرنا ننسى هاك الأحلام
يا ليل ال بعدو ناطرنا عمفارق هالأيام
يا رب تدوم ايامنا سوى
و يبقى عطول جامعنا الهوى
يا رب تدوم يا رب تدوم
يا رب نعيد هالحب اللي كان
و أحلى بكتير من الماضي كمان
يا رب نعيد يا رب نعيد

بحبك بحب عيونك لما بتحكي
و كيف بترسم هاك الضحكة
خلي راسك فوق يبكي
يملك هالدنيا كلا

*****

بحبك امبارح انت اليوم و بكرا
اشتقتلك ما عندك فكرة
صعبة بعمري تصبح زكرى
يللي من الدنيي أغلى

*****

مشي نتزكر عدروب و يمرجحنا الغرام
ليش بعدنا و كيف اادرنا ننسى هاك الأحلام
يا ليل ال بعدو ناطرنا عمفارق هالأيام
مشي نتزكر عدروب و يمرجحنا الغرام
ليش بعدنا و كيف اادرنا ننسى هاك الأحلام
يا ليل ال بعدو ناطرنا عمفارق هالأيام

*****

يا رب تدوم ايامنا سوى
و يبقى عطول جامعنا الهوى
يا رب تدوم يا رب تدوم
يا رب نعيد هالحب اللي كان
و أحلى كتير من الماضي كمان
يا رب نعيد يا رب نعيد

*****

يا رب تدوم ايامنا سوى
و يبقى عطول جامعنا الهوى
يا رب تدوم يا رب تدوم

*****
مع مرور الايام والشهور والسنين .. يا ترى شصار بشخصيات القصه ؟

داليا .. سافرت لبنان وبتستقر هناك مع اهلها ..

سلوى .. لانها وحيده بهالدنيا .. ما كان عندها خيار غير انها تسافر مع امها لبنان .. وتزوجت واحد لبناني كان متزوج من قبل بس ما عنده عيال ..والحمدلله عايشه ومتطمنه معاه ..

خليفه .. بعد ما حملت غدير يابت بنت وسمتها لطيفه .. ومن يومها وهو مستانس وعلاقة بمرته تغيرت للافضل ..

غدير .. نفسيتها ارتاحت لما عرفت ان سلوى سافرت لبنان مع امها للابد .. وشكها بان خليفه على علاقه بسلوى اختفى .. بس للاسف الكره اللي بقلب غدير لسلوى ما مات ..

نجلا .. كل مالها وتخترب اكثر وتصيع .. وتجاربها القبليه للاسف ما تابت منها .. ليمن يه اليوم اللي انفضحت فيه جدام الناس وسمعتها صارت بالقاع .. وابوها ذبحها من الضرب وحبسها بالبيت و وراها العين الحمرا .. ليمن ارضخت للامر الواقع ..

نور .. بعكس نجلا تماما .. عايشه حياتها مثل ما هي ما تغير شي .. بس انخطبت وانفصلت عن خطيبها باقل من اسبوع بسبب سمعة نجلا .. المسكينه مالها ذنب بس الناس ما ترحم ..

خالد .. وايد صيف بجامعة قطر وتقاديره ابد مو شي ليمن يه اليوم اللي انطرد فيه من الجامعه ودور له على شغل ..

فواز .. امه سفرته لبرا عشان تعالجه من هالينون اللي فيه والحمدلله مع مرور الايام اتحسونه عقل .. وتفكيره بالدنيا بدا يتغير للاحسن .. وهالشي خله امه تستانس لحاله ..

لميا .. استانست لتحسن اخوها فواز .. وبالوقت نفسه تزوجت .. واستقرت مع ريلها بامريكا يشتغل هناك ..

محدين .. المسكين ما قصر مع البدر والدانه وكان له دور فكاهي بالقصه .. وعايش هالمحدين حياته وبمكتبته .. وكان يتصل للبدر بين فتره والثانيه يسال عنه lol يسوي له رنه ويسكر ..

ليلى .. مثل ما هي .. تشتغل مع اخونا نايف بالبنك وعلاقتها معاه من احسن ما يكون والحمدلله ..

نايف .. نسى فكرة الزواج وما كان يفكر بشي غير شغله واهله .. ليلى معاه بالشغل وهالشي يسعده .. وكان يوميا يتصل لبنان يسال عن امه وسلوى يتطمن عليهم ..

ساندرا .. الكسر اللي بساقها كان عنيف .. وسوت عمليه وفشلت وما تقدر تمشي الحين الا بعكازات .. هذي جزاتها بالدنيا من كل الاشيا الخبيثه اللي سوتها .. سبحان الله .. الله ما يطق بعصا .. حالتها النفسيه بعد هالحادثه تعيسه وصارت 24 ساعه بالبيت ما تطلع ..

جوزيف .. تقريبا مثل ساندرا .. 24 ساعه بالبيت مجابلها ويشوف طلباتها او اذا كانت محتاجه لشي ..

البدر .. ملج على الدانه من هذاك اليوم وخذاها اليوم الثاني وسافروا .. حياته حلوت بعد ما تزوجها .. ما كان يتصور انه بيحبها كل هالحب هذا .. كان طول الوقت يناديها اسيرتي وهي بدورها تستانس ..

الدانه .. اللي يشوفها يقول انها اسعد انسانه بالعالم .. قربها من الحبيب كان مثل الحلم بالنسبه لها واخيرا تحقق .. كانت تحب البدر وتعشقه اكثر من اي شخص يحب بالوجود .. وحياتها حلوت اكثر لما انجبت سعود اللي استانس البدر عليه وحس نفسه بيطير من الوناسه ..

سال البدر بعبط : اقول دانوه حبيبتي .. شرايج انسميه نجم ؟
ضحكت الدانه على هالعبط : يا العبيط يا بدور .. بالله عليك شنو نجم ؟ تبيه ليمن يكبر ان شالله الصبيان بالمدرسه يتمسخرون عليه ؟
بدر : عادي فديتج ما فيها شي .. انتي الدانه وانا البدر و ولدنا النجم
دانه : عااااد بدور .. عن العبط !
فكر البدر : اممم ..okشرايج في القمر ؟
عفست الدانه الويه : شنو القمر ؟ ولدي مو ابنيه عشان اسميه قمر !
وسالت بجديه : شاسميه عااد ؟ انا من صجي الحين وانت تستعبط ؟
مسك ايدها بحنيه : اسف حبيبتي .. اتغشمر معاج والله
وسال بابتسامه : شرايج نسميه على اسم المرحوم ابوي الله يرحمه ؟ اممم انا ادري ان ابوي مات وترك عنه فكره بشعه بس هذا ما يمنع من اني اسمي ولدي على اسمه .. ها .. شقلتي ؟
ابتسمت له : بس المحبه عمرها ما كانت بالاسامي يا البدر .. انا تمنيتك تقول سعود .. وايد احب هالاسم هذا .. وانت براحتك !
ابتسم البدر : اللي تشوفينه حبيبتي .. خلاص نسميه سعود
وسال متعمد : والحين ما تبين تقولين لي شي يا الدانه ؟؟
سوت نفسها مو فاهمه : اقولك شي ؟ مثل شنو يعني ؟؟
البدر : تسوين نفسج مو فاهمه ها ؟؟
ضحكت الدانه :ok خلاص بقولك ولا تزعل
ابتسم البدر :ok وانا منتظر
ابتسمت له : احبك يا ...
سكتت بعدها ومسكت ولدها بابتسامه : احبك يا سعود
عصب البدر : وانا ؟؟
ضحكت عليه : اتغشمر معاك والله .. وهم احبك يا البدر
استانس بدر :me 2

.:. وبعدها .:.

.:. رنة نغمة مسج موبايل البدر .. مسك موبايله وفتح المسج وقراه بينه وبين نفسه .:.

البدر ( وهو يقرا المسج ) : بتضن اني ابخليك تتهنا مع هالحئيره اللي اسما الدانه ؟ انتوا السبب بالعزاب اللي انا فيه هلا .. دانه السبب بكل شي .. هيااا السبب !! الناس صاروا بيشوفوني بشفئه بسبب هيدي الدانه !! انت اكيد عرفت من انا ؟ انا عذابك يا البدر !!

THE END

اممممممم كان بمقدوري اني اكتب اكثر من جذي بس اعتقد ان كل شي اذا زاد عن حده ينقلب ضده .. واعتقد ان النهايه بالشكل هذا مفهومه للكل .. بدات القصه بمسج من || اسيرة البدر || وانتهت بمسج من || عذاب البدر || واعتقد ان الشخص اللي دز له هالمسج مكشوف .. وبالنهايه اتمنى ان القصه نالت على اعجابكم .. وانا متقبله اي انتقاد او تعليق منكم .. وبالنهايه نتعلم شي يديد .. يعطيكم العافيه ..

